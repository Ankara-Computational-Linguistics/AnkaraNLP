sağlayacak, gerekirse yalan söyleyebilecektir (Eyşan). Soygun başarıyla gerçekleşir ve plan sorunsuz bir şekilde işler. Ömer soygun ve cinayetten hapse girmiş; Ali, Cengiz ve Eyşan ise zengin olmuştur. Ömer, hapishanede sonuna kadar güvendiği insanlardan yediği bu darbenin acısıyla, kafasını kemiren sorularla uğraşırken birisi ona yardım elini uzatmıştır. Bu kişi Ramiz Karaeski'dir (Tuncel Kurtiz). Ramiz, hayatın şifresini çözmüş biridir. Zenginliği de fakirliği de yaşamıştır. Uzattığı ele cevap alan Ramiz, hapishanede Ömer'e hocalık yapmaya başlamış, gözünün açılmasını sağlamıştır. Aradan sekiz yıl geçer. Hapishanede çıkan isyan sonucu devlet müdahalesi olmuş; çıkan çatışmalarda Ömer, yüzünden bir daha yüzü anlaşılamayacak şekilde yaralanmış ve çatışma sonunda kayıtlara ölü olarak geçmiştir. Fakat kayıtlara ölü olarak geçse de gerçekte sağ olan Ömer yüzü ağır yara aldığı ve intikamını almak istediği için, Ramiz'in de yardımıyla hastahaneye gönderilip yüzünü, sesini ve fiziğini, özetle kendini değiştirtmiştir. Artık o Ömer değildir. Ömer ise hapishane isyanı sonucu hayata veda edip, mezara gömülmüş bir bedenden ibaret kalmıştır. Ömer kendini değiştirdikten sonra Ezel Bayraktar adını almıştır ve zaman geçtikçe gerektiğinde acımasız olabilen, dünyaya şüphe ile bakan, soğukkanlı, mesafeli ve kıvrak zekalı bir kişiliğe bürünmüştür. Ezel (Kenan İmirzalıoğlu) bu şekilde başlayan yeni hayatına bir süre devam ettikten sonra artık tamamen intikam alabilecek niteliklere de sahip olmuştur. Ezel'i hem ayakta tutan hem görevi olan tek şey artık Ömer'in intikamını soğuk ve acı bir şekilde onlardan almaktır. Ezel Ezel aşağıdaki anlamlara gelebilir: Sofoklis Venizelos Sophoklis Venizelos (); (d. 3 Kasım 1894 - ö. 7 Şubat 1964) Yunan siyasetçi. Elefterios Venizelos'un ikinci oğludur. I. Dünya Savaşı'nın tamamında ve Yunanistan'ın Anadolu işgali'nin başlarında Yunan Ordusu'nda görev yapmış ve topçu yüzbaşılığa kadar yükselmiştir. Sonra ordudan istifa etmiş ve 1920 seçimlerinde babasının partisi Liberal Parti'den milletvekili seçilmiştir. 1941 yılında Yunanistan Alman birlikleri tarafından işgal edildikten sonra, Kahire'de kurulan sürgündeki Yunan hükûmetini temsilen ABD büyükelçisi olmuştur. 1943 yılında hükûmette bakan, 1944 yılında ise başbakan olmuştur. II. Dünya Savaşı bittikten sonra, ülkesine geri dönmüştür. Themistoklis Sofulis başkanlığındaki Liberal Parti'nin başkan yardımcısı olmuş ve Yorgo Papandreu liderliğinde kurulan savaş sonrası ilk hükûmette bakan olarak yer almıştır. Daha sonra 2 kere başbakanlık görevi üstlenmiştir. 1954'te uzun zamandır Georgios Papandreou ile olan dostluğu sarsıldı ve rakip Liberal Demokrat Birliği koalisyonunu kurdu. Çatlak 1958'de köprülenmişti ve 1961'de Papandreu'nun 1964'te ölümüne kadar hizmet ettiği Merkez Birliği partisinin kurucu üyesi oldu. Venizelos, Hanya'dan Pire'ye giden Ege Denizi'ndeki yolcu gemisi Hellas'ta öldü. Mezarı babasının Girit adasındaki yanında bulunmaktadır. Eşi Kathleen, 1983'te 86 yaşında öldü. Polonya armasÄ± Polonya arması (Lehçe: "Orzeł Biały") ilk kez 1295 yılında kullanılmaya başlanan ve 1990 yılında yeniden düzenlenen günümüz için de geçerli olan Polonya devleti arması. Armada beyaz bir kartal resmedilmiş olup, gagası ve tacı altın rengine boyanmıştır ve kırmızı bir fon üstünde bulunur. Şadi Dinççağ Şadi Dinççağ (d. 1919, Bafra -ö. 11 Ocak 1983, İstanbul), Türk karikatürist. Samsun'un Bafra ilçesinde dünyaya gelen sanatçı, daha sonra İstanbul'a yerleşti. 1938 yılında İstanbul Erkek Lisesi'nden mezun olan Dinççağ, daha sonra İstanbul Teknik Üniversitesi'ne girerek 1944 yılında buradan mezun oldu. İlk karikatürü 1938 yılında Akbaba dergisinde yayımlandı. Bundan sonra da Akbaba, Şaka, Sinema Magazin, Yıldız, Cumhuriyet, Tef, Dolmuş, Çarşaf ve Çivi gibi dergi ve gazetelerde de çalışmaları yayımlandı. Türkiye içinde ve dışında birçok sergiye ve yarışmaya katılan sanatçı, 1973 yılında o dönemki Yugoslavya'daki Saraybosna'da 1973 yılında; Üsküp'te ise 1979 yılında özel ödüller aldı. 1974 yılında Üsküp'te "Altın Plaket Birincilik Ödülü"nü kazandı. 1976 yılında Çarşaf Uluslararası Karikatür Yarışması'nda da başarı ödülü aldı. Dinççağ, bazı karikatürlerini de "Karikatürler Albümü" adlı bir eserinde topladı. Konstandinos MiÃ§otakis Konstandinos Miçotakis (, 18 Ekim 1918, Hanya - 29 Mayıs 2017, Atina), Yunan siyasetçi. Elefterios Venizelos'un akrabasıdır. Yunan parlamentosuna ilk defa 1946 yılında seçilmiştir. 1967 yılında askeri cunta tarafından tutuklanmış, ancak zamanın Türk Dışişleri Bakanı İhsan Sabri Çağlayangil'in yardımı ile Türkiye'ye kaçmıştır. 1974 yılında ülkesine dönene kadar sürgünde yaşamıştır. 1977 yılında Yunan parlamentosuna yeniden seçilmiştir. 1978 ile 1980 yılları Ekonomik koordinasyondan sorumlu bakanlık, 1980 ile 1981 yılları arasında ise Dışişleri bakanlığı yapmıştır. Daha sonra başbakanlık görevi üstlenmiştir. Ocak 2004'te aktif politikayı bıraktığını açıklamıştır. Oğlu, Kiriakos Miçotakis, parlamento üyesidir. Kızı, Dora Bakoyannis ise Dışişleri Bakanlığı yapmıştır. Elizabeth Weir Doktor Elizabeth Weir, Kanadalı-Amerikalı SciFi Channel televizyon dizisinde kurgusal bir karakterdir, askerî bilimkurgu Yıldız Geçidi SG-1'in yan ürünü olan Yıldız Geçidi Atlantis'te yer almıştır. Elizabeth Weir Yıldız Geçidi SG-1'in yedinci sezonunda, "Lost City" adlı bölümde tanıtıldı. Weir, Yıldız Geçidi Atlantis'in ilk bölümü olan "Rising"'den beri üçüncü sezonunun son bölümüne kadar Atlantis Seferinin lideri olmuştur. Weir, 2010'da çıkması planlanan Yıldız Geçidi Atlantis'in devam filmi olan 'da görülmeyecektir. Karakter öncelikle Torri Higginson tarafından canlandırıldı, ancak Yıldız Geçidi SG-1'in "Lost City" adlı bölümünde karakteri Jessica Steen canlandırmıştı. Bu oyuncu değişikliliğinin nedeni bilinmemektedir. Elizabeth Weir karakteri Atlantis dizisinin "Ghost in the Machine" adlı bölümünde diziden ayrılmıştır. Dr. Elizabeth Weir, ilk olarak "Lost City" adlı bölümde görüldü, ve Jessica Steen tarafından canlandırıldı. Weir, Yıldız Geçidi Komutanlığına Henry Hayes tarafından getirilmiştir, kuruluşa bir sivil koymak için Tümgeneral George Hammond'ın yerini almıştır. Kısa bir süre sonra Dr. Weir, Antarktika'da keşfedilmiş olan Kadim Savunma Tesisine araştırma elçisini götürmesi için yollandı, burada Atlantis şehrinin Pegasus Gökadasında olduğu keşfedilmiştir. Daha sonra Dr. Weir, Atlantis'i keşfetmek için Atlantis Seferinin lideri olarak görevlendirilmiştir. Bir diplomat olarak, Pegasus'da yer alan dünyalardaki insanlara anlaşmanın yollarını aradı, bunlardan birisi de Athoslular'dır. Fakat çoğunlukla Athos halkıyla aralarında gerginlikler yaşandı, daha sonra Athoslular anakarada yaşamak için şehri terk ettiler. Şubat 2008'in başlarına doğru, Torri Higginson'un beşinci sezondan itibaren Elizabeth rolüyle bir daha gözükmeyeceği belirtildi. Higginson'ın yokluğu nedeniyle aktris Michelle Morgan "Ghost in the Machine" bölümü için onun yerine getirilmiştir. FranÃ§oise Sagan Françoise Sagan (21 Haziran 1935–24 Eylül 2004) veya asıl adıyla Françoise Quoirez, Fransız oyun yazarı, romancı ve senaryo yazarı. Sanatçı, François Mauriac tarafından verilen "alımlı küçük canavar" takma adıyla da bilinmektedir. Sagan, havalı burjuva karakterler içeren güçlü romantik eserleriyle tanınmaktadır. Sagan, Fransa'nın Cajarc kentinde dünyaya geldi ve bu kentin de içinde bulunduğu Lot ilinde büyüdü. Çocukluğunda hayvanlara karşı özel bir hayranlığı vardı. Bu dönemde 'Kiki' takma adıyla çağrılan Sagan, zengin bir ailenin en küçük kızıydı. Babası bir şirketin genel müdürü, annesi toprak sahibi bir ailenin kızıydı. Savaş döneminde Dauphiné'e yerleşen aile, ardından Vercors'a gitti. Sagan, 1953 yılındaki Sorbonne'a giriş sınavlarını kazanamadı. Aşırı savurgan yaşam tarzıyla bilinen sanatçı, yine de bu okula daha sonra girdi fakat mezun olmadan ayrıldı. İlk romanı Günaydın Hüzün, 1954 yılında, Sagan 18 yaşındayken satışa sunuldu. Kitap kısa sürede uluslararası çapta başarı elde etti. Kitapta on yedi yaşındaki Cécile'in zevk düşkünü hayatı anlatılır. Romanda ayrıca kahramanın erkek arkadaşıyla olan ilişkileri ve zina tutkunu-eğlence düşkünü babasının tutumuna da yer verilir. Roman, Simon & Garfunkel'in "The Sounds of Silence" adlı şarkısında esin kaynağı oldu. Sanatçının takma adı, Marcel Proust'ın "Kayıp Zamanın İzinde" adlı kitabındaki 'Sagan Prensesi' karakterinden esinlenilerek verildi. Sagan'ın karakterleri, J.D. Salinger'in eserlerindekine benzer bir şekilde bozulmuş gençlik için birer ikon oldu. 1996 yılına kadar düzinelerce eser veren Sagan'ın bu eserlerinden bazıları sinemaya uyarlandı. Sanatçı, "nouveaux roman" tarzının popüler olduğu dönemde bile sadece Fransız psikolojik romanlar yazdı. Karakterlerinin konuşmalarında sıklıkla varoluşçu duygulara rastlanır. Buna ek olarak sanatçının yazdığı şarkı sözleri ve senaryo yazıları bulunmaktadır. Sagan, iki kez evlendi. Bunların ilkini 13 Mart 1958 tarihinde kendinden yirmi yaş büyük bir editör olan Guy Schoeller ile yaptı. Bu ilk evliliği Haziran 1960'ta noktalandı. Daha sonra ise 10 Ocak 1962 tarihinde Bob Westhof adlı Amerikalı bir çömlekçiyle evlendi. Bu son evliliği ise 1963 yılında bitti. Haziran 1963'te ise oğlu Denis dünyaya geldi. Sonraları ise lezbiyen olarak takılmayı sürdürmeyi seçen Sagan, bu bağlamda bir moda stilisti olan Peggy Roche ile birliktelik yaşamaya başladı. Ancak sonrasında evli bir erkek olan Bernard Frank ise beraber oldu. Daha sonra tekrar Fransız Playboy dergisinde editör olan Annick Geille ile lezbiyen birliktelik yaşadı. Sagan Amerika Birleşik Devletleri'nde gezmeyi severdi. Bu geziler sırasında çoğunlukla Truman Capote ve Ava Gardner gibi isimlerle görüntülenirdi. 14 Nisan 1957 tarihinde Aston Martin marka spor arabasıyla kaza yaşayan yazar, bir süre komada kaldı. Otomobil tutkunu olan Sagan'ın bir Jaguar ve kumar oynamaya giderken kullandığı bir Monte Carlo marka arabası bulunmaktaydı. 1990'larda kokain kullandığı gerekçesiyle tutuklanan Sagan, hayatının belli dönemlerinde uyuşturucu bağımlılığı yaşadı. Öyle ki, kendisi hakkında bilinen bir olayda; evinde uyuşturucu aramaya gelen polis köpeğinin uyuşturucuyu bulup yalaması sonrasında Sagan, polise "Bak! O da bunu sevdi." şeklinde bir cümle kurmuştur. 2000'lere gelindiğinde yazarın sağlığı kötüleşti. Öyle ki 2002 yılında yargılandığı vergi kaçakçılığı davasına katılamadı. Bu nedenle cezası askıya alındı. Françoise Sagan 24 Eylül 2004 tarihinde, 69 yaşındayken Honfleur, Calvados'ta akciğer ambolisi geçirerek öldü. Ölümü sonrasında Fransız Cumhurbaşkanı Jacques Chirac: "Onun ölümüyle Fransa tarihinin en parlak ve hassas yazarlarından birini kaybetti. O ayrıca edebi hayatımızda seçkin bir yere sahip olan yazarlardandı." yorumunu yaptı. Sagan'ın yaşamı, Diane Kurys tarafından yönetilen "Sagan" adlı biyografik filmde yer aldı. Bu film, Fransa'da 11 Haziran 2008'de gösterime girdi. Fransız aktris Sylvie Testud, Sagan'ın rolünü üstlendi. Accuracy International AS50 AS50 uzun menzilli, özel amaçlı anti-materyal tüfeği, İngiliz Accuracy International firması tarafından yapılmıştır. İngiliz ordusuyla beraber bazı Amerikan kuvvetlerinin de kullandığı, mühimmatı .50 BMG olan keskin nişancı tüfeğidir. Accuracy International, bu silahı AW50'yi geliştirmek amacıyla yapmıştır. AW50, bu silahın atasıdır. Tipi, görünüşü ve diğer birçok özelliği, AW50'ye benzer. Ama AS50'nin asıl yapılma amacı, AW50'nin tek-atış sistemiyle çalışmasıdır. Accuracy International, AW50'nin tek-atış sistemi ile çalışma sorununun çözümünü yarı-otomatik anti-materyal tüfeği AS50'de bulmuştur. Birçok kişi tarafından M107'nin kopyası olarak benzetilir. Ama menzili Barrett M107'den daha düşüktür. 2005 yılında tasarımına başlanılıp 2006'da bitirilen bü tasarım harikası silah, su ve kum gibi etkenlerden etkilenmez. Yarı-otomatik olması dahil bütün bu iyi özellikleri sayesinde silahın ünü kısa sürede yayılmıştır. Ayrıca bu silah FPS oyunlarında da ün kazanmıştır. İngiliz yapımı bu tüfeğin uzunluğu 1369 mm, namlusunun uzunluğu ise 692 mm'dir. Ağırlığı şarjörü boş iken 14.1 kilogramdır. Üretimine başlanmasından kısa süre sonra Birleşik Krallık'ın, Amerika Birleşik Devletleri'nin ve İrlanda'nın envanterlerinde bulundurduğu bu tüfeğin pahalı olması, onun kullanımını azaltan nadir nedenlerdendir. Tok'ra Tok'ra, bilimkurgu televizyon dizisi Yıldız Geçidi SG-1'de yer alan kurgusal bir ırktır. Onlar il kez ikinci sezonun ikinci bölümü olan "In the Line of Duty" adlı bölümde görünür. Tok'ra'lar Yıldız Geçidi Komutanlığının büyük dışdünya müttefiklerinden birisidir. Avusturya armasÄ± Avusturya arması 1945 yılından beri kullanılan resmi devlet armasıdır. Arma Ã¼zerinde bulunan; İncebağ, Adıyaman İncebağ, Adıyaman ilinin Merkez ilçesine bağlı bir köydür. Adıyaman'ın merkezine 17 km uzaklıktadır. Beyaz Rusya armasÄ± Beyaz Rusya arması veya Belarus arması (, "Dziaržaŭny herb Respubliki Biełaruś"; Rusça: Государственный герб Республики Беларусь, "Gosudarstvennyĭ gerb Respubliki Belarus"), 1995 yılında yapılan referandumla 1991-1995 yılları arasında kullanılan Pahonya armasının yerine kullanılmak üzere halk tarafından seçilen, Beyaz Rusya'nın resmi devlet arması. Beyaz Rusya devlet sembollerinden biri olan armada Beyaz Rusya haritasının yeşil renkteki ana hatları altın güneş ışınlarının üzerine yerleştirilmiş, güneşin bir kısmı da Avrasya topraklarının gösterildiği dünya haritasıyla kapatılmıştır. Armanın sağ ve sol taraflarında Beyaz Rusya bayrağındaki renkler olan kırmızı ve yeşil renkte kurdelenin sarılı olduğu buğday sapı figürleri mevcuttur. Sol buğday saplarında yonca, sağ buğday saplarında ise keten resmedilmiştir. En üstte tam ortada kızıl yıldız sembolü bulunur. Armanın en altında ortada Belarusça "Belarus Cumhuriyeti" yazar. Arma Beyaz Rusya Sovyet Sosyalist Cumhuriyeti tarafından kullanılan armaların benzer bir varyasyonudur. Aralarındaki en belirgin fark ortada kullanılan orak ve çekiç ambleminin yerine konulan Beyaz Rusya haritası figürüdür. 2012 yılında modifiye edilmiştir. Armanın merkezinde güneşin ışınlarının üzerine yerleştirilmiş yeşil bir Beyaz Rusya haritası figürü yer alır. Güneş, dünya küresinin bir kısmı ile örtülüdür; bu kürede Avrasya'nın bir kısmını gösteren mor renkte kara bölgesi ve mavi renkte su bölgesi yer alır. Armanın sağ ve sol tarafında çiçeklerle birlikte buğday sapları görülür. Sol tarafta yonca, sağ tarafta ise keten çiçeği bulunur. Buğday saplarının etrafı Beyaz Rusya bayrağının renkleri olan kırmızı ve yeşil renkteki bir şeritle sarılıdır. Armanın altında Belarusça "Belarus Cumhuriyeti" anlamına gelen "Рэспублiка Беларусь" yazısı, üstünde ise komünizmin sembolü olan kızıl yıldız yer alır. Arma 2012 yılında modifiye edilerek daha canlı renkli bir sürüme dönüştürüldü. Beyaz Rusya armasını oluşturan unsurlar Beyaz Rusya Sovyet Sosyalist Cumhuriyeti (Beyaz Rusya SSC) tarafından kullanılan armalarda bulunan öğelerin benzer bir varyasyonudur. Beyaz Rusya SSC armasında ortada işçileri ve köylüleri simgeleyen orak ve çekiç amblemi varken, günümüz armasında ortada Beyaz Rusya haritası görülür. Diğer yandan eski armada sadece komünizmin simgesi kırmızı renk kullanılırken, Beyaz Rusya armasında kırmızı ve yeşil renkler kullanılmıştır. Buna karşın Sovyet armalarına özgü kızıl yıldız, buğday demetleri ve dünya küresi hâlâ armada mevcuttur. Güncel armanın kullanımını düzenleyen kanun 5 Temmuz 2004 tarihinde yürürlüğe girdi. Anayasanın 3. Bölümünde yer alan 9. Madde'deki 301, 302 ve 303. yasalar armanın kullanımını tanımlar. Arma resmi olarak renkli, monochrome veya iki renk kullanılarak kullanılabilir. 10. Madde ulusal armanın birtakım resmi devlet mekanlarında sürekli olarak bulunmasını zorunlu kılar. Beyaz Rusya devlet başkanının resmi konutu, meclis binası, merkezi ve yerel devlet kurumları, bakanlıklar, Devlet Güvenlik Komitesi, Merkez Bankası, konsolosluklar, mahkemeler, askeri binalar, demiryolu istasyonları, eğitim kurumları bunlara örnektir. Ayrıca sınır kapıları ve genel güvenlik kontrol noktalarına da konulacağı belirtilmiştir. Bununla birlikte para, pasaport, pul ve resmi nitelikli kâğıtlar da dahil olmak üzere hükûmet tarafından çıkarılan belgelerde de kullanılabilir. Yasa aynı zamanda armanın başka bağlamlarda kullanımını kısıtlar. Şehirler, kasaba veya oblastlar bu kapsamdadır. Ayrıca, Devlet Sembolleri Kanununda yer almayan kuruluşlar armayı yalnızca izinle kullanabilirler. Arma, hem yabancılar hem de Beyaz Rusya vatandaşları tarafından sembole saygı gösterildiği sürece kullanılabilir ancak antetli kâğıtlarda veya kartvizitlerinde hükûmet temsilcisi olunmadığı sürece kullanılamaz. Arma, kanunda listelenen standart kullanımlara ilaveten çeşitli durumlarda kullanılmaktadır. Ülkenin ulusal marşı olan "Mı, Byelarusı"'nın video klibinde başta ve sonda Beyaz Rusya bayrağı ile birlikte sıklıkla televizyonlarda gösterilir. Bununla birlikte ulusal ve yerel seçimler sırasında sandık kutularında ve kampanyalarda da kullanılır. Ayrıca Beyaz Rusya'nın sınır karakollarında da arma mevcuttur. Litvanya Büyük Dükalığı'nda 1366'dan Belarus Halk Cumhuriyeti'nde 1919 yılına kadar Pahonya adı verilen kırmızı zemin üzerine beyaz atlı asker figürü, Beyaz Rusya topraklarında egemenlik kuran çeşitli devletlerde resmi arma olarak kullanıldı. Litvanya Büyük Dükalığı 1795'te Rus İmparatorluğu topraklarına dahil edildikten sonra da kısmi olarak kullanıma devam edildi. Aslen "Vytis" adında bir Litvanya sembolü olan bu figür, Büyük Dükalık döneminde Beyaz Ruslar tarafından kendi Slav sembolleri olarak da kabul edildi. Beyaz Rus milliyetçileri, Litvanya Büyük Dükalığı'ndaki elitlerin büyük kesiminin Beyaz Ruslardan oluştuğu, bu nedenle de armanın Beyaz Ruslara ait olduğu savını öne sürdü. Bu sava dayanak olarak Litvanya Büyük Dükalığı'nda Beyaz Rusça yazıya geçirilmiş yasalar gösterildi. 1916 yılında Maksim Bahdanovič "Pahonya" adlı milliyetçi şiirinde Beyaz Rusya'nın bağımsızlığını savundu. Bu görüş doğrultusunda 1918 yılında kısa süreli kurulan Belarus Halk Cumhuriyeti de bu armayı kullandı. Sovyetler Birliği'nin dağılmasından sonra bağımsızlığını ilan eden Beyaz Rusya Sovyet Sosyalist Cumhuriyeti 1991-1995 yılları arasında yine Pahonya armasını kullandı. Bu kullanım, 1994'te Aleksandr Lukaşenko'nun seçilmesine dek iktidarı elinde bulunduran ve Sovyet öncesi dönemin sembollerini kullanarak ulusal kimlik ve Belarus Halk Cumhuriyeti'yle devamlılık imajı oluşturmaya çalışan Belarus Halk Cephesi tarafından sağlandı. Pahonya'nın kullanımı halkın Sovyet veya Rus yanlısı kesimin tepkisini çekti. 1995'te yapılan referandumun ardından günümüzdeki mevcut arma kullanılmaya başlandı. Bu referandum sonucundan bu yana ülkedeki çeşitli muhalefet grupları eski armayı Beyaz Rusya Devlet Başkanı Aleksandr Lukaşenko'ya karşı bir protesto sembolü olarak kullanmışlardır. Muhalefet sembolü olarak görüldüğünden Lukaşenko yönetimince Pahonya'nın kullanımı yasaklanmasa da kullanımını caydırıcı önlemler alınmaktadır. 2015'te Pahonya'yla poz veren dört harp okulu öğrencisi okuldan atıldı; buna tepki olarak "Pahonya Yakın" ("pahonya" Beyaz Rusçada "kovalamaca" anlamına gelir) hashtag'ı ülke çapında sosyal medyada kullanıldı ve Nobel Edebiyat Ödüllü Belaruslu yazar Svetlana Aleksiyeviç harp okulu öğrencilerine desteğini ifade etti. Daha sonra öğrencilerin okula geri alınacağı açıklandı. Beyaz Rusya Sovyet Sosyalist Cumhuriyeti'nin 1920'deki kuruluşundan Sovyetler Birliği'nin dağılmasından sonra bağımsızlığını ilan ettiği 1991 yılına kadar kadar diğer diğer sovyet cumhuriyetlerinin devlet armalarına benzer arma kullanıldı. İlk resmi arma 1919'da kabul edildi. Bu arma aynı dönemde kabul edilen Ukrayna Sovyet Sosyalist Cumhuriyeti ve Rusya Sovyet Federatif Sosyalist Cumhuriyeti devlet armalarına çok benzemekteydi. Armanın orta kısmında güneş ışınlarının süslediği kırmızı bir kalkan ve sarı güneşin üst kısmında, kalkanın ortasında işçileri ve köylüler arasındaki birliği temsil eden orak ve çekiç figürü yer alır. Oraç ve çekicin üzerinde cumhuriyetin Belarusça tam adının kısaltması olan "Б.С.С.Р." yazar. Sağ ve solda buğday sapları yer alır. En alt kısımda kırmızı zemine siyah olarak Belarusça, Sovyetler Birliği'nin resmi sloganı olan "Bütün ülkelerin işçileri, birleşin!" yazar. 1920'li yıllarda devlet arması için pek çok farklı tasarım mevcuttu. 11 Nisan 1927 tarihinde eski arma yeniden dizayn edildi ve ortasındaki kalkan figürü çıkartılarak, daha fazla metin içeren yeni bir arma kullanılmaya başlandı. Yeni armanın sağında meşe yaprağı, solunda ise buğday buğday kulakları mevcuttu. Armanın orta yerinde dünya profilinin arkasından yükselen güneş resmedildi. Orak ve çekiç figürü yenilendi ve en üste kızıl yıldız sembolü eklendi. Sağ ve solda yer alan buğday saplarına komünizmin sembolü olan kırmızı renkte kurdele bağlandı ve üzerilerine soldan sağa Belarusça, Yidiş dilinde, Lehçe ve Rusça "Bütün ülkelerin işçileri, birleşin!" yazıldı. Alt kısma cumhuriyetin Belarusça kısaltması olan "Б.С.С.Р" beyaz renkte yazıldı. Arma 1937 yılında ufak güncellemelere tabi tutuldu, görselde ufak değişiklikler yapıldı. 1950'de yeni bir arma dizayn edildi. Sağdaki ve soldaki çiçek figürleri yenilendi, sola yonca, sağa ise keten yerleştirildi. Bu arma tasarımı Beyaz Rusya Sovyet Sosyalist Cumhuriyeti Anayasasının 119. maddesinde tanımlandı. 28 Şubat 1958 tarihinde eskisine benzeyen yeni bir armanın kullanılması kararlaştırıldı. 14 Mayıs 1995 tarihinde Beyaz Rusya'nın tüm bölgelerinde referandum yapıldı. Referandumda dört soru soruldu. Sorulardan biri "Belarus Cumhuriyeti için devletin önerdiği bayrak ve armayı destekliyor musunuz?" idi. Seçmenlerin %64,7'sinin katıldığı referandumda armayla ilgili katılımcıların %75,1'i (3.622.851 kişi) evet, %24,9'u (988.839 kişi) ise hayır oyu kullandı ve 3:1 oranında evet oyu çıkması neticesinde yeni devlet arması kabul edildi. Referandumda toplam 211.732 oy geçersiz kabul edildi. 1995 referandumu yeni armayı destekleyen "yeni Sovyetçi" Aleksandr Lukaşenko yönetimiyle Belarus Halk Cephesi çatısı altında örgütlenmiş batı yanlısı, milliyetçi cephenin karşı karşıya geldiği bir süreçti. Tartışmalı referandum öncesinde muhalefete göre; devlet medyası Pahonya armasını, armanın II. Dünya Savaşı döneminde Barbarossa Harekâtı kapsamında Nazilerin Beyaz Rusya'yı işgali sırasında da kullanılması nedeniyle ile Nazizm ile özdeşleştirdi. Muhalefet bunun yanı sıra oy pusulasında yeni armanın resminin bulunmamasını eleştirdi ve katılım değerlendirildiğinde seçmen kitlesinin %50'si sandıkta evet oyu kullanmış olsa da armanın değiştirilmesinin anayasaya aykırı olduğunu iddia etti. Kathleen Mihalişko referandumdan çıkan evet sonucunun Belarus'un otoriterliğe dönüşünün göstergesi olduğunu yazdı. Referandum sonucu ayrıca Lukaşenko'nun Sovyet geleneğini içeren politikalarına halkta yaygın destek olduğunu göstermekteydi. Yeni armanın kabulüyle Belarus Sovyet dönemi sembollerine dönen tek ülke oldu. Lukaşenko, bu referandumun özellikle Büyük Vatanseverlik Savaşı sırasında kazanılan zaferle ilişkili olduğunu vurguladı ve referandum sonucunu zafer ilan ederek "Savaştığınız ülkenin bayrağını size geri döndürdük. Size hem hatırayı hem de gururu geri döndürdük" ifadelerini kullandı. 26 Mart 1998'de çıkartılan yasaya göre Mayıs ayının ikinci pazar günü "Devlet Arması ve Ulusal Bayrak Günü" olarak kutlanması kararlaştırıldı. Ä°careli Sadece sınırlarda bulunan kent ve kalelerde kullanılan yerli topçulardır. Bunların subayları kuşkusuz topçuluk bilgileri bulunması gerektiğinden Eyalet Paşalarının komutasında bulunmak üzere İstanbul'dan gönderilirlerdi. Buna da Topi ya da Topçu Ağası denilirdi. Bu topçulara ücretli olarak çalıştırılmalarından icareli denmiştir. Sekiz YÃ¼kmek Sekiz Yükmek, ("Sekiz Tomar, Sekiz Yığın") adlı sutra (sudur), Uygurlar arasında yayılmış olan Budizm dini öğreti, düşünce veya inancını başkalarına tanıtmak, benimsetmek ve yaymak amacı ile yazılmış bir eserdir. Çince'den çevrilmiş olan Sekiz Yükmek, Burkancılık'a (Budizm) ait dini-ahlaki inanışlar ve kolaylıkla uygulanabilir bazı bilgileri içerir. 24 Kasım 1907 tarihinde Turfan'ın 10 km. batısında Yamaz Vadisi'ndeki Yar-Hoto'da bulunmuş 405 satırlık sutradır. Şinasi Tekin tarafından işlenen Kuanşi im Pusar ("Ses işiten ilah"), ""Asil Dinin Nilufer Çiçeği"" adlı sudurun bir bölümüdür. "Sekiz Yükmek" hikâyesi de W. Radloff tarafından Uygur harfleriyle yayınlanmıştır ve "sekiz ışık demeti" anlamına gelir. The Code Kod (The Code) 2001 yılında yapılmış Linux hakkında bir belgeseldir.Finlandiya'da hazırlanmıştır.Özgür yazılım'ın önemli insanlarından oluşturulmuştur. Bosna-Hersek armasÄ± Bosna-Hersek arması Bosna devletince kullanılan arma.Bosna-Hersek bayrağına birebir benzeyen bir yapıya sahiptir.Arma Boşnakları ve gelecekte Avrupa Birliğine girmeyi planlayan Avrupaya yüzü dönük bir Bosnayı temsil etmektedir.1998 yılında kabul edilmiştir. Yunanistan armasÄ± Yunanistan arması Yunanistan tarafından kullanılan arma.Arma Yunan bayrağı temalı bir kalkanın etrafını çeviren defne yapraklarıyla oluşturulmuştur.1975 yılından bu yana kullanılmaktadır.Ayrıca bu arma ülkedeki tüm askeri birimlerin üniformalarına eklenmektedir. Slovenya armasÄ± Slovenya arması, Slovenya devletince günümüzde kullanılan arma. Armanın kenarları kırmızı ile sekillendirilmiş olup armada resmedilen dağ Triglavdır. Dağın altında bulunan iki mavi çizgi, ülkedeki nehirler ve denizi temsil eder. Ayrıca dağ üstünde 3 adet 6 köşeli altın sarısı yıldızlar bulunur ve bu yıldızlar Celje kontluğunun armasından alınmıştır. Gediz Muharebeleri Gediz Muharebeleri, "Umum Kuva-yi Milliye Komutanı" olan Mirliva Ali Fuat Paşa ile Kuva-yi Seyyare Komutanı Çerkes Ethem'in Yunan işgaline karşı 1920 yılının Ekim ayı sonunda yaptıkları harekat. Taarruz planını Genelkurmay Başkanı İsmet Paşa kabul etmese de, TBMM kuvvetleri zayiatlar verdikten sonra Gediz'i geri alarak, İzmir'in İşgalinden sonra ilk defa Yunanların işgal ettikleri bir bölgeden geri çekilmelerini sağladılar. Harekatın bitiminde Kuva-yi Milliye Komutanlığı lağvedildi ve Umum Kuva-yi Milliye Komutanı olan Ali Fuat Paşa Moskova Büyükelçiliğine tayin edildi. Yerine kurulan iki komutanlıktan "Batı Cephesi Komutanlığı"na Albay İsmet Bey, "Güney Cephesi Komutanlığı"na ise Refet Paşa tayin edildiler. Yunanlar Bursa üzerinden taarruza geçmişlerdi. Uşak ve Gediz'in 29 Ağustos 1920'de düşmesinden sonra cephenin ele geçirilmesi için planlama çalışmaları yapılmaktaydı. 18 Ekim 1920'de Alayunt tren istasyonunda Ali Fuat Paşa tarafından birlik komutanlarına yapılacak Gediz Taarruzu hareket planları anlatıldı. Emet Milli Müfrezesi ile Milli Kuvvet (Bolşevik) taburuna Simav istikametinden takviye gelebilecek düşman kuvvetlerini durdurma görevi verildi. 24 Ekim 1920 de Gediz’e taarruza başlandı ancak Yunanların yoğun ateşi sonucunda TBMM birlikleri Efendi Köprüsü sırtlarına çekildiler. Bu taarruzda 3 subay, 24 er şehit ve 3 subay, 24 er de yaralanmıştı. 25 Ekim 1920 de Yunuslar sırtlarından Yarbay Mehmet Arif Bey komutasındaki 11. Tümen düşman kuvvetlerine tekrar taarruza başladı. Kuva-yi Seyyare'nin desteğinin gelmemesi ve karanlığın basması üzerine taarruz durduruldu. Bu çatışmada 9 subay 133 er şehit, 10 subay, 168 er yaralı verilmişti. Bu iki taarruz sonucu Gediz’deki 13. Yunan tümeni takviye gelinceye kadar Hamidiyehanı'nın 4 km gerisine çekilmişti. Yunanlar bu arada 26 ölü, 68 yaralı vermiştir. 26 Ekim 1920 saat 9:00 da Emet Müfrezesi ve arkadan 61. Tümen Gediz’e girerek bu bölgede TBMM hakimiyetini tesis etmişlerdir. Hamidiyehanı gerisindeki Yunan birliklerine Çerkes Ethem komutasındaki Kuva-yi Seyyare ile 190. Alay 27 Ekim 1920 günü öğleden sonra taarruza başlar. İki gün süren şiddetli muharebe sonucunda sayıca üstün Yunan kuvvetleri karşısında Türk kuvvetleri geri çekilmek zorunda kalmıştır. Kuva-yi Seyyare ve 11 ile 61. tümen birliklerinden 5 subay 33 er şehit olmuş, 83 er de yaralanmıştı. Düşman 16 ölü 55 yaralı vermişti. Bu çekilme üzerine 31 Ekim 1920 de Yunan birlikleri tekrar Gediz'e girer. Türk topçu ateşi altında kalan Yunan birlikleri Uşak hattını güçlendirmek üzere tekrar geri çekildiler. 12 Kasım 1920'de 13. Yunan Tümeni Gediz'i boşaltarak Gediz'i TBMM kuvvetlerine teslim etmek zorunda kalmışlardır. Böylece 24 Ekim'de başlayıp 12 Kasım'da sona eren Gediz muharebelerinde her iki taraf ta önemli zayiatlar verdikten sonra o zamana kadar Batı Anadolu'da önemli bir direniş görmeden işgal bölgesini sürekli genişleten Yunan Ordusu ilk defa işgal ettiği bir bölgeden geri çekilmek zorunda bırakılmıştır. Ali Fuat Paşa'nın Moskova Büyük Elçiliğine atanması üzerine Garp (Batı) Cephesi Komutanlığı, Batı ve Güney cepheleri olarak ikiye ayrıldı. Batı Cephesi Komutanlığı'na 9 Kasım 1920'de Albay İsmet Bey, Güney Cephesi Komutanlığına ise Refet Bey atandılar. Seri ilan Seri ilan genellikle gazete ve dergiler, son zamanlarda ise internet aracılığıyla yayınlanan bir tür tanıtım/reklam çeşididir. Seri ilanlar, normal reklamcılığın aksine, büyük işletme ve şirketlerin yanı sıra küçük işletme ve şahıslara da kolay ve ucuz yoldan tanıtım veya reklam yapma imkânı sağlar. Bilinen ilk seri ilanlar The Philadelphia Public Ledger gazetesi tarafından 1865 yılında yayınlanmaya başlamıştır. Bu reklam çeşidine seri ilan (İngilizce: "classified ads") denmesinin sebebi ilanların emlak, iş, araba gibi birçok kategoride sınıflandırılmış (seri/gruplar halinde) olmasıdır. Seri ilan siteleri sahibinden.com gibi arabadan özel derse her kategoriyi kapsayabilir yada yatırımlık gayrimenkul ilan sitesi kiragetiren.com gibi sadece tek bir kategoriye odaklanabilir. Gazete ve dergilerde yayınlanan yazılı seri ilanlar kelime veya satır başına ücretlendirildikleri için genelde metin ağırlıklı ve az ayrıntıdan oluşmakta, daha ayrıntılı bilgi ilanı veren kişi ile e-posta veya telefon yoluyla irtibata geçildikten sonra öğrenilebilmektedir. Birçok yazılı medya aracı gibi seri ilanlar da teknolojik gelişmeler doğrultusunda öncelikle radyo ve televizyon, son yıllarda ise internet üzerinden yayınlanmaya başlamıştır. Web siteleri aracılığıyla verilen ilanlar, yazılı seri ilanların aksine bazen çok düşük ücretler karşılığında, fakat çoğunlukla ücretsiz olarak verilebilmektedir. Bu nedenle, internet üzerindeki seri ilanlar yazılı ilanlara nispeten daha uzun olmakta, daha ayrıntılı ve destekleyici bilgi içermektedir. Cava dili Cava Dili, (Cava: básá Jáwá, Endonezce: bahasa Jawa) Endonezya'nın Cava Adasının orta ve batı kısımlarında konuşulan dildir. 75 milyon kadar insanın anadilidir. Avustronezya dil ailesine ait olup Endonezce ve Sunda dili ile akrabadır. Endonezya dışında Doğu Timor, Malezya, Singapur, Avustralya gibi komşu ülkeler ile Hong Kong ve Tayvan gibi yerlerde de konuşulmaktadır. Ayrıca, Surinam, Hollanda ve Yeni Kaledonya'da da konuşulmaktadır. 46. Türkiye Hükûmeti 46. Türkiye Cumhuriyeti Hükûmeti veya 2. Turgut Özal Hükûmeti, Turgut Özal'ın başkanlığında, 21 Aralık 1987 tarihinde kuruldu. Anavatan Partisi tarafından kurulan Hükûmet, 9 Kasım 1989 tarihine kadar görev yaptı. Glikozilasyon Glikozilasyon enzimler aracılığıyla sakkaritlerin birbirine bağlanarak proteinlere, lipitlere veya organik moleküllere bağlı glikanlar oluşturma sürecidir. Glikozilasyon çevrimle eş zamanlı ve çevrim sonrası bir değişim sürecidir. Glikanlar membran proteinlerinde ve salgılanan proteinlerde çeşitli yapısal ve işlevsel rollere sahiptir. Endoplazmik retikulumda sentezlenen proteinlerin çoğunluğu glikozilasyona uğrar. Bu süreç enzim güdümlü ve konuma özgündür, bu bakımdan enzimsiz yürüyen bir kimyasal tepkime olan glikasyondan farklıdır. Glikozilasyon ayrıca O-GlcNAc değişimi olarak sitoplazma ve çekirdekte de gerçekleşebilir. Altı sınıf glikan üretilir: 1) asparajin kalıntılarının amid azotuna bağlanan "N"-bağlı glikanlar, 2) serin ve treonin kalıntılarının hidroksil oksijenine bağlanan "O"-bağlı glikanlar, 3) serin kalıntılarının hidroksil oksijenine bağlanan glikosilaminoglikanlar, 4) glikanların seramid'e bağlı olduğu glikolipitler, 5) ne protein ve ne lipide bağlı olan hiyaluronan, ve 6) glikan bağları aracılığıyla proteinleri lipitlere bağlayan GPI çapaları (İng. "GPI anchor"). Hedef proteinlere bağlı olan polisakkarit zincirler çeşitli işlevlere sahiptir. Örneğin, bazı proteinler önce glikozile olmazlarsa doğru katlanmazlar. Ayrıca, asparajinlerin amit azotuna bağlı olan polisakkaritler bazı salgılanan proteinleri daha kararlı kılar. Bu durumlarda glikozilasyon doğru katlanma için şart değildir ama glikozile olmayan proteinler hızla yıkıma uğrar. Glikozilasyon hücrelerin birbirine yapışmasında da rol oynar. Glikozilasyon için çeşitli mekanizmalar vardır, ama çoğu birkaç ortak özelliğe sahiptir: "N"-bağlı glikozilasyon ökaryotik proteinlerin katlanmasında önemlidir. Bu süreç ökaryotlarda ve çoğu arkede görülür ama bakterilerde çok enderdir. "N"-bağlı oligosakkaritlerde, hedef proteindeki asparajine önce 14 şekerli bir öncül (prekürsör) eklenir. Bu öncülün yapısı çoğu ökaryotta aynıdır, 3 glukoz, 9 mannoz ve 2 "N"-asetilglukozamin molekülü içerir. Karmaşık bir tepkimeler dizisi ile bu dallı zincir dolikol adı verilen bir taşıyıcı moleküle eklenir ve sonra hedef protein ER lümenine geçerken polipeptit üzerindeki uygun yere aktarılır. "N"-bağlı sakkaritlerin üç ana tipi vardır: çok mannozlu oligosakkaritler, karmaşık oligosakkaritler ve hibrit oligosakkaritler. Proteinler, farklı bölgelerinde her iki tip oligosakkaritler ile glikozile olabilirler. Bir oligosakkaritin çok mannozlu mu karmaşık mı olduğu, onun Golgi aygıtında sakkarit değişimi yapan enzimlere olan erişilirliğine bağlı olduğu düşünülmektedir. Eğer sakkarit göreli az erişilir durumdaysa, büyük olasılıkla orojinal çok mannozlu seklinde kalacaktır. Eğer erişilebilir durumdaysa, muhtemelen mannoz kalıntılarının pek çoğu kesilip çıkartılacak ve sakkarit yukarıda belirtilen başka şeker grupları eklenecek şekilde başka değişimlere uğrayacaktır. Oligosakkaritin bağlandığı asparajin kalıntısı, Asn-X-Ser veya Asn-X-Thr dizisi içinde yer alır, burada X Pro hariç herhangi bir amino asittir. Bu bağlanma bir oligosakkariltransferaz enzimi tarafından gerçekleştirilir. Bağlanmanın ardından, protein doğru olarak katlandıktan sonra, zincirden üç glukoz kalıntısı çıkartılır ve protein ER'den ihraç edilmeye hazır hale gelir. Meydana gelen glikoprotein sonra Golgi aygıtına taşınır, orada bazı mannoz kalıntılarının da çıkartılması mümkündür. Ancak, proteinin doğru taşınması için glikozilasyon gerekli değildir. Glikozilasyonun belli adımlarını engelleyen ilaçlarla veya belli bir glikozilasyon enziminden mahrum mutantlarla yapılan deneyler göstermiştir ki, diğer bakımlardan normal proteinler gene de üretilip hücre içinde doğru mekanlara taşınırlar, bu müdahale hücrenin sağlığını önemli derecede etkilemez. Olgun glikoproteinler çeşitli oligomannozlu "N"-bağlı oligosakkarit içerebilir, bunlar 5-9 adet mannoz kalıntısı içerebilir. Mannoz kalıntılarının geri kalanının da çıkartılması ile 3 mannoz ve iki "N"-asetilglukozamin kalıntısı içeren bir 'çekirdek' yapıya ulaşılır. Bu yapı sonradan çeşitli monosakkaritler (galaktoz, "N"-asetilglukozamin, N-asetilgalaktozamin, fukoz ve sialik asit gibi) eklenerek uzatılır. "O"-bağlı glikozilasyon protein işlenmesinin daha ileri bir aşamasında, muhtemelen Golgi aygıtı içinde olur. Bu süreç, serin veya treonin kalıntılarına "UDP-N-asetil-D-galactozamin:polipeptit N-asetilgalaktozaminiltransferaz" () enzimi tarafından N-asetil-galaktozamin eklenmesi, ardından da başka karbonhidratların (galaktoz ve sialik asit gibi) eklenmesidir. Bu süreç proteoglikan gibi bazı protein tipleri için önemlidir; başlagıçta glikozilasyonu olmayan proteoglikan çekirdek proteinlere ("proteoglycan core proteins") glikozaminoglikan zincirleri eklenir. Bu proteinler serin "O"-bağlı glikoproteinlerdir ve iki ik ana işlevleri vardır. Bir işlev, hücredışı matriksin bileşenlerini oluşturmak için salgılanmadır, böylece hücreler arasındaki büyük proteoglikan kompleksler aracılığıyla bir hücre bir diğerine bağlanır. Öbür önemli işlev, mukoza salgılarının bir bileşimi olup mukusun "sümüksü" özelliğine verir. Kanda bulunan proteinler genelde "O"-glikozile değildir, bunun istisnası IgA1 ve IgD (iki antikor tipi) ve C1 inhibitörüdür. "O"-fukoz, GDP-fucoz protein "O"-fukoziltransferaz 1 ve 2 tarafından eklenir. Bu iki enzimden birincisi EGF-benzeri tekrar dizileri içeren proteinlere ("Notch" proteini gibi), ikincisi ise Trombospondin tekrar dizilerini glikozile eder. EGF-benzeri tekrarlı dizilerde "O"-fukoz'a sırayla N-asetilglukosamin (GlcNAc), galactoz, and sialik asit eklenerek bir tetrasakkarit oluşturulur. Trombospondin tekrar dizilerinde ise bir glukoz eklenmesi ile bir disakkarit oluşturulur. Diğer glikoziltransferazların çoğu Golgi aygıtı'nda işlev verirken bu fukoziltransferazların ikisinin de endoplazmik retikulumda yer alırlar. "O"-glukoz, "Notch" proteininin EGF-benzeri tekrarlı dizilerde birinci ve ikinci korunmuş sisteinler arasına, ayrıca muhtemelen henüz tespit edilmemiş bir "O"-glukoziltransferazın diğer substratlarına eklenir. "O"-GlcNAc, "O"-GlcNAc transferaz tarafından serin ve treoninlere eklenir. Bu serin veya treoninlere "O"-GlcNAc eklenmezse normalde serin/treonin kinazlar tarafından fosforile olurlar. Yani, eğer fosforilasyon olursa "O"-GlcNAc eklenmez, "O"-GlcNAc eklenirse forforilasyon olmaz. Fosforilasyon/defosforilasyon hücrelerde sinyalizasyonun düzenlenmesinde çok önemli bir rol oynamakatadır, glikozilasyonun da bununla ilişkili olması konuya ayrı bir boyut getirir. "O"-GlcNAc eklenmesi ve çıkarılması, diyabet mellitusta etkinleşen yolakların düzenlenmesinde rol oynamaktadır. "O"-GlcNAc çıkarıcı enzimi kodlayan gen, insülinden bağımsız diyabet mellitus ile ilişkilendirilmiştir. Bu enzim besin algılayıcı heksozamin sinyalizasyon yolağının son adımında yer alır. "O"-mannozilasyon sırasında mannoz-p-dolikol'daki mannoz, salgı yolağında proteinlerin serin/treonin kalıntılarına eklenir.< O-mannozilasyon hem prokaryot hem ökaryotlarda görülür. Özel bir glikozilasyon şekli "GPI çapası" olarak adlandırılır (İng. "GPI anchor"). Bu glikozilasyonun tipinin işlevi, bir proteini, bir glikan zincir aracılığyla hidrofobik bir lipid çapaya bağlamaktır (ayrıca bkz. prenilasyon). Trombospondin tekrarlarında triptofan kalıntılarına bir mannoz kalıntısı eklenir. Bu ender görülen bir değişimdir, hem şekerin reaktif bir azot veya oksijen atomu yerine bir karbon atomuna bağlanmış olması bakımından, hem de şekerin asparajin, serin veya treonin değil de bir triptofan kalıntısına bağlanmış olması bakımından. Danny Welbeck Danny Welbeck (d. 26 Kasım 1990), İngiliz millî futbolcudur. Premier League ekiplerinden Arsenal'da forma giymektedir. 2008-2014 yılları arasında Manchester United'da oynayan Welbeck, 2014-15 sezonu başında 16 milyon £ karşılığında Arsenal'e transfer oldu. Arsenal'deki ilk UEFA maçında Galatasaray'a karşı hat-trick yapmıştır. Ravensburg Ravensburg ( [] veya []), Almanya'nın güneyindeki Oberschwaben bölgesinde bulunan bir üniversite şehridir. Baden-Württemberg'de bulunan aynı adlı ilçenin merkezidir. Tarihte şehirden ilk defa 1088 yılında bahsedilmiştir. Orta Çağ'da önemli bir ticaret merkezi olup özerklik statüsünden yararlanmıştır. Merkezi burada olan Büyük Ravensburg Ticaret Topluluğu ("Große Ravensburger Handelsgesellschaft") eski dönemlerde Avrupa çapındaki şirketler ile ticaret yapmıştır. Tarihi şehir merkezi hâlâ ayaktadır. Yıl ortasında şehrin meşhur festivali "Rutenfest" düzenlenmektedir. Dünyaca meşhur oyuncak, puzzle ve kart oyunu fabrikası Ravensburger, kendi adıyla bu şehirdedir. Almanya'nın en iyi üniversitelerinden Hochschule Ravensburg-Weingarten yine bu şehirde yer almaktadır. Hochschule Ravensburg-Weingarten(Weingarten University) mühendislik fakültesiyle tüm dünyanın en saygın üniversitelerindendir. Hochschule Ravensburg-Weingarten üniversitesine ek olarak bir de dünyaca ünlü Eğitim Üniversitesi Pädagogische Hochschule (PH) Weingarten yine bu şehirde (ve kardeş şehri Weingarten'de) yer alir. Tarihte Ravensburg'tan ilk defa 1088'de bahsedilmiştir. 11. yüzyılda daha sonra Bavyera tahtına oturacak olan Schwaben'daki Frank soylu Welfen Hanedanı tarafından kurulmuştur ve uzun süre de bu hanedanın merkezi olarak kalmıştır. 1191 yılında Spoleto Dükü VI. Welf'ten Friedrich Barbarossa'ya miras kalmıştır. 1268'de Konrad'ın Napoli'de ölmesiyle Hohenstaufen Hanedanı'nın mülkü Kutsal Roma Cermen İmparatorluğu'na kalmış ve Schwaben'daki diğer şehirler gibi Ravensburg da 1276'da özerklik statüsü almıştır. 1380 yılı civarında Ravensburg ve Konstanz'da Humpis, Mötteli ve Muntprat isimli tüccar aileler tarafından Büyük Ravensburg Ticaret Topluluğu kurulmuştur. Bu topluluk keten ve pazen ticareti yapmıştır. 1402'de şehirde kâğıt fabrikasının açılmasıyla kâğıt da önemli bir ticaret ürünü olmuştur. Ayrıyetten burada doğudan getirilme Akdeniz şarapları ve Bohemya madenleri vardı. 1530'da Büyük Ravensburg Ticaret Topluluğu'nun dağılmasıyla şehirde ekonomi durgunlaşmıştır. Otuz Yıl Savaşı yüzünden birçok insan hayatını kaybetmiştir ve halk yoksullaşmıştır. İsveç kuvvetleri bugün Veitsburg olarak bilinen kaleyi yıkmıştır. Reformun etkisiyle şehir meclisi yarı yarıya Protestan ve Katolik barındırır hâle gelmiştir. Bazen bu iki farklı mezhepten olan kişiler aynı anda belediye başkanı olmuştur ve günah çıkarma törenleri ayrı ayrı kutlanmıştır. Bu sistem Otuz Yıl Savaşı'nın sonu olan Vestfalya Antlaşması'na kadar devam etmiştir. Bu antlaşma ile şehir, ülke çapında dört tane bulunan "Paritetik İmparatorluk Kenti" ()'nden biri olmuştur. 1803 yılında devletin parlamentosu olan "Immerwährende Reichstag"'ın ülkeyi laikleştirmek ve hükümdarın yetkilerini kısıtlamayı amaçlayan "Reichsdeputationshauptschluss" isimli yasa tasarısını kabul etmesiyle Württemberg'e bağlanmıştır. Ravensburg konumundan dolayı II. Dünya Savaşı'nda rolü olmamış ve Friedrichshafen yakınlarındaki uçak sanayisi dışında silah üreten sanayi kurulmamıştır. Fakat İsviçre'ye ait Kızılhaç barındırmıştır. 1970'li yıllarda Ravensburg'un Eschach, Schmalegg ve Taldorf beldeleri ile birleşmesiyle şehrin nüfusu ve toprakları büyümüştür. 1980'li yıllarda eski şehir yenilenmiştir. Ravensburg, Konstanz Gölü'nün kuzeyinde bulunmaktadır. Ravensburg Kenti dahilinde bulunan; Horgenzell, Berg, Weingarten, Schlier, Grünkraut ve Bodnegg ile Bodensee ilçesi içinde bulunan Tettnang, Meckenbeuren, Friedrichshafen ve Oberteuringen şehirleri ile komşudur. Şehirdeki "Veitsburg" kalesi, doğuda Ravensburg yakınlarında daralıp Weingarten'ın kuzeyinde tekrar genişlemeye başlayan Schussental vadisine kadar uzanan bir tepenin üzerindedir. Ravensburg ülkenin en güzide toprağında yer alır ve ayrıca Avusturya Bregenz şehrine 35 km uzaklığındadır. 31 Aralık 2008 tarihli nüfus sayımına göre şehrin nüfusu 49.399'dur. 2008 yılında 429 kişi doğmuş olup 472 kişi hayatını yitirmiştir. Şehirde Hıristiyanların dışında Müslüman Türkler de yaşamakta ve Mevlana Camii isimli bir cami vardır. Yine buradaki Türklerin kurduğu Ravensburg Türk İslâm ve Kültür Derneği ile Alevi Kültür Dernegi isimli iki dernek vardır. Funda Köseoğlu Funda Köseoğlu (d. 17 Mayıs 1974, İstanbul) tiyatro ve dizi oyuncusu, seslendirme sanatçısı. 1993 yılında İstanbul Belediyesi Şehir Tiyatroları ailesine katılan Funda Köseoğlu tiyatro çalışmalarının yanı sıra başta Eltiler olmak üzere pek çok televizyon dizisinde rol aldı. Kanal 7'de "Hangisi Doğru" adlı yarışma programında haftanın beş günü canlı yayında, yalancıları doğaçlama oynayarak ekranlara geldi. Pek çok okulda drama eğitimi verdi. Seslendirme çalışmaları da yapan sanatçı son yıllarda seslendirdiği simulasyon çizgi film Angelo Rules dizisindeki "Angelo" tiplemesiyle ünlenmiştir. Sanatçıya 2005 yılında lenf kanseri teşhisi konmuş ve tedavi görmüştür. TRT1'de "Ekomomi Dosyası" programında skeç yazarlığı yapmıştır. Sarı Saçlım Mavi Gözlüm "Sarı Saçlım Mavi Gözlüm", Türkiye Cumhuriyeti'nin kurucusu Mustafa Kemal Atatürk'e duyulan özlemi ifade eden bir Âşık Mahzuni Şerif türküsüdür. "Kutsal Özlem" ya da "Nerdesin" adlarıyla da bilinen türkü, sözleri ve bestesiyle ağıt niteliği taşır. Âşık Mahzuni Şerif'in en bilinen eserlerinden biri olan "Sarı Saçlım Mavi Gözlüm", 2000'li yılların ortalarında Faruk Demir tarafından okunmuş ve tekrar popüler olmuştur. Agar Agar su yosunlarından elde edilen bir tür jelatindir. Kelime olarak Malayca "jel" anlamına gelen "agar-agar" kelimesinden gelmektedir. Agar, mikrobiyolojik testlerde, dişçilikte, elektrokimyada, formikaryum yapımında (deneysel karınca evi) vs. alanlarda malzeme olarak kullanılmaktadır. Agar, çorba, dondurma ve jöleli yiyeceklerde kıvam artırıcı olarak kullanılır. Anmitsu ve Mizuyōkan gibi geleneksel Japon yiyeceklerinin imalatında kullanılır. Otaku Kelime anlamları "o-taku: sizin eviniz" veya "otaku: fanatik, bağımlı" şeklinde kullanılır. Anime Otaku şeklinde kullanıldığında: hayatını animelere adamış kişi anlamını çağrıştırır, özellikle de anime memleketi japonya'dan çıkan bir kelime olduğu için günümüzde "Anime otaku"lara sadece otaku denir. Çağımızda bu kelime evrim geçirip herhangi bir şeye (anime, manga) hayatını adamış, aşırı derecede hayranlık duyan, kişilere ya da antisosyal ve kendine özgü sebeplerden ötürü evden çıkmaya korkan bu yüzden değişik bağımlılıkları olan (koleksiyonculuk,arşivcilik) kişiler için kullanılmaktadır. Sonuç olarak bu terim kullanılma şekline, kullanıldığı yere ve kullanan kişiye göre değişmektedir. “Otaku”nun argo kullanımının 80’lerin başında ortaya çıkan bir manga çizeri olan Shinda Mane tarafından ortaya atıldığı sanılır. Terim serbest sanatçı Nakamori Akio tarafından Manga Burikko’ nun 1983 Haziran sayısındaki bir yazıda açıklanmıştır. Otaku, halk bilincine 1989 da anime/manga otaku’su seri katil Miyazaki Tsutomu’nun tutuklanması ile girmiştir. En fazla anime/manga otakularına sahip ülkeler aşağıda sıralanmıştır: Aşağıdaki örneklerin bazıları otakuları anlatan konulara sahip olmasına rağmen bazıları da sadece otakular hakkında diyaloglar ve otaku karakterlerini içermektedir Radikal (kimya) Kimyada radikaller (çoğu zaman serbest radikal olarak değinilir) eşleşmemiş elektronu olan atom, molekül veya iyonlardır. Bu eşleşmemiş elektronlar genelde son derece reaktiftir. Radikaller, yanma, atmosfer kimyası, polimerleşme, plazma kimyası, biyokimya ve pek çok başka kimyasal süreçte önemli rol oynar. Örneğin, insan fizyolojisinde, süperoksit ve azot oksit, damar tonusu gibi pek çok biyolojik süreci düzenler. Radikal ve serbest radikal terimleri genelde eşanlamlı kullanılmakla beraber, bir radikal bir çözelti kafesi içinde hapsolmuş veya başka bir moleküle bağlanmış durumda olabilir. 1900'de Michigan Üniversitesi'nde Moses Gomberg tarafından betimlenen trifenilmetil radikali, ilk tespit edilmiş organik serbest radikal olmuştur. Tarihsel olarak radikal terimi bir moleküle ekli olan ve kimyasal tepkimede değişmeyen kısımları için kullanılırdı. Günümüzde bunlar için fonksiyonel grup terimi kullanılmaktadır. Örneğin, metil alkolün bir metil radikali ve bir hidroksil radikalinden oluştuğu söylenirdi. Modern kimyada anlaşıldığı şekliyle bunlar radikal değildir çünkü birbirlerine kovalent olarak bağlıdırlar ve eşleşmemiş reaktif elektronları yoktur. Ancak, eğer metil alkol yüksek enerjili elektronlar ile parçalanırsa, kütle spektrometrisi ile metil ve hidroksil radikallerinin meydana geldiği görülebilir. Kimyasal denklemleri yazarken serbest radikaller genelde atom sembolü veya moleküler formülün sağ üstüne bir nokta koyarak belirtilir: Radikal reaksiyon mekanizmalarında tek elektronların hareketini göstermek için tek uçlu oklar kullanılır: Kırılan bir bağın homolitik kesilmesi 'balık oltası' ok ile gösterilir, iki elektronun hareketini göstermek için kullanılan eğri oktan farklı tutmak için. Kopan bağın ikinci elektronu da hareket eder ve saldıran radikal elektronu ile eşleşir; bu hareket özel olarak olarak gösterilmez. Kimyada, serbest radikaller radikal eklemesi ve radikal substitusyonunda reaktif araürün olarak yer alırlar. Serbest radikaller içeren zincirleme tepkimeler genelde üç ayrı sürece ayrılırlar: "başlama", "yayılma" ve "sonlanma". Radikallerin oluşumu kovalent bağların homolitik olarak kopması yoluyla olabilir, bu süreç önemli miktarda enerji gerektirir. Örneğin, H'nin 2H· olarak ayrışmasının Δ"H"° değeri +435 kJ/mol'dür, Cl'nin 2Cl· olarak ayrışmasının Δ"H"° değeri ise +243 kJ/mol'dür. Bu homolitik bağ ayrışma enerjisi olarak olarak bilinir ve genelde "DH"° sembolü ile gösterilir. Kovalent bağlı iki atomun bağ enerjisi tüm molekülün yapısına bağlıdır, sadece o iki atoma bağlı değildir. Oluşması için daha çok enerji gerektiren radikaller, daha az enerji gerektirenlere kıyasla daha az kararlıdır. Homolitik bağ kesilmesi benzer elektronegatifliğe sahip iki atom arasında daha sık olur. Organik kimyada bu genelde peroksitlerdeki O-O bağı ve O-N bağıdır. Ancak, yayılma aşaması çok ekzotermiktir. Çoğu radikal türü yüksüz olmakla beraber radikal iyonlar mevcuttur. Radikaller ayrıca bir atom veya molekülün tek elektronlu yükseltgenme veya indirgenmesi ile oluşabilir. Bunun bir örneği, elektron taşıma zinciri tarafından süperoksit oluşmasıdır. Organometalik kimyada yapılan ilk araştırmalar, özellikle F. A. Paneth ve K. Hahnfeld'ın 1930'lardaki çalışmaları, bağların heterolitik fisyonunu ve bunun mekanizmasının radikal temelli olduğunu göstermiştir. Uzun ömürlü radikaller iki kategoriye ayrılırlar Radikal alkil ara ürünlerin stabilizasyonu için kıstaslar karbokatyonların kıstaslarına benzer: serbest radikal merkez ne kadar substitüe ise o kadar daha kararlıdır. Bu özellik, tepkimelerini etkiler: üçüncül radikal (RC·) oluşumu ikincil (RHC·) veya birincil (RHC·) radikal oluşumundan daha tercihlidir. Ancak, fonksiyonel grupların yanındaki radikaller (karbonil, nitril ve eter gibi) tertiyer (üçüncül) alkil radikallerden daha kararlıdır. Radikaller çift bağlara saldırır, ama benzeri iyonlardan farklı olarak, elektrostatik etkileşimlerden fazla etkilenmezler. Örneğin, nükleofilik iyonların α,β-doymamış bileşiklerle (C=C-C=O) olan raktivitesi, oksijenin elektron çekici etkisi tarafından yönlenir, bunun sonucu olarak karbonil karbonu üzerinde kısmî bir artı yük oluşur. İyonik durumda iki reaksiyon gözlemlenir: karbonil grubuna saldırı sonucu karbonile doğrudan bir ekleme olur, veya konjüge ekleme yoluyla vinil grubuna saldırı olur, ve her iki durumda da nükleofil üzerindeki yük oksijen tarafından alınır. Radikaller çift bağa hızla eklenirler ve meydana gelen α-radikal karbonil göreli olarak kararlıdır; başka bir molekülle birleşebilir veya oksitlenebilir. Buna rağmen, radikallerin elektrofilik/nötrofilik karakteri çeşitli şartlarda gösterilmiştir (örneğin, maleik anhidrit (elektrofilik) ve stirenin (az nükleofilik) kopolimerizasyonundaki dönüşüm eğilimi) İntramoleküler tepkimelerde, radikalin aşırı reaktivitesine rağmen ince kontrol mümkündür. Radikaller en yakın reaktif konuma en kolaylıkla saldırır. Dolayısıyla, seçenek olan durumlarda, 5 üyeli halkalar en tercihli ürün olur: dört üyeli halkalar fazla gergindir, zincir üzerinde aralarında dörtten fazla atom olan karbonlar ise birbirleriyle ender çarpışır. Çoğu kişi için en iyi bilinen serbest radikal tepkimesi yanmadır. Oksijen molekülü kararlı bir diradikaldir, bunun en iyi gösterimi ·O-O· şeklindedir, bu molekülün kararlı olmasının nedeni elektronlarının spinlerinin paralel olmasıdır. Oksijenin taban durumunda spinleri eşleşmemiş (triplet) diradikaldir ama son derece reaktif, spin eşlenmiş (singlet) bir hâli de mevcuttur. Yanmanın olabilmesi için bu iki hâl arasındaki enerji bariyerinin aşılması gereklidir. Isı sayesinde bu bariyer aşılabilir ama bu yüksek sıcaklık gerektirir. Bu bariyer enzimler tarafından aşağıya çekilebilir, bu sayede canlıların içindeki sıcaklıklarda bu tepkimeler gerçekleşebilir. Yanma, singlet radikalin başlatabildiği çeşitli radikal zincirleme reaksiyonlarından oluşur. Belli bir maddenin yanabilirliği, bu zincirleme reaksiyonun başlama ve yayılma aşamalarında yeterince serbest radikal olmasına bağlıdır. Yanabilir madde yanıp bittikten sonra sonlanma reaksiyonları baskın gelir ve alev söner. Yayılma ve sonlanma tepkimelerine etki ederek yanabilirliği değiştirmek mümkündür. Tetraetil kurşun bir zamanlar benzine eklenirdi çünkü kurşun, benzin-hava karışımındaki serbest radikalleri etkinsizleştirir. Bu sayede yanmanın kontrolsuz bir şekilde başlaması (motor vuruntusu) veya prematür yanma (önyanma) engellenir. Bir hidrokarbon yanarken, çok sayıda farklı oksijen radikalleri tepkimede yer alır. İlk oluşan bir hidroperoksit radikalidir (HOO·), bu hidroperoksitlere dönüşür, bunlar da hidroksit radikallerine parçalanır. Yanmanın yanı sıra, çoğu polimerizasyon reaksiyonu serbest radikaller içerir. Bunun sonucu çoğu plastik, emay ve diğer polimerler radikal polimerizasyonu aracılığıyla meydana gelir. Radikal polimerizasyon yöntemlerinde yeni yöntemler arasında: Bu yöntemler daha eski yöntemlere kıyasla çok daha dar bir molekül ağırlığı dağılımı meydana getirir. Aşağı atmosferde en yaygın radikal moleküler dioksijendir. Diğer serbest radikaller, fotoayrışma sonucu meydana gelir. Fotoayrışmanın en önemli örneği azot dioksitin fotoayrışması sonucu bir oksijen atomu ve azot oksit oluşmasıdır; bu tepkime "smog" (dumanlı sis) oluşumunun altında yatar. Bir diğer önemli tepkime, ozonun fotoayrışması sonucu uyarık oksijen atomu O(1D) meydana gelmesidir. Üst atmostferde radikallerin önemli bir kaynağı, normalde reaktif olmayan kloroflürokarbonların güneş morötesi ışınları tarafından fotoayrışıma uğraması veya diğer stratosfer bileşenleri ile tepkimeye girmesidir. Bu serbest radikaller sonra katalitik bir zincir tepkime ile ozonla tepkirler ve ozon kaybına neden olurlar. Bu tepkimede serbest radikaller yeniden oluşur ve yeni reaksiyonlara katılabilirler. Bu reaksiyonların ozon tabakasının yok olmasının birincil nedeni olduğuna inanılmaktadır, bu yüzden kloroflürokarbonların soğutucu olarak kullanılması kısıtlanmıştır. Serbest radikaller bazı biyolojik süreçlerde önemli bir rol oynar, bunların bazıları yaşam için gereklidir, örneğin nötrofil granülositler tarafından bakterilerin hücre içinde öldürülmesi. Serbest radikaller bazı hücre sinyalizasyon süreçlerinde yer aldıkları gösterilmiştir. Buna redoks sinyalizasyonu adı verilmiştir. Oksijenli serbest radikallerin en önemlileri süperoksit ve hidroksil radikalidir. İndirgeyici şartlarda moleküler oksijenden meydana gelirler. Ancak, reaktif ozelliklerinden dolayı, bu serbest radikaller hücre hasarına neden olan yan reaksiyonlara girerler. Çoğu kanser tipinin serbest radikaller ve DNA arasındaki reaksiyonların sonucu oluştuğu, bunun sonucu olarak mutasyonların meydana geldiği ve bunların hücre döngüsüne olumsuz etki ettiği ve potansiyel olarak kötücüllüğe yol açtığı düşünülmektedir. Yaşlanmanın bazı belirtileri (ateroskleroz gibi) vücudu oluşturan kimyasalların serbest radikaller tarafından oksidasyonuna atfedilir. Buna ilaveten, serbest radikaller alkole bağlı karaciğer hasarına katkıda bulunur. Sigara dumanındaki radikallerin akciğerde bulunan alfa-1 antitripsini inaktive ettiğine dair bulgular vardır. Bu süreç amfizem oluşumunu hızlandırır. Serbest radikallerin rol oynadığı düşünülen diğer hastalıklar arasında Parkinson hastalığı, yaşlılık ve ilaç nedenli sağırlık, Şizofreni ve Alzheimer Hastalığı da bulunmaktadır. Demir depo hastalığı hemokromatoz, klasik bir serbest radikal sendromudur, serbest radikallerle ilişkilendirilmiş olan bir belirtiler kümesi ile beraber görülür: hareket bozukluğu, psikoz, deri pigmenti melanin bozuklukları, sağırlık, atrit ve diyabetes mellitus gibi. Yaşlanmanın serbest radikal teorisine göre yaşlanma sürecinin altında serbest radikaller yatar, buna karşın mitohomesis süreci serbest radikallere mağruz kalmanın yaşam süresini uzatabileceğini düşündürmektedir. Serbest radikaller yaşam için gerekli olduğu için, serbest radikallerin neden olduğu hasarı en aza indirmek ve meydana gelen hasarı onarmak için vücudun çeşitli mekanizmaları bulunmaktadır. Bunlar arasında süperoksit dismutaz, katalaz, glutatyon peroksidaz ve glutatyon redüktaz enzimleri sayılabilir. Bunlara ek olarak, antioksidanlar bu savunma mekanizmalarında önemli rol oynar. Bunlar başlıca A vitamini, C vitamini, E vitamini ve polifenol antioksidanlarıdır. Ayrıca, bilirubin ve ürik asit de bazı serbest radikalleri nötralize ederek antioksidan gibi etkiyebilir. Bilirübin hemoglobinin yıkımından meydana gelir, ürik asit ise pürin türevlerinin yıkımından oluşur. Aşırı miktarda bilirubin sarılığa neden olabilir, bu da merkezî sinir sistemine zarar verebilir. Aşırı ürik asit ise gut hastalığına neden olur. Reaktif oksijen türleri, süperoksit, hidrojen peroksit ve hidroksil radikali gibi moleküllerdir ve hücre hasarı ile ilişkilendirilmişlerdir. Reaktif oksijen türleri oksijenin normal metabolizmasının bir yan ürünü olarak oluşurlar ve hücre sinyalizasyonunda önemli rol oynarlar. Çoğu kimya dalında, radikalllerin tarihsel tanımı moleküllerin sıfır olmayan bir spine sahip olduğunu iddia eder. Ancak, spektroskopi, kimyasal tepkime ve astrokimya gibi dallardaki tanım biraz farklıdır. Radikallerin elektronik yapısı ve geometrisi üzerine araştırması için Nobel ödülünü kazanan Gerhard Herzberg, serbest radikaller için biraz daha gevşek bir tanım önermiştir: "kimyasal olarak kararsız herhangi bir kısa ömürlü tür (atom, molekül veya iyon)." Önerisinin ana teması, sıfır spinli pek çok kimyasal olarak kararsız molekül vardır, C, C, CH ve benzerleri gibi. Geçici kimyasal süreçler ve astrokimyasal süreçlerin değerlendirilmesinde bu tanım daha kullanışlıdır. Dolayısıyla bu sahalardaki araştırmacılar bu gevşek tanımı tercih etmektedirler. Serbest radikal ölçüm teknikleri arasında aşağıdakiler bulunmaktadır: Fizyolojik substratların kararlı türevleri (lipid peroksidasyon ürünleri: izoprostanlar, TBARS gibi; amino asit oksidasyon ürünleri (meta-tirozin, orto-tirozin, hidroksi-Leu, ditirozin, v.b.) peptit oksidasyon ürünleri (oksitlenmiş glutatyon - GssG) Serbest radikalle tepkimeye giren bir kimyasal bileşik kullanılır, meydana gelen kararlı ürünün seviyesi kolayca ölçülür. (Hidroksil radikali için salisilik asit gibi) Michael Jackson's This Is It Michael Jackson's This Is It, Michael Jackson'ın 2009 yılında vermeyi plânladığı ancak ölümü üzerine iptal edilen aynı isimli konserler dizisinin prova görüntüleri ile oluşturulmuş bir belgesel-filmdir. Film, Jackson'ın Los Angeles, Kaliforniya'da bulunan Staples Center'da sergilediği konser provalarındaki görüntülerle oluşturulduğu için filmin çekim stüdyosu olarak Staples Center gösterilebilir. Filmin gösterim tarihi 28 Ekim 2009 (Kuzey Amerika'da 30 Ekim) olmasına rağmen biletler bir ay öncesinden yani 27 Eylül 2009'dan itibaren satışa çıkarılmıştır ve büyük bir yoğunlukla karşılaşmıştır. 10 Ağustos 2009 tarihinde Los Angeles Üst Mahkemesi Yargıcı Mitchell Beckloff, Michael Jackson'ın prova görüntülerinin AEG Live ve Sony Pictures arasındaki satış anlaşmasını onayladı. Sony böylece 60 milyon $ ödediği görüntülerin üzerinde her türlü değişikliği yapma hakkını satın almış oldu. Filmin fragmanı ilk olarak 13 Eylül 2009 gecesi 2009 MTV Video Müzik Ödülleri'nde yayınlandı. Film, Jackson hayranları ve eleştirmenler tarafından ağırlıklı olarak olumlu eleştiriler aldı. King of Pop'un yaşına rağmen gösterdiği performans övüldü fakat “mükemmeliyetçi” Michael Jackson'ın prova görüntülerinin asla bu şekilde kullanılmasını istemeyeceği görüşü birçok kesim tarafından dile getirildi. Ayrıca Sony, hayranları tarafından Jackson'ın “ölümünü pazarlamakla” itham edildi ve ağır bir şekilde eleştirildi. MJ's This Is It, açılış haftasında yalnızca Amerika Birleşik Devletleri'nde 23 milyon dolar'ın üzerinde hasılat elde etti. Ayrıca Dünya çapında elde ettiği 222.6 milyon dolar brüt gelirle tarihin en yüksek gelir elde eden belgesel-filmi olmuştur. Filmin yönetmeni Kenny Ortega film hakkındaki görüşlerini şöyle belirtiyor; “"Bu çekimi prodüksiyonun ilk evrelerinden birinde teknik provada Los Angeles'taki Staples Center'da çektik, şovda MJ'i tam olduğu gibi ve prodüksiyonun bakış açısıyla birlikte gösterecekti. Yer, mekân, ışıklandırma ve koreografiler.. This Is It hâlâ gelişim aşamasında olmasına rağmen MJ'in son sahne işiydi. Bence bu film bize bu süreçte Michael'ın çok eğlendiğini gösterecek."” Michael Jackson, 5 Mayıs 2009 günü O2 Arena'da 10 konserlik bir turne düzenleyeceğini açıklamıştır. Jackson turne konuşmasında şöyle demişti; “"Londra'daki konserlerim benim son turne performanslarım olacak. Ve ben bunu söylüyorsam, gerçekten anlamı budur."” Konser sayısı, 11 Mart tarihinde satışa çıkan biletlere olan yoğun ilgi üzerine mevcut konserlerin üzerine 40 konser daha eklenerek toplamda 50 konsere çıkartılmıştır. Turnenin 8 Temmuz 2009'da başlaması ve 6 Mart 2010'da bitmesi plânlanıyordu. Ancak başlangıç tarihi AEG Live'ın açıklamasıyla biraz daha ileriye atılmıştı, sebebi ise provalar ve elbiseler üzerinde biraz daha çalışacak vakit gerektiğiydi. Bu yeni tabloya göre turnenin ilk 27 konserlik bölümü 13 Temmuz 2009 ile 23 Eylül 2009 arasında, sonraki 23 konserlik bölüm ise 7 Ocak 2010 ile 3 Mart 2010 tarihleri arasında 2 ayaklı olarak yapılması plânlanıyordu. This Is It konserleri Michael Jackson'ın 1996-1997 yıllarında verdiği HIStory World Tour'dan sonra vereceği ilk büyük performansı olacaktı. Jackson konser serisine büyük titizlik gösteriyordu ve çalışma ardakaşları kesinlikle alanlarında uzman kişilerdi. Moda tasarımcısı Christian Audigier, koreograf Kenny Ortega ve vücut geliştirme uzmanı Lou Ferrigno gibi. 29 Haziran 2009 günü yani Michael Jackson'ın ölümünden üç gün sonra AEG Live yaptığı açıklamayla konser biletini getirenlere parasının iade edileceğini veya Jackson'ın kendi dizaynı olan hediyelik eşyalardan verileceğini açıklamıştır. 23 Eylül 2009 günü albüm hakkında bilgiler yayınlandı. Buna göre yeni albümün ismi This Is It olacaktı ve dünya çapında 26 Ekim, Kuzey Amerika'da ise 27 Ekim 2009 günü satışa çıkarılacaktı. İki disk hâlinde yayınlanacak albümüm aynı ismi taşıyan bir de belgesel-film yapılacağı açıklandı. Sony'nin albüm hakkındaki açıklamaları şöyle; “"İlk diskte Michael'ın hit olmuş şarkılarının orijinal kayıtları bulunacak, diskin son iki şarkısı ise Jackson kardeşlerin geri vokal yaptığı Michael'ın yayınlanmamış parçası This Is It ve bu şarkının enstrümantal versiyonu olacak."” Sony, ikinci diskte ise Michael'ın eski şarkılarını tekrar yorumladığı demo kayıtların, daha önce yayınlanmamış “Planet Earth″ isimli bir şiirin (Dangerous döneminde kayıt edilmiş ancak albüme alınmamıştır) ve onun anısına son konser provalarındaki çekimlerden oluşan 36 sayfalık bir kitapçık bulunacağını söylemiştir. Sony, 9 Ekim günü basında dolaşan albümde bulunacak şarkılarla ilgili tahminleri doğrulamıştır. Bir plak şirketi This Is It şarkısı için “seçkin” değerlendirmesi yapmıştır. Rolling Stone'a göre bu şarkı 1991 yılında Dangerous döneminde kaydedilmiştir. TMZ.com'da yayınlanan habere göre, 17 Eylül 2009'da Jackson'ın avukatları ve Sony arasında görüntülerin yayınlanması ile ilgili yargıcın izniyle bir anlaşma yaptılar. 18 Eylül 2009 günü Sony Music TMZ.com'daki bu haberi doğruladı. Jackson’ın mülklerinin yöneticilerinden avukat Jeryll Cohen da şunları söylemiştir; “"Sony Music film ve albümün eşzamanlı çıkarılabilmesi için 'film müziği üzerinde bir an önce çalışmaya başlamalı."” Filmin yönetmeni Kenny Ortega prova görüntülerinden bir film yapma fikrinin akıllarına tamamen ‘kazayla’ geldiğini söylemiştir. Ayrıca Jackson'ın ölümünden önce bu görüntülerin asla yayınlanmasının düşünülmediğini, Michael'ın özel arşivi için çekildiğini söylemiştir. Ortega, pop ikonunun ölümünden sonra görüntülerin yayınlanması fikri ile ilgili şöyle konuşmuştur: “"Öncelikle Michael hayranlarından gelen provaların yayınlanmasıyla ilgili taleplerin beni etkilediğini söyleyebilirim, hayranlardan o kadar çok mesaj aldım ki.. Ve sonunda bu yolculuğun henüz bitmediğini fark ettim, bunu yapmak zorundaydım."” 10 Ağustos 2009 tarihinde üst mahkeme yargıcı olan Mitchell Beckloff, Columbia Pictures (film dağıtımcısı) ve AEG Live (konser organizatörü) arasında yapılan konser görüntülerinin kullanımı ile ilgili anlaşmayı onaylamıştır. Bu anlaşmanın maddeleri arasında Universal Müzik Grubu gibi Vivendi'nin alt şirketi olan Bravado Uluslararası Grubunun Jackson temalı ürünleri üretme, pazarlama ve satması da bulunuyordu. Columbia daha sonra prova görüntüleri için 60 milyon $ ödediğini bir basın bildirisi ile açıklamıştır. Ayrıca açıklanan bilgilere göre filmin gelirinin %90lık bölümünü Jackson'ın mülklerinin sahipleri, %10luk bölümü ise AEG Live alacaktır. Anlaşmada Columbia ve AEG Live filmin son hâlinin 150 dakika olmaması konusunda fikir birliğine varmıştır ki, bunu sebebi; filmin Amerikan standartlarında ‘PG rating’ olarak kabul görmesi içindir. Ancak, ABD'de 112 dakika olarak gösterilen film diğer ülkelerde orijinal hâli olan 150 dakikalık sürümü ile sinemalarda izlenmektedir. Sözleşmenin bir diğer maddesinde ise Jackson'ın filmde kötü bir şekilde izleyici karşısına çıkarılmaması da vardır; “"..Jackson'ı kötü bir ışık altında gösteren sahnelere izin verilmeyecektir, ‘önerilen sözleşme şartları altında’ Jackson'ın süperstar imajına zarar verebilecek herhangi bir görüntü kullanılmayacaktır."” Filmin posteri 9 Eylül 2009 günü yayınlandı. Ertesi gün ise Michael Jackson'ı anma töreni şeklinde geçen MTV Video Müzik Ödülleri Gecesi'nin sonuna doğru filmin fragmanı izleyenlere sunuldu. 9 milyon kişi tarafından izlenen MTV ödül töreni 2004 yılındaki izlenme sayısının %17 üzerinde çıkarak en çok izlenen ödül töreni olmuştur. Filmin yayınlanmasında onaltı gün önce yani 23 Eylül 2009 günü filmdeki tek yeni şarkı This Is It dinleyenlerin beğenisine sunulmuştur. Bu şarkının asıl kaydının bir piyano eşliğinde söylendiği, Jackson'ın ölümünden sonra ise çeşitli enstrümanlar ve Jackson'ın kardeşlerinin vokalinin eklendiği belirtilmiştir. 9 Ekim geceyarısı şarkının dünya prömiyeri Michael Jackson resmi sitesi olan michaeljackson.com üzerinden çevrimiçi olarak yapılmıştır. Sony, 21 Eylül'de 45 saniyelik "Human Nature" video klibini ve filmden bir kare fotoğraf yayınlamıştır. 5 Ekim günü YouTube, filmin anasayfasında yer alan fragmanın 1 milyar kere izlendiğini, 9 Ekim'de ise IMDb filmin bilgilerinin 57 milyon kere gösterildiğini açıklamıştır. 21 Ekim günü Jackson'ın The Way You Make Me Feel prova görüntüleri ve 2 dakikalık görüntüler yayınlanmıştır. 27 Eylül günü biletlerin satışa çıktığı ilk iki saat içerisinde biletler üç binin üzerinde satmıştır. "Cinemablend.com" sitesine göre 160 gösterimlik satış sağlanmıştır. Reuters'e göre Kuzey Amerika'da filmin gösterim tarihine kadar yüzlerce gösterimlik bilet satılmıştır. Tüm bu rakamlar "MovieTickets.com" sitesinin değerlendirmesinde %82lik bir satış rakamına tekabül ediyordu ve internet üzerinden bilet satış rakamlarına bakıldığında ile Avatar gibi This Is It'in rakibi yeni filmlerle karşılaştırılıyordu. Sony ilk 24 saat içinde 30.000 bilet satışının yapıldığını açıklamıştır. Ayrıca Japonya'daki bilet satışlarından da 1 milyon dolar gelir elde edildiği belirtilmiştir. Reichsmarine Reichsmarine (Türkçe anlamı: İmparatorluk Donanması), Weimar Cumhuriyeti'nin tamamında ve Nazi Almanyası'nın ilk iki yılında Alman Deniz Kuvvetleri'nin ismiydi. Reichswehr'le birlikte bir alt dal olarak 1919-1935 yılları arasında donanma olarak faaliyet gösterdi. Adolf Hitler tarafından bir değişikliğe gidilerek 1935 yılında Wehrmacht'ın bir dalı olarak Kriegsmarine'ye dönüştü. 16 Ocak 1919'da Kaiserliche Marine'nin yerine Vorläufige Reichsmarine (Geçici İmparatorluk Donanması) oluşturuldu. 1 Ocak 1921'de ise yeni Alman donanması Reichsmarine adıyla resmen kuruldu. Versailles Antlaşması'nın koşullarıyla birlikte Alman Deniz Kuvvetleri'nin denizaltısı filosu olmayacaktı. Sadece 6 savaş gemisi, 6 kruvazör ve 12 destroyer ile sınırlandırıldı. Kullanımdan kalkmış savaş gemileri için değiştirmeler 10,000 ton maksimum bir büyüklüğünde sınırlandı. Versailles Antlaşması, Reichsmarine'nin silah elde etmesini sınırladı ve yeni teknolojilerle tanışmasını engelledi. Bu kısıtlamalar Alman Deniz Kuvvetleri'ni Müttefik güçlere ileride bir tehdit olmasını engellemeyi amaçlamıştı. Zafer Günü Zafer Günü, şu anlamlara gelebilir: Osmantan ErkÄ±r Osmantan Erkır (d. 1973 Ankara), TV programcısı ve sunucusu. TRT yönetmenlerinden Uğur Erkır'ın oğludur. İstanbul'da Saint Michel Lisesi'nden mezun olduktan sonra İngiltere'de üniversite seviyesinde sinema televizyon ve yüksek lisans seviyesinde oyunculuk eğitimi almıştır. Tiyatro ve televizyonda kısa bir süre oyunculuk yaptıktan sonra aile şirketi olan STR Film Yapımcılık bünyesinde uluslararası başarıya sahip "Who Wants To Be A Millionnaire" (Kim 500 Milyar İster, sonradan Kim 500 Bin İster) adlı yarışma programının telif haklarını alarak Türkiye'de yayınlanmasını sağlamıştır, daha sonra yapımcılığını da üstlenmiştir. En Zayıf Halka, Türkiye Yarışıyor, Koltuk, Kazandıran Numaralar, Popstar gibi pek çok programın yapımcılığını üstlenmiştir. Popstar ve Popstar Alaturka ayrıca Anında Görüntü Show adlı programlarla da hem yapımcı hem sunucu olarak tanınmıştır. Son olarak, Kanal D'de yayınlanan Artiz Mektebi'ni sunmuştur. Silistre (anlam ayrımı) Askeri gemilerde, emirler için kullanılan bir alet. Katırtırnağı Katırtırnağı ("Spartium junceum"), baklagiller (Fabaceae) familyasından Akdeniz'e özgü bir çalı türü. Akdeniz dışında Kuzeybatı Afrika ve Güneybatı Asya'da bulunur. Genellikle kuru, kumlu topraklarda ve güneşli yerlerde görülür. "Spartium" cinsinin tek türüdür diğer yandan "Cytisus" ve "Genista" cinsleriyle yakın benzerlik gösterir. Katırtırnağı 2–5 m uzunluğunda (bazen 5 m) çok sayıda gövdeye sahip bir çalıdır. Kalın, etli gri-yeşil sürgünleri ile 1–3 cm uzunluk ve 2–4 mm genişliğinde seyrek küçük yaprakları vardır. Fotosentez olayı daha çok yeşil sürgünlerde meydana geldiği için yaprakların işlevi önemsizdir. Geç ilkbahar ve yazın gelişen, oldukça yoğun ve hoş kokulu soluk sarı çiçekleri 2 cm çapındadır. Yaz sonunda olgunlaşan siyah legümenler 4–8 cm uzunluk, 6–8 mm genişlik ve 2–3 mm kalınlıktadır. Legümenler çatlayarak açılır, çoğu kez işitilebilecek düzeyde olan bu çatlamayla tohumlar ana bitkiden ayrılarak etrafa saçılır. Ankara armudu Ankara armudu, Türkiye'de İç Anadolu Bölgesinde özellikle Ankara yöresinde yetiştiriciliği yapılan kışlık armut çeşidi. Piramidal bir büyüme gösteren Ankara armudunun ana dalları seyrek yan dalları ise sıktır. Pulcukları kiremitvari dizilmiş kahverengimsi, yuvarlak ve sivri, yaprak tomurcukları ile pulcukları sıkıca birbiri üzerine kapanmamış, ucu sivri şişkin çiçek tomurcukları vardır. Sarımsı-yeşil renkli yaprak sapı uzunca ve tüysüzdür. Yapraklar dikdötgensi-yumurta biçiminde üstü parlak koyu yeşil alt yüzeyi donuk mavimsi-yeşil kenarı hafif dişlidir. Meyve, yuvarlak, orta büyüklükte, kabuğu ince ve hafif pürüzlü olup, ortalama ağırlığı 140-160 gr civarındadır. Meyve üretimi için başka bir armut çeşidine ihtiyaç duyar. İklim isteği bakımından yazları sıcak ve kurak, nem oranı bakımdan düşük şartlarda en iyi gelişmeyi ve meyve üretimini sağlar. Drenaj bakımından iyi, besince zengin hafif topraklarda yetişir. Ankara armudu aşıyla üretilir. En çok kışın yapılan kalem aşısı metodu uygulanır. Anaç olarak ayva, ahlat ve diğer armut çeşitleri kullanılır. Ya soşla s uma "Ya Soshla S Uma", (Kiril: "Я сошла с ума"; Türkçe: Aklımı Kaybettim) t.A.T.u'nun ilk kaydedilen ve yayınlanan şarkısıdır. Şarkı "200 Po Vstrechnoy" adlı albüme ait bir şarkıdır. Müzik Sergio Galoyan'a, şarkı sözleri Elena Kiper, Sergio Galoyan ve Valeriy Polienko'ya aittir. Şarkı t.A.T.u'nun derleme albümü olan The Best 'de de yer aldı.Şarkı ilk İngilizce albüm olan 200 km/h in the Wrong Lane albümünde de yer aldı.Ayrıca bu İngilizce albümde All the Things She Said olarak da yer aldı.t.A.T.u 2001'de MTV Video Müzik Ödülleri (MTV Video Music Awards)'nde International Viewer's Choice ödülünü kazandı. Bu videonun yönetmeni Ivan Shapovalov'dur.Yulia ve Lena, Katolik okulunun üniformalarıyla görülür.Yağmurun altında, bazen de karın altında tek başlarına şarkı söylerler.Diğer tarafta bir kalabalık vardır, ortadaki çitler arayı bölmektedir. Kızlar burada öpüşürler.O kalabalık bu iki kızı izlemektedir.Kalabalık bu kızları şaşkınlıkla izler ve küçümser, onların hapsolduğunu düşünür. Kızlar dolaşırlar ve yollarının açık olduğunu görürler, yağmurda el ele tutuşarak yürürler.Böylelikle kendilerinin değil kendilerini küçümseyenlerin hapsolduğunu vurgularlar. Video birçok Avrupa ülkesinde lezbiyen tema olup olmadığı konusunda tartışmaya neden oldu.Birçok izleyici için iki genç kızın öpüştüğünü görmek biraz endişe verici oldu.Ancak video hala televizyonlarda yayınlanmaktadır.İlk olarak 2000 yılında MTV Rusya (MTV Russia)'da yayınlandı. Video , "Ya Soshla S Uma (HarDrum Mix)" olarak da yayınlandı. Brahmi alfabesi Brahmi alfabesi, sayıları yüzden fazla olan hece işaretleri ve alfabe karışımı Hint yazı şekillerinin öncüsüdür. En eski belgelerden Brahmi yazısı tüm Hindistan'da milattan önce 3. yüzyılda Asoka (Devanāgarī: अशोकः; döneminde kullanıldığı kanıtlanmıştır. Tarihi Ashoka fermanlarına kadar dayanmaktadır. Ayrıca birçok dilbilimci Brahmi alfabesini Türklerin de kullandığını düşünmektedir. Hint Budist misyonerlerden Brahmi yazısını öğrenen Toharlar ve Sakaların Brahmi yazısıyla bıraktıkları dil mirasları, daha çok dinî-felsefi nitelikli, Budist içerikli çeviri veya uyarlamalar, kısmen de ticari belgelerdir. Uygur Türkleri de Brahmi yazısıyla, tıpkı Sakalar ve Hint-Avrupalı Toharlar gibi, daha çok Budizmi anlatan eserler yazmışlardır. Sanskritçe alfabenin Uluslararası alfabe ile yazımı Sağkalım analizi Sağkalım analizi, biyolojik organizmalarda ölüm ve mekanik sistemlerde başarısızlık ile ilgilenen bir istatistik dalıdır. Bu konu mühendislikte "güvenilirlik teorisi" veya "güvenilirlik analizi", iktisat ve sosyolojide ise "süre analizi" veya "süre modellemesi" olarak adlandırılır. Daha genel olarak sağkalım analizi olaya kadar geçen sürenin modellemesini içerir ki bu bağlamda ölüm veya başarısızlık sağkalım analizi literatüründe "olay" olarak ele alınır. Sağkalım analizindeki birçok kavram son zamanlarda ortaya çıkmış olan Sayım Süreç Teorisi (Counting Process Theory) ile açıklanmaktadır. Sayım sürecinin esnekliği çoklu (veya tekrar eden) olayların modellenmesine olanak tanımasından kaynaklanmaktadır. Bu tarz bir modelleme birçok duruma uygulanabilmektedir, örneğin, insanlar birçok kez hapishaneye girebilir, alkolikler birçok kez içkiye başlar veya bırakır, insanlar birçok kez evlenip boşanabilir. Sağkalım analizi, belli bir zamandan sonra bir popülasyonun sağkalan bir kısmının nedir? sağkalanların hangi oranı ölecek veya başarısız olacaktır? ölüm veya başarısızlıkta çoklu etkenler ele alınabilir mi? belirli ortamlar veya karakteristik özellikler sağkalım oranını nasıl arttırır veya azaltır? gibi soruları cevaplamayı amaçlar. Bu tarz soruları cevaplandırmak için; "ömür" kavramını tanımlamak gerekmektedir. Biyolojik sağkalım durumunda ölüm kavramının anlamı açıktır fakat mekanik güveniilirlikte başarısızlık kavramı iyi tanımlanmamış olabilir. biyolojik problemlerde bile bazı olaylar (örneğin, kalp krizi veya diğer organların başarısızlığı) benzer belirsizliğe sahip olabilir. Aşağıda açıklanan teori belirli zamanlarda iyi tanımlanmış olayları varsayar; diğer durumlar belirsiz olayları açıkça açıklayan modellerle ele alınabilir. Burada açıklanan sağkalım teorisi ölüm veya başarısızlığın sadece bir kez gerçekleştiğini varsayar. "Tekrar eden olaylar" veya "tekrarlayan olaylar" modelleri bu varsayımı serbest bırakır. Tekrarlayan olaylar çalışmaları sistem güvenirliliği ve sosyal bilimler ile sağlık bilimlerinin birçok alanı ile ilgilidir. Bu makale temel olarak biyolojik sağkalım terimleriyle ele alınmıştır ki bunun nedeni kolaylık sağlamaktır. Mekanik başarısızlık için benzer bir formülasyon "ölüm" kelimesi "başarısızlık" kelimesi ile değiştirilerek elde edilebilir. Temel ilgi konusu olan sağkalım fonksiyonu geleneksel olarak "S" ile gösterilir ve şeklinde tanımlanır. Burada "t" herhangi bir zamanı, "T" ölüm zamanını ifade eden bir rassal değişkeni ve "Pr" olasılığı gösterir. Yani, sağkalım fonksiyonu ölüm zamanının belirli bir zamandan sonra olma olasılığıdır. Sağkalım fonksiyonu, mekanik sağkalım problemlerinde "güvenilirlik fonksiyonu" olarak adlandırılır ve "R"("t") ile gösterilir. Genellikle "S"(0) = 1 varsayılır ancak hemen gerçekleşen ölüm veya başarısızlık olasılığı varsa 1'den az olabilir. Sağkalım fonksiyonu artmayan olmak zorundadır: eğer "u" > "t" ise "S"("u") ≤ "S"("t"). Bu özellik negatif olmayan "F"("t") = 1 - "S "("t") fonksiyonundan kaynaklanır. Bu ise geç yaşlarda sağkalmanın ancak genç yaşlarda sağkalınmışsa gerçekleşeceği kavramını yansıtır. Bu özellik veri iken, yaşam dağılım fonksiyonu ve olay sıklığı ("F" ve "f" ) iyi tanımlanmıştır. Sağkalım fonksiyonunun genellikle yaş sınırsız olarak artarken sıfıra yaklaştığı varsayılır, yani "t" → ∞, iken "S"("t") → 0. Eğer sonsuz yaşam olası ise limit sıfırdan büyük olabilir. Örneğin, sağkalım analizini kararlı ve kararsız karbon izotoplarından oluşan bir karışıma uygulayabiliriz; kararsız izotoplar er ya da geç bozunacaktır fakat kararlı karbon izotopları sonsuza kadar bozunmayacaktır. İlişkili büyüklükler sağkalım fonksiyonu cinsinden tanımlanmıştır. Yaşam dağılım fonksiyonu, geleneksel olarak "F" ile gösterilir, sapkalım fonksiyonunun tamamlayıcısı olarak tanımlanır; ve "F" nin türevi (yani yaşam dağılımının sıklık fonksiyonu) gelenkesel olarak "f" ile gösterilir, "f" bazen olay sıklığı olarak adlandırılır ve birim zamanda ölüm veya başarısızlık olaylarının oranını gösterir. Sağkalım fonksiyonu genellikle dağılım ve sıklık fonksiyonları cinsinden ifade edilir Benzer biçimde sağkalım olay sıklık fonksiyonu biÃ§iminde tanÄ±mlanabilir. Başarısızlık oranı, geleneksel olarak formula_6 ile gösterilir, "t" zamanına kadar veya sonrasında yaşam koşuluyla "t" zamanında olay oranı şeklinde tanımlanır. Hazard fonksiyonu negatif olmayan olmak zorundadır, λ("t") ≥ 0, ve formula_8 üzerine integrali sonsuz olmalıdır ki aksi takdirde sınırlandırılımış olur. Hazrd fonksiyonu artan veya azalan, monotonik olmayan veya süreksiz olabilir. Bir örneği küvet eğrisidir ki "t"nin küçük değerleri için büyük değerler alır, bir minimuma kadar azalır ve bu noktadan sonra tekrar artar. Bu çalışmaya başladıktan kısa süre sonra veya daha sonraları sistem yaşlandıkça başarısız olan mekanik sistemlerin modellenmesinde kullanılabilir. Hazard fonksiyonu alternatif olarak birikimli hazard fonksiyonu,formula_9:, cinsinden de ifade edilebilir. dolayısıyla formula_9 birikimli azard fonksiyonu olarak adlandırılır çünkü daha önce yapılan tanımlar hep beraber olmasını gerektirir ki bu zaman içinde "hazard"ın "birikimidir". formula_14 'den, formula_15'in formula_16 sonsuza giderken (formula_17 'ın sıfıra gittiği varsayılır) sınırsız olarak arttığını görürüz. Bu ise formula_18'nin hızlı biçimde azalmaması gerek tğini ima eder çünkü birikimli hazard ıraksamaktadır. Örneğin, formula_19 herhangi bir sağkalım dağılımının hazard fonksiyonu değildir çünkü integrali yakınsamaktadır (1'e). Belirli bir "t" zamanında gelecek yaşam süresi ölüme kadar kalan zaman ile gösterilir dolayısıyla gelecek yaşam süresi şimdiki zaman notasyonuyla formula_20 şeklindedir. Beklenen gelecek yaşam süresi gelecek yaşam zamanının beklenen değeridir. formula_21'a kadar sağkalım veri iken formula_22 zamanında veya öncesinde ölüm olasılığı ÅŸeklindedir. Dolayısıyla gelecek yaşam süresinin olasılık sıklığı ve beklenen gelecek yaşam süresi ÅŸeklindedir. formula_26 için, yani; doğumda,