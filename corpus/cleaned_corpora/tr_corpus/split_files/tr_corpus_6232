aracı Değişim aracı, ticarette takas sisteminin doğurduğu dezavantajların önüne geçmek için geliştirilmiş bir araçtır. Takas sisteminde, değiş tokuşun yapılabilmesi için, takası yapacak olan iki insanın da diğerinin elinde bulunan malı tam olarak aynı anda aynı yerde istiyor olmaları gerekmektedir. Değişim aracı kullanıldığında ise, kişilerin ellerindeki malların değeri bu değişim aracı cinsinden hesaplanarak ticaretin bu araç üzerinden yapılması mümkün kılınmaktadır. Sen Türkülerini Söyle Sen Türkülerini Söyle, başrolde Kadir İnanır'ın oynadığı, 1986 yapımı Şerif Gören filmi. Film, 12 Eylül öncesi olaylara karışmış Hayri'nin yedi yıl hapis yattıktan sonra dışarı çıktığında, geride bıraktığı ailesi ve en yakın arkadaşlarında gördüğü değişimi konu alıyor. AyÄ±rma (tapu) Ayırma (ya da İfraz) talep üzerine yapılan bir tapu işlemidir. Zıddı Birleştirme işlemidir. Tapu kütüğünde tek tapu altında bulunan büyük boyutlardaki parsellerin bölünmesi işlemidir. Bu işlem ile büyük bir alanı kapsayan parseller bölünerek küçük parseller haline getirilmekte, dolayısıyla satışı veya paylaşımı kolaylaşmaktadır. Bu işlemin yapılabilmesi için öncelikle Tapu kadastro müdürlüğüne başvurulur, buradan alınan yazı ile eğer taşınmaz belediye sınırları içerisinde ise ilgili belediye encümenine, değil ise il idare kuruluna başvurulur. Eğer belediye encümeni veya il idare kurulu onay verirse daha sonra tapu sicil müdürlüğüne başvurularak tapuların ayırma işlemi gerçekleştirilir. Tapu ayırma işlemlerinde belli şartlar vardır, eğer parsel ifrazdan sonra söz konusu şartları taşımayacak ise bölünme işlemi onaylanmaz. Mesela tarımsal alanlarda her bir parselin en az 5000 metrekare olması gerekmektedir. Dolayısıyla 10.000 metrekareden daha küçük bir parselin bölünmesi müracaatı onaylanmayacaktır. Çok çekirdekli işlemci Çok çekirdekli işlemci, ikiden fazla işlemciden (çekirdek) oluşan bir hesaplama birimi. Bilgisayarlarda temel komut kümesi işlemlerini gerçekleştirir. Dağıtık sistemlerde bilgi işleme, tek bir makinede sınırlanmamış birkaç bilgisayar üzerine dağıtılmıştır. Büyük bilgisayar tabanlı sistemlerin çoğu dağıtık sistemlere geçmiştir. Dağıtık sistemlerde; donanım ve yazılım kaynaklarının paylaşımı yapılabilir, bir hata oluştuktan sonra operasyona devam edilebilir, eşzamanlı işleme sayesinde performans arttırılabilir, farklı sağlayıcılardan gelen yazılım ve donanımlar kullanılabilir. Tüm bu faydaları dışında dağıtık sistemler genelde merkezi sistemlere göre daha karmaşıktırlar ve sistem yönetimi için daha fazla uğraş gerekir. Çoklu işlemci mimarileri en basit dağıtık sistem modelidir. Çoklu işlemcilerde, sistem farklı işlemler üzerinde çalışabilecek çoklu işlemlerden oluşur. Çok çekirdekli işlemcilerde, çekirdek diye bahsedilen aslında fiziksel manada işlemcinin kendisidir. Zar(die) içinde çok yakın bir zamana kadar sadece bir tane işlemci çekirdeği bulunuyordu. Ancak, mesela çift çekirdekli işlemcileri ele aldığımızda, bir zar içerisinde iki tane işlemci çekirdeği bulunduğunu görürüz. Çok çekirdekli işlemciler denildiği zaman mutlaka değinilmesi gereken çeşitli kavramlar vardır: Çoklu çekirdek tasarımının en büyük avantajı, aynı anda birden fazla işlem yapabilme kapasitesidir. Bu tür işlemcilerde hızı sağlayan asıl etken, aynı zar üzerindeki iki işlemcinin etkileşmesinin, ayrı ayrı işlemcilerin etkilenmesinden daha hızlı olmasıyla oluyor. Çok çekirdekli işlemcilerde, iki çekirdek aynı veri yolu ve aynı bellek bant genişliğini kullanacağından bu verimin düşmesine neden olur. İşlemci piyasasında işlemci başarımı çok önemlidir ve bu yüzden başarımı en mükemmel yapmak gerekir. Var olan üretim teknolojisi kullanılarak saat hızı ve işleme birimleri arasındaki dengeyi en iyi şekilde sağlayarak başarımı en iyi duruma getiren taraf, işlemci piyasasındaki başarım mücaadelesini kazanabilir. Çok iş parçacıklı yazılımlar, çok çekirdekli tek işlemcili ve tek çekirdekli çok işlemcililerde işletim sisteminin iş parçacıklarını çekirdekler arasında paylaştırır. Bir bilgisayarın başarımını arttırmak için saat hızını yükseltmektense daha fazla sayıda çekirdek eklemek başarımı daha fazla arttırır. Eski 8086 işlemcilerinden, Athlon 64 ve Intel Pentium 4’e kadarki tüm işlemciler tek çekirdeklidir. Yani bunlar, üzerlerinde tek bir işlem birimi taşıyan işlemcilerdir. Tek vuruşlu işlemcilerde, tek bir uygulama varken saat hızları yüksek olduğunda başarım yüksek olabilir. Çift işlem çekirdeğine sahip olmak demek teorikte çift işlem gücü demektir ancak işlem gücünün artabilmesi için uygulamaların çok çekirdekli işlemcilere göre uyarlanmış olması gereklidir. Eğer yazılım çok iş parçacıklı çalışmak üzere tasarlanmışsa, daha yüksek hesaplama gücüne ihtiyaç duyan ağır bir yazılımdır. Bu tür yazılımları çalıştırmak için çift çekirdekli işlemcileri kullanmak kullanıcıya kolaylık sağlayacaktır. Ayrıca çift çekirdek, kullanıcı internette dolaşırken aynı anda elektronik posta gönderebilmesi gibi birden fazla uygulamayı aynı anda çalıştırmada kolaylık sağlar. Yani çift çekirdek sayesinde aynı anda birçok uygulama sorunsuz çalışır. Dört çekirdekli işlemcilerin ise güçlerini gösterebildikleri az sayıda uygulama var. Çünkü uygulamaların birçoğu çok çekirdekli işlemcilere göre uyarlanmamıştır. Dört çekirdekli işlemciler, dört adet işlem çekirdeğinin ortak bir önbellekte tek bir yonga içine sokulmasıyla üretilirler. Çok çekirdekli işlemciler üzerinde çalışan birçok firma bulunmaktadır. Bunların bazılarının çalışmaları aşağıdaki gibidir: İntel firmasının 1989 yılında yayınladıkları bir makalede 2000 yılında çift çekirdekli işlemci hedeflediklerini açıklamışlardı ancak hayallerine 2005 yılına kadar gerçekleştiremediler. Intelin 2002 senesinde NetBurst mimarisindeki işlemcilerinde kullandığı “Hyper Threading” ilk çoklu işleme teknolojisi oldu. Hyper Threading, eş zamanlı multi threading denilen bir yöntem kullanıyordu ve Intel bu teknolojiden % 30 verim artışı beklemesine rağmen, % 15 verim artışı alabildi. Çünkü yeniden yürütme sisteminde hatalar vardı bu da performansı düşürüyordu. HT teknolojisinin güvenlik yönünden de eksikleri vardı. Core 2 Duo mimarisinde akıllı önbellek teknolojisi kullanıldı ve bu teknoloji ile amaçlanan hiçbir çakışma olmadan iki yürütme çekirdeğinin aynı belleği kullanmasıydı. Core 2 duo mimarisinde iki çekirdeğin aynı anda farklı programları rahat rahat çalıştırabilmesi hedefleniyordu. Intel, bu tür amaçlar doğrultusunda 2005 yılında ilk çok çekirdekli işlemcisini Pentium Extreme Edition ile piyasaya sundu. Bu işlemciler, aynı saat hızına sahip işlemcilerin tek bir zar üzerine yerleştirilmesiyle elde edilmiştir. Daha sonraları Intel, Pentium-M mimarisini geliştirerek Core Duo ile dizüstü bilgisayarlar için ilk çift çekirdekli işlemciyi üretti ve aynı mimariyle Core2 Duo ile de masaüstü için üretti. Intel, 2006 yılında 4 çekirdekli işlemci üretmek için harekete geçmiştir ve 2007’de Intel Core 2 Extreme ile birlikte ilk 4 çekirdekli işlemci de hazır hale geldi.Günümüzde ise i7 serisinin yyyyX işlemcilerinde 6 veya 8 çekirdek bulunmaktadır.Bu çekirdekler hyper threading ile 16 veya 12'ye kadar yükselebilmekte. AMD çok çekirdekli işlemciler konusunda Intel’in biraz gerisinde kalmıştır. AMD’nin çok çekirdekli ilk işlemcisi 2005 yılında piyasaya sürdüğü çift çekirdeğe sahip Opteron’dur. AMD hemen 1 ay içerisinde Athlon 64 X2 ile masaüstü bilgisayarlar için olan çift çekirdekli işlemcisini de piyasaya sürdü. AMD çok çekirdekli işlemcilerinde, her çekirdek başına bir önbellek sağlıyor. AMD “Direct Connect” denilen bir teknoloji ile performans artışı sağlamaktadır. Bu mimaride farklı programlar aynı anda düzgünce çalışabilecektir ama aynı programın aynı veri üzerinde çalışması kolay olmayacaktır. Intel mimarisinde muhtemel sıkışmalar olabilir, AMD mimarisinde ise yürütme çekirdekleri doğrudan belleklere bağlı ve bellekler ayrıdır. AMD, 2006 yılında yaptığı açıklamaya göre 4 çekirdekli işlemcilerini 2007 yılında piyasaya sundu. IBM, 2000 yılında POWER4 işlemcileri ile ilk çift çekirdekli işlemciyi üreten firmadır. Aynı yıl içerisinde IBM’in, Sony ve Toshiba ile kurduğu STI, Cell adlı çok çekirdekli işlemci geliştirmeye başladı. Cell işlemcileri; güç işlemcisi elemanı, sinerjetik işleme elemanları ve eleman ara bağlama yolu olmak üzere 3 temel kısımdan oluşur. Sun, Niagara kod adlı UltraSpac T1 işlemcisini normal işlemcilerden farklı bir mimari ile tasarladı. Niagara'da ayrıca farklı bir kod yapısı kullanıldı ve OpenSparc projesi ile Niagara'nın kodu tüm kullanıcılara açıldı. Birleştirme Birleştirme (ya da Tevhit) talep üzerine yapılan bir tapu işlemidir. Zıddı ifraz işlemidir. Tapuları ayrı olan, birbirine sınırı bulunan arsa veya arazi parsellerinin tek tapu altında toplanması işlemidir. Büyük bir alanda kurulacak olan bir tesis veya uygulanacak bir projeye her zaman büyük boyutta arazi veya arsa bulunamayabilir, böyle bir durumda bölünmüş durumdaki araziler birleştirme işlemine tabi tutularak büyük bir parsel elde edilebilir. Bu işlem için öncelikle tapu kadastro müdürlüğüne başvurulur, buradan ilgili belediyeye veya il idare kuruluna görüş sorulur, eğer belediye veya il idare kurulundan onay verilirse son aşama olarak tapu sicil müdürlüğüne müracaat edilir ve birleştirme işlemi sonuçlandırılır. Dikenli Yol Dikenli Yol, başrollerini Kadir İnanır ve Hülya Koçyiğit'in paylaştığı, 1986 yapımı Zeki Alasya filmi. Film, 12 Eylül öncesi siyasi olaylara karışan ve bu yüzden abisinin ölümüne neden olan Hüseyin'in büyük şehre gidiş öyküsünü konu alıyor. Dikenli Yol (anlam ayrımı) Dikenli Yol kelimesi aşağıdaki anlamlara gelebilir: Bomba (anlam ayrımı) Bomba kelimesi aşağıdaki anlamlara gelebilir: Çakırcalı Mehmet Efe (anlam ayrımı) Çakırcalı Mehmet Efe kelimesi aşağıdaki anlamlara gelebilir: Altar (anlam ayrımı) Altar kelimesi aşağıdaki anlamlara gelebilir: Fırat (anlam ayrımı) Fırat, Güneybatı Asya'nın en uzun ırmağı. Fırat ayrıca şu anlamlara gelebilir: Tek Başına Tek Başına kelimesi aşağıdaki anlamlara gelebilir: Örgüt (anlam ayrımı) Örgüt kelimesi aşağıdaki anlamlara gelebilir: Kanlı Pazar Kanlı Pazar kavramı ile aşağıdakilerden biri kastedilmiş olabilir: Yangın (anlam ayrımı) Yangın kelimesi aşağıdaki anlamlara gelebilir: Haşim Tarı Haşim Tarı (d. 1913, Gerze, Sinop, Türkiye) - (ö. 11 Kasım 1984), Türk siyasetçi. Ortaokulu bitirdi. Tütün ticareti, il genel meclis üyeliği ile X. ve 1.(XII) Dönem Sinop Milletvekilliği yaptı. Evlidir. Milletvekillerimiz Niyazi Özgüç Niyazi Özgüç (d. 1910, Sinop - ö. 2001) Türk siyasetçi. Harp Akademisi'ni bitirdi. Harp Akademisi'nde öğretmenlik yaptı. Kurbay Albay olarak emekli oldu. 2.(XIII) Dönem Sinop Milletvekilliği yaptı. Evli ve 3 babasıdır. Milletvekillerimiz Hilmi Biçer Hilmi Biçer (d. 1931, Boyabat, Sinop, Türkiye), Türk siyasetçi. Ankara Üniversitesi Hukuk Fakültesi'ni bitirdi. THY murakıplığı, Maliye Bakanlığı Tetkik Kurulu üyeliği, serbest Avukatlık, 3.(XIV), XVII. ve XVIII. Dönem Sinop Milletvekilliği ile TBMM Başkanlık Divanı Katip üyeliği yapmıştır. Milletvekillerimiz Teyfik Fikret Ã–vet Teyfik Fikret Övet (d. 1931, Ayancık, Türkiye), Türk siyasetçi. Liseyi bitirdi. serbest tüccarlık, Sinop il genel meclis üyeliği ile 3.(XIV), 4.(XV) ve 5.(XVI) Dönem CHP Sinop Milletvekilliği yaptı. Evlidir. 29 Mayıs 2013 tarihinde Ankara'da vefat etti. Milletvekillerimiz Halit Barış Can Halit Barış Can (d. 1944, İnebolu, Kastamonu, Türkiye), Türk siyasetçi. Ankara İTİA Maliye bölümünü bitirdi. Serbest müşavirlik, mümessillik ile XVII. Dönem Sinop Milletvekilliği yaptı. Evli ve iki çocuk babasıdır. Kadir Bozkurt Kadir Bozkurt (d. 1958, Sinop - ö. 6 Aralık 2003, Sinop), Türk siyasetçi. Liseyi bitirdi. Köy Hizmetleri Ayancık şantiye şefliği ile XIX. XX. XXI. Dönem Sinop Milletvekilliği yaptı. 19 ve 20. Dönem TBMM Başkanlık Divanı Kâtip Üyeliği görevinde bulundu. Evlidir.6 Aralık 2003 günü Sinop-Samsun il sınırı olan Kanlıçay mevkiinde DYP Genel Başkanı Mehmet Ağar`ı bekleyen konvoya bir aracın çarpması sonucu hayatını kaybetmiştir. Milletvekillerimiz Engin Altay Engin Altay (d. 15 Aralık 1963, Erfelek), Türk siyasetçi ve Cumhuriyet Halk Partisi (CHP) Grup Başkanvekili. Görevini 26 Haziran 2013 tarihinden beri sürdüren Altay, ilk defa 2002 Türkiye genel seçimleri'nde CHP Sinop milletvekili olarak meclise girmiştir. 15 Aralık 1963 tarihinde Sinop'un Erfelek ilçesinde Kazım ve Nazile Altay çiftinin çocuğu olarak doğdu. İlk ve orta öğrenimini Erfelek'de tamamlamasının ardından Dokuz Eylül Üniversitesi Denizli Yüksek Okulundan mezun oldu. Güvenlik soruşturması nedeniyle 4 yıl göreve başlatılmadı ve yargı kararıyla öğretmen oldu. Sivas ve Sinop illerinin değişik ilçelerinde öğretmenlik yaptı. İki yıl Eğitim Yöneticiliği yaptı. Bir yıl Erfelek ilçesinde Belediye Başkan Yardımcılığı görevinde bulundu. 2002 Türkiye genel seçimleri öncesinde Cumhuriyet Halk Partisi (CHP) Ön seçimlerine katılabilmek için mesleğinden istifa etti. Seçimlerde ilk defa CHP Sinop milletvekili olarak meclise girdi. Türkiye Büyük Millet Meclisi (TBMM) İnsan Haklarını İnceleme Komisyonu Üyeliği ve Millî Eğitim, Gençlik, Kültür ve Spor Komisyonu üyeliklerinde bulundu. TBMM Türkiye-Moğolistan Parlamentolar arası dostluk grup başkanlığını 4 yıl sürdürdü. CHP Parti Meclisi ve Merkez Yönetim Kurulu üyesi olarak görev yaptı. 2010–2012 yılları arasında CHP Genel Başkan Yardımcılığı görevini üstlendi. 26 Haziran 2013 tarihinde CHP Grup Başkanvekilliği görevine seçildi. Evli ve bir çocuk babasıdır. Cahit Can Cahit Can (d. 1956, Sinop, Türkiye), Türk siyasetçi. 22. dönemde AK Parti'den Sinop milletvekili seçilmiştir. İstanbul Alibeyköy Lisesinden mezun oldu. Deniz Kuvvetleri Komutanlığı Taşkızak Askeri Tersanesi Makina Fabrikasında Makina Teknisyenliği, İstanbul Bağcılar Belediye Meclis Üyeliği, İstanbul İl Genel Meclis Üyeliği, Bağcılar Belediyesi Başkan Müşavirliği, XXII. Dönem Sinop Milletvekilliği ile TBMM Çevre Araştırma Komisyon Üyeliği yapmıştır. Evli ve 9 Çocuk babasıdır. Mustafa Ã–ztÃ¼rk Mustafa Öztürk, şu kişiler olabilir: Politik doğruculuk Politik doğruculuk, farklı dil, din, kültür ve cinsiyetten kişileri incitmemek amacıyla, özenle kullanılan ifade, düşünce ve uygulamaları tanımlamak amacıyla kullanılan bir terim. "Siyaseten doğruculuk" olarak da bilinir. Bu terim günümüzde daha çok "farklı olanları" incitmemek için yapılan bazı uygulamaların pratik olmadığı veya özünde yanlış olduğu fikrinde olan karşıt taraflar tarafından eleştirel anlamda kullanılır hale gelmiştir. Ruth Perry tarafından bu terimin ilk kez Çin halkına dağıtılan "Mao'nun küçük kırmızı kitabı"nda geçtiği ileri sürülür. Mustafa Öztürk (1953 doğumlu siyasetçi) Mustafa Öztürk (d. 9 Ağustos 1953, Dörtyol, Hatay, Türkiye), Türk siyasetçi. İstanbul Üniversitesi Kimya Fakültesi Kimya Mühehdisliğini bitirdi. Doktorasını İTÜ Çevre Mühendisliği Bölümü'nde tamamladı. Yıldız Teknik Üniversitesi Çevre Mühendisliği Bölümü'nde yardımcı doçent olarak göreve başladı. 1995'te profesör oldu. YTÜ Çevre Mühendisliği Bölümünde Çevre Anabilim Dalı Başkanlığı ve Çevre Mühendisliği Bölüm Başkan Yardımcılığı görevlerini yürüttü. İstanbul Büyükşehir Belediyesi Çevre Koruma ve Geliştirme Daire Başkanlığı, İstanbul Büyükşehir Belediyesi Gayri Sıhhi Müesseseler Kurulu Başkanlğı yaptı. Çevre ve Orman Bakanlığı'nda Çevreden Sorumlu Müsteşar Yardımcısı oldu ve AB izleme çalışmalarında odak noktası olarak projelerinin kıdemli yürütücülüğünü üstlendi. Çevre konusunda uluslararası ve ulusal dergilerde yayınlanmış 50'nin üzerinde makalesi, bildirisi ve 5 adet kitabı bulunmaktadır. XXIII.Dönem Hatay milletvekili ve Türkiye-AB Karma Parlamento Komisyonu Üyesi olmuştur. 27 Ocak 2014 itibarıyla Çevre ve Şehircilik Bakanlığı müsteşarı olmuştur. Evli ve iki çocuk babasıdır Mustafa Öztürk (1949 doğumlu siyasetçi) Mustafa Öztürk (d. 1949, Boyabat, Sinop, Türkiye), Türk siyasetçi. Yıldız Teknik Üniversitesi Elektrik Mühendisliği Bölümü'nü bitirdi. Gemi Sanayi A.Ş. Pendik Tersanesinde Mühendislik ve Türkiye Elektrik Kurumunda Mühendislik , Başmühendislik, İl İşletme Müdürlüğü ve Müessese Müdürlüğü, TEDAŞ Genel Müdürü ve Yönetim Kurulu Başkanlığı, Enerji Bakanlığı Müşavirliği, Özel Sektörde Danışmanlık, Adalet ve Kalkınma Partisi Kurucu Üyeliği ile XXII. Dönem Sinop Milletvekilliği yapmıştır.Halen MNG Holding Başkan Yardımcılığı görevini üstlenmektedir.Evli ve üç çocuk babasıdır. Abdurrahman DodurgalÄ± Abdurrahman Dodurgalı (d. 25 Haziran 1952, Boyabat, Sinop, Türkiye), Türk (siyasetçi, folklorcü ve bilim adamı.) İstanbul Yüksek İslam Enstitüsü'nü bitirdi. Yüksek lisans ve doktorasını Marmara Üniversitesi Sosyal Bilimler Enstitüsü Din Eğitimi Anabilim Dalı'nda tamamladı. Marmara Üniversitesi İlâhiyat Fakültesi'nde öğretim üyesi olarak ders verdi. 1996'da doçent, 2002'de profesör oldu. Sinop Yardımlaşma Dernekleri Genel Başkanlığı, Sinoplu İş Adamları Derneği Genel Başkan Yardımcılığı, Marmara Üniversitesi İlâhiyat Fakültesi Vakfı Mütevelli Heyet Üyeliği yaptı. Devlet Planlama Teşkilatı 8. Beş Yıllık Plan çalışmalarında Demokratik Eğitim Yöntemleri Komisyon Üyeliği görevlerinde bulundu. Yayınlanmış altı kitabının yanında eğitim ve din eğitimi konularında çeşitli bilimsel dergilerde yazılar yazdı. XXIII. Dönem Sinop milletvekilidir. Evli ve dört çocuk babasıdır. Kadir Tıngıroğlu Kadir Tıngıroğlu (d. 1 Haziran 1966, Sinop), Türk siyasetçi. Marmara Üniversitesi Hukuk Fakültesi'ni bitirdi. Marmara Üniversitesi Bankacılık ve Sigortacılık Enstitüsü ile İstanbul Üniversitesi Sosyal Bilimler Enstitüsü Kamu Hukuku Bölümü'nde yüksek lisansını tamamladı. Marmara Üniversitesi Beden Eğitimi Spor Yüksek Okulu Spor Yöneticiliği Bölümü, Sosyal Bilimler Yüksek Okulu ve Hukuk Fakültesi İdare Hukuku Anabilim Dalı'nda Öğretim Görevlisi olarak ders verdi. Çeşitli şirket ve vakıflarda genel müdürlük ve yönetim kurulu üyeliği görevlerinde bulundu. Pendikspor Kulübü Başkanlığı görevini üstlendi. Serbest avukatlık yaptı. XXIII.Dönem Sinop milletvekilidir. Evli ve iki çocuk babasıdır. Samara Samara (, 1935-1991 arası ismi Kuybişev Rusça: Ку́йбышев) Rusya'nın Volga Federal Bölgesi'nde bulunan Samara Oblastı'nın başkenti olan şehir. Tatarların yoğunlukla yaşadığı bir şehirdir. Volga ve Samara nehirlerinin birleştiği Rusya'nın Avrupa bölümünün güneydoğu kesiminde yer almaktadır. Nüfusu 2002 sayımında 1.157.880 olup Samara-Tolyatti-Syzran bir metropol alanı içinde 3 milyondan fazla nüfus oluşturmaktadır. Eskiden kapalı bir şehir olan Samara şimdi 2007 yılının Mayıs ayında Avrupa Birliği-Rusya Zirvesi ev sahipliğine ev sahipliği yapmış Rusya'nın büyük bir sosyal ve önemli ekonomik, politik, sanayi ve kültür merkezi haline gelmiştir. Samara şehri Volga nehrinin doğu kıyısında yer alıp . Kuzey sınırında Sokolyi Tepeleri ve güney ve doğusunda Stepler yer alır. Samara'da yazlar sıcak kış aylarında çok soğuk karasal iklim görünür. Samara insanlarının hayatı her zaman Volga nehri ile bağlantılı olmuştur. Samara sadece yüzyıllar boyunca Rusya'nın sadece ticari bir şehri değil aynı zamanda büyük bir görsel çekiciliği olmuştur. Samara'da nehir yerel vatandaşlar ve turistler için favori dinlenme yerlerinden biridir. Sovyet romancı Vasily Aksyonov Samara'yı ziyaret ettikten sonra demişti: "Ben batıda bu kadar güzel bir göl olduğundan emin değilim, bu gölün etrafı muhtemelen Cenevre Gölü'ne benziyor." Samara, Volga bölgesinde lider bir sanayi merkezidir ve millî gelir ve sanayi hacmi bakımından ilk on Rus şehirleri arasında yer alır. Samara'da üretilen bazı ürünler arıtma, kimyasal, uzay fırlatma araçları, uydular ve çeşitli uzay hizmetleri, motor ve kablolar, uçak ve haddelenmiş alüminyum, blok modül santrallerin üretimi için bilinen gaz pompalama üniteleri, farklı boyutlarda rulmanlar, sondaj ürünleri, elektrikli cihazlar, hava alanı ekipmanları, vinçler, inşaat malzemeleri, çikolata fabrikası, gıda işleme ve hafif sanayi ürünleri. Samara'nın Volga limanı 14. yüzyıla ait İtalyan haritaları üzerinde görünmektedir. Resmi olarak şehir Volga ve Samara nehirlerinin birleştiği büyük bir kale inşası ile 1586 yılında başladı. Bu kale, şehri göçebelerin baskınlarından koruyan doğu sınır bölgesi oldu. Burada bir yerel gümrük ofisi 1600 yılında kurulmuştur. Birçok gemi Samara liman içinde konaklayıp, kasaba Rusya ve Doğu arasındaki diplomatik ve ekonomik bağlantılar merkezine dönüştü. Kasaba bu yıllarda Rus çarları Peter, Aleksandr ve II. Nikolay tarafından ziyaret edildi. 1780 yılında Samara Simbirsk Bölgesinin merkezi oldu. Şehir bir yerel vali ile yönetilmekteydi. 1 Ocak 1851 Samara 20.000 tahmini nüfusu ile bölgesinin merkezi oldu. Bu toplumun ekonomik, politik ve kültürel yaşamın gelişmesi için bir uyarıcı olarak göründü. 20. yüzyılın başlamasıyla şehrin nüfusu 100.000'den fazla olup Volga Bölgesinin önemli ticaret ve sanayi merkezi olmuştu. 1917'de başlayan Rus Bolşevik Devriminde Samara, 8 Haziran 1918'de Çekoslovak Lejyonların silahlı destekleri ile bolşevikler tarafından ele geçirildi. 12 milyondan fazla kişiyi kapsayan bir "demokratik karşı devrim" düzenledi. Bolşeviklere karşı Kızıl Bayrak altında savaştılar.7 Ekim 1918 tarihinde Samara Kızıl Ordunun Dördüncü Ordusu düştü. 1921 Samara için şiddetli bir açlık yılı oldu. İnsanlara destek sağlamak için, ünlü kutup gezgini Fridtjof Nansen Danimarkalı yazar M. Andersen-Nexø, ve ABD'den APA subaylar Samara'ya geldi. Samara 1935 yılında Bolşevik lider Valerian Kuybyshev onuruna Kuybyshev olarak değiştirildi. İkinci Dünya Savaşı sırasında, Moskova işgaldeyken Samara Almanlara karşı SSCB'nin başkenti olarak seçildi. Ekim 1941 yılında, Komünist Parti ve toplum örgütleri, yabancı ülkelerin diplomatik misyonları, önde gelen kültür kurumları ve personeli şehre tahliye edildiler. Samara vatandaşlarının da pek çoğu gönüllü olarak cephede savaştı. Savaştan sonra Samara hızla gelişmiş savunma sanayi, mevcut tesisleri ve yeni fabrikalar inşa edilmiş bir şehir olarak ortaya çıkar. 1960 yılında Samara ülke için füze kalkanı merkezi haline geldi. İlk insanlı uzay fırlatma aracı Vostok Samara İlerleme Tesisinde inşa edildi. Ocak 1991'de Samara tarihsel adı şehre verildi. Samara güçlü bir kültürel mirasın, çok etnik nüfus ve saygın geçmişi ile Rusya'nın önde gelen sanayi şehirlerinden biri haline gelmiştir. 21. yüzyılın baharında Samara artık kapalı bir şehir değildir. Dünyanın her yerinden turistler güzel Volga'yı cazip bir yer görerek ziyaret ederler. Yabancı iş adamları uluslararası Samaralı şirketler ile beraber çalışır. Samara'da bir opera ve bale, tiyatro, filarmoni orkestrası salonu ve beş drama tiyatro salonu vardır. Doğa tarihi ve yerel tarih çalışmaları, bir şehir sanat müzesi ve sinemalar, çok sayıda müze bulunmaktadır. 20. Yüzyıl Rus yazar Alexey Tolstoy Samara'da yaşamış olup ona adanmış bir müze vardır. Dimitri Şostakoviç Dünya Savaşı sırasında Samara'da yaşamış, burada 7. Senfoni'yi yazmıştır. Şehirde bir hayvanat bahçesi ve şehir içinde bir sirk vardır. Samara Volga bölgesinde önemli bir eğitim ve bilim merkezidir. 12 kamu ve yükseköğretim 13 ticari kurumların yanı sıra 26 kolej gelecek fizikçi ve matematikçi, pedagog ve tıp doktorları, müzisyen ve oyuncuları, mühendis gazeteci ve hukukçuları yetiştirir. Samara şehri, Samara Devlet Havacılık ve Uzay Üniversitesi (SSAU), Rusya'nın önde gelen mühendislik kurumlarına ev sahipliği yapmaktadır. Samara de Samara Devlet Üniversitesi, Hukuk, Sosyoloji, ve İngilizce Filoloji rekabetçi programları ile Rusya'da prestijli yükseköğrenim kurumunun anavatanıdır. Birçok Bilimsel araştırma da Samara'da gerçekleştirilir. Rus Bilimler Akademisi Samara Araştırma Merkezi Fizik Enstitüsü, Teorik Mühendisliği Enstitüsü ve Görüntü İşleme Sistemleri Enstitüsü Samara'da şubeleri vardır. Samara Devlet Teknik Üniversitesi (SamGTU) 1914 yılında kurulmuştur. 20 000 öğrenci ve 1800 öğretim üyesi ile 11 fakültesi vardır. Kampüste 4 yatakhane ve 10 çalışma binası vardır. Samara önemli bir ulaşım merkezidir. Kurumoç Uluslararası Havaalanından Frankfurt, Prag, Rusya, Orta Asya trafiğini yönetir. Samara tren istasyonu Moskova ve diğer büyük Rus şehirlerine demiryolu bağlantısı vardır. Yeni görünümlü demiryolu istasyon binası 2008 yılında tamamlanmıştır. Samara büyük nehir limanıdır. Samara M5 Karayolu, Moskova ve Ural bölgesi arasında önemli bir yol üzerinde bulunmaktadır. Şehir içi ulaşım metro, tramvay, belediye ve özel otobüs hatları ile yapılmaktadır. Müslüman Tatarlar 16. yüzyılın sonunda Samara'ya yerleşti. İlk cami 1856 yılında burada inşa edilmiştir. 1907 yılında, Belediye Meclisi ikinci bir cami inşa etme kararı aldı. Cami 1930 yılında kapandı. Cami yeniden 1960'lı yıllarda açıldı. Yeni bir cami inşaatı Eski Zağra'da tamamlandı. Şu anda Samara Camii Rusya'da en büyük camilerinden birisidir. Samara'da çoğu Müslüman olan 40.000 civarında Tatar yaşamaktadır. Araf (film, 2006) Araf, yönetmenliğini Biray Dalkıran'ın yaptığı 2006 yapımı korku filmi. Film, Tükiye sinemalarında 126 bin 676 kişi tarafından izlenmiştir. İMDB notu 2.4 tür. Akademi öğrencisi Eda, evli bir adamdan hamile kalır ve gebeliğinin dördüncü ayında kürtaj olur. Üç yıl sonra akademiden arkadaşı Cenk ile evlenmiştir ve iki aylık hamiledir. Fakat bu hamilelikle beraber küçük bir kız çocuğunun hayatına girmesine bağlı olarak psikolojisi değişen Eda, kürtajla aldığı küçük kızının Araf'tan intikam için döndüğünü düşünmeye başlar. ‘Araf’ Amerika’ da ‘The Abortion’(kürtaj) adıyla satıldı. Türkiye DVD standlarının %80 nini Amerikan yapımı filmler süslüyordu Artık Amerika’da Bir Türk Filmi DVD standların da olacak. Biray Dalkıran’ nın Yönetmenliğini yaptığı Geçen yılın gişe başarısı yüksek ve ses getiren filmlerinden olan “Araf” Amerika DVD satışını tamamladı ve Amerikan bir firmanın satın aldığı ilk Türk filmi oldu. Filmin DVD si Amerikanın korku bayramı olarak kutlanan Halloween (31 ekim) da tüm Amerika’da stantlarda yerini aldı. D.F.G.S. , Birfilm ve PathFinder Pictures la yapılan anlaşma esnasında Pathfinder yetkilileri Biray Dalkıran ve ekibine Amerika’ da yayınlanacak fragmanı sundu. Pathfinder Pictures yetkilileri aynı zamanda filmi Amerika’ da daha önce 4 adet Araf (The purgotory) isimli film bulunduğundan dolayı filmin adının kürtaj (The Abortion) olmasına karar verdiklerini ilettiler. Filmin genelini dünya standartlarının üstünde bulduklarını ekledi Emin İplikçi Emin İplikçi, Türk siyasetçi. Buldanlı iplik tüccarı İsmail Efendi'nin üç erkek evladından biridir. 23 yaşında Grenoble üniversitesinden elektrik yüksek mühendisi olarak mezun olmuştur. Yabancı Şirketler Dairesi Reisliği, EGO Genel Müdürlüğü, Petrol Dairesi Reisliği, MTA Genel Müdürlüğü, Etibank Genel Müdürlüğü ve 27 Mayıs Darbesi'nden sonra Sanayi Bakanlığı Müsteşarlığı ve bir süre Sanayi Bakan vekilliği yapmıştır. 21 Ocak 1953 tarihinde Türkiye’nin ilk rafinerisi olan Batman ve 6 Ocak 1960 günü ATAŞ rafinerilerinin sözleşmelerini imzalayan bürokrattır. 4 Ağustos 1961’de kendi isteği ile emekli olmuştur. 1977 yılına kadar TPAO, İpraş, Pancar Motor ve Çimhol gibi karma kamu kuruluşlarının yönetim kurullarında, başkan veya başkan vekili olarak görev yapmıştır. Moda fotoğrafçılığı Moda fotoğrafçılığı, giysi ve diğer moda öğlerin gösterilmesiyle ilgilenen bir fotoğraf sanatı türüdür. Moda fotoğrafçılığı sanatı, reklamlar veya "Vogue, Vanity Fair, Allure" gibi moda dergilerine yön vermiştir. Zaman içinde giysiler ve modanın, egzotik mekanlar ve hikâyeler içinde değeri arttıkça, Moda fotoğrafçılığı kendi estetiği içinde gelişmiştir. Gāv (film) Gāv (Farsça: گاو, İngilizce: The Cow), 1969 İran yapımı Dariush Mehrjui filmidir. Gholam-Hossein Saedi filmi kendi oyun ve romanına dayanarak yazdı. Bu filmin İran sinemasında İtalyan Yeni Gerçekçilik akımının da etkisiyle yeni bir sinema dili kurulmasına öncülük ettiği; hatta İran Yeni Dalgası akımının bu filmle başladığı kabul edilir. Filmin adının Türkçe karşılığı, "İnek" 'tir. Film birçok köylünün seyirciye bakışıyla başlar. Yaşlılar, kadınlar, çocuklar birazdan bir şey olacağını anlatırcasına bakmaktalar.Köylerde hayvanların kaybolmaması için boyunlarına takılan zilin sesini duyuyoruz. Köy meydanının ortasında bir genç, başka birini yüzünü siyaha boyuyor, kafasına bir başlık geçiriyor. Adam korkulu, endişeli, kararsız bir halde bekliyor. Başına ne geleceğini kestiremiyor. Çocuklar bu iki kişinin etrafını sarmış, birazdan kendilerini eğlendirecek deliyi heyecanlı gözlerle izlemekteler. Filmin girizgahı bu şekilde seyirciyi selamlar. Köyde Hasan tek ineğin sahibi olmanın gururunu yaşmaktadır. Ona en iyi şekilde bakmakta, beslemekte ve doğum yapmasını beklemektedir. İneğin aniden ölümünü dostları şehre giden Hasan’ dan gizlerler ve onun kaybolduğunu söylerler. Ancak Hasan bu haberle çöker.Aynı zamanda köyün tek ineği olan bu hayvan, evli ve çocuksuz olan Hasan'ın hayattaki en değerli varlığıdır. Hasan asıl dramı ineği öldükten sonra yaşar. Bundan sonra kendisini inek olarak hissedecektir. Humeyni'nin bu filmi çok beğendiği söylenir. Bunun, İslam Devriminden sonra İran'da sinemanın onurunu kurtaran, yasaklanmayıp sürdürülmesine izin verilmesini sağlayan etken olduğuna inanılır. New York New York Şehri, Amerika Birleşik Devletleri'nin en kalabalık şehri ve dünyanın en kalabalık metropolitan alanlarından New York metropolitan bölgesinin merkezidir. Şehir bir parçası olduğu New York Eyaleti ile karıştırıldığı için İngilizcede New York City (kısaca NYC) veya The City Of New York olarak isimlendirilir. Şehir; ticaret, finans, medya, sanat, moda, araştırma, teknoloji, eğitim ve eğlence sektörlerine önemli katkıda bulunduğundan dolayı 'küresel etkiye sahip şehir' olarak anılır. Önemli bir uluslararası diplomasi merkezi olan kent, Birleşmiş Milletler Genel Merkezine ev sahipliği yapar ve dünyanın kültür başkenti olarak tanımlanır. Şehir, dünyanın en büyük doğal limanlarından birinin üstüne kurulmuştur. New York borough adı verilen ve her bir bölümün bir county olduğu 5 kısımdan oluşur. Bu 5 borough - the Bronx, Brooklyn, Manhattan, Queens, ve Staten Island- 1898 yılında tek şehir olarak birleştirilmiştir. New York bir göçmen kentidir. Kentte yaklaşık 170 ayrı dil konuşulmaktadır ve her üç kişiden biri ABD dışında bir ülke doğumludur. İngilizce çeşitli aksanlarla konuşulur. İngilizcenin yanı sıra İspanyolca da yoğun konuşulmaktadır. Little Italy (Küçük İtalya) semtinde İtalyanca, China Town’da (Çin mahallesi) Çince konuşan nüfus mevcuttur. New York birçok Amerikan kültürel hareketinin de doğum yeridir. Edebiyat ve görsel sanatlarda Harlem Rönesansı, resimde soyut ekspresyonizm (New York Ekolü), müzikte hip hop, punk, salsa ve Tin Pan Alley bu hareketlerden bazılarıdır. 24 saat açık olan metrosu ve yoğun trafiğiyle "Hiç Uyumayan Şehir" adını almıştır. Empire State Binası, Central Park ve Times Meydanı, Modern Sanat Müzesi, Guggenheim Müzesi ve Modern Tarih Müzeleri şehrin ilgi çekici mekanlarıdır. Gökdelenleri, caddeleri, lokantaları, alışveriş merkezleri ve insanlarıyla, New York turist çekmektedir. New York kenti 1615 yılında Hollandalılar tarafından New Amsterdam adı altında kuruldu. Kent 1664 yılında Birleşik Krallık'a geçti ve New York adını aldı. 1778 yılında kent 2 yıl süreyle yeni kurulan Amerika Birleşik Devletleri'nin başkenti oldu. Başkent Washington'a taşındıktan sonra da kentin önemi büyümeye devam etti. New York'un bulunduğu yere Avrupalılar tarafından gerçekleştirilen ilk ziyaret 1524'teydi. Bu tarihte Fransız Kraliyeti donanmasında bulunan İtalyan kâşif Giovanni Verrazzano şehre Nouvelle Angoulême ("Yeni Angoulême", Angoulême Fransa'da bir şehirdir) adını verdi. Daha sonra kürk ticaretine başlayan Hollandalılar tarafından Nieuw Amsterdam adı verilen şehrin Manhattan adası Amerika yerlilerinden 1626 yılında bugünün tutarıyla 1000 dolara satın alındı. 1664 yılında İngilizler tarafından fethedilen şehre York ve Albany İngiliz Dükü’ne ithafen New York adı verildi. Şehir 19. yüzyılda göç ve açılım hareketi ile dönüşüm geçirdi. Central Park 1857 yılında Amerika şehirleri arasında peyzaj mimarlığı ile yapılan ilk park olma özelliği taşıyor. 1827 yılında köleler New York’ta tutulurdu fakat 1830’lu yıllardan sonra New York köleliğin kaldırılması eylemlerinin kuzeyde merkezi oldu. 1904 yılında New York şehir metrosunun açılması yeni şehrin bir araya gelmesini sağladı. New York şehri 20. yüzyılın ilk yarısında dünyanın ticaret, sanayi ve iletişim merkezi haline geldi. Elbette bu gelişmenin bir bedeli vardı. General Slocum adlı buharlı gemide çıkan yangında 1,021 yolcu, 1911 yılında meydana gelen New York şehrinin en büyük sanayi felaketi Triangle Shirtwaist fabrikası yangınında ise 146 konfeksiyon işçisi hayatını kaybetti. New York şehri 1920’li yıllardaki Büyük Göç sırasında Güney Amerika’daki Afrikalı Amerikalılar için başlıca istikametlerden biriydi. 1916 yılında New York şehri Kuzey Amerika’nın en büyük kentsel Afrikalı diasporasına sahip şehriydi. New York şehri 1920’lerde Londra’yı geride bırakarak en kalabalık şehir konumuna geldi ve Metropolitan Bölgesi 1930’ların başında nüfusu 10 milyon rakamını aşarak insanlık tarihindeki ilk mega şehir oldu. Büyük Buhran’ın zor yıllarında reformcu Fiorello La Guardia’nın New York Belediye Başkanlığına seçilmesi Tammany Hall’un 80 yıl boyunca kurduğu siyasi hakimiyete son verdi. II. Dünya Savaşı’ndan dönen gaziler ve Avrupa’dan gelen göçmenler doğu Queens’te geniş yerleşim yerleri oluşturdular. New York savaştan burnu kanamamış bir şekilde çıktı ve Amerika Birleşik Devletleri’nın dünya üzerindeki hakim ekonomik gücünün yükselmekte olan Wall Street’i ile dünyaya yön veren bir şehir haline geldi. 1950 yılında tamamlanan Birleşmiş Milletler Genel Merkezi New York’un politika üzerindeki etkisini açık bir şekilde simgelemektedir. New York 1960’lı yıllarda ekonomik problemler, artan suç oranları ve ırklar arası gerginlik 1970’lerde zirveye ulaştı. 1980 yılında finans sektöründe meydana gelen yeniden güçlenme ile şehrin kamu maliyesi düzeldi. 1990’lı yıllarda şehirde görülen ırkçı gerginlik duruldu, suç oranları önemli ölçüde azaldı ve Asya ile Latin Amerika’dan akın akın insan New York’a göç etti. 11 Eylül 2001 tarihinde kent Amerika tarihinin en büyük terör olayına tanık oldu. 11 Eylül 2001 Saldırısı olarak bilinen bu olay sırasında, kaçırdıkları uçaklarla New York'un en yüksek gökdelenleri olan Dünya Ticaret Merkezi binalarına (İkiz Kuleler) çarpan teröristler 3000'e yakın insanın ölümüne neden oldular. Fakat son yıllarda kamuoyundaki araştırma ve incelemelerin ilerlemesiyle tüm uçak çarpma olaylarının ABD derin devletince düzenlendiği iddia edilmiştir. İkiz Kulelerin olduğu bölgede Özgürlük Kulesi ve anıtı ile üç ofis kulesi inşa edildi ve bu binaların tamamlanması 2013 yılını buldu. Finans dünyasinin kalbinin attığı Wall Street caddesi, New York'un Manhattan bölümünde yer alır. New York borsası (New York Stock Exchange) burada bulunmaktadır. Özgürlük Heykeli (Statue of Liberty) New York limanındaki küçük bir adadadır. Tiyatro ve müzikaller Broadway caddesinin etrafında toplanmıştır. John F. Kennedy Uluslararası Havaalanı dünyanın en çok yolcu trafiği taşıyan havaalanlarından biridir. Metropolitan Museum of Art, Modern Sanat Müzesi, Guggenheim Müzesi gibi müzeleri dünyanın en değerli sanat kolleksiyonlarına sahiptir. Şehrin gazetelerinden New York Times dünyanın en saygın gazetelerinden biridir. Amerika'nın üç büyük televizyon kanalı olan ABC, CBS ve NBC'nin merkezleri New York'ta yer alır. Kenti yılda yaklaşık 40 milyon turist ziyaret eder. Genellikle gidilen yerler Empire State Building, Times Square, Brooklyn Köprüsü, Broadway, Metropolitan Museum of Art, MoMa, Bronx Hayvanat Bahçesi ve Madison Avenue'da bulunan alışveriş merkezleridir. Ayrıca Halloween Parade ve Tribeca Film Festivali turistlerin ve Amerikalıların ilgisini çeken kültür olaylarıdır. Central Park, ABD'nin en çok ziyaret edilen parkıdır. New York'un yemek kültürü çok geniştir. Özellikle bagel ve New York stili pizza en ünlü yiyecekleridir. Orta Doğu yemeklerini bulmak da oldukça kolaydır. New York, her birine "borough" denilen beş bölgeden oluşur. Bunlardan Manhattan kendi başına bir adadır ve şehrin merkezini oluşturur. Manhattan'dan East River (Doğu Nehri) ile ayrılan Brooklyn ve Queens bölgeleri Long Island adasının batı ucunu oluşturur. Harlem nehri, Manhattan ve Bronx bölgelerini ayırır. Bronx, bir ada üzerinde bulunmayan tek bölgedir ve Kuzey Amerika anakarası üzerindedir. Şehrin beşinci ve son bölgesi New York koyunun karşı tarafında, yine yekpare bir adadan oluşan Staten Island’dır. Manhattan, Brooklyn’e üç köprüyle (Brooklyn, Manhattan ve Williamsburg köprüleri); Queens’e bir köprü (59.uncu cadde köprüsü) ve bir tünelle (Midtown-Ortaşehir tüneli) bağlıdır. Bronx ve Manhattan arasında Harlem nehrini geçen köprüler bağlantı kurar. Manhattan’ın doğrudan bağlantısı olmayan tek bölge olan Staten Island, Brooklyn’e Verrazano asma köprüsü ile bağlanır. Bronx New York Şehrinin en kuzeyinde yer alan bölgesidir.Yankee Stadyumu ve New York Yankeeleri'nin merkezi buradadır.Ayrıca Marble Tepesi'nin küçük bir kısmı buradadır. Aşağıdaki kentlerle kardeş kentlerdir. Mahmudiye, KÃ¼tahya Mahmudiye, Kütahya ilinin merkez ilçesine bağlı bir köydür. 1879 yılında Bulgaristan'ın Şumnu Vilayeti Nascı köyünden gelen muhacirlerin bir kısmı buraya yerleşmişlerdir. Buradan göç eden muhacirlerin birçoğu Çanakkale Biga civarına (mesela Sinekçi Köyü)yerleşmişlerdir. Köyün önemli eşrafı ise Berberler, Kulesler, Topçular, Hacı Eyüp Oğulları,Hacılar,Şükrüağalar,Çavuşlar ,Azizler,Muhsinlerdir.Şu an bu köyde yaşayan en büyük eşraf KULESLERDİR. Bulgaristan Türkleri kültür gelenek ve görenekleri yaşanmaktadır. Köyün dızmanası,dolama böreği,kurutulmuş yufkadan ekşimikli pidesi, pazlamacı ve pesmeti meşhurdur. Yemeklerden ise karıştırma, papara, labada sarması vardır. En iyi karıstırma yapan ise şimdi aramızda olmayan merhum RAHİME YETEK dir. Ayrıca ahlat turşusu, pestil kompostosu köyde pazlamacı en iyi yapan kişi ise kuleslerden HATİCE NİNE dir Kütahya merkezine 37 km uzaklıktadır.Yeldinmez, kapaklı, bayırarkası,irek bayırı, aşşa çeşme, ardıçlık köyün önemli yerleridir.Köyün komşuları Arslanlı, Eğriöz, Gazelyakup, Kıranşeyh, Darıca, Seyitömer'dir. Aynı zamanda Kütahya Merkez Köyü olup Tavşanlı İlçesi ile sınırdır. Osmanlının kuruluş yeri olan Domaniç'e giden en kısa yol bu köyden geçer. Makasalanı, Kütahya Makasalanı, Kütahya ilinin merkez ilçesine bağlı bir köydür. ancak köyün rumi 1307 miladi 1891 yılında kurulduğu ve bulgaristan'ın deliorman-şumnu-kovancılar köyünden gelen şahıslar tarafından kurulduğu bilinmektedir, köyün ilk ismi kızılpınar'dır Köyün gelenek ve görenekleri genel olarak EGE ve İÇ ANADOLU bölgesinin geleneklerine yakındır.Tabii ki mutlaka kendine has gelenekleride bulunmaktadır. köye has yemeklerimiz,böreklerimiz vb. _Kırma (köyde bu böreği en iyi yapan merhum LÜTFİYE YILMAZ dır.) _KomÅŸuduymaz _BÃ¼kme _Dolamber _MantÄ± _DÄ±zmana _GÃ¶zleme _Ahlat turÅŸusu _Labada sarmasÄ± _Erik pestili dir.(köyde en iyi yapan FATMAGÜL ÖZGEN ve HATİCE ÇAKMAK kardeşlerdir.) Kütahya merkezine 44 km uzaklıktadır. Muhatboğazı, Kütahya Muhatboğazı, Kütahya ilinin merkez ilçesine bağlı bir köydür. Kütahya merkezine 23 km uzaklıktadır. Çok acı muhat biberi ile ünlüdür. MeÅŸveret Meşveret, Ahmed Rıza’nın 1895'te kurduğu ve Paris'te Fransızca ve Türkçe yayınlanan gazetedir. Ahmed Rıza gazetedeki yazılarında Meşrutiyet’i ilerleme aracı olarak görmüştür. İttihat ve Terakki’nin yayın organı olan "Meşveret" 15 günde bir yayınlanıyordu. "Meşveret" gazetesinin yazılarında dikkati çeken ana unsur, “şikayet”tir. Gazetede, “iyi bir toplum nasıl olmalıdır?” yerine Osmanlı İmparatorluğu’nun zaaflarından şikayetler görülür. Ahmed Rıza, Osmanlı Devleti'ne karşı çok ağır yazılar yazdığından dolayı Fransız Hükûmeti gazeteyi kapatmıştır. Paris'te çıkan "Meşveret" gazetesi bir süre de, daha önce 1895'te Mısır'da "Mizan"'ı yayınlamış olan Mehmet Murat Bey tarafından yönetilmiştir. Mustafalar, KÃ¼tahya Mustafalar, Kütahya ilinin merkez ilçesine bağlı bir köydür. Kütahya merkezine 52 km uzaklıktadır. OsmanlÄ± Gazetesi Osmanlı Gazetesi, İttihad ve Terakki Cemiyeti’nin kurucularından olan Doktor Abdullah Cevdet ve İshak Sükûti tarafından 1897’de kurulmuştur. II. Abdülhamid rejimine şiddetli eleştiriler getirmiştir. Gazete, 1904’te İsviçre’de son sayısını yayınlamış ve kendiliğinden yayın hayatına son vermiştir. Nusretköy, Kütahya Nusretler, Kütahya ilinin merkez ilçesine bağlı bir köydür. Kütahya merkezine 37 km uzaklıktadır. Kütahya merkezine 37 km uzaklıktadır.En yakın kasaba 12 km uzaklıktaki ılıca kaplıcalarıdır. Tobruk Muharebesi (1911) Tobruk Muharebesi (1911) veya Nadura Tepesi Çarpışması, Trablusgarp Savaşı içindeki bir çatışma. Tobruk stratejik önemi olan bir limandı. Georg August Schweinfurth 1883 yılında : " Tobruk'a sahip olan ulus Akdeniz'in doğusuna hükmedecektir" beyanında bulunmuştur. Amiral Aubry kumandasındaki ilk İtalyan deniz filosu 31 Ekim 1911 de Tobruk'a yaklaştı ve ciddi bir direnişle karşılaşmadan şehri istila etti. Osmanlı ve Libya kuvvetleri 9 Ekim 1911 deki ufak tefek çatışmalardan sonra Enver Bey (daha sonra Enver Paşa) tarafından organize edildi. Libya-Arab kuvvetleri kumandanı "Meryem" kabilesi tarafından desteklenen Şeyh Muberra idi. 2000 İtalyan askeri 200 Osmanlı gönüllüleri karşısında Mureyra vadisindeki Nadura Tepesini ele geçirmiş ve yedek kuvvetlerle ve siper kazmakla meşguldü. Yüzbaşı Mustafa Kemal (Atatürk) o zaman Tobruk komutanıydı. İtalyan kuvvetlerinin takviyesinin yaratacağı tehlikeyi sezinledi. Şeyh Muberra'ya Nadura Tepesi'ndeki İtalyan takviye kuvvetlerine mümkün olduğu kadar erken saldırmasını ve onları yenmesini emretti. Ethem Paşa'nın uygun görüşü altında, 12 Osmanlı askeri, yüzbaşı vekili Necip Efendi ve 120 Libyalı gönüllüye, 200 İtalyan askerince korunan tepeyi ele geçirmeleri emredildi. Osmanlı kuvvetleri şafak öncesi Nadura Tepesi'ne yaklaştı ve tepeyi kuşattı. İtalyan askerleri şaşkındı ve organize olmamış bir şekilde top ateşi ile karşılık verdi. İki saat içinde İtalyan mevkileri ele geçirildi ve İtalyan kıtası arkalarında 3 makineli tüfek ve diğer askeri cephaneyi bırakarak Tobruk'a kaçtı. İtalyan kuvvetlerini tepe yanında çeviren ve saldıran Osmanlı askerleri İtalyan takviye birliklerini imha etmeye başladı. Şeyh Muberra vuruldu ve 10 Libyalı gönüllü ile birlikte öldü. Beş saatlik çarpışmadan sonra, İtalyan saldırısı püskürtüldü ve Tobruk'a gerilemeye zorlandı. Kayıpların içinde, yaklaşık 200 İtalyan askeri, İtalyan ordusunun geride bıraktığı malzemeler, tüfekler, cephaneler vardı. Bu, İtalyanların Aralık 1911'de Tobruk'ta ilerlemelerini engellemek için önemli bir adımdı. Mamafih, İtalyanlar daha sonra bu stratejik yeri 1912 yılında büyük bir güç ile yeniden istila ettiler. TLR4 TLR 4 ya da Toll benzeri reseptör 4 (Toll Like Receptor 4) , bağışıklık sisteminde rol oynayan Toll benzeri reseptörler ailesinden TLR4 olarak bilinen gen ve bunun ürünü olan proteindir. Gram negatif bakterilerdeki lipopolisakkaritleri saptlar ve bu şekilde doğuştan gelen bağışıklık sisteminin etkinleştirilmesini sağlar. Toll geni 1 tarafından kodlanan protein, patojen tanımada önemli rol oynayan ve bunlara karşı doğuştan gelen bağışıklığın aktivasyonunu sağlayan Toll like reseptör (TLR) ailesinin bir üyesidir. TLRler, "Drosophila"dan insana kadar büyük oranla korunurlar ve yapısal ve fonksiyonel benzerlikleri paylaşırlar. Enfeksiyöz ajanların patojenite ile ilişkilendirilen moleküler kalıplarını (PAMPlar) tanırlar ve bunlara karşı etkin bağışıklığın gelişiminde etkili olan sitokinlerin üretilmesine aracılık ederler. Farklı TLR'ler farklı ekspresyon kalıpları gösterirler. Bu reseptör plasenta ve lökositlerin miyelomonositik altsınıfnda bolca eksprese edilirler. Bu gen üzerindeki mutasyonlar LPS'deki yanıtlarındaki farklılıklar ile ilişkilendirilir. Bununla berbaber bu gen üzerinde bazı yazılım farklılıkları bulunur, fakat çoğundaki protein kodlama potansiyeli düzensizdir. Eviye Ev ve lokanta mutfaklarında bulaşık yıkama amaçlı olarak kullanılan seramik, paslanmaz çelik, doğal taş gibi suya dayanıklı malzemeden yapılmış, gerektiğinde deliği kapatılarak bir bulaşık havuzu gibi kullanılan teknedir. Gökçe güvercin Gökçe güvercin ("Columba oenas"), güvercingiller (Columbidae) familyasından bir güvercin türü. Avrupa ve batı Asya sahasının kuzey kısmında yaşayan gökçe güvercin göçmendir, başka yerlerde dağılmış ve çoğunlukla yerleşiktirler. Üç batı Avrupalı Columba güvercininin, görünüşte aynı şekilde olmasına rağmen, çok ayırıcı karakteri var. Tahtalı hemen, (Erişkinlerde) boynunda ve kanatlarında beyaz ile söylenebilir. Kaya güvercini ve gökçe güvercin, boyut ve kuş tüyü olarak daha benzerdir ama kaya güvercininin vahşi örneklerinin beyaz bir sağrısı ve iki iyi-işaretli koyu kanat çizgileri vardır, gökçe güvercininin sağrısı gri olup kanadında çizgiler yoktur. Gökçe güvercininin uğrakları, hemen hemen açık ülkededir, buna rağmen çoğunlukla, sık ormanlarla park alanlarında tercih ettiği ağaçlarda yuva yapar. İsviçreli Robinson Ailesi (film) İsviçreli Robinson Ailesi, 1960 ABD yapımı macera filmidir. Özgün adı Swiss Family Robinson dır. Senaryosunu İsviçreli yazar Johann David Wyss'ın 1812 tarihinde yayımladığı macera romanı "Der Schweizerische Robinson"'dan Lowell S. Hawley'in uyarlayıp yazdığı filmi Ken Annakin yönetmiş, önemli rollerinde John Mills, Dorothy McGuire, Cecil Parker ve Sessue Hayakawa oynamışlardır. Walt Disney yapımı bu renkli film iki saatten biraz uzun sürmektedir. Johann David Wyss da romanını yazarken büyük ölçüde Daniel Defoe'nun 1719'da yazdığı Robinson Crusoe adlı ünlü romanından esinlenmişti. Ken Annakin, Wyss'ın romanındaki tüm mizah ve macera ögelerini alabildiğine ön plana çıkartırken, romanın alt metninde yatan sosyopolitik ögeleri de başarıyla hasıraltı etmiştir. Film, 19. yüzyılda Yeni Gine'ye gitmek üzere yola çıkan İsviçreli bir ailenin bindikleri yelkenli geminin Pasifik Okyanusu'nda çıkan bir fırtınada batması üzerine civardaki ıssız bir tropik adada yaşamak zorunda kalmaları, doğanın zorlukları ve korsanlara karşı verdikleri mücadeleleri konu alır. 1940'tan başlayarak birçok kez sinema ve televizyona uyarlanan bu eğlenceli macera romanının en çok ses getiren versiyonlarından biri de Walt Disney yapımı bu filmdir. Çevrildiği yıl 20 milyon dolardan fazla gişe hasılatı sağlayarak 1960 yılının en çok iş yapan filmi olmuştır. 19. yüzyılda Yeni Gine'ye gitmek üzere yola çıkan İsviçreli bir aile, bindikleri yelkenli geminin Pasifik Okyanusu'nun ortasında fırtınaya tutularak kayalara bindirmesi ve parçalanarak batması üzerine kendilerini civardaki ıssız bir tropik adada bulurlar. Kimsenin oturmadığı anlaşılan bu yemyeşil ada görünüşte çok bereketli durmaktadır. Anneleri (Dorothy McGuire) bu ıssız adada mahzur kalmaktan pek hoşnut değildir, ancak baba (John Mills) ve üç çocukları (James MacArthur, Tommy Kirk ve Kevin Corcoran) bu adada kendilerine yeni baştan bir hayat kurma fikrine bayılırlar. Adeta tam da aradıkları maceraya kendiliğinden kavuşmuş gibidirler. Hamarat Robinsonlar hiç vakit kaybetmeden kendilerine bir ağaç ev yapıp içini imkânlar elverdiğince her türlü konforla donatmayı başarırlar. İhtiyaçları olan her şeyi henüz tam olarak denizin dibine gitmemiş olan yelkenliden getirirler. Mutlu günler bir müddet sonra sona erer, şimdi bir gemi kaptanının kızı olan Roberta (Janet Munro) ortaya çıkmıştır, ancak Roberta, Kuala (Sessue Hayakawa)'nın liderliğindeki bir grup zalim korsan tarafından kaçırılıp tutsak edilmiştir. Robinson ailesi kendi pratik buluşları olan birçok derme çatma bubi tuzaklarını da kullanarak korsanları yenilgiye uğratırlar ve Roberta'yı kurtarırlar. Abdullah Cevdet Abdullah Cevdet Karlıdağ (d. 9 Eylül 1869, Arapgir, Malatya - ö. 29 Kasım 1932, İstanbul), Osmanlı İmparatorluğu’nun son yıllarında ve cumhuriyetin kuruluş döneminde yaşamış Kürt kökenli Türk siyasetçi, düşünür, göz hekimi, şair ve çevirmen. Osmanlı ve Türkiye’de "Batıcılık" akımının önde gelen isimlerinden birisidir. Fikirleri, İkinci Meşrutiyet dönemi düşünce yapısının şekillenmesinde etkili oldu. Sonradan İttihat ve Terakki’ye dönüşecek İttihâd-ı Osmânî Cemiyeti’nin kurucusu beş tıbbiyeliden birisi Abdullah Cevdet idi (diğerleri İbrahim Temo, İshak Sükûti, Mehmet Reşit ve Hikmet Emin). Ancak yaşantısı siyasal alanda etkin görevler alarak değil, bir düşünce üreticisi olarak devam etti. Dönemindeki ana düşünce akımlarının çerçevesinde kendine özgü görüşler geliştirerek düşünce tarihinde özel bir yer edindi. Türkiye’nin ilk kadın ve işçi hakları savunucularındandır. Tıp, felsefe, sosyoloji, siyaset alanlarında yetmişten fazla eserin yazarı veya çevirmenidir. 9 Eylül 1869 günü Arapgir’de dünyaya geldi. Kimi kaynaklara göre 1867 doğumludur. Babası Diyarbakır’a birinci tabur kâtiplerinden Hacı Ömer Vasfi Efendi’dir. İlköğrenimini Hozat ve Arapgir’de tamamladıktan sonra ailesiyle Harput’a gitti. 1885’te "Ma‘mûretülazîz (Elazığ) Askerî Rüşdiyesi"’nden mezun oldu. On beş yaşında İstanbul’a giderek Kuleli Askerî Tıbbiyye İdâdîsi’ne girdi. Üç yıl sonra mezun oldu ve eğitimine Askeri Tıbbiye’ye devam etti. Tıbbiyedeki öğrenciliği sırasında okulda hakim olan biyolojik materyalist eğilimlerden etkilendi. Ludwig Büchner’e ait, kendisini çok etkileyen “"Kraft und Stoff"” adlı kitabın bir bölümünü biyolojik materyalist görüşleri herkesin anlayacağı bir dille anlattığı için “"Fizyolociya-i Tefekkür"” (1890) adıyla Türkçeye çevirdi. Onun çevirilerini hedef alan çeşitli reddiyeler kaleme alındı. Aynı yıl beyin fonksiyonları üstüne “"Dimağ"” adlı kitabı yayımladı. Ertesi yıl İslâm âlimleriyle biyolojik materyalist filozofların fikirlerini bağdaştırmaya çalışan “"Fünûn ve Felsefe"” adlı çalışmasının ilk taslağını hazırladı. Okuldaki son yılında biyolojik materyalizm ve beyin fonksiyonları üzerine “"Fizyolociya ve Hıfz-ı Sıhhat-i Dimâğ"” ve “"Melekât-ı Akliyye"” adlı iki kitap daha yayımlayan Abdullah Cevdet, aynı konular üzerinde Maârif, Musavver Cihan ve Resimli Kitab mecmualarında makaleler yazdı. Felsefi fikirlerin topuma ancak siyaset aracılığı ile aktarabileceğini düşünüyordu. Bu düşünceyle çeşitli siyasi hareketlerin içinde yer aldı. 1889’da dört arkadaşı ile birlikte “"İttihad-i Osmânî Cemiyeti"” adını verdikleri bir cemiyet kurdular. Daha sonra İttihat ve Terakki Cemiyeti’ne dönüşen bu cemiyet, 1908 Devrimi’ne önayak olmuş, 1918’e kadar devlet yönetimine egemen olmuştur. II. Abdülhamit’e karşı yürütülen propagandanın önde gelen isimlerinden biri olan Abdullah Cevdet, siyasal faaliyetleri nedeniyle öğrenimi boyunca birkaç kez tutuklandı, bir süre okuldan uzaklaştırıldı. Tıbbiye’deki öğrenciliği sırasında edebiyatla da ilgilendi ve Abdülhak Hamid’in isteğine uyarak şiirlerini kitap haline getirdi. "Ömer Cevdet" adıyla yayımladığı bu ilk eserlerinde özellikle Namık Kemal, Recaizade Mahmut Ekrem, Abdülhak Hamid ve Halit Ziya’nın etkileri sezilir. 1890 yılında yayımladığı ilk şiir kitabı "Hiç"’ten sonra "Tuluat" (1891) ve "Masumiyet" (1893) adlı şiir kitaplarını da yayımlamıştır. Temmuz 1894’te tıp öğrenimini tamamladı, göz hekimi oldu. Okulu bitirdikten sonra İstanbul’da Haydarpaşa Numune Hastanesi’nde göreve başladı. Kolera salgını nedeniyle aynı yıl kasım ayında geçici görevle Diyarbakır’a gönderildi; İttihat ve Terakki’nin Diyarbakır şubesini kurdu. Bu şehirde bulunduğu sırada Mehmet Ziya Bey (Gökalp)’in intihar girişiminde ilk müdahale eden ve onu kurtaran kişi oldu ve Ziyâ Gökalp’in cemiyete intisâbına önayak oldu. Bu arada Büchner’in "Natur und Geist" adlı eserini "Goril" adıyla çevirdi. Eseri, “Hikmet Müslüman’ın kayıp malıdır.” hadisiyle sundu. 1895’te İstanbul’a döndüğünde İttihatçı hareketleri tehlikeli görüldüğünden bozgunculukla suçlanarak tutuklandı ve başkentten uzaklaşması için Trablusgarp Merkez Hastanesi’nin göz hekimliğine getirildi. Fakat cemiyet adına çalışmalarına orada da devam etti. Bir buçuk yıl görev yaptıktan sonra hapsedildi. Dört ay sonra serbest bırakıldığında, Fîzan’a sürülmesinin kararlaştırıldığını öğrenince, önce Tunus’a kaçtı; oradan 1897 yılında Fransa’ya geçti. İttihat ve Terakki Cemiyeti’nin iki gruba ayrıldığını, Mizancı Murat ve arkadaşlarının Serhafiye Ahmed Celâleddin Paşa arasında imzalanan anlaşma gereğince İstanbul’a geri döndüğünü gördü. Cenevre’ye geçerek Tunalı Hilmi ve Dr. Çerkez Mehmet Reşit gibi Jön Türkler'le buluştu. İki fırkaya ayrılan Jön Türkler’den Ahmet Rıza Bey’in liderliğindeki gruba katıldı. İshak Sükûti ile birlikte derneğin yayın organı olan "Osmanlı" gazetesini Türkçe - Fransızca olarak çıkardı ve istibdat karşıtı yazılar yazdı. Batı eserlerinden çeviriler yaptı; çevirdiği yapıtlar arasında Schiller’in Giyom Tell adlı draması vardır. Bu esere yazdığı önsözü daha sonra “"İki Emel"” adıyla kitap olarak yayımladı. Ayrıca Vittorio Alfieri’nin, ""Della Tirannide""(1789) adlı kitabını, ""İstibdad"” adıyla çevirdi. Cenevre’de yayınladığı şiir kitaplarından birisi olan ""Kahriyat" " adlı eserinde sanat kaygısından ziyade siyasi özlemlerle kaleme alınmış özgürlük, vatan sevgisi temalı olan ve hemen hemen hepsi II. Abdülhamid hakkında olan, onu hürriyet düşmanlığı ile suçlayan şiirlere yer verdi. Yayımladığı yazılardan rahatsız olan padişah Abdülhamit, siyasi yazılar yazmaması ve İstanbul’a dönmemesi koşuluyla kendisini Viyana elçilik doktorluğuna atamayı önerince teklifi kabul etti. Onun Abdülhamit’e jurnalcilik yaptığı ve gazeteyi kapatıp Viyana’da doktorluğu kabul etmesinin bunun kanıtı olduğu öne sürülmüştür; öte yandan diğer yayın çalışmalarını sürdürebilmek için gazeteyi kapatmaları karşılığında alacakları parayı kabul ettikleri de iddia edilir. 1903’e kadar Viyana sefareti tabipliğini sürdürdü. Bu görevi sırasında belirli ölçüde muhalefete devam etse da daha çok şiirle meşgul oldu ve sembolist şiir çevrelerinde ilgiyle karşılanan kitaplar yayımladı. Siyasî faaliyetlerini gizlice devam ettirdiğini saraya bildiren büyükelçi Mahmut Nedim Paşa’yı tokatlaması üzerine 1903’te Avusturya’dan sınır dışı edildi. Cenevre’ye dönerek Ethem Ruhi Bey ile buluştu; "Osmanlı İttihat ve İnkılap Cemiyeti"’ni kurdu ve örgütün yayın organı olarak yeniden "Osmanlı" gazetesini çıkardı. 1904’te "İçtihad" adlı bir basımevi kurdu. Basımevinde Batılılaşma yanlısı eserler bastı, "İçtihad" adlı bir dergi çıkardı. 1904 yılından öldüğü 1932 yılına kadar dönem dönem kesintiye uğramakla birlikte "İçtihad"’ı çağrıştıran "Cehd", "İşhâd", "İştihâd", "Âlem", "Eski İçtihad" isimleri altında Cenevre, Mısır ve İstanbul’da bu dergiyi yayımlamayı sürdürmüştür Abdullah Cevdet, 1905’te Cenevre’de kısa bir süre görüşme imkânı bulduğu Mısırlı reformist din âlimi Muhammed Abduh’un fikirlerinden de etkilendi. Aynı yıl Osmanlı hükümetinin baskısı sonucu İsviçre hükümeti kendisini sınır dışı ettiğinde, basımevini Kahire’ye taşıdı. Kahire’de Teşebbüs-ü Şahsi ve Adem-i Merkeziyet Cemiyeti’nin önemli bir üyesi haline geldi. 1906’da başlayan ve bazı vergilerin kaldırılması ile birlikte meşrutiyet talebini de dile getiren Erzurum ayaklanmasını destekleyen yazılar yazdı. Meşrutiyet ilan edildiğinde hemen yurda dönmedi, bir süre daha Mısır’da kaldı. Doğu ile Batı arasında fikir alışverişinin yapılabildiği bir ortam yaratmayı amaçlıyordu. Bu amacı çerçevesinde Sâdî, Mevlânâ ve Hayyam’ın yanı sıra Shakespeare, Schiller, Byron’dan çeviriler yaptı. 1908’de Reinhardt Dozy’nin "Essai sur l’Histoire de l’Islamisme" (İslamcılığın tarihi üzerine deneme) adlı iki ciltlik eserini ""Tarih-i İslamiye"" başlığı ile çevirip yayımladı. İslâm’ı ve İslâm peygamberini çok ağır biçimde eleştiren bu kitap, Osmanlı kamuoyunda büyük infiâle yol açtı; Şubat 1910’da yasaklandı, toplatıldı ve mevcut nüshâlar Galata Köprüsü’nden atılarak imhâ edildi. Abdullah Cevdet Bey, eseri Müslüman tarihçilerin Dozy’nin yanlışlıklarını düzeltmelerine imkân tanımak amacıyla tercüme ettiğini iddiâ etti. 1910’da İstanbul’a döndü. Kendi matbaası İçtihad Evi’ni kurdu. ""Kütüphane-i İçtihad"" dizisini yayımladı. "İçtihad" dergisini 24'üncü sayıdan itibâren neşretmeye devam etti. Cağaloğlu’ndaki evi, aydınların sık sık gelip gittikleri, tartıştıkları bir mekân hâlini aldı ve bu özelliği, Abdullah Cevdet Bey’in vefâtına kadar da sürdü. Vefâtından sonra şahsî kütüphanesi ve arşivi, kızı Gül Karlıdağ tarafından korunarak muhafaza edilmiştir. Nâdide eserler, günümüzde hâlâ ayakta duran Cağaloğlu’ndaki İçtihad Evi’nin en üst katında, kullandığı mobilya ve diğer eşyalarla birlikte saklanmaktadır.İttihat ve Terakki yönetimine karşı eleştirel tutumu nedeniyle baskılara maruz kalan Abdullah Cevdet Bey, 1914’te basımı durdurmak zorunda kalmıştı. Bir süre "İkdam" gazetesinde imzasız başyazılar yazdı. İşgal yıllarında Sadrazam Damat Ferit Paşa tarafından Sıhhiye Genel Müdürlüğü’ne atanan Abdullah Cevdet Bey, kadınlara ilk kez genelev vesikası verilmesi uygulamasını başlatınca halktan gelen tepki üzerine görevden alındı. İngiliz Muhipler Cemiyeti’nin kuruluşunda rol oynadı, Kürt Teali Cemiyeti’nde de çalıştı. “Seçkin” insanların yetişmesine yönelik bir eğitimi ve biyolojik materyalizmi savunan Abdullah Cevdet Bey, daha cumhuriyet kurulmadan yıllar önce Latin harflerine geçilmesi gerektiğini vurguladı ve kadın hakları konusundaki görüşleriyle dikkat çekti. Bahâîlik hakkında hazırladığı yazı dizisi ile dinî çevrelerin tepkisini çekti, kovuşturmaya uğradı. İşgal yıllarındaki İngiliz yanlısı tutumu ve Kürt milliyetçisi örgütlerde yer almasından dolayı I. Dünya Savaşı sonrasında siyasal iktidarın gözünden düşmüştü. Cumhuriyet döneminde hakkında ömür boyu devlet hizmetinden men cezası verildi. Ömrünün kalan kısmını şiir yazarak, çeviri yaparak ve İçtihad’ı neşri ile uğraşarak geçirdi. Shakespeare’den Mevlânâ’ya ve Ömer Hayyam’a uzanan geniş ilgi alanında tercümeler ortaya koydu. Cumhuriyetin ilk yıllarında Cevat Paşa’nın Elazığ milletvekilliğinden çekilmesi üzerine onun yerine meclise girmesi söz konusu olduysa da 1925’te tarımı geliştirmek üzere göçmen getirilmesine ilişkin sözleri nedeniyle “"damızlık adam getirmek istiyor"” şeklinde söylenti çıkarılınca siyasetle ilişkisini kesti. 1928 yılında cumhurbaşkanı Atatürk’ün isteğiyle Fransız filozof Jean Meslier’nin kaleme aldığı din eleştirisi kitabını çevirdi; eser, ""Akl-ı Selim"" adıyla Devlet Matbaası’nda, Millî Eğitim Bakanlığı Yayınları arasında yayımlandı. 1931 yılında şiirlerini "Karlıdağ’dan Ses" adıyla kitaplaştırdı. 29 Kasım 1932’de İstanbul’da kalp krizinden hayatını kaybetti. Dinsizlikle suçlanan Abdullah Cevdet Bey’in Ayasofya Camii’ne getirilen cenazesi sahipsiz kalmış, cenaze namazının kılınmaması gerektiği ifade edilmişse de Peyami Safa’nın ricası üzerine namazı kılınmış, birkaç belediye görevlisi tarafından Merkezefendi Mezarlığı’na defnedilmiştir. Burhan Bozgeyik’in "Meşhurların Son Anları" adlı kitabında ise cenaze namazının kılınamadığı, cenazesini taşıyacak araba bulunamadığı, Fener Rum Patrikhanesi’nden araba istenerek haç sembollü araba ile mezarlığa götürülüp birkaç belediye görevlisince defnedildiği anlatılmaktadır. Ä°brahim Temo İbrahim Temo (d. 22 Mart 1865, Struga, Osmanlı Devleti - ö. 5 Ağustos 1945, Mecidiye, Köstence, Romanya), Arnavut asıllı Osmanlı siyasetçi, doktor. Hem Arnavutluk, hem Türkiye, hem de Romanya’nın tarihine ait bir siyasî kişiliktir. Türkiye’nin o zamana kadarki en önemli siyasî oluşumu olan İttihat ve Terakkî Cemiyeti’nin öncülü İttihad-ı Osmânî Cemiyeti kurucularından birisi olarak üstlendiği tarihi rol, onun en önemli kimliğidir. Osmanlıcılık idealine inanmış bir aydın olan Temo, cemiyetin kuruluşundan altı yıl sonra II. Abdülhamid’in baskısından kaçıp Romanya’ya gitmiş; orada Jön Türk hareketinin Rumeli teşkilatını kurmuştur. Meşrutiyet öncesinde Romanya’da Jön Türk hareketini yaymaya çalışırken ülkedeki Arnavut örgütlerini "Başkim" adı altında birleştirdi. Meşrutiyet’in ilanından sonra İstanbul’a döndüğünde ise kuruluş hedefinden uzaklaştığını düşündüğü İttihat yönetimine karşı Osmanlı Demokrat Fırkası’nı kurarak muhalefet etti ve nihayet 1911’de bir daha dönmemek üzere Romanya’ya yerleşti. Romanya’da göz doktorluğunu sürdürmenin yanı sıra Rumen siyasî hayatına katılan Temo’nun tıbbi ve siyasî konularda eserleri vardır. 1865 yılında Osmanlı Devleti’nin Manastır (Bitola) vilayetine bağlı Ohri kazasının Istruga kasabasında dünyaya geldi. Asıl adı İbrahim Ethem’dir. Arnavutluk’un Mat kazasından Istruga’ya göç etmiş bir ailenin çocuğu idi. Babası, tüccar Murad Bey’dir. Ethem isminin kısaltışmış olan “"Temo"” lakabını ona arkadaşları taktı. İlk tahsilini Istruga’da yaptı. Türkçe ile birlikte biraz Fransızca ve Arapça öğrendikten sonra İstanbul’a gitti (1884). Ahırkapı’daki Tıp İdâdîsi’ne başladıktan sonra ekonomik güçlükler nedeniyle yatılı okumak üzere Kuleli Askerî Tıbbiye İdâdîsi’ne geçti; ardından Mekteb-i Tıbbiye-i Şahane’ye kaydoldu (1888). Öğrencilik yıllarında İstanbul’da gizli faaliyet gösteren Arnavut gruplarıyla temasa geçti. Şemseddin Sami ve Naim Fraşıri gibi Arnavut liderlerin yanı sıra Makedonya’da Arnavutlarla beraber Yunan aleyhtarı propaganda yapan "Koço-Ulah (Aromenis)" hareketi liderlerinden "Apostol Margarit" ile de bağlantı kurdu. Mekteb-i Tıbbîyye çevresinde yaygın olan Darwinist ve biyolojik materyalist hareketlerden ve yönetim aleyhtarı cereyandan etkilenen Temo, daha geniş siyasî örgütlenme hareketlerinde önemli rol oynadı. Daha sonra İttihat ve Terakkî Cemiyeti adını alacak olan “"İttihâd-ı Osmanî Cemiyeti"”’ni arkadaşları ile birlikte Haziran 1889’da gizli bir örgüt düzeyinde kurdu. Cemiyetin birinci (İstanbul-merkez) şubesinin bir numaralı üyesi oldu ve ilk faaliyetlerinde öncü rolü üstlendi. Mekteb-i Tıbbîyye’de ders programlarını protesto için gerçekleştirilen öğrenci direnişine öncülük etti. 1890’da yaz tatilini geçirmek üzere gittiği Ohri’de bir ihbar üzerine tutuklanarak İstanbul’a getirildi. Yıldız Sarayı’nda özel bir komisyon tarafından sorgulandıktan sonra serbest bırakıldı. Yüzbaşı rütbesiyle Mekteb-i Tıbbîyye’den mezun olup (1892) Haydarpaşa Hastahanesi’nde göz hastalıkları ihtisasına başladı (1893).Göreve başladıktan sonra 3 kez daha tutuklandı ve son tutuklanmasından sonra Anadolu’ya sürgün edileceğini anlayınca diğer birçok Jön Türk aydını gibi ülkeyi terk etmeye karar verdi. Koço-Ulah hareketi üyelerinin yardımıyla “"Metéor"” adlı bir Rumen gemisine gizlice binerek Köstence’ye gitti; oradan Bükreş’e geçti. bir yıl süreyle Bükreş hastahanelerinde çalışıp Romanya’da doktorluk yapabilmek için girdiği imtihanları kazandıktan sonra Türk nüfusunun yoğunlukta bulunduğu Dobruca’nın Mecidiye kasabasında doktorluğa başladı (Aralık 1896). Romanya’da doktorluk yaparken cemiyet için aktif bir şekilde çalışmayı da sürdürdü. İlk olarak “"Hareket"” adıyla 500 nüsha olarak bir broşür bastırdı. II. Abdülhamid döneminde uğranılan kayıplara dikkat çektiği bu broşürü gizlice İstanbul, İzmir, Selanik, Trabzon’a gönderdi ve ilgi ile karşılandı. Kısa sürede Köstence, Dobruca, Pazarcık, Şumnu, Varna, Rusçuk, Lom, Filibe ve Tutrakan şehirlerinde İttihat ve Terakkî Cemiyeti’nin birer şubesinin açılmasında öncülük eden Temo cemiyetin Balkanlar’daki lideri durumuna geldi. 1898 yılında örgütün Arnavutluk’taki kollarının kurulmasında da katkıda bulundu; Paris, Cenevre ve Kahire şubeleri ile sürekli temas halinde oldu. Mecidiye’deki evi izlenen birçok Jön Türk’ün sığınağı haline geldi; sığınanları civar köylerde saklayıp sonra Paris veya Cenevre’ye geçmelerine yardımcı oldu. 1898’de Dobruca milletvekili Vasili M. Kogalniceaunu’nun yardımıyla “"Sadâ-yı Millet"” adlı bir dergi çıkarmaya başladı. Osmanlı Hükümeti’nin Romanya’ya baskı yapması sonucunda, gazete 1 Mayıs 1898’deki 9. sayısından sonra yayımını durdurmak zorunda kaldı. Osmanlı hükümetinin adamı Ebulmukbil Kemal Bey’in İstanbul’a dönmesi için gönderdiği mektuplar onu ikna etmedi ve 1898’de Romanya vatandaşlığına geçti. Temo’nun faaliyetlerinden endişelenen Osmanlı yönetiminin Romanya’ya gönderdiği Necip Melhame Paşa ile tartıştıktan sonra onu düelloya davet etmesi ve Melhame’nin kaçışı, Temo’nun cemiyetteki prestijini arttırdı. 1902-1903 yıllarında altı ay süreyle göz hastalıkları ihtisasını tamamlamak üzere Paris’te kaldı. Paris’e gittiğinde Makedonya Bulgar İhtilal Komitesi tarafından Osmanlı yönetimi aleyhine yapılan olumsuz propagandaya şahit oldu ve propagandanın uydurma haberler içerdiğini delilleri ile birlikte veren bir layiha düzenleyerek kendi imkanları ile yayımlattı. Avrupa şehirlerinde bulunan Jön Türk liderleriyle görüşmeler yaptı. Abdülhamid’in idareyi İttihatçılara bırakması halinde eğitim alanında yapılacakları ilişkin hazırlık çalışması yapmayı üstlenerek ilkokullar üzerine bir tasarı hazırladı. Türkçeye uygun bir alfabe oluşturulmasını öneren 8. madde tasarının en dikkat çekici hususlarından biri olarak değerlendirilir. Bâzı kaynaklara göre II. Abdülhamid’e karşı düzenlediği başarısız bombalı suikast girişimlerinde aktif rol aldı (1904). Köstence’ye döndükten sonra Köstence’deki Türk okulundaki ıslahat çalışmaları ile ilgilendi. Jön Türkler’in önemli bir bölümü Terakkî ve İttihat Cemiyeti adı altında yeniden teşkilâtlanınca yeni örgütün Köstence’deki Romanya merkez şubesinin başına geçti (1906). Romanya’da yaşayan Arnavutları örgüte kazanmak için yoğun çaba sarf etti. Romanya’da 1906 yılının sonlarına doğru 3 Arnavut cemiyetinin birleşmesi ile Başkim (İttihat) Cemiyeti kurulmasına öncülük etti. Osmanlı hükümetinin Balkanlar’daki Jön Türk hareketlerine baskısını artması sonucu “"İslam Eğitiminin İlerlemesi (Terakkî-i Maarif-i İslamiye)"” adıyla bir kamuflaj örgüt kurmaya ve faaliyetlerini bu ad altında sürdürdü. 1907’de Paris’te gerçekleşen Jön Türk kongresinden sonra Rumeli şubesi Manastır, Kosova, Selanik’teki askeri kuvvetler içinde propaganda faaliyetlerini yoğunlaştırdı; gazete, broşür ve mektuplarla bir ihtilal süreci başlattı. Temo, II. Meşrutiyet’in ilanın Köstence’de büyük bir miting ile kutladıktan sonra kutlama için Romanya’dan İstanbul’a giden 152 kişilik heyette yer aldı. İstanbul ve Selanik’te kurucusu olduğu İttihat ve Terakkî Cemiyeti’nden beklediği ilgiyi görmediği için büyük hayal kırıklığı yaşadı. İstanbul’da önce Beyoğlu Mutasarrıflığı sıhhiye müfettişliğine tayin edildi; II. Abdülhamid’in tahttan indirilmesinden sonra Darülaceze müdürlüğüne getirildi. Ancak buradaki icraatları tepki çekince istifa etmek zorunda kaldı. 1909 yılında Osman Demokrat Fırkası’nıın kuruluşuna önderlik edip başkanlığa seçildi. Bir yandan da İttihat ve Terakkî Fırkası’nın yayın organlarında İttihatçılar aleyhine imzasız yazılar yayımladı. 1911’de Edirne ve Tekirdağ’da çıkan kolera hastalığıyla mücadele etme göreviyle İstanbul’dan uzaklaştırıldı. Edirne’deki görevi tamamlandıktan sonra 1911 yılı Ocak ayında İstanbul’dan ayrılarak Köstence’ye gitti. Temo, Balkan Harbi sırasında yedi kişilik bir Rumen Kızılhaç heyetinin başkanı olarak kısa bir süre için İstanbul’a gelmiştir. Yaşamını sürdürdüğü Mecidiye’de "şık "adlı Türkçe bir gazete yayımlamaya başladıysa da (Şubat 1914) fazla devam ettiremedi. Türkçenin Latin harfleriyle yazılması hakkında çalışmalarını sürdürerek bugünün Türkçe alfabesine benzeyen bir alfabe hazırladı, öğretmenlere dağıttı. Abdullah Cevdet’in İstanbul’da İçtihad dergisini bu alfabe ile çıkarmasını istediyse de bu düşünce uygulanamadı. Romanya I. Dünya Savaşı’na girince Temo da binbaşı olarak savaşta görev aldı. Mütareke’den sonra Paris Barış Konferansı’na giden Arnavut heyetine katılarak sınır tayini alt komisyonunda çalıştı. Romanya’ya döndükten sonra "Liga Poporului" (Ahali Fırkası)’ye katılan İbrahim Teo, bu partiden Caliacra senatörü olarak 1920-1922 yıllarında Romanya Parlamentosu’nda görev yaptı. Partinin Mecidiye kazası başkanlığını 1937 yılına kadar sürdüren Temo bir ara geçici olarak belediye başkanlığı da yaptı (1926). Parlamentodaki görevi sırasında Romanya ile Sırbistan arasında Tuna üzerinde bulunan Adakale nahiyesi ile ilgili çıkan bir sorun üzerine konuyu parlamentonun dikkatine sunarak adanın Romanya’ya katılmasına katkı sağladı. Türk dergilerinde tıbbi ve siyasî yazılar yayımlamayı sürdürdü. 1936’da Balkan Birliği Tıp Kongresi’nin Romanya temsilcisi olarak İstanbul’a gitti. 1937’de "Atatürk’ü Niçin Severim" başlıklı 16 sayfalık bir broşür yayımladı. Daha sonra anılarını yazmaya girişen Temo, kendisine ve İshak Sükûti’ye ait özel arşivleri tasnif ederek ve İttihat ve Terakki’nin kuruluş ve gelişim sürecini kurucusu sıfatı ile kaleme aldı. 5 Ağustos 1945’te Mecidiye’de hayatını kaybetti. Oçi Koçi Oçi Koçi; Megrel halkının inanışında kışın köylere dadanan ve erkek çocuklarla ahırdaki inek yavrularını yiyen vücudu kıllarla kaplı insan görünümünde bir iblisin adıdır. Lazca Germakoçi, Gürcüce'de Oçokoçi ve Trabzon'da Karakoncolos adıyla bilinen yaratıkla ilişkilidir. Alafranga tuvalet Alafranga tuvalet, klozet ya da WC, genellikle bir oturak, oturak kapağı, rezervuar ve sifon sisteminden oluşan tuvalet. İnsan dışkısının su yolu ile kanalizasyona aktarılmasını sağlayan en hijyenik tuvalet türüdür. Alafranga tuvalet, Alaturka tuvalet olarak olarak bilinen ayaktaşlı helâdan oturaklı ve su depolu olması ile ayrılır. Günümüzdeki ayaktaşlı helâlarda da yaygın olarak su deposu ve sifon sistemi kullanılır. Klozetlerin işlevlerine göre, alttan çıkışlı, yandan çıkışlı, emişli, asma, akıllı klozet gibi çeşitleri vardır. Batıdaki klozetlerde çoğunlukla taharet musluğu bulunmaz ve temizlik nemli veya kuru tuvalet kâğıtları ile yapılır. İslam ülkelerinde ve Müslüman nüfusun kayda değer seviyede çok olduğu Batılı devletlerde taharet musluklu klozetler de kullanılır. Alafranga sözcüğü Türkçede Anglosakson, Cermen ve Latin halklarına ait kavramları tanımlamak için kullanılır. Bu tip tuvaletler Türkiye'ye ilk olarak Batılı devletlerden geldiği için bu isimle adlandırılmışlardır. WC sözcüğü İngilizce "water" (su) ve "closet" (Eski İngilizcede helâ) sözcüklerinin kısaltmasıdır. William Sylvester William Sylvester (d. 31 Ocak 1922, ö. 25 Ocak 1995) Amerikalı film ve dizi oyuncusu. Stanley Kubrick'in filmindeki Dr. Heywood Floyd rolü ile tanınır. Ä°talya'da volkanizma İtalya, volkanik hareketlerin sıklıkla görüldüğü, Avrupa kıtası üzerindeki tek yanardağa sahip ülkedir. İtalya’daki volkanik hareketlerin temel nedeni, Avrasya Plakası ve Afrika Plakasının birbirine çarptığı bölgede bulunmasıdır. İtalya’daki yanardağlardan fışkıran lav, bir plakanın diğerinin altına girerek eriyen kayaçların püskürtülmesi sonucu oluşur. İtalya’da üç yanardağ kümesi bulunur: İtalya’nın göbeği boyunca kuzeybatı yönlü uzanan çizgi (), Sicilya’nın kuzeydoğusundaki küme ve Akdeniz'deki Pantelleria adası çevresindeki yanardağlar. İtalya'da son yüz sene içerisinde patlamış yanardağlar; Tarihte, en az dokuz volkanik merkezde patlamalar görülmüştür. Bunların içerisinde denizaltı volkanları da bulunur. Kronolojik sırasıyla son zamanlardaki bazı patlamalar; İtalya'da bazı volkanların eski zamanlarda patladıkları tahmin edilmektedir. Ama bu tahminler onaylanmamıştır. Tepeli guguk Tepeli guguk ("Clamator glandarius"), gugukgiller (Cuculidae) familyasından bir kuş türü. Bu tür, 35-39 santimetre uzunluğunda olup bayağı guguk kuşundan ufakça daha büyüktürler ama geniş kanatları ve uzun dar kuyruğuyla çok daha büyükmüş gibi görülürler. Erişkinin, yukarısı gri ince bir vücudu, uzun kuyruk ve kuvvetli bacakları vardır. Gri bir başlığı, gri kanatlar, sarımsı bir yüz ve üst göğsü ve beyaz alt parçaları vardır. Eşeyler benzerdir. Çocukların, siyahımsı üst parçaları ve başlığı ve kestane rengi ilk kanat tüyleri vardır. Bu türün uçuşu saksağan-gibidir. Kuluçka parazitidirler, yumurtalarını karga (özellikle saksağan) ve sığırcık yuvalarına bırakırlar. Bayağı guguk kuşundan farklı olarak ne dişi ne de yumurtadan çıkan yavru, yuva sahibinin yumurtalarına zarar vermezler ama yavru saksağanlar çoğunlukla ölür çünkü guguk kuşuyla başarılı bir şekilde yiyecek için yarışamazlar. Ağaçlı ılık açık ülkenin bir kuşudur. Yiyeceği özel olarak birçok kuşa tatsız olan, tüylü tırtıllarla böceklerdir. Ötüşü gürültülü bir "cher-cher-kri-kri" ve değişiğidir. Yaygın olarak yazın güneydoğu ve güneybatı Avrupa ve batı Asya göçmenidirler ve Afrika'da kışı geçirirler. Bayağı guguk Bayağı guguk ("Cuculus canorus"), gugukgiller (Cuculidae) familyasından bir kuş türü. Bu guguk kuşu, ince bir vücut, uzun kuyruk ve kuvvetli bacaklarla grimsi bir kuştur. Kuluçka parazitidirler, yumurtalarını özellikle bayağı dağbülbülü, çayır incir kuşu, saz kamışçını kuşlarının yuvalarına bırakırlar. Yiyeceği özel olarak birçok kuşa tatsız olan, tüylü tırtıllarla böceklerdir. Açık karanın bir kuşudur. Guguk kuşları için ideal üreme habitatı, saz yatakları ve ağaçların olduğu yerlerdir. Yalnız dişi bir guguk kuşunun bölgesi, etrafta 20 veya daha fazla saz kamışçınının yuvasını içerir. Saz kamışçınlarının davranışlarını incelerler çünkü onlar yumurta bırakmaya başladğı zaman yumurtalarını onların yuvalarına bırakırlar. Yaygın olarak yazın Avrupa ve Asya göçmenidirler ve Afrika'da kışı geçirirler. Julie Condra Julie Michele Condra (d. 1 Aralık 1970) Amerikalı oyuncu, sinema ve film oyuncusudur. "Julie Michele Condra" 1 Aralık 1970 tarihinde Ballinger, Teksas, ABD'de doğmuşdur. Teksasda Ballinger ve San Antonioda büyümüş olan Julie Condra 9 yaşına geldiğinde bazı dergilerde görünmeye başladı ve birçok televizyon reklam filminde oynamış. 16 yaşında artık mankenlik yapmaya başladı ve annesi onun menejerliğini yaptı. Çok kısa bir süre mankenlik yapan Condra Los Angelesa yerleşti. Jeff isimli bir erkek kardeşi var. Julie Condra bir süre sonra bazı dizilerde ve sinema filmlerinde rol almaya başladı. Wrong Is Right (1982) kendisinin ilk rolüydü. Filmdeki rolü çok küçüktü. The Legend of Billie Jean (1985) ve Papa Was a Preacher (1985) filmlerinin ardından birçok dizinin bir ya da iki bölümünde ufak rollerde göründü. Ancak onu The Wonder Years ve Santa Barbara dizileri daha fazla meşhurluğa götürdü. Sinema kariyerinde ise ne yazikki birçok ünlü ve başarılı isimle rol alsa da kendisi pek fazla filmde rol almadı. 1995 yılının animeden sinema uyarlaması olan başrolünü Mark Dacascosun oynadığı "Crying Freeman" , 4 Oscar adayı olan yönetmenliğini Oliver Stonenin yaptığı kadrosunda Anthony Hopkins ve Bob Hoskins'i barındıran "Nixon" , LL Cool J ve Christopher Walkeni kadrosunda barındıran "Touch", Mel Brookslu Svitati gibi ünlü ve başarılı filmlerin yanı sıra "Married with Children" ve "Walker Texas Ranger" gibi dizilerde de göründü. Ancak 2000 yılında Road To Redemption, Beautiful ve A Tale of Two Bunnies gibi filmlerden sonra sinema ve diziye ara verdi. 6 yıl sonra Junior Pilot (Final Approach) isimli filmdeki küçük rolü ile geri döndü. 1992de tanışdığı Brandon Douglas ile 3 yıl evli kaldı. 1995 yılında Crying Freeman filminin çekimlerine giderken uçakta tanışdığı Mark Dacascos ile evlendi 1998 yılında. 2000 yılında bir çocuğu oldu ve ismi Makoa Dacascosdur. 2003 QQ47 2003 QQ47, 24 Ağustos 2003'te Socorro'da LINEAR tarafından keşfedilen asteroid. Bir NASA çalışanı, şeklinde bir açıklama yapmıştı. 2003 QQ47 yaklaşık 1,24 km çapında, kütlesi yaklaşık 2,0×10 kg. Dünyaya isabet etmesi halinde yaklaşık 350.000 megaton TNT (1,5 ZJ) değerinde enerji açığa çıkacağı ve küresel zarar vereceği hesaplanıyor. Šarūnas Jasikevičius Šarūnas Jasikevičius, (; d. 5 Mart 1976), Litvan basketbol antrenörü, eski profesyonel basketbolcudur. Barcelona takımında koç görevini sürdürmektedir. Jasikevičius Litvan bir ailenin çocuğuydu, ancak gençlik yıllarını ABD'de geçirdi. Solanco Lisesi'ne katıldı. Jasikevičius, Maryland Üniversitesi'nde kolej basketbolu oynuyordu. Ortalama 13 sayı ve 4 asistle oynadı. Jasikevičius kariyer başlangıcını 1998 yılında Lietuvos Rytas ile yaptı, ve ilk profesyonel yıllarında ortalama 18.0 sayı, 5.4 asistle oynadı. Rytas'dan sonra Olimpija Ljubljana kulübüne gitti. Sonraki sezon Olimpija Ljubljana ile Slovenya Basketbol Ligi şampiyonluğunu elde etti. 2000 yılında Barcelona'ya transfer oldu. 2003'te Barcelona ile EuroLeague şampiyonluğu yaşadı. Burada 13.4 sayı, 3.2 asistle oynadı. İki kere Liga ACB ve İspanya Basketbol Kral Kupası şampiyonluğu yaşadı. Daha sonra Maccabi Tel Aviv'e transfer oldu. İsrail ekibinin 2 EuroLeague şampiyonluğunu kazanmasında büyük rol oynadı. İki kere İsrail Basketbol Ligi ve İsrail Basketbol Kupası'nı kazandı. Jasikevičius Temmuz 2005'te Indiana Pacers ile anlaştı. 12 Milyon Dolar değerinde 3 yıllık sözleşme imzaladı. 112 maçta (16'sı ilk beş) ortalama 7.3 sayı, 3.0 asistle oynadı. 17 Ocak 2007'de Jasikevičius, Stephen Jackson, Al Harrington ve Josh Powell ile birlikte Golden State Warriors'a Troy Murphy, Mike Dunleavy, Jr., Ike Diogu ve Keith McLeod karşılığında takas oldu. 26 maçta (2'si ilk beş) ortalama 4.3 sayı, 2.3 asistle maç başına 11.9 dakika ile oynadı. Jasikevičius 20 Eylül 2007'de takımdan gönderildi. 25 Eylül 2007'de Panathinaikos (basketbol takımı) ile anlaştı. 8.4 Milyon Euro kâr ile 2 yıllık anlaşıldı. 2009'da EuroLeague şampiyonu oldu. Ayrıca Jasikevičius kariyerinde 3 farklı takımla EuroLeague şampiyonluğu yaşamış oldu. A1 Ethnikis ve Yunanistan Basketbol Kupası'nı kaldırdı. 2009 yılında takımdan ayrıldı. Kasım 2010'da Lietuvos Rytas ile bir yıllık sözleşme imzaladı. Ocak 2011'de Fenerbahçe Ülker ile bir yıllık sözleşme imzaladı. Panathinaikos (basketbol takımı)'ye geri döndü. Bir sezon Pana, forması giydikten sonra Liga ACB takımlarından Barcelona'ya transfer oldu. Bir sezon da Barça, forması giydikten sonra, Litvanya Basketbol Ligi takımlarından Žalgiris Kaunas ile sözleşme imzaladı. 2013-14 sezonu sonunda basketbolu bıraktığını açıkladı. Jasikevičius Litvanya millî takımının bir üyesiydi. 2000 Yaz Olimpiyat Oyunları'nda ülkesiyle bronz madalya kazandı. Bu turnuvada 14.0 sayı, 5.1 asist ile oynadı, turnuvada en çok 27 sayı atabildi. Yarı finalde ABD'ye yenildiler. Jasikevičius ayrıca ülkesiyle 2003 Avrupa Basketbol Şampiyonası'nı kazandı. Turnuvanın MVP