Yayın Holding tarafından iştirak edildi, 31 Aralık 2010 tarihinde yüzde otuz pay hakkı ile müşterek yönetime tabi teşebbüs kapsamına dahil edildi. 500.000 Türk Lirası sermayesiyle Hürriyet Gazetecilik, 149.998 TL ile Tipeez'e iştirak etti. 2010 yılında Tipeez; 552 bin üye kazandı, aylık bir milyona yakın tekil ziyaretçi ve yedi milyon sayfa görüntülenmesine ulaştı. Türkiye Bilişim Derneği e-iletişim ve e-genç kategorilerinde birincilik ve üçüncülük ödüllerini kazandı. Comscore’da Türkiye ergen kategorisi birinciliği elde etti. Altın Örümcek 2009 Sosyal İletişim/Topluluk kategorisinde Halkın Favorisi ödülünü kazandı. 2011'de aylık tekil 1,3 milyon ziyaretçisi ve bir milyondan fazla üyesiyle Türkiye'nin en büyük çocuk ve gençlik portalı konumuna ulaştı. 90 bin çocuk Tipeez’de blog oluşturdu. Rekabet için 1500+ oyunlu kapsamlı bir oyun kanalı açıldı. Tipeez'in gelirleri 2010 yılına göre beş kat arttı. Comscore verilerine göre son 7 ayın 5’inde Teens kategorisinde lider konuma ulaştı. Türkiye'nin en çok ziyaret edilen gençlik sitesi oldu. 10. Altın Örümcek Web Ödülleri'nde jüri oylamasıyla portal kategorisinin birincisi seçildi. Tipeez'in bir milyon üyeye ulaşması 9 Eylül 2011'de bir partiyle kutlandı. Tipeez ekibinin, Tipeez üyelerinin ve ailelerinin buluştuğu partide oyunlar oynandı. 25 Haziran 2013 tarihiyle Doğan Yayın Holding, Tweegee Holdings LP'de sahip olduğu payların tamamını geri sattı. Rudi Diriman Tipeez İnternet Hizmetleri A.Ş'nin yeni genel müdürü oldu. 2016 yılında Tipeez, Türkiye genelinde 8-15 yaş aralığındaki çocukların dijital eğilimlerini göstermek amacıyla Tipeez Çocuk Medya Araştırması'nı faaliyete geçirdi. Anket sonuçları, Tipeez kullanıcılarının çoktan seçmeli sorulara verdiği yanıtlarla elde edildi. Site, 2017 ile hızla eski aktifliğini kaybetti. Tipeez İnternet Hizmetleri A.Ş'nin 2018'de siteden ellerini çekmesiyle sitedeki birçok platform kullanılamaz oldu. 21 Aralık 2018'de site kapandı. Portalın bölümleri şöyledir: Tipeez Dünyası, Forumlar, Çizgi Film Makinesi, TipStar, Tipeez Mağazası, Oyun Kanalı, Haber Kanalı, HopSohbet, Hürriyet Çocuk Kulübü. Tipeez Dünyası, içinde oyunlar oynanabildiği, Tipeez üyelerinin sohbet edebildiği, her üyenin birer evi olduğu ve bu evlerin düzenlenebildiği Tipeez sanal dünyasıdır. Tipeez Dünyası saat 09.00 ile 22.00 arası kullanıma açıktır ve bu saatler içinde sürekli site moderatörleri tarafından izlenir. Tipeez Dünyası kendi içinde bölümlere ayrılır. Tipeez altı karektere sahiptir, bu karakterler kendi özelliklerine göre sitede haberler yazar. Tipeez üyelerinin Tipeez ekibi ile iletişimi bu karakterler aracılığıyla sağlanır. Tipeez, reşit olmayan kullanıcılarının güvenliği için çeşitli tedbirler almıştır. "Word Up!" programıyla kullanıcıların aralarındaki sohbet filtrelenir ve sürekli site moderatörleri tarafından denetlenir. Sitedeki özellikleri kullanabilmek için üye olması zorunludur. Üyelikler moderatörler tarafından onaylanır. Üyeler kişisel bilgilerini paylaşamaz. Watch Dogs 2 Watch Dogs 2 (WATCH_DOGS 2 olarak stilize edilir), Ubisoft Montreal tarafından geliştirilen ve Ubisoft tarafından yayınlanan 2016 yapımı aksiyon-macera video oyunudur. 2014'te yayınlanan "Watch Dogs" oyununun devamı niteliğindedir. PlayStation 4, Xbox One ve Microsoft Windows için piyasaya sürülmüştür. San Francisco Körfez Bölgesi'nin oyuna uyarlanmış kurgusal şehrinde yer alan oyun üçüncü şahıs bakış açısı ile oynanmakta ve oyundaki açık dünya yürüyerek veya araçla dolaşılabilmektedir. Oyuncular, şehrin ctOS olarak bilinen gelişmiş gözetim sistemini ele geçirmek için bilgisayar korsanı grubu DedSec ile çalışan bir bilgisayar korsanı olan Marcus Holloway'ı kontrol etmektedir. Görevleri tamamlamanın birden çok yolu vardır ve her görevdeki başarının ardından DedSec grubunun takipçi sayısı artar. Oyunda mevcut olan eşli oynanış, rekabetçi ve bire bir dövüş gibi sürümler ile diğer oyuncularla bağlantı kurmayı sağlar. Ubisoft Montreal, "Watch Dogs 2"de nelerin geliştirilebileceğini değerlendirmek için ilk oyundan gelen oyuncu geri bildirimlerini inceledi ve yeni araştırmalar için Kaliforniya'ya sık sık geziler düzenledi. Ubisoft Reflections, sürüş simülasyonu tekniklerini elden geçirmekten sorumluydu. Özgün bir senaryo ve oyun mekaniği geliştirmek için gerçek bilgisayar korsanlarına danışıldı. Ayrıca oyun, gerçek hayatta yaşanmış olan protesto ve olaylardan kurgulandı. Oyunun müzikleri Hudson Mohawke tarafından bestelendi. Oyundaki bilgisayar korsanlığı, sürüş simülasyonları, karakter ve mekan tasarımları serinin önceki oyunu "Watch Dogs"a göre tekrar düzenlendiği için eleştirmenlerden olumlu yönde eleştiriler aldı. Bununla birlikte karakterlerdeki tutarsızlıklar, ateşli silahlar ve sık görülen teknik sorunlar – daha sonra yamalandı – oyunun kusurları olarak eleştirmenler tarafından belirtildi. "Watch Dogs 2"nin devam oyunu olan halen geliştirilme aşamasındadır. Önceki oyuna benzer olarak "Watch Dogs 2" gizlilik, aksiyon-macera türünde ve üçüncü şahıs bakış açısı ile oynanmakta ve oyuncular genç bir bilgisayar korsanı olan Marcus Holloway'ı kontrol etmektedir. Oyun, "Watch Dogs"'daki Chicago haritasından iki kat daha büyük olan San Francisco Körfez Bölgesi'nin oyuna uyarlanmış kurgusal şehrinde yer alan açık bir dünyaya sahiptir. Bu kurgusal şehir; San Francisco, Oakland, Marin County ve Silikon Vadisi olmak üzere dört bölgeden oluşur. Oyuncular, oyunun haritasında yaya veya araba, kamyon, otobüs, teleferik, motosiklet ve tekne gibi çeşitli araçlarla seyahat edebilir. Sürüş teknikleri ilk oyuna göre tekrar düzenlendi ve daha gerçekçi olması amacıyla yeniden tasarlandı. Oyuncu, araç kullanırken aynı zamanda silah da kullanabilir. Ana karakter Marcus'un akrobasi becerileri ve parkour yetenekleri ilk oyunun ana karakterine kıyasla tekrar düzenlendi. Oyuncular, üç boyutlu baskı ile tasarlanmış silahlarla düşmanlarını yendikleri görevleri farklı yöntemlerle tamamlayabilir. Örneğin mayın gibi patlayıcılar, Marcus'un kendi yakın dövüş silahları veya taser gibi silahları düşmanlara karşı kullanabilir. Oyuncunun bir suç işlediğine tanık olan oyuncu olmayan karakterler (NPC) oyuncuyu polis kuvvetlerine ihbar edebilirler ve polis memurları oyuncuyu tutuklamaya çalışır. Oyunda öğelerin üç kategoriye ayrıldığı yükseltme sistemi yer almaktadır. Bunlar: Hayalet, Saldırgan ve Düzenbazdır. Yükseltmeler oyun tarzlarına göre özelleştirilebilir. Marcus, oyun içi akıllı telefonuyla ctOS sistemine bağlı çeşitli elektronik cihazları hackleyebilir. Örneğin, NPC'lerin polisin elindeki kişisel bilgilerini masum veya aranan bir suçlu olarak değiştirebilir, oyunda bulunan her cep telefonunu hackleyebilir ve manipüle edebilir, arabaları ve trafik ışıklarını hackleyerek trafiği engelleyebilir, kameraları izleyebilir ve bir grup insanın elektronik ekipmanlarını hackleyebilir. Ayrıca oyuncu bu işlemleri yaparken birden fazla seçeneğe sahiptir. Örneğin, oyuncu bir arabayı hacklemeye çalışırsa, araç üzerinde doğrudan kontrol sahibi olabilir veya otomobilin kontrolünü kaybetmesini ve rastgele yönlerde ilerleyip kaza yapmasını sağlayabilir. İlk oyunun ana karakteri Aiden'in aksine Marcus, keşif için kullanılabilen küçük bir drone ve uzaktan kumanda ile kontrol edilen arabalar da dahil olmak üzere gelişmiş ekipmanlara sahiptir. Marcus, oyun içi mağazalardan satın alınabilen 700'den fazla giyim eşyasına sahiptir. Oyunun ana görevleri dışında "operasyon" adı verilen yan görevler de bulunmaktadır. Oyuncu bunları tamamladığında Marcus'ın takipçi sayısı artar. "Watch Dogs 2" çevrimiçi veya çevrimdışı oynanabilir. Oyun, oyuncuların rastgele diğer oyuncularla tanışabileceği ve etkileşime girebileceği, çok oyunculu bir sürüm sunmaktadır. Oyuncular, tek oyunculu oyunda olduğu gibi açık dünyayı keşfedebilir ve görevleri tamamlayabilir. Bu da oyuncuların takipçi kazanmasına yardımcı olabilir. Oyun, oyuncuların karakterlerinin temel hareketleriyle, birbirleriyle iletişim kurmasını sağlayan bir emote sistemine sahiptir. Ayrıca çok oyunculu olarak oynanan sürümler şunlardır: 2016 yılında, ilk oyunda gerçekleşen Chicago olaylarından üç yıl sonra, San Francisco, teknoloji şirketi Blume tarafından geliştirilen ve her cihazı tek bir sisteme bağlayan bir bilgisayar ağı olan yeni nesil ctOS'un (central Operating System, Türkçesi: merkezi işletim sistemi) kurulduğu ilk şehir olur. Bilgisayar korsanı Marcus Holloway, ctOS 2.0 aracılığıyla işlemediği bir suçtan dolayı cezalandırılır, daha sonra kendisi gibi bilgisayar korsanları olan Sitara, Wrench, Horatio ve Josh'dan oluşan DedSec grubu ile çalışmaya karar verir. Bu gruba katılmak için Blume'un sunucularından birini hackleyerek başlangıç ​​testini geçer ve polisin elindeki suç sabıkasını siler. DedSec, ctOS'un şehirdeki masum insanlara gizlice zarar verebileceğini ve Blume'yi devirmeden önce sistemde yürütülen yolsuzluk ve suçları ortaya çıkarmak amacıyla işe alım için bir sosyal medya kampanyası düzenleyerek hedefleri hakkında farkındalık yaratmaya karar veriyor. Birçok başvurunun ardından takım üyelerinden Josh, grubun takipçi sayılarında birtakım düzensizlikler keşfeder. Marcus bu olayı incelediğinde DedSec'in, Blume'nin CTO'su Dušan Nemec tarafından gruba sızdırılan ctOS 2.0 ajanlarını öğrenir. Bir süre şehri terk etmek zorunda kalan DedSec, çölde bir bilgisayar korsanlığı olayına katılır ve "efsanevi" bilgisayar korsanı Raymond "T-Bone" Kenney ile karşılaşırlar. Onlara yardım etmek istediğini söyleyen Raymond, Blume ile mücadelelerini sürdürmek için DedSec'e katılır. Büyük bir internet şirketinin sunucu verilerini hackledikten sonra grup, polis kuvvetleri, siyasetçiler ve çok sayıda Silikon Vadisi merkezli şirketlerin yaptığı yolsuzluğu ortaya çıkarmak için elde ettikleri verileri kullanıyor, bu aşamada Marcus da birkaç suç çetesini çökertmeye odaklanıyor ve Horatio'yu işbirliği yapmayı reddettiği için öldürüyor. Aynı zamanda Dušan, DedSec'in operasyonlarını rakip bir bilgisayar korsanı grubu ve FBI ile işbirliği yaparak bozmaya çalışmaktadır. Sonunda DedSec, Raymond tarafından tasarlanan "Bellwether" adlı veri manipülasyon programı hakkında bilgi edinir ve yeni bir uydu ağı ile denizaltı veri kablolarını kontrol etmek için tasarlanan Dušan'ın dünya finansını ve siyasetini manipüle etme girişimlerinin önüne geçer. DedSec yazılı belgeler için, Marcus'un Blume'nin San Francisco karargahına sızmasına, sunucularını hacklemesine ve Dušan'ın suçlarını polise bildirmesi için büyük bir operasyon düzenliyor. Bu olayların sonucunda Dušan sahtekarlıktan tutuklanır ve Blume şirketi için soruşturma başlatılır, ancak DedSec, Blume ile mücadelesini sürdürmeye devam eder. Oyun yayınlandıktan sonra yeni bir güncelleme ile eklenen bitiş sahnesinde, kimliği belirsiz iki kişi, San Francisco Blume skandalına yanıt olarak dünya çapında daha fazla DedSec tarzı ve bilgisayar korsanı grupların ortaya çıktığını ve kendi planlarını harekete geçirmenin zamanının geldiğini belirtiyor. Oyunun sonunda görülen gizli dosyanın koordinatları Londra, Brixton'u gösteriyor. Ubisoft yöneticisi Tony Key, E3 2014'de ilk oyunun satışından memnun olduklarını ve markanın uzun soluklu bir franchise olabileceğini iddia etti. Yaratıcı yönetmen Jonathan Morin'e göre, ilk oyunun ana hedefi "Watch Dogs" serisini tüm dünyaya duyurmaktı. Önceki oyunun devamı niteliğinde bir video oyunu geliştirmek yerine devam filmi yapılması düşünülmüştü. Oyunu geliştirmek için Morin ve ekibi ilk oyunun eleştirilerini göz önünde bulundurarak ve oyuncu geri bildirimlerini incelemek için NeoGAF ve çeşitli forumları ziyaret ettiler. Geliştiricilerin öncelikleri arasında oyunculara daha fazla özgürlük vermek ve kişiliği ilk oyunun ana karakteri Aiden Pearceıinkinden tamamen farklı olacak yeni bir lider karakter sunmak vardı. Birincil geliştirici Ubisoft Montreal, üretime yardımcı olmak için diğer yan kuruluşlar Ubisoft Toronto, Ubisoft Paris, Ubisoft Bükreş, Ubisoft Kiev ve Ubisoft Reflections ile çalıştı. Sürüş teknikleri, oyuncular daha kolay ve gerçekçi olmasını sağlamak için tamamen elden geçirildi ve Ubisoft'a ait "Driver" adlı video oyunu geliştiricisi Ubisoft Reflections tarafından geliştirildi. E3 2012'de "Watch Dogs"'da görülen grafik kalitesi hakkındaki şikayetler ışığında Ubisoft, "Watch Dogs 2"nin aynı sonuca varmayacağını bildirerek PlayStation 4 ve Xbox One platformları için çalışmalara başladı. İlk oyundan farklı olarak hikâye anlatımının daha belirgin olması amaçlandı. Ana görevlerin her biri altmış dakika süren ve genişleyen hikâyeyle yapılandırılmış ve her görevde yeni mekan tasarımları yapılmıştır. Geliştiriciler, oyun senaryosundaki gerçekçiliği sağlamak için jargon kullanımı ve oyun mekaniği de dahil olmak üzere yazılacak senaryoyu gerçek bilgisayar korsanlarına danıştı. Oyunun bilgisayar korsanı grubu DedSec tarafından kullanılan sloganlar, 1940'ların sonlarından itibaren ortaya çıkan animasyonlu GIF ve çizgi romanlardan esinlendi. David Maynor isimli bir bilgisayar korsanı, bilgisayar korsanlığı hakkında bilgi vermek amacıyla danışman olarak görev yaptı. Bilgisayar korsanlığı topluluğunda yirmi yıllık deneyime sahip olan içerik direktörü Thomas Geffroyd, bilgi toplamak ve geliştirici ekibe aktarmakla görevlendirildi. Ubisoft Montreal, kurgulanacak bir şehir için ortamı araştırmak amacıyla Kaliforniya'da sık sık keşif gezileri yaptı ve o bölgedeki yerel yer işaretlerinin çoğunu oyuna eklemeye çalıştı. Oyuna koyamadıkları bölgeler için ekip bu konumları yeniden tasarladı ve oyuna geri koydu. Yapımcı Dominic Guay'a göre, oyunda gerçekçiliğe sahip olmak için, oyunculara açık dünya sunan bir ortam olması gerekliydi. Ubisoft'un önceki açık dünya oyunlarının çoğundan farklı olarak, oyuncuların bölgeleri keşfetmek için kulelere tırmanmaları gerekmiyor. Bunun yerine oyuncuya açık dünyayı özgürce keşfetmelerine izin veriyor. Oyuncuların ana görevleri tamamlamak yerine takipçi kazanmak için yönlendiren yeni ilerleme sistemi, Ubisoft Montreal'in keşfi teşvik etmeyi ve şehri daha "özgür" hissetmesini umduğu başka bir yoldu. "Watch Dogs 2" yaklaşık altmış programcı tarafından geliştirildi. Oyunun müzikleri Hudson Mohawke tarafından bestelendi. Genel olarak bestelenen müzikler elektronik müzik, hip hop tarzında bilim kurgu müziklerinden oluşmaktadır. Ubisoft, Hollandalı müzik yapımcısı Oliver Heldens'in DedSec grubuna özel "Good Life" adlı parçasının video klibinde yer almasını istedi. Lisanslı müziklerin oyuna eklenmesi için Amoeba Music ile anlaşmalar yapıldı. Mohawke'in müzikleri, Warp Records aracılığıyla "DedSec - Watch Dogs 2 (Original Game Soundtrack)" adı altında yayınlandı. Yayınlanmasından bu yana ilk oyun "Watch Dogs"'un adı bir kez geçti. Yayıncı Ubisoft tarafından E3 2016'da serinin bir parçası olarak tanıtılmadan önce Mayıs 2016'da finansal raporlarla oyun resmileştirildi. 27 Ekim 2016'da "Watch Dogs 2" 'nin üretimine başlandığı açıklandı. 8 Haziran 2016'da Ubisoft, oyunun aynı yıl 15 Kasım'da Microsoft Windows, PlayStation 4 ve Xbox One için altı ayrı sürümde piyasaya sürüleceğini açıkladı. Eylül 2016'da "Watch Dogs 2" 'nin PlayStation 4 Pro içinde güncellemeler yapılacağını duyurdu. Ekim 2016'da Ubisoft, oyunun daha iyi optimize edilmesini sağlamak için Windows sürümünün 29 Kasım 2016'ya ertelendiğini duyurdu. Ağustos ayında oyun Edge adlı video oyunu dergisinin kapağında yer aldı. Yayınlanmasından iki hafta sonra Samsung, katı hal sürücü ve kavisli oyun monitörlerinin satış rakamlarının artması nedeniyle "Watch Dogs 2"'nin ücretsiz sürümleri için Ubisoft ile anlaşmalar yaptı. Amazon Prime tarafından dağıtılan kopyalar, çok oyunculu ile ilgili sorunlar ortaya çıktığı için oyun erken sürüme tabi tutuldu. Ubisoft bu özelliği düzeltme sözü verdi ancak yayınlandığı gün şirket bu sözün sürekli gecikmeler ve çökmeler nedeniyle ihlâl edildiğini söyledi. Bu sorun eşli oynanış sürümünün yayınlanmasından bir hafta sonra çözüldü. 17 Ocak 2017'de PlayStation 4 için üç saatlik ücretsiz deneme sürümü yayınlandı; Xbox One sürümü ise 24 Ocak'ta indirilebilir hale geldi. Ek paket olarak çıkarılan "The Gold Edition Collector's Edition" silah kaplamaları, drone ve araçlar; "Deluxe Collector's Edition" ek paketiyle aynı içeriğe sahiptir. Bunların her birinin yanı sıra genel ek paket "Collector's Edition", akıllı telefon, tablet veya bilgisayardaki bir mobil uygulama tarafından kontrol edilen "Wrench Junior" adlı fiziksel bir robot içermektedir. Bu özellikler haricinde "Gold Edition" ve "Deluxe Edition" gibi aynı eşyalar ve tüm eklemelerde yer almaktadır. "Zodyak Katili" adlı görev de ön sipariş alımlarına özel bir içerik olarak satılmaya başlandı. Marcus Holloway'ın Zodyak Katili ile aynı modus operandi olayını taklit eden bir katilin peşinde koşmasını konu almaktadır. Amazon ve Twitch Prime üyeleri, tecrübe puanı güçlendirmeleri ve arayüz paketleri gibi içeriklere ücretsiz erişemediler. Ancak PlayStation 4'ün ön siparişlerinde ek görev olan "ScoutXpedition", Ocak 2017'de ücretsiz indirilebilir içerik oldu. Oyunun toplamda beş adet indirilebilir içerik (DLC) paketi yayınlandı, bunlar: "T-Bone Content Bundle", "Human Conditions", "No Compromise", "Root Access Bundle", and "Psychedelic Pack". Sony Interactive Entertainment ile yapılan münhasırlık anlaşmasına göre, "Watch Dogs 2" için yayımlanacak tüm DLC paketlerinin çıkış tarihleri, PlayStation 4 sürümünün çıkacağı tarihe özel olarak ayarlanmıştır. Metacritic'e göre "Watch Dogs 2", eleştirmenlerden "genellikle olumlu" yorumlar aldı. Konsol sürümlerindeki teknik sorunlar, yeni gelen 1.04 güncellemesinin yazılım yamaları ile giderildi. Destructoid'den Zack Furniss'in incelemesine göre, devam oyununda bir ciddiyet eksikliği olduğu ancak ton değişimleri ile beraber ana karakter Marcus Holloway'ın çekici bir zekâya sahip olduğunu belirtti. Bilgisayar korsanlığı bileşeninin, çok sayıda kullanım alanı olduğu için iyi düşünülmüş olduğunu, ek olarak bu nedenle ateşli silahların tamamen gereksiz olduğunu söyledi. Sürüş teknikleri ilk oyundan daha iyi olduğu belirtilerek övüldü, ancak glitch ve saniyedeki düşük kare hızları gibi teknik sorunlar eksiklikler olarak belirtildi. Electronic Gaming Monthly yazarlarından Matt Buchholtz'a göre oyun "daha az bir bilgisayar korsanlığı hikayesi, ancak daha çok haritanın yani San Francisco Körfezi'nin ön plana çıkarılmış olduğunu" belirtti. Mekan tasarımları, karakterler ve senaryonun önceki oyuna göre daha önemli ayrıntıların içerdiğini de söyledi. Buchholtz, oyun içinde takipçi kazanmak için verilen görevlerin, haritayı keşfetmeyi teşvik etmede başarılı olduğunu fark etti. Son olarak oyundaki karakter gizliliği unsurunun korunması ve cinayetleri sadece zorunda kaldıkça işlenmesi gerektiğini de belirtti. Game Informer'den Elise Favis ilk oyuna kıyasla hem olumlu hem olumsuz görüşler belirtti. Oyunda yeni ve "daha yumuşak" sürüş mekaniğinin olmasından memnun oldu, ancak kahramanın kişiliğine karşı eylemlerinde tutarsızlıklar gördü ve karakterleri "gerçekçi takım arkadaşları olmak için çok iğrençler ve saçmalar" olarak nitelendirdi. Favis, ayrıca oyunu PlayStation 4'te test ederken düşük kare hızı sorunları yaşadığını belirtti. Game Revolution'dan Aron Garst, Watch Dogs 2'nin "ilk oyunda yer alan neredeyse her olumsuz yönü" düzelttiğini ve bu nedenle devam oyununun olumlu bir değişiklik yarattığını belirtti. IGN'den Dan Stapleton, Marcus Holloway'ı ilk oyunun ana karakteri Aiden Pearce'den daha çok sevdi ve benzer şekilde DedSec'in yardımcı karakterlerin hakkında da olumlu yorumlar yaptı. Marcus'un ahlaki değerlerini eline silah alınca kaybettiğini, aslında bunun yerine sadece bilgisayar korsancılığı işine devam etmesinin daha uygun olacağını belirtti. Polygon'un yazarlarından "Watch Dogs 2"nin "ana karakterinin, sisteme kızgın ve dünya için en iyi olanı bildiğinden emin" olan kişilerle bağlantı kurduğunu gözlemledi. Bilgisayar korsanlığı temalı bir oyunda açık dünya olması hakkında olumlu yorumlar yaptı. Mekanların "akıllıca tasarlanmış" olduğunu ve oyuncuların istedikleri şekilde keşfetme imkânı olmasının büyük bir gelişme olduğunu belirtti. Ancak şikayetleri ateşli silahlarla ilgiliydi, kullanımları "hayal gücüne göre tam bir başarısızlık" olarak kabul etti. "VideoGamer.com" 'dan Alice Bell, “Watch Dogs 2'de birkaç ayrıntı eksikliği ve çok oyunculu sürüm ile ilgili sorunların olduğunu, ancak yardımcı karakterlerin oyuncuyu tamamladığını ve şehrin eğlencesinin gerçekçi bir yaşam gibi olduğunu" söyledi. Kasım 2016'da Ubisoft, oyunun ön siparişlerinin şirket için hayal kırıklığı yarattığını açıkladı. Bu nedenle, Ubisoft daha farklı bir yaklaşım izleyeceğini belirterek 2017 mali yılının ikinci yarısında satış projeksiyonunu azalttığını belirtti. Ancak CEO Yves Guillemot, oyunun ticari bir başarısızlık unsuru olmayacağından emin olduğunu ve oyunun, düşük ön sipariş satışları olan ancak ticari olarak başarılı bir oyun olan "Far Cry 3" ile karşılaştırdı. Alıcıların "bekle ve gör" yaklaşımı nedeniyle incelemelerin oyun satışları üzerinde büyük bir etkisi olacağına inanıyordu. Birleşik Krallık merkezli araştırma merkezi "GfK Chart-Track"e göre "Watch Dogs 2", çıktığı hafta Birleşik Krallık'ta en çok satan ikinci perakende video oyunu oldu. Amerika Birleşik Devletleri'nde oyun, Ocak 2017'deki satışlarda sekizinci sırada yer aldı. PlayStation 4 sürümü Japonya'da 68,796 kopya sattı. Serinin devam oyunu olan 'un çıkış tarihinin 6 Mart 2020 olarak kesinleşmesi, E3 2019'daki resmi duyurudan bir hafta önce Ubisoft tarafından Twitter üzerinden duyuruldu. Yeniyurt, Refahiye Yeniyurt, Erzincan ilinin Refahiye ilçesine bağlı bir köydür. Köyün eski adı 1928 yılı kayıtlarında Eskikonak, 1946 yılı kayıtlarında Gâvuryurdu olarak geçmektedir. Köyün adı, 1951 yılında köylülerin verdiği dilekçe ile "Yeniyurt" olarak değiştirilmiştir. Köy, Erzincan il merkezine 92 km, Refahiye ilçe merkezine 23 km uzaklıktadır. Köy, Doğu Anadolu Bölgesi sınırları içerisinde kalmaktadır. Radia Perlman Radia Joy Perlman (d. 18 Aralık 1951), Amerikalı bilgisayar programcısı ve ağ mühendisi. Digital Equipment Corporation'da çalıştığı sırada geliştirdiği Spanning Tree Protocol (STP) ile tanınmıştır. Dell EMC'de görev yapmaktadır. Bir mühendis çiftin kızı olarak Portsmouth, Virginia'da dünyaya gelen Perlman çocukluk yıllarını Asbury Park, New Jersey'de geçirmiştir. Okul dönemi boyunca matematik ve sanatla yakından ilgilenmiş olan Perlman programlamayla lise yıllarında tanışmıştır. Massachusetts Teknoloji Enstitüsü'nde programlama becerisini geliştiren Perlman 1971'de bu üniversiteye bağlı Yapay Zekâ Laboratuvarı'nda Logo programlama diliyle hata ayıklayıcılar kodlamıştır. Perlman 1974-76 yılları arasında Seymour Papert'la yaptığı çalışmada ise çocuklara programlama becerisi kazandırmayı amaçlayan TORTIS ("Toddler's Own Recursive Turtle Interpreter System") sistemini geliştirmiştir. Sovyetler BirliÄŸi'nde Letonlar Sovyetler Birliği'nde Letonlar, Sovyetler Birliği sınırları içerisinde içinde yaşayan Leton kişi veya grupları betimler. 18. yüzyılda Rus İmparatorluğu tarafından Letonya topraklarının ele geçirilmesinin ardından çok sayıda Leton Rusya'ya göç etti. 19. yüzyılda, birçok topraksız Leton köylü doğuya taşındı ve Sibirya ve Urallarda yerleşimler kurdu. I. Dünya Savaşı sırasında binlerce Leton mülteci olarak Rusya'ya göç etti. Bir dizi Leton Bolşevik politikacı ve aktivist Rus İç Savaşı'ndan sonra Rusya'ya yerleşti ve yeni kurulan Sovyet devletinde yönetici oldular. 17 Kasım 1918'de Letonya Sosyalist Sovyet Cumhuriyeti kuruldu, ancak 13 Ocak 1920'de lağvedildi. 1926'deki ilk tüm Sovyetler Birliği nüfus sayımına göre ülkede 151 binden fazla Leton yaşamaktaydı. Sovyetler Birliği'nin çeşitli bölgelerinde çok sayıda Leton kültür organizasyonu, yayınevi ve okul kuruldu. En büyük ve en etkili organizasyon, merkezi Moskova'da bulunan Prometejs Society idi. 1930'lu yıllardaki Büyük Temizlik döneminde çok sayıda baskı altın alındı. Kasım 1936'dan NKVD, özellikle Letonya kökenli kişileri hedef alan kitlesel bir baskı kampanyası olan NKVD Leton Operasyonu'nu başlattı. İlk hedefler Leton örgütlerindeki aktivistler, eski Kızıl Leton Tüfekçiler, Letonya'dan göç edenler, bazı devlet yetkilileri ve Jānis Rudzutaks, Jukums Vācietis, Jānis Bērziņš gibi önde gelen komünist devrimcilerdi. Operasyon sırasında, 16.575'i infaz edilen 21.300'den fazla kişi hapse mahkûm edildi. Bazı kaynaklar 1930'ların baskı ortamında 70 bin civarında Letonun öldürüldüğünü iddia eder. 1944 yılındaki Kızıl Ordu'nun Litvanya'ya müdahalesi sonrası kurulan Letonya Sovyet Sosyalist Cumhuriyeti sonrası ülkede yaşayan Letonlar Moskova ve Leningrad başta olmak üzere büyük şehirlere göç etti. 1980'lerdeki perestroyka politikaları sırasında, büyük şehirlerde Leton diasporasının yeni organizasyonları kuruldu. 1989 yılı nüfus sayımına göre Sovyetler Birliği'nde toplam 1.458.986 Leton yaşamaktaydı. Sovyetler Birliği'nin dağılması ve Letonya'nın bağımsız bir devlet oluşunun ardından Rusya'daki çok sayıda Leton Letonya'ya döndü. Kahramanmaraş'ta 1977 Türkiye genel seçimleri 5 Haziran 1977 Genel Seçimleri Kahramanmaraş İli sonuçları; Laura Nicholls Laura Nicholls González, (d. 26 Şubat 1989; Santander, İspanya) İspanyol profesyonel basketbolcu. 1.89 boyundadır ve uzun forvet pozisyonunda oynamaktadır. Günümüzde Fenerbahçe forması giymektedir. Freerice Freerice, reklamlarla desteklenen ve kullanıcıların çoktan seçmeli sorulara doğru cevap vererek ihtiyaç sahibi aileler adına pirinç tanesi kazandığı tıkla bağışla türündeki bir mobil uygulamadır. Her doğru cevapta ihtiyaç sahiplerine Dünya Gıda Programı tarafından 10 pirinç tanesi bağışlanmaktadır. Mart 2020 itibarıyla toplam 202 milyar pirinç tanesi bağışına ulaşılmıştır. Music Box Music Box, Amerikalı şarkıcı Mariah Carey'nin üçüncü stüdyo albümü. Columbia Records tarafından 31 Ağustos 1993'te Kuzey Amerika'da yayınlandı. Albüm, Carey'nin daha önce "Emotions" (1991) albümü üzerinde birlikte çalıştığı Walter Afanasieff ile yazdığı baladlardan ve birkaç urban parçadan oluşuyor. Albümün gelişimi sırasında, Carey daha pop/R&B odaklı bir ses seçerek kitlesini genişletmek istedi. Bu süre zarfında, farklı müzik enstrümanlarını denedi ve albümün sesini önceki çağdaş iki albümünden uzaklaştırdı. Albümde kullanılmayan iki parça olan "Do You Think of Me" ve "Everything Fades Away" albümden çıkan single'larda b tarafı olarak yayımlandı. Sample kredileri Albümde görev alan isimler ve görevleri albüm kitapçığından alınmıştır. MÃ¼zisyenler YapÄ±m Keller Keller, bir yer ismi ve Alamanca soyadı, şu anlamlara gelebilir: Chelsea Gray Chelsea Nichelle Gray, (d. 8 Ekim 1992; Hayward, Kaliforniya) Amerikan profesyonel basketbolcu. 1.80 boyundadır ve oyun kurucu pozisyonunda oynamaktadır. Günümüzde Los Angeles Sparks ve Fenerbahçe forması giymektedir. Misznay Schardin etkisi Misznay – Schardin etkisi (doğru yazılımı Misnay – Schardin) veya plaka etkisi, geniş bir patlayıcı tabakasının bir tür genişleme özelliğidir. Patlayıcı infilakı, patlayıcı yüzeyinden doğrudan ve dikey'e doğru genişler. Her yöne genişleyen yuvarlak patlayıcı yükün patlamasından farklı olarak, patlayıcı bir tabaka tarafından üretilen patlatma her iki yönde de düzlemine dik olarak genişler. Bununla birlikte, bir taraf ağır veya sabit bir kütle ile desteklenirse, patlamanın çoğu (yani hızla genişleyen gazın ve kinetik enerjisinin çoğu) kütleden uzağa doğru yansıtılır. Misznay-Schardin etkisi, Nazi Almanyası için tanksavar mayını daha etkili bir yöntem geliştirmeye çalışan patlayıcı uzmanları Macar József Misnay, ve Alman Hubert Schardin tarafından incelenmiş ve denenmiştir. Bazı kaynaklar tasarımlarının kullanılabilir hale gelmeden II. Dünya Savaşı'nın sona erdiğini iddia etselerde, onlar çalışmalarına devam ettiler. Misnay iki adet silah üretti. Bunlar 43M TAK anti-tank mayını , 44M LŐTAK ise yandan saldırı mayınıydı. Macar Ordusu bu silahları 1944–1945 yılları arasında kullanmıştır. AT2 mayını ve M18 Claymore mayınları bu kural ile çalışmaktadır. Kaz Gölü Kaz Gölü, Tokat ilinde, Zile-Pazar yolu üzerinde Üzümören beldesi yakınlarındaki tektonik göldür. Turhal'da Pazar ilçe sınırına yakın, Kazova'da yer alır. Kaz Gölü'nün rakımı, 540 m, derinliği 1-1,5 m, alanı 180 ha, güney-kuzey uzunluğu 3 km, genişliği 900 m'dir. Göl yeraltı kaynakları ve Çayköy ile Bahçebaşı dereleri ile beslenir. Göl 1950'den sonra kurutulmaya çalışılmaktadır. Yüz ölçümü 1987'de 2.960.000 m iken 2010 ölçümlerinde 1.650.000 km'ye düşmüştür. Gölün çekildiği alanlarda tarım yapılmaktadır. Gölün yaklaşık 2 km kuzeyinden Yeşilırmak geçer. Gölde ekonomik değere sahip sazan balığı bulunurken, göl çevresi sazlarla kaplıdır. 1870'de Sivas vilayeti adına gölün kötü koku ve hastalık yaydığı, kurutulması gerektiği ile ilgili müracaatı yapılmıştır. Pazar ilçesinden gelen suyun göle akıtılması, yükselen gölün Yeşilırmak'a bağlanması teklif edilmiştir. Yapılacak işlemin pahalıya mal olması, elde edilecek tarım arazilerinin masrafı karşılamayacağı gerekçesiyle sürüncemede kalmıştır. İkinci teklif, Karakaya taşlığının kırılıp gölün Amasya sınırından ırmağa aktarılmasıdır. Kazova'nın en alçak yerindeki göl için bu teklifte mümkün olamamıştır. Göl çevresine ağaç dikilmesi bir başka tekliftir. 1966 yılında Almus Barajı'nın hizmete girmesiyle artık taşkın yapmayan Yeşilırmak suları göle ulaşmamıştır. 1980 yılında gölün taşkın alanını küçültmek için doğu tarafına set yapılmıştır. Yeşilırmak'a doğru bir tahliye kanalı açılmıştır. Göl tamamen kurutulmamış, kuruyan alanlar köylülerce tarlaya çevrilmiştir. Göl ve çevresinde 274 hektarı göl, toplamda 1170 ha Yaban Hayatı Geliştirme Sahası ilan edilmiştir. Alanda iki kuş gözetleme kulesi ve bir konuk evi bulunur. Sucul alanda zaman içinde değişmekle birlikte 108 kuş türü yaşamaktadır. Kaz Gölü'nün 180 hektarlık taşkın sahası vardır. Göçmen kuşların konaklama yeridir. Göl çevresinde sanayi kuruluşu olamadığından kirlilik yoktur. Abckiria Abckiria (bazen ABC-kiria olarak ve çağdaş Fince'de "ABC-kirja" olarak telaffuz edilir), Türkçe "ABC kitabı", Fince yayımlanmış ilk kitaptır. Piskopos ve Lüteriyen Reformcu Mikael Agricola tarafından yazılmıştır ve ilk olarak 1543'te yayımlanmıştır. Agricola, Yeni Antlaşma'nın ilk Fince çevirisi üzerinde çalışırken kitabı yazmıştır. (sonunda kitabı 1548'de "Se Wsi Testamenti" olarak "bitirmiştir"). "Abckiria" okuma ve yazmanın temellerini öğretmeyi amaçlayan bir el kitabıydı . Kitap, alfabe, bazı yazım alıştırmaları ve kateşizmi (Hıristiyan ilmihal kitabı) içermektedir . İlk baskıda 16 sayfa vardı. 1551'de yayımlanan ikinci baskıda 24 sayfa vardı. Her iki baskının da tam bir kopyasının olup olmadığı bilinmemektedir ancak kitabın genel içeriği elde bulunan materyalden çıkarılmıştır. 1966'da bir kütüphaneci tarafından kitabın başka eksik parçaları bulunmuştur ve bu eksik parçalar 1559'da yayımlanmış (muhtemelen üçüncü) yeni bir baskıyı içermektedir. Kateşizm (Kitabın ilmihal kısmı) On Emri, Havarilerin Amentüsünü (İnanç Esasları), Rabb'in Duası'nı, Selam Ey Meryem duasının ilk kısmını, vaftiz uygulamasıyla ilgili Yeni Ahit'ten yapılmış alıntıları, günah itirafını ve Mesih'in Kanı ve Bedenini temsil eden evharistiya uygulamasıyla ilgili Yeni Ahit'ten yapılmış alıntıları içerir . Ayrıca lütuf ve Luther'in Küçük İlmihali'ne dayanan sabah ve akşam dualarını ve Angelus duası yerine okunan, kilise çanının çalması sırasında yapılan üç duayı içerir. Günümüzde kitabın en meşhur kısmı kitabın başında yer alan açılış şiiridir ve bu şiir şu şekildedir: "Oppe nyt wanha / ia noori /" "joilla ombi Sydhen toori." "Jumalan keskyt / ia mielen /" "iotca taidhat Somen kielen." "Laki / se Sielun hirmutta /" "mutt Cristus sen tas lodhutta." "Lue sijs hyue Lapsi teste /" "Alcu oppi ilman este." "Nijte muista Elemes aina /" "nin Jesus sinun Armons laina." Los Angeles Herald Examiner Los Angeles Herald Examiner, Amerika Birleşik Devletleri'nin Los Angeles kentinde 18 Ağustos 1977 tarihinde yayına girmiş günlük bir gazetedir. 1962 yılında Herald Express gazetesi ile birleşmiştir. Son basımını 2 Kasım 1989'da yaptı. I. Karl (LihtenÅŸtayn Prensi) I. Karl (30 Temmuz 1569 - 12 Şubat 1627), ilk Lihtenştayn prensi. 20 Aralık 1608 - 12 Şubat 1627 tarihleri arasında hüküm sürmüştür. Babası Lihtenştayn Baronu II. Hartmann, Annesi Anna Maria Ortenburg'tur. Kutsal Roma İmparatoru II. Rudolf döneminde Habsburg Ailesinin başdanışmanı olmuştur. 1607 yılına kadar bu pozisyonunu korudu. 1608'de Lihtenştayn Prensi oldu. 1599 yılında Katolik mezhebine geçmiştir. 1614'te Troppau Dükü topraklarını ele geçirdi. 1622'de Bohemya Valiliği ve Taht Naipliğine atandı. Aynı sene Altın Polar Nişanı ile ödüllendirildi. Asi özelliği nedeniyle 28 Aralık 1613'te Troppau Topraklarından feragat ettirildi. 12 Şubat 1627'de Prag'ta vefat etti. Salarzón Salarzón, İspanya'nın Cantabria bölgesindeki Liébana bölgesindeki Cillorigo de Liébana belediyesine bağlı bir yerleşim yeridir. 2008 verilerine göre nüfusu 33'tür. Bölge tırmanışçılar tarafından yoğun olarak ziyaret edilmekte olup, Salarzón önemli birçok tırmanış rotasının durak noktasıdır. Bosna-Hersek'te ulaşım Bosna-Hersek, karayolu, demiryolu ve hava taşımacılığı için gerekli alt yapıya sahiptir. Birçok ülkeye otobüs bağlantıları ile beş uluslararası karayolu ve 20 devlet karayolu vardır. Demiryolları toplam 1.000 km'den biraz fazla bir mesafeyle Hırvatistan ve Sırbistan'a bağlantı sağlamaktadır. Yedisi asfalt pistli 25 havalimanı mevcuttur. Sava Nehri gezilebilir, ancak kullanımı sınırlıdır. Ülke, 2010 yıl itibarıyla 4.652 km şehirlerarası yollar da dahil olmak üzere toplam 22.926 km'lik karayoluna sahiptir. Bosna Hersek Avrupa'daki diğer ülkelerle de bağlantılıdır. Saraybosna'nın ana otobüs durağının kendi internet sitesi vardır. Bosna-Hersek'teki uluslararası otobüs bağlantısının ana sağlayıcısı Eurolines'tir. Hırvatistan, Almanya, Avusturya, Fransa, Hollanda, Karadağ, Belçika, Danimarka, İsveç ve Sırbistan'a güzergahlar mevcuttur. Bosna Hersek'in Sırbistan'a olan coğrafi yakınlığına rağmen, uygun yolların olmaması nedeniyle günde sadece bir otobüs seferi vardır ve bu da 8 saatten fazla sürmektedir. Sava Nehri (kuzey sınırı) nakliyeye açık ancak sınırlı kullanım (2008) Gradiška, Brod, Šamac, ve Brčko (Sava'daki iç su yolu limanlarının hiçbirisi tam olarak çalışmıyor), Orašje Yok (tahmini 1999) Bosna-Hersek'te hava taşımacılığı, bayrak taşıyıcısı Aeroput'un 1930'da Yugoslavya Krallığı döneminde, ulusal başkent Belgrad'ı Saraybosna aktarmalı Podgorica'ya bağlayan düzenli bir uçuşla başladı. Bir yıl sonra Aeroput, Belgrad'dan Saraybosna aktarmalı Split, Sušak ve Zagreb'e başka bir düzenli güzergahın açılışını yaptı. Aeroput 1930'ların ortalarında, Belgrad ve Zagreb'i Saraybosna üzerinden Dubrovnik'e bağlayan iki güzergahın açılışını yaptı ve 1938'de Saraybosna üzerinden önemli bir tatil beldesi haline gelen Dubrovnik'i Zagreb, Viyana, Brno ve Prag'a bağlayan uluslararası bir rota daha açtı. Günümüzde Bosna-Hersek'in ulusal havayolu olan B&H Hava Yolları, Danimarka, İsviçre ve Türkiye'ye tarifeli ve charter seferler düzenlemektedir. Ana havalimanları Saraybosna Uluslararası Havalimanı, Banja Luka Uluslararası Havalimanı ve Tuzla Uluslararası Havalimanı'dır. Uzun bir süre askerî olarak hizmet veren Mostar Havalimanı ise 2014 yılından bu yana tarifeli uçuşlarda kullanılmaya devam etmektedir. 25 (2008) "Toplam:" 7 "2.438 - 3.047 m:" 4 "1.524 - 2.437 m:" 1 "914 m'nin altÄ±nda:" 2 (2008) "Toplam:" 18 "1.524 - 2.437 m:" 1 "914 - 1.523 m:" 7 "914 m'nin altÄ±nda:" 10 (2008) 6 (2013) Bosna-Hersek otobÃ¼s seferleri. Ã‰ric Dubus Eric Dubus (d. 28 Şubat 1966; Pézenas, Hérault), Fransız orta mesafe koşucusu. 1993 Dünya Salon Atletizm Şampiyonası'nda 3000 m etkinliğinde gümüş madalya alarak adını duyurmuştur. Jon Pineda Jon Pineda (Charleston, Güney Karolina doğumlu), Amerikalı şair ve roman yazarı. Çocukluk yıllarını Chesapeake, Virginia'da geçirmiş olan Pineda James Madison Üniversitesi ve Virginia Commonwealth University mezunudur. Ali Asgar Kemal Ali Asgar Kemal (25 AralÄ±k 1878-16 Haziran 1933), Tatar yazar. Tatar edebiyat tarihinde özellikle tiyatro alanında yenileşme ve modernizmin öncülüğünü yapmış bir yazardır. Sovyet Sosyalist Cumhuriyetleri Birliği dönemi Tataristan Cumhuriyeti'nde de eserleri en çok basılan yazarlardan biridir. Günümüzde Tatar Akademi Tiyatrosu, Tatar tiyatrosunun kurucusu olarak kabul edilen Ali Asgar Kemal'in adını taşımaktadır. 1878 yılında Kazan'da doğdu. Babası Sikirten köyünden Aliekber Kamaletdinov, annesi Masra köyünden Mevgıyze Hanım'dır. Eğitim hayatına Osmaniye ve Halidiye Medreselerinde başladıktan sonra Muhammediye Medresesine ve onun yanındaki Rus okuluna devam etti. Öğrencilik yıllarında okuduğu Tatar yazarları Musa Akyiğitzade, Zahir Bigiyev ve Kayyum Nasırî’nin eserleriyle İsmail Gaspıralı'nın Tercüman gazetesi edebiyata olan ilgisini arttırdı. Yaz aylarında babası ile tüm Rusya ve yabancı ülkelerden tüccarların gelerek mallarını sattıkları Mekerce Fuarı'na giderek pek çok esnafın günlük yaşamlarını ve sıkıntılarını yakından gözlemleme imkânı buldu. Mekerce'de bulunduğu sırada oyun yazma hevesi doğdu. Kazan'a döndükten sonra tiyatro ile ilgilendi. İlk eseri "Behitsiz Yiğit" 1899 yılında basıldı. Onu, aynı yıl yayımlanan "Üç Bedbehit" takip etti. Klasik Rus eserleri ile Osmanlı tiyatro yazarlarının eserlerini Tatarca'ya tercüme etti. Tiyatro ile uğraşmasını onaylamadıklar ailesi onu Sadık Hacı Heybulin adlı tüccarın kızı Bibigayşe ile evlendirdi ve din ile ilgili kitapların satılacağı bir kitabevi açmasına karar verdiler. Aliasgar Kemal, 1901 yılında "Maarif" isimli kitabevini açtı. Bu kiapevi sanatsal faaliyetleri için bir basamak oldu. Bir süre sonra kitabevini farklı yayınlarla zenginleştirmek için İstanbul'a gitti. Namık Kemal başta olmak üzere ilerici yazarlarla tanıştı; eserlerini toplayıp okuyucularla buluşturmak üzere kitabevine getirdi. Ali Asgar Kemal, Kazan'a döndükten sonra "Terakki" isimli bir gazete çıkardı ve Maarif Kitabevi aracılığıyla öğrenciler arasında dağıtılmasını sağladı. 1905 yılı ihtilalinden sonra Sosyal-Demokrat Partinin çıkardığı broşürler ve bildiriler yine Maarif Kitabevi tarafından basılarak Kazan'ın bütün medreselerinde dağıtıldı. Bu ilk deneyimin ardından 1906'da bir Kazan mollası ile "Azat" isimli gazeteyi çıkarmaya başladı. Azat, mahkeme kararıyla kapatıldıysa da Aliasgar "Azat Halık" ismiyle yayını sürdürdü ve gazet, sol görüşlü bir yayın kimliğini kazandı. 15. sayıdaki baş makalesi nedeneiyle hakkında Ali Asgar Kemal hakkında dava açıldı, gazetenin kapatılmasına ve kedisinin bir ay hapis cezası almasına karar verildi. Para cezası ödeyerek hapisten kurtulan Ali Asgar Kemal, gazetesi kapanınca "Kazan Muhbiri" gazetesinde yazmaya başladıysa da gazete yönetimi ile anlaşmazlığı düştü ve Hâdi Maksudi tarafından çıkarılan "Yıldız" gazetesine geçti. 1908'de Abdullah Tukay ile birlikte "Yeşin", onun kapatılmasından sonra "Yalt-Yult" isimli mizah dergisini çıkardı. Mizah yazıları yazmanın yanı sıra karikatürler çizdi. Bu dergiler yoluyla daha geniş kitlelere ulaştı. Bu dergilerin yayını, mevcut yönetimi ve sosyal yapıyı eleştiren yazılar üzerine durduruldu. Bunun üzerine Ali Asgar Kemal, Yıldız gazetesine geçti. Maarif Kitabevi'nden tamamen ayrılıp sadece oyun yazarlığı ile uğraşmaya başladı. Namık Kemal'in Kızganıç Bala adıyla 1900 yılında Tatarca'ya tercüme ettiği Zavallı Çocuk piyesi, yüksek öğrenimde okuyan Tatar gençleri tarafonıdan 1906 yılında sahneye kondu. Ali Asgar Kemal, bu piyesin tertip edilmesiyle bizzat ilgilenmiştir. Piyesin afişlerini de kendi elleriyle hazırladı. Eser, Tatarca'ya tercüme edilen bir başka Türkçe oyun olan "Gıyşık Belası" isimli oyun ile beraber, sahneye konan ilk Tatarca oyun oldu. Yazar 1905’ten sonra, Behitsiz Yigit ve Üç Bedbehit’i yeni bir yaklaşım ve teknikle yeniden yazdı. 1908’de ilk komedisi "Birinçi Teatr"’ı ve 1909’da "Bülek Üçin"’i kaleme aldı. Ardından 1910 yılında "Uynaş" isimli dramasını yazdı ve eser Seyyar tiyatro topluluğu tarafından Ali Asgar Kemal’in rejisörlüğünde oynandı. O yıl, Ali Asgar Kemal'in kardeşi Abdullah Kemal de Seyyar topluluğu ile sahneye çıkarak oyunculluğa başladı. Ali Asgar Kemal 1911 yılında Yıldız dergisinin muhabiri olarak İstanbul'a gitti, gazetesine Balkan Savaşları ile ilgili yazılar gönderdi. Ancak çok sert geçen kış nedeniyle hastalandı ve felç geçirdi. Kazan'a geri döndükten sonra uzun süre tedavi gördü. Ekim Devrimi'nden sonra "Eş, Eşçi, Kızıl, Köreşçi" gibi komünist gazetelerde çalışarak şiirler yazdı. 1918 yılında ilk Sovyet Tatar Tiyatrosu’nun kurulmasıyla birlikte, bu tiyatro tarafından düzenlenen etkinliklerin, sosyalizmin sözcülüğünü yapması için gerekli alt yapıyı sağlama işini üstlendi. Oyunlar yazmaya ve tercümeye devam etti. Ayrıca Tatar edebiyat tarihinde folklordan yararlanılarak hazırlanmış ilk libretto olan ""Kursın, balam, bu kala""'yı yazdı. Kendisi de zaman zaman küçük rollerde oynadı. Eşi Bibigayşe'yi 1918'de kaybetti. Altı çocuk sahibi olduğu bu evliliğin ardından ikinci evliliğini Esma Hanım ile yaptı ve bu evlilikten de dört çocuk sahibi oldu. Çocuklarından dördünü çocuk yaşta kaybetmiş, üç oğlu da gençliklerinde savaşta ölmüşlerdir. Ali Asgar Kemal, 16 Haziran 1933'te Kazan yakınlarında öldü. Amanda Tapping Amanda Tapping (doğ. 28 Ağustos 1965), İngiliz-Kanadalı bir kadın oyuncu ve yönetmen. En çok Kanada-Amerikan askeri bilim kurgu televizyon dizisi "Yıldız Geçidi SG-1 ," "Yıldız Geçidi Atlantis" ve "Yıldız Geçidi Evren'de" Samantha Carter'ı canlandırmasıyla tanınmaktadır"." Bilim kurgu-fantezi televizyon dizisi "Sanctuary'de" Helen Magnus rolünü oynamıştır. İngiltere'nin Essex, Rochford şehrinde doğan Tapping, ailesiyle birlikte üç yaşındayken Ontario, Kanada'ya taşındı. Çevre Bilimi ve Drama alanında uzmanlaştığı North Toronto Collegiate Institute'a katıldı. Bununla birlikte 1984'te burayı bitirdiğinde, ilgisini Drama'ya odaklamaya karar verdi ve Windsor, Ontario'daki Windsor Üniversitesi Dramatik Sanatlar Okuluna devam etti. Mezun olduktan sonra Tapping, çeşitli sahne yapımlarında oynarken Tiyatro Sanatlarını okumayı sürdürdü. Birkaç televizyon reklamında yer aldı; "The Outer Limits" ve "Gizli Dosyalar" gibi televizyon ve film yapımlarında çeşitli rolleri canlandırdı. Ayrıca 1990'lı yılların başında Toronto'da ortak çalıştığı Katherine Jackson ve Anne Marie Kerr ile birlikte bir komedi topluluğu olan "Random Acts"ı kurdu. Tapping, 1997'de çıkış yapan bilim kurgu televizyon dizisi "Yıldız Geçidi SG-1'de" Samantha Carter rolünü canlandırması ile bilinir. "SG-1" son bölümünü yayınladıktan sonra Tapping, Samantha Carter'ın "Yıldız Geçidi Atlantis'teki" rolünü, Atlantis seferinin yeni komutanı olarak yeniden canlandırdı. Bununla birlikte 5. sezonda, Tapping'in gösterideki rolü, yalnızca ara sıra ortaya çıkan görünümleriyle "özel konuk yıldız"a indirildi, çünkü dikkatini Syfy için "Sanctuary" adlı yeni bir dizinin geliştirilmesine odaklamayı seçti. Gösteri, 2007'de internette yayınlanan sekiz ağ bölümünden oluşan özgün bir diziye genişledi. Sahnenin ve karakterlerin çoğu tamamen yeşil ekran ve CGI yaratımlarıydı. Tapping, gösterinin hem yıldızlığını hem de yapımcılığını üstlendi. Tapping'in William Shatner ile Alan Dean Foster tarafından yazılan 2011 yapımı animasyonlu "The Zenoids" dizisi üzerinde çalıştığı bildirildi. Tapping ve Shatner ses karakterleri olup Tapping ise yapımcı idi. 2007 yılında, kısa film "Breakdown'daki" rolüyle En İyi Kadın Oyuncu dalında Kanada Komedi Ödülünü kazandı. 18 Eylül 2012'de, "Supernatural" TV dizisinin 8. Sezonunda Naomi adında bir melek olarak rol aldı. Yedi bölümde yer alan yineleyici bir karakterdi. Rolü karakterin görünür ölümünden yaklaşık beş yıl sonra 13. sezonun "Funeralia" bölümünde yeniden canlandırdı. Ayrıca 2015 yılında ACTRA'nın Yılın Kadını seçildi. ACTRA (Kanada Sineması, Televizyon ve Radyo Sanatçıları Birliği) Kanada'da çalışan profesyonel sanatçıların ulusal birliğidir. Tapping'in ilk yönetmenlik deneyimi, başrolü paylaştığı Michael Shanks tarafından yazılan "Resurrection" başlıklı bir bölümde "Yıldız Geçidi SG-1'in" yedinci sezonunda gerçekleşmiştir. "Sanctuary" dizisinin 2. sezonunun "Veritas" adındaki yedinci bölümünü yönetmiştir. "Primeval: New World'un" üç bölümünü (6, 8 ve 10) yönetmiş, "Continuum'un" üç bölümünü (2.12; 3.06; 3.07) ve "Olympus'un" dört bölümünü (5, 6, 9 ve 10) ve son zamanlarda "Dark Matter", "Van Helsing", "The Magicians" ve "Supernatural'ın" yanı sıra tarihi drama "X Company" dizisinin bölümlerini yönetmiştir. Ayrıca Netflix Orijinal'in dizisi "Travelers'in" 5 bölümünü (1.12; 2.4; 2.7; 2.8 ve 2.9) yönetmiştir; Tapping, 2017 dizisi "Anne with an "E"nin" sezon finalini yönetmiştir"." Tapping, 1994 yılında Alan Kovacs ile evlenmiştir. 2004'ten beri kocasıyla birlikte İngiliz Kolumbiyası, Vancouver'da yaşamaktadır. Richard ve Christopher adlarında yaşamakta olan iki erkek kardeşi vardır. Üçüncü bir erkek kardeşi Steven, Aralık 2006'da ölmüştür. Tapping'in 22 Mart 2005 doğumlu Olivia adında bir kızı vardır. Tapping, 13 adaylık arasından 6 ödül kazanmıştır. Yermekey ili Yermekey ili Başkurdistan'ın 54 idari biriminden biridir. Yönetim merkezi Yermekeydır. 1935 yılda kuruldu. İl 13 belediyelerine ayrılmıştır. Eskiden il Baylar ve Kır-Elan Başkurt kabileleri yerlerinde içindeydi. Bölge 1438 km² lik bir alanı kapsamaktadır.. 1 Ocak 2017 nüfus sayımına göre bölge nüfusu 15737 kişidir. 2010 Rusya nüfus sayımına göre etnik yapı: Başkurtlar % 28.6, Tatarlar % 36.4, Çuvaşlar % 14.6, Ruslar % 11.8 . Avioimpex'in 110 sefer sayılı uçuşu Avioimpex'in 110 sefer sayılı uçuşu, Avioimpex tarafından işletilen ve Cenevre'den Üsküp'e uçarken 20 Kasım 1993'te düşen uluslararası ticari uçuştur. Kazadan önce, 110 sefer sayılı uçuş, Kuzey Makedonya başkentindeki bir kar fırtınası nedeniyle planlanan iniş yeri olan Üsküp Uluslararası Havalimanı yerine Ohri Havalimanı'na yönelmişti. Uçak bir Yakovlev Yak-42 idi ve 108 yolcu ile 8 mürettebat taşıyordu. Ohri Havalimanı'nın yaklaşık 7 kilometre (4.3 mil; 3.8 nmi) doğusunda düştü. Uçaktaki 116 kişinin tümü kaza sonucunda öldü. Bir yolcu kazadan sonra on bir gün yaşadı ancak aldığı yaralar nedeniyle o da öldü. Kazazedelerin çoğu Arnavut kökenli Yugoslavya vatandaşlarıydı. Kaza Kuzey Makedonya'da, 16 ay içerisinde gerçekleşen üçüncü havacılık kazasıydı ve ülkenin en ölümcül uçak kazasıdır. Kazanın ardından gerçekleştirilen soruşturma ile kazanın nedeninin pilotaj hatası olduğu belirlenmiştir. 110 sefer sayılı uçuş, İsviçre'nin Cenevre kentinden Üsküp, Kuzey Makedonya'ya düzenlenen uluslararası tarifeli bir yolcu uçuşuydu. Üsküp'teki kar fırtınası nedeniyle 110. sefer sayılı uçuş Ohri Havalimanı'na yönlendirilmişti. 2 numaralı piste yaklaşmak için hazırlanan Yak-42, 2.300 feet yükseklikteydi ve bu, başarılı bir iniş yapmak için çok yüksekti. Bu yüzden pisti pas geçmeye karar verdiler. Kısa süre sonra 110 sefer sayılı uçuşun mürettebatı, VOR sinyalini almadıklarını kuleye bildirdi. Hava Trafik kontrolü sorunu çözemedi ve uçağın pilotu pist ışıklarını göremediğini söyledi. Kısa süre sonra 110 sefer sayılı uçuş düştü ve uçaktaki 116 kişiden 115'i öldü. Bir yolcu, Rade Jevremović hayatta kaldı ancak ağır yaralandı. Yolcuların yüzde sekseni çoğunlukla Arnavut iken, geri kalanı Kuzey Makedonya vatandaşıydı. Mürettebatın dört üyesi Rus, dört kabin mürettebatı ise Makedon idi. Yolcular arasında Bosna-Hersek'teki görevinden dönen, 20'li yaşlarının ortalarında Fransız Birleşmiş Milletler Mülteciler Yüksek Komiserliği (UNHCR) yetkilisi Pierre Ollier de vardı. 110 sefer sayılı uçuş, Makedonya'da on altı ay içerisinde gerçekleşen üçüncü havacılık kazası olması nedeniyle Makedonya bakanı Antoni Pesev istifa etti. Pilotlar Derneği, Üsküp ve Ohri Havalimanlarında bozuk ekipman ve kötü güvenlik standartlarından şikayetçi olmuştur. 1 Aralık 1993'te kazadan kurtulan tek kişi olan Rade Jevremovic, aldığı ağır yaralar nedeniyle uçağın düşüşünden sonraki günlerde bilinci açılamadan öldü. 110 sefer sayılı uçuşun düşüşü, Kuzey Makedonya'da gerçekleşen en ölümcül havacılık kazasıdır. Pierre Van Cortlandt Pierre Van Cortlandt (10 Ocak 1721 - 1 Mayıs 1814) New York Valisi olarak da görev yapmış bir politikacıydı. İlk olarak Mart 1768'de New York Meclisi'ne seçildi ve 1775 yılına kadar New York Valiliği'nde temsilci olarak görev yaptı. 1777 yılında New York Valisi olarak seçildi ve bu görevi 1795 yılına kadar sürdürdü. José Luis Capón José Luis Capón González (6 Şubat 1948, Madrid, İspanya - 29 Mart 2020), İspanyol eski millî futbolcudur. 1970 ve 1980 yılları arasında Atlético Madrid'de oynamıştır. 1973 ve 1977'de İspanya Ligi'ni, 1976'da İspanya Kupası'nı, 1974'te Kıtalararası Kupa'yı kazanmıştır. José Luis Capón, 1974 Şampiyon Kulüpler Kupası Finali'nde 4-0 mağlup olarak kupayı kaybeden Atlético Madrid kadrosunda da yer almaktaydı. 29 Mart 2020'de, 72 yaşındayken ölmüştür. Hacı Büzrük Camii Hacı Büzrük Camii, Diyarbakır'ın Sur ilçesinde yer alan tarihî bir camidir. Caminin 15. yüzyılda yaptırıldığı tahmin edilmektedir. Mescid, Vakıflar Genel Müdürlüğü veritabanında "Hacı Büzürk (Büzürük) Mescidi" adı ve 21.00.01/055 envanter numarası ile "Türkiye Kültür Mirasları" arasında kayıtlıdır. Bazalt taşından inşa edilen caminin ibadet kısmı enine dikdörtgen planlıdır. Caminin avlusuna üstü kemerle kapanan ön girintili bir kapıdan girilir. Kuzeyde üstü betonarme tabliyeyle sonradan örtülmüş abdest alma yeri bulunmaktadır. Tek katlı olan cami ortada, iki bağımsız duvara dayalı dört sütunla enine ikiye ayrılmakta ve mihrap duvarına paralel üç sivri kemer kısa sütunlara dayanmaktadır. Son cemaat yeri kapı aksından batıya kaçırılmış bir kolon, buna bağlı iki kemer ile uçlarında pencereleri olan duvarlarla örülüdür. Eksenden doğuya kaçırılan kapının sağ ve solunda harim], cami ana mekânına açılan ikişer pencere bulunmaktadır. Batıda sokağa açılan iki adet penceresi vardır ve bunların ve güneyde sol (doğu) yarıda iki tane olmak üzere dört adet üst (tepe) penceresi yer alır. Sovyetler BirliÄŸi'nde Yunanlar Sovyetler Birliği'nde Yunanlar, Sovyetler Birliği sınırları içerisinde içinde yaşayan Yunan kişi veya grupları betimler. 1917 Ekim Devrimi'nden sonraki ilk yıllarda, Sovyet hükümet politikalarında Yunanlara yönelik çelişkili eğilimler vardı. Yunanlardan ticaret işlerinde uğraşanlar arasında "sınıf düşmanları" olarak tarif edilenler hükûmet tarafından baskıya uğradı. düşmanca bir tutum maruz bırakıldı. Bu baskılar Rusya İç Savaşı kapsamında 1919 yılında Beyaz Ordu'nun Kırım'a müdahale eden kuvvetler arasında Yunanistan'dan 24.000 askerlik bir alayın getirmesi nedeniyle daha da büyük bir hal aldı. 1919 ve 1924 arasında yaklaşık 50.000 Yunan Sovyetler Birliği'nden göç etti. 1924'ten sonra Sovyet yetkilileri Rusya'dan 70.000 Yunanı Yunanistan'a göndermeye göndermeye zorladı, ancak çok azının Yunanistan'da vatandaşı olan akrabaları veya ataları vardı. Öte yandan, diğer milliyetlerde olduğu gibi, Vladimir Lenin ve onun ardılları eski Bolşevikler, yeni devrimci sistemde çalışmaya hazır olanların tüm etnik kültür gruplarını teşvik etmede istekliydiler. Bu çerçevede 1920'lerde Rumeyce (Pontus Rumcası) canlanması gerçekleşti. Sovyet yönetimi bu dilde tiyatrolar, dergiler ve gazeteler kurdu ve dil okulları açtı. Şair Georgi Kostoprav Rumeyce çalışmaları için bir Rumeyce şiir dili yarattı. Rumeycenin desteklenmesi, Yunanistan'dan ayrı bir kimliğini teşvik etmenin bir yolu olarak görüldü. Aynı amaçla Yunanca yazımından uzaklaşıp Kiril alfabesinde Pontus Rumcası kullanıldı. Ancak Rumeycenin resmi kullanımı tartışmalara neden oldu. Rumlar ve Ruslar tarafından düzenlenen 1926'da düzenlenen Πανσυνδεσμιακή Σύσκεψη (Tüm-Birlik Konferansı) kapsamında aydınlar bu konuyu tartıştı. Yunan Özerk Bölgesi Güney Rusya'da yılda 1930-1939 yılında mevcuttu. Başkenti Krımsk idi. Ancak etnik politikalar 1937'de keskin bir geri dönüş geçirdi. Moskova Davaları ve çeşitli grupları ve bireyleri hedefleyen tasfiyeler sırasında, Yunanlara yönelik politikalar açıkça bir hale geldi. Pek çok Yunan Sovyet düşmanı ilan edildi ve uzak bölgelerdeki gulaglara yollandı veya infaz edildi. Yunan Ortodoks kiliseleri, Yunanca okullar ve diğer kültürel kurumlar kapatıldı. Aralık 1937'de başlatılan NKVD Yunan Operasyonu kapsamında baskılar başta varlıklı ve serbest meslek sahibi Yunanlar olmak üzere yaklaşık 50.000 Yunanı etkiledi. II. Dünya Savaşı'nın hemen ardından Nazilerin Sovyetler Birliği'ni işgalinden sonra Yunanlar, Almanlar, Finler, Romenler, İtalyanlar gibi Mihver Devletleri ile işbirliği yaptıkları gerekçesiyle "düşman milliyetler" ilan edilen gruplar 1941-1942 arasında sürgün edildi. Yunanlar daha sonra Nazi işgali altında da baskı görmeye devam etti. Kırım 1944'te kurtarıldığında, Yunanların çoğu Kırım Tatarları ile birlikte Kazakistan'a sürüldü Urumlar olarak bilinen bu Yunanlardan bazıları Kırım Tatarcası dilinin bir varyantını konuşmaktaydı. 1949'daki bir başka sürgün dalgasında 37.000'i Kafkasya'da dahil olmak üzere yaklaşık 100.000 Pontus Rum Yunan Orta Asya'ya sürüldü. Bu sürgünlerle aynı zaman diliminde Yunan İç Savaşı sonrası Yunan komünistlerin yenilmesiyle birlikte çok sayıda Yunan Sovyetler Birliği'ne iltica etti ve siyasi mülteci oldu. Bu sürede 10.000'den fazla Yunan Sovyetler Birliği'ne yerleşti. Destalinizasyon politikalarından sonra sürgün edilen Yunanların yavaş yavaş Karadeniz bölgesindeki evlerine dönmelerine izin verildi. Birçoğu 1990'ların başına Yunanistan'a göç etti. 1989 nüfus sayımına göre Sovyetler Birliği'nde 358.068 Yunan yaşamaktaydı. RosalÃ­a Arteaga Rosalía Arteaga Serrano (doğum 5 Aralık 1956), 1997'de birkaç günlüğüne ülkenin ilk kadın devlet başkanı olarak görev yapan Ekvadorlu siyasetçidir. Arteaga, Cuenca, Ekvador'da dünyaya geldi. Abdalá Bucaram başkan olarak seçildikten sonra 1996'da bakan yardımcısı oldu. Ancak 6 Şubat, 1997'de, Başkan Bucaram meclis tarafından yönetmeye uygun olmadığı beyan edildi. Arteaga ve meclis lideri Fabián Alarcón, anayasa bu konuda belirsiz olduğu için Bucaram'in yerine kimin geleceği konusunda anlaşmazlığa düştü. Nihai olarak Alarcón meclisin desteği ile yemin ederek başkan oldu. Ancak 9 Şubat'ta başkan yardımcısı olarak kendisinin başkan olması gerektiğinde ısrar eden Arteaga, Ekvador'un ilk kadın başkanı olarak yemin etti. Ancak iki gün sonra Şubat 11'de meclisin ve ordunun desteğiyle Arteaga istifa etti ve Alarcón tekrar yemin ederek başkan oldu. Arteaga, Alarcón ile çatışmaya devam etti ve Mart 1998'de başkan yardımcılığı görevinden istifa etti. Daha sonra Mayıs 1998'de başkanlık seçimlerine aday oldu fakat sadece %3 oy alabildi. Arteaga, 2007'ye kadar Amazon İşbirliği Antlaşması Örgütü'nün genel sekreteri ve Encyclopædia Britannica'nın yayın kurulunun bir üyesiydi. GÃ¼neri Bey Güneri Bey , Karaman Beyliğinin üçüncü beyidir. Babası Kerimüddin Karaman Beydir.Abisi Mehmet 1277'de Moğollar tarafından öldürülünce beyliğin başına geçmiştir.Hükümdarlığının ilk yıllarında önemli bir olay olmamıştır. 1300'de ölmüştür.Yerine kardeşi Mahmut geçmiştir. Çat, Borçka Çat, Artvin ilinin Borçka ilçesindeki köylerden biriydi. Sonradan Düzköy'ün mahallesine dönüştürülmüştür. Çhala vadisinde yer alır ve Borçka kasabasına yaklaşık 8 km uzaklıktadır. Çat köyünüm eski adı konusunda yaygın bilgi yoktur. Yazılı kaynaklarda köyün adı Maçati (მაჭათი) olarak verildiği gibi, Tao-Klarceti’deki benzer Türkçe adın eski biçimi Çoti (ჩოთი) olarak da yazılmıştır. Rus idaresi sırasında bölgeyi gezmiş olan Zakaria Çiçinadze’nin köyün adını Maçati (მაჭათი) olarak yazması, o tarihte halk arasında bu adın kullanılıyor olmasıyla ilişkili olabilir. Belli başlı kaynaklarda köyün adı Çat olarak geçer. 1877-1878 Osmanlı-Rus Savaşı’nda bölgeyi ele geçiren Rusların yaptığı 1886 tarihli nüfus sayımında da köy Çat (Чат) olarak kaydedilmiştir. Muvahhid Zeki’nin 1927’de yayımlanan "Artvin Vilayeti Hakkında Malumatı Umumiye" adlı Osmanlıca kitabında da köyün adı Çat (چات) olarak geçer. Ayrı bir köyken Düzköy’ün mahallesine dönüştürülen Çat, Borçka kasabasının kuzeybatısında, Hopa-Borçka karayolu kıyısında yer alır. Çhala Deresi vadisindeki yerleşim yerlerinden biridir ve Borçka kasabasına yaklaşık 8 km uzaklıktadır. Tao-Klarceti’nin Rusların eline geçmesinden bir süre önce, 1874 yılında bölgeyi gezen Gürcü asker ve coğrafyacı Giorgi Kazbegi, Çat köyünün Boçka’dan yaklaşık 16 km uzakta olduğunu, dört saatlik yolculuk sonrasında buraya ulaştığını yazar. Kazbegi’nin verdiği bilgiye göre, Çoruh Nehrine karışan Çhala Deresi (Çayırsu) Livana ile Lazistan arasında sınır oluşturuyordu. Çat köyü ile diğer köyler dağın eteklerinde, su kenarlarına kurulmuştu. Köylerin etraftaki yamaçlarda komar çalılıkları dikkat çekiyordu. Ağaç türleri arasında kestane, kızılağaç ve meşe gibi ağaçlar bulunuyordu. Giorgi Kazbegi'den elli yıl sonra Artvin vilayetini gezmiş olan Muvahhid Zeki’nin verdiği bilgiye göre Çhala vadisinde (İç Kale) bulunan diğer köyler gibi Balıklı Dağı’nın eteğinde yer alan Çat köyünde evlerin çoğu iki katlı ve ahşaptı. Köyün iyi ve saf suları vardı. Kazbegi de köydeki kestane ağaçlarının ev yapımında kullanıldığını, yolcuların su içmesi için yol kıyılarındaki her pınara oluk yapılmış ve ahşap maşrapa konulmuş olduğunu yazmıştır. Köyün ekonomisi tarıma dayanıyordu ve mısır, tütün, buğday, arpa, keten yetiştiriliyordu. Elma, armut, erik ve ceviz gibi meylerin yetiştiği köy “demir elma” adlı elmasıyla ünlüydü. Çhala vadisinde Çat köyü ile "Kostanet", "Pançur", "Mamanat", "Makaret", "Zorköy" ve "Başköy" adlı köyler birbirine yaklaşık yarım saatlik mesafede yer alıyordu. Muvahhid Zeki’nin 1927’de yayımlanan "Artvin Vilayeti Hakkında Malumatı Umumiye" adlı kitabında verdiği bilgiye göre, Çat köyü dahil Çhala vadisindeki köylerin nüfusu Lazlardan oluşuyor ve köyde Lazca konuşuluyordu. Burada yaşayan Lazlar eğitimsiz ve son derece mutaassıp olmakla birlikte eğitime ve okula büyük ilgi gösteriyordu. Genel olarak Lazlar, Osmanlıların 16. yüzyılda bölgeyi ele geçirmesinden sonra Müslüman olmuşlardır. Bununla birlikte, Klarceti’deki pek çok köyün aksine Çat köyünde kilise kalıntısı tespit edilmemiştir. Doksanüç Harbi’nde Rusların bölgeyi ele geçirmesinden sonra, 1886 yılında yapılan nüfus sayımında Çat köyünde 78 kişi yaşıyordu ve nüfusun tamamı Lazlardan oluşuyordu. Rus idaresi sırasında, 1890’ların başında bölgeyi gezen Gürcü tarihçi Zakaria Çiçinadze, Maçati (Çat) köyünün nüfusunu 10 hane olarak verdikten sonra, Osmanlı-Rus savaşının ardından göç edenlerin olduğunu yazmış, ama göç etmiş hane sayısını vermemiştir. Çat köyünde 1922 tarihli nüfus cetveline göre 1 hanede 3 Müslüman Laz yaşıyordu. Rus idaresi sırasında 78 kişilik nüfusa sahip olan köyün nüfusunun neredeyse tamamının göç etmiş olduğu bu tespitten anlaşılmaktadır. 1926 tarihli nüfus sayımına göre ise, köyün nüfusu 4 hanede yaşayan 17 kişiden oluşuyordu. Bu nüfusun 9’u erkek ve 8’i kadındı. Bugün eski Çat köyünü de kapsayan Düzköy’ün nüfusu, 366’sı erkek ve 347’si kadın olmak üzere 713 kişiden oluşmaktadır. Tarihsel Tao-Klarceti’nin Lazeti-Klarceti sınırında yer alan Çat köyü, antik çağda Kolheti Krallığı sınırları içinde yer alıyordu. Erken ve geç ortaçağda Gürcü krallıkları ve prenslikleri yönetiminde kalan köy, 16. yüzyılın sonlarında Osmanlıların eline geçti. Osmanlıların kurduğu Çıldır Eyaleti’nde yer alan Çat, 19. yüzyılın il yarısında kurulan Lazistan sancağına bağlandı. Çat köyü, uzun süre Osmanlı yönetiminde kaldıktan sonra, 1877-1878 Osmanlı-Rus Savaşı’nda Çarlık Rusyası’nın yönetimine girdi. Bu savaştan yaklaşık sekiz yıl sonra 1886 yılında Rusların yaptığı nüfus sayımında Çat köyü Rus idaresinde Batum oblastı içinde yer alan Batum sancağının ("okrug") Gonio kazasına ("uçastok") bağlıydı. Çhala vadisinin diğer köyleri gibi Düz-köy (Дуз-Кёй) nahiyesi sınırları içinde yer alıyordu. Çat köyü, I. Dünya Savaşı’nın sonlarına doğru Rus ordusunun bölgeden çekilmesinin ardından, 1918-1921 arasında bağımsız olan Gürcistan sınırları içinde yer aldı. 1921’de Kızıl Ordu'nun Gürcistan'ı işgali sırasında Türk birlikleri Ardahan, Artvin ve Batum bölgelerini ele geçirdi, ama Batum'da tutunamadı. Ankara Hükümeti'nin 16 Mart 1921'de Sovyet Rusya'yla imzaladığı Moskova Antlaşması’yla Çat köyünün de içinde yer aldığı Artvin ve Ardahan Türkiye’ye bırakıldı. Çat köyü, Türkiye sınırları içinde kaldıktan hemen sonra, 1922 tarihli nüfus cetveline göre Artvin ilinin Borçka kazasının merkez nahiyesine bağlıydı. 1926 nüfus sayımında, Borçka’nın Artvin vilayetinin merkez kazasına bağlı bir nahiye olduğu dönemde, Çat köyü Borçka nahiyesi sınırları içinde yer alıyordu. 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında adı Çat (چات) biçiminde yazılmış olan köy, Borçka kazasına bağlı bir köy olarak kaydedilmiştir. Dahiliye Vekaleti’nin 1933’te yayımladığı "Köylerimiz" adlı kitapta Çat, Çoruh vilayetinin Borçka kazasına bağlı bir köy olarak geçmektedir. Çat’ın köy statüsü bu tarihten sonra kaldırılmış ve Düzköy’ün mahallesi haline getirilmiştir. Banja Luka Uluslararası Havalimanı Mahovljani Havalimanı olarak da bilinen Banja Luka Uluslararası Havalimanı , Sırp Cumhuriyeti'nin en büyük kenti, Bosna-Hersek'in ise en büyük ikinci kenti Banja Luka'da yer alan bir havalimanıdır. Adını, aynı adı taşıyan yakındaki bir köyden almıştır. Havalimanı şehirdeki tren istasyonunun kuzeydoğusunda yer alır ve devlete ait "Aerodromi Republike Srpske" şirketi tarafından yönetilir. Banja Luka Uluslararası Havalimanı'nın inşası 1976'da başladı. Bosna Savaşı'ndan sonra, Sırp Cumhuriyeti fiili başkenti Banja Luka ile kuruldu. Bu da Banja Luka Havalimanı'na yeni bir önem ve bambaşka bir rol kazandırdı. Banja Luka Uluslararası Havalimanı 18 Kasım 1997 tarihinde sivil hava trafiğine açıldı. 1999'dan 2003'e kadar, havalimanı Sırp Cumhuriyeti'nin resmî bayrak taşıyıcısı Air Srpska'nın ana merkezi olarak hizmet verdi. Şirket, Jat Airways ve Sırp Cumhuriyeti Hükümeti tarafından kuruldu. Şirket, borçlarının artması ve Jat Airways'in ortaklıktan çekilmesinden sonra 2003 yılında tüm operasyonlarını durdurdu. 2007 yılında kurulan ve devlete ait bir havayolu olan Sky Srpska'nın uçuşlara başlamak için planları vardı, ancak hiç uçağı olmayan havayolu 2013'te kapatıldı. Havalimanı tesisleri 2002 ve 2003 yıllarında Papa II. Ioannes Paulus'un Haziran 2003'te Banja Luka'ya yaptığı ziyaret öncesinde büyük ölçüde iyileştirildi. 15 Aralık 2010'da, Schengen Bölgesi ülkelerine seyahat eden Bosnalı vatandaşlara yönelik vize şartlarının kaldırılmasını kutlamak amacıyla, Banja Luka'dan Brüksel'e sembolik bir charter uçuşu düzenlendi. 2011 yılında Banja Luka Havalimanı, 2010 yılına kıyasla % 74'lük bir artışla 8 bin 367 yolcuyu ağırladı. Havalimanında yıllar içerisinde, kısmen bu havalimanını merkez olarak kullanan Air Srpska sayesinde, Banja Luka'yı Atina, Belgrad, Kopenhag, Frankfurt, Ljubljana, Salzburg, Tivat ve Viyana'ya bağlayan uçuşlar düzenlendi. Austrian Airlines ve Montenegro Airlines 1990'ların sonunda ve 2000'lerin başında, Viyana ve Tivat merkezli olarak Banja Luka'ya hizmet verdiler. Air Srpska'nın operasyonlarını durdurmasının ardından, Sırp Cumhuriyeti Hükümeti çeşitli sübvansiyonlarla Banja Luka'ya uçacak yeni havayolları çekmeye çalıştı. Sübvansiyonlu uçuşlar arasında, Kasım 2007 ile Aralık 2009 tarihleri arasında Belgrad'a yapılan Jat Airways uçuşları, ATR 72 ile çalışan Austrojet'in Temmuz ve Aralık 2008 arasında Salzburg ve Tivat'a uçuşları ve Adria Airways'ın Dash 8-100 ile haftada 3 kez, CRJ 200 ile haftada 4 kez Temmuz 2010 ile Kasım 2011 arasında Ljubljana'ya uçuşları mevcuttur. B&H Hava Yolları, Haziran 2015'te şirket iflas edene kadar uzun yıllar Zürih'e uçuşlar gerçekleştirdi. BH Hava Yolları, Karadağ'ın Tivat şehrine sezonluk charter seferler düzenledi. Air Serbia'nın Belgrad'a uçuşlarını yeniden başlatması, 2015 yılında BH Havayolları'nın iflası ve Zürih güzergahının askıya alınması nedeniyle 2015 yılında yolcu sayısı iki kattan fazla arttı. Banja Luka Havalimanı'nın sahibi olan SC Hükümeti, Air Serbia'nın Belgrad uçuşlarını sübvanse etmektedir. Ryanair Nisan 2018'de, Banja Luka'dan (ve bir bütün olarak Bosna) Brüksel Charleroi ve Memmingen'in her birine haftada iki kez hizmet vermeye başlayacağını açıklarken, Mayıs ayında Stockholm Skavsta ve Aralık ayında Berlin Schönefeld'i yeni rotalar listesine ekledi. Uçuşlar Ekim 2018'de başladı. 2019 yılında havalimanını toplamda 100 bin yolcunun kullanması bekleniyordu. Aşağıdaki havayolları Banja Luka'ya düzenli seferler gerçekleştirmektedir: Havaalanı, Vrbas'ın geniş bir vadisinde Lijevče'ye doğru genişleyen, Laktaši ve Gradiška belediyelerinin sınırları içerisinde inşa edildi. Yeni Banja Luka Gradiška otoyoluna bağlıdır. Susan Kare Susan Kare (; d. 5 Şubat 1954), Amerikalı grafik tasarımcı. 1980'lerde geliştirilen ilk Macintosh'ta kullanılan grafiksel kullanıcı arayüzü ve harf karakterleri konulu çalışmalarıyla tanınmıştır. NeXT, Microsoft, IBM, Facebook ve Pinterest adlı şirketlerde de çalışmıştır. Ithaca, New York doğumlu Kare havacılık ve uzay mühendisi Jordin Kare'in kardeşidir. Lise yıllarında Harry Loucks adlı bir tasarımcının yanında çalışmış ve tipografiyle burada tanışmıştır. Harriton High School'dan 1971'de, Mount Holyoke College'dan 1975'te mezun olduktan sonra New York Üniversitesi'ndeki doktora çalışmasını 1978'de tamamlamıştır. Kare 1982'de Apple Computer'da çalışmaya başlamış ve tasarım takımının önde gelen üyelerinden biri olmuştur. İlk Macintosh işletim sistemi için birçok harf karakteri ve simge tasarlamıştır. Apple'dan ayrıldıktan sonra NeXT'e katılan Kare Microsoft'ta çalıştığı dönemde Solitaire oyununun kart destesini tasarlamıştır. IBM'in OS/2 işletim sisteminde kullanılan simgeler de Susan Kare tarafından tasarlanmıştır. Joe Callahan John Kevin Callahan (23 Aralık 1953 –28 Mart 2020), Amerikalı aktör. En çok televizyon yapımı pembe dizi; Edmund Grey karakterini canlandırdığı "All My Children" (Bütün Çocuklarım) ile bilinir. Callahan 23 Aralık 1953'te Brooklyn, New York'ta doğdu. Berkeley'deki Kaliforniya Üniversitesi'nde hukuk eğitimi gördü. Callahan'ın yer aldığı aşina yapımlar arasında; 1984'ten 1985 yılına kadar Leo Russell karakterini canlandırdığı pembe dizi "General Hospital", 1986'dan 1988'e kadar Eric Stavros rolünü canlandırdığı tam zamanlı dizi "Falcon Crest", 1989'dan 1991'e kadar Craig Hunt rolünü canlandırdığı pembe dizi "Santa Barbara" ve 1992 ile 2005 yılları arasında yer aldığı Edmund Grey karakterini canlandırdığı pembe dizi "All My Children" sayılabilir. Callahan ayrıca Edmund rolünü canlandırdığı Esta TerBlanche ile birlikte rol aldığı 1997 yapımı komedi dizisi "Spin City" 'nin "My Life is a Soap Opera" adlı bölümü ile 2008'den 2010'a kadar "Days of Our Lives" adlı pembe dizide Dr. Richard Baker rolüyle ekranlara geldi. Callahan ve oyuncu eşi Eva LaRue, 1995'te gerçek zamanlı televizyon yapımı; "Weddings of a Lifetime" ile 1997'de "Miss Amerika Güzelik Yarışması" 'nı sunmuştur. Callahan 1990 yılında "To Tell the Truth" adlı televizyon programının yeniden versiyonunda tanınmış bir konuşmacı olarak yer almıştır. Callahan ilk evliliğini 1982'de Linda Freeman ile yapmış ve 1994'te boşammıştır. Bu beraberliğinden iki oğlu vardır. İkinci evliliğini "All My Children" dizisinden rol arkadaşı oyuncu Eva LaRue ile 30 Kasım 1996'da yapmış yaşamıno Lanai ve Hawaii'de geçirmiştir. Çiftin kızı Kaya McKenna Aralık 2001'de doğmuştur. 2005'te ikinci eşi oyuncu Eva LaRue'den ayrılmıştır. Callahan 28 Mart 2020'de geçirdiği inme sonrası komplikasyonlar sonucu 66 yaşında ölmüştür. Viorel Cibotaru Viorel Cibotaru (d. 19 Nisan 1958, Kişinev), 18 Şubat 2015 ve 30 Temmuz 2015 tarihleri ​​arasında Moldova Savunma Bakanı olarak görev yapan Moldovalı siyasetçi, eski siyasi analist ve gazeteci. 18 Haziran 2016'dan bu yana Cibotaru, Moldova Liberal Demokrat Partisi'nin başkanıdır. Cibotaru dört kitap yazdı. Viorel Cibotaru, 19 Nisan 1958'de Kişinev'de doğdu. 1975-1980 yılları arasında Moldova Devlet Üniversitesi'nde gazetecilik okudu ve 1981-1986 yılları arasında filoloji bilimleri doktoru olarak mezun oldu. 1987 yılında Moskova'daki Mihail Lomonosov Üniversitesi Gazetecilik Fakültesi'nde staj yaptı ve aynı yıl Filoloji Bilimleri alanında doktorasını aldı. 1985-1988 yılları arasında Moldova Devlet Üniversitesi Gazetecilik Fakültesi'nde öğretim görevlisi olarak çalıştı. 1988-1992 yılları arasında Eğitim ve Kültür Müdürlüğü'nün ilk başkan yardımcısı, Etnik İlişkiler Sektörü başkanı, Moldova Cumhuriyet Sendikalar Konseyi Bilgi Merkezi başkanı ve "Vocea Poporului" gazetesinin Genel Yayın Yönetmeni Yardımcısı idi. 1992 yılında binbaşı rütbesi aldı. 1992-1995 yılları arasında Savunma Bakanlığı'nın bir yayını olan "Oastea Moldovei" gazetesinin genel yayın yönetmenliğini yaptı. 1995-1997 yıllarında Savunma Bakanlığı basın sekreterliği başkanlığı görevini yürüttü. 1996 yılında aktif servisten rezerve edildi ve 1997'de yarbay olarak atandı. 1997-1999 yılları arasında Savunma Bakanlığı Dış İlişkiler Dairesi Başkanlığı yaptı. 1999'da Moldova Cumhuriyeti Barışı Koruma Kuvvetleri Komutan Yardımcısı ve Temmuz-Aralık aylarında Moldova Devlet Üniversitesi Gazetecilik ve İletişim Bilimleri Fakültesi'nde Öğretim Görevlisi olarak çalıştı. Aralık 1999'dan Haziran 2013'e kadar Moldova Devlet Üniversitesi Gazetecilik ve İletişim Bilimleri Fakültesi Gazetecilik Bölümü'nde öğretim üyeliği yaptı. 2000-2006 yılları arasında Kamu Politikası Enstitüsü'nde (IPP) program direktörlüğü yaptı. 2006 yılından bu yana Moldova Görünmez Koleji'nin ve Moldova'daki Avrupa Siyasi Araştırmalar Enstitüsü müdürüdür. 2008-2010 yılları arasında Moldova'da NATO ile ilgili Bilgi ve Belge Merkezi'nin direktörlüğünü yaptı. 2009 yılından bu yana Cenevre merkezli Silahlı Kuvvetlerin Demokratik Kontrolü Merkezi'nin Nepal'deki üst düzey ortak üyesi ve program koordinatörüdür. 18 Şubat 2015'te, Moldova Cumhuriyeti Savunma Bakanı olarak atandı ve bu görevi yeni kabinede yerini Liberal Anatol Șalaru'nun aldığı 30 Temmuz 2015 tarihine kadar yürüttü. 18 Haziran 2016'da gerçekleştirilen Moldova Liberal Demokrat Partisi Ulusal Kongresi'nde adaylardan Valeriu Streleț, Liliana Palihovici, Tudor Deliu ve Vadim Pistrinciuc, adaylıklarını Viorel Cibotaru lehine geri çekti. Böylece Cibotaru partinin genel başkanlığına seçildi. Viorel Cibotaru evli ve bir çocuk babasıdır. Rumence'nin yanı sıra İngilizce, Fransızca, Rusça ve İtalyanca bilmektedir. Yayınevlerinde, özel basımlarda, dergilerde, gazetelerde veya internette yayınlanan dört kitap ve 80 bilimsel ve yayınevi makalesi yazmıştır. Sovyetler Birliği'nde Başkurtlar Sovyetler Birliği'nde Başkurtlar, Sovyetler Birliği sınırları içerisinde içinde yaşayan Başkurt kişi veya grupları betimler. 1917 Ekim Devrimi'nden önce "Başkurt" kavramı ve Başkurt kültürü yoktu. Devrim öncesinde Başkurtlar genellikle göçebe çobanlardı. Kabileler halinde yaşadılar ve politik taleplere sahip bir halk olmadılar. Kendilerini sadece onları büyük ölçüde etkileyen yakındaki bir Türk halkı olan Tatarlar olarak düşündüler. Ancak 1930'lardan itibaren Başkurt olarak sınıflandırıldılar. Büyük çoğunluğu Başkurdistan Özerk Sovyet Sosyalist Cumhuriyeti'nde yaşadı. Bununla birlikte Ural Dağları, Kazakistan SSC ve Özbekistan SSC'de de Başkurt nüfus vardı. Yoğunluklu olarak İslam dinine inanış hakimdi. Sovyetler Birliği Komünist Partisi Başkurdistan Bölge Komitesi bölgedeki en yüksek yönetim pozisyonuydu. Aralık 1917'de Tüm Başkurt Kongresi'ne katılan delegeler, Başkurdistan bölgesinin ulusal özerkliğininin ilan edilmesine oy birliği ile karar verdi. Ardından 23 Mart 1919 tarihinde Başkurdistan Özerk Sovyet Sosyalist Cumhuriyeti kuruldu. Böylelikle Başkurdistan ÖSSC, Rusya Sovyet Federatif Sosyalist Cumhuriyeti'ne bağlı olarak ilan edilen ilk özerk cumhuriyet oldu. Ardından kültür çalışmaları hızlandı ve 1926'da ise ilk Başkurtça kitap yayınlandı. 1989 nüfus sayımına göre Sovyetler Birliği'nde 1.449.157 Başkurt yaşamaktaydı. Dentinogenez Dentinogenez, dişlerde büyük oranda bulunan bir madde olan dentinin oluşumudur. Dentinogenez, pulpanın dış duvarında yer alan özel bir biyolojik hücre tipi olan odontoblastlar tarafından gerçekleştirilir ve diş gelişiminin çan safhasının geç dönemlerinde başlar. Odontoblastların farklılaşmasından sonra görülen dentin oluşumunun farklı safhaları sonucunda farklı dentin tipleri üretilir: mantle dentin, primer dentin, sekonder dentin ve tersiyer dentin. Odontoblastlar dental papilla hücrelerinden farklılaşır. Bu, iç mine epitelinden (İME) salınan sinyal molekülleri ve büyüme faktörleri ile gerçekleşir. Odontoblastlar gelecekte diş tüberkülü olacak alana en yakın İME civarı bölgenin etrafına organik matriks salgılamaya başlar. Organik matris, büyük çaplı (0.1-0.2 μm çapında) kolajen lifleri içerir. Odontoblastlar, dişin merkezine doğru hareket etmeye başlar ve odontoblastik uzantı adı verilen bir uzantı oluşturur. Böylece, dentin oluşumu dişin içine doğru ilerler. Odontoblastik uzantılar, hidroksiapatit kristallerinin salgılanmasına ve matrisin mineralleşmesine neden olur (mineralizasyon, matriks vezikülleri nedeniyle oluşur). Bu mineralizasyon alanı mantle dentin olarak bilinir ve genellikle yaklaşık 20-150 μm kalınlığında bir tabakadır. Mantle dentin, dental papillanın önceden var olan yapı taşlarından oluşurken, primer dentin farklı bir süreçle oluşur. Odontoblastların boyutu artar ve bu sayede organik matriksin mineralizasyonuna katkıda bulunacak hücre dışı kaynakları ortadan kaldırır. Ek olarak, daha büyük odontoblastlar kollajenin daha küçük miktarlarda salgılanmasına neden olur, bu da mineralizasyonda daha sıkı düzenlenmiş, heterojen nükleasyona yol açar. Diğer moleküller de (lipitler, fosfoproteinler ve fosfolipitler gibi) salgılanır. Dentinogenez sırasında mineralizasyonun nasıl kontrol edildiği ile ilgili bazı tartışmalar vardır. Diş kökünde dentin üretimi yalnızca mine organının servikal kıvrımı yanında bulunan Hertwig epitel kök kılıfı oluşumundan sonra gerçekleşir. Kök dentini, kollajen liflerinin farklı yönelimi, fosfoforin seviyelerinin muhtemelen daha az olması ve daha az mineralize olması nedeniyle dişin kuronunda bulunan (kuronal dentin olarak bilinir) dentinden farklı olarak kabul edilir. Dentin olgunlaşması veya predentin mineralizasyonu, birikiminden hemen sonra iki fazda gerçekleşir: primer ve sekonder. İlk olarak, kalsiyum hidroksiapatit kristalleri, predentin kollajen liflerinde globüller veya kalsosferler oluşturur. Bu sayede primer mineralizasyon fazı sırasında genişleme ve kaynaşma sağlanır. Daha sonra, sekonder mineralizasyon aşamasında kısmen mineralize predentin içinde globüller oluştukça yeni mineralizasyon alanları ortaya çıkar. Bu yeni kristal oluşum alanları, başlangıçta oluşan kristaller üzerinde kısmen düzenli olarak katmanlaşır, bu da tam olarak kaynaşmamalarına rağmen genişlemelerine izin verir. Tam kristal kaynaşması ile birincil ve ikincil mineralizasyonun gerçekleştiği alanlar histolojik preparatta incelendiğinde, daha açık renkte ve yuvarlak kenarlı görünen bölgeler globüler dentin olarak kabul edilir. Aksine, histolojik preperatta daha koyu yay benzeri görülen bölgeler ise interglobüler dentin olarak kabul edilir. Bu bölgelerde, predentin içinde sadece birincil mineralizasyon meydana gelmiştir ve dentin globülleri tamamen kaynaşmaz. Bu nedenle, interglobüler dentin, globüler dentinden biraz daha az mineralizedir. İnterglobüler dentin, mine dentin sınırındaki kuronal dentinde ve dentin displazisi gibi bazı diş anomalilerinde özellikle belirgindir. Sekonder dentin kök oluşumu bittikten sonra oluşur ve çok daha yavaş üretilir. Primer dentinin aksine dişin her yerinde eşit miktarda olacak şekilde oluşmaz bunun yerine dişin kuronuna daha yakın kesitlerde daha hızlı oluşur. Bu oluşma yaşam boyunca devam eder ve yaşlı bireylerde görülen daha dar kök kanalını açıklar. Tersiyer dentin, travmanın şiddetine bağlı olarak ve travmaya yanıt olarak odontoblastlar ya da pulpadan gelen yedek odontoblastlar tarafından belirli bölgelerde üretilir. Tersiyer dentin, tepkisel veya onarıcı dentin olarak ikiye ayrılabilir. Tepkisel dentin, yaralanma odontoblast tabakasına zarar vermediğinde oluşturulur. Onarıcı dentin, yaralanma primer dentin katmanına hasar verebilecek kadar şiddetli olduğunda yedek odontoblastlar tarafından oluşturulur. Böylece, bu tersiyer dentin tipi, atrisyon veya diş çürüğü gibi bir uyarana tepki olarak oluşur. Deneme süresi Deneme süresi, hizmet (iş) sözleşmesinin başlangıcında tarafların birbirlerini tanımaları için konan süre. Deneme süresi içinde, iş sözleşmesi ile bir iş yerinde çalışmaya başlayan kişi, işyerinin çalışma koşulları ve olanakları ile işverenin genel tutumunu, işveren de, sistemindeki işlere ayak uydurup uyduramadığına karar vermesi için işe başlayan kişiyi tanıyabilir ve yetenekleri hakkında doğrudan bilgi edinebilir. Böylece taraflara bu süre içinde edindikleri bilgi ve görgüye dayalı olarak hizmet ilişkisini sürdürme ya da koparma hakkı doğar. Akyurt, Tercan Akyurt, Erzincan ilinin Tercan ilçesine bağlı bir köydür. Köyün eski adı, 1928 yılı kayıtlarında Gomê Aşti olup, Kurmanci'de Asdo Komu anlamına gelmektedir. Köy, Erzincan il merkezine 65 km, Tercan ilçe merkezine 12 km uzaklıktadır. Sementoblast Sementoblast, dişin kökü etrafındaki foliküler hücrelerden oluşan bir biyolojik hücredir. Sementoblastlar, sement (diş kökünün kaplayan sert doku) üretimi anlamına gelen sementogenezden sorumludur. Sementoblastların farklılaşma mekanizmaları tartışmalı olsa da ikinci derece kanıtlar epitelyum ya da epitel bileşenleri dental kese hücrelerinin boylarında uzama ile birlikte sementoblastlara farklılaşmasına sebep olabileceğini öne sürmektedir. Diğer teoriler Hertwig Epitel Kök Kılıfının rol aldığını öne sürer. Böylece sementoblastlar kemik oluşturan osteoblastlara benzemekle birlikte fonksiyonel ve histolojik olarak farklılık gösterir. Sementum hücreleri, yani sementositler, sıkışmış sementoblastlardır. Her bir sementosit, kemik