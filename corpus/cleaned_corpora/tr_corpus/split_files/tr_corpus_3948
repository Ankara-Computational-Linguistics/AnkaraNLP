enerjinin kalitesine, yani zaman içindeki dağılımına da bağlıdır. Hidroelektrik santralın kurulacağı yerin seçimini tabiat belirler ve bazen bu yer kullanma merkezlerinden çok uzakta olabilir. Böylece enerji nakli yüzünden maliyet fiyatı bakımından büyük yük altına girilir ve genellikle tüm hallerde kuruluş masrafları, termik santrallere oranla daha yüksektir. Buna karşılık, hidroelektrik santralın yakıt tüketimi yoktur, işletme ve bakım masrafları, termik santralden çok azdır. Hidroelektrik bir tesisin, işletme ekonomisi kuruluş masraflarını karşılarsa elverişli şartlara sahip olduğu düşünülür. Akarsu santralı, akarsulardan yararlanılarak elektrik enerjisinin üretildiği elektrik santralı türüdür. Akarsu santralının pratikte hiçbir enerji yedeği yoktur. Nehirlerin yükselme zamanında, santrallar maksimum güçlerini verir. Kuraklık zamanında, üretilen güç debi ile azalır ve bazı derelerde sıfıra kadar iner. Bu tür santrallar, Rhône ve Rhin üzerine yapılmıştır. Rhône üzerindeki Donzére santralı, nehrin ortalama debisine yakın olan saniyede 1.500 m'lük bir debiyi kullanacak şekilde donatılmıştır. Rhône, suları çekildiği zaman dahi normal olarak saniyede 400 m'lük bir debi verir. Bu yüzden santralın gücü, yılda ortalama 4'te 1 oranında değişir. Rhin'de ortalama debi saniyede 1.100 m ve sular çekildiği zaman saniyede 300 m olduğundan santralın gücündeki değişme oranı neredeyse aynıdır. Göl santralı, göllerden yararlanılarak elektrik enerjisinin üretildiği elektrik santralı türüdür. Göl santralları, nehir debisinin belirli bir kısmını yedek olarak tutan alavere havuzu tarafından beslenir. Bu tesislerin kurulmasına elverişli yerler azdır. Ayrıca, göl santrallarının çoğunda yıl içinde gelen fazla su miktarının ancak bir kısmı depo edilebilmektedir. Yıllık fazla su miktarının % 5'ini depo edebilen göl santrallarıdır. Fakat, bu stok nehrin en az birkaç saatlik ortalama debisine karşılık düşer. Bu stokun mevsimlik enerji akta katkısı çok azdır. Fakat, günlük puant zamanlarının atlatılmasında büyük önem taşır. Akarsu santrallerinde hidrolik türbinlerin su debisi yüksektir, buna karşılık suyun düştüğü yükseklik ve hızı azdır. Göl santralleri, basınçlı borularla beslenen dik veya dogucan kaçak su borusu veya galerisi ve bir transformatör merkezi. Bazı hidroelektrik santralleri yer altındadır. Nükleer santral, bir veya daha fazla sayıda nükleer reaktörün yakıt olarak radyoaktif maddeleri kullanarak elektrik enerjisinin üretildiği tesistir. Radyoaktif maddeler kullanılmasından dolayı diğer santrallerden farklı ve daha sıkı güvenlik önlemlerini, teknolojileri içerisinde barındırır. Reaktörün kalbinde, elde edilen ısıl enerji suya aktarılır, su almış olduğu bu enerji sebebiyle faz değiştirir ve kızgın buhar haline dönüşür. Elde edilen bu buhar daha sonra elektrik jeneratörüne bağlı olan buhar türbinine verilir. Su buharı, türbin mili üzerinde bulunan türbin kanatları üzerinden geçerken daha önceden almış olduğu ısıl enerjiyi kullanarak, türbin milini döndürür. Bu mekanik dönme hareketi sonucunda alternatörlerde elektrik elde edilir. BÃ©la Kun Béla Kun [ˈbeːlɒ kun] (20 Şubat 1886, Cehu Silvaniei [Macarca: Szilágycseh], Erdel - 30 Kasım 1939, Sovyetler Birliği; gerçek adı Béla Kohn'dur), Macar komünist politikacı. Béla Kun Yahudi kökenli bir aileden geliyordu. 1906 yılında soyadını Macarca biçimi olan "Kun" şeklinde değiştirdi. Klausenburg Üniversitesi'nde eğitim gördü ve üniversitede sosyalistlerle ilişkiye geçti. 1914'te Budapeşte'ye gitti ve burada sosyalist bir gazete yayınlamaya başladı. I. Dünya Savaşı sırasında Avusturya-Macaristan İmparatorluğu ordusunda görev yaptı ve 1916'da Ruslar tarafından esir alındı. Esirliği sırasında bulunduğu Rusya'da Bolşevikler'in taraftarı oldu. Ekim Devrimi'nden sonra serbest kaldı. 1918 Aralık ayında oradaki komünist devrime katılmak üzere Macaristan'a gitti. Mihály Károlyi hükûmeti tarafından tutuklandı, ancak savaşı izleyen işçi ayaklanmaları sonrasında 21 Mart 1919'da serbest bırakıldı. Macar Sovyet Devrimi'ne katıldı ve sosyalist ve komünistlerden oluşan hükümette yönetici görevi aldı. Bu hükûmet bankaları, büyük tarım ve sanayi işletmelerini devletleştirdiğini duyurdu. Devrimi Slovakya'ya yayma çabasındaki Macar Kızıl Ordusu'nun İtilaf Devletleri tarafından durdurulması ve sonrasında Çek ve Rumen birliklerinin müdahalesi sonucu devrim yenildi ve Kun'un yönetimindeki hükûmet 1 Ağustos 1919'da düştü. Kun önce Avusturya'ya, sonra da Sovyetler Birliği'ne kaçtı. Orada Komintern çalışmalarında aktif görevler aldı. 1921 yılında Almanya'daki başarısız Mart Ayaklanmalarına katıldı. 1928'de tekrar Viyana'ya döndü ve Macaristan'da yeni bir devrimci örgütlenme yaratmaya çalıştı. Sovyetler Birliği'ne döndükten sonra Troçkist olmakla suçlandı ve 1939 yılında idam edildi. Santral Santral ÅŸu anlamlara gelebilir: Telefon santrali Telefon santrali, birden fazla telefonun birbirini aramasını sağlayan, ses, görüntü ve mesaj iletişimi için aracılık eden ve genellikle iş ortamlarında kullanılan çok hatlı bir telefon sistemidir. İngilizce Private Branch Exchange kelimelerinin baş harfleri olan PBX'in karşılığıdır. Uzun yıllar boyunca ev ve işyerlerinde kullanılan analog telefon hatları ile çalışmalarına karşın son yıllarda yaygınlaşan VoIP teknolojisi ile IP Üzerinden çalışan modelleri de üretilmiştir. Telefonun iletişiminin ilk yıllarında, telefon görüşmesi yapabilmek için önce telekom ofisinde çalışan bir insanla konuşarak ondan görüşülmek istenen numaranın bağlanması talep ediliyordu. O kişi iki telefon hattını bir birine bağladığında karşılıklı iki yönlü görüşme sağlanıyordu. Zaman içerisinde bu durumu çözmek için telefon santralleri geliştirildi ve çevirilen numaranın doğrudan aranabilmesi ve iletişim kurulabilmesi sağlandı. Analog, Dijital, VoIP ve hem analog hem VoIP ile çalışan hibrit telefon santralleri bulunmaktadır. Bulut bilişimin yaygınlaşması ile telefon hizmetleri bulut bilişim ile de sağlanabilmektedir. Bu hizmetler genel olarak "sanal santral" veya "bulut santral" olarak adlandırılmaktadır. İşlevsel olarak, telefon santralleri dört ana çağrı işleme görevini yerine getirir: Bu temel işlevlere ek olarak, telefon santralleri, kendilerinin tercih edilme nedeni olarak farklı teknolojik özellikler sunabilir. Bu özellikler üreticilere göre farklılık göstermekle birlikte farklı isimlerle de anılıyor olabilir: Büyükdede, Ereğli Büyükdede, Konya Ereğli ilçesine bağlı bir köydür. Toros Dağları eteklerinde bulunan Büyükdede köyünde halk, geçimini hayvancılık ve çiftçilikle sağlar. Özellikle beyaz kiraz ve elma bahçeleri önemli yer tutmaktadır. X-4 Bantam Northrop X-4 Bantam; yatay kuyruğu olmayan, bunun yerine yuvarlanma ve dalma kontrolleri olan elevatör ve aileronları yerine elevon adı verilen tek bir parça kullanılmış, çift jet motorlu küçük deneme uçağı. Bazı aerodinamikçilerin yatay kuyruğu ortadan kaldırarak transonik hızlarda kanatların yol açtığı süpersonik şok dalgalarının yatay kuyrukla etkileşmei sorununu ortadan kaldırmayı umuyorlardı, ancak X-4'ün deneyleri bu umudu boşa çıkardı. Northrop Corporation tarafından iki X-4 prototipi inşa edildi, ancak ilk prototip mekanik olarak sorunluydu ve 10 uçuştan sonra yere çekilerek ikinci prototipe yedek parça deposu olarak kullanıldı. 1950-1953 arasında NACA Yüksek Hız Uçuş Araştırma İstasyonu (şu anda Edwards Hava Kuvvetleri Üssü) tarafından yapılan testlerde, X-4'ün yarı-kuyruksuz konfigürasyonu, ses hızına yaklaştıkça sıradışı uzunlamasına kararlılık sorunları yaratmaktaydı. Elde edilen veriler ve bu dönemde elde bulunan kontrol teknolojisi, transonik uçuşlarda kuyruksuz uçakların kullanılmasının olası olmadığını göstermekteydi. 1940'larda, yatay kuyruğun kullanılmamasının kanatların yaratacağı şok dalgalarının kuyruk ile etkileşimini engelleyeceği düşünülmekteydi. Bu etkileşimin Mach 0,9'a kadar olan transonik uçuşlardaki stabilite sorunlarının kaynağı olduğu düşünülüyordu. Yarı-kuyruksuz dizayn kullanılarak iki uçak çoktan üretilmişti: Nazi Almanya'sının II. Dünya Savaşı'nda kullandığı roket itkili Me-163 Komet'i ve İngilizlerin savaştan sonra ürettikleri de Havilland DH.108 Swallow. ABD Kara Kuvvetleri Northrop Havacılık Şirketi ile X-4'leri üretmesi için 11 Haziran 1946da anlaşma imzaladı.Northrop'un seçilme sebebi N-9M, XB-35 ve YB-49 gibi uçan kanat tasarımları sayesinde elde ettiği deneyimdi. Sonuçta üretilen araçlar gayet küçük boyutluydu. İki Wstinghouse J30 jet motoru, bir pilot, uçuş aletleri ve 45 dakikalık yakıta yer vardı. Neredeyse tüm bakım işleri merdiven veya tabure bile kullanılmadan yapılabiliyordu. Yerde ayakta duran bir insanın kokpitin içini görmesi olasıydı. Uçakta ayrıca hava freni olarak da kullanılan split flaplar vardı. Makineto Makineto (İngilizce; tube expander), delik çaplarını ve boruların uç kısımlarını ezerek genişletmeye yarayan sıvama aparatıdır. Delik yüzeylerinin yüzey pürüzlülüklerini ezerek pürüzleri gidermeye yarayan makinetolara "mikroler" denir. Bir tür soğuk şekillendirme işlemi olan makineto çekme sırasında yumuşak çelikten borunun iç kısmı ezilir ve çapı genişler, dolayısıyla da kendisini saran parçaya sıkı bir biçimde oturur. Bir ısı değiştiricisinde ya da bir kazanda, boru uçlarını genişleterek içinden geçtiği dram (ayna)'a sabitlemek için kullanılır. Borunun dışındaki parçanın iç bölümünde oluklar bulunabilir; çapı genişleyen boru malzemesi bu oluklara dolarak daha büyük bir güvenlik ve daha iyi bir sızdırmazlık sağlar. Makine imalat sanayiinde bir makine parçası üzerindeki bir deliğin iç yüzeyinin yüzey pürüzlüğünü iyileştirmek için de kullanılmaktadır. Mesela bir hidrolik pistonlu pompada pistonların çalıştığı deliklerin yüzeylerinin çok hassa olması istenmekte ve bu yüzey makineto işlemiyle sağlanmaktadır. Bu işlem sırasında üzerinde çalışılan deliğin iç yüzeyi ezilerek çapı bir miktar genişletilmekte, aynı zamanda yüzey pürüzlülüğü açısında çok hassas bir yüzey elde edilmektedir. Çok değişik tipleri bulunmaktadır. Belli başlı tipleri aşağıda verilmiştir. Minas Gerais Minas Gerais Brezilya'nın 26 eyaletinden biridir. Ülkenin güneydoğusunda yer alır. En kalabalık ikinci, yüzölçümü bakımından en büyük dördüncü eyalettir. Belo Horizonte başkenti ve en büyük şehridir. Katabatik Katabatik rüzgârı Antarktika'da görülen bir rüzgâr türüdür. Atmosferdeki soğuk havanın 10.000 metrelik bir dikey alçalması ile katabatik rüzgârı ortaya çıkar. Vadilerden aşağı doğru esen bu rüzgârın saatteki hızı 240 km'ye çıkabilir. Bu rüzgâr ortaya çıktığında etkisi dünyanın birçok yerinde görülür. Ahmet Åžener Ahmet Şener (1921, Vakfıkebir, Trabzon - 14 Haziran 1991, Keçiören) Türk siyasetçi. Ankara Üniversitesi Ziraat Fakültesi'ni bitirdi. Tarım Bakanlığı Zatişleri Müdürlüğü, Kurucu Meclis Tarım Teşekkülleri Temsilciliği (6 Ocak 1961 - 25 Ekim 1961), 1.(XII), 2.(XIII), 3.(XIV), 4.(XV) ve 5.(XVI) Dönem Trabzon Milletvekilliği ile Orman ve Devlet Bakanlıkları yaptı. Trabzon’da Karadeniz Teknik Üniversitesi kurulmasında önemli rol oynadı. Evli ve Trabzonspor kulübünün başkanlarından Sadri Şener, Kocaeli Üniversitesi Rektörü Prof. Dr. Sezer Şener Komsuoğlu ve TAV Havalimanları Holding CEO'su Mustafa Sani Şener'in babasıdır. Hasan Korkut Hasan Korkut (d. 1927, Babaeski, Türkiye), Türk siyasetçi. İstanbul Eğitim Enstitüsü'nü bitirdi. Türkiye Cumhuriyeti Millî Eğitim Bakanlığı Bakanlık Mişavirliği, 3.(XIV) ve 5.(XVI) Dönem Kırklareli Milletvekilliği ile Devlet Bakanlığı yaptı. Evli ve üç çocuk babasıdır. Adalet Partisi'nden ayrılarak Bülent Ecevit ile bakanlık karşılığı hükûmet kuran 11 milletvekilinden biridir. (Güneş Motel Olayı) Fatih Özgüven Fatih Özgüven (d. 2 Ekim 1957, İstanbul) Türk yazar ve çevirmen. Edebiyat kitaplarının ve çevirilerinin yanında, sinema yazılarıyla da tanınmaktadır. Avusturya Lisesini ve ardından İÜEF İngiliz Dili ve Edebiyatı Bölümü'nü bitirdi. Birçok dergi ve gazetelerde çevirileri, sinema ve edebiyat yazıları yayınladı. Boğaziçi Üniversitesi'nde sinema ve edebiyat dersleri verdi. Özellikle Nabokov, Mann, Borges, Kundera ve Woolf çevirileriyle tanınır. Ayrıca, "Bahçe" isimli bir kısa filmi bulunmaktadır. İstanbul Bilgi Üniversitesi İletişim Fakültesi Sinema ve Televizyon Bölümü'nde öğretim üyesi olarak çalışmakta ve Radikal gazetesinde haftalık sinema yazıları yazmaktadır. Nicel sayı Matematikte, kardinal sayılar ya da nicel sayılar, kısaca kardinaller; bir kümenin kardinalitesi ya da nicesi olarak bilinen büyüklüğünü göstermek için kullanılan sayılardır. Sonlu kümelerde kardinalite, kümenin öğe sayısını gösteren doğal bir sayıdır. Sonsuz kümelerin öğe sayısını tanımlamak için transfinite kardinal sayılar vardır. Sonsuz bir "S" kümesinin özaltkümesi olan bir "A" kümesi, "S" ile aynı kardinalitede olabilir. Bütün sonsuz kümeler aynı kardinaliteye sahip değildir. Sonsuz kümelerin kardinaliteleri formula_1 (okunuşu "alef", İbrani alfabesinin ilk harfi) harfi ile tanımlanır. Kardinal sayılar: formula_2. Yukarıda görüleceği gibi doğal sayıları (sonlu kardinaller), alef sayıları (sonsuz kardinaller) takip eder. Doğal sayılar ve alef sayıları sıral sayıların alt sınıf (matematik)larıdır. Richard Carlile Richard Carlile (8 Aralık 1790 - 10 Şubat 1843), İngiliz gazeteci. Basın özgürlüğünün önde gelen savunucularından olan Richard Carlile bir ayakkabı yapımcısının oğluydu. 1813'te Londra'da gezginci teneke ustası olarak çalışmaya başladı. Thomas Paine'in "Rights of Man (İnsan Hakları)" adlı yapıtından etkilendi; 1817'deki ekonomik bunalımın da zorlamasıyla iş değiştirerek radikal görüşlü haftalık iki derginin satıcılığını üstlendi. Daha sonra ikinci derginin sahibi William Sherwin'in matbaasının başına geçen Carlile çok sayıda radikal ve yaradancı yazı yayımladı. Bunlar arasında kendi yazdığı bir makale de vardı. Paine'in yapıtlarını yayımladığı için yargılanan Carlile 1819'da 3 yıl hapis ve yüklü bir para cezasına çarptırıldı; para cezasını ödemediği için mahkûmiyeti 6 yıla uzatıldı. Bu arada tek sahibi durumuna geldiği derginin adını The Republican biçiminde değiştirmişti. Hapiste bulunduğu süre içinde derginin 12 cildini yayıma hazırladı. Kamu Finansmanı Genel Müdürlüğü Kamu Finansmanı Genel Müdürlüğü, Türkiye Cumhuriyeti Hazine ve Maliye Bakanlığı'na bağlı olarak görev yapan bir genel müdürlüktür. Kamu Finansmanı Genel Müdürlüğü'nün görev ve yetkileri şunlardır: Kamu Sermayeli Kuruluş ve İşletmeler Genel Müdürlüğü Kamu Sermayeli Kuruluş ve İşletmeler Genel Müdürlüğü, Türkiye Cumhuriyeti Hazine ve Maliye Bakanlığına bağlı olarak görev yapan bir genel müdürlüktür. Kamu Sermayeli Kuruluş ve İşletmeler Genel Müdürlüğünün görev ve yetkileri şunlardır: Dış Ekonomik İlişkiler Genel Müdürlüğü Dış Ekonomik İlişkiler Genel Müdürlüğü, Türkiye Cumhuriyeti Hazine ve Maliye Bakanlığı'na bağlı olarak görev yapan bir genel müdürlüktür. Dış Ekonomik İlişkiler Genel Müdürlüğü'nün görev ve yetkileri şunlardır: Sigortacılık Genel Müdürlüğü Sigortacılık Genel Müdürlüğü, Türkiye Cumhuriyeti Hazine ve Maliye Bakanlığı'na bağlı olarak görev yapan bir genel müdürlüktür. Sigortacılık Genel Müdürlüğü'nün görev ve yetkileri şunlardır: Yabancı Sermaye Genel Müdürlüğü Yabancı Sermaye Genel Müdürlüğü, Türkiye Cumhuriyeti Hazine ve Maliye Bakanlığı'na bağlı olarak görev yapan bir genel müdürlüktür. Yabancı Sermaye Genel Müdürlüğü'nün görev ve yetkileri şunlardır: Beş element Geleneksel Çin Bilimleri'nde evrenin açıklanmasında kullanılan yöntemlerden biridir. Çince'de Wu Xing (Çince: 五行; Pinyin: Wǔ Xíng) olarak anılan yöntem içerik olarak aslında "Beş Unsur, Beş Döngü, Beş Dönüşüm Hali" gibi anlamlara daha yakındır. "Element" sözcüğünün kullanılması batılı çevirmenlerden kaynaklanmaktadır ve bu hatalı çeviri aynen Türkçede de tekrarlanmıştır. Kadim Çin öğretilerinde kullanılan en temel unsurlar, Akdenizi çevreleyen uygarlıklarda kullanıldığı gibi "birbirinden bağımsız etkenler" olarak değil, birbirine dönüşebilen en temel enerji halleridir. Kadim Çin'de evren ve doğadaki her oluşumun açıklanmasında Yin ile Yang kuramının yanı sıra kullanılan etkili diğer bir yöntemdir. En sık kullanıladığı alanlardan biri de Geleneksel Çin Tıbbı'dır. İbn-i Sina, evrensel temel etkenlerden söz ederken "Unsur" sözcüğünü kullanmıştır. Toplumdan topluma değişiklik gösteren temel unsurlar farklı sayıda ve içerikle ortaya çıkmıştır. Akdeniz ve Ortadoğu uygarlıklarında "ateş, su, toprak" olarak üç unsur veya "ateş, su, toprak, hava" olarak dört unsur şeklinde görünmektedir. Hindistan kültürlerinde veya Tibet'te de beş unsur görünmektedir. Bazı unsurlar diğerlerinde ya isim değiştirmiştir ya da tümüyle farklı bir unsur olarak görünür. Misal Ortadoğudaki "Hava" unsuru, Çin geleneklerinde "Metal" unsruyla büyük benzerlik gösterirken; Çin geleneklerinde görünen "Odun/Ağaç" Ortadoğu geleneklerinde görünmemektedir. Unsurlar yansıttıkları döngü, dönüşüm veya süreçlerin imgesel bir ifadesidir. Örneğin: Odun her türlü canlı yaşam ve onunla ilgili süreçleri anlatan bir imgedir. Sözlü anlatımda simgelere başvurmak şarkı, şiir gibi halkın daha geniş kesimlerine ulaşmasını, öğrenmeyi kolaylaştıran çok etkili bir yöntem olmuştur. Geleneksel Çin Tıbbın'da rahatsızlıkların teşhisinde ve tedavisinde çok önemli bir işlevi vardır ve günümüzde de gelişmiş olarak sık başvurulan bir yöntemdir. Bu yöntemde evrendeki her türlü süreç muhakkak Odun (木 "mù"), Ateş (火 "huǒ"), Toprak (土 "tǔ"), Metal (金 "jīn"), Su (水 "shuǐ") olarak beş unsurun süreçlerinden geçer. Her unsur kendi içinde Yin ve Yang olmak üzere iki kutup barındırırken bizzat kendisi de ya Yin karakterli ya da Yang karakterli olmaktadır. Besleme, Tüketme, Denetleme, Suistimal süreçleri unsurlar arası ilişkilerde yaşanabilecek döngülerdir. Tüm unsurlar karşılıklı olarak bu döngüler ilişkisiyle birbirine bağlıdır. Temel döngü şöyledir: Odun-Ateş-Toprak-Metal-Su-Odun. İlkesel olarak denetimsiz besleme gelişemez, beslemesiz denetim etkili olamaz. Besleme ve denetim uyum içindeyken döngü yol alır. Besleme ve Tüketme Döngüsü: "Ana ve Çocuk" ilişkisi olarak da anılır. Örneğin: Odun, Ateşi beslerken eş zamanlı Ateş de Odunu tüketir. Benzer olarak Ateş, Toprağı beslerken Toprak da Ateş'i tüketir ve sırayla diğer unsurları takip ederek döngü tamamlanır. Besleyen unsur "Ana", tüketen unsur ise "Çocuk" olarak görülür. Besleme döngüsünün tersine ilerleyen yön ise Tüketme Döngüsü'dür. Besleme Döngüsü: Odun-->Ateş; Ateş-->Toprak; Toprak-->Metal, Metal-->Su, Su-->Odun'u besler. Tüketme Döngüsü:Odun-->Su, Su-->Metal, Metal-->Toprak, Toprak-->Ateş, Ateş-->Odun'u tüketir. Denetleme Döngüsü: Odun-->Toprak, Ateş-->Metal, Toprak-->Su, Metal-->Odun, Su-->Ateş'i denetler Susitimal (Denetleme döngüsünün tersi yönde gelişir): Odun-->Metal, Su-->Toprak, Metal-->Ateş, Toprak-->Odun, Ateş-->Su'yu suistimal eder. Suistimal denetlemenin zayıflığı anlamına gelir. Beş Unsur kuramı organlar ile unsurlar arasında da bir ilişki gördüğünden, ilgili organdaki rahatsızlıklar ilgili unsurun zayıflığı veya kuvvetli olmasına bağlı olarak, diğer unsurları aşırı tüketmesine veya kendisinin tüketilmesine yol açar. Bu haldeki unsurlar "Yetersizlik Görüntüsü" veya "Taşkınlık Görüntüsü" içinde değerlendirilerek yapılan teşhislerden tedavi için gerekli süreç ortaya konur. Tedavide unsurlar çerçevesinde besleyen-tüketen, denetleyen-suistimal döngüsel ilişkileri muhakkak ortaya konarak hangi organların rahatsızlığa veya tedaviye dahil olacağı ortaya çıkarılır. Geleneksel Çin Tıbbın'da rahatsızlıkların teşhisinde ve tedavisinde baş vurulan kuramlardan biridir. Bu yöntemde bedendeki organlar ve ilgili meridyenlerindeki her türlü süreç muhakkak Odun (木 "mù"), Ateş (火 "huǒ"), Toprak (土 "tǔ"), Metal (金 "jīn"), Su (水 "shuǐ") olarak beş unsur döngüsünde gelişir. Her unsur kendi içinde Yin ve Yang olmak üzere iki kutup barındırırken bizzat kendisi de ya Yin karakterli ya da Yang karakterli olmaktadır. Beş Unsur kuramı 12 meridyen kuramlarıyla birlikte ele alınır. Organlar ve onlara ilişik ilgili enerji hatları/meridyen üzerindeki akupunktur yuvalarının (akupuktur noktası diye de bilinir) bir kısmı unsurlar ile ilişkilendirilir. Buna göre rahatsızlıklarda ilgili meridyendeki "ana" görevindeki unsuru temsil eden yuva ile "çocuk" görevindeki yuvalar "yoksunluk veya taşkınlık" görüntüsüne göre "takviye veya tahliye" yöntemleriyle uyarılır. Beş Element sözünün en çok kullanıldığı alan astrolojidir. Beş Unsur kuramıyla bu yüzden ayrı tutulabilir. Beş Unsur'un temeli değişim üzerine kuruludur ve mutlak/değişmez değerlendirmelerle ele alınamaz. Doğum ve ölüm arasındaki süreçlerin tam olarak hangi unsurlara karşılık geleceğinin tespiti güçlükler barındırdığı gibi biri diğerine de dönüşebilir. Bir kişi mutlak olarak ateş, su, toprak vs. olarak değişmez bir şekilde ele alınamaz. Ekonomik Araştırmalar Genel Müdürlüğü Ekonomik Araştırmalar Genel Müdürlüğü, Türkiye Cumhuriyeti Hazine ve Maliye Bakanlığı'na bağlı olarak görev yapan bir genel müdürlüktür. Ekonomik Araştırmalar Genel Müdürlüğü'nün görev ve yetkileri şunlardır: Tütün ve Alkol Piyasası Düzenleme Kurumu Tütün ve Alkol Piyasası Düzenleme Kurumu, IMF ile 1999 yılında gerçekleştirilen destekleme düzenlemesi anlaşması çerçevesinde tütün üretimine yönelik destekleme mekanizmasına son verilmesine ve TEKEL'in özelleştirilip bu sektöre ilişkin yetkilerin bir kurula devredilmesine karar verilmesi üzerine 09.01.2002 tarihli ve 24635 sayılı Resmî Gazete'de yayımlanan 4733 sayılı "Tütün ve Alkol Piyasası Düzenleme Kurumu Teşkilat ve Görevleri Hakkında Kanun" ile söz konusu bu Kanun ve diğer Kanunlarla verilen görevleri yerine getirmek ve yetkileri kullanmak üzere kamu tüzel kişiliğini haiz, idari ve mali özerkliğe sahip bir kurum olarak kurulmuştur. Bağımsız idari otorite niteliğindeki Kurum, Tarım ve Orman Bakanlığı ile ilişkilendirilmiştir. Tütünde destekleme sistemini kaldıran 4733 sayılı Kanun, aynı zamanda tütün alım-satım piyasasını ve tütün ithalatını serbestleştirmiştir. TAPDK'nin temel görevleri: TAPDK, 24.12.2017 tarihli KHK ile kurum kapatılmış, kuruma ait yetkiler Tarım ve Orman Bakanlığı'na devredilmiştir. Alanyurt, Ä°scehisar Alanyurt, Afyonkarahisar ilinin İscehisar ilçesine bağlı bir belediyedir. Afyon il merkezine 40 km, İscehisar ilçesine ise 17 km uzaklıktadır. 43. Türkiye Hükûmeti 43. Türkiye Cumhuriyeti Hükûmeti veya 6. Demirel Hükûmeti veya Kerhen Milliyetçi Cephe Hükûmeti, Adalet Partisi Genel Başkanı Süleyman Demirel başkanlığında kurulan hükûmet 12 Kasım 1979 - 12 Eylül 1980 tarihleri arası görev yaptı. MSP ve MHP'nin dışarıdan desteklediği azınlık hükûmetidir. 1979 milletvekili ara seçimlerinden Adalet Partisinin zaferle çıkması sonrası kurulmuştur. "Kerhen" adını diğer sağ partilerin gönülsüzce hükûmeti desteklemesinden ve güvenoylamasında Necmettin Erbakan'ın "Kabul" dedikten sonra "ama tabii kerhen" demesinden almıştır. 24 Ocak Kararları bu hükûmet döneminde alınmıştır. 12 Eylül darbesi ile görevi sona ermiştir. Hindistan'ın idari yapılanması Hindistan yirmi sekiz eyalet ve yedi birlik bölgesinden oluşan bir federal cumhuriyettir. Eyaletler ve birlik toprakları da daha küçük idari birimlere bölünür. Hindistan, tarih boyunca, bölgede her birinin kendi idari bölümlenmesini kabul ettirdiği birçok farklı etnik grup tarafından yönetilmiştir. Günümüz Hindistan’ının idari bölümleri Britanya İmparatorluğu’nun sömürge yönetimi sırasında oluşmaya başlamış olan görece yeni bir bölümlenmedir. Britanya Hindistan İmparatorluğu bünyesinde günümüz Hindistan, Pakistan, ve Bangladeş’i barındırıyordu. Bu imparatorluğa bağlı olan diğer bölgeler de günümüz Nepal, Afganistan ve Myanmar (Burma) ülkeleridir. Bu dönemde Hindistan’ın bölgeleri ya doğrudan Britanya tarafından ya da yerel rajalar tarafından yönetilmiştir. 1947 yılında Hindistan’ın bağımsızlığını kazanmasıyla bu bölgeler büyük oranda korunmuş, yalnızca Pencab ve Bengal Hindistan ile Pakistan arasında paylaştırılmıştır. Yeni ulusun önündeki zor görevlerden biri soylular tarafından yönetilen birçok eyaleti birliğe katmak olmuştur. Bağımsızlığın ardından istikrarsızlık baş gösterdi. Britanyalılar tarafından sömürgecilik nedeniyle gelişigüzel yaratılmış olan eyaletler ne bölgede bulunan geniş etnik çeşitliliği yansıtıyordu ne de Hindistan yurttaşlarının iradesiyle oluşmuştu. Ortaya çıkan etnik gerginlikler Hindistan Parlamentosu’nun 1956 yılında ülkeyi etnik ve dil sınırlarına göre yeniden düzenlemesine neden oldu. Hindistan’da bulunan eski Fransız ve Portekiz sömürgeleri Hindistan Cumhuriyeti’ne 1962 yılında Puducherry, Dadra, Nagar Haveli, Goa, Daman, ve Diu birlik bölgeleri olarak katıldılar. 1956 yılından beri varolan eyaletlerden ayrılan yeni eyalet ve birlik bölgeleri yaratıldı. Bombay eyaleti kullanılan dil farklılığı nedeniyle Bombay Yeniden Örgütlenme Yasası ile 1 Mayıs 1960'ta Gucerat ve Maharaştra eyaletlerine bölündü. 1966’daki Pencab Yeniden Örgütlenme Yasası Pencab eyaletini dil ve din sınırlarına göre bölerek yeni bir Hindu ve Hindi dili konuşan Haryana eyaleti oluşturdu, Pencab’ın kuzey illeri Himaçal Pradeş eyaletine bağlandı, ve Pencap ile Haryana’nın ortak başkenti olan Çandigarh’ı birlik bölgesi yaptı. Nagaland 1962’de, Meghalaya ve Himaçal Pradeş 1971’de, Tripura ve Manipur 1972’de eyalet yapıldı. Arunaçal Pradeş 1972’de birlik bölgesi yapıldı. Sikkim Krallığı 1975'te Hindistan’a ilhak edilerek eyalet yapılmıştır. Mizoram 1986’da, Goa ve Arunaçal Pradeş 1987’de eyalet yapılırken Goa'nın kuzey yerleşim bölgeleri Daman ve Diu ayrı birer birlik bölgesi olmuştur. 2000 yılında üç yeni eyalet yaratılmıştır: Bihar’ın güney illerinden Jharkhand, doğu Madhya Pradeş’ten Çhattisgarh ve kuzeybatı Uttar Pradeş’ten Uttarançal. Delhi ve Puducherry birlik bölgelerine kendi meclslerini seçme hakkı verilmiştir ve tam eyalet olma yolunda ilerlemektedirler. Sıçramalı kesme Sıçramalı kesme ("jump cut"), film kurgusunda bir devamlı çekiminin orta bölümünün silinmesi ve çekimin başlangıç ve sonunun beraber birleştirilmesidir. Bu teknik zamanda devamlılığı keser ve şaşırtıcı bir efekt üretir. Herhangi bir hareket eden nesnenin çekimde yeni konuma atladığı görülecektir. Klasik devamlı kurguda, sıçramalı kesmeler bir tekniksel akışı dikkate alırlar. Kurgu tarzında olan çoğu kesimler bir sıçramanın görünüşünden sakınmak için farklı sahneler veya aynı sahnenin önemli faklı görünümleri arasında meydana gelir. Kesimleri görünmez, dikkat çekmeyen yapmak için çok çaba harcanır. Doğanlar, İscehisar Doğanlar, Afyonkarahisar ilinin İscehisar ilçesine bağlı bir köydür. Köy, dağlık arazi üzerine kurulmuştur. Köyün nüfusu 900 civarındadır, İlçe merkezine 10 km uzaklıktadır. Avustralya saksağanı Avustralya saksağanının ("Cracticus tibicen") gürültülü ve metalik bir sesi vardır. Tüyleri siyah ve beyazdır. Saldırgan bir kuştur. Bu saldırganlığı, üreme mevsiminde, çok daha büyük kuşlara ve insanlara saldıracak dereceye varır. Karaağaç, İscehisar Karaağaç, Afyonkarahisar ilinin İscehisar ilçesine bağlı bir köydür. Afyonkarahisar'a 20 km, İscehisar ilçesine 8 km uzaklıktadır. HÃ¼p "Hüp", pop müzik sanatçısı Tarkan'ın 2001 tarihli Karma albümündeki 8. parça ve aynı adlı teklidir. Parçanın sözleri ve müziği Nazan Öncel'e aittir. Düzenlemesini Ozan Çolakoğlu yapmıştır. "Hüp" şarkısının 1. klibi ekim ayında yayımlandı, 1. klip içerdiği öpüşme sahnelerinden dolayı ulusal hiçbir müzik kanalında yayınlanmasına izin verilmemiş, basın engellemesi yaşanmıştır. 2002'nin ilk aylarında Hüp remix sürümü olarak 2. klip çekildi. Single 350.000 kadar satış yapmıştır. Psikanalitik edebiyat teorisi Psikanalitik edebiyat kuramı, Sigmund Freud'un temelini attığı psikanalizin yöntemlerinin edebiyat eleştirisine uygulanmasıdır. Psikanalizin ilk dönemlerinden itibaren, Freud'un kendi yazdığı denemeler de dahil olmak üzere, etkili olmuştur. Zamanla geliştirilmiş ve farklı dallara ayrılmıştır. Metin MusaoÄŸlu Metin Musaoğlu (d. 1946, Nusaybin, Mardin, Türkiye), Türk siyasetçi. İstanbul Eczacılık Yüksekokulu'nu bitirdi. Serbest Eczacılık, 16.(V), 21. Dönem Mardin Milletvekilliği ile Devlet Bakanlığı yaptı. Evli ve beş çocuk babasıdır. Muhammet Kelleci Muhammet Kelleci (d. 1941, Görele, Giresun), Türk siyasetçi. Sivas Öğretmen Okulu ve Ankara Üniversitesi İlahiyat Fakültesi mezunudur. Din Dersi Öğretmenliği, İdarecilik, TBMM 5.(XVI) Dönem Amasya Milletvekilliği ile 43. Hükûmet Devlet Bakanlığı yapmıştır. Evli ve üç çocuk babasıdır. Talat Asal Talat Asal (1922, Çankırı, Türkiye - 1 Eylül 2012, Ankara, Türkiye), Türk siyasetçi, Spor yöneticisi ve Beşiktaş Jimnastik Kulübü'nün 21. başkanıdır. Ankara Üniversitesi Hukuk Fakültesi'ni bitirdi. Serbest Avukatlık, Emlak Bank Yapı Ltd. Şti. Müşavirliği, 1.(XII) Dönem Edirne, 2.(XIII) Dönem Zonguldak, 3.(XIV) Dönem Samsun, 4.(XV) ve 5.(XVI) Dönem İzmir Milletvekilliği, Adalet Partisi Genel Sekreterliği ve Gençlik ve Spor Bakanlığı yaptı. Evli ve 2 Çocuk babasıdır. Yassıada'da eski Demokrat Partililerin avukatlığını yaptı Adnan Menderes'in avukatlığını üstlendi. 1961'de YTP'den Edirne milletvekili seçildi daha sonra Cevat Önder ve Mehmet Turan Bilgin ile birlikte YTP'den ihraç edildi ve Adalet Partisi'ne katıldı 1970'te Samsun milletvekiliyken Adalet Partisi'nden ayrılıp Demokratik Parti'nin kurucularından oldu 1975'te İzmir milletvekiliyken Adalet Partisi'ne geri döndü. 1 Eylül 2012 tarihinde Ankara Bayındır Hastanesinde vefat etti. 1968-1969 yılarında Beşiktaş Jimnastik Kulübü başkanlığı yapan Talat Asal yaşayan en eski Beşiktaş J.K. Başkanıydı. Ahmet Ã‡akmak Ahmet Çakmak (1931, Gerede, Bolu), Türk siyasetçi. İstanbul Üniversitesi Hukuk Fakültesi'ni bitirdi. Serbest Avukatlık, 1.(XII), 2.(XIII), 3.(XIV), 4.(XV) ve 5.(XVI) Dönem Bolu Milletvekilliği, TBMM Başkanvekilliği ile Gümrük ve Tekel Bakanlığı yaptı. 1961'de YTP'den Bolu milletvekili seçildi daha sonra Adalet Partisi’ne geçti. Evli ve iki çocuk babasıdır. ETOPS ETOPS (Extended-range Twin-engine Operation Performance Standards)'in kısaltması (acronym). Daha kısa olarak "Extended-range Twin Operations" da deniyor. ICAO tarafından belirlenmiş çift motorlu uçakları kapsayan bir standard. Çift motorlu uçakların, acil durumda inmeleri gereken "diversion airportlarından" en fazla bir saat uzaklıkta olmaları kuralını, daha yüksek zaman aralıklarına taşıyor. Havacılık çalışanlarının arasında "Engines Turn or Passengers Swim" olarak da adlandırılır. Maksim Litvinov Maksim Maksimoviç Litvinov (; doğum adı; Meir Henoch Mojszewicz Wallach-Finkelstein; 17 Temmuz 1876 - 31 Aralık 1951), Sovyet diplomat ve 1930-1939 yılları arasında görev yapan Sovyetler Birliği Dışişleri Halk Komiseri. Dünya ölçeğinde silahsızlanma ve Nazi Almanyası'na karşı Batılı devletlerle ortak bir güvenlik sistemi oluşturma görüşlerinin önde gelen savunucularından oldu. Rus Çarlık Ordusu'nda görev yaparken Marksizmden etkilenerek 1898 yılında Rus Sosyal Demokrat İşçi Partisi'ne katıldı. Devrimci etkinliklerinden dolayı 1901 yılında tutuklandıysa da ertesi yıl kaçarak İngiltere'ye gitti. 1903 yılından sonra Bolşeviklerin safında yer alarak Avrupa'daki parti etkinliklerine katıldı. 1907 Tiflis banka soygunu'na katıldı. 1917 Ekim Devrimi'nin ardından diplomatik temsilci olarak Londra'ya atandı. 1918 yılında propaganda çalışmalarına katıldığı gerekçesiyle tutuklandı. Bir yıl sonra Sovyet Rusya'da gizli bir görev yaparken yakalanan İngiliz gazeteci Robert Bruce Lockhart'la değiştirilerek serbest bırakıldı. Rusya'ya döndüğünde Dışişleri Komiserliği'nde görev aldı. 1930 yılında kadar Georgiy Çiçerin'in yardımcısı olarak Sovyetler Birliği Dışişleri Halk Komiseri Yardımcılığı görevi yaptı. 1927-1930 yılları arasında Milletler Cemiyeti Dünya Silahsızlanma Konferansı hazırlık komisyonundaki Sovyet delegasyonunun başkanı olarak önerdiği kapsamlı silahsızlanma programıyla adını duyurdu. 21 Temmuz 1930 tarihinde Sovyetler Birliği Dışişleri Halk Komiseri olarak atandı. 1932 yılında Cenevre'de toplanan Dünya Silahsızlanma Konferansı'na Sovyet başdelegesi olarak katıldı. Londra'daki Dünya Ekonomik Konferası'nda Sovyet delegasyonunun başında yer aldı. 1934 yılında SSCB ile ABD arasında diplomatik ilişkiler kurulması için yapılan görüşmeleri yönetti. 1934-1938 yılları arasında Nazi Almanyası'nın güçlü bir tehdit haline gelmesi üzerine Milletler Cemiyeti'ni ortak direniş için planlar yapmaya çağırdı. Almanya'ya karşı 2 Mayıs 1935 tarihinde Fransa, 16 Mayıs 1935 tarihinde de Çekoslovakya ile antlaşmalar imzaladı. 1936 yılında SSCB adına Montrö Boğazlar Sözleşmesi'ni imzaladı. Sovyetler Birliği'nin dış politikasını değiştirerek Alman-Sovyet Saldırmazlık Paktı'nı imzalamasından önce 3 Mayıs 1939 tarihinde görevden alındı. Alman ordularının Sovyetler Birliği'ne saldırmasından sonra 1941 yılında yeniden etkin göreve döndü. Önce 1941-1943 yılları arasında ABD Büyükelçisi, sonra da Sovyetler Birliği Dışişleri Halk Komiser Yardımcısı oldu. Ağustos 1946'da emekliye ayrıldı. Orhan Cemal Fersoy Orhan Cemal Fersoy (1923, Bursa, Türkiye - 20 Eylül, 1983, İzmir, Türkiye), Türk siyasetçi. Bursa Erkek Lisesi'nden mezun oldu. İstanbul Üniversitesi Hukuk Fakültesi'ni bitirdi. Serbest Avukatlık, Gazetecilik, Yazarlık, Emekli Sandığı Yönetim Kurulu Üyeliği, 3.(XIV) Dönem İstanbul Milletvekilliği, Cumhuriyet Senatosu İstanbul Üyeliği (12 Ekim 1979 - 12 Eylül 1980) ile Millî Eğitim Bakanlığı yaptı. Evli ve iki çocuk babasıdır. Ayrıca Emekli Sandığı Genel Müdürlüğü Müdürler Kurulu üyeliği yapmıştır. Çakra (anlam ayrımı) Mehmet Selahattin Kılıç Mehmet Selahattin Kılıç (1921, Osmaniye - 28 Ağustos 2008, Ankara), Türk siyasetçi. İstanbul Teknik Üniversitesi İnşaat Fakültesi ve Washington İktisadi Kalkınma Enstitüsü mezunudur. Devlet Su İşleri Adana Bölgesi Mühendisliği, Hatay Başmühendisliği, Merkez Teşkilatı Etüt ve Plan Dairesi Fen Heyeti Mühendisliği ve Başkan Yardımcılığı, Etüt ve Plan Dairesi Başkanı Sulama ve Drenaj Türk Millî Komitesi Genel Sekreterliği, NESA Türk Komitesi Başkanlığı, Güneydoğu Anadolu Projesi Mühendisliği, ORYATAŞ İnşaat Şirketi Yöneticiliği yapmıştır. TBMM II. (XIII) Dönem Samsun, III. (XIV), IV. (XV), V. (XVI), XVIII. ve XIX. Dönem Adana Milletvekili, NATO Türk Parlamento Grubu Başkanı ve 30. Hükümet Köyişleri, 31. ve 32. Hükümet Sanayi, 39. Hükümet Enerji ve Tabii Kaynaklar, 41. ve 43. Hükümet Bayındırlık Bakanıdır. Evli ve dört çocuk babasıdır. Hüseyin Özalp Hüseyin Özalp (1 Temmuz 1923 - 10 Mart 2014), Türk siyasetçi ve bürokrat. 1 Temmuz 1923 yılında Trabzon ilinin Vakfıkebir ilçesine ait Bozalan Köyün'de doğdu. İlk, orta ve lise öğretimini Trabzon'da tamamladıktan sonra İstanbul Üniversitesi Orman Fakültesi Orman Mühendisliği bölümünden mezun oldu. Orman Yüksek Mühendisi olarak görev yaptığı Samsun Orman İşletme Müdürlüğü'nden istifa ettikten sonra siyasete girdi. 12'nci, 14'üncü, 15'inci, 16'ncı, 18'inci ve 19'uncu dönemler olmak üzere 4 dönem Adalet Partisi (AP), 1 dönem Anavatan Partisi (ANAP) ve 1 dönem de Doğru Yol Partisi'nden (DYP) toplam 6 dönem Samsun Milletvekilliği, 2. ve 3. Demirel Hükûmeti Orman Bakanlığı, 6. Demirel Hükûmeti Ulaştırma Bakanlığı, Adalet Partisi Genel Başkan Yardımcılığı, Adalet Partisi Genel İdare Kurulu Üyeliği ve Türkiye Büyük Millet Meclisi (TBMM) Başkanlık Divanı İdare Amirliği yaptı. Bunların yanında Fenerbahçe Spor Kulübü Yüksek Divan Kurulu Üyesi, Türk Güreş Vakfı Kurucu ve Yönetim Kurulu Üyesi, Türkiye Kızılay Derneği Genel Başkan Yardımcısı ve Merkez Kurulu Üyesi ve Türkiye Selüloz ve Kağıt Fabrikaları (SEKA) Yönetim Kurulu Üyesi olarak görev almıştır. İngilizce ve Fransızca bilmektedir. Evli ve 2 çocuk babasıdır. 10 Mart 2014 tarihinde Ankara'da vefat etmiştir. Cuma Camii, Filibe Cuma Camii ( "Djumaya Djamiya"), Bulgaristan'ın Filibe ilinde bulunur. Hüdavendigâr Camii olarak da bilinir. Sultan I. Murad (1369-1389) dönemi yapısıdır. Cami Filibe, şehir merkezine Osmanlı İmparatorluğu'nun sembolü olacak şekilde 1363-1364 yılları arasında şehir meydanına inşa edilmiştir. Literetüre "Hüdavendigâr Camii" olarak geçmiştir. Cami 40 metreye 30 metre zemin oturumuna sahip. Bugün şehir meydanında ve Filibe tarihi yerleşiminin kuzeybatısında bulunur. Yapı tipi itibarıyla erken Osmanlı mimari özellikleri ve dış cephesinin taşlar arasına yatay döşenmiş tuğlalar ile yapılmasıyla Bizans etkilerinin görüldüğü bir camidir. Mimari benzerlik olarak yakın dönemlerde inşa edilmiş Bursa Yeşil Cami ve İznik Hüdavendigâr Camii'dir. 19. yüzyıl geç dönemde kalem işi süslemeler eklenmiştir. Nicolas Kiesa Nicolas Kiesa (3 Mart 1978, Kopenhag), Danimarkalı bir yarış sürücüsüdür. 3 Ağustos 2003 tarihinden itibaren yarışlarda Minardi Cosworth sürücüsü olarak yer aldı fakat çok amatör olduğu için 2005 yılında yerine Robert Doornbos getirildi. 1999 yılında Britanya Formula 1 şampiyonu olan Kiesa, ayrıca 2005 Formula 1 Türkiye Grand Prix'inde de yarışmıştı. Kuşadası Altın Güvercin Müzik Yarışması Türk pop müziği alanında yapılan müzik yarışmasıdır. 14 Eylül 1991, 29 Ağustos 1992 ve 18 Eylül 1993 tarihlerinde gerçekleşen finaller, İstanbul Beyaz Güvercin Müzik Yarışması adı altında düzenlenmiştir. Kuşadası Belediyesi'yle yarışmanın isim hakkı sahibi Türker Organizasyon'un sahibi Ali Rıza Türker arasındaki anlaşmazlık nedeniyle yarışma 2004-2009 yılları arasında düzenlenememiştir. 2010-2013 yılları arasında tekrar gerçekleşen yarışma, 2014-2018 yıllarında Kuşadası Belediyesi'nin o dönemki kararıyla tekrar iptal edilmiştir. 2019 yılında 22. Altın Güvercin Müzik yarışması düzenlenmiştir. Altın Güvercin Müzik Yarışması'nda; Fatih Erkoç, Harun Kolçak, Aşkın Nur Yengi, Cem Karaca, Asya, Eda ve Metin Özülkü, İzel-Çelik ve Ercan, Bora Ayanoğlu, Suavi, Burak Uçkun, Mert Ekren, Şebnem Özsaran, Tayfun Duygulu ve Işın Karaca gibi popüler isimler büyük ödüle kavuşmuştur. Bu yarışmada çeşitli minik konserler yapılmıştır. Bu konserler yıllar içinde artmıştır ve yarışma bir çeşit konsere dönüşür. Bu yarışmada 1991'den sonra çeşitli kanallarda yayınlanmıştır. 1999'dan beri Barış Manço'nun anısına verilen ödüldür. Kuşadası Altın Güvercin Müzik Yarışması Resmi İnternet Sitesi Cemal Külahlı Cemal Külahlı (Orhaneli, Bursa, 1930 - Orhaneli, Bursa, 26 Aralık 2017), Türk siyasetçi. İsmail Bey o zaman İsmail Külahlı’in oğludur. İstanbul Teknik Üniversitesi elektrik mühendisi bölümü'nü bitirdi. Bir süre Etibank’ta elektrik mühendisi ve başmühendis olarak çalıştı. 1965'te Adalet Partisi (AP) listesinden Bursa milletvekili seçildi. Daha sonra 1969, 1973 ve 1977 seçimlerinde de TBMM’de Bursa temsilcisi olarak yer aldı. Avrupa Konseyi üyeliği ve Türk delegasyonu başkanlığı yaptı. "12 Kasım" 1979’da kurulan Süleyman Demirel hükümetinde Bursa Dönemi Gıda, Tarım ve Hayvancılık Bakanı yaptı oldu. “12 Eylül” 1980’de gerçekleştirilen askerî müdahale ile milletvekilliği sona erdi. 1990’dan sonra Aydın Menderes önderliğinde oluşturulan Büyük Değişim Partisi’nin kurucuları arasında yer aldı, Genel idare Kurulu üyeliği yaptı. Bu parti, yeniden kurulan Demokrat Parti’ye katılma kararı alınca, DP’ye geçti. 24 Aralık 1995 milletvekili seçimleri öncesinde partisinin Refah Partisi (RP) ile seçim ittifakı yapması üzerine, bu parti listesinden Bursa milletvekili seçildi. 1997’de RP’den istifa etti ve daha sonra Anavatan Partisi’ne (ANAP) geçti. 2.(XIII), 3.(XIV), 4.(XV), 5.(XVI) ve XX. Evli ve üç çocuk babasıydı. 26 Aralık 2017'de 87 yaşında hayatını kaybetti. Erhard Busek Erhard Busek (d. 25 Mart 1941, Viyana) Avusturyalı siyasetçi. Avusturya'nın eski şansölye yardımcısıdır. 1978'den 1987'ye kadar Viyana'nın belediye başkanı yardımcısı ve eyalet başkanı yardımcısıydı. 1991 yılından 1995 yılına kadar Avusturya Halk Partisi'nin başkanıydı. Ã–mer Ucuzal Ömer Ucuzal (1922 - 13 Temmuz 2011, Malatya, Türkiye), Türk siyasetçi. Ankara Üniversitesi Hukuk Fakültesini bitirdi. Serbest avukatlık, Cumhuriyet Senatosu Eskişehir Üyeliği (7 Haziran 1964 - 12 Eylül 1980), Cumhuriyet Senatosu Başkanlık Divanı Katip Üyeliği ile Adalet Bakanlığı yaptı. Evlidir. John A. Macdonald John Alexander Macdonald (11 Ocak 1815, Glasgow - 6 Haziran 1891, Ottawa), Kanada Dominyonu'nun ilk başbakanı (1867-1873, 1878-1891). Kanada'nın William Lyon Mackenzie King'dan sonra en uzun süre başbakanlık yapan politikacısıdır. Dominyonun kuruluş dönemini izleyen gelişme sürecine önderlik etmiştir. 1820'de ailesiyle birlikte İskoçya'dan Kingston'a (bugün Ontario'da) göç etti. 1836'da baroya kabul edildi. Bir süre sıkıcı bulduğu ticari davalara baktıktan sonra ceza davalarına girmeye başladı. 8 yasinda bir kiza tecavüz ettigi suclamanan birisini, ardindan arkadasini vurdugu iddia edilen birini savundu ve eglenceli ve juriyi etkilemeye dönük savunma yöntemi ilgi cekti. 1837'de patlayan isyan Macdonald'in avukatlik kariyerinde bir sicrama yaratti. Macdonald liberal ilkeleri için mücadele etmekten kacinmayan ama muhafazakâr biri olarak tanindi. Macdonalds, İngiliz kolonyalistlerine karşı savaşan ve sınırı geçip yakalanan ve vatana ihanet suçlamasıyla yargılanan 8 isyancıyı savunmayı üstlendi. Daha sonra 15 politik mahkûmun cezaevinden kaçmasına yardım ettiği icin yargılanan John Ashley'in danışmanlığını yaptı. İngiliz parlamentosu'nun 1840'ta kabul ettiği Birlik Yasası'yla Yukarı ve Aşağı Kanada'yı Batı Kanada (bugün Ontario) ve Doğu Kanada (bugün Quebec) eyaletlerinden oluşan tek bir koloni olarak birleştirmesinden sonra, 1844'te Kingston'da Muhafazakâr Parti'nin adayı olarak Kanada Yasama Meclisi'ne seçildi. Partisinin muhalefette olduğu 1848-1854 arasında Kanada'nın birleştirilmesini ve İngiltere'yle olan bağlarının pekiştirilmesini amaçlayan İngiliz Amerikası Birliği'ni güçlendirmek için çaba gösterdi. Halkın reformlara yönelik desteğinin artması üzerine 1854'te Doğu Kanada'nın önderi George Etienne Cartier'yle bir koalisyon hükûmeti kurdu. Bu koalisyonun sonucunda doğan Liberal-Muhafazakâr Parti'nin başkanlığına getirilen Macdonald 1857'de de Kanada Eyaleti'nin başbakanı oldu. Macdonald ve Cartier İngiliz Kuzey Amerikası'nda bir konfederasyon kurma tasarısını gerçekleştirmek amacıyla Haziran 1864'te başlıca muhalifleri olan George Brown'la aynı hükûmette bir araya geldiler. Prens Edward Adası'nın merkezi Charlottetown'da, Quebec'te ve Londra'da toplanan konferansların ardından kabul edilen İngiliz Kuzey Amerikası Yasası'yla (1867) Kanada Dominyonu kuruldu. Dominyonun ilk başbakanı olan Macdonald'a aynı yıl Büyük Britanya İmparatorluğu'na hizmetlerinden dolayı K.C.B. ("Knight Commander of the Bath") unvanı verildi. Macdonald'ın başbakanlığı sırasında dominyon, Manitoba (1870), Britanya Kolumbiyası (1871) ve Prens Edward Adasının da (1873) topraklarına katılmasıyla hızla genişledi. Macdonald, hükûmetin Pasifik Demiryolu sözleşmesiyle ilgili olarak rüşvet almakla suçlandığı 1873 Pasifik Skandalı nedeniyle görevinden istifa etmek zorunda kaldıysa da, beş yıl sonra yeniden başbakan oldu ve ölünceye değin bu görevde kaldı. 1878 genel seçimlerinin temel konusu izlenecek ticaret politikaları oldu. Liberaller serbest ticareti savunuyorlardı. Ama birkaç yıl süren bunalımdan sonra Macdonald'ın savunduğu korumacı ticaret politikası daha geniş bir destek bulmaya başladı. Macdonald yeniden iktidar olur olmaz bu politikayı hızla ve kapsamlı biçimde uygulamaya koydu. Ayrıca Pasifik Demiryolu'nun tamamlanmasına yardımcı oldu. Son yılları başta kuzeybatıda başlayan ayaklanma olmak üzere Kanada'nın birliğine yönelik tehditlere karşı mücadele etmekle geçti. Temel ilkesi her zaman Uluslar Topluluğu'na bağlılık ve ABD'den bağımsızlık olan Macdonald, "İngiliz yurttaşı olarak doğdum; İngiliz yurttaşı olarak öleceğim" biçimindeki açıklamasına sonuna değin bağlı kaldı. Özelleştirme İdaresi Başkanlığı Özelleştirme İdaresi Başkanlığı, Türkiye Cumhuriyeti Hazine ve Maliye Bakanlığı'na bağlı kamu tüzel kişiliğine sahip, özel bütçeli bir kurumdur. 27 Kasım 1994 tarih, 4046 sayılı Özelleştirme Uygulamaları Hakkında Kanun'la kurulmuştur. İdare geçici bir teşkilat olup özelleştirme süreci sona erdiğinde elemanları ihtisaslarına göre farklı kurumlara nakledilebilir. İdarede bir başkan, 5 başkan yardımcısı, 12 daire başkanı ve 10 proje grup başkanı ile birlikte yaklaşık 320 personel görev yapmaktadır. Özelleştirme İdaresi Başkanlığının görevleri 4046 sayılı kanunun 4. Maddesinde şöyle tanımlanmıştır: Josef Riegler Josef Riegler (d. 1 Kasım 1938, Judenburg), Avusturyalı siyasetçi. Ocak 1987 yılından Nisan 1989 yılına kadar Ormancılık ve Tarım Bakanı'ydı. 1989'dan 1991'e kadar Avusturya Halk Partisinin başkanıydı. BaÅŸkaya Burnu, Sinop Başkaya Burnu, Sinop il sınırları içinde bulunan ve Türkiye'nin en kuzey ucunu oluşturan İnceburun üzerinden çıkan ikinci burundur. İnceburun'a varmadan görülen diğer burun ise Sinop (Boztepe) Burnu'dur. Ayrıca, İnceburun üstündeki kuzey doğudaki en uç noktayı oluşturur. Buruna taşıt yoluyla en yakın Sinop-İnceburun karayoluyla yaklaşılınabilir. Burna en yakın köy Dibekliköy'dür. Hamsilos Hamsilos; Sinop il sınırları içinde, Türkiye'nin en kuzey ucunu oluşturan İnceburun üzerinde bulunan bir koy. Deveci Deresi'nin ağız kısmından karaya doğru 300-400 metrelik deniz girintisidir. Yaygın olarak fiyord olduğu bilinse de, Türkiye'de buzullar deniz seviyesine kadar inmediğinden mümkün değildir. Buzul zamanında Türkiye'deki vadi buzulları dağ zirvelerinden ancak 2200 m aşağıya kadar ulaşabilmiştir. Deveci Deresi son buzul döneminde alçalan deniz seviyesine kadar yatağını aşındırmıştır. Hamsilos, buzul devri sonrasında yükselen deniz sularının dere ağzını basmasıyla oluşan ria tipi kıyıdır. Koyun yukarıdan görünümü fil kafasına benzer. Koydan içerilere gidildikçe çevre ormanlaşır. Hamsilos'a giden tek yol Akliman'dan geçer. Hamsilos'a halk arasında Hamsoros'da denilir. Sinop'a 11 km uzaklıktadır. Türkiye'nin en kuzey noktası İnceburun'a ise yaklaşık 10 km uzaklıktadır. Akliman koyunun 1 km kuzeyindedir. Hamsilos koyu ve Akliman çevresindeki 67,9 ha alan 2007'de tabiat parkı kabul edilmiştir. İnceburun'a nükleer santral yapılma ihtimali, alanın kamuya kapatılmasına sebep olabilecektir. Sinop şehrine 14 km, hava alanına 5,5 km uzaklıkta olan Hamsilos Tabiat Parkı iyi korunmuş doğal peyzaj alanıdır. Park alanında, yabani karanfil, Kastamonu soğanı, deve dikeni, teke sakalı, sütleğen, Sinop çiğdemi gibi altı endemik bitki bulunur. Věra Pospíšilová-Cechlová Věra Pospíšilová-Cechlová (d. 19 Kasım 1978, Litoměřice), disk atma ve gülle atma dallarında yarışan Çek atlet. 17 Ekim 2003'te prefesyonel Çek güreşçi Jakub Cechl ile evlendi. Disk atmada en iyi derecesi 67,71, gülledeyse 16,92 metredir. La Liga 2 La Liga 2, La Liga Smartbank ya da eski adıyla Segunda División, İspanya'da La Liga'nın bir alt klasman ligidir. Ligi ilk iki sırada tamamlayan ekipler La Liga'ya doğrudan yükselmeye hak kazanırken, 3. ve 6. sıra arasındaki 4 takım play-off maçları oynayarak bir üst lige yükselecek 3. ekip olabilmek için mücadele ederler. 22 kulübün mücadele ettiği ligde son şampiyon, 2015-16 sezonunda Alavés olmuştur. Tercera División Tercera Division İspanya'nın 4. seviye futbol ligidir. 1929 yılında kurulmuştur. Şimdiki formatta 18 farklı bölgesel grup içinde 364 takım yarışmaktadır. Kendi gruplarını ilk 4 sırada bitiren toplam 72 takım play-off oynar, 16 tanesi bir üst lige, La Liga 2 B'ye yükselir. Ligde başarısız olan 16 takım ise amatör kümeye düşmektedir. Device Driver Kit Device Driver Kit. Microsoft tarafından sistem programcıları için geliştirilmiş, c,c++ programlama dilleri için header'lar,library'ler ve örnek kod'lar içeren, device driver yazmak için sağlanmış kit'dir. Microsftun geliştiriciler için ücretsiz olarak sağladığı versiyonları olmakla beraber 10 cd'den oluşan ticari set'leri vardır. Onlarca sample ve iyi dökümente edilmiş kütüphane fonksiyonlarıyla işletim sisteminin çekirdek seviyesinde uygulama yazma imkânını sağlar. Türkiye'de ddk yazılımcısı çok az olmakla birlikte bu konuya eğilmiş hiçbir kurum veya kuruluşta yoktur. Nizha Bidvan Nizha Bidvan (d. 18 Eylül 1969, Rabat) 400 metre engelli dalında yarışmış emekli Faslı atlettir. 1999 IAAF Dünya Atletizm Şampiyonası'nda gümüş madalya kazandı ve Afrika rekorunu 52.90 saniyeyle kırdı. Abdelaziz Sahere ile evlidir. Itır Esen Itır Esen (d. 17 Aralık 1956; İstanbul), Türk sinema sanatçısı. Itır Esen seslendirme sanatçısı Hayri Esen'in kızıdır. Fotomodellik yaptığı dönemde Milliyet Gazetesi'nin ekinin kapağında bir fotoğrafı yayımlanmıştır. "Aşk-ı Memnu"nun kastı için yeni yüzler aranırken kendisine 'Bihter' rolü teklif edilmiştir. Halit Refiğ, Itır Esen'i görür görmez kendisine 'Bihter'in üvey kızı 'Nihal' karakterini uygun görmüştür. 1975 yılında TRT'de yayınlanan 6 bölümlük dizi ile bir anda tanınmıştır. Daha sonra Münir Özkul ve Adile Naşit filmlerindeki sarışın, hüzünlü gözleriyle bakan mahzun duruşlu genç kız olarak Türk sinemaseverlerin kalplerinde yer etmiştir. Seks filmleri furyasının başlaması üzerine sinemayı bırakmış ve ünlü sinemacı Yavuz Turgul'la evlenmiştir. Bu evlilikten iki de çocuğu olmuştur. Torunu kendisiyle aynı adı taşımaktadır. 2001'de yine TRT'de yayınlanan ve başrolünü Zuhal Olcay'ın oynadığı Yeditepe İstanbul ile Türk sinemasına 23 yıl sonra geri dönmüştür. 2007 yılında Hülya Koçyiğit'in başrol oynadığı "Aşk Eski Bir Yalan" dizisinin senaristliğini üstlenmiştir. 2015'ten beri Beşiktaş JK Divan Kurulu üyesidir. Barlas KÃ¼ntay Barlas Küntay (1935, Muş - 2 Ağustos 1999, İstanbul), Türk siyasetçi. Emniyet Müdürü İsmail Küntay ve Aliye Küntay’ın oğlu olan Barlas Küntay aslen Artvinlidir. Babası İsmail Küntay İzmir ve Ankara Emniyet Müdürlüğü yapmıştır. 1960 darbesinden sonra Yassıada’da yargılanan İsmail Küntay daha sonraki yıllarda Burgaz’daki evinde hayatını devam ettirdi. Küntay ailesinin en küçük kardeşi olan İsmail Küntay’ın Osman ve Ömer Küntay adında iki ağabeyi vardı. Ömer Küntay 1.2. ve 3. Atatürk Meclislerinde Milletvekilliği yaptı. İlk ve orta öğrenimini Ankara Gazi Lisesi’nde tamamlayan Barlas Küntay, Bursa Erkek Lisesi mezunudur. Barlas Küntay Ankara Üniversitesi Hukuk Fakültesini bitirdikten sonra Bursa’da serbest avukatlık yapmaya başlamış fakat 27 Mayıs 1960 darbesiyle mücadele etmek için gazeteciliğe geçiş yapmıştır. Hakimiyet, Son Havadis gibi gazetelerde parlamento muhabirliği ve köşe yazarlığı görevinde bulunmuştur. Bu dönemlerde darbeye karşı aldığı tutum ve yazdığı sert yazılarla darbeyle mücadele konusunda kamuoyunda öne çıkmıştır. Bu dönemde AP’nin kuruluşuna bir genç olarak öncülük etmiş ve AP Gençlik Kollarını kurup AP’nin ilk Gençlik Kolları Genel Başkanı olmuştur. 1965 genel seçimlerinde milletvekili olan Küntay seçildiği dönemde Türkiye’nin en genç milletvekili olmuştur. (Ekim ayında yapılan seçimler 6 ay önce yapılmış olsaydı Küntay milletvekili olamayacaktı.) Ardından 1969 seçimlerinde bir kez daha milletvekili seçilen Küntay daha sonra 1975 seçimlerinde Bursa Cumhuriyet Senatosu Bursa Senatörü olarak göreve başladı. Milletvekilliği ve Senatörlüğü sırasında Kuzey Atlantik Asemblesi üyeliği yapan Barlas Küntay AP’de Gençlikten Sorumlu ve Basın Propagandadan Sorumlu Genel Başkan Yardımcısı olarak görev almıştır. Haziran 1975’te İnci Küntay ile evlenen Barlas Küntay’ın 7 Kasım 1979 yılında Burak Küntay adındaki oğlu dünyaya gelmiştir. 12 Kasım 1979’da Demirel’in kurduğu 43. Hükûmet’in Turizm ve Tanıtma Bakanı olarak görev almıştır. 12 Eylül 1980 darbesi sonrası siyasi yasaklı hale gelen Küntay radikal bir karar alarak ailesi ile birlikte İstanbul’a yerleşti. İstanbul’a yerleştikten sonra Çavuşoğlu, Kozanoğlu, Aroma, Meysu, Kerevitaş, Cenajans/Grey gibi firmalarda yöneticilik yaptı. Sonrasında Net Holding bünyesine katılan Barlas Küntay uzun yıllar Net Holding Yönetim Kurulu Başkan Yardımcısı, Merit Oteller, Inter Limuzin, Netsel Marina, Akarnet Yönetim Kurulu Başkanlığı yaptı. Sonrasında Net Holding Yönetim Kurulu Başkanlığı görevine geldi ve vefat ettiği tarihe kadar bu görevi sürdürdü. Bu zaman zarfında İKSV’nin Yönetim Kurulu Başkan Yardımcısı olarak görev aldı. Küntay aynı zamanda Gazete Sahipleri Sendikası Genel Sekreteri olarak görev aldı. 1988 yılında TYD’nin kuruluşunda önemli rol oynayan Barlas Küntay vefat ettiği tarihe kadar TYD’nin Yönetim Kurulu Başkanı olarak görev aldı. 2 Ağustos 1999 tarihinde vefat etti. Mustafa Gülcügil Mustafa Gülcügil (1917, Isparta - 12 Ekim 2008), Türk siyasetçi, eski Türkiye İçişleri Bakanı. İstanbul Üniversitesi Tıp Fakültesi'ni bitirdi. İntani Hastalıkları Mütehassıslığını bitirdi. Serbest Hekimlik, Sümerbank İdare Meclisi Azalığı IX. ve X. Dönem Denizli, 1.(XII) Dönem Isparta Milletvekilliği (İstifa:7 Haziran 1964), Cumhuriyet Senatosu Isparta Üyeliği (7 Haziran 1964 - 12 Eylül 1980) ile İçişleri Bakanlığı yaptı. Evli ve üç çocuk babasıdır. Ünlü karikatürist Piyale Madra’nın babasıdır. Martinianus Sextus Marcius Martinianus (ö. 325), temmuz-18 Eylül 324 yılları arasında görev yapmış Roma İmparatoru. İmparator Licinius tarafından müşterek imparator olarak atanmıştır. 324 yılında Licinius ve I. Konstantin arasındaki ikinci iç savaş devam ediyordu ve Licinius kaybetmek üzereydi. Bu savaş nedeniyle Constantine'i batı Augustus'u olarak yer değiştirmeye karar verdi. Bu yer değiştirmeyi 3 Temmuz 324 tarihindeki Hadrianapolis Muharebesi'nın (şimdi Edirne) ardıdan "magister officiorum" olarak görev yapan Martinianus'u atayarak yaptı. Licinius, Martinianus'u boğazı (Dardanelles şimdi Çanakkale Boğazı) geçerek Lampsacus'da (şimdi Lapseki) Constantine'e saldırması için gönderdi. Martinianus biraz başarı elde etmiş gibi görünse de, 18 Eylül'de Licinius son olarak Hrisopolis Muharebesi'nde (modern Üsküdar) bozguna uğradı. Licinius başlangıçta affedildiği için Martinianus Constantine'in emriyle idam edildi. Ahmet KarayiÄŸit Ahmet Karayiğit (1923, Afyonkarahisar - 19 Haziran, 1983), Türk siyasetçi. İstanbul Üniversitesi Diş Hekimliği Fakültesi'ni bitirdi. Devlet Demir Yolları 3. İşletmesinde Diş Hekimliği, Cumhuriyet Senatosu Afyonkarahisar Üyeliği (5 Haziran 1966 - 12 Eylül 1980) ile Köy İşleri ve Kooperatifler Bakanlığı yaptı. Evli ve üç çocuk babasıdır. Halil BaÅŸol Halil Başol (1925, Hayrabolu, Türkiye; 9 Şubat 2019 Tekirdağ), Türk siyasetçi. İstanbul Yüksek Ekonomi ve Ticaret Okulu'nu bitirdi. Çiftçilik, Mali Müşavirlik, Fiskobirlik Genel Müdürlüğü, 2.(XIII), 4.(XV), 5.(XVI) ve XIX. Dönem Tekirdağ Milletvekilliği ile Ticaret Bakanlığı yaptı. Evli ve iki çocuk babasıydı. 9 Şubat 2019 tarihinde hayatını kaybetti. HÃ¼seyin Cavit Erdemir Hüseyin Cavit Erdemir (1936, Tavşanlı, Kütahya, Türkiye - 22 Eylül 2005), Türk siyasetçi. İstanbul Üniversitesi Hukuk Fakültesi'ni bitirdi. Serbest avukatlık, XV., XVI., XVIII. ve XIX. Dönem Kütahya Milletvekilliği ile Çalışma Bakanlığı yaptı. Evli ve iki çocuk babasıdır. Nuri Kemal Bayar Nuri Kemal Bayar (1927, Adapazarı, Sakarya - 28 Kasım, 1989), Türk siyasetçi. İstanbul Tıp Fakültesi'ni bitirdi. Dahiliye Mütehassıslığı yaptı. Serbest Hekimlik, İstanbul Belediye Meclisi Üyeliği, 1.(XII), 2.(XIII), 3.(XIV), 4.(XV) ve 5.(XVI) Dönem Sakarya Milletvekilliği ile Sanayi ve Teknoloji Bakanlığı yaptı. Eşi Baysan Hanım, eski Ankara valisi ve Emniyet Genel Müdürü Kemal Aygün'ün kızıdır. Bu evlilikten eski Washington Büyükelçiliği müsteşarı Mehmet Ali Bayar ile eski Özelleştirme Başkanı Uğur Bayar doğmuştur. Sakarya Adapazarı ilçesinde Çark Caddesinin sonunda kendi adına yapılmış Doktor Nuri Bayar İlköğretim okulu bulunur. Kateřina Baďurová Kateřina Baďurová (d. 18 Aralık 1982, Ostrava), Çek sırıkla atlayıcı. 2004 Olimpiyat Oyunları'nı 12. sırada tamamladı. 2004 Dünya Salon Şampiyonası, 2002 Avrupa Atletizm Şampiyonası ve 2006 Avrupa Atletizm Şampiyonası'nda yarıştı ama finallere kalamadı. Erkek arkadaşı Tomáš Janků, Çek yüksek atlamacıdır. Kişisel en iyi derecesini Osaka'da düzenlenen 2007 Dünya Atletizm Şampiyonası'nda elde etti. 4.75 metrelik derecesiyle hem gümüş madalyanın hem de yeni Çek millî rekorunun sahibi oldu. Elektrik İşleri Etüt İdaresi Genel Müdürlüğü Elektrik İşleri Etüt İdaresi Genel Müdürlüğü (EİE), 24 Haziran 1935 tarihinde 2819 sayılı yasa ile kurulmuş, Enerji ve Tabii Kaynaklar Bakanlığı'na bağlı, özel hukuk hükümlerine tabi ve ticari usullere göre yönetilen kamu tüzel kişiliğine sahip, yatırımcı bir kamu kuruluşudur. Elektrik enerjisi üretim imkânları ile ilgili mühendislik hizmetlerini yürütür. 2011 yılında görev ve yetkileri Yenilenebilir Enerji Genel Müdürlüğü'ne devredildi. Barbora Špotáková Barbora Špotáková (d. 30 Haziran 1981, Jablonec nad Nisou), Çek cirit atıcı. Špotáková hâlen 72,28 metrelik derecesiyle kadınlar cirit atma dünya rekorunun sahibidir. Osaka'da düzenlenen 2007 Dünya Şampiyonası'nda Špotáková, Çek Cumhuriyeti rekorunu (önceden kendisi tarafından 2006'da kırılmış 66,21 metrelik derece) iki kere geliştirdi. Yarışın başında liderliği 66,40 metrelik derecesiyle ele geçirdi ve altın madalyayı garantiledi. Alman atlet Christina Obergföll'ün atışından önce (66,46 m) 3. hakkında 67,07 m'lik bir derece elde etti. Dünyada 67 metre çizgisine erişen 7. kadın oldu. 2008 Yaz Olimpiyatları'nda 71,42 metrelik atışıyla Olimpiyat rekoru kırdı. Cirit atmadan önce heptatlonda yarışmaktaydı. Antrenörü Rudolf Černý'dir. Ahmet Ã–zal Tevfik Ahmet Özal, (d. 3 Aralık 1955, Ankara), Türk iş adamı ve siyasetçi. Ahmet Özal, Türkiye Cumhuriyeti 8. Cumhurbaşkanı Turgut Özal'ın en büyük oğludur. Ahmet Özal, ABD'de North Carolina State Üniversitesi'nden mezun oldu. Ekonomi alanında yüksek lisans eğitimi aldı. Üniversite eğitiiminin ardından New York'ta American Express Company'de çalıştı. Özal hükûmeti döneminde özel televizyon ve radyo yayıncılığına izin verilmesinin ardından 1 Mart 1989 tarihinde Cem Uzan ile birlikte Türkiye'nin ilk özel televizyon kanalı "Magic Box"u kurdu. Cem Uzan ile ortaklığın sona ermesinden sonra Kanal 6'yı kurdu ve Türkiye'de dördüncü özel televizyon kanalının sahibi oldu. 1995 yılında Mehmet Ali Ilıcak ile ortak oldu. Kanal 6, 1998'de Korkmaz Yiğit'e satıldı. Ahmet Özal, Beyaz Rusya, Irak ve Türkiye'de müteahhitlik yapmaktadır. Ahmet Özal, 1999 Türkiye Genel Seçimleri'nde Malatya'dan bağımsız milletvekili seçildi. TBMM Plan ve Bütçe Komisyonu üyesi olarak görev yaptı. 2009 Yerel Seçimleri'nde Anavatan Partisi'nin İstanbul büyükşehir belediye başkan adayı oldu. Demokrat Parti genel başkan yardımcısı olarak da görev yaptı. 19 Aralık 2014 tarihinde Ana Parti'yi kurdu. 2015 Türkiye Genel Seçimleri'nde Saadet Partisi Mardin milletvekili adayı oldu fakat seçilemedi. Ahmet Özal, Elvan Özal ile evli ve iki çocuk babasıdır. Licinius Flavius Galerius Valerius Licinianus Licinius (d. 250 - ö. 325), 308'den 324 yılına kadar görev yapmış Roma İmparatoru . Daçya köylüsü kökenli olan ve Moesia Superior eyaletinde doğan Licinius, yakın arkadaşı olan imparator Galerius'a onun 297 yılındaki Pers seferi sırasında eşlik etti. Flavius Valerius Severus'un ölümünün ardından Galerius, 11 Kasım 308'de Licinius'u Batı Augustus'u olarak seçti. Acil görev olarak Illyricum, Trakya ve Pannonia eyaletlerinin komutasını aldı. Galerius'un 311 Mayısında ölümü üzerine, Licinius imparatorluğun tamamını Maximinus Daia ile birlikte, Çanakkale boğazı ve İstanbul boğazı sınır olacak şekilde paylaştı. 313 yılı Mart'ında I. Konstantin'un üvey kız kardeşi Flavia Julia Constantia ile Mediolanum'da (şimdi Milano), müşterek olarak yayınlanan Hristiyan Cemaati'ne ait haczedilmiş mülklerin iadesine ve imparatorlukta Hıristiyanlığa izin veren "Milano Fermanı" nı fırsat bilerek evlenmiştir. 30 Nisan'da Licinius, kendisine saldırmayı deneyen Maximinus'u Tzirallum Savaşı'nda kesin bir yenilgiye uğrattı. Ardından, Kayını I. Konstantin Batıda en yetkili olduğu halde, kendisini Doğunun efendisi ilan etti. 314 yılında, Licinius ve Konstantin arasıda baş gösteren iç savaş esnasında taraflar, Konstantin'un üstünlüğü ile biten Pannonia'daki Cibalae Savaşı (8 Ekim 314) ve ardından iki yıl sonra (Valerius Valens'in müşterek imparator olarak atanmasının ardından) Trakya'daki Mardia ovası savaşında (Campus Ardiensis olarak da bilinir) karşı. Bu iki savaşın ardından İmparatorlar aralarında uzlaştılar ve Licinius müşterek imparatoru Valens'i öldürttü. 324 yılıyla birlikte, Konstantin, ortağının "ilerlemiş yaşı ve kötü alışkanlıkları" na kızarak savaş ilan etti ve Hadrianapolis Muharebesi'nde (3 Temmuz 324) onun ordusunu bozguna uğratarak, Byzantium şehri suralarına kadar takip etti. Licinius'un güçlü donanmasının Hellespont Muharebesi'nde Konstantin'un büyük oğlu ve Sezar olan Crispus tarafından bozguna uğratılmasının ardından, son direnişini göstereceği Bithynia bölgesine çekilmek zorunda kaldı ve Kalkedon yakınlarındaki (şimdi Kadıköy) (18 Eylül) Hrisopolis Muharebesi Licinius'un kesin yenilgisiyle sonuçlandı. Licinius'un müşterek imparatoru Sextus Martinianus öldürüldüğünden, Licinius Konstantin'un kızkardeşi olan karısının yalvarmaları sayesinde affedildi ve Thessalonica'da göz hapsinde tutuldu. Ertesi yıl, Konstantin tarafından barbarlarla birlikte kendisine karşı bir tertip düzenlemekle suçlandı ve öldürtüldü. Le Havre Le Havre [], Fransa'nın kuzeybatısında, Sen Nehri halicinde sağ yakada kurulu kent. Bölgenin en kalabalık merkezi. İdari olarak Seine-Maritime ilinde, Haute-Normandie bölgesinde yer alan bir komündür. Nüfusu 1999 yılında 190.905 idi. 1999 yılında tüm metropoliten alan içerisindeki nüfus ise 296.773 idi. Transatlantik geçişi yapan Fransız denizcilerin uğradığı bir limandı. Le Havre aynı zamanda "La Porte Océane" (okyanus kapısı) olarak da bilinir. Normandiya'nın Rouen'den önceki en büyük şehriydi. Aynı zamanda Fransa'daki ilk büyük ihracat kapısıydı. Le Havre, Temmuz 2005'ten beri Dünya Mirasları listesinde yer almaktadır. Şehirde bir adet üniversite ve Fransa'nın en eski spor kulübü "Le HAC" bulunmaktadır. "Havre" kelimesi eski Fransızcada "liman" anlamına gelir. Kentin eski adı, kurulması için çalışmaları başlatan I. François'ya hürmeten "Franciscopolis" idi. Kent daha sonra Le Havre (veya Le Hable) de Grâce adını aldı. Bu isim, kentin kurulmasından önce arazisi üzerinde kurulu olan Notre-Dame-de-Grâce kilisesi nedeniyle verilmişti. Kente verilen bir diğer isim de la Porte Océane (Okyanus Limanı) idi. Mimari olarak, kent bu "liman" rolünü benimsedi: Başlıca binalar denizde sonlanan Foch Caddesi üzerinde kuruldu. Le Havre, günümüzde Fransız limanları arasında (Marsilya'dan sonra) ikinci sırada, Normandiya kentleri arasında birinci sırada ve Haute-Normandie kentleri arasında ise (Rouen'den sonra) ikinci sırada gelir. Kente 18 Temmuz 1949'da II. Dünya Savaşı'nda Almanlara karşı gösterdiği direniş nedeniyle Legion D'Honneur Nişanı verilmiştir. Kentte bir üniversite vardır. Fransa'nın en eski futbol kulübü, "Le HAC", Le Havre'dadır. UNESCO, 15 Temmuz 2005'te şehir merkezini UNESCO Dünya Mirası listesine eklemiştir. UNESCO'ya göre merkezdeki 133 hektarlık alan "savaş sonrası şehirciliğinde sıradışı bir örnek"tir ve "betonun yaratıcı kullanımı" nedeniyle takdir edilmiştir. Le Havre, Avrupa'da UNESCO listesine giren az sayıdaki modern yerleşimden biridir. "Fransızca Vikipedi", Le Havre maddesinden tercüme edilmiştir. Erdoğdu, Tuzlukçu Erdoğdu, Konya'nın Tuzlukçu ilçesine bağlı köy. 1893-1895 yıllarında Köstence'den (Danaköy'den) gelen Nogay ve Kırım'dan gelen Tatarlar tarafından otuz kırk hane olarak köyün bugünkü bulunduğu yerden bir iki km kuzeyinde Avcıali (Avcal) denilen yerde kurulmuştur. Daha sonra 1910 yıllarda Bulgaristanın Osmanpazarı ilçesinin çeşitli köylerinden (özellikle kovancılar köyünden) gelen Bulgaristan Türkleri köyün bugünkü bulunduğu yere yerleşilmiştir. Tuzlukçu'ya uzaklığı 8 km’dir. 200 haneli köyde 502 kişi yaşamaktadır. Köyün 1.800 dekar merası vardır. Temel geçim kaynağı tarım ve hayvancılıktır. 1.800 dekar merası vardır. Köyde cami, sağlık ocağı, tarım kredi kooperatifi, postane, 6 derslikli okul ve öðretmen mevcuttur. Öðrenci azlığından kapalı olan okulda 1. ve 2. kademe öðrencileri Akşehir'e taşınmaktadır. Köy halkının bir bölümü 1960'lı yıllardan itibaren Eskişehir, İzmit, İstanbul ve İzmir gibi şehirlere yerleşmiştir. Son yıllarda büyük şehirlerde yaşan insanlarda emekliliğini köyünde geçirme eğilimi gözlenmektedir. Erdoğdu Köyü Konya Tuzlukçu ilçesine bağlı küçük bir köy olmasına rağmen, düzenli evleri, sıcak insanları ve modern hayat tarzı ile köye benzemeyen; ancak nüfusun azlığı, tek geçim kaynağının tarım ve hayvancılık olması nedeniyle ile köy özellikleri taşıyan şirin bir beldedir. Şansınız varsa köyde; sarıburma, ötbörek, ükenbörek, çibörek, kaşıkbörek, maykalakay, bavursak, köbete gibi benzersiz tadlar keşfedebilirsiniz. Bulgaristan Türkleri ve Kırım Tatar Türkleri gelenek ve görenekleri yaşanmaktadır. Nogaylarve Eskişehir / Alpu Aktepe (Rıfkiye)Köyü ve kuruluşu: 13. yüzyıldaki Moğol istilasına kadar, eski Kıpçak bölgesinde (Deşt-i Kıpçak = Kıpçak Bozkırı) göçebe olarak yaşamakta olan ve Emir Nogay’ın öldürülmesinden sonra ona bağlılıklarından dolayı, "Emir Nogay yanlısı" anlamında NOGAYLAR olarak anılmaya başlar NOGAYLAR ırk olarak Moğol ve Kıpçak karışımıdır. TATAR olarak adlandırılmalarında ki neden ise MOĞOL yapısındaki askeri varlıklarından ve MOĞOL olmaktan kaynaklanmaktadır.. Aşağı İdil (Volga), Yayık ve Emba ırmakları arasında yaşayan göçebe Nogaylar, hana bağlı mirzalar tarafından yönetiliyordu. 16 yy.'ın ilk yarısında Astrahan Hanlığı yönetiminde de etkili olan Nogaylar, Kazan Hanlığı’nı ele geçiren Ruslar'ın baskısı sonucunda 1557-1558'de Büyük ve Küçük Nogaylar olmak üzere ikiye ayrıldılar. İsmail Mirza önderliğindeki Büyük Nogaylar, Rus egemenliğini tanıyarak İdil’in doğusunda kalırken, Bilek Bulat Mirza’nın önderliğindeki Küçük Nogaylar Kırım Hanı 1. Devlet Giray’ın yurtluk olarak verdiği Kuban boyu ile Azak Kalesi arasında kalan bölgeye göç ettiler. Bir süre sonra da Özi Kalesi’nin batısında Turla (Dinyester) ile Tuna ırmakları arasına yerleştirildiler. Ruslar'a karşı yapılan savaşlara katılan Küçük Nogaylar, Kırım Savaşı (1854-1856) sonucunda Rusların Kırım’ı işgali ve Tuna boylarına doğru yayılması üzerine, Kırım’ın kuzeyindeki ve batısındaki ülkelerinden ayrılmak zorunda bırakıldılar. Osmanlı İmparatorluğu'nun liman kentlerine (yürüyerek) giderken Kırım ülkesini bir uçtan öteki uca geçen ve sayıları on binlerce olan Nogaylara, ya Rusya'nın daha az istenebilir nitelikteki bölgelerine göçmek için kendi yurtlarını terk etmek ya da Osmanlı İmparatorluğu'na göçmek seçeneği verilmişti. Osmanlı toprakları'na (yani Balkanlar'a) gitmeyi seçen bir kısım nogayların göçü 1860'lı yıllar boyunca sürdü. (Yaygın olarak bilinenin aksine Osmanlı aslında bir Anadolu devleti olmayıp 'Rumeli', diğer bir deyişle Balkan devletidir.) Çok sıkışık yaşam düzeninin bulunduğu göçmen kamplarında, sağlık koşulları kötü durumdaydı. Sürgün edilmiş Nogaylar'ın toplanma ve yerleştirilme merkezlerinden biri de bugün Romanya sınırları içinde bulunan Mecidiye (Medgidia) ilçesidir. Adını kurucusu olan Sultan Abdülmecit'ten alan Mecidiye (Medgidia) Romanya'nın Dobruca bölgesinde, Köstence İli'ndeki Karasu vadisinde bulunuyor. Nüfusu 50.000 dolaylarındadır (2009). Kuruluş tarihi 2 Eylül 1856 dır. Sultan Abdülmecit kuruluş ile ilgili fermanını bu tarihte yayınlatmıştır. Medgidia belediyesi 150. kuruluş yılı kutlamalarında Sultan Abdülmecit'i fahri hemşehri ilan etti. Köstence - Boğazköy (Cernavoda) - Bükreş demiryolu ve Tuna - Karadeniz kanalı Mecidiye'den geçiyor. Çok ciddi üzüm bağlarının bulunduğu bölge bunun doğal sonucu olarak halen önemli bir şarap uretim merkezi. Şehirde (ve köylerinde) yaşamakta olan Nogaylar etnik varlıklarını halen sürdürüyorlar." Aktepe'nin yaşlıları Abdülmecit'i her zaman saygı ve sevgiyle andılar. Osmanlı İmparatorluğu yönetiminin o yıllarda kendi sınırları içinde bulunan bu ilçeye yerleşmelerine karar verdiği Nogaylar kendi yerleşimlerini/köylerini oluşturdular. Örneğin; Nazarşa (Nazarsha), Alakapı (Poarta Alba), Aşağı Bülbül, Yukarı Bülbül, Tanakôy vb. Bu köylerin Romanya’ya Kırım Savaşı’ndan sonra mı, 1877-1878 Osmanlı-Rus savaşından sonra mı (93 harbi) ya da her iki savaşın sonundaki göçler nedeniyle gelen Nogaylarca mı oluşturulduğu/kurulduğu ve bu nogayların Deşti-Kıpçak'ın hangi bölgelerinden geldiği henüz netleşmiş değil. Ancak bilinen o ki; Aytamga ve Kôztamga kolları (Nazarşa ve Alakapı'lılar) Kuban boylarından geldiler. Sonraki yıllarda Osmanlı'nın Balkanlar'da da toprak kaybetmesiyle, balkanlardan Anadolu'ya yeni bir göç dalgası başladı: Örneğin; Aşağı ve Yukarı Bülbül köylerinden göç edenlerin bir bölümü Eskişehir/Alpu'daki Işıkören (Aziziye = Arapkuyusu) köyünü, Tanakôy'den göç edenler Konya/Akşehir'deki Erdoğdu köyünü kurarak oralarda yaşamaya başladılar (Şimdilerde pek bilen kalmadıysa da Erdoğdu ve Aktepe köyleri akrabadırlar.). Nazarşa'dan (Aytamgalı'lar) ve Alakapı'dan (Kôztamgalı'lar) göç edenlere gelince... 3. Aktepe (Rıfkîye) Köyü’nün kuruluşu Nazarşa'dan ve Alakapı'dan göç edenler önce deniz yoluyla İstanbul'a, oradan da Eskişehir'e gönderildiler. 'Sayıları 20 dolaylarında olan bu Nogay ailelerinin Eskişehir’e yerleştirilmesi sırasında, (yaşlıların söylediklerine göre) yerleşme yeri olarak kendilerine, önce, bugün Hasanbey Çiftliği olarak anılan bölge gösterildi. Ancak Nogay ileri gelenleri, bu yörenin Eskişehir’e çok yakın olduğunu ve bu nedenle gençlerinin ahlâklarının bozulacağı endişesini taşıdıklarını belirttiler.' Alakapı ve Nazarşa göçmenlerinin kaygılarını değerlendiren Osmanlı yönetimi köyün Tosbağa Pınarı bölgesinde kurulmasına karar verdi.(Devlet Şurası’nın 11 muharrem 1311(12 temmuz 1893) tarih ve 309 sayılı kararı.) Kuruluş tarihiyle ilgili olarak, sonraki kuşaklardan bazıları şöyle diyorlar: "Kartbabam, 'Bîz kelgende Alpı'da tren colu baredî,' dep aytatagan edî." (Haydarpaşa-İzmit-Ankara demiryolu 1888 yılında II. Abdülhamit’in Almanya’dan aldığı parasal destekle gerçekleştirildi. Daha sonra bu yol Bağdat’a kadar uzadı ve Haydarpaşa-Bağdat hattı Bağdat Demiryolu olarak anılmaya başladı.) Nazarşa ve Alakapı'dan gelenler Rıfkiye Köyü'nün kuruluş sürecinde Uyuzhamamı Köyü'nde konuk oldular. Örneğin; bugün Aktepe Köy Konağı'nın bulunduğu yerin bitişiğindeki azbar'ın ilk sahibi Üzeyir Özkan (Zöyür Akay)dır. "Zöyür Akay" bu büyük göçe babası Hacı Ömer'in yanında, 15 yaşında, yeni yetme bir delikanlı olarak katıldı. Hacı Ömer'in tek çocuğuydu. Hacı Ömer kuruluş sürecinde Uyuzhamamı köyünde öldü. Mezarı da Uyuzhamamı köyündedir. AKTEPE ( RIFKIYE ) KÖYÜ AKTEPE KÖYÜ; Aktepe (Rıfkiye) Köyü Eskişehir'in Alpu ilçesine bağk Aktepe köyü Eskişehir'e 53 km, Alpu'ya da 14 km uzaklıktadır. 2008 yılı itibarıyla, kışın köyde yaklaşık 35 kişi (14 hane) kalmaktayken, bu nüfus yazın tarlalarına bakmaya gelenlerle 30 hane civarına yükselmektedir. Esasen köy halkının çoğunluğu başta Eskişehir olmak üzere şehirlerde oturmakta ve yalmzca ekim ve harman için köye gelmektedir. Köyde çoban olarak geçici olarak kalan,dışarıdan gelme 3 hane dışında mesken sahibi köy halkının tamamım Nogaylar oluşturmaktadır. Aktepe köyünde yaşayan Nogay aileleri Aba, Akyıldız, Akyol, Altaş, Argun, Atak, Atasoy, Aydoğan, Aysul, Ayşan, Aytogay, Aytöre, Bay, Baylcal, Benli, Bolat, Börakay, Bördemir, Çalar, Dandik, Ersen, Es, Kıvancı, Mutlugeldi, Nişancı, Oğur, Olgu, Omaç, Onay, Önder, Özbek, Özen, Özkan, Özsoy, Sezgin, Sülüngöz, Tanatar, Tanrıbak, Taymaz, Timurlenk, Ünalır ve Yetişkul soyadlarını taşımaktadır. Muammer ATAK 3.1 CanÄ± Curtluk 3.2 Bîr Kîşkene Kûltôbe (Kuruluş Alt Yapısı) Coğrafya Eskişehir iline 48 km, Alpu ilçesine 7 km uzaklıktadır. Porsuk havzasındadır. Köy alanının 2/3'ü sulanır durumdadır. Karasal iklimin hüküm sürdüğü alanda yağış eğimine paralel olarak verim alınmakta,sulamanın yaygınlaşması ile birlikte endüstri bitkileri üretiminde artış olmuştur. Köy merası geniş bir alana sahiptir.Köyde Mera Mevkisi adları Kôytübü, Davalıyer, Muhacirler Çayırı, Kara Dere, Karpuz Pınarı, Deveci Bayırı, Nişancı, Darören, Ağılaldı, Kelkaya, Dokuzoluk, Akbayır, Karpuzpınarı, Yetdirmenler, Kıbla vardır.Köyde sulama alanı olarak porsuk,Karadere sulama göleti ve ayrıca derin kuyular vardır.Ayrıca yeraltı Suyu yüzeye çok yakındır. Ä°klim Köyün iklimi, karasal iklimi etki alanı içerisindedir. Kışları soğuk, yazları da çok sıcak geçer. Muammer ATAK NÃ¼fus Yıllara göre köy nüfus verileri 2011 71 2007 135 2000 125 1997 130 Pupa Yelken Pupa Yelken, Sadun Boro'nun Kısmet adlı teknesiyle yapığı dünya seyahatini anlattığı kitabıdır. İlk olarak "Hürriyet" gazetesinde tefrika edilmiştir. İlk baskısı 1969 yılında yapılmıştır. Kitap 2000 yılından sonra tekrar basılmıştır. Sadun Boro hayatta en büyük emeli olan dünya seyahatine 1965'te Alman asıllı eşi Oda ile beraber çıktı. Onlara Kanarya Adaları'nda aldıkları ünlü kedileri "Miço" da eşlik etti. Üç yıl süren bu yolculuğu 1963'te Salacak'ta, Athar Beşpınar'ın atölyesinde kızağa konan 10.5 m. boyundaki "Kısmet" adını verdiği teknesiyle gerçekleştirdi. Bu aslında onun ilk açık deniz yolculuğu değildi. İlk Atlantik aşırı yolculuğunu 1952'de "Ling" adlı 11 m.lik bir yelkenli ile yapmıştı ve bir İngilizle beraber İngiltere'den Karaip Adaları'na kadar gitmişlerdi. Sadun Boro'nun "Kısmet" teknesiyle yaptığı tam dünya turu önce o yıllarda Hürriyet gazetesinde günü gününe tefrika edildi. Bu gazete yazıları daha sonra 1969 yılında Günaydın gazetesinin basım tesislerinde kitap haline getirilerek yayımlandı. Kitabın 1969'daki birinci baskısı o zamanın en modern Vebofset baskı tekniği ile Günaydın gazetesinin matbaasında gazete kağıdına renkli olarak basılmıştı. 2000 yılında yapılan yeni baskısı günümüz dijital ortamında gelişmiş teknikle yapılmıştır. İçeriğinde hiçbir değişikliğe gidilmemiş, sadece ilk baskının arka sayfalarındaki (40 sayfa) ilanların yerine yolculukla ilgili gazetelerde çıkan haber ve röportajlara ait kupürler koyulmuştur. Rehine: Ä°ntikam Saati Rehine: Intikam Saati (Özgün ad: "Liberty Stands Still") 2002 yapımlı başrolünü Linda Fiorentino ile Wesley Snipes'in oynadığı gerilim filmi.Yönetmenlik ve senaristlik Kari Skoglande aittir.Film kızının intikamını almaya çalışan birisinin hikâyesini anlatmaktadır. Liberty Wallace (Linda Fiorentino) silah satıcılığında çalışmaktadır.Kocası Victor(Oliver Platt) ile çoğu silah alış verişi yapar ve satarlar.Babasının şirketi kötüye gitdiğinden dolayı,Victora kendisini aşık ettirmeye çalışmıştır,kendisi Victoru sevmesede yine de şirketi kurtarıcağını düşündüğü için evlenir.Kendisi bir tiyatro aktörü olan Russelle(Martin Cummins) aşıkdır ve gizlice görüşmektedir.Bir gün Russel Liberty ile konuşurken kafasına silah dayanır ve kendisini bir bomba bağlanır.Bu bomba eğer ya Russell hareket ederse patlayacaktır ya da 90 dakika sonra.Bunu yapan kişi ise Joe isimli birisidir (Wesley Snipes).Liberty tam Russellin yeni gösterisini izlerken Joe arar,Joe diye birini tanımadığını söylerek kapatır.Fakat Joe tekrar arar ve Libertyden telefonu kapatmamasını ister.Çünkü telefona bir bomba bağlanmıştır ve eğer herhangi bir şekilde telefonu kapatıp veya "NO" düymesine basarsa bomba patlar.Joe mükemmel bir nişancıdır. Artık Liberty küçük bir hot dog satan yere zincirlenmiştir.Liberty Joe nun neden böyle bir şey yaptığını anlamamaktadır.Fakat bir süre sonra anlaşılır ki,Joe kızını okuldaki bir çocuğunun onu kurşunlaması sonucu ölmüş ve silahlarda onların şirketindendir.Ve Joe bunun intikamını almak istemektedir.Bir süre sonra işe polis karışır.Çünkü Joe,Libertynin her yanlış hareketinde başka masum birisini kurşunlamaktadır.Ancak Joenun tek isteği karısı ve kendisini yıkan bu acı olayın intikamını almakdır. Film yetişkin gözetimi altında 12 yaşından küçük çocuklarla izlenmesi mümkündür. Film şiddet ve bazı küfürler içermektedir. Fakat TV versiyonunda küfürler sansürlenmiştir. Batın Batın sözcüğü iki anlamlıdır: Göbek (anlam ayrımı) Göbek sözcüğü ile aşağıdakilerden biri kastedilmiş olabilir: Ã–zal ailesi Özal ailesi 1970 ve 1980'li yıllarda Türk siyasi hayatında etkili olmuş sağ muhafazakâr bir ailedir. Aileden 1 Cumhurbaşkanı, 1 Başbakan, 3 bakan ve 2 milletvekili çıkmıştır. Baba, Mehmet Sıddık Bey, Ziraat Bankası'nda memur olup aslen Malatyalıdır. Medrese tahsili yapmıştır. Görevi gereği Malatya, Silifke ve Mardin'de görev yapmıştır. Anne, Hafise Hanım, "İptidai Mektep" mezunudur. Cumhuriyet'in ilanından sonra bir kursa katılarak Latin harfleri ile okuma yazma öğrenmiş ve ilkokul öğretmeni olmuştur. Aslen Tuncelili olan Hafize Özal, Çemişgezek doğumludur. 13 Ekim 1927'de, ilk çocukları, Turgut Özal Malatya'da doğmuştur. 1954 yılında İstanbullu Semra Yeyinmen ile evlenmiştir. Bu evlilikten üç çocukları olmuştur. 12 Eylül 1980 sonrası kurulan 44. Hükümet'te Devlet Bakanı ve Başbakan yardımcılığı, 45. Hükümet ve 46. Hükümet'lerde Başbakanlık yapmıştır. 9 Kasım 1989 tarihinde 8. Cumhurbaşkanı seçilmiştir. 17 Nisan 1993 tarihinde Çankaya Köşkü'nde geçirdiği rahatsızlık sonrası vefat etmiştir. Semra Özal eşinin Başbakanlığı döneminde Türk Kadınını Güçlendirme ve Tanıtma Vakfı faaliyetleri ile medyanın ilgisini çekmiştir. Eşinin Cumhurbaşkanlığı döneminde ise, 1990 - 1992 yılları arasında Anavatan Partisi İstanbul İl teşkilatı başkanlığı yapmıştır. Ailenin, Malatya'da 29 Mayıs 1929 tarihinde ikinci çocukları Korkut Özal doğmuştur. Milli Selamet Partisi'nden 37. Hükümet ve 39. Hükümet'te Gıda, Tarım ve Hayvancılık Bakanlığı, 41. Hükümet'te İçişleri Bakanlığı yapmıştır. ANAP'tan 20. Dönem İstanbul milletvekili seçilmiş ama daha sonra partisinden istifa etmiştir. Sonrasında Adalet ve Kalkınma Partisi ile yakın ilişkileri sürmüştür. 2 Kasım 2016 tarihinde İstanbul'da vefat etmiştir. 1940'ta ise Yusuf Bozkurt Özal ailenin üçüncü çocuğu olarak dünyaya gelmiştir. Heidi Elisabeth ile evlenmiştir. 46. Hükümet'te Devlet Bakanlığı yapmıştır. 9 Ocak 2001 tarihinde Ankara'da vefat etmiştir. Hafise Hanım'ın erkek kardeşi 1948 yılında ölünce, oğlu dört yaşındaki Hüsnü Doğan iki yıl aile ile birlikte kalmıştır. Hüsnü Doğan'ın politik kariyeri Aile ile çok iç içe geçmiştir. 45. Hükümet ve 46. Hükümet'lerde Tarım Orman ve Köyişleri Bakanlığı, 47. Hükümet'te Milli Savunma Bakanlığı, 53. Hükümet'te Enerji ve Tabii Bakanlığı yapmıştır. Kanuni Sultan Süleyman, Mimar Sinan ve Hürrem Sultan’ın türbelerinin bulunduğu, 1980 yılında Bakanlar Kurulu kararıyla Nakşibendi tarikatı şeyhi Bursalı Mehmed Zahid Kotku’nun gömüldüğü Süleymaniye Camii mezarlığına, 1988 yılında Hafize Özal, 2001 yılında ise Yusuf Bozkurt Özal defnedilmiştir. Turgut/Semra çiftinin en büyük oğlu Ahmet Özal, 1955 yılında Ankara'da dünyayaya gelmiştir. 18 Nisan 1999 Türkiye genel seçimleri'nde Malatya'dan Bağımsız olarak katılmış ve seçilmiştir. Turgut/Semra çiftinin tek kızları Zeynep Özal, politika ile