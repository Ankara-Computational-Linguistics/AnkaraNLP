"saygın kişisi" sıfatıyla davranır ve kararlar verirdi. Bu kararlar idari ve siyasi kararlar olmayıp tamamen töresel davranışların düzeni ile ilgiliydi. Bu bağlamda sanlav, köyde ya da kabilede doğan çocukların ergenlik çağına kadar taşıyacakları ilk isimlerini verirdi. Bu çocukların ergenlik çağından sonra taşıyacakları isimlerini ise köyün ya da kabilenin reisi, şefi verirdi. Çocuğun anne ya da babası çocuklarına isim koyamazlardı. Bu işi sanlav ve kabile reisi yapardı. Bu töresel davranışa bağlı olarak günümüzde bile birçok Türk kültür dairesindeki topluluklarda anne-babalar kendi büyüklerinin yanında (kendi anne-babaları) çocuklarını kucaklarına almazlar. Bu davranış Türk kültüründen etkilenen diğer komşu ve birlikte yaşanan kültürlere de yansımıştır. Bu isim koyma biçimi aynen Kuzey Amerika yerlilerinde de görülmekte ve bu nedenle de Orta Asya halk toplulukları ile Kuzey Amerika yerli toplulukları arasındaki ırksal ve kültürel bağların birliği savına destek olarak kullanılmaktadır. Bu töresel davranış günümüze kadar kısmen değişerek gelmiştir. Günümüzde ailede doğan çocuklara ya ailenin saygın bir kişisi isim vermektedir ya da erkeğin ya da kadının ailesindeki saygın bir kişinin ismi veya güvendikleri, inandıkları kişilerin ismi verilmektedir. Sonuç olarak, sanlav kelimesi "isim veren, isim koyan" anlamında bir sıfattır. Gece NÃ¶beti (film) Gece Nöbeti, (İngilizce: Night Watch; Rusça: Ночной дозор, "Nochnoy Dozor") Rusya yapımı fantezi-aksiyon filmidir. 2004 yılında, Kazakistan doğumlu ve kazak yönetmen Timur Bekmambetov tarafından, aynı ismi taşıyan romandan esinlenilerek çekilmiştir. Konstantin Khabensky'nin başrolünde olduğu film, Fox Pictures tarafından hakları satın alınmıştır. Praetor Praetor, Eski Roma'da Sezar'ın muhafızlarina verilen isim. Sözcük anlamı olarak "ülkeyi yöneten" anlamına gelmesi muhtemel sıfat. Birden fazla ülkeyi yöneten modeli için Eski Roma'da vatandaşlar arasındaki uyuşmazlıkları çözen yargıç ve yönetici konumunda olan yetkililere verilen isim. Bunlar kuralları, yargılamalar sonucu belirleyip bağlayıcı hükümler hale getirme yetkisine (içtihatı birleştirme) de sahiptiler aynı zamanda. Başlangıçta sadece bir tane praetorluk vardı. Bu da, şehirde oturan ve Roma vatandaşlarının birbirleriyle olan ilişkilerinden doğan ihtilaflara bakan kimseydi. Savaşlara katılmayıp şehirde kaldığı için bu praetora, şehir praetoru anlamında "Praetor Urbanus" denildi. Daha sonra Romalıların diğer yabancı kavimlerle ticari ilişkilerin artması sonucu, bu ilişkilerden doğacak ihtilaflara bakmak üzere yeni bir praetorluğa ihtiyaç duyuldu. Bu ihtiyacın sebebi Praetor Urbanus'un sadece vatandaşlar arasında doğacak ihtilaflara bakmakla görevli olması ve Ius Civile'nin yabancılara uygulanmamasıydı. Bu nedenle, "Praetor Peregrinus"(Yabancılar Praetor'u) adı ile anılan praetorluk kuruldu. Adı "Yabancılar Praetor'u" olmakla beraber bu praetorun görevi yabancılarla yabancılar arasındaki ihtilaflara değil, yabancılarla Romalılar arasındaki ihtilaflara bakmaktı. Roma Meclisleri tarafından seçilen her iki praetorun görev süresi de bir yıldı. Scorzonera hieraciifolia Scorzonera hieraciifolia, papatyagiller (Asteraceae) familyasına ait, çok yıllık, sütlü bir bitki türü. ""Kır sakızı"" olarak da bilinir. Haziran-Ağustos aylarında çiçeklenir ve 5–15 cm'e kadar boylanabilir. İç Anadolu'da yayılış gösterir. Tuzlu bataklıklar ve bozkırlarda yaşar. Türkiye'ye özgü bir türdür. Intel 8088 Intel 8088 mikroişlemcisinde her biri 16 bit genişliğinde 14 adet register vardır. Registerler mikroişlemci tarafından verilerin geçici süreler ile saklanması ve bu veriler üzerinde işlem yapılması, komut işleme sürecinin hızlandırılması gibi özel amaçlar için kullanılır. 8088 mikroişlemcisi 4 başlık altında toplanabilir: Etli soda otu Etli sodaotu ("Salsola crassa"), Amaranthaceae familyasına ait bir yıllık otsu bir bitki türüdür. Mayıs-Temmuz aylarında çiçeklenir ve 25–45 cm'e kadar boylanır. Orta Anadolu'da yayılış gösterir. Sonbaharda pembemsi-kırmızı rengiyle fark edilir. Meyveleri kanatlıdır. Deniz seviyesinden 1000 metre yükseklikteki nemli, tuzlu topraklarda yetişir. Abdi Paşa (kaptan-ı derya) Abdi Paşa, Osmanlı denizcisi. (d. ? - ö. 1734). III. Ahmed ve I. Mahmud saltanatlarında 28 Eylül 1730 - Mayıs 1731 ile Ağustos 1731 - 19 Aralık 1731 dönemlerinde iki kez kaptan-ı derya görevi yapmıştır. Tersaneden yetişmiş ve kalyon kaptanı olmuştur. III. Ahmed'in damadı olan Abdi Paşa, Patrona Halil İsyanı'nın başladığı 28 Eylül 1730 tarihinde kaptan-ı deryalığa getirilmiştir. Abdi Paşa daha önce Patrona Halil'i ölüm cezasından kurtarmıştı. Padişah III. Ahmed damadı olan Abdi Paşa'nın tersane kuvvetlerini kullanarak bu isyanı bastırabileceğini sanmaktaydı. Fakat Abdi Paşa tersaneye vardığında tersanenin de isyancıların elinde olduğunu görmüş ve zaten Damat İbrahim Paşa ile arası iyi olmadığı için görevinde kalmak şartıyla onlara katılmıştır. Ayaklanmacılar I. Mahmud'u tahta geçirdikten sonra da bir müddet kaptan-ı deryalık yaptıktan sonra Resmo sancağına atanması sağlanarak İstanbul'dan uzaklaştırılmıştır. 1730'da Patrona Halil ve zorbalar elemine edildikten sonra ikinci kez 18 Mayıs 1731 tarihinde kaptan-i derya olmuş ve 29 Kasım 1731'e kadar bu görevde kalmıştır. 1734'te vefat ederek Kasımpaşa'da Gureba Mezarlığı'na defnedilmiştir. Abdurrahman Abdi PaÅŸa Abdurrahman Abdi Paşa Osmanlı tarihçisi, şairi ve devlet adamı. (Anadoluhisarı, İstanbul ?-1692 Sakız) Şiirde kullandığı "Abdi" mahlasıyla tanınan Abdurrahman Abdi Paşa, Enderun'da yetişti. IV. Mehmet'in sırkâtipliğine getirilerek devrin olaylarını yazmakla görevlendirildi. IV. Mehmet'in güvenini kazanıp kubbealtı vezirliğine yükseltildi. "Vakayıname"'sinin yanı sıra, devlet protokolunu ve örgütünü anlattığı "Tevkii Abdurrahman Paşa Kanunnamesi" adlı ünlü bir kanunnamesi ve birçok gazeli vardır. I. Abdullah I. Abdullah, (d. Şubat 1882, Mekke, Osmanlı İmparatorluğu - ö. 20 Temmuz 1951, Kudüs, Filistin), Ürdün Kralı. Hicaz Emiri Hüseyin bin Ali'nin (Şerif Hüseyin) oğlu olan Abdullah, İngilizlerin desteğiyle 1921 yılında Mavera-i Ürdün Emirliği'nin başına geçti. Önce Paeke Paşa'ya, sonra da Glubb Paşa'ya örgütlettiği ""Arap Lejyonu"", Kerkük-Hayfa petrol boru hattının korunmasını sağladı. II. Dünya Savaşı sırasında emirlik sınırları dışına müdahalede bulundu. 1946'da İngiltere ile imzalanan bir ittifak anlaşmasından sonra ülke bağımsızlığına kavuşunca 1949 yılında ilk Ürdün kralı olarak taç giydi. Suriye ve Lübnan'ı içine alacak bir devlet kurmaya çalışırken öldü. Emir Abdullah Efendi, ömrünün sonuna kadar İngilizlerin sadık dostu olarak kaldı. Sarayında muhafız olarak Çerkezleri konuşlandırmış ve oğlunun da iktidarda sorunsuz kalmasını sağlamıştır. Haşimi soyundan olduğu iddiasıysa günümüze kadar ispatlanamamıştır. Kardeşi Faysal da yine İngiliz dostları sayesinde Irak emiri olmuştur. İngilizler Osmanlı İmparatorluğu'nun Arap Yarımadası'ndan çekilmesinde etkin rol oynayan bu aileden baba Şerif Hüseyin'i Hicaz'a, oğullarını da Irak ve Ürdün'e emir tayin etmiştir. I. Abdullah 1951'de Kudüs'te cuma namazı çıkışında bir Filistinli tarafından yapılan suikast sonucunda öldürülmüştür. 1910 yılında I. Abdullah babasını başarılı bir şekilde, İngilizlerin desteğini kazanarak Mekke Şerifliği görevi yapması konusunda ikna etmiştir. Bunu takip eden yıllarda, babası ve Osmanlı İmparatorluğu arasında ara buluculuk yapması sayesinde, Genç Türkler tarafından açıklanan parlamentoda kendisi Mekke emir yardımcılığına atanmıştır. 1914 yılında ise, babasının emellerine İngilizlerin desteğini alabilmek adına Kahire'de Horatio Herbert Kitchener ile görüşme ayarlaması için bir gizli ajana ödeme yapmıştır. I. Abdullah İngilizlerle I. Dünya Savaşı'na kadar sürekli görüşme halindeydi ve 1915 yılında babasını İngilizlerin Mısır'daki baş sorumlu kumandanı Sir Henry McMahon ile Arapların Türklerden bağımsızlığını kazanması hakkında görüşmesi için cesaretlendirmiştir.{Ayrıca bakınız:McMahon Antlaşması} 1916-18 Arap İsyanı sırasında I. Abdullah Güney Cephesi Arap kumandanı olarak atanmıştır. I. Abdullah görevine 10 Haziran 1916 tarihinde Osmanlı Birliği'ne Taif saldırısı yapılırken başlamıştır. Bu Osmanlı Birliği 3000 kişiden ve 75 adet ağır tüfekten oluşmaktaydı. I. Abdullah 5000 kişilik kabile mensuplarını üzerilerine yönlendirdi ancak onlara tam saldırı kapasitesi ile saldıracak silahlar vermedi. Bunun yerine şehri kuşattı. Temmuz ayında Mısır'dan, Mısır ordusu mensuplarından oluşan bir takviye kuvvet onlara destek vermeye geldi. 16 Temmuz günü,topçu atışları başladı ve 22 Eylül 1916 tarihinde Osmanlı Birliğinin teslim olmaktan başka çaresi kalmadı. Daha sonra Medine kuşatmasına katılmış ve Güney ve Kuzey tarafından 4000 kişilik bir kuvvet ile Medine'yi kuşatmıştır. 1917 yılının başlarında, çöl'de bir Osmanlı Konvoyunu pusuya düşürerek, Bedevi kabilelerinden Osmanlı Padişahına gönderilmek istenen 20.000 pound değerindeki altına el koymuştur. 1917 Ağustosunda ise, I. Abdullah Hicaz Demiryolu'nu sabote etmek üzere Fransız kumandan Muhammand Ould Ali Raho ile yakın işbirliği içerisine girmiştir. I. Abdullah'ın İngiliz Kumandan T. E. Lawrence ile ilişkileri iyi değildi ve Lawrence Hicaz'daki zamanının çoğunu Kuzey Cephesi Arap Kumandanı I. Abdullah'ın kardeşiFaysal bin Hüseyin'e hizmet ederek geçiriyordu. Fransız kuvvetleri 'nde Şam'ı ele geçirip ve kardeşi Faysal bin Hüseyin'i sınır dışı ettiğinde, Abdullah kuvvetlerini Hicaz'dan Şam'a doğru kaydırdı. Winston Churchill Abdullah'ı 1921 Kahire Kongresine davet etti. Churchill Abdullah'a Fransız kuvvetlerinin kendilerinden üstün olduğunu ve Fransızlara karşı olası saldırıda iş birliği yapmaları gerektiğini ancak şu anda Fransızlar ile herhangi bir problem yaşamak istemediklerini söyledi. Abdullah ise buna razı oldu ve ödüllendirildi. Daha sonra ise İngiltere Abdullah için koruma sözü verdi ve sonunda Abdullah "Geçiş Ürdün'ünü" kurdu. İngiltere ile bağımsızlık müzakerelerine başladı ve sonunda 25 Mayıs 1946 tarihinde kendisini, "Geçici Ürdün Haşimiyye Krallığı"nın kralı olduğunu ilan etti. Sadece Ürdün ismi 1949 yılında gelmiştir. 25 Mayıs 1946 Ürdün'ün resmi bağımsızlık günüdür. Sonrasında kardeşi Faysal bin Hüseyin ise Irak kralı olmuştur. Abdullah Geçici Ürdün'ü inşa etmek için, 1921 yılında Filistin'de görevlendirilen Yarbay Frederick Peake'dan yardım almıştır. II. Dünya Savaşı sırasında Abdullah Geçici Ürdün içerisinde sıkı bir yönetim kurmak için İngilizlerin sadık bir müttefiki oldu ve Irak'taki ayaklanmanın bastırılmasında yardımcı oldu. Krallığın 23 senesi boyunca başbakanlar, Abdullah tarafından görevlendirildi. Abdullah, Arap liderleri arasında Batı'ya daha ılımlı olarak görülürdü. Onun, diğer Arap liderlere rağmen, İsrail ile barış içerisinde ayrılık anlaşmasını imzalamak için can attığını söylemek mümkündür. Onun komşuları; Suriye, Lübnan ve İngiliz mandası altındaki Filistin ile alakalı "Büyük Suriye" adlı hayaline çoğu Arap ülkesi güvenmiyordu. Onlar Abdullah'ı "Kedi ülkelerinin bağımsız yolundaki engel" olarak görüyor ve onun düşman ile iş birliği yaptığından şüpheleniyorlardı. Buna karşılık Abdullah da Arap ülkeleri liderlerini "Güvenilmez" olarak görüyordu. I. Abdullah 1937'de Filistin için önerilen; içerisinde küçük bir İsrail olan ve geri kalan arazilerin Geçici Ürdün'e bırakılacağı "Peel Komisyonu"nu desteklemiştir. Yahudiler isteksizce bu komisyonu kabul etse de, Filistin'deki Araplar ve diğer Arap ülkeleri "Peel Komisyonu"na itiraz etmişlerdir. En sonunda, "Peel Komisyonu"nu kabul görmemiştir. 1946-48 yıllarında, I. Abdullah aslında bölünmeyi İngiliz mandası altındaki Filistin'den bölünme esnasında pay alabilmek için desteklemiştir. I. Abdullah İsrail istihbaratı ile (İsrail Başbakanı da bu görüşmede yer aldı) çok defa görüşme yapmış bu görüşmelerde; karşılıklı olarak bölünmede ve 1947 İngiltere bağımsız bölünme planı üzerinde mutabakata varılmıştı. 17 Kasım 1948 tarihinde, Mair ile olan gizli görüşmede, Abdullah bölünme planında kendisine pay istemeye ve Filistin'den de pay istemeye başlamıştı. 1947 Gizli Siyonist-Haşimi müzakerelerinin bu fikri, tarihçi Avi Shlaim tarafından genişletilmiştir. Bu bölünme planı, Abdullah'ın payına Filistin Kudüs Müftüsü Muhammed Emin el-Hüseyni'den daha fazla vermeyi tercih eden İngiltere dış işleri bakanı Ernest Bevin tarafından destek görmüştür ve bu sayede Filistin Devletinin kurulma riski daha aza indirgenmiştir. 20 Temmuz 1951 tarihinde, Kudüs'teki Mescid-i Aksa'yı ziyareti esnasında, Hüseyni aşiretinden Filistinli birisinden ölümcül bir kurşun yedi. 16 Temmuz da, Lübnan resmi başbakanı Riyad el Sulh'ın Amman'da suikaste maruz kaldığı söylentisi İsrail'e farklı bir bakış getirmişti. Abdullah ise cenaze töreninde ve Moshe Sasson ve Reuven Shiloah ile olan görüşmelerinde övgü yağdırmak için Kudüs'e gitmişti. Abdullah cuma namazı sırasında torunu Prens Hüseyin ile namaz kılarken vurulmuştu. Abdullah üç defa evlilik yaptı. 1904 yılında, Abdullah'ın ilk eşi Musbah bint Nasser (1884 – 15 Mart 1961) ile İstanbul'da İstinye Sarayında evlendi. Bu evlilikten üç çocukları oldu; Prenses Haya (1907â€“1990). Abdul-Karim Ja'afar Zeid Dhaoui ile evlendi. Kral Talal (26 Şubat 1909 – 7 Temmuz 1972) Prenses Munira (1915â€“1987). Asla evlenmedi. 1913 yılında, Abdullah ikinci eşi Suzdil Khanum (d. 16 Ağustos 1968) ile İstanbul'da evlendi. Bu evlilikten iki çocukları oldu. Damat Nayef bin Abdullah Beyefendi (Ta’if, 14 Kasım 1914 – Amman, 12 Ekim 1983) Prenses Maqbula (6 Şubat 1921 – 1 Ocak 2001). Ürdün başbakanı Hussein bin Nasser ile evlendi. (dönemi 1963–1964, 1967) 1949 yılında Abdullah üçüncü eşi Sudanlı Nahda bint Uman ile evlendi. Bu evlilikten çocukları olmadı. Joris Ivens Joris Ivens, (d. 18 Kasım 1898 Hollanda - ö. 28 Haziran 1989), Hollandalı belgesel film yapımcısı ve yönetmeni. I. Dünya Savaşı'nda Hollanda Ordusunda savaşmıştır. Joris Ivens; İspanya İç Savaşı'nda Uluslararası Tugaylar saflarında, Endonezya, Kamboçya, Vietnam ve Çin Devrimine katılıp savaşmış bir enternasyonalist devrimci sinema yönetmenidir. En bilinen ve ses getiren filmleri; "Borinage", "Yeni Toprak", "İspanya Toprağı", "Endonezya Çağrısı" ve Çin Devrimini anlattığı "400 Milyon" adlı filmleridir. Joris Ivens, 1974 yılında Doğu Almanya'da Dünyanın birçok ülkesinden aydınların da katıldığı katıldığı bir kültür konferansında gazetecilerin ve aydınların sorularını cevaplandırdı. Avrupa'nın en büyük uluslararası film festivali olan Paris Film Festivali adına ödül dağıtmaktadır. Kamera hareketleri Kamera hareketleri kameraman tarafından gerçekleştirilen hareketlerdir. İki nedenle kamera hareketleri yapılır: Tilt (kamera hareketi) Tilt ("tild") (kamera hareketi), kameranın üç ayak veya vinç (crane) üzerinde dikey eksende aşağıya ve yukarıya döndürülmesiyle yapılan harekete verilen isimdir. Pan Düşünce aktarımı "Düşünce aktarımı"', verici bir telepattan (telepatik irtibatın oluştuğu kişilerden her biri) alıcıya veya alıcılara düşüncelerin aktarılması fenomenine verilen addır. Bir başka deyişle telepatik yolla aktarılanın düşünce olması durumunda, fenomen “düşünce aktarımı” adını alır. Fakat düşünce aktarımında telepatide gerekli olan sempati halinin alıcı ve verici arasında oluşması şart değildir. Alıcı ve verici bu olayı farkında olmadan meydana getirebildikleri gibi, verici bunu tek başına bilinçli (kasıtlı) olarak da oluşturabilir. Metapsişikçilere göre, verici, düşünce aktarımı yoluyla alıcıya zihinsel telkinler verebilir ve duyarlı alıcılar, uzaktan, sözsüz olarak hipnotize edilebilirler. Bir topluluk içinde aynı anda aynı şeyi düşünüp söyleme olayında genellikle düşünce aktarımının söz konusu olduğu ileri sürülür. Dünyanın en yüksek yapıları Dünyanın en yüksek yapıları belirlenirken genellikle doğrudan tanım yapmak mümkünse de, dünyanın en yüksek "bina"sını ya da "kule"sini belirlemek o kadar kolay olmamaktadır. Bunun nedenleri ya bina ve kule dendiği zaman tam olarak ne kastedildiğinin ya da bunların ölçümlerinin nasıl yapıldığının tartışmalı olmasıdır. Ulusal ve yerel prestij sorunları farklı insanların farklı cevapları kabul etmesine neden olmaktadır. Yani nesnel bir yaklaşım belirlemek oldukça zordur. Kesin yükseklik söz konusu olduğunda en yüksek yapılar genellikle gökdelenlerdir Buna rağmen hâlen bazı soru işaretleri bulunmaktadır: Kuleler söz konusu olduğunda şöyle bir tartışma da ortaya çıkar: Binalar için şu tartışmalar söz konusudur: Burç Halife: Şimdilerde, ayakta duran en yüksek yapı, Dubai'deki 828 metre yüksekliğinde ve 160 kata sahip olan Burç Halife' dir. 2010 yılında tamamlanan yapı bu güne kadar yapılmış en yüksek insan eseri yapıdır. Tokyo Skytree: Burç Halife'den sonra en yüksek yapı Japonya-Tokyo da bulunan 634 metre yüksekliğindeki Tokyo Skytree'dir.(İçinde yaşanılmadığı için en yüksek binalar listesinde yer alamaz) Åžangay Kulesi En yüksek 3.yapı ise Çin'in Şangay kentinde bulunan 632m yüksekliğinde 128 katlı Şangay Kulesidir. KVLY-TV Kulesi: Ayakta duran en yüksek dördüncü yapı ise 629 metre yüksekliğinde olan ve Fargo şehri yakınlarında bulunan Blanchard, Kuzey Dakota'daki KVLY-TV kulesidir. Bir yayın anteni olan bu direk tamamen metalden yapılmadır ve gergi telleriyle desteklenmektedir. Varşova Radyo Kulesi: Varşova, Polonya yakınlarındaki Gąbin-Konstantynów'da bulunan Varşova radyo direği 645 metre (2,115 ft) yüksekliği ile KVLY-TV direğinden daha yüksek olmakla birlikte 8 Ağustos 1991'de yıkılmıştır. Yayın antenlerinin dünyanın en yüksek binaları arasında kabul edilmemesinin baş nedeni kendi kendilerini destekliyor olmamalarıdır. Kendi kendini desteklemeyen bir diğer yapı örneği de yere bağlı olan helyum balonlarıdır. Eğer kendi kendini desteklemeyen yapılar da sayılsaydı, bu tür balonlar dünyanın en yüksekleri olurlardı. Gergi teli destekli direkler kalıcı olmak için tasarlanmışlardır ve kolayca sökülemezler. Örneğin, kötü hava şartlarında "bağlı balonlar" bulundukları yerden başka bir yere taşınabilirler ama yayın antenleri her tür hava şartında ayakta kalabilmelidir. Bu nedenle, diğer yerleşim amaçlı olmayan yapılar gibi, mimari yapılar olarak kabul edilirler. Petronius Platformu: Petronius Platformu 610m (2,001 ft) yüksekliğindedir, bu haliyle en yüksek 5. ve kendi kendini destekleyen en yüksek 4. yapıdır. Ama bu petrol ve doğal gaz platformu kısmen dubalarla desteklendiği için bazı eleştirmenler suyun altında kalan kısmının, tıpkı diğer binaların yerin altında kalan kısımları gibi, ölçüme dahil edilmemesi gerektiğini ileri sürmektedirler. CN Kulesi: Kanada-Toronto'daki CN Kulesi 553.33m'dir (1,815 ft) ve Temmuz 1976'da açılmasından önce bile, yani 30 yıl boyunca, yerin üstündeki en yüksek kendinden destekli 1. yapı olmuştur. Kingdom Tower: Dünyanın yapımı tamamlanmamış en yüksek binası Kingdom Tower'dır. 2018 yılında daha önceki bütün rekorları kırmış olacaktır. 1998 yılına kadar en yüksek bina, boydan boya katları olan ve anteni dahil olmayan yapı olarak, rakipsiz olan Chicago'daki Sears Kulesi kabul ediliyordu. Kuala Lumpur, Malezya'daki Petronas İkiz Kuleleri inşa edildiğinde tartışmalar başladı çünkü Petronas Kulelerinin helezonu Sears Kulesi'nin çatısından itibaren dokuz metre daha yüksektir. Helezon dahil edilmediğinde Petronas Kuleleri, Sears Kulesi'nden daha yüksek değildir. Chicago'daki kongresinde, Yüksek" Binalar ve Kent Yerleşimleri Konseyi (UYKYK)" Sears Kulesi'ni dünyanın en yüksek binalığından üçüncü en yüksek binalığa indirdi ve Petronas Kuleleri en yüksek bina kabul edildi. Bu karar birçok tartışmaya neden oldu ve UYKYK dört farklı kategori belirlemeye karar verdi: Yükseklik ana girişteki kaldırım seviyesinden itibaren ölçüm kabul edildi. Bütün bu kategorilerde Sears Kulesi ikinci veya üçüncülüğü elinde bulundurmaktaydı. Petronas birinciliği, Dünya Ticaret Merkezi ise dördüncülüğü almıştı. Birkaç ay içinde Sears Kulesi'ne yeni bir anten yerleştirilmesiyle dördüncü kategoride başı çekmeye başladı. 20 Nisan, 2004'te, Taipei'deki Taipei 101 (Çin, Tayvan) tamamlandı ve böylece ilk üç kategoride birinciliği aldı. Günümüzde, Burç Halife ilk kategoride 828 m (2,717 ft), ikinci kategoride 584 m (1,918 ft) üçüncü kategoride 828 m (2,717 ft) ve dördüncü kategoride 829.8 m (2,722 ft) ile birinciliği elinde tutmaktadır. Önceden ilk 3 kategoride liderlik Taipai 101 ve ondan önce de Petronas kulelerindeydi. Sears Kulesi, Burç Halife'den önce 527 m (1,729 ft) ile dördüncü kategoride hâla lider durumdaydı.Ondan önce de birincilik Dünya Ticaret Merkezi'ndeydi (DTM) fakat Chicago kulesinin batı yayın anteninin 2000 yılında uzatılmasıyla, 11 Eylül saldırısından bir yıl kadar önce, DTM liderliği yitirmiştir. Anteni dahil, birinci DTM kulesi 526 metreydi (1,727 ft). 11 Eylül 2001'de DTM, dünyanın yıkılan en yüksek binası kategorisinde birinci oldu ve bu kategoride rekorlar kitabında, DTM'nin bir zamanlar bir blok uzağında olan Singer binasının yerini aldı. Ostankino Kulesi, CN Kulesi ve Tokyo Skytree bu dört kategorinin dışında tutulmaktadır çünkü "içinde yaşanılmayan" binalardır. Bu tanımlama içinde katlar ve duvarlar olan çerçeve yapıları kapsamaktadır. Bu liste, karşılaştırma kısmı hariç, özellikle seçilmiş bir yapı tipi ve yükseklik ölçüm sistemine göre hazırlanmıştır. Yeryüzündeki en yüksek yapıların çoğu gergi teli destekli yayın kuleleridir. Bu listedeki yapılar binanın en yüksek kısmına göre hazırlanmamıştır. Bu çizelgede "bina" derken kastedilen kendi başına ayakta duran herhangi bir yapıdır. Gergi destekli direkler ve diğer destekli yapılar dahil edilmemiştir.Yandaki şekilde de bu binaların yükseklikleri karşılaştırılmıştır. Ayrıca bahsetmeye değer diğer yapılar arasında milattan önce 3. yüzyılda yapılmış olan ve yüksekliği 115-135 metre (383–440 ft) civarı olan İskenderiye Feneri gelmektedir. Yüzyıllarca dünyanın en yüksek piramit olmayan yapısıydı. Bir diğer önemli yapı da Anuradhapura, Sri Lanka'daki Jetavanaramaya buddha anıtıdır. Üçüncü yüzyılda yapılan bu anıt 122 metre (400 ft) yükseklikteydi. Bu iki yapı bin yıldan fazla bir süre dünyanın piramit olmayan en yüksek iki yapısıydı. İskenderiye Feneri'nin yıkılması ile Washington Anıtı'nın yapılması arasındaki dönemdeki en yüksek "laik" yapılar, Siena'da 14. yüzyılın ilk yarısında inşa edilen, 102 metre yüksekliğindeki Torre del Mangia ve 1109 ve 1119 yılları arasında yapılan, Bolonya, İtalya'daki, 97 metrelik Torre degli Asinelli sayılabilir. Montrö Montrö ya da Montreux, bir İsviçre kantonu olan Vaud'nun, Vevey bölgesinde yer alan bir şehirdir. Montreux, Cenevre Gölü'nün kuzey kıyısının doğrusunda, Vaud Riviera'sının merkezinde yer alır. Montreux 20. yüzyılın başlarından beri, mikro-kliması sayesinde gelişen turizmle, oldukça tanınan bir şehirdir. Ama şehrin bu isimle tanınması ancak 1961'lerden beridir ki, bu tarihte Châtelard ve Planches bucakları birleşerek Montreux'yü oluştururlar. Montreux'nün en yüksek noktası "Cape au Moine", 1941 m yüksekliğindedir. Türkiye'ye Karadeniz ve Ege boğazları üzerindeki egemenlik haklarını iade eden "Boğazlar Sözleşmesi" Montreux'ta 1936 yılında imzalanmıştır. > Riviera Polisi > Vaud JandarmasÄ± > Riviera sivil savunmasÄ± > SDIS Montreux-Veytaux Glisin Glisin (kısaltılmışı Gly ya da G) formülü NHCHCOOH olan apolar bir aminoasittir. Glisin kodonları GGU, GGC, GGA, GGG cf. genetik kodtur.Yapısal olarak proteinlerde bulunan 20 aminoasit arasında en basit olanıdır. Yan zinciri sadece bir hidrojen atomundan ibarettir. Glisindeki α-karbon atomu da bir hidrojene bağlı olduğu için, glisin optik olarak aktif değildir, diğer bir deyişle optik izomeri bulunmamaktadır. Yan zincirinin olmamasından dolayı iki polipeptid ana zincirinin (veya aynı polipeptid segmentinin) birbirlerina oldukça yakınlaşabilecekleri bölümleri oluştururlar. Ayrıca glisin, diğer amino asitlerden çok daha fazla esnektir, bu sayede ana zincirin hareket ettiği ve hatta kırıldığı bölümlerdir. Glisin en küçük aminoasit olması nedeniyle diğer aminoasitlerin sığamadığı birçok yere sığabilmektedir. Örnek olarak, kollajen heliksinin içinde aminoasitlerden sadece glisin bulunabilmektedir. Glisin, evrimsel olarak bazı proteinlerin belli pozisyonlarında sürekli olarak korunmuştur (örnek olarak, sitokrom c, myoglobin ve hemoglobin). Çünkü glisini daha büyük bir aminoasitle değiştiren mutasyonlar bu proteinlerin yapısını tamamen bozmaktadırlar. Glisin renksiz, tatlımsı kristal bir katıdır. Proteinler genellikle az sayıda glisin yapıtaşı içermektedir. Üçte biri glisinden oluşan kollajen ise bir istisnadır. Glisin 1820 yılında, Henri Braconnot tarafından jelatinin sülfürik asit içerisinde kaynatılmasıyla keşfedildi. Glisin endüstriyel olarak kloroasetik asitin amonyakla reaksiyonundan üretilmektedir: Yılda yaklaşık 15 milyon kg glisin bu şekilde üretilmektedir. Amerika (GEO Specialty Chemicals, Inc.) ve Japonya (Showa Denko firması)’da, glisin Strecker amino asit sentezi yoluyla üretilmektedir. Glisinin pK değeri 2.35 ile 9.78 arasında olur. pH 9.78 üstünde ise glisinin büyük bölümü anyonik amin ( HNCHCO) şeklindedir. pH 2.35 altında, glisin çözeltisi çoğunlukla katyonik karboksilik asit (HNCHCOH) içerir. Glisinin izoelektrik noktası 6.06 dır. Glisin çözelti halinde zwitter iyon halinde bulunur. Bu halde iken, Gasteiger yük yöntemi kullanılarak belirlenmiş farklı atomlardaki kısmi yükler şu şekilde verilmiştir: N (+0.2358), H (N atomuna bağlı) (+0.1964), alfa-C (+0.001853), H (alfa-C atomuna bağlı) (+0.08799), karbonil C (+0.085) ve karbonil O (-0.5445). Glisin, çeşitli kimyasal ürünlerin sentezinde kullanılan bir ara üründür. Glifosat etkili maddeli herbisit üretiminde kullanılır. Glifosat, yabancı otları öldürmeye yarayan seçici olmayan sistemik bir herbisittir. Özellikle tohumlu ve çok yıllık ya da kesilmiş ağaçların toprak altında kalan bölümünü kurutmak için bir orman herbisiti olarak kullanılır. Glifosat, ilk olarak Roundup ticari markası altında Monsanto tarafından satıldı ise de artık patent altında olmadığı için birçok firma tarafından piyasaya sunulmaktadır. Glisin, merkezi sinir sisteminde, özellikle omurilik, beyin kökü ve retinada olmak uzere inhibitör (sinir iletişimini engelleyici) bir nörotransmiterdir. Nöronlar üzerindeki glisin reseptörleri glisin tarafından uyarıldığında, nöronun içine iyonotropik reseptörler vasıtasıyla Cl akışı gerçeklesir. Negatif yüklü iyonların nöron içerisinde birikmesi inhibitör postsinaptik potansiyele neden olur. Nöronun uyarılması daha da zorlaşır. Strychnine iyonotropik glisin reseptörleri üzerinde etkili bir antagonisttir. Glisin insan vücudundaki hücreler tarafından fizyolojik ihtiyaçları karşılayacak miktarda sentezlenebildiği için beslenme yoluyla dışarıdan alımı şart değildir. Glisinüri Plazma glisin düzeyi normal,glisinin yanı sıra prolin ve hidroksiprolinin renal tübüler geri emilimi bozuktur. Primer hiperoksalüri Glisinin glioksalata oksidasyonunda artış bulunur ve glioksalat katabolizması bozulduğundan oksalata oksidasyon artar.Oksalat taşı,tekrarlayıcı idrar yolu enfeksiyonları,renal yetersizlik,hipertansiyon gözlenir. Hiperglisinemi Glisin yıkımında yer alan glisin yarılma enzim yapılarındaki hataya bağlı olarak görülen kalıtsal bir hastalıktır.Zeka geriliği ve nöbetler ile tanınır.Propiyonik asidemili hastalarda gözlenir.Non-ketotik hiperglisinemi de denir.Tedavide sodyum benzoat kullanılır. Golden Retriever Golden Retriever, oldukça popüler bir köpek ırkıdır. Her ne kadar isimleri "golden" olsa da aslında bu cinsin ilk örnekleri siyahtır. Hala da siyah renkte golden cinsi köpekler çok yaygındır. Aslen avda vurulan kuşları bulup getirmek için kullanılırlar. Ayrıca en sık rastlanan aile köpeklerindendirler. Çok hoşgörülülerdir ve baş edilmeleri çok kolaydır. Sahiplerinden de çok fazla beklentileri yoktur. Düzenli olarak yemekleri verildiği, egzersizleri yaptırıldığı ve veteriner kontrolüne götürüldükleri sürece başka bir ihtiyaçları olmaz. Fakat tüyleri uzun olduğundan dolayı düzenli olarak taranmalıdır. Golden retriever'lar genellikle insanlarla ve diğer köpeklerle iyi anlaşırlar. Tipik olarak korktuklarında havlarlar ama arkadaş canlısı olmaları, iyi birer bekçi köpeği olmalarını engeller. Golden Retriever'lar özellikle insanlarla iyi anlaştıkları ve çok sosyal oldukları için tercih edilirler. Bu nedenden dolayı sıklıkla rehber köpek olarak eğitilirler. Çok sabırlıdırlar ve çocuklarla araları oldukça iyi olan köpeklerdir. Bebek bakıcılığı bile yapabilirler. Görme engellilere de yardımcı köpek olarak verilen bir cinstir. Ayrıca en zeki köpekler (IQ) testinde alman çoban köpeğinin 1. seçildiği testlerde 4. sırayı almışlardır. . Romeo ve Juliet Romeo ve Juliet (Romeo ile Juliet olarak da geçer.) (İngilizce özgün adı: "The Most Excellent and Lamentable Tragedy of Romeo and Juliet"), İngiliz oyun yazarı William Shakespeare tarafından yazılmış bir oyundur. İngiliz edebiyatının klasiklerinden biri olan eser, yazarın en iyi bilinen oyunlarından birisidir. 1591-1596 arasında yazıldığı düşünülür. Dünya edebiyatlarında klasik bir konu olan iki düşman ailenin birbirini seven gençlerinin aşk macerasını işler. Hikâyenin kaynağı, İngiliz şair Arthur Brooke'in 1562'de yayımlanan "Romeus ve Juliet'in Trajik Öyküsü" adlı uzun şiirine dayandırılır. Sheakespeare hikâyeyi eklediği pek çok yardımcı karakterle geliştirmiş; konunun işlenişi ve üslubu onu özgün bir eser haline getirmiştir. Eser, ilk kez 1594 yılında sahnelenmiş; defalarca operaya, baleye ve sinemaya uyarlanmıştır. İtalyan şehir devleti Verona’nın zengin ve asil ailelerinden 'Montegue" ve "Capulet "aileleri arasında geçmiş yıllara dayanan bir düşmanlık vardır. Oyun, bu ailelere mensup iki grup genç arasındaki sokak kavgası ile başlar. Şehir muhafızları kavgayı durdurur ve Verona hükümdarı Prens Escalus bir daha iki grup arasında kavga çıkarsa elebaşlarının idam edileceğini söyleyerek gözdağı verir. O günlerde Capulet ailesinin evinin bahçesinde bir maskeli balo düzenlenir. Lord Capulet, baloya kız Juliet’e talip olan Kont Paris’i de davet eder. Montegue ailesine mensup Romeo da maskeli baloya kimliğini gizleyerek katılır. Romeo, Capuletlerin yeğenlerinden "Rosaline" adlı bir kıza ilgi duymaktadır ama Rosaline onu reddetmiştir. Romeo’nun arkadaşı "Benvolio", kıza yaklaşıp aşkını anlatabilmesi için Romeo’nun baloya gizlice katılmasına yardımcı olur. Ancak Romeo baloda Capuletlerin 13 yaşındaki kızı "Juliet"'i görüp ona aşık olur. Juliet de Romeo'nun duygularına karşılık verir. Eserin en önemli sahnesi sayılan “"balkon sahnesi"” yaşanır. Yıldızlı gecede Juliet balkonda, Romeo balkonun altındadır. Birbirlerine olan duygularını ışığa duydukları özlemi dile getirecek biçimde imgeler kullanarak açıklarlar. O geceden sonra Romeo, her gece sürekli Juliet'in odasına balkondan gizlice girer. Juliet'in dadısı iki sevgili arasında haberleşmeyi sağlar. Çift, evlenmeye karar verir. "Rahip Laurance", iki genci gizlice evlendirir. Kısa bir süre sonra Juliet'in kuzenlerinden "Tybalt", Romoeo’nun gizlice baloya geldiğini öğrenir ve ağır hakaretlerde bulunarak onu düelloya davet eder. Romeo artık akrabası olarak gördüğü Tybalt ile kavga etmek istemese de Romeo’nun arkadaşı "Mercutio", hakaretleri sindiremeyip düelloyu kabul eder. Romeo kavgayı ayırmaya çalışırken Merceuito ölümcül yara alır. Acı içindeki Romeo, Tybalt’ı öldürür. Bunun üzerine Verona prensi Escalus, Romeo’yu Mantua’ya sürgüne gönderir. Romeo kaçıp geceyi Juliet’in odasında geçirir ve sonra sürgün edildiği Mantua'ya gider. Ailesi, Juliet'i ve Kont Paris ile evlendirme hazırlıklarına başlamıştır. Juliet, istemediği bu evlilikten kurtulmak için rahip Laurence'in yanına gider. Rahip ona kendisini kırk saat ölü gibi gösterecek bir iksir verir. Rahip, Romeo'ya durumu anlatan bir mektup yazar. Ancak, mektup Romeo'ya zamanında ulaşmaz. Juliet ise iksiri içer ve ailesi onu öldü zannederek defneder. Romeo, uşağı "Balthasar"'dan Juliet'in öldüğünü duyunca Juliet’in mezarının başında kendisini öldürmeyi kurar ve yanına zehir alarak gizlice Verona'ya döner. Juliet'in mezarına gelen Romeo, burada Kont Paris ile karşılaşır. Birbirleriyle kavgaya tutuşurlar, Paris ölür. Ardından Romeo, Juliet'in yanına yatarak zehri içer ve ölür. Rahip Laurence, mezarlığa gelir, Juliet'i uyandırır. Romeo'yu ölmüş olarak gören Juliet, Romeo’nun hançerini alarak kendini öldürür. Başından sonuna kadar olayların tek şahidi olan Rahip Laurence, ailelere tüm olanları anlatır ve bundan sonra iki aile arasındaki düşmanlık sona erer Romeo ve Juliet oyunu profesyonel ve amatör dünya tiyatro sahnelerinde günümüze kadar gayet çok sayıda sahnelenmiştir. Ayrıca 40 kadar da değişik film bu konuyu işlemiştir. Bunlar arasında şunlar ilgi çekmiştir: (Romeo) Kostümler Oskar kazandı. Romeo ve Juliet eserinden uyarlanan asgari 24 tane kadar opera bulunduğu bildirilmiştir. Bunlardan ilki singspiel türünde olan 1776'da Çek besteci "Georg Benda" tarafından Almanca librettoya göre hazırlanmıştır. Romeo ve Juliet'den uyarlanan diğer tanınmış müziksel eserler şöyle özetlenebilir: Romeo ve Juliet (anlam ayrımı) Romeo ve Juliet, Shakespeare'in trajedi oyunu. Diğer anlamları için: Romeo ve Juliet (Prokofyev), besteci Prokofyev'in 1935 tarihli eseri Romeo + Juliet (1996 film), Leonardo DiCaprio ve Claire Danes'li uyarlama. Bat覺 Yakas覺n覺n Hikayesi (1961 film), Robert Wise ve Jerome Robbins uyarlamas覺. Romeo ve Juliet (1906 film), Franco Zefirelli uyarlaması. BursalÄ± Mehmet Tahir Bey Bursalı Mehmed Tahir Bey, (22 Kasım 1861, Bursa - 28 Ekim 1925, İstanbul), Türk yazar, araştırmacı, asker. Özellikle biyografi ve bibliyografya içerikli "Osmanlı Müellifleri" ansiklopedik kaynak kitabi ile tanınmıştır. Eser, günümüzde de alanında temel bir referans olarak kabul edilmeyi sürdürür. 1908-1912 Osmanlı Meclis-i Mebusanı'nda Bursa mebusu olarak yer almıştır. 1861 yılında Bursa’da, Bab-ı Zemin (Yerkapı) mahallesinde dünyaya geldi. Babası askeriyeden sağlık sebebiyle emekliye ayrılmış belediye kâtibi Rıfat Bey, annesi mülkiye memurlarından Bursalı Necip Efendi'nin kızı Rahime Hanım'dır. Ailesi Üsküdar kökenli idi. Dedesi, Sultan Abdülmecid’in Hassa Alayı kumandanlarından Üsküdarlı Seyyid Mehmed Tâhir Paşa'ya Kudüs'te bulunduğu sırada inme gelip emekliye sevk edilmesinden sonra aile Bursa'ya yerleşmiş; Tahir Paşa'nın felç nedeniyle konuşması güçleştiğinden aile ""dilsiz-paşazadeler"" olarak anılmaya başlamıştır. İlk tahsilini Bursa'da gördükten sonra Mülkiye Rüştiyesi'ne girdi, bir yandan da Haraççıoğlu Medresesi'nde dini, Arabî dersler aldı. Edebî ve tarihî kültür kazanmasında şiir yazan, tarih ve tasavvufla ilgilenen babasının etkisi oldu. 1876'da rüştiyeden birincilikle mezun oldu ve öğrenimine Bursa Askeri İdadisi'nde devam etti. Bu yıllarda tasavvufa merak saldı, Muhyiddin İbn Arabî’ye gönül bağladı. 93 Harbi'ne gönüllü katılan babası Rıfat Bey, kendisi idadinin ikinci sınıfında iken şehit oldu. Mehmet Tahir Bey, idadiyi 1880'de birincilikle bitirdi ve Harbiye'ye girdi. Harbiye yıllarında Harîrîzâde’nin temsil ettiği Melamiliğe girdi. Harbiye'deki öğrenimini 1883 yılında tamamladı. Piyade teğmeni olarak Üçüncü Ordu emrine verilen Mehmet Tahir Bey, Manastır Askeri İdadisi'nde coğrafya öğretmeni olarak atandı ve burada on dört yıl görev yaptı. Mülkiye Rüşdiyesi ile Mülkiye İdâdîsi’nde de tarih ve hitabet dersleri verdi. Manastır yıllarına tasavvufa ilgisi de devam etti ve Melamiliğin önde gelen simaları arasına girdi. Geçmiş mutasavvıfları araştırmaya yönelen Mehmet Tahir Bey, mutasavvıflardan başlayıp şair ve alimlere de yönelen biyografi ve bibliyografya çalışmaları içine girdi. Manastır ve çevresinde yetişmiş şahsiyetler hakkında bilgi toplayıp mezar taşlarını araştırmaya, bazı gazete ve dergilerde yazılarını yayımlatmaya başladı. O yıllarda yeni uyanan Türkçü düşünceyi benimsedi. 1897'de ilk eseri olan ""Türklerin Ulûm ve Fünûna Hizmetleri"" adlı çalışmasını yayımladı. Önce gazetede tefrika edilen, büyük ilgi gördüğü için sonra kitap olarak basılan eserde, en ünlü İslam alim ve düşünürlerinin büyük kısmının Türk olduğunu öne sürdü. Arapça ve Farsça yazdıkları için Arap ve Acem kabul edilen Farabi, Zemahşerî, İbn-i Sina, Buhari, Tirmizî gibi İslam ünlülerinin Türk olduklarını öne süren eser hayretle karşılandı. Bir süre Üsküp Askeri Rüştiyesi'nde görev yaptıktan sonra 1898'de Manastır Askerî Rüşdiyesi’ne müdür tayin edilerek yeniden Manastır'a döndü. Aynı yıl ikinci eseri "Terceme-i Hâl ve Fezâil-i Şeyh-i Ekber Muhyiddîn-i Arabî" adlı risaleyi yazdı. Bu eserde İbn-ül Arabi'yi hakkındaki yanlış kanılara karşı savunup yüceltme gayesi güttü. Manastır'da altı yıl müdür olarak görev yaptı. Manastır valisi ve kumandanı Salih Paşa'nın kızı Şehnaz Hanım'la bu dönemde evlendiği düşünülür Eylül 1904'te Selanik Askeri Rüştiyesi müdürlüğüne getirildi. 1906'da Osmanlı Hürriyet Cemiyeti adlı gizli muhalif kuruluşa kurucu üye olarak katıldı. Düzenlenen iki jurnal sonucu rüştiye müdürlüğü görevine son verilen Mehmet Tahir Bey'in Yemen veya Irak'a gönderilmesine karar verildiyse de sonradan bu karar değiştirilmiş Manisa’da Alaşehir redif alayı tabur kumandanlığına tayin edilmiştir. Birkaç ay sonra İzmir'de Divan-ı Harp üyesi ve tahkik memuriyeti ile görevlendirildi. Bu görev sayesinde bölgede gezip çeşitli kütüphaneleri görme imkânını buldu. Osmanlı Hürriyet Cemiyeti'nin Avrupa'daki Jön Türkler ile birleşip İttihat ve Terakki Cemiyeti’ne dönüşmesinden sonra bu cemiyet için çalıştı. Türkiye'nin üçüncü cumhurbaşkanı olacak olan Celal Bayar, onun bu teşkilata kazandırdığı üyelerdendi. Mehmet Tahir Bey, bu faaliyetlerinin yanı sıra İzmir yöresinde yetişmiş müellifler üzerinde araştırmalar yapmıştır. 1908-1912 Osmanlı Meclis-i Mebusanı'nda 1908-1911 yılları arasında Bursa mebusu sıfatıyla yer aldı. İstanbul'a gelmesi ile araştırmaları için uygun çalışma şartlarına ve kütüphane olanaklarına kavuştu. 25 Aralık 1908’de Türk Derneği’nin bir kurucu üyesi oldu, 1910’da kurulan "Târîh-i Osmânî Encümeni"’nin "muavin âzâ" heyetine katıldı. 1911 yılı sonunda fesih kararı ile kapanan birinci faaliyet devresinden sonra milletvekilliğinden ayrıldı; miralay rütbesi ile orduya döndü. 1914’te bu rütbe ile askerlikten emekli oldu. 1913 yılında henüz Divan-ı Harp üyesi olarak askerlik görevi devam etmekte iken Evkaf Nezâreti’nce İstanbul'daki vakıf kütüphanelerini teftiş etmekle görevli bir heyetin başkanlığına getirilen Bursalı Tahir; bu görev sayesinde on binlerce yazma eseri elden geçirme imkânını buldu. Bu hizmete bir buçuk yıl kadar devam ettikten Topkapı Sarayı Kütüphanesi müdürlüğüne getirildi. 1914’te "Türk Bilgi Derneği"’nin "Türkiyat" koluna üye seçilen; 1915’te de "Tetebbuât-ı İslâmiyye ve Milliyye Encümeni"’nin on dört fahri üyesi arasında giren Mehmet Tahir, bir yandan daha önce olduğu gibi risâle çapında kitapçıklar çıkarmaya devam etmekte ve bir yandan da araştırmalarını çeşitli dergilerde art arda yayımlamaktaydı. Yirmi yıllık çalışmalarının sonunda I. Dünya Savaşı sırasında Osmanlı Müellifleri adlı eserinin ilk cildini yayımladı (1915). Sağlığı bozulduğu için dergilerde yazılar yayımlayamayan Bursalı Tahir, Osmanlı Müellifleri'nin ikinci cildinin ikinci kısmının 1922'de yayımladı. III. cildin baskısı sırasında geçim sıkıntısına düştüğünden baskı masraflarını karşılamakta zorlanmış; Türk ordusunun Büyük Zafer'i kazandığı günlerde Mustafa Kemal Paşa ikinci cildin ikinci kısmında 500 nüsha alarak destek vermiştir. 28 Ekim 1925'te Zeynep Kamil Hastanesi'nde hayatını kaybetti. Üsküdar'da Aziz Mahmud Hüdai Dergahi haziresinde toprağa verildi. Mezartaşı 1935 yılında Mustafa Kemal tarafından yaptırılmıştır. Adı Bursa'da Altıparmak semtinde bir caddede yaşatılmaktadır. Milliyetçi yönü 1897'de yayınladığı ilk eseri olan "Türklerin Ulum ve Fünuna Hizmetleri" adlı kitabından, tasavvufa olan ilgisi 1899’da Muhyiddin İbn Arabi’nin biyografisini yazmasından anlaşılabilir. Sonraki yıllarda da özellikle Anadolu kökenli İslam alimleri ile ilgili eserler vermiştir. En önemli eseri 1915-1924 yılları arasında 3 ciltte tamamladığı Osmanlı Müellifleri'dir. 30 yıllık bir araştırmanın ürünü olan eser 1691 önemli Osmanlı şeyh, fakih, şair, tarihçi, hekim, matematikçi ve coğrafyacısının biyografilerini faaliyet alanlarına göre düzenlenmiş şekilde içermektedir. Bu yazarların 9000’i aşkın eserinden bahsini vermiş, belirli konularda liste ve tabloları da eserine eklemiştir. Günümüz Osmanlı araştırmacıları açısından, döneminin şartlarından kaynaklanan eksiklerine ve özellikle son cildinin büyük maddi sıkıntılar içinde tamamlanabilmiş olmasına rağmen, temel bir kaynak kitap niteliği sürmektedir. Düşünce okuma Düşünce okuma, telepatik yeteneği olduğunu iddia eden kişilerin, başkasının zihnindeki düşünce ve fikirleri, o kimsenin “vericilik” çabası göstermemesine karşın anlayabildiğini söylemesine verilen addır. Bu fenomen, bir başka deyişle, vericinin hiçbir katkısı olmaksızın, alıcı tarafından gerçekleştirilen çabayla oluşan düşünce aktarımı olarak da tanımlanabilir.Metapsişikçiler, kimi medyumların, manyetik süjelerin, mistiklerin ve mürşitlerin (inisiyatör) karşısındakine, kendisine soracağı soruyu henüz sözle sormadan yanıtlamalarını düşünce okuma olayı olarak açıklarlar. Kuyruksürengiller Kuyruksürengiller (Herpestidae), etçiller takımından bir familya. Bu 35 türden oluşan familyanın üyelerine Afrika, Güney Asya ve Güney Avrupa'da rastlanılır. Familyanın Türkiye'de bulunan tek temsilcisi firavunfaresi'dir ("Herpestes ichneumon"). Bu familyanın üyeleri zehirli yılan, akrep ve örümcek türlerine bile cesurca saldırıp bu tür hayvanlardan beslendikleri için insanlar antik çağdan beri bu hünerlerinden yararlanmak için kuyruksürengiller türlerini ev hayvanları olarak beslemiş ve daha geniş bir coğrafyaya yayılmalarında yardımcı olmuşlardır. Kuyruksürengiller zarif vücutlu, kısa bacaklı, küçük yırtıcı hayvanlardır. Çoğu türlerin renkleri gri ya da kahverengi olmak üzere tek renklidir; birkaç türün alacalı lekeleri veya çizgileri vardır. Çoğu türlerin kuyrukları kısadır. Uzunlukları 18–71 cm (+15–53 cm kuyruk) ve ağırlıkları 0,2–5 kg arası değişir. Ayaklarında çoğunlukla beş parmakları vardır. Birkaç cinste sadece dört parmak vardır. Tırnaklarını içeri çekemezler. Çoğu türde kötü bir koku üreten anal beze bulunur. Kafaları vücutlarına göre küçük, kulakları küçük ve yuvarlağımsı, burunları sivridir. Türden türe göre 36 ila 40 adet diş bulunur. Familyanın en büyük çeşitliliğine Afrika kıtasında Sahara çölünün güneyinde rastlanılır. Birkaç türleri Arap Yarımadası'nda, Güney ve Güneydoğu Asya'da bulunur. "Herpestes" cinsine ait bir türün ("H. ichneumon") İspanya'da ve Türkiye'de bulunmasının doğal mı yoksa insanların yardımı ile mi gerçekleşmiş olduğu kesin olarak bilinmemektedir. Zehirli yılanlar, akrep ve örümcek gibi haşeratlardan korunmak için kuyruksüren türlerinin yardımını kullanan insanlar, bu türleri İtalya, Hırvatistan, Japonya, Karaip Adaları, bazı Büyük Okyanus ve Hint Okyanusu Adalarına da götürmüşlerdir. Kuyruksürengiller birçok çeşitli yaşam alanlarında rastlanır; çoğu tür açık alanları tercih eder, ama ormanlarda yaşayan birkaç türü de vardır. Genelde fazla kurak olan bölgelerden uzak dururlar. Kuyruksürengiller genelde yerde, tırnakları ile kazdıkları tünellerde ya da başka hayvanların terk ettikleri mağaralarda yaşarlar. Çoğu tür bir grup içinde, birkaç tür ise yalnız yaşar. Çoğu türler gündüz aktif iken, birkaç tür gece aktif olur. Kuyruksürengiller genelde küçük hayvanlar ile beslenir; Böcekler, böceklerin kurtları, diğer omurgasızlar (solucanlar ve yengeçler) ve küçük omurgalı hayvanlar. Bazı türler zehirli yılanları ve akrepleri avlayabilme yetenekleri ile tanılır. Farklı derecede meyve gibi bitkisel şeylerle de beslenirler. Çoğu türün çiftleşme ve üremesi hakkında çok az bilinmektedir. Çoğu türde dişilerin senede bir defadan fazla 40-80 gün gebe kalıp, 1-5 yavru dünyaya getirdiği bilinir. Yavrular birkaç hafta emzirilir ve uzun süre annelerinin yanında kalırlar. Kuyruksürengiller etçiller takımının kedimsiler alt takımına aitdir. Eskiden misk kedisigiller familyasına ait oldukları düşünülüp, kısmen bu familyanın bir alt familyası olarak sınıflandırılmışlardır. Yeni genetik araştırmalardan sonra kuyruksürengillerin sırtlangiller ile akrabalıkları daha yakın olduğu ortaya çıkmıştır. En yakın akrabaları ama madagaskar etçilleridir. Madagaskar etçillerinin ilk ortak atalarının bir kuyruksürengil olduğu ve zamanında Mozambik Boğazı'nı geçerek Madagaskar adasına yerleştiği düşünülür. Madagaskar etçillerinin bir kısmi eskiden kuyruksürengiller familyasının alt familyası olarak sınıflandırılmış, sonradan ama ayrılmıştır. Tesir Tesir, ruhçulukta, okültizmde, mistisizmde, teozofide, ezoterizmde ve parapsikolojide kendisini niteleyen sıfata göre özel anlamlar kazanan, geniş bir kullanım alanı olan genel bir terimdir. Tesir sözcüğünün kullanımıyla bu alanlarda oluşturulmuş başlıca terimler olarak ruhsal tesir, ilâhî tesir, astral tesir, maddi tesir, psişik tesir, majik tesir, manyetik tesir, telepatik tesir, vicdani tesir, nefsani tesir, müspet tesir, menfi tesir, tesir kuşakları, tesir kademeleri ve tesir konisi terimleri sayılabilir. Neo-spiritüalist görüşe göre, evren, ruhsal varlıkların hiyerarşik bir zincir tarzındaki karşılıklı ve sürekli tesirleriyle sevk ve idare edilmektedir ki, evren organizasyonlarının düzeni, uyumu, yönetimi, canlılığı, kısaca ruhsal tekamüle yarayan bütün değişim ve dönüşümleri tesirlerle sağlanır. Ruhçulukta ruhsal tesir denildiğinde, esas olarak, ruhun maddeyle irtibatını, maddeyi etkilemesini sağlayan tesir anlaşılır. Ruhun maddeyi biçimlendirmesi, kozmik evreni düzenlemesi hep tesirleri sayesinde olur ki, tesirler madde evreninde vibrasyonlar (titreşimler) halinde gerçekleşirler. Ruhsal tesirlerin fiziksel maddeye ulaşmasında aracı rolü oynayan süptil maddeye ruhçulukta, teozofide, mistisizmde, okültizmde ve parapsikolojide çeşitli adlar verilmiştir ki, bunlardan en tanınmışı esîrdir. İnsanın etkisi altında olmakta birlikte beş duyusuyla algılayamadığı çeşitli tesirlerin de bulunduğunu varsayan ruhçu görüşe göre tesirler şu şekilde sınıflandırılır: Eski uygarlıklarda tesirin simgelenmesinde başvurulan semboller arasında en bilinenleri ok, dalgalı çizgiler ve uzanan kollardır. Ağız Ağız, sindirim sisteminin giriş boşluğudur. Bu boşlukta, diş arkları ve dil bulunur. Ağız boşluğunun sınırları: Üstte: Damak (Paltum) bulunur. Paltum, iki kısımdır; Önde Sert damak (paltum durum) arkada yumuşak damak (paltum molle) bulunur. Sert damak, maksilla nın alt parçası olup ağız boşluğunu burun boşluğundan ayırır. Yumuşak damak, os palatini (palatinal kemik) tarafından oluşturulan gevşek ağız mukozasıdır. Küçük dil (uvula palatina) yumuşak damağın submandibular ve sublingual tükürük bezlerini içerir. Mandibula nın corpusu ise ağız tabanını çevreler. Ağız Boşluğunun Bölümleri: 1-Vestibulum oris: Diş dizisi([dental ark]) ile dudaklar ya da yanaklar arasındaki bölüm. 2-Cavitas oris proprium: Asıl ağız boşluğu; önde ve yanlarda dişlerle sınırlanmış olarak Boğaz geçidine (Isthmus faucium) kadar uzanan boşluk. 1-Sindirim sisteminin ilk açıklığı olup besinlerin alınarak, dişlerle mekanik, tükürükteki amilaz ile kimyasal olarak ilk sindiriminin başlatılması. Ağızda bulunan dil organı, ayrıca tükürükle ıslanarak çözünmeye başlayan gıdaların tat duyusunu alır. 2-Konuşma esnasında ses çıkartmak için akciğerlerden gelen havaya, dil, dudaklar ve dişler yardımıyla son şeklini verir ve konuşma sesleri oluşur. 3-Solunum temel olarak solunum sisteminin giriş açıklığı olan burun boşluğu (cavum nasi) nun görevidir. Ancak, burun boşluğu tıkanıklıkları veya hava açlığı duyulan durumlarda ağız yardımcı bir solunum aygıtıdır. 4-Ağız ve ağzı oluşturan ya da çevreleyen yapılar yüz estetiğinin temel elemanlarıdır. Yasin Hayal Yasin Hayal, Türkiye'nin Trabzon şehrindeki bir McDonald's restorantınını bombaladığı gerekçesiyle 6 yıl 8 ay hapis cezasına çarptırılan bir Türk sabıkalıdır. Bir süre sonra Ermeni gazeteci Hrant Dink suikastında, Ogün Samast'ı cinayete azmettirdiği gerekçesiyle mahkemeye çıkarılmış ve ağırlaşıtırılmış müebbet hapis cezası ile cezalandırılmıştır. Yasin Hayal, eski bir Büyük Birlik Partisi üyesidir ve Dink suikastı gerçekleşmeden önce partiden atılmıştır. Yasin Hayal, 1980'de Trabzon'da doğdu. 1996 yılında da Adıyaman Menzil grubuyla birlikteliği olmuş. Bu grupla 2 ay kadar Trabzon’un Ortahisar mahallesi, Kültür Müdürlüğü karşısında bulunan çıkmaz sokak içinde toplanmıştır. 17 yaşında Edebiyat öğretmenini darp etmiştir. Yasin Hayal ismini basına ilk kez 1998'de işlediği bir suçla duyurdu; Hayal, futbol oynadığı Trabzon DSİ Spor'da, takımın antrenörlüğünü yapan Sinan Akçay adlı teknik adamı, iki arkadaşıyla birlikte hastanelik edene kadar dövdü ve işlediği bu suç yüzünden basında yer aldı. Darpa uğrayan Sinan Akçay'ın elmacık kemiği çatlamış ve kolu kırılmıştı. Yasin Hayal, 1999'da liseyi bitirince Büyük Birlik Partisi'ne bağlı, adı daha sonra Alperen Ocakları'na çevrilen Nizamı Âlem Ocakları'na katılmıştır. Hayal, Hrant Dink'in katili Ogün Samast ile 19 Ocak 2007'de bağlantıya geçti. Samast'a cinayet fikrini verdi, ayrıca suikast işi için ona para desteğinde bulundu, ona bir tabanca ve mermi dolu bir şarjör verdi. "Agos" gazetesinin genel yayın yönetmeni Hrant Dink, 19 Ocak 2007'de İstanbul'da "Agos" binasının önünde, güpegündüz tabancayla arkasından ateş edilerek öldürüldü. Hrant Dink suikastının planlayıcıları arasında olduğu anlaşılan Erhan Tuncel’in, Hrant Dink’in Yasin Hayal tarafından öldürüleceğini Şubat 2006′da Trabzon Emniyet Müdürlüğündeki Muhittin Zenit'e bildirdiği belirlendi. Trabzon Emniyet Müdürlüğünün emirleri yüzünden Muhittin Zenit, Hayal'ı tutuklamadı. Başlangıçta Hayal masum olduğunu ve cinayetin işlendiği gün İstanbul'da olmadığını iddia etti; ancak telefon kayıtları suikastın olduğu gün İstanbul'da olduğunu kanıtladı. Yasin'in bu davadaki avukatı, daha sonradan Ergenekon kapsamında tutuklanan Fuat Turgutdu. Büyük Birlik Partisi, Yasin'in mahkeme masraflarını karşıladı; bununla birlikte partinin genel başkanı Muhsin Yazıcıoğlu partisiyle Ergenekon olayları arasında bağlantı olmadığını sert bir şekilde dile getirdi. Hayal son duruşmasında Dink'in karısı Rakel'e sataştı ve son duruşmada alınan karara göre Hayal'ın ağırlaşıtırılmış müebbet hapis cezası istendi. Ağustos 2008'de Yasin'in kardeşi Osman Hayal, teşvik nedeniyle gözaltına alındı. Ekim ayında, Cumhuriyet savcıları Selim Berna Altay ve Fikret Seçen tarafından hazırlanan iddianamede Osman Hayal hakkında, "adam öldürmeye iştirak" ve "yasa dışı örgüte üye olmak" suçlarından 22.5 ile 35 yıl arasında hapis talep edildi. Hayal 24 Ekim 2004'te Trabzon'daki bir McDonald's restoranını, Ramazan sırasında yiyecek sattığı nedeniyle bombaladı ve bombanın tesiriyle bir bacağı yaralandı. Olay mahallini ceketini bırakarak terketti. Yasin'in annesi Huri Hayal şu ifadeyi verdi: "“24 Ekim pazar günü Yasin, öğle namazını kıldıktan sonra evden ayrıldı. Aynı gün akşam eve geldi. Beraber iftar açtık. Ertesi gün öğle saatlerinde yeniden evden çıktı. Akşam iftara geldi. İftardan sonra "bu akşam üniversiteli bir arkadaşımda kalacağım" diyerek evden ayrıldı.” Polis epey bir süre Hayal'in ailesini sorgulamadı. Bir süre sonra Yasin Hayal yakalandı ve 6 yıl 8 ay hapse mahkûm edildi. Yasin Hayal, yüksek mahkemenin "yaralanmaların toplu olarak incelemesi" kararı üzerine 23 Eylül 2008'de tekrar mahkemeye çıkmak istedi. Ancak mahkemeye gitmediği için yazılı ifadesi kaldığı Tekirdağ hapishanesi'nden alındı. Mehmet Akif Ersoy MÃ¼ze Evi Mehmet Âkif Ersoy Müze Evi, Ankara'nın Altındağ ilçesinde bulunmaktadır. Mehmet Âkif Ersoy'un Türk Kurtuluş Savaşı yıllarında Ankara'da ikamet ettiği ve İstiklâl Marşı başta olmak üzere çok sayıda şiirini yazdığı müzeye dönüştürülmüş Ankara evidir. Hacettepe Üniversitesi Merkez Kampüsünün sınırları içinde yer alır. Vaktiyle Taceddin Dergâhı olan iki katlı ahşap yapı, Taceddin Şeyhi tarafından savaş yıllarında Mehmet Âkif'e tahsis edilmişti. Yapı 1949'da şehir meclisi kararı ile müze-eve dönüştürüldü ancak uzun yıllar harap durumda kaldı. 1982 yılında yeniden onarıldı ve 1984'te ziyarete açıldı. Müze-ev'de Mehmet Âkif Ersoy’a ait cep saati, gözlük, tesbihi, tüfek ve büyük şairin yüzünün kalıbı müzede teşhir edilen eserlerdendir. Evin karşısında 2003 yılında yapılmış olan Mehmet Âkif’in büstü ile İstiklâl Marşı’nın ilk iki kıtasının yazılı olduğu bir kitabe yer almaktadır. Taceddin Dergâhı, ilk olarak Kanunî Sultan Süleyman tarafından Hacı Bayram-ı Veli’nin kurduğu Bayramiye tarikatkının bir kolu olan Celvetiler için yaptırılmıştır. Adını, bahçesinde kabri bulunan Taceddin Sultan'dan alır. 1826'da tamir edilmiş ve Sultan Abdülmecit tarafından ilaveler yapılarak türbe, dergâh evi, çeşme, hazire ve camiden oluşan bir külliye haline gelmiştir. Dergâhın bulunduğu sokak sonradan Mehmet Âkif Ersoy Sokağı adını almıştır. Mehmet Âkif Ersoy, İstanbul'un işgalinden sonra aldığı davet üzerine millî mücadeleye katılmak üzere Ankara'ya gelmişti. Kendisine büyük hayranlık duyan Taceddin-i Veli Camii imamı Tevfik Hoca (Tevfik Çiftdoğan) kendisini karşılamış; şehirde kiralık ev bulmanın çok zor olduğu o dönemde külliyede yer alan bu yapıyı kendisine tahsis etmişti. Şair, 1. TBMM Burdur milletvekili olduğu yıllarda günlerini bu mütevazı evde geçirdi; dostlarıyla millî mücadele meselelerini tartıştı. Mehmet Âkif, bir ulusal marş yazılması için açılan yarışmaya para ödüllü olduğu için başlangıçta katılmamıştı. Yarışmaya katılan şiirlerin hiçbirisi uygun nitelikte bulunmayınca; dönemin Millî Eğitim Bakanı Hamdullah Suphi Bey, Akif'in arkadaşı dönemin Balıkesir Milletvekili Hasan Basri Bey'den marş yazma konusunda Âkif'i ikna etmesini rica etti. Mehmet Âkif, Hasan Basri Bey'in ısrarı üzerine İstiklâl Marşı'nı bu evde yazmaya başladı. Gece gelen ilhamı kaçırmamak için bazı dörtlükleri mum ışığında dergahın duvarlarına kazdığı anlatılır. Şair, meşhur "Bülbül" şiirini de bu evde yazmıştır. Türk siyasetinin önde gelen isimlerinden olan Muhsin Yazıcıoğlunun kabri de bu müzenin bahçesinde bulunmaktadır. Bölükyayla, Kâhta Bölükyayla veya eski adıyla Mazel; Güneydoğu Anadolu Bölgesi'nde yer alan Adıyaman iline bağlı Kâhta ilçesinin bir kasabasıdır. "Kelemi Ali Hösse" adlı tepenin eteğinde kurulmuştur. Kuzeyinde Sincik ilçesi, güneydoğusunda Kâhta ilçesi, güneyinde Samsat ilçesi, batısında Çelikhan ilçesi, Güneybatısında ise Adıyaman ili yer almaktadır. Belediye başkanı Ramazan Yavuz'dur. Kasabada sağlık ocağı, ilköğretim okulu, lise, 2 tane Cami, Zira-i Donatım Kurumu, çocuk parkı, halk kütüphanesi, PTT ve belediye kurumları bulunmaktadır. Doğusunda Boğazkaya ve Çaltılı köyleri, kuzeyinde Çamdere köyü, kuzey batı yönünde Adıyaman merkeze bağlı Pınaryayla köyü, batısında yine Adıyaman merkeze bağlı Kömür kasabası yer alır. Bölükyayla kasabası merkezine bağlı 4 km mesafeyle bulunan Kanlıca ve Yıldırımlar mezraları bulunmaktadır. Arthur Balfour Arthur James Balfour veya Lord Balfour (25 Temmuz 1848, İskoçya - 19 Mart 1930), İskoç asıllı Britanyalı siyasetçi. Erken yaşlarda Muhafazakâr Parti'de politikaya atıldı. 1874 yılında parlamentoya girdi. Lord Salisbury'nin iktidarı döneminde İrlanda'dan sorumlu sekreter oldu ve İrlandalılara karşı uyguladığı sert yöntemler yüzünden İrlanda milliyetçileri tarafından "Kanlı Balfour" olarak adlandırıldı. 1891 ve 1895 yıllarında üst üste hazineden sorumlu bakan ve 1902'de başbakan oldu. Onun kabinesinin Joseph Chamberlain'in verdiği gümrük vergisi önerisinde ayrılığa düşmesi üzerine 1905'te seçime gitmek zorunda kaldı ve bu seçim sonucunda da mağlup oldu. 1911 yılında parti liderliğini bıraktı ve 1915 yılında kurulan koalisyon hükûmetine katıldı. 1916-1919 yılları arasında Dışişleri Bakanlığı görevini yürüttü bulundu. Görevi sırasında 1917 yılında yayınladığı bir deklarasyonla büyük tartışmalara yol açtı. Birçok tarihçi tarafından bu deklarasyon ile 1948 yılında kurulacak olan İsrail'in temelinin atıldığı kabul edilir. 1919-1922 ve 1925-1929 yıllarında Lordlar Kamarası Başkanlığı yaptı. 1922 yılında Lordluk unvanı aldı. Türk Kurtuluş Savaşı'ndaki Türk direniş hareketinin muzaffer başkomutanı Mustafa Kemal Paşa için "tüm korkunç Türklerin en korkuncu" ("most terrible of all the terrible Turks") yorumunda bulundu. 1930 yılında öldü. Without a Trace Without a Trace, New York'ta geçen bir Amerikan dizisidir. FBI Kayıp İnsanlar biriminin çeşitli nedenlerden dolayı kaybolmuş/kaçırılmış kişileri bulma mücadelesine dayalıdır. (Gerçek FBI'ın bu isimli bir ünitesi yoktur.) Dizide kaçırılan insanları bulmaya çalışılırken kaç saattir kayıp olduğu belirli aralıklarda belirtilir ve bu bazı vakalarda çok uzun sürelere varabilmektedir. Birinci ve üçüncü sezon 23; ikinci, dördüncü ve beşinci sezonlar 24, altıncı sezon ise Amerika'daki yazarların grevinden dolayı 18 bölümden oluşmaktadır. Yedinci sezon da 24 bölüm yayınlanmıştır ve dizi yayından kaldırılmıştır. Türkiye'de ise CNBC-e ve Digiturk'te bulunan FOX Life kanalında izlenebilir. Dizinin 1. Sezonu Kanaltürk'te İz Peşinde adıyla 2011'de yayınlanmıştır. Learjet 28/29 Learjet 28, ikisi mürettebat olmak üzere 8-10 kişi taşıma kapasiteli, çift motorlu, yüksek hızlı iş jetidir. Learjet firması tarafından Learjet 25'lerin yerini alması için LongHorn adı altında üretilmiştir. Daha uzun menzil katetmesini sağlayan yakıt tankı ve buna bağlı olarak 6'ya düşürülen yolcu sayısından başka Learjet 29'dan çok farklı değildir. Bu yüzden genelde birlikte anılırlar. İlk uçuşunu 24 Ağustos 1977'de gerçekleştiren Learjet 28, FAA tarafından 29 Temmuz 1979'da sertifikalandırılmıştır. Lj 28 ve 29'lar, Learjet 25'ler taslak alınarak geliştirilmiştir. Daha yüksek performans ve tasarruf sağlamak için geliştirilen, winglet isimli kanat ucu plakaları bu modelde görülür. Zira, her iki model de ticari olarak başarısız olmuştur. Bu başarısızlığın temel sebebi motor gürültüsü ve yine de ekonomik hale getirilemeyen yakıt sarfiyatıdır. Bu yüzden, Learjet 35'ler piyasaya sürülmeden önce sadece beş adet model 28 ve dört adet model 29 üretilmiştir. Learjet 31 Learjet 31, ikisi mürettebat olmak üzere 8-10 kişilik, çift motorlu, yüksek hızlı iş jetidir. Learjet firması tarafından Learjet 28'in yerini alması için üretilmiştir. İlk uçuşunu 11 Mayıs 1987'de gerçekleştiren LJ31'in kabul edilen ilk türevi 31A Ekim 1990'da piyasaya sürülmüş, ilk 31A (31A-035) 15 Ağustos 1991'de hizmete girmiştir. Som teslimatı ise 1 Ekim 2003'te teslim edilmiştir (31A-245). Model 31, arttırılmış seyir hızı, EFIS dijital aviyonik sistemi ve aletli uçuş paneli görünümündeki değişikliklerin yanı sıra elektronik dümeniyle öne çıkmıştır. Kokpit camı elektrikle ısıtılabilmektedir. Daha sonra arttırılmış menzili ile 31ER türevi geliştirilmiştir. Learjet 31, Learjet 35/36'nın gövde yapısı ve motorlarına, Learjet 28/29'un kanat yapısına sahiptir. Seyir irtifası 12500 m ile 14900 m arasında olan modelin tavan irtifası 15500 metredir. Bu irtifaya sahip nadir sivil uçaklardan birisi Lj 31'dir. İtalya'nın birleşmesi İtalya'nın birleşmesi (İtalyanca: "Risorgimento"; diriliş veya yeniden doğuş), 19. yüzyılda İtalya yarımadasında bulunan birçok devleti toplayıp, tek bir devlet olan İtalya Krallığı'na dönüştürmeye çalışan politik ve sosyal harekettir. Bu dönemin başlangıcı ve sonu için kesin tarihler üzerinde bir uzlaşma olmamasına rağmen, birçok bilim adamına göre süreç 1815'te Viyana Kongresi'yle ve Napolyon'un hükümdarlığının son bulmasıyla başladı ve 1871'de Roma'nın İtalya Krallığı'nın başkenti olmasıyla son buldu. Bazı "terre irredente'"ler sürecin İtalya Krallığı'nın I. Dünya Savaşı sonrası Saint-Germain Antlaşması'nın imzalanmasıyla sona erdiğine inanır. Bazı milliyetçilere göre birleşmenin sonlanması 3 Kasım 1918'de Villa Giusti Ateşkesi olduğunu söyler. Batı Roma İmparatorluğu'nun çöküşünden sonra Roma İmparatorluğu'nun ili olan İtalya, Ostrogotik Krallığı altında birleşik olarak kaldı ve Lombard Krallığı'nda ve Bizans İmparatorluğu'nda iddialı bir duruş sergiledi. Bizans İmparatorluğu'nun kriz döneminde ve çöküşünde İtalya, kademeli olarak şehir-devlet sistemine geçti. Bu sistem Rönesans'a kadar sürdü ama sonra Erken Modern Dönem'de modern ulus devlet sisteminin yükselmesiyle bu sistem bozulmaya başladı. İtalya, Papalık Devleti dahil, büyük devletler arasındaki - özellikle Kutsal Roma Cermen İmparatorluğu (sonrasında Avusturya) ve Fransa- ele geçirilmek istenen yer olmuştur. 1300'ler ile 1500'ler arasında İtalyan yazarlar, Dante Alighieri, Francesco Petrarca, Boccaccio, Niccolò Machiavelli ve Francesco Guicciardini gibi yazarlar, yabancı devletlerin hakimiyetine karşı görüşlerini yazmışlardır. Mesela, Petrarca'nın "Italia Mia "eserinde "İtalyan kalplerinde antik kahramanlık henüz ölü değil" belirtilmiştir. "Italia Mia"'nın dört cümlesi Niccolò Machiavelli'nin İtalya'yı "barbarlardan kurtararak" birleştirmesini sağlayacak politik lider gösteren "The Prince" adlı" "eserinde yer almıştır. Bazı tarihçiler ve bilim adamları İtalya'da bulunan ülkelerin, yabancı hakimiyetine karşı İtalya Birliği'nin kurulması veya Cosimo De Medici and Lorenzo De Medici'nin dış politikalarının ulusal birliğinin müjdecisi olarak yorumlarlar. İtalyan ulusal kimlik duygusu Gian Rinaldo Carli'nin 1764'te yazılan "Della Patria degli Italiani "adlı eserinde yansıtılmıştır. Aynı zamanda eserin en çok anlatılan bölümünde bir yabancı Milano'da bir kafeye girer ve orada oturanlara yabancı veya Milanolu olmadığını söyler. Karşısındakiler de 'Peki sen nesin?' diye sorduklarında 'Ben bir İtalyanım.' der. Milliyetçilik, 19. yüzyılın başlarında İtalya'da -Avrupa'nın çoğunda olduğu gibi- Napolyon'un egemenliği altına düştüğünde artmıştır. Napolyon'un saltanatı çökmeye başladığında, Napolyon'un yerleştirdiği diğer, tahtlarını korumak için milliyetçi duyguları besleyerek olabilecek devrimlerin altyapısını hazırladı. Bu hükümdarların arasında İtalya'nın valileri Eugène de Beauharnais, ve Napoli kralı, Joachim Murat da vardı. De Beauharnais, İtalya Krallığı'na girmek için Avusturya'nın onayını almaya çalıştı. 30 Mart 1815'te Joachim Murat, Avusturyalı isyancılara karşı İtalyanların silahlanmalarını söyleyen Rimini Bildirgesi'ni yayınladı. Bu dönemin bir diğer önemli figürü, Napolyon İtalya Cumhuriyeti (1802-1805) başkan yardımcısı ve ölümünden kısa bir süre sonra İtalyan Risorgimento'ya yol açacak İtalyan birleşmesi için idealleri tutarlı destekçisi olarak hizmet veren, Francesco Melzi d'Eril'di. Napolyon Fransası'nın yıkılışından sonra Viyana Kongresi, Avrupa haritasını yeniden çizmek için toplandı. İtalya'da, kongre Napolyon öncesi bağımsız uydu devletleri, direkt olarak yönetilen veya büyük Avrupa devletlerince (özellikle Avusturya'nın) üzerinde büyük etkisi bulunan ülkeleri yeniden düzenledi. Aynı zamanda, İtalyan birleşmesi, doğrudan bugünkü İtalya'da ağırlıklı olarak İtalyanca konuşulan kuzeydoğu bölümünü kontrol ve bununla birlikte birleşmesine karşı en güçlü kuvvet olan Avusturya İmparatorluğu ve Habsburglara karşı yürütülecek bir mücadele olarak algılanmaktadır. Avusturya İmparatorluğu şiddetle İtalyan yarımadasında artan milliyetçi duyguları, Habsburgların diğer etki alanlarında olduğu gibi bastırdı. Avusturyalı diplomat Klemens von Metternich -Viyana Kongresi'nde etkili bir diplomattı- İtalya kelimesinin "coğrafi bir ifade"den başka bir şey olmadığını söylemiştir. Sanat ve edebiyatta milliyetçi akımdan nasibini almıştı; Vittorio Alfieri ve Niccolo Tommaseo İtalyan milliyetçiliğinin edebiyat alanındaki önemli temsilcileri olarak görülürler ama en ünlü milliyetçi eser Alessandro Maznoni'nin "I promessi sposi (Nişanlı)"adlı eseridir. Eser Avusturya egemenliğini alegorik olarak, inceden örtülü bir şekilde eleştirir. Roman 1827'de basıldı ve ilerleyen yıllarda revize edilerek basılmaya devam edildi. Eserin 1840'taki sıradan halinde dili Tuscan ağzıyla yazılmıştır. Bunun sebebi bilinçli olarak dilin öğrenilmesini ve herkes tarafından konuşulmasını sağlamaktı. Birleşmeye destek verenler aynı zamanda Kutsal Makam'la karşı karşıya gelmiş oldular. Dönemin papası IX. Pius, gücünü kullanmaya çekindi; çünkü gücünün kullanılması İtalyan Katoliklerin atılması demekti. Yarımadada bir devlet kurulmasına destek verenler bile nasıl bir devletin kurulacağına dair bir düşünce birliği sağlayamamışlardı. Vincenzo Gioberti -Piedmontlu papaz- Papa'nın liderliği altında bir İtalyan konfederasyonu kurulmasını önerdi. Kitabında, Papalık ile "Risogrimento" arasında bağlantılar kurdu. Carlo Catteneo, İtalya'nın birleşmesinin bir konfederasyon şeklinde olmasını desteklerken aynı zamanda Cesare Balbo Piedmont'tan ayrılan devletler tarafından bir konfederasyon kurulmasını önerdi. Piemontça Piemontça (Piemonteis), İtalya'nın Piemont bölgesinde konuşulan bir Gallo-İtalik dildir. Yaklaşık 2 milyon kişi tarafından konuşulmakla beraber resmi dil statüsünde olmayıp yerel dil olarak kullanılmaktadır. İtalyan hükûmeti tarafından İtalyanca'nın bir lehçesi olarak kabul edilmesine rağmen Ethnologue tarafından Lombardça, Venedikçe, Emilyano-Romanyolca ve Ligurca gibi ayrı bir dil statüsündedir. Piemontça İtalyancadan çok Oksitanca ile ilişki içinde olmuştur. İlk Piemontça metin olan sermones subalpini, Oksitanca ile büyük benzerlikler göstermektedir. Lombardca Lombardça, Lumbaart ya da Lumbard, İtalya'nın Lombardiya bölgesinde ve İsviçre'nin Ticino kantonunda konuşulan bir Gallo-İtalik dildir. Lombardça 3,9 milyon kişi tarafından konuşulmakta olup iki büyük lehçesi vardır. Bunlar Batı Lombardça yani İnsubric ve Doğu Lombardça yani Orobic olup bu lehçeler karşılıklı olarak anlaşılması imkânsız olduğundan pek çok dilbilimci tarafından ayrı diller olarak sınıflandırılmaktadır. PERI GmbH PERI, 1969 yılında Almanya’nın Weißenhorn kentinde kurulmuştur. PERI kalıp ve iskele sistemlerinin üretimi, dizaynı, uygulamaya yönelik olarak projelendirilmesi ve temini konularında sektörün lider kuruluştur. Kuruluşundaki hedef, inşaatlardaki kalıp işlemlerini daha güvenli, hızlı ve hafif kılmaktır. Almanya’daki genel merkez ile birlikte firmanın dünya çapında Türkiye de dahil olmak üzere dünya çapında 56 kardeş şirketi, 100 stok sahası bulunmaktadır. Firmanın 850 kişisi mühendis olmak üzere 7,000’in üzerinde çalışanı bulunmaktadır. PERI’nin 2014 yılında açıklanan yıllık grup cirosu 1,141 milyon Euro’dur PERI, 1969 yılında Artur Schwörer tarafından kuruldu. İlk üretim T70 V, ahşap kafes kirişi idi. Yüksek taşıma kapasitesi ve patentli “düğüm noktası” detayı olan bu ürünü, 1984 yılında GT 24 kirişi takip etti. PERI tarafından geliştirilen vince gerek kalmadan yükselme imkânı sağlayan ACS – (Otomatik Tırmanma Sistemi) hem firma için hem de sektör için önemli bir adım oldu. 80’lerin başında PERI ürünlerinde alüminyum kullanarak inşaat sektörüne öncülük etti. Alüminyum PERI Skydeck döşeme kalıbı sistemi sayesinde, şantiyelerde betonlamadan sonra yüzeyin elle kazınmasını ortadan kaldırılarak %20 mertebesinde zamandan tasarrufu sağlandı. Ürünler, kalıp kirişleri (GT24 ve VT20K), panel ve perde duvar kalıpları, kolon kalıbı, döşeme kalıbı, tırmanma konsolları, platform sistemleri, otomatik tırmanır kalıp, masa tipi döşeme kalıp sistemleri, dikmeler, payandalar, plywood, tek taraflı betonlama için kuvvet payandaları, yazılım, satış sonrası süpervizörlük hizmeti ve eğitim çalışmaları gibi. PERI sistem çözümleri kapsamında örnek projeler: I. Tayvan Boğazı Krizi I. Tayvan Boğazı Krizi (aynı zamanda, 1954–1955 Tayvan Boğazı Krizi, Formosa Krizi, Offshore Adaları Krizi ve 1955 Tayvan Boğazı Krizi olarak da anılır.) Çin ile Çin Cumhuriyeti arasında 3 Eylül 1954 - 1 Mayıs 1955 arasında yaşanan kısa süreli bir silahlı çatışmadır. Çatışma, Çin'in bazı adaları işgal etmesi ile başlamış, ABD'nin de Tayvan lehine müdahale etmesiyle derinleşmiştir. Sonuçta, bazı Tayvan adaları Çin denetimine bırakılmıştır. Çin Yijiangshan adalarını ele geçirdi, Tayvan'ı Tachen adalarını terk etmeye zorladı. Amerika Birleşik Devletleri ve Tayvan donanmaları Tachen adasındaki Tayvan askeri personelini ve sivilleri Tayvan'a tahliye etti. Kriz Sırasında Tachen adasının el değiştirmiş olmasına rağmen Amerikan basını neredeyse tamamen Kinmen ve Matsu adalarındaki sık topçu çatışmalarına odaklandı. II. Tayvan Boğazı Krizi II. Tayvan Boğazı Krizi veya 1958 Tayvan Boğazı Krizi, Çin Halk Cumhuriyeti ve Çin Cumhuriyeti arasında 1958 yılında yaşanan kısa bir silahlı çatışmadır. Çatışmanın sebebi, Çin'in Tayvan'a ait olan bazı adaları ele geçirmeye çalışmasıdır. 23 Ağustos 1958'de Çin'in bombardımanına Tayvan karşılık vermiş, ve 400 Tayvanlı, 50 Çinli ölmüştür. Bu olay, I. Tayvan Boğazı Krizi'nin devamıdır ve Kore Savaşı'ndan hemen sonra başlamıştır. Olaya ABD ve SSCB'nin de karışmasıyla derinleşmiştir. Vahşetin Çağrısı Vahşetin Çağrısı, Amerikalı Jack London tarafından yazılmış bir romandır. Roman, Klondike Altına Hücumunda evcil bir kızak köpeğinin, sahibinin haberi olmaksızın doğal/vahşi ortama sokulması neticesinde, vahşi doğaya adapte olması ve doğada yaşadığı olayları konu edinmektedir. Roman 1903 yılında yayımlanmış, Londra'da en çok okunan kitap olmuş ve yazarın en iyi yapıtlarından biri sayılmıştır. Hikâyede Buck adlı bir köpek anlatılır, sahibinin evinde mutlu ve huzurlu bir yaşam sürerken birden değişen hayatı vurgulanır. Hikâye, büyük ve güçlü bir St. Bernard-Scotch Collie karışımı olan Buck ile açıldı, California'nın Santa Clara Vadisinde mutlu bir şekilde, zengin Yargıç Miller ve ailesinin şımartılmış hayvanı olarak yaşadı. Bununla birlikte, bahçıvan yardımcısı Manuel, kumar bağımlılığını finanse etmek için çaresiz bir paraya ihtiyaç duyduğunda, Buck'ı çalar ve büyük, kazançlı bir miktar para karşılığında onu satar. Buck Seattle’a gönderildi. Bir sandık içinde aç ve kötü muamele görüyor. Serbest bırakıldığında, yalnızca "kırmızı süveterli adam" olarak bilinen, gözetmenine saldırır, ancak bu adam "kulübün yasasını" öğretir ve yeterince kovulana kadar Buck'a vurur (ancak adam durduktan sonra biraz nezaket gösterir). Buck daha sonra Kanada hükümeti François ve Perrault'dan bir çift Fransız-Kanadalı göndericiye satıldı; Orada onu bir kızak köpeği olarak eğitiyorlar ve onu Kanada'nın Klondike bölgesinde sürüyorlar. Takım arkadaşlarından hızlı bir şekilde soğuk kış geceleri ve toparlanmaya devam etmeyi öğrenir. Buck ve acımasız, tartışmasız baş köpeği Spitz arasında bir rekabet gelişiyor. Buck sonunda Spitz'i yenerek dövüşür ve onu öldürür, ardından takımın yeni lideri olur. François ve Perrault, Yukon Trail'in gidişatını rekor sürede tamamladığında - gönderileriyle Skagway'e geri döndüğünde - ve Kanada hükümetinden yeni emirler aldıklarında, ekipleri daha sonra "Scotch yarı cins" bir adama satıldı. ayrıca posta servisini de çalışıyor. Köpekler şimdi madencilik alanlarına ağır yükler taşımak zorundalar ve yaptıkları yolculuklar yorucu ve uzun. İz bu koşu sırasında, Buck kısa bacaklı "kıllı bir adam" ile asılı köpek atalarının anıları var gibi görünüyor. Bu arada, bıkkın köpekler zayıflar ve takımlardan biri olan morose husky Dave ölümcül hastalanır ve sonunda vurulur. Buck'ın bir sonraki sahipleri, Kuzey Amerika'da hayatta kalma konusunda deneyimsiz olan Mercedes, koyun gibi kocası Charles ve kibirli kardeşi Hal adlı Amerikan Southland'daki (bugünkü bitişik Birleşik Devletler) damgalanmış üçlüsü. Kızağı kontrol etmek için mücadele ederler ve diğerlerinden gelen yararlı önerileri görmezden gelirler - özellikle de baharın erittiği uyarıları tehlikeler. Mercedes'e kızağının çok ağır olduğu söylendiğinde, modaya uygun nesneler lehine çok önemli malzemeleri boşaltıyor. Ayrıca aptalca 14 köpekden oluşan bir ekip oluşturuyorlar, yanlışlıkla daha fazla köpekle daha hızlı gidebileceklerini düşünüyorlardı. Fazla çalışan köpekleri fazla beslediler ve daha sonra gıda arzı düştüğünde onları aç bırakmaya zorlandılar. Takımdaki köpeklerin çoğu zayıflık, ihmal veya hastalıktan ölüyor - White River'a girdiklerinde sadece beş köpek bırakıyorlar. Orada, köpeklere kötü muamele gördüklerini ve zayıflamış durumda olduklarını fark eden, deneyimli bir açık havada çalışan John Thornton ile tanışıyorlar. Üçlüyü nehri geçmeye karşı uyarıyor, ancak tavsiyesini görmezden geliyorlar ve Buck'ın ilerlemesini emretti. Bitkin, açlıktan ölmek ve ilerideki tehlikeyi hissetmek, Buck reddediyor ve karda hareketsizce uzanmaya devam ediyor. Buck, Hal tarafından dövüldükten sonra, Thornton, sürücünün Buck'a davranmasıyla iğrenir, Hal'e balta poposuyla vurur ve Buck'ı izlerinden kurtarır. Thornton'u geçemediğinde, üçlü nehirden kalan köpeklerle geçip geçmeye çalışır, ancak Thornton'ın uyardığı gibi, buz kırılır ve köpekler ve insanlar (ve onların kızakları) nehre düşüp boğulur. Thorton'a Buck'u sağlığına kavuşturmak için tedavi ettikçe Buck Thorton'u sevmeye ve ona sadık olmaya başlar. Adam bir nehre düştüğünde onu kurtarır. Thornton, onu altın için pan yapmaya götürdüğü sırada, Matthewson adında bir bonanza kralı (belli bir alanda zengin olan biri), Thornton'u köpeğin gücüne ve bağlılığına dair bir bahse davet eder. Buck, yarım ingiliz tonu (1.000 libre (450 kg)) un yüklü bir kızağı donmuş topraktan çekip çıkarır , 100 metre (91 m) çeker ve Thornton'a 1.600 ABD doları değerindeki altın tozu bahsini kazandırır. Skookum Banklarının bir kralı Buck'ı satın almak için büyük bir miktar teklif eder, ancak Thornton Buck'a düşkün olduğundan bu teklifi reddeder. Thornton kazancını kullanarak borçlarını kapatır, ancak Pete ve Hans adlı arkadaşlarıyla altın aramaya devam etme kararı alır. Buck ve diğer altı köpeği kızağa koşup, efsanevi Kayıp Kabin'i aramaya devam ederler. Uygun bir altın yatağı bulduktan sonra köpeklerin yapacak hiçbir şeyi yoktur ve Buck'ın ilkel "kıllı adam" ile takılmaya daha fazla dayanan hatıraları vardır. Thornton ve iki arkadaşı bir kampa girerken, Buck vahşi doğanın çağrısını duyar, doğayı araştırır ve yerel bir sürüden bir Kuzeybatı kurduyla sosyalleşir. Ancak, Buck kurtlara katılmamaya karar verir ve Thornton'a dönmeyi seçer. Thornton ve vahşi doğa arasında tekrar tekrar gidip gelir, nereye ait olduğundan emin değildir. Stratejik olarak bir boğa geyiği öldürdükten sonra kampa döndüğünde, Hans ve Pete'in öldürüldüğünü gördü, sonra Thornton'un aynı kaderi yaşadığını gördü - bir Kızılderili Yeehats grubunun elinde. Öfkelenen Buck, Thornton'un intikamını almak için yerlilerin birçoğunu öldürür, bu andan sonra insanlarla bağı kalmadığını farkeder. Vahşi kardeşlerini aramaya çıktığında saldırgan bir kurt sürüsüyle karşılaşır. Buck sürüyle girdiği savaşı kazanır, sonra da anlar ki bu sürü bir süre önce sosyalleştiği kurdun sürüsü. Buck daha sonra kurdu ve sürüsünü ormana doğru izler ve vahşi doğanın çağrısına cevap verir. Buck efsanesi, diğer Amerikan yerlileri arasında "Northland'ın (Alaska ve kuzeybatı Kanada) Hayalet Köpeği" olarak yayılmıştır. Buck, son saldırının her yıldönümünde Thornton, Hans ve Pete'i anmak için saldırının olduğu eski kampa dönüyor. Her kış kurt sürüsüne liderlik ederek Yeehats'lere intikamın vahşetini yaşatıyor "genç dünyanın şarkısını uluyarak ki o sürünün şarkısıdır". GÃ¶khan Keser Gökhan Keser (d. 9 Eylül 1987, İzmir), Türk pop şarkıcısı ve oyuncu. 9 Eylül 1987 İzmir doğumlu Gökhan Keser, aslen Rize Pazarlı bir ailenin oğludur. Fakat kökeni Çamlıhemşin ilçesi Kale Köyüdür. 14 yaşında hobi olarak başladığı modellik kariyerine birçok şey sığdırdı. İlk olarak çok genç yaşta "Miss & Mr Model 2004" yarışmasında birinci seçilerek 'Ege Kralı' unvanına sahip oldu. Sonrasında "Best Model Of Turkey 2005” te Turkiye 2. si seçilerek 'Manhunt Turkey' unvanı alıp Türkiye'yi yurt dışında temsil etme hakkı kazandı. Son olarak 2006 senesinde Çin'de gerçekleştirilen 64 ülkenin en iyi modellerinin yarıştığı dünyanın en yakışıklı ve karizmatik erkeğinin seçildiği Manhunt Internationel yarışmasında Dünya 3. sü ve dünyanın en fotojenik erkeği seçilerek "Manhunt Internationel 2006 3." "Manhunt Internationel Mr. Photogenic" unvanlarını ülkemize getirdi. Yurt içinde ve yurt dışında sayısız işler gerçekleştiren Keser, hobi olarak başladığı bu yolda Türkiye'nin belli başlı isimleri arasında yerini aldı. Bir yandan hayaline giden yolda "Ekol Drama Sanat Evi"nde Ayla Algan'dan oyunculuk eğitimi alırken, bir yandan da Sevingül Bahadır, Gül Sabar, Kevork Tavityan, Randy Esen'den şan eğitimi almaya başladı. Elde ettiği başarılarla beriberi, gelen teklifler arasından 2006 yılında Atv'de yayınlanan 104 bölüm süren Selena dizisi ile kamera önüne geçerek ilk başrol deneyimiyle geniş bir hayran kitlesi edindi. Hemen akabinde 2007 senesinde en başından beri yapmak istediği tek iş ve en büyük hedefi olan, müzikal kariyeri için albüm çalışmalarına ağırlık verdi. Çalışmalarına devam ederken 2008'de Zerrin Özer'in "Ömür Geçiyor" albümünün vokallerinde de bulundu. 2008 yılında "Hepsi" grubuyla birlikte yönetmenliğini Mete Özgencil'in yaptığı "Kayıp Çocuklar Cenneti" isimli sinema filminde başrolü paylaştı. Tanıtımları sinema salonlarında da dönen bu film yapımcılardan kaynaklanan sebeplerden dolayı yarım kaldı ve vizyona giremedi. Yıllardır hayalini kurduğu sahnelere Türkiye'nin önde gelen en önemli kadın solistlerinden Sıla ile adım atan Keser; uzun süre sahnede Sıla'ya vokalist olarak eşlik etti. Sıla'nın "İnşallah" ve "Kafa" video kliplerinde de bulunan Keser sanatçının 3. Albümü "Konuşmadığımız Şeyler Var"ın vokallerinde de bulundu. Nisan 2011 yılında "Sıla" ile düet yaptığı; sözleri Sıla Gençoğlu, müziği ise Sıla Gençoğlu ve Efe Bahadır imzalı "Hadi Ordan" adlı single'ını radyolar ve dijital platformlar aracılığıyla müzikseverlerin beğenisine sunarak müzik kariyerindeki ilk işini gerçekleştirdi. Ve Gökhan Keser "Sony Music" etiketiyle 2012 yılının Ocak ayında raflardaki yerini aldı. Kendi adını taşıyan albümünün prodüktörlüğünü Sıla Gençoğlu ve Efe Bahadır yaptı. Albümün, sözü Gökhan Keser ve Sıla Gençoğlu'na bestesi Gökhan Keser'e ait olan çıkış şarkısı ve klibi "En Kötü Günümüz Böyle Olsun" sosyal medyada da büyük beğeni toplayarak müzik listelerine üst sıralardan giriş yaptı. Ardından kliplendirdiği "Bazen" "Seninle Bozdum" ve