("Çin Dili ve Edebiyatı") (Doğu Dilleri ve Edebiyatları) okudu ve tahsilini 2002'de Bachelor of Arts (mastır çalışmasından önceki derece) ile tamamladı. Üniversite öğrenimi sırasında garson,model ve hostes olarak çalıştı. 2003'ten beri yatırım danışmanı olarak çalışıyor. Şu sıralar ise sunucu ve gazeteci Sör Michael Parkinson'un asistanı olarak çalışıyor. 30 Nisan 2008'de katolik mezhebinden anglikan mezhebine geçtiği ilân edildi. Kelly Kanada vatandaşıdır. Kompakt floresan ampul Tasarruflu ampuller elektrik tüketiminin %80'ini ışığa çeviren ampullerdir. Böylece oldukça yüksek kabul edilecek bir verimliliğe sahip olunur. Bu ampuller evdeki elektrik sarfiyatının aydınlanma kalemini %10-15'lerden %2-3'e kadar geri çekerek ortalama bir ev için 4-5 TL tasarruf sağlarlar. Genel olarak ampuller için tükettiği güç (watt) dikkate alınır. Önemli olan ne kadar ışık ürettiği ve hatta kullandığı güce karşılık ne kadar ışık ürettiğidir. Verimlilik hesapları bu mantıkla yapılmaktadır. Işık şiddedine "lümen" denir ve iyi bir ampulden watt başına en az 50 lümen (50 lümen/watt) ışık üretmesi beklenir. 100 wattlık akkor ampul 1350 lümen ışık üretir. Verimliliği 13.5 lümen/watt'tır. Tasarruflu ampuller ise 1350 lümen ışığı sadece 20 watt elektrikle üreterek 67.5 lümen/watt verimliliğini sağlar. Tasarruflu ampuller akkor ampullere göre yaklaşık 10-12 kat daha pahalıdırlar. Bununla birlikte fiyata aldanmak da yanlış olur. Ortalama akkor ampul 500 saat ömre sahipken, tasarruflu ampuller 8000 - 10000 saat ömre sahiptirler. Bu da 16-20 kat daha uzun ömür demektir. Böylece sadece elektrik tasarrufu değil aynı zamanda fiyat olarak da yarı yarıya kârlıdırlar. İsrail Komünist Partisi İsrail Komünist Partisi veya kısaca MAKİ (İbranice: מק"י‎‎, HaMiflega HaKomunistit HaYisraelit’in kısaltılmış hali İbranice: " המפלגה הקומוניסטית הישראלית"‎), İsrail’deki bir siyasi partidir ve "Hadash" adıyla bilinen birliğin bir parçasıdır. İlk adı Rakah idi (İbranice: רק"ח‎), Reshima Komunistit Hadasha’nın kısaltılmış hali (İbranice: רשימה קומוניסטית חדשה‎, Yeni Komünist Liste anlamındadır) ve 1960’lı yıllarda ayrıldığı asıl Maki ile karıştırılmamalıdır. Rakah 1 Eylül 1965 günü Maki’de yaşanan iç anlaşmazlıklardan ötürü kurulmuştur. Asıl İsrail Komünist Partisi olan Maki, çoğunluğu Yahudi asıllı olan ve Moshe Sneh liderliğindeki grup ile çoğunluğu Araplardan oluşan anti-siyonist grup arasındaki anlaşmazlıktan ötürü bölünmüştür. Sneh önderliğindeki grup İsrail’in varolma hakkın savunarak Sovyetler Birliği'nin sürekli olarak artan İsrail karşıtı tutumunu eleştirmektedir. Buna karşılık Arapların çoğunluğunu oluşturduğu grup ise Filistin yanlısı konumu nedeniyle Emile Habibi, Tawfik Toubi ve Meir Vilner önderliğinden Maki’den ayrılarak yeni parti olarak Rakah’ı kuracak ve Sovyetler Birliği tarafından “resmî” Komünist Partisi olarak tanınacaktır. Sovyet basın organlarında ise Sneh grubundan burjuva-milliyetçi kampta olarak bahsedilir. 1965 yılındaki seçimlerde Rakah 3 vekillik kazanacak ve 1 vekillik kazanan Maki’yi geçecektir. Rakah’ın siyonizme karşı olması ve 6 Gün Savaşına karşı çıkması nedeiyle 6.Knesset’deki Ulusal Birlik hükûmetlerinde yer almayacaktır. 1969 yılındaki seçimlerde parti yeniden 3 vekillik kazanacak, 1973'te ise 4 vekillik alacaktır. 1977 seçimlerinden önce partiye bazı sol gruplar ve Arap partileri dahil olacaktır, bunlara İsrail Kara Panterleri dahildir. Parti ayrıca kurulan Hadash birliğinin üyesi olacaktır, "hadash" kelimesinin anlamı yenidir. Bu gelişmeler yaşanırken asıl Maki partisi 1981 yılında muhafazakâr Ratz ile birleşerek tasfiye olur. 1989 yılında Rakah üyeleri partinin ismini tekrar Maki olarak değiştirerek İsrail’deki tek komünist parti olduklarını vurgulamak isterler. Parti özellikle 2000’li yıllarda İsrail’de yaşanan militarizme ve Filistin halkına, Lübnan halkına karşı yapılan askeri saldırılara karşı çıkmış, gösteriler düzenlemiş eylemler yapmıştır."Hadash" blokunda seçimlere katılan parti Şubat 2009'da yapılan en son seçimlerde 112 bin oy alarak 120 üyelik Knesset'de 4 sandalye kazanmıştır. Parti 2009 yılında 90. kuruluş yıldönümünü kutlamıştır. Abluka altındaki Gazze'ye deniz yoluyla yardım götüren filoya düzenlenen saldırıyı kınayan açıklama yapmıştır. İç savaş hâlinde olan Suriye'ye yönetlik İsrail Hava Kuvvetleri tarafından düzenlenen askeri saldırıyı kınamıştır. Jin Sang Lee Jin Sang Lee 1981 doğumlu Güney Kore'li bir piyanisttir. Eğitim hayatına Güney Kore Ulusal Sanat Üniversitesi'nde başladı. Buradan 2003 yılında mezun olduktan sonra 2003-2006 yılları arasında Hochschule für Musik Nürnberg'de ve Hochschule für Musik Köln müzik akademisinde yetişti. HÃ¼lya Kazan Hülya Kazan (d. 1973, Bolu), Türk opera sanatçısı. Sanatçı 1990 yılında Hacettepe Üniversitesi Ankara Devlet Konservatuvarı Sahne Sanatları Bölümü Opera Ana Sanat Dalı'na girdi. Doç. Rezzan Sökmen ile sürdürdüğü yedi yıllık eğitimin ardından Konservatuvarın yüksek bölümünü 1996-1997 yılında Sahne Sanatları Bölümü "birincisi" olarak tamamladı ve "Prof. Dr. İhsan Doğramacı Üstün Başarı Ödülü'nü" aldı. Primadonna Devlet Sanatçısı Suna Korad'ın öğrencisi olarak Bilkent Üniversitesi Müzik ve Sahne Sanatları Fakültesi Sahne Sanatları Bölümü Opera Ana Sanat Dalı'nda yüksek lisans eğitimini tamamladı. Uzun yıllar Ankara Üniversitesi Devlet Konservatuvarı'nda Öğretim Görevlisi ve Müdür Yardımcısı olarak çalıştı. TRT tarafından 1998 yılında çekilen "Cumhuriyet" filminin Prof. Muammer Sun tarafından bestelenen müziklerinde soprano partilerini seslendirdi ve dünya prömiyerini yaptı. Eserin Bilkent Senfoni Orkestrası'nca yapılan CD kayıtları sırasında solist sanatçı olarak yer aldı. 1999 yılında Bilkent 6. Anadolu Müzik Festivali kapsamındaki konserlere önemli Devlet Sanatçıları ile birlikte, Şef Gürer Aykal yönetiminde Solist Sanatçı olarak katıldı. Sanatçı, 40. Uluslararası Bursa Kültür ve Sanat Festivali açılış konserinde, ayrıca Kültür ve Turizm Bakanlığı organizasyonu ile Hattuşaş (Boğazkale) 'de yapılan Uluslararası 1. Kültür ve Sanat Festivali açılış konserlerinde solist olarak yer aldı. 1999-2001 yıllarında Bursa Devlet Senfoni Orkestrası ile birlikte birçok konserde solist sanatçı olarak yer aldı ve turnelere katıldı. Hülya Kazan, Türkiye 'nin kuruluşunun 78. yılı kutlamaları çerçevesinde 20-25 Ekim 2001 tarihleri arasındaki K.K.T.C. Hükümetin'nce Bellapais Antik Manastırı'nda konser vermek üzere T.C. Kültür ve Turizm Bakanlığı tarafından davet edildi ve görevlendirildi. Sanatçı konser sonrasında bu ülkeye defalarca davet edildi ve konserler verdi. Cumhurbaşkanlığı Senfoni Orkestrası, İstanbul Devlet Senfoni Orkestrası, Bursa Devlet Senfoni Orkestrası, Bilkent Senfoni Orkestrası, Cemal Reşit Rey Senfoni Orkestrası gibi önemli orkestralara solist sanatçı olarak katıldı. Hülya Kazan Ankara Devlet Opera ve Balesi'nde solist sanatçı olarak çeşitli operalarda rol aldı. Aspendos Uluslararası Opera ve Bale Festivali'ne solist sanatçı olarak katıldı. Cemal Reşit Rey Senfoni Orkestrası ile Ahmet Adnan Saygun'un Özsoy Operası ve Selman Ada'nın Aşk-ı Memnu Operası'nda yer aldı. Sanatçı halen Ankara Devlet Opera ve Balesi solist sanatçısı. 2009 - 2009 sanat sezonunda Johann Strauss'un Venedik'te Bir Gece Operası'nda Annina karakterini oynuyor. Ayrıca Türkiye’nin dört bir yanında konserler ve resitaller vermekte. Gürer Aykal, Hikmet Şimşek, Rengim Gökmen, Orhan Şallıel, Emin Güven Yaşlıçam, Jose Maria Florencio, Bujor Hoinic, Sunay Muradov, İbrahim Yazıcı, Winfried Müller, Alfred Michorine, Ertuğ Korkmaz, Selman Ada, Naci Özgüç. Erentepe, Ã‡umra Erentepe Konya ilinin Çumra ilçesine bağlı bir mahalledir. Adını, mahallenin kuzeydoğusunda bulunan tepeden almıştır. Sodur ekibi bilinen en meşhur etkinliğidir. Lejyon IV Scythica Lejyon VI "Scythica, ("İskitli"), MÖ 42 yılında Marcus Antonius tarafından Partlara karşı toplanan ve diğer "cognomen"i Parthica" olan Roma lejyonu. Lejyon, 5. yüzyılda bile Suriye'de aktif olarak görev yapmıştır. Lejyonun arması Oğlaktır.. Lejyonun ilk yıllarında, her ne kadar Antonius'un Part seferinde görev almış olması ihtimal dahilinde olsa da, bulunduğu yerler kesin değildir. Lejyonun adı, İskitlere karşı savaştığı fikrini destekler. Aktium Savaşının ardından Antonius'un intihar etmesiyle birlikte, IV "Scythica" Octavian tarafından Tuna'da bulunan Roma eyaleti Moesia'ya konuşlandırıldı. Burada lejyonun yol yapımı ve onarımı gibi sivil görevlerde yer aldığı kayıtlarına rastlanır. Geleceğin imparatorlarından Vespasian, gençliğinde bu lejyonda görev yapmıştır. Part kralı I. Vologases, 58 yılında Romaya bağlı bir vasal krallık olan Ermenistan'ı işgal etti. Nero, Kapadokyanın yeni legatus'u Gnaeus Domitius Corbuloya olayları kontrol altına lamsı emrini verdi. Corbulo, Moesia'dan getirdiği IV "Scythica"ya ilave olarak III "Gallica" ve VI "Ferrata"nın da yardımı ile Partları yendi. 62 yılında ise, IV "Scythica" ve XII "Fulminata", Kapadokyanın yeni legatus'u Lucius Caesennius Paetus'un komutasında Partlara yenildi ve teslim olmak zorunda kaldı. Utanç içindeki lejyonlar savaştan ayrıldı ve Zeugma'ya çekildi. Bu kent gelecek yüzyıl boyunca Lejyon IV "Scythica"'nın ana üssü olacaktı. Dört İmparator Yılında lejyon doğu ordusunun geri kalanı gibi Vespasian'dan tarafa tavır aldı. Tüm sadakat gösterilerine rağmen yeterince eğitimli olmadığı düşüncesiyle IV "Scythica" aktif olarak savaşlara sokulmadı. Bu fikrin kaynağı ise yıllar önceki bir Yahudi isyanında aldığı yenilgiydi. 2. yüzyılda yine bir Yahudi isyanını bastırmakla görevlendirildi ancak bu defa daha başarılı oldu. Lejyon IV "Scythica" 2. yüzyıl boyunca Partlara girişilen tüm seferlerde görev aldı. 181 ve 183 yılları arasında Doğu lejyonlarının komutanı ileride bu lejyonların gücüyle İmparator olacak olan Septimius Severustur. Lejyon, komutanları Gellius Maximus'un Elagabalus'a karşı isyan ederek kendini imparator ilan ettiği 219 yılından sonra tarihi kaynaklardan kaybolur. Ancak "Notitia Dignitatum", IV "Scythica"'nın 5. yüzyıl başlarında hala Suriye'de görev yaptığını ve Sura'da konuşlu olduğundan bahseder. Pyotr Yalfimau Pyotr Pyotroviç Yelfimov (Beyaz Rus: Пётр Пятровіч Ялфімаў, 15 Şubat 1980, Maguilov), Beyaz Rus şarkıcı. 2009 Eurovision Şarkı Yarışması'nda Beyaz Rusya'nın resmî televizyon kanalı tarafından yapılan seçim ile 11.475 oy alarak temsilcilik hakkını elde etmiştir. Yarışmada ülkesini "Eyes That Never Lie" adlı şarkı ile temsil etmiş, ancak yarı finalde elenmiştir. Yamanalar Yámana ya da Yagan soyu, 20. yüzyılın başlarına kadar Ateş Toprakları'nda yaşamış dört etnik gruptan biridir. Ateş Toprakların'nın diğer eski sahipleri gibi, beyaz yerleşimcilerin akınları sonucu 20. yüzyılın başlarında hemen hemen tamamen nesilleri kurumuştur. Areopagitica John Milton'ın basın özgürlüğü konusundaki konuşmasının adı, Atinalı bir hatip olan Isokrates'in (MÖ 436-338) Milton'un konuşması gibi seslendirilmek için değil okunmak için yazılan "Logos Areopagiticos" adındaki konuşmasından gelmektedir. Isokrates'in bu konuşması, eserin adını aldığı Areopagus tepesindeki Yüksek Mahkemenin yeniden restorasyonunu sağlayarak eski Atina demokrasisini tekrar inşa edilmesini sağlamayı amaçlıyordu. Aynı zamanda Havari Aziz Pavlus'un çok Tanrılı bir dinleri olan Atinalılara Tanrı ve İsa hakkındaki konuşmasını da adı Aeropagus olan bu tepe üzerinde yapmasına bir gönderme vardır. Bir politik yenilenme programı ortaya koyan Isokrates'in konuşması, özellikle Yunanistan'daki en yüksek mahkeme olan Areopagus Mahkemesinin yargıçlarının yetkilerinde indirime gidilmesine vurgu yapıyordu. Milton, Isokrates'in övdüğü Aeropegus'un yaşlı yargıçları karşısındaki adamın erdemliliği ve bilgeliği ile kendisi arasında bir benzetme kurmuş olabilir; bu imayı takiben, duygusal anlamda ele geçirilen Aeropagus yargıçları İngiliz Parlamentosunu simgeler olmuştur. Milton iki ayrı yapının:yenilenmenin ve önceki neslin ağırbaşlı liderlerinin sesi ile kendini özdeşleştirir. Aziz Pavlus'un hayatı ve vaazlarını anlatan kitaba göre Havari Pavlus'a yapılan gönderme de benzer bir paralellik içermektedir: Pavlus pagan Atinalılara Areopagus'ta (daha önce yargıçların üzerinde çalıştığı tepede) vaaz verir. Vaazında Pavlus, Yunanların iyi bildiğini düşündüğü Aratus'un bir şiirinden çok bilinen bir alıntı yapar. Pavlus Atinalıları Hristiyanlığa yönlendirmek için bir pagan düşüncesini kullanır. Milton, Areopagitica'da yaklaşımını her zaman olduğu gibi Klasik Yunan dönemine ve İncil'e ait bilgilerinden faydalanarak oluşturur.Buna rağmen bu eserin özellikle ilk bölümünde klasik döneme ait göndermeler İncil'e yapılan göndermelere göre daha ağır basmaktadır. Çok katlı anlam içeren örneğinin yardımıyla Milton, Yunan ve Roma değerlerinin Hristiyan ahlağı ile nasıl bir arada bulunabileceğini göstermek için bir denemede bulunmuş gibi gözükmektedir. Okur, ilk önce bunun sadece, Milton'ın iki entelektüel aşkı arasındaki farklılıkları uyumlu hale getirme denemesi olduğunu farketmeyebilir.Ancak Areopagitica'nın daha yakında bir incelenmesi Klasik Yunan Dönemine ait atıflara öncelik tanımaya dönük Milton'ın saklı niyetini ortaya çıkartacaktır. Kendi Commonwealth'lerinin (Bu isim daha çok 1649 - 1660 yılları arasında İngiltere, İrlanda, İskoçya ve Galler'in de dahil olduğu coğrafyayı yöneten ilk "cumhuriyetçi" hükümete verilen addır) aydın birer toplum olarak Atina ve Roma ile karşılaştırılması Parlamento'nun üyelerini pohpohlamak için kurnaz bir denemeydi. Kendilerini çağdaş Truva'nın senatörleri olarak düşünecek İngiliz politikacılarının gururunu okşayarak, Milton yasamanın düşüncesini tersine çevirmeyi düşünmekteydi.Sadece cahil bir adam Atina'nın politikalarını eleştirebilirdi ve o şehir zamanında, Milton'ın ortya koyduğu gibi, kitapların basımının sansürlenmesini desteklememişti. Milton, kendi ülkelerinin bu antik toplumlardan daha aşağıda olduğunu gösterecek bir politikayı İngiltere'nin aydın liderlerinin göstermeyeceğine dair inancını ifade eder gözükmektedir. Milton'ın eseri, krallık ve kilise açısından Yıldız Odası ve diğer daha önceki sansürcüler tarafından uygulanan kitap basımı öncesi sansür uygulamasına benzer bir uygulamayı yeniden uygulamaya sokan 1643 tarihli Lisans Yasası'na doğrudan bir tepkiydi.Milton burada konuşma ve basın özgürlüğünü tartışmamakta sadece basit bir şekilde kitapların yayınlanmadan önce sansürlenmemesini savunmaktadır. İçeriğinde vatana ihanet, iftira ve dinsizlik bulunan kitapların mutlaka yasaya tabi olmalarına daha sonra yasaklanmalarına ve yazarlarının cezalandırılmalarına onay vermektedir. Aydınlanmış Yunan ve Roma toplumlarına karşı Milton'ın karşı örnekler olarak tiranlıkla yönetilen Katolik İspanya ve Papalığı sunmaktadır. Milton, Lordlar ve Avam Kamaralarının üyelerine çok net bir seçenek sunmaktadır: ya Papalık gibi olun ya da özgürlüğü inşa edin. Katolikliğe karşı aydınlanma politkasını karşı örnek olarak sunarak Milton bir kez daha kendi kitlesini ne kadar iyi tanıdığını göstermektedir.Milton döneminde Parlamento, özellikle Avam Kamarası, büyük oranda Püritendi. Özellikle iç savaşların yakınlarındaki gürültülü patırtılı günlere özgü olarak Katolik sempatisi suçlamasının Hyde Park'taki güvercinlerin en hafif esinti de bile havalanması gibi dile getirildiği zamanda çıkartılan yasalarda reforma tabi tutulmamış Katoliklik'ten bir izin bile kalmış olabileceği düşüncesi keyif kaçırıcıydı. Areopagitica, Milton'ın sadece bir söz ustası ve akademisyen olmadığını aynı zamanda parlak bir siyasal hatip olduğunu göstermektedir. Milton'ın Areopagitica'sı kendi zamanında doğrusunu söylemek gerekirse hiçbir siyasi etkide bulunamadı: Parlamento bu konuşmayı dikkate almadı. Ancak, basın özgürlüğü konusunda ilk büyük eser olarak, daha sonraki zamanlarda sansür yapılmasının karşısında olanların savlarını etkiledi. Hatta Birleşik Devletler Sivil Haklar Beyannamesi de Milton'ın Areopagitica'sının doğrudan bir takipçisi olarak görülebilir. Zamanında dikkate alınmamasındaki nedenlerin biri Milton'ın daha önce Parlamento ve Boşanma Doktrin ve Disiplini tartışmasında ve savunulmasında (Tetrachordon, Colasterion)sergilenen gibi ortodoks olmayan diğer popüler düşüncelerle girdiği mücadelelerdir. Kibar bir şair imajı geliştirmeye çaba gösterse de, Milton toplumsal normlarla çatışan radikal düşüncelere sahipti ve hatta rakipleri ve hedefindekiler tarafında dine aykırı inanç sahibi olmakla suçlandı. Areopagitica'da Milton'ın dehasının doğasına ait önemli bir örneğini görüyoruz:en azından kendi zamanı için genel kabul gören düşüncelerle hiç uyum sağlamayan, yoğun bir şekilde İncil'den ve Klasik Yunan düşüncesinden etkilenen bir eser. Oliver Reed Robert Oliver Reed (d. 13 Şubat 1937 – ö. 2 Mayıs 1999), İngiliz sinema oyuncusu. 1960'lı ve 1990'lı yıllar arasında sinemada aktif olarak çalışan bu sert görünümlü iri yarı oyuncu daha çok aksiyon ve macera türünden filmlerde kötü adamları ve maço rolleri oynamıştı. Meslekte geçirdiği 40 yıl içinde 60 sinema filmde rol aldı. Televizyon filmleri ve küçük rollerle birlikte bu sayı 112'yi bulmaktadır. Oyunculuğunun dışında renkli hayatı, alkol ve kadınlara olan aşırı düşkünlüğü ve bar kavgaları ile de gündemden düşmeyen aktör, ünlü film yönetmeni Sir Carol Reed'in de yeğeniydi. ve amcasının yönettiği bol Oscar'lı Oliver! filminde "Bill Sikes" rolünde göz doldurdu. "Reed All About Me" adlı eğlenceli otobiyografisinde gayriresmî olarak Rus Çarı Deli Petro'nun (I. Petro) soyundan geldiğini yazmıştır. Aktör Edward Fox'la da sonradan akraba olmuşlardı. 1970'li yıllarda yüksek vergilere rağmen inatla İngiltere'de kalmakta ısrar eden sayılı sinema sanatçısından biriydi. Bu nedenle kendisine bir de takma ad vermişti "Mr. England" (Bay İngiltere) "Proximo" rolünü oynadığı Ridley Scott filmi Gladyatör'ün çekimleri sırasında geçirdiği bir kalp krizi sonucunda 2 Mayıs 1999'da Malta'da öldü, 61 yaşındaydı. "Gladyatör"'deki "Proximo" rolüyle BAFTA ödülüne aday gösterilmiştir. Ölümünden sonra Gladyatör'deki eksik kalan sahnelerinin tamamlanabilmesi için şirket onun yüzünü bilgisayar programlarıyla yeniden oluşturmak zorunda kaldı ve bu da şirkete fazladan 3 milyon dolara mâl oldu. Robert Oliver Reed 13 Şubat 1937'de İngiltere'de, başkent Londra'nın banliyölerinden Wimbledon'da dünyaya geldi. Babası spor editörü Peter Reed dedesi de aktör-menajer Sir Herbert Beerbohm Tree'ydi. Oliver Reed aynı zamanda yönetmen Sir Carol Reed'in de yeğeniydi. "Reed All About Me" adlı otobiyografisinde gayrıresmi olarak Rus Çarı Deli Petro'nun (I. Petro) soyundan geldiğini yazmıştır. Aktör Edward Fox'la da sonradan akraba olmuşlardı. Sinirli bir yapıya sahip olan Reed liseyi bitiremedi. İrili ufaklı birçok işe girip çıktı. Bunların arasında gece kulübü fedailiği, hastanede sedye taşıyıcılığı ve boksörlük bile vardı. 1960'larda Hammer Film Stüdyoları'nda figüran olarak işe başladı. Çok çeşitli küçük rollerde gözüktü, hatta "The League of Gentlemen"'da gey bir baleti bile oynadı. Nihayet ilk dişe dokunur rolü geldi, 1961'de "Curse of the Werewolf" (Kurtadamın Laneti) filminde 'kurtadam'ı oynadı. Hammer stüdyoları için çevirdiği bu filmler yavaş yavaş onun sinemadaki karakteristik rol modelini şekillendiriyordu. Korku filmleri, tarihi filmler ve gerilim filmlerinin kötü adamlarını olduğu kadar etnik karakterleri de başarıyla ve büyük bir inandırıcılıkla canlandırabiliyordu. 1962'de arka arkaya çevirdiği "These Are the Damned" ve "Pirates of Blood River" filmlerinden sonra yönetmen Michael Winner'la bir dizi filme imza attılar. Ve nihayet 1968 yılında amcası Sir Carol Reed'in çektiği bol Oscar'lı Oliver! filmindeki hırsız-katil "Bill Sikes" rolü geldi. Dünya çapında başarı kazanan ve başrollerinden birini oynadığı bu müzikal onu şöhretli bir aktör yapmıştı. Kariyerindeki bir diğer önemli dönüm noktası 1969 yılında Ken Russell'ın yönettiği Women in Love filmindeki "Gerald Crich" rolü oldu. Bir D.H. Lawrence uyarlaması olan filmde başrolleri Alan Bates ve Glenda Jackson'la paylaşıyordu. Evlilik ve seks üzerine önemli tezleri olan bu film büyük övgüler almıştı, aynı zamanda ilk kez bir İngiliz filminde bir erkeğin çırılçıplak gösterilmiş olması gibi bir şöhreti de vardı. Filmde Oliver Reed ve Alan Bates çıplak olarak güreşiyorlardı. Anlatıldığına göre Russell sansürden çekinerek bu sahneyi filmden çıkartmak istemiş ancak Reed yönetmenin mutfağında onunla da güreşip sırtını yere getirmek suretiyle sahnenin filmde kalmasına ikna etmiş. Reed "Los Angeles Times" a verdiği bir röportajda ancak bir şişe votka'yı devirdikten sonra bu sahneyi çekebildiğini söylemiştir. Reed'in Russell'la işbirliği aralarında The Devils (1971) ve Tommy'nin de (1975) bulunduğu 5 filmle daha devam edecektir. Daha sonra Alexandre Dumas'nın ünlü eseri Üç Silahşörler'in sinema uyarlamaları olan Richard Lester filmleri The Three Musketeers (1973) ve The Four Musketeers'de (1975) "Atos" 'u canlandırdı. 1989'daki devam filmi The Return of the Musketeers'de de oynadı. Üç Silahşörler'in ilkinde çekimler sırasında boynuna saplanan kılıçla ağır yaralandı, neredeyse ölüyordu. 1987'de Nicolas Roeg'in Castaway'inde, 1989'da Terry Gilliam'ın The Adventures of Baron Munchausen'inde oynadı, 1980'de Dr. Heckyl and Mr. Hype'ı çevirdi, 1981'de Çöl Aslanı Ömer Muhtar filminde İtalyan General Graziani'yi canlandırdı. Ve nihayet 2000 yılında yine bol Oscar'lı Gladiator filminde köle taciri "Proximo" yu oynadı. Filmin çekimler henüz devam ederken Malta'da 2 Mayıs 1999'da kalp krizi geçirerek öldü. 61 yaşındaydı. Kylie (albÃ¼m) Kylie, Avustralyalı şarkıcı Kylie Minogue'un 4 Temmuz 1988'de PWL tarafından yayımlanan çıkış albümü. Albümün yapımcılığını, albümdeki on şarkının dokuzunu da yazan Stock, Aitken & Waterman üstlendi. Gerry Goffin ve Carole King tarafından yazılan "The Loco-Motion" hariç bütün şarkılar Mike Stock, Matt Aitken & Pete Waterman tarafından yazıldı ve yapıldı. Zu (müzik grubu) Zu, İtalyan enstrümantel triosu. Roma'nın katolik yakasından çıkan Zu; bateri, elektronik bas, bariton saksafon ve elektronik aletlerden oluşmuş, alışılmışın dışında bir triodur. Tiyatro oyunları yazıp - oynadıkları Roma'da, 1997 yılında kurulmuştur. Saksafonda Luca Mai, basta Massimo Pupillo, bateride ise Jacopo Battaglia vardır. İkisi canlı performans olmak üzere, toplam 14 albümleri vardır. Ayrıca grup üyeleri, İtalyan Folk - Jazz grubu Ardecore'un üyeleridir. Pankreatin Pankreatin pankreasın ekzokrin hücrelerinin sentezlediği amilaz, lipaz ve proteaz gibi enzimlerin ortak adı. Bu enzim karışımı ticari olarak da satılmakta ve pankreatit, pankreatektomi ve kistik fibrozis gibi pankreatik enzim yetersizliğiyle karakterize hastalıkların tedavisinde kullanılmaktadır. Buna ilaveten besin alerjileri, çölyak hastalığı ve otoimmün hastalıklar, kanser ve kilo kaybı için de faydalı olduğu iddia edilmiştir. Lejyon XVI Flavia Firma Lejyon XVI "Flavia Firma" ("Sıkı Flavius lejyonu") İmparator Vespasian tarafından 70 yılında, Batavi isyanındaki cesaretsizliği yüzünden dağıtılan XVI "Gallica"'dan geri kalanlardan oluşturan bir Roma lejyonu. XVI "Flavia Firma", Vespasyan tarafından Ermenistanın güvenliğini sağlamak için Yukarı Fırat bölgesine, Satalaya konuşlandırılmıştır. İmparator Trajan'ın 114-117 yılları arasındaki Part seferinde de görev alan Lejyon, İmparator Hadrianus tarafından Samosata'ya taşınmıştır. XVI "Flavia Firma" varlığını 4. yüzyıla kadar sürdürmüş ve üs olarak Sura kentini kullanmıştır. Lejyonun arması aslandır. Lejyon XV Primigenia Lejyon XV "Primigenia" (On beşinci Lejyon , "İlk doğan" - Roma tanrıçalarından Fortuna'nın bir başka adı) 39 yılında Roma İmparatoru Caligula tarafından Germen seferine destek olması için toplanan ve 70 yılına kadar konuşlandırıldığı Ren cephesinde kalan Roma lejyonu. Batavi isyanında V "Alaude" lejyonu ile birlikte yok edilmiştir. İlk çarpışmaların ardından XV "Primigenia" Moguntiacum'a (Mainz) konuşlandırıldı. 43 yılında Britanyanın Romalılarca işgal edilmesinin ardından aynı üssü paylaşacakları V "Alaudae" lejyonu ile birlikte Xanten'e gönderildi. 47 yılında her iki lejyonda Frisialılara karşı çarpıştı ve Corbulo’nun Ren'de inşa ettirdiği kanalın yapımında çalıştı. Dört İmparator Yılında (68-69) XV "Primigenia", Germen sınırındaki tüm diğer lejyonlar gibi, tahtta hak iddia eden Vitellius'u önce Galba sonra da Otho'ya karşı destekledi. Vespasian'ın İmparator seçilmesinin ardından lejyonlar XV "Primigenia" ve V "Alaudae" Castra Vetera'ya (Xanten kampı) geri döndü ve çoktan başlamış olan Batavi isyanıyla mücadele etmeye girişti. 69 yılında, lejyonlar kış kampında Civilis önderliğindeki isyancılar tarafından kuşatıldı. 70 yılında açlıkla daha fazla mücadele edemeyerek teslim olmak zorunda kaldılar. Güvenli bir geçiş için söz veren asiler sözlerini tutmadılar ve hayatta kalan tüm lejyonerleri kılıçtan geçirdiler. Bu olayın ardından bir daha asla ne XV "Primigenia" ne de V "Alaudae" ismi Roma lejyonlarına verildi. Lejyon XV Apollinaris Lejyon XV "Apollinaris", ("Apollon'a sadık") Geleceğin Roma imparatoru Octavian tarafından MÖ 41/40 arasında toplanmış olan Roma lejyonu. Lejyonun arma olarak bir apollon resmi ya da onun kutsal hayvanlarından birini kullanmış olması muhtemeldir. XV "Apollinaris" zaman zaman aynı adı taşıyan diğer lejyonlarla karıştırılır: En eski birliğe Jül Sezar tarafından komuta edilmiş ve MÖ 49 yılında Kuzey Afrikada görülmüş diğeri ise İkinci Üçlü Yönetim döneminde, Filippi savaşında görülmüş ve sonra doğuya gönderilmiştir. Octavianus, (geleceğin imparatoru Augustus) XV "Apollinaris" Lejyonunu Sicilya adasını işgal altında tutan ve Roma kentinin tahıl tedariği için bir tehlike haline gelen Sextus Pompeius'u durdurmak için oluşturmuştur. Aktium Savaşının ardından , Lejyon MÖ 6 yılına kadar kalacağı Illyricum'a gönderildi. Lejyonun bu arada Cantabrian Savaşlarında görev almış olması muhtemeldir. MÖ 6'da, "Apollinaris" Pannonia'da isyan eden Marcomanniler'e karşı Tiberius'un yürüttüğü sefere katıldı. "Apollinaris"in iyi dövüştüğü ve isyanın bastırılmasında etkili olduğu bilinir. MS 9 yılı ile birlikte lejyon'un karargâhı Pannonia'da bulunan Carnuntum kentine taşınmıştır. Lejyon burada, Nero tarafında Partlardan yeni fethedilen topraklar olan Suriye ve Ermenistana gönderileceği 61 ya da 62 yılına kadar kaldı. Partlarla savaşın sona ermesiyle birlikte lejyon İskenderiyeye gönderildi ancak kısa bir süre sonra kendini Birinci Yahudi-Roma savaşının içinde buldu ve Jotapata ve Gamla şehirlerinin fethedilmesinde görev aldı. Yahudi generali ve geleceğin ünlü tarihçisi Josephus'u ele geçiren Lejyon, XV "Apollinaris"tir. Bu süre zarfında Lejyon geleceğin imparatoru Titus tarafından komuta edilmiştir. Yahudi isyanının bastırılmasının ardından lejyon Carnuntum'a geri döndü ve müstahkem mevkilerini tahkim etti. Lejyonun bir kısmı Daçya Savaşlarında yer alırken asıl birlikler Pannonia'da kaldı. 115 yılında Partlarla yeniden savaş patlak verince lejyon XXX "Ulpia Victrix"'ten destek birlikleriyle takviye edilerek yeniden cepheye gönderildi. Lejyon Romalılarca fethedilecek olan Mezopotamya'da savaştı. Savaşın sona ermesinin ardından lejyonun birliklerinin bir kısmı doğuda kaldı ve yeni karargâh üssü olarak Kapadokya'nın kuzeydoğusundaki Satalayı seçti. Lejyonun asıl birliklerinin bir kısmı Karadeniz'deki Trapezus'da (Trabzon) konuşlanırken bir kısmı da Ancyra kentine yerleşti. Bu üste bulunan XV. lejyona bağlı birlikler 134 yılındaki Alan istilasına karşı mücadele etmişlerdir. 162 yılıyla birlikte Roma ve Partlar bir kez daha savaştaydı; sefer İmparator Lucius Verus tarafından yürütülmüş ve başarılı olmuştu. Lejyon Ermenistanın başkenti Artaxata'yı işgal etti. 175 yılında general Avidius Cassius imparator Marcus Aurelius'a karşı isyan etti ancak XV. lejyon imparatora sadık kaldı ve bu yüzden kendisine "Pia Fidelis" unvanı verildi. Bu aşamadan sonra lejyonun tarihi konjektüre göre gelişmiştir. Orta Doğu'da konuşlu bir birlik olarak Partlara karşı yürütülen seferlerde yer alması ve Partların başkenti Tizpon'un 197 yılınd Romalılar tarafından yağmalanmasına katılmış olması neredeyse kesindir. Partların ardından bir güç olarak ortaya çıkan Sasanilerle de mücadele etmiş olması ihtimal dahilinde de olsa bu yönde kesin kayıtlar mevcut değildir. 5. yüzyıl başlarında lejyon bir kez daha tarih sahnesine çıkar: Halâ Satala ve Ancyra'da konuşludur ve "Ermenistan Duxu" komutasında Trapezus yakınlarında bir yerde bir dış postasını kaybetmiştir. Özbekistan'daki bir mağarada muhtemelen Partlar tarafından esir alınmış ve ülkenin doğu sınırlarını korumak için buraya gönderilmiş lejyonerler tarafından kazınmış olan bu lejyonla ilgili olabilecek bir yazıt bulunmuştur. Hull City AFC Hull City Association Football Club, Doğu Yorkshire'da 1904 yılında kurulan bir İngiliz futbol kulübüdür. EFL Championship'te mücadele etmektedir. Kulüp tarihinde kaydedilen en büyük başarı 2014 yılında ulaştıkları FA Cup finalidir. Kulüp iç saha maçlarını 25.450 seyirci kapasiteli KCOM Stadyumu'nda oynamaktadır. Maskotlarının bir kaplan olmasından ötürü takımın renkleri kehribar ve siyahtır. 2014-15 sezonunda UEFA Avrupa Ligi play-offlarında mücadele etmiş takım şu an İngiltere'nin 2. liginde yani Championship'te mücadele etmektedir. Takımın taraftar grubu Hull City Psychos olarak bilinir. Fakat şu an pek bir aktifliği yoktur. GÃ¼ncelleme:03 Nisan 2020 Toyota Cami Toyota Cami,Toyota'nın 1997-2006 yılları arasında Daihatsu Terios platformunda ürettiği mini SUV'dur.Toyota Cami yalnızca Asya ve Afrika kıtalarında satılıyordu.2006'da Terios yenilenince yerini Toyota Rush'a bırakmıştır. Toyota Aurion Toyota Aurion, Toyota'nın 2007 yılında Avustralya'da üretmeye başladığı Full-size modelidir. 277 hp gücünde 3.5 litrelik VVT-i motora sahiptir ve önden çekişlidir. Aynı araç Tayvan'da 2006 yılında Camry adıyla üretilmeye başlamıştı. Aurion, Tayvan dizaynı Camry modelinin Avustralya'da kullanılan ismidir. Stoke City FC Stoke City FC, İngiltere'nin Stoke-on-Trent şehrinde kurulu bir futbol kulübüdür. 1863 yılında kurulan kulüp Premier League'nin en eski, tüm ligler arasında da Notts County'den sonraki en eski kulüptür. Kulüp iç saha maçlarını 27.500 seyirci kapasiteli Britannia Stadı'nda oynamaktadır. Kulübün takma adı The Potters (Türkçedeki karşılığıyla "çömlekçiler") 'dır. Bu takma ad, Stoke-on-Trent şehrinin tarihsel olarak İngiltere'de çanak, çömlek ve seramik fabrikalarının ve şirketlerinin kurulu bulunduğu merkez olmasından gelmektedir. Boya tabancasÄ± Boya tabancası, boyanın yüzeye uygulanması sırasında homojen bir yayılma ve görsel efekt oluşturmak için kullanılan prensipte görevi ; boyayı atomize etmek ve aynı zamanda boya transfer verimliliğini yükseltmek olan boya ekipmanıdır. Kullanılan boya ve boyanacak yüzeye göre farklı boya sistemleri ve boya tabancaları bulunur. Yalnızca hava girişi bulunan ve boyayı tabancanın altına monte edilmiş hazneden alan boya tabancalarıdır. Tabancaya giren hava boya haznesi içerisinden geçerken oluşturduğu vakumla boyanın tabanca memesine gelmesini sağlar. Boya tabanca çıkışında tabanca boynuzlarından çıkan basınçlı hava ile atomize olur. Alttan hazneli boya tabancalarından tek farkı boya haznesi tabancanın üzerine montelidir. Boya yerçekimi etkisiyle tabanca memesine ulaşır. Çift hortum bağlantılı boya tabancalarında boya ayrı bir basınçlı kaptan gelir.Bu nedenle alttan ve üstten hazneli tabancalara göre daha yüksek atomizasyona ulaşılır ve boya haznesi olmadığı için daha hafiftir.Daha çok otomotiv ve otomotiv yan sanayisinde kullanılır seri üretime uygun ve daha verimli bir tabancadır. Yalnızca boya girişi bulunan hava bağlantısı olmayan boya tabancalarıdır.Bu tip boya tabancaları daha kıvamlı yani yüksek viskoziteli boya uygulamalarında tercih edilir.En büyük farkı boyanın atomizasyonunu sağlamak için çok yüksek basınç kullanılarak tabanca memesinden püskürtülmesidir. Elektrostatik boya tabancaları tabancadan geçen boyaya elektrik yüklenmesi ve boyanan yüzeyinde zıt elektrik yüküyle yüklenmesi sonucu oluşan elektriksel çekim kuvvetini kullanarak boyama işleminin yapıldığı boya tabancalarıdır.Her tür tabancaya adepte edilebilir. Boyama sırasında oluşan boya tozları bu uygulamada en azdır atomize edilen boyanın büyük bir kısmı boyanacak yüzeye taşınır.Bu sistemde boya gibi yanıcı malzemelerde kullanılırken kıvılcım riskinin yüksek olması nedeniyle çok dikkatli olunmalıdır. Lovebugs Lovebugs, 2009 Eurovision Şarkı Yarışması'nda İsviçre'yi temsil etmiş Pop-Rock grubudur. 1992 yılında Adrian Sieber tarafından kurulmuştur.Lovebugs grubu 1992 yılında , grubun vokali Adrian Sieber tarafından kuruldu.Lovebugs ilk kurulduğunda Adrian Sieber(solist),Sebastian Hausmann(bass) ve Julie Lauper(bateri) grubun üylerini oluşturuyordu.Lovebugs, bir yerel yetenek yarışmasını kazandı ve ilk albümlerini kaydettiler.Bir yıl sonra baterist Julie gruptan ayrıldı ve onun yerine Simon Ramseier geldi.Birinci albümleri FLUFF iyi bir sonuç elde edemedi piyasalarda. 1995’te ise İsviçre ve başka Avrupa ülkelerinde turneler düzenlediler ve ikinci albümlerini kendileri kaydettiler. Bir sene sonra ise ancak 3. albümleri ile müzik listelerinde 44. sırada yerlerini alabildiler. 1998'te gruba ek bir giatarist katıldı: "Thomas Rechberger".Velhasıl 2000’den önce bariz bir başarıya ulaşamazlar ve TRANSATLANTIC FLIGHT döndürcü albüm olarak numaraya ikiye yerleşecekti. Daha sonra AWAYDAYS isimli albüm ile bir yıl sonra ilk defa birincilik kürsüsünü listelerde gördüler. "Music Makes My World Go Round" isimli single 6. sıraya ulaştı.Bass gitarist Sebastian gruptan "Fucking Beautiful" ( Aşırı Güzel) projesi için ayrıldı.Onun yerine Florian Senn gruba dahil oldu. Aynı zamanda klavye içim Stefan Wagner gruba katıldı. Albümleri 2000’den sonra teker teker büyük zirveler gördü.Kısa bir aradan sonra Lovebugs 2003 yılında 13 Songs With A View albümüyle geri döndü ve bu albümden olan A Love Like Tides ve'72 isimli 2 single çıkardılar.Bu albüm önceki 2 albüm kadar başarılı olamadı ve İsviçre listelerinde 7.sıraya yerleşti. Sonraki albüm "Naked" live ve unplugged bir albümdü.2.sıraya yerleşti.İsviçreli grup Krokus'un üyesi Chris von Rohr bu albümün yapımcılığnı yaptı.2006’da e AVALON isimli eser ise Norveçli sanatçı Lene Marlin ile beraber kaydedilip piyasaya sürüldü. Avalon isimli parça İsviçre listelerinde zirveye geldi ve Lovebugs'ın İsviçre dışında meşhur olmasını sağladı. Sonra .. sonra ise bir dinlenme molası arasında grubun solisti Adrian Sieber ilk solo albümüne imza attı. Grup tekrar piyasaya çıktı İsviçre’nin eurovision’un 2009 temsilcileri olarak lanse edildiklerinde. Seçilen parça ise piyasaya sürülen “ The highest heights ” ‘ın bir fragmanını dinledikten sonra karara bağlandı. Albüm listelerde ikinci sırada yer buldu ve single olarak 74’le giriş yaptı.Eurovision'da ülkerini temsil ettikleri "The Highest Heights" isimli parça favori olarak gösterilse de finale kalamadı.Onların Eurovision sırasında sesle ilgili problemleri vardı.Grubun solisti Adrian Sieber bir röportajında Lovebugs'ın öncelikle canlı söyleyen bir grup olduğunu ve tüm kameraları kullanamadıklarını söyledi.Aynı zamanda "The Highest Heights" isminde bir albüm çkıardılar. Bu albüm İsviçre listelerine 2.sıraya ulaştı. Adrian Sieber grubun birçok şarkısı neredeyse hepsini yazmıştır. Simon Ramseier grubun birçok promo videolarını yönetir. Sis ve Gece (roman) Sis ve Gece, şair ve yazar Ahmet Ümit'in yazdığı, 1996 yılında yayımlanan polisiye romanı'dır. Türkiye'de çok satan ve çeşitli tartışmalara yol açan "Sis ve Gece" Yunanistan'da da yayımlanarak yabancı dile çevrilen ilk Türk polisiye romanı oldu. Roman 2007 yılında Turgut Yasalar tarafından aynı adla sinemaya da aktarıldı. Filmde Uğur Polat ve Selma Ergeç başrolleri paylaşıyorlardı. Her şey Sedat'ın kendisi gibi polis olan yakın arkadaşı Yıldırım'ın bir saldırıda ölmesiyle başlar. Daha sonra ise Sedat, Fahri tarafından saldırıya uğrar. Ayrıca hayal meyal hatırladığı kadarıyla saldıranlar arasında simitçi kılığında birisi daha vardır. Sedat bu saldırıyı yaralı olarak atlatır. Sonrasında ise saldırıdan az bir süre önce kaybolan sevgilisi Mine'yi aramaya koyulur. Sedat evli olmasına rağmen Mine'yle ilişki yaşamaktadır ve kendisine saldıranların Mine'ye de aynısını yapmalarından korkmaktadır. O sırada bazı olaylar da olur. Birkaç kişi Mine'nin ev sahibi Madam Eleni'nin zihinsel engelli kızı Maria'yı kaçırmak ister ama başaramazlar. Bunun üzerine Sedat, Mine'yi Maria sanıp kaçırabileceklerini düşünür.Bu sırada basında Sedat ile Mustafa'nın gözlemci olarak katıldığı bir operasyonda biri hemşire dört kişinin çıkan çatışmada öldürülmesiyle bazı haberler çıkar. Basın, bunu yargısız infaz diye nitelendirdiği için olayla ilgili soruşturma dahi açılır. Shire Shire (, , ya da , Türkçe okunuşunda 'şayr' ya da 'şır' şeklinde telaffuz edilebilir), Birleşik Krallık'ta çoğunlukla sadece törensel önemi olan, geniş bir alanı kapsayan tarihi bölgelerden her biri. Anglosakson döneminde shire (Eski İngilizcede "scir"), "hundred" ("yüz") denen yönetim biriminin bir üst düzeyindeydi. Büyük Alfred döneminde (871-899) güneyde uygulanmaya başlayan bu yönetim biriminin Barışsever Edgar döneminde (959-975) yerleştiği sanılmaktadır. "Shire"'ların başında bir "ealdorman" ve bir "shire-reeve" (şerif) bulunuyordu. Norman İstilası'ndan sonra il için Fransızca "county" (kontluk) terimi kullanılmaya başladı ve resmî kullanımda shire'ın yerini aldı. Ama halk arasında yaygınlığını koruyan shire terimi sık sık resmî kayıtlarda da yer aldı ve Cheshire, Hampshire, Warwickshire gibi kontluk adlarında yaşamaya devam etti. Shire sözcüğü Hexhamshire gibi daha küçük bazı yerleşmelerin adlarında da bulunmaktadır. Bay Evet Bay Evet Peyton Reed'in yönettiği ve başrolünde Jim Carrey'nin oynadığı 2008 yapımı komedi filmidir. KONU Carl hiç sosyal olmayan arkadaşlarını sürekli eken karısından yeni ayrılmış ve bütün hayatı evde tek başına film izlemekten ibaret olan bir erkektir. Fakat bir gün bir arkadaşının da ısrarıyla bir terapiye gider. Terapide ona her şeye evet demesi ve asla hayır cümlesini kullanmaması aşılanır. Terapiden sonra ilginç bir şekilde Carl her hayır dediğinde başına kötü olaylar gelmeye başlar. O artık her şeye evet demek zorundadır. Para isteyen evsizlere cüzdanını vermek ve arkadaşının karısının partisini düzenlemek başlıca kabul ettiği şeylerdir. Dediği evetlerin sonunda ise çok komik bir aşk yaşayacaktır. BEĞENİ Jim Carrey'nin başrol oynadığı film Türkiye'de dahil çok büyük bir hayran kitlesi oluşturdu. 200 milyon doların üzerinde hasılat yaptı. Jim Carrey'nin tavana vurduğu dönem oldu. Ve tüm sinema eleştirmenlerden de büyük beğeni aldı. Filmin DVD ve Blu-ray diskleri 7 Nisan 2009'da çıkmıştır.Satın alacak kişiler tek diskli veya 2 disklik sürümlerini seçebilirler.2 disklik sürümü "Ultimately Yes!" adıyla piyasaya çıkmıştır. Utu-hegal Utuchengal, Uruk'un beşinci hânedanlığından bir sümer kralıdır. Uruk'un hükümdâr ailesinden olup MÖ 2119-2112 arası Uruk kralıydı. Diktirdiği birkaç yazıt, zamânını aydınlatan târihî kaynaklardır. Kopyası bugün bulunan yazıtlardaki metine göre kendisi Guti kralı Tirigan ve iki generali veya genel vâlîsini Ur-Ninazu ve Nabi-Enlil yendi. Utu-hegal, „Dünya'nın dört bir yanının kralı“ ünvânını almak istediyse de bütün Sümer toprakları üzerinde hüküm sürmemiştir. Kendisinin Ur ve Lagaş arasındaki bir sınır anlaşmazlığında arabulucuk yaptığı bilinmektedir. Ur'da generali ve kardeşi Ur-Nammu'yu genel vâli olarak tâyin eder ve o da halefi olur. Tahta geçmeden önce bir tartışma ya da kavga olup olmadığı kesin değildir. Alâeddin Atâ Melik Cüveynî Alâeddin Atâ Melik Cüveynî, (Farsça: علاءالدين عطا ملك جويني; "Ebü'l- Muzaffer Alâúdîn Atâ‘ Melik bin Bahâiddîn Muhammed el-Cüveynî") Farslı bir Moğol tarihçisi. Moğol İmparatorluğu hesabına Tarih-i Cihan Güşa (تاريخ جهانگوشاهى جويني; "Ta' rīkh-i jahān-gushā") ismindeki kitabı yazmıştır. Günümüzde İran'nın kuzeydoğusunda tarihi büyük Horasan'nın Juvain şehrinde 1226 yılında doğmuş ve 1243-1256 yılları arasında Emir Argun Âkâ Han'ın kampında yaşamıştır. 1246-47 yıllarında Agun Âkâ ile birlikte ilk kez ve daha sonra da 1249-50 yıllarında Moğolistan'ı ziyaret etti. 1251-52 yıllarında ise daha uzun süreliğine Karakurum'a geldi. Burada kaldığı zaman zarfında arkadaşları tarafından "Tāriḵ-e jahāngošāy" adında Moğollar'ın fetihlerini ebedîleştirecek olan eserini kaleme almaya iknâ edildi. Cüveynî'nin dedesi ve babası, sırasıyla Celâl’ed-Dîn Harzem Şâh Menkûberti ve Ögeday Han'a "sahib-divan" veya maliye veziri olarak görev yapmışlardır. Emir Argun Aka'nun yardımcısı olarak tahminen 1246 yılında Gürcistan ve Ermenistan'ı içine alan büyük bir alanı yönetmekle görevlendirilmiştir. Cüveynî İmparatorluğun çok önemli bir memuru olur. Moğol başkenti Karakurum'u iki defa ziyaret eder, böyle bir ziyaret onun Moğol fetihleri ilgili yazılarına başlangıç olmuştur. 1256 yılı Kasım ayında sarp dağların tepesinde bulunan Alamut Kalesi'nin fethinde Hülagû Han'nın yanında bulunmuş, Hasan Sabbah'ın ünlü Kütüphanesinde 70 yıldır toplanan binlerce kitaplardan, Kur'ân-ı Kerîmler dışında İsmailiyye mezhebinin usul ve fururuna dair tüm kitapları ateşe vermiştir. İran'a geri döndüğünde Argun Aka’nın kâtibi olarak çalışmağa başlamıştır. Hülagû Han'nın 1256'da İran'a gelmesi üzerine 1258 yılında Bağdat istilasında Hülagû Han'a eşlik etmiş, ertesi yıl onun tarafından Hülagû'nun oğlu Kiray-Melik ve Emir Ahmed Bitekçi ile birlikte Bağdat, aşağı Mezopotamya, Huzistan ("Khūzestān") ve Mazendran'a kraliyet valiliğine atanmıştır. Alâeddin Atâ Melik Cüveynî'nin söz sahibi kardeşi Sahip Şemseddin Mehmed Cüveyni, Hülagû Han ve Abaka Han döneminde maliye bakanlığı yapmış, Ortaçağ'da Gürcü Krallığı'ın ordu komutanı olan (ამირსპასალარი; "Amirspasalar") Awak Zak'arean-Margrceli'nin kızı Koşak'ın kocasıdır. Cüveynî hükümdarlıkta diğer tarihçilerin ulaşmasının hiç de mümkün olmadığı, kendi görevi ve ailevi bağlantıları nedeniyle kapalı ve gizli olan pek çok bilgiye ulaşabilmiştir. Bilinmeyen bir nedenden dolayı yirmi yıldan fazla süren tarihi kayıtları ölümünden önce 1260 yılında birden sona ermiştir. 1282 yılı civarında Cüveynî Van Gölü'nün kuzeydoğusunda Ala-Taq otlağında bir Kurultay'a veya toplantıya katılır. Alâeddin Atâ Melik Cüveynî 1283 yılında Azerbaycan'da Muğan Ovası'nda veya Arrân'da ölmüştür. Tarih-i Cihan Güşa (تاريخ جهانگوشاهى جويني; "Ta' rīkh-i jahān-gushā") isimli en önemli eserini 1260 yılında tamamlamıştır. Alâeddin Atâ Melik Cüveynî'nin bu ""Tarih-i Cihan Güşa"" adlı kitabı Raşit al-Din Hamadani'ye büyük kaynak olmuştur. Laholm Laholm, İsveç'in güneybatısında bulunan bir kenttir. Kent, Baltık Denizi kıyısında Danimarka ve İsveç arasından geçen boğaz üzerinde kuruludur. Laholm, İsveç'in en eski kentlerinden biri olduğu gibi Halland bölgesindeki en eski şehir olarak da bilinmektedir. 13. yüzyıla kadar uzanan bir tarihe sahip Laholm, bir süre boyunca Danimarka'nın yönetimi altında kaldı. 16. ve 17. yüzyılda gerçekleşen İsveç-Danimarka savaşları yüzünden sürekli büyük yangınlarla uğraşan kent, en sonunda 1645 yılında İsveç'e bağlandı. 1800'lerde bini geçen nüfusu; günümüzde 5.000'e ulaşmıştır. Kent, İsveç standartlarına göre geri planda bir sanayiye sahiptir. Ancak şehirde yer alan Ortaçağ mimari eserleri ve Laholm Kilisesi, kentte turizme yardımcı olmaktadır. Ümit İzmen Ümit İzmen; Türk yazar ve gazeteci. Boğaziçi Üniversitesi'nde 1979 ve 1983 yılları arasında Ekonomi Bölümü'nde lisans, 1984 ve 1986 yıllarında Tarih Bölümü'nde master yaptı. Aynı üniversitenin yine Ekonomi Bölümü'nde 1994 yılında doktorasını tamamladı. 1998 senesinde TÜSİAD Genel Sekreter yardımcısı oldu. 1998-99 döneminde Boğaziçi Üniversitesi’nde, 2000-2001 döneminde ise Bilgi Üniversitesi’nde part time öğretim üyesi olarak bulundu. Koç Üniversitesi Ekonomik Araştırma Forumu TÜSİAD temsilcisi olarak çalıştı. 2010 yılında TÜSİAD'dan ayrıldı. Boğaziçi Üniversitesi'nde ve Özyeğin Üniversitesi'nde ders vermekte. Taraf gazetesinde "Öte Taraftan" adlı köşesinde köşe yazarlığı yapmaktadır. Landskrona Landskrona, İsveç'in güneybatısında bulunan bir kenttir. Kent, Baltık Denizi kıyısında Danimarka ve İsveç arasından geçen boğaz üzerinde kuruludur. Landskrona, Skåne bölgesinde o sıralarda yörenin en iyi doğal limanlarından birinin bulunduğu alana Pomeranyalı Erik tarafından Hansa Birliği'ne karşı olarak kuruldu. Kentte ilk manastır 1410 yılında inşa edildi. Aynı yıllarda kentte bulunan İngiliz tüccarlar kraliyet ailesi tarafından özel haklara kavuşturuldu. 1413 yılında şehir konumuna alınan Landskrona, 1428'de yine Hansa Birliği tarafından yakıldı. Şehir, sonrasında görevden alınan Danimarka kralı II. Kristian'ı destekledi. Aynı dönemde Danimarka'da yaşanan Protestan Reform Hareketleri, halk tarafından şiddetle reddedildi. Bu durum şehrin alehine işledi. Reform yanlısı Danimarka kralı III. Kristian başa geçince, şehre misilleme uygulamak yerine, limanı korumak adına bir kale yaptırdı. 1658 yılında Skåne bölgesinin İsveç'e teslim olmasıyla beraber; şehir bir ticaret merkezi haline geldi. Güçlü ve işlek limanı sayesinde, hızla gelişen kent tüccarları geniş ayrıcalıklar kazandı. Aynı dönemde kent kalesi kale burçları eklenerek güçlendirildi. Sonrasında yine kale çevresine kale hendekleri kazıldı. Günümüzde bu kale hâlen ayaktadır ve İskandinavya'nın en dayanıklı temele sahip kalelerinden biridir. Bu güçlü savunmaya rağmen Danimarka ordusu, şehre 8 Temmuz - 2 Ağustos 1676 tarihleri arasında el koydu. Ordunun en büyük komutanlarından olan Colonel Hieronymus Lindeberg, bu dönemde vatan hainliği suçuyla idam edildi. Bu savaşlı dönemlerden sonra, Landskrona'daki birçok plan gerçekleşmedi. Yakınlarda yer alan Karlskrona, bir liman kenti olarak çok daha güvenli ve saldırıya kapalıydı. Bu süreçten sonra sadece bir ticaret kenti olarak büyümeye devam eden kent, askeri alanda geride kaldı ve nüfusu düşük ivmeyle arttı. Şehrin günümüzde 30,000'e yakın bir nüfusu bulunmaktadır. Landskrona'da inşa edilen ilk Demiryolu istasyonu, Batı İsveç'te yer alan Malmö-Göteborg hattı üzerinde 2001 yılında açıldı. 27 Ağustos 2003 tarihinden beri düzenli troleybüs seferlerine tanıklık eden kent, bu taşıtları bir kent simgesi olarak görmektedir. Süleyman Yaşar Süleyman Yaşar, Türk yazar, öğretim üyesi, eski bürokrat ve gazeteci. Özelleştirme İdaresi Başkan Vekili olarak bulunmuştur. İstanbul Üniversitesi öğretim görevlisidir. Haziran 2010'dan Nisan 2014'e kadar Sabah gazetesinde köşe yazdı. Hurhaber.com'da, Taraf gazetesinde "Bu gün" adlı köşesinde köşe yazarlığı yapmaktadır. Hava (anlam ayrımı) Hava sözcüğü ile şunlardan biri kastedilmiş olabilir: Mandıracılık Mandıracılık, süt üreten sığırların beslenmesine dayanan bir tür hayvancılık alanıdır. Genel olarak sığırlar "süt sığırı" ve "et sığırı" olmak üzere ikiye ayrılır. Süt sığırları genelde et sığırlarından daha dayanıksızdır ve sürekli soğuğa karşı korunmak zorundadır. Süt üretimi yapılan hayvanlardan verimli ve düzenli süt alabilmek için hayvan sürekli sağılmalıdır. Bu tür sığırlar beslenirken taze ot balyaları ve taze yemler kullanılmaktadır. Bir süt ineği yılda 4 ton kadar silolanmış ot, 900 kg kadar da tahıl yer. Bu doğrultuda mandıracılık genel hatlarıyla sulak ve verimli topraklara sahip ülkelere mahsus bir hayvancılık alanıdır. Mandıra, inek, koyun, keçi gibi süt veren hayvanların barındırıldığı, süt ve süt ürünlerinin de elde edildiği yerdir. Elizabeth Alexander Elizabeth Alexander (d. 30 Mayıs 1962), Afroamerikalı şair, makale ve oyun yazarı ve Quantrell Ödülü sahibi, profesör unvanlı akademisyendir. Alexander, New York'ta doğmuş ve Washington D.C.'de büyümüştür. Kendisi eski Amerikan Ordu ve Eşit İşbulma Fırsatı Komisyonu başkanı Clifford Alexander, Jr.'ın kızıdır. Erkek kardeşi Barack Obama'nın başkanlık kampanyasında danışmanlık yapmıştır ve Obama'nın başkanlığa geçiş takımının bir üyesidir. 2005 yılında yayınladığı "American Sublime" adlı kitap Pulitzer Ödülü'ne kalan üç finalistten birisidir. Alexander bunun yanı sıra Afro-Amerikan kültür ve edebiyatı üzerine "Black Interior" başlığı altında toplanmış makaleleri yayınlanmış bir akademisyendir. Alexander Yale Üniversitesi, Boston Üniversitesi ve doktorasını aldığı Pennsylvania Üniversitesi'nden dereceleri vardır. Lisans eğitimi sırasında Washington Post gazetesinde muhabirlik yapmıştır. Halihazırda Yale Üniversitesi'nde İngiliz dili ve edebiyatı, Afro-Amerikan edebiyat ve cinsiyet bilimleri dersleri vermektedir. Leiyomiyom Leyomiyom, düz kas hücre dokularında görülen tümörlere verilen isimdir. Leyomiyomlar hemen hemen her organda görülebildiği gibi, daha çok rahim, ince bağırsak ve yemek borusunda rastlanır. Tedavisi mümkün olan leyomiyomlar, kemoterapi sayesinde tümör büyüklüklerine göre birkaç ay içinde düzelebilmektedir. Musahip Said Mehmet Musahip Said Efendi, (1776-1856) İstanbul’un Eyüpsultan semtinde doğmuştur. II. Mahmut'un ünlü musahibidir. Musahip, padişahların veya üst düzey kişilerin yanlarında bulunmasından hoşlandıkları bilgili, sözünden, sohbetinden hoşlanılan, hazır cevap kişilere verilen bir unvandır. Zaman içinde günümüzdeki devlet sanatçılığına benzeyen bir unvan olarak da kullanılmıştır. Musahip Said Efendi'nin ilk eşi, Sadrazam Hacı Ivaz Paşa’nın torunu, Sadrazam Ivazzade Halil Paşa ve Şeyhülislam Ivazzade İbrahim Efendi’nin yeğeni Cemile Hanım'dır. Said Efendi musahiplik görevi yanı sıra dönemin en ünlü nüktedan, hanende, neyzen, griftzen, bestekâr, ressam, tiyatrocu ve karagözcü kişilerinden birisidir ve mevlevidir. Avrupai tip resim yapan ilk Osmanlı ressamlarından da olan Said Efendi, Beşiktaş Mevlevihanesi'nde ve bazı tekkelerde, yetenekli dervişlere resim ve nakış dersleri de vermiştir. Said Efendi II. Mahmut'un musahipliği döneminde pek çok hayatı kurtarmış veya insanlara yardımcı olmuştur. Bunlar arasında Kazasker Mustafa İzzet Efendi (1801-1876), Nevres Paşa ve Reisülkuttap Mustafa Efendi sayılabilir. Musahip Said Efendi’nin en yakın dostlarından birisi de Küpeli Çavuş olarak da bilinen Abdi Bey’dir. Bu iki arkadaş II. Mahmut döneminin en ünlü, eşsiz musahipleri olarak bilinirler. Şahabettin Uzluk onu şöyle tanıtmaktadır: Said Efendi, koltuk ve şöhret düşkünü değildi. Kendisine kibir, gurur vermezdi. Sarayda geçirdiği hayatı esnasında hiçbir kötülüğe alet olmamıştı. Yazar, okur ve yazdığını okutabilirdi. Doğal zekası, güzel huyu ile herkesin sevgisini kazanmıştı. Sözlerini mantıkçılar gibi idare eder, zerre kadar kusur göstermezdi. Hakim tavırlı, hoşmeşrep, olgun bir insandı. Hafızası pek çetindi. Gördüğünü hayalinde tutar, işittiği bir sözü, harfi harfine tekrar ederdi. Said Efendi 1834 yılında Kapıcıbaşılık, sonrasında ise İstabl'ı Amire rütbesi almıştır. Mezarı Eyüp Sultan'dadır. Torunları üzerinden Sîr katibi Mustafa Nuri Paşa ailesi ile akrabalık bağı kurmuştur. Ailesi günümüzde de devam etmektedir. Said Efendi ve ailesi, Sinan Dumlu tarafından yazılan 'Sırkatibi ve Musahip' adlı kitapta ele alınmaktadır. Lidingö Lidingö, İsveç'in doğusunda bulunan bir kenttir. Kent, Baltık Denizi kıyısında başkent Stokholm'ün yakınlarında bir ada üzerinde kuruludur. Lidingö, 800-1050 yılları arasından süren Viking egemenliğinin önemli kentlerinden biridir. Kent, tarihi süresince Finlandiya ve İsveç arasında gidip gelmesiyle bilindi. Son olarak 1386'da Djursholm şehrinden Banér ailesi tarafından satın alındı. Bu süreçten sonra sürekli gelişen ada, günümüzde 40,000'den fazla nüfusa sahiptir. Kentten başkent Stokholm'e sürekli feribot seferleri bulunmaktadır. Ayrıca şehirde IBM firmasının bir eğitim merkezi yer almaktadır. Hıfzı Mehmed Efendi Hıfzı Mehmet Efendi Osmanlı Devleti Türk şair ve bilgini. Doğum tarihi bilinmiyor. Edirne'de doğmuştur. Yaşamı hakkında fazla bilgi yoktur. Kur'an eğitimi aldı ve dönemin ünlü bilginlerinden ders aldı. Medrese öğrenimi gördü. Bir ara müderris oldu ve enderun'da ders verdi. Birçok antik Yunanca, Arapça, Farsça, İbni Sina ve Biruni'nin bilimsel yapıtlarını inceledi. Değişik konularda çalışan Hıfzı Mehmet Efendi birçok yapıt vermiştir. Yapıtlarında arı bir Türkçe kullanmış hece ölçüsü'yle şiirlerini yazmış şiirlerinde atasözleri, manzumeler ve risaleler kullanmıştır. Ölüm tarihi bilinmemektedir. Atomizasyon Atomizasyon, sıvı ve gazların bir basınç altında mikron boyutunda küçük zerreciklere ayrılması işlemidir. Atomizasyonu sağlayan basınç yine su veya gazlar kullanılarak üretilir. Yaygın olarak boya uygulama sistemlerinde kullanılır. Rock Band Rock Band; Harmonix tarafından geliştirilmiş, MTV Games ve Electronic Arts tarafından yayımlanmış müzik video oyunudur. Oyunculara bir rock grubu kurma deneyimi yaşatan Rock Band, bu türün bir diğer örneği olan "Guitar Hero"ya rakip olmuştur. Playstation, Wii, Xbox 360 gibi farklı oyun konsolları için çıkmıştır. Bir rock grubunu oluşturan temel enstrümanlar olan gitar, bas gitar ve davulun yanı sıra, grubun vokalisti için bir mikrofonu da bünyesinde barındıran oyunda kullanıcılara sunulan CD ile 58 klasik rock şarkısı icra edilebilmektedir. Oyun çıktığı günden bu yana 4 milyondan fazla satıldı. 600 milyon dolarlık hasılat elde etti. 30 milyondan fazla resmi şarkı indirimi gerçekleştirildi. Bu satış rakamları oyunun yapımcısı Harmonix'i Amerika'nın en büyük 5. oyun yayımcısı haline getirdi. Robert Surtees Robert Surtees (Robert Lee Surtees) (d. 9 Ağustos 1906, Kentucky, ABD - ö. 5 Ocak 1985,Kaliforniya, ABD ) Amerika'lı Oscar ödüllü görüntü yönetmeni. Sinemada aktif olduğu 1940'lı ve 1970'li yıllar arasında 72 kadar filmin görüntü yönetmenliğini yapmıştı. King Solomon's Mines (1950), The Bad and the Beautiful (1952) ve Ben Hur (1959) filmleri ile 3 kez Akademi Ödülü'ne layık görülmüştü. Bundan başka 2 de Altın Küre ödülü almıştı. Sinema'ya 1927 yılında ünlü görüntü yönetmeni Gregg Toland'ın kamera asistanı olarak başlamıştı. Uzun kariyeri boyunca birçok önemli filme imza atan Robert Surtees'in oğlu Bruce Surtees de kendisi gibi bir görüntü yönetmenidir. Robert Surtees 20 yıl gibi uzun bir süre MGM stüdyolarının kadrolu görüntü yönetmeniydi. MGM'e başladığı 1940'lı yıllarda henüz stüdyo sistemi bütün ağırlığyla hüküm sürüyordu ve filmlerin üzerinde yönetmenlerin hakimiyeti oldukça zayıftı. Filmlerde asıl hakimiyet stüdyolarda (yapımcılarda)ydı ve onların da belirli bazı normları vardı ve stüdyonun tüm filmlerinde bu normlara uyulmak zorunluluğu vardı. Örneğin düz anlatım, dengeli ışıklandırma, ölçülü kurgu vb bu normlardan birkaçıydı. MGM'de de örneğin bol ışıklandırma bir normdu ve Surtees de buna uyuyordu. 1950'lerle birlikte bu normlarda bir gevşeme başladı, zira yeni yaygınlaşan televizyonla rekabet için geniş perde sistemleri geliştirilmişti ve filmlerde yönetmenlerin damgası daha hissedilir olmuştu. 1962'de Surtees'in MGM'le olan kontratı sona erdi ve bundan sonra serbest görüntü yönetmeni olarak çalışmalarını sürdürdü. Bu dönemde William Wyler (The Collector, 1965) ve Mike Nichols (The Graduate, 1967) gibi yönetmenlerle çalışırken filmlere yaratıcı katkısı daha fazla oldu. Rober Surtees Technicolor renk sistemine çok hakim bir görüntü yönetmeniydi ve bu sistemle çekilen yüksek bütçeli üstün yapımların aranan elemanıydı. King Solomon's Mines, Quo Vadis, Ben Hur, Mutiny on the Bounty, ve Doctor Dolittle filmlerinde olağanüstü mükemmel bir görüntü kalitesine erişmişti, hatta bir eleştirmenin ifade ettiği gibi "... bu filmlerde selüloidin her bir karesi adeta bir ressamın elinden çıkmış bir tablo gibidir." En İyi Sinematografi Akademi Ödülü Kazandıkları Adaylıkları Kazandıkları Renkli sinematografi dalında festivalin büyük ödülünü kazandı. Adnan DinÃ§er Adnan Dinçer (d. 8 Şubat 1942, İstanbul), Türk teknik direktör, eski futbolcu, öğretmen-akademisyen, yazar. UEFA Pro Lisansa sahip Adnan Dinçer, taktik bilgisinin yanı sıra, bütçesiz takımlarda yaşadığı başarılar ve alt yapıdan çıkardığı futbolcularla bilinir. Kaleci antrenörlüğünü Türkiye’de ilk defa uygulayan, ilk defa 14-16 yaş millî takımını kuran, ilk defa bir kadın futbol antrenörüne ekibinde yer veren hoca olarak Türk futbol tarihine geçmiştir. Antalyaspor’u 1985-86 ve 1993-94 sezonları olmak üzere iki defa Süper Lig’e çıkarmıştır. İstanbul’un en eski semtlerinden Eyüpsultan'da doğan Adnan Dinçer bu semtin takımı olan Eyüpspor’da santrfor mevkiinde futbol oynadı ve takım kaptanlığını yaptı. Aktif futbolculuk kariyerini bitirdikten sonra teknik direktörlük kurslarına yazılan Dinçer 1975’te B, 1978’de A kursunu bitirdi ve 1979’da teknik direktörlük belgesini aldı. 1975 yılında çalıştırmaya başladığı Beşiktaş Genç takımında "Avrupa düzeyinde futbol oynayan gençler yetiştireceğiz "mottosuyla Serpil Hamdi Tüzün ile birlikte 5 sene boyunca Beşiktaş ve Türk futboluna sayısız isimler kazandırdı. 1980’den 1996’ya dek Beşiktaş A takımının değişmezi ve kaptanı olan Rıza Çalımbay’ı keşfedip çalıştırarak onun futbolcu olmasını sağlayan Dinçer ayrıca Sinan Engin, Ziya Doğan gibi isimleri de Beşiktaş’ta yetiştirdi. Adnan Dinçer'in antrene ettiği Beşiktaş Genç Takımı 2 defa İstanbul PAF Ligi Şampiyonluğu, 2 defa da Türkiye Şampiyonluğuna ulaştı. Beşiktaş’tan ayrıldıktan sonra Yeşilköy’de bir futbol okulu açan ve Yeşilköyspor'u çalıştıran Adnan Dinçer, Yeşilköyspor A takımını 2. Amatör Lig'den 1. Amatör Lig'e çıkartmış, sadece 5 gol yiyerek namağlup olan Yeşilköy Genç Takımı'nı ise İstanbul Şampiyonu yapmıştır. O sezon elde ettiği başarılarla Türkiye 20 yaş altı millî futbol takımı’nın başına geçen Adnan Dinçer ilk defa 14-16 yaş millî takımını oluşturmuş ve tüm Türkiye’yi bir scout gibi tarayarak genç millî takıma oyuncu kazandırmıştır. Adnan Dinçer millî takımın ardından önce Beykozspor’a oradan da Samsunspor’a gitti. (1982-1983 sezonu) Samsunspor’un ardından Çorluspor’a teknik direktör olan Dinçer'in ekibi burada 3 aşamalı sezonun tamamında şampiyon oldu. (1983-84) 1984 yılında Çorluspor'un sonrasında Fenerbahçe altyapısının başına getirilen Adnan Dinçer, burada alt yapı sistemini baştan aşağı yeniledi ve yaklaşık 1 sene kadar çalıştı. 1984-85 sezonunun ikinci yarısında ligin son sırasında sadece 9 puanı bulunan Antalyaspor’un başına geçen Dinçer, Antalyaspor'u ligin en çok puan toplayan ikinci takımı haline getirmesine ve Milliyet gazetesi tarafından yılın hocası olmasına rağmen takımın ikinci lige düşmesini engelleyemedi. Bir sezon sonra aynı takımı tamamen gençlerden oluşan takviyelerle yenileyip yeniden Süper Lig'e çıkaran Dinçer ardından İngiltere'ye Sir Bobby Robson'un yanına giderek 1 sene süresince Lilleshall Futbol Merkezi'nde çalışmalarda bulundu. Daha sonra da Köln Spor Akademsi'nde 1 ay süresince eğitimlere katıldı. Adnan Dinçer Türkiye'ye tekrar döndüğünde sırasıyla Bakırköyspor, Kahramanmaraşspor, Eyüpspor, Kocaelispor, Mersin İdman Yurdu ve İstanbulspor'u çalıştırdı. 1993-94 sezonunun son haftalarında yine 2. Ligde yer alan Antalyaspor'un başına geçerek takımı önce play-off'a ardından Süper Lig'e çıkardı. Böylece 8 yıl aradan sonra Antalyaspor'u ikinci defa Süper Lig'e çıkarmış oldu. Bu başarısını tekrarlamaya 1996-97 sezonunda çok yaklaşan Dinçer'in o sezon başında olduğu Kartalspor yarı finalde Adanaspor'a penaltı atışları sonucunda elendi. 2000 senesinde İstanbul Güngörenspor'u 3. ligden 2. Lige çıkaran Adnan Dinçer 2007 yılına dek İstanbul'daki çeşitli kulüplerde takım çalıştırmaya ve sportif direktörlük görevinde bulunmaya devam etti. Çalıştırdığı takımlarda genellikle 3’lü savunma oynatmasıyla tanınmıştır. 3-3-3-1, 3-4-1-2, 3-5-2, 3-6-1 gibi varyasyonları kullanırken, yüksek pres gücüne sahip, rakibi önde karşılayan ve fizik kondisyonu son derece yüksek takımlar yaratmaktadır. http://dinyakoskrampon.blogspot.com.tr/2013/07/adnan-dincer-insan-yetistirmeye-adanan.html https://adnandincer.wordpress.com/2015/06/30/adnan-dincer-kimdir/ Hızır Reis Hızır Reis Osmanlı Devleti, Türk, Divan Edebiyatı, şair'i ve bilgini. Doğum tarihi bilinmiyor. Eskişehir'e bağlı Sivrihisar'da doğdu. Tazarruname yazarı Sinan Paşa Hızır Reis'in babasıdır. Babasından ve başka değerli hocalardan ders aldı. Önce Sivrihisarda bir süre kadılık yaptı. Sonra Bursa'da müderris oldu, öğrencilere ders verdi. Osmanlı Devleti hükümdarı Fatih Sultan Mehmed'in sevgisini kazandı. Dönemin ünlü bilgini Akşemsettin kendisinden övgüyle bahseder. İstanbul alınırken osmanlı askerleriyle birlikte savaştı. İstanbul alındıktan sonra ilk defa İstanbul kadısı oldu. Hızır Reis ölümüne kadar altı yıl kadılık görevinde kaldı. Türkçe, Arapça ve Farsça şiirler yazdı. Bir Divanı üç tane yapıtı olduğu biliniyor ama henüz bulunamamıştır. Bazı tezkire ve yazma mecmualarda şiirlerine rastlanır. İstanbulda Hacıkadın camisini yaptırdı. 1459 yılında İstanbul'da öldü. Delivered At Frontier "( Delivered At Frontier ) Sınırda Teslim;" Bu teslim şekli üzerinde anlaşılmış bir ihracat işleminde, satıcı malzemelerin ihraç gümrüğünü yaptırdıktan sonra, malları sınırda ya da teslim şeklinden sonra ifade edilen yerde fakat sınırı geçirmeden hazır olarak bekletmesini gerektirir. Bu teslim şeklini satıcılar fazla risk almamak adına kendi ülkelerinden gümrük işlemlerini yaparak ve de hatta kendi araçları ile dışarıdan nakliyeci kullanmadan sınırda mal teslim etmek için kullanıyorlar. Fakat uluslararası ticarette çok kullanılan bir teslim şekli değildir. Karayolu ve tren yolu yüklemelerinde kullanılır. Burada ayrıca DAF teriminin her zaman sınırda teslim anlamına gelmediğini, terimden sonra kullanılcak yer ismi ille de bu yerin sınırının belirtileceğine dikkat etmek lazım. Örneğin Kayseri'den DAF İstanbul olarak yapacağınız bir satışta, ihracat gümrüğünü yaptıktan sonra malzemeleri İstanbul'da teslim edebilirsiniz. Aynı şekilde Almanya'daki bir firma ile yer DAF Stuttgart olarak yer belirtildiyse, teslimi Almanya sınırında değil, Stuttgart'ta yapacaktır. Bella Goth Bella Bachelor Goth, The Sims adlı oyundaki Goth ailesinde yaşamış sanal karakterdir. The Sims 2'deki Goth ailesinde bulunmamaktadır. Kaybolan geçmişiyle başka bir mahallede yaşamaktadır ve çözülemeyen sırlarıyla ünludür. Annesi Jocasta Bachelor, babası Simis Bachelor ve kardeşi Michael Bachelor'dur. Mortimer Goth ile evliliği ile bilinen Bella Goth, Plesantview kasabasının en zengin, en güzel, en parmakla gösterilen simiydi ve bu evliliğinden Cassandra isimli bir çocuğu vardı. Bella'nın anne ve babası vefat etmişti. Kardeşi Michael ise evliliklerini tasvip etmedikleri Dina Caliantre ile evliydi ve komşusulardı. Dina, Bella'nın kardeşi ile sırf parası için evlenen, gece eğlence mekanlarında şarkı söyleyen eski bir mankendi. Bella ise çok zengin bir eşi olmasına rağmen mutlu değildi. Mortimer mesleğinde aşırı başarılı olmakla beraber bir o kadar da mesleğine bağımlıydı, Bella'yı ihmal ediyordu. Kocası tarafından ihmal edilen Bella'nın tek isteği ise aşk ve eğlence idi. Tek gecelik aşklar, lüks eğlenceler, pahalı giysiler... İkisinin de hayattan beklentileri farklıydı. Bütün bunlar Bella'yı yasak aşklar yaşamaya yöneltmişti. Çapkınlığıyla tanınmaktaydı.Don Lothario'nun evine ziyarete gittiği gün ortadan kayboldu. The Sims'in yeni jenerasyonunda Pleasantview mahallesinde yaşayan Goth ailesine oğlu Alexander da katılmıştır, işinden başka kimseyi sevemeyen idealist Mortimer yaşlanmış, Bella'nın kardeşi Michael ölmüş tüm mal varlığı biricik genç ve güzel eşi Dina'ya kalmıştır. Dina ise kocasından kalan tüm paraları çarçur etmiş, paralar suyunu çekince kız kardeşi Nina ile birlikte plan yapıp Mortimer'e kancayı takmışlardır. Goth ailesinin kızları Cassandra ise yetişkin olmuştur. Annesinin eğlence ve lüks düşkünlügü, babasının ise işkolik olmasından nasibini o da almış ve kendini derslerine vermiş, tabiri caizse "üniversitenin en inek ögrencisi" olmuştu. Giyim ve kuşamına pek önem vermeyen bu kızımız üniversitede hocası olan ve annesinin evinde kaybolduğu Don Lothario ile nişanlanmıştır. Kaçırılma olayından sonra yaşadığı yere bir daha dönemeyen Bella, eşi Mortimer ile The Sims'te aynı yaşlarda idi fakat eşi yaşlı olmasına rağmen kendisi hala yetişkindir. Kıyafeti, ayakkabıları, saçları ve elmas kolyesiyle The Sims'teki halinden farksızdır. Herhangi bir evde yaşamamaktadır. Oyunda ona evinizin önünden geçerken veya simlere açık alanlarda rastlayabilirsiniz. Aspiration'ı romantiktir. Geçmişe yönelik hiçbir bilgi hatırlayamamaktadır. The Sims 3'te Bella Goth ve eşi Mortimer çocuktur. Bella'nın soyadı hala Bachelor'dur ve annesi ile babası yaşamaktadır. Bu konuda internette uzaylıların geçmişe göndermesi, Don Lothario'nun ışınlaması (o şu anda The Sims 3'ün orijinal sitesinden indirilebilen Riverview kasabasında) veya geleceği bizim baştan yazacağımız ya da tarihin tekrarlanmasına tanık olacağımız gibi birçok senaryoya rastlanılabilir. Her ne olursa olsun, Sims hayranları bu tür sırlar ile oynamayı her zaman için daha çok sevmiştir. Ayrıca The Sims 3'te Where is Bella (Bella Nerede?) gibi kitaplar, dergilere rastlanmaktadır, halbuki oyun geçmişte geçtiği için Bella daha çocuktur. Hem de Riverview'in fragmanında Don Lothario için "...And who is this future Casannova?" (Ve bu gelecek kazanovası kim?) gibi bir ifade kullanılmıştır. Bella Goth'u oyuna ek herhangi bir program kullanmadan geri getirmek mümkün değildir. Strangetown kasabasında Bella Goth vardır fakat bu, gerçek Bella olmamakla beraber sadece aynı isimli ve aynı kıyafetli, benzer görünümlü bir simdir, oyun yapımcılarının onu oraya koyma sebepleri oyuncuların Bella'yı bulduğunu düşündürmek ve sansasyona sebep olmaktır. Ancak Bella Goth'u tekniken geri getirmek MÜMKÜNDÜR. SimsTR forum adlı eski bir forumda bu işle ilgilenen bir Moderator tarafından açıklandığı gibi, SimPE programıyla tüm simlerin ilişkileri sanki oyunu tekrar yapıyormuşçasına ayarlanabilir. Bu programdan da sanki Bella hiç kaçırılmamış şekilde ayarlayabiliriz. The Orange Box The Orange Box, içinde Half-Life 2, , , Team Fortress 2, Portal oyunları olan bir oyun paketi. TheOringeBox Valve şirketi tarafından çıkarılan Half-Life 2 serisine yeni başlayanlar için alternatif bir pakettir. Oyunda "Easter Egg" (sürpriz) olarak bulunan erotik içerik nedeniyle satışı Çin'de durdurulmuştur. Barbara Ward Barbara Mary Ward (23 Mayıs 1914-31 Mayıs 1981) bir ekonomist ve gelişmekte olan ülkelerin sorunlarıyla ilgilenen Büyük Britanyalı bir yazardı. Batılı devletlerin başarılarını ve zenginliklerini dünyanın diğer bölgeleriyle de paylaşmasını isterdi. 1960'lı yıllarda çevre sorunları üzerinde çalışmalar yaptı. Sürekli, sürdürülebilir gelişim modelininin ilk savunucularındandı. Aynı zamanda bir gazeteci ve konuşmacı olarak kabul edilirdi. Bayan Ward Amerika Birleşik Devletleri, Büyük Britanya ve diğer ülkelere politik konularda önerilerde de bulunurdu. Katolik mezhebine bağlıydı, toplumsal Hristiyanlık öğretilerinin tanıtımına ve tüm kiliselerin birleştirilmesine destekçi oldu. Lavtacı Andon Lavtacı Andon, (ö. 1915 - 1925, İstanbul) Rum asıllı lavtacı, udi ve bestecidir. Kaç yılında doğduğu ve eğitimi hakkında bilgi bulunmamaktadır. Asıl adı ""Batrik Kiryazis""tir. Civan Ağa ve Lavtacı Hristo'nun ağabeyi, Kemençeci Vasilaki ve Suphi Ziya Özbekkan'ın hocasıdır. Kardeşleriyle birlikte oluşturduğu saz takımlarıyla uzun yıllar piyasada çalıştı, bu topluluklar köçekçe icrasında büyük başarı gösterdi. Besteci olarak özellikle saz eserlerinde başarılıydı. Üç tane peşrev, iki tane saz semaisi, bir tane mandra ve birkaç tane şarkı besteledi. En bilinen eserleri Hüseyni Peşrev ve Saz Semaisi’dir. Bazı kaynaklara göre 1915'te , bazı kaynaklara göre 1925'te öldü. Marcus Chown Marcus Chown, İngiliz fizikçi, popüler bilim yazarı ve yayıncı. 1980 yılında Londra Üniversitesi Fizik Bölümü’nden mezun olan ve Pasadena’da bulunan Kaliforniya Teknoloji Enstitüsü’nde astrofizik dalında master yapan Marcus Chown, astronomi ve fizik konularında basit bir dille yazdığı açıklayıcı popüler bilim kitaplarıyla tanınmıştır. Kaliforniya Teknoloji Enstitüsü’nde astronom olarak da çalışmış olan Chown, haftalık bilim dergisi New Scientist için danışmanlık yapmaktadır. Chown’un yayınlanmış kitapları arasında ”Afterglow of Creation” (1993), “The Magic Furnace” (1999), “The Universe Next Door” (2001), “The Never-Ending Days of Being Dead” (2007), ”Quantum Theory Cannot Hurt You: A Guide to the Universe” (2007) ve çocuklar için yazılmış bir kitap olan ”Felicity Frobisher and the Three-Headed Aldebaran Dust Devil” (2008) sayılabilir. Volga-Don Kanalı Volga-Don Kanalı (Rusça: Волго-Донской судоходный канал имени В. И. Ленина / V.I. Lenin Volga-Don Geçiş Kanalı), Volga Nehri ile Don Nehri'ni en kısa mesafe ile bağlayan kanal. Su yolunun toplam uzunluğu 101 kilometre olup 45 kilometrelik çaylar ve suni gölleri içermektedir. 16. yüzyılda Osmanlı Devleti'nin sadrazamı Sokollu Mehmet Paşa, 17. yüzyılda Rusya İmparatoru Petro inşaat girişimlerinde bulunmuşlardır. Fakat başaramamışlardır. Sovyetler Birliği döneminde Büyük Vatanseverlik Savaşı'nın öncesinde Sergey Zhuk'un Институт Гидропроект (Suişleri projesi Enstitüsü) tarafından inşaata başlanmıştır. Ancak 1941 - 1945 yılları arasında savaş nedeniyle durdurulmuştur. 1948 - 1952 yılları arasında tamamlanmış ve 1 Haziran 1952'de kullanılmaya başlanmıştır. Supergirl (film) Supergirl yönetmenliğini Jeannot Szwarc yaptığı 1984 yapımı film. Osmanlı Türkçesi Osmanlı Türkçesi ya da Osmanlıca, Osmanlı İmparatorluğu'nun ilk anayasası olan Kanun-ı Esasî’de geçtiği hâliyle Türkçe (Osmanlı Türkçesi: لسان توركى "Lisān-ı Türkī"; توركى " Türkī"; توركجه "Türkçe"; لسان عثمانى, "Lisān-ı Osmānī"), 13 ile 20. yüzyıllar arasında Anadolu'da ve Osmanlı Devleti'nin yayıldığı bütün ülkelerde kullanılmış olan, Arapça ve Farsçanın etkisi altında kalan Türk dili. Alfabe olarak çoğunlukla Arap alfabesinin Farsça ve Türkçe için uyarlanmış bir biçimi kullanılmıştır. Halk arasında bazen bu dil dönemi için yanlış bir tabir olan “Eski Türkçe” de kullanılmaktadır. Türk yazı dilleri ve ağızları hakkında ilk bilgileri söz varlığı verileriyle ve sözlü edebiyat ürünleriyle sunan, Türk dilinin ilk sözlüğü ve dil bilgisi kitabı Divânu Lügati't-Türk’te, Kutadgu Bilig adlı ünlü eserde. Ali Şir Nevai’nin Muhakemetü'l-Lugateyn’inde, Harezm-Kıpçak, Anadolu ve Çağatay sahasında XIX. yüzyıla kadar bu dilin adı "Türk tili", "Türkî", "Türkçe" şeki. Bu yüzyıla dek Türk lehçeleri arasındaki farklar çok büyük değildi. Özellikle XVI. yüzyıldan başlayarak klasik gelişimini sürdüren Türk dili, Doğu Türkçesi veya Çağatay Türkçesi ile Batı Türkçesi veya Osmanlı Türkçesi diye adlandırılan iki büyük yazı dili hâlinde Türk dünyasında varlığını sürdürüyordu. Osmanlı Türkçesinin “"lisan-ı Osmani"”, “"Osmanlı lisanı"” diye adlandırılmasına ünlü sözlükçü, yazar Şemseddin Sami şu sözlerle karşı çıkmış ve tıpkı Kaşgarlı Mahmud, Yusuf Ulug Has Hacib, Ali Şir Nevai gibi dilin adının “Türkçe” olduğunu ifade etmiştir: "Söylediğimiz lisan ne lisanıdır ve nereden çıkmıştır? Osmanlı lisanı tabirini pek de doğru görmüyoruz çünkü bu unvan Selâtin-i Osmaniye’nin birincisi, fatih-i meşhurun nam-ı âlilerine nisbetle müşarünileyhin tesis etmiş oldukları bir devletin unvanıdır. Hâlbuki lisan ve cinsiyet müşarünileyhin zuhurundan ve bu devletin tesisinden eskidir. Asıl bu lisanla mütekellim olan kavmin ismi “Türk” ve söyledikleri lisanın ismi dahi “lisan-ı Türkî”dir. Cühela-yı avam indinde mezmum addolunan ve yalnız Anadolu köylülerine ıtlak edilmek istenilen bu isim intisabıyla iftihar olunacak bir büyük ümmetin ismidir." Şemseddin Sami, Osmanlı lisanı, Çağatay lisanı gibi adlandırmaların yakışıksız olduğunu, Çağatay adının da Türk kavimlerinden birinin adı olması dolayısıyla dil adı olmayacağını belirtmiştir. Sami’nin çok doğru ifadesiyle Osmanlı İmparatorluğu’nda kullanılan yazı dili Türkî-i Garbî yani Batı Türkçesi, aktar-ı baidede ‘uzak ülkelerde’, Türkistan coğrafyasında kullanılan yazı dili ise Türkî-i Şarkî yani Doğu Türkçesidir. Düşüncelerini kendi sözleriyle şöyle açıklamıştır: "Bize kalırsa o aktar-ı baidedeki Türklerin lisanıyla bizim lisanımız bir olduğundan ikisine de “Lisan-ı Türkî” ism-i müştereki ve beynlerindeki farka da riayet olunmak istenildiği hâlde onlarınkine “Türkî-i Şarkî” ve bizimkine “Türkî-i Garbî” unvanı pek münasiptir." Klasik devirde "Osmanlı Türkçesi" ayrı bir dil olarak algılanmamış, üç dilden ("elsine-i selase") oluşan bir karışım olarak görülmüştü. "Türkçe" ise, evde, sokakta ve köyde konuşulan basit dile verilen addı. Ancak 19. yüzyılda standart bir yazı dili ihtiyacının belirmesiyle birlikte Osmanlı dili tartışmaları yoğunlaştı. Bu dilin belkemiğini oluşturan Türkçenin güçlendirilmesi ve yazı dilinin Türkçe konuşma diline yaklaştırılmasına ilişkin talepler Şinasi, Ali Suavi, Ahmet Vefik Paşa gibi yazarlarca dile getirildi. 19. yüzyıl sonlarında doğan Türkçülük akımı, Osmanlı yazı dilinin esasen Türkçe olduğu ve "Türkçe" diye adlandırılması gerektiğini vurguladı. Cumhuriyet döneminde ise "Osmanlı Türkçesi" deyimi genellikle olumsuz bir anlam kazandı. Dil Devrimi'ni izleyen kültürel ortamda, "Osmanlı Türkçesi", Türkçeden ayrı ve yoz bir dil olarak görüldü. Türk Dil Kurumu'nda 1983'e dek bu görüş egemendi. Buna karşılık Osmanlı kültürüne yakınlık duyan muhafazakâr kesim, Osmanlı yazı dilinin de Türkçenin bir lehçesi olduğunu vurgulamak amacıyla "Osmanlı Türkçesi" deyimini tercih etti (örneğin Faruk Kadri Timurtaş, Mustafa Özkan vb.). Öte yandan, Osmanlı yazı diline "Osmanlı Türkçesi" adı verildiği zaman, bundan çok farklı bir dil olan Osmanlı dönemi konuşma Türkçesine ne ad verileceği konusu, çözülmemiş bir sorun olarak kalmaktadır. 23 Aralık 1876'da ilan edilen Osmanlı İmparatorluğu ilk anayasası olan Kanun-i Esasi'nin 18. maddesinde devletin resmî dilinin ""Türkçe"" olduğu belirtilmiş ve Türkçe bilmeyenlerin devlet memuriyetine alınmayacağı ifade edilmiştir: Osmanlı Türkçesi kendi arasında kronolojik esasa göre sınıflandırılmıştır: 20. yüzyıl başlarında daha da gelişen Türkçülük hareketi dilde sadeleşme ve öz Türkçe sözcüklerin kullanılması fikrini doğurmuş, modern Türkiye Türkçesi dönemi başlamıştır. 1928 yılında yapılan Harf Devrimi'nin sonucunda Latin alfabesi kaynaklı yeni Türk harfleri kullanılmaya başlanmış, böylelikle Osmanlı Türkçesinin kullanımı son bulmuştur. Osmanlı Türkçesinin yazıldığı alfabe, Osmanlı İmparatorluğu'nun yıkılışının ardından kullanımdan kalkmışsa da, Türk tarihinin son 1000 yılına yakın bir dönem bu yazı ile yazılmış olduğu için araştırmacılar, edebiyatçılar ve tarihçiler tarafından birinci derecede önemli ve bilinmesi zorunlu bir alfabe ve dönem olarak nitelenir. Osmanlı yönetici sınıfının ve eğitimli seçkinlerin kullandığı bir yazışma ve edebiyat dili olan Osmanlı Türkçesi, günlük hayatta konuşulan bir dil olmamıştır. En belirgin özelliği, Türkçe cümle altyapısı üzerinde, İslam dünyasının klasik kültür dilleri olan Arapça ve Farsçayı serbestçe kullanma olanağı tanımasıdır. Osmanlı yazı dili belirgin anlamda 15. yüzyıl ortalarında biçimlenmeye başladı ve 16. yüzyıl başlarında klasik biçimine kavuştu. 19. yüzyıl ortalarından itibaren gazeteciliğin ve Batı etkisindeki edebiyatın gelişmesiyle hızlı bir evrime uğrayan Osmanlı Türkçesi, Türkiye'nin kurulmasından kısa bir süre sonra gerçekleştirilen Harf Devrimi (1928) ve Dil Devrimi (1932-) sonucunda yazı dili ve gramer olarak kullanımdan kalktı ancak, konuşma ve yayın alanındaki kullanımı Türk Dil Kurumu'nun yabancı kelimeleri Türkçeleştirme uğraşları ve Batılılaşmanın ivme kazanması ile kullanıma giren yeni kelimeler sayesinde değişime uğrayarak devam etti ve bugün kullanılmakta olan modern Türkçeye dönüştü. Bu devirde Eski Anadolu Türkçesinin söz varlığı kadar açık bir Türkçe söz varlığı yoktur. Ancak, dilin yapısındaki yabancı sözlerin kullanımı metinden metine, muhitten muhite değişebilmiştir. Örneğin, sanat yapmak kaygısıyla saray muhitinde yazılan ve sadece dar aristokrat kesime hitap etmesi amaçlanan şiir ve nesir örneği eserlerin dili oldukça ağırdır. Halk arasında “Osmanlıca” denince algılanan o Türkçenin dışında farklı dil düşüncesi bu gibi kullanımların sonucu olmuştur. Sanatsal kaygı ve dar kesime hitap durumlarının dışında kalan, bu muhit dışında yazılan dönem eserlerinin dili Türkçenin bir döneminde olabilecek normallikte yabancı öge içermiştir. Türkçe yazı diline Arapça ve Farsça sözcüklerin girişi İslamiyetin kabulüyle başlar. Türkiye Türkçesinde 13. yüzyıla ait en eski metinlerde toplam kelime hazinesinin üçte biri ila yarısı Arapça ve Farsça alıntılardan oluşur. Ancak 15. yüzyıl ortalarına dek kullanılan yazı Türkçesi, günümüz konuşma dilinden yapıca çok uzak değildir. Dönemin şiir ve düzyazı örneklerinden birçoğu, konuşma Türkçesine yakın yapıdadır. Osmanlı İmparatorluğu'nda orta ve yüksek eğitim sistemi Fatih Sultan Mehmet döneminde (1451-1481) yapılanıp Yavuz Sultan Selim (1512-1520) döneminde olgunlaştı. Eğitim dili sadece Arapça idi. Dolayısıyla bu dili bilmek ve rahatça kullanabildiğini göstermek, eğitimli olmanın gereği sayılırdı. Seçkin bir azınlık, klasik edebiyat dili Farsçayı da öğreniyordu. Klasik Arap ve Fars literatürünün kaynaklarını tanımak, bu iki dilin gramer ve söz varlığının nüanslarına hâkim olmak, kültürlü bir Osmanlı'yı basit halktan ayırt eden özelliklerdi. Klasik Osmanlı kültürünün önceliklerine ilginç bir örnek, dönemin en popüler Farsça sözlüğü olan Burhan-ı Katı lügatidir. Farsça temel kelimeleri kısaca geçen bu sözlük, Farsça kelimelerinin en az bilinen anlamlarını, gün yüzü görmemiş nüanslarını, az duyulmuş şiirlerdeki özel kullanımlarını açıklamakla övünmekteydi. Şeyhülislam Esad Efendi'nin 1725-32 yılları arasında yazılan "Lehcet-ül Lugat" isimli sözlüğünün önsözü 18. yüzyıl Osmanlı Türkçesinin özellikle rafine bir örneği olarak alıntılanmaya değer: "Amed-i medid ve ahd-i ba'iddir ki daniş-gâh-ı istifadede