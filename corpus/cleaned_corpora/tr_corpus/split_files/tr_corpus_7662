yatılır. İkinci kuluçka dönemi birinciden ortalama 51 gün sonradır. Bir kerede iki ya da üç yumurta yumurtlanır. Yumurtalar mat krem-beyaz renkte, kızıl-kahverengi lekeler bulunan oval şekildedir. Boyu 12x16 mm’dir. Dişi bir saatliğine kuluçkaya yatar, sonra erkeğin çağrısıyla 15-30 dakikalığına besin aramaya çıkıp geri döner. Uzun kuyruğu genellikle dar yuvadan kıvrılmıştır ve sahada gözlem yapılırken kuluçkaya yatıldığının anlaşılmasına yardımcı olur. Kuluçka 14-15 gün sürer ve ikinci sefer bir gün az sürer. Yumurtadan yavru çıkma oranı %94'tür. Yumurtadan yeni çıkan yavrular çiğ kırmızı renkte, tüysüz ve gözleri kapalıdır; beslenmeye ihtiyaçları vardır. Bir gün içinde derileri mavi-boz renge dönüşür ve tüyler oluşmaya başlar. Üçüncü gün içinde primer tüyler deriden çıkmaya başlar. Beşinci gün açılmaya başlayan gözler bir gün içinde tamamen açılır. Tüm grup üyeleri tarafından beslenen yavruların dışkı torbaları 11-12 gün boyunca taşınır. Bu süre içinde palazlanan yavruların kuyrukları ve kanatları tam gelişmemiştir ve iyi uçamazlar. Kanatlarının tam olarak gelişmesi gereken on gün boyunca yuvaya yakın yerlerde saklanırlar. Palazlandıktan sonra bir ay boyunca grupta bulunan bütün kuşlar tarafından beslenirler. Başka gruba geçmeden önce yavrular yardımcı olarak bir yıl boyunca grup ile kalır. Kuşlar cinsel olgunluğa bir yaşında erişir ancak dişiler üçüncü yaşlarına kadar çiftleşmezler. Malurus lamberti Malurus lamberti, Maluridae familyasına ait ötücü bir kuş türüdür. Avustralya'nın doğusunda yaşamakta olup eşeysel dimorfizm gösteren bu türün erkeklerinin tüy örtüsü omuzlarında kestane rengi, tepesi ve kulaklarında mavidir. Üreme dönemi dışında erkekler ile dişi ve genç kuşlar asıl olarak boz-kahve tüy örtüsüne sahiptir. "Malurus" cinsi kuşların tamamında olduğu gibi bu türde de ortak üreme görülür ve grup olarak yıl boyunca bölgelerinin korunmasını ve bakımını üstlenirler. Sosyal olarak tek eşlilerdir; ancak eşler farklı bireylerle çiftleşir ve yavruları büyütürken birbirlerine yardımcı olurlar. Erkekler, sarı taç yaprakları kopararak kur gösterisi sırasında bunları dişiye sunar. Asıl olarak böceklerle ve yeşil yemlerle beslenirler. Daha önceleri Avustralya'nın tamamına yayılan popülasyonlar "Malurus lamberti"nin alt türü olarak sınıflandırılırken 2018'de yapılan yeniden sınıflandırmayla birlikte bu alt türler, "Malurus assimilis" türünün alt türleri olarak değiştirilmiştir. Tür, Nicholas Aylward Vigors ve Thomas Horsfield tarafından 1827 yılında tanımlanmış ve en başlarda "Malurus cyaneus"un rengi farklı bir varyantı olarak düşünülmüştür. "Malurus lamberti" olan bilimsel adı, Aylmer Bourke Lambert'e ithafen verilmiştir. Tür, Avustralya ve Yeni Gine'de yaşayan "Malurus" cinsinin türlerinden biridir. Bu cins içindeki diğer dört tür olan "Malurus amabilis", "Malurus elegans", "Malurus assimilis" ve "Malurus pulcherrimus" ile birlikte kestane renkli omuz tüylerinden ötürü bir grup oluşturur. Maluridae familyasındaki tüm kuşlar gibi "M. lamberti" türü de gerçek çit kuşları (Troglodytidae familyası) ile akraba değildir. Önceleri sinekkapangiller (Muscicapidae) familyası içinde sınıflandırılmış daha sonra da ötleğengiller (Sylviidae) familyasında sınıflandırılmıştır. 1975 yılında ise kendine ait Maluridae familyası tanınmıştır. Son zamanlarda yapılan DNA analizleri, Maluridae familyasının Meliphagidae ve Pardalotidae familyaları ile akraba olduğu ve büyük Meliphagoidea üst familyasında sınıflandırılabileceği ortaya çıkmıştır. Ornitolog Richard Schodde 1982 yılında omuz tüyleri kestane renkli olan dört türün kuzeyde form çeşitliliği olması ve kıtanın güneydoğusunda bu çeşitliliğin görülmemesi nedeniyle kökenlerinin kuzeyde olduğunu önerdi. Kuşların atalarının güneye ve güneybatıya yaklaşık 2 milyon yıl önce Pliyosen Çağ'ın sonunda ya da Buzul Çağı’nın başında sıcak ve nemli bir dönemde yayılmış olabilir. Takip eden daha soğuk ve kurak iklim yaşam alanlarının azalmasına ve popülasyonların parçalanıp ayrı kalmasına neden olmuş olabilir. Güneybatıda kalan kuşlar "M. elegans" türüne, kuzeybatıda kalanlar da "M. lamberti" türüne dönüşmüştür. Kuzeydoğuda izole kalan başka bir popülasyon da "M. amabilis" türüne dönüşmüştür. Tekrar iklimin ısınması ve nemli olması sonucu kuşlar tekrar güneye yayılmış ve bu yeni grup orta ve güney Avustralya ile Eyre Yarımadası’na kadar olan bölgeye dağılarak "M. pulcherrimus" türüne dönüşmüştür. Buna da etken serin iklimin bu popülasyonu diğerlerinden izole etmesi olmuştur. En sonunda Buzul Çağı’nın sonunda 12.000-13.000 yıl önce kuzeydeki kuşlar tekrar güneye yayılmıştır. Bu yayılma sonucunda farklı üç türün aynı bölgede yaşamasına neden olmuştur. Schodde iki ırkın dişilerinin mavi-boz tüylerinin atalarından kalma olduğunu güneyde bulunan diğer dişilerin boz-kahverengi tüylerinin ise kuru iklime adaptasyon olduğunu söyler. İleride yapılacak olan daha gelişmiş moleküler analizler bu hipotezleri değiştirebilir. "Malurus lamberti" 14–15 cm boyunda ve 6-11 g ağırlığındadır. "Malurus" cinsi diğer kuşlar gibi belirgin eşeysel dimorfizm gösteren türün erkekleri üreme döneminde oldukça dikkat çekici parlak mavi ve kestane rengi tüylere kavuşur. Üreme dönemi dışında ise tüyleri kara ve kahverengidir. Parlak tepe ve kulak örtüsü tüyleri kur gösterilerinde kabartılır. Üreme döneminde erkeğin kulak örtüsü tüyleri parlak mavidir, tepesi biraz daha koyu mavidir. Boğazı ve ensesi kara, sırtının üstü kraliyet mavisi, omuzları kestane rengi ve kuyruğu mavimsi-gridir. Kanatlar boz-kahverenginde karın ise krem beyazıdır. Üreme dönemi dışında erkekler ile genç ve dişi kuşlar asıl olarak boz-kahve rengindedir. Bütün erkeklerin gagaları ve sürmeleri kara renkli iken dişilerin gagaları kızıl-kahverenginde ve sürmeleri de parlak pas rengindedir. Erişkin olmayan erkekler altı aylık olduğunda gagaları kararır ve yumurtladıktan sonra ilk üreme döneminde tam olmasa da üreme tüylerine kavuşmaya başlar. Arada kahverengi tüyler de kalabilir, bir iki yıl içinde tamamen üreme dönemi tüylerine bürünür. Üreme döneminden sonra sonbaharda hem erkek hem dişi tüy değiştirir ve erkekler üreme dönemi dışı eklips tüylerine bürünür. Kış ya da ilkbahar aylarında tekrar üreme tüylerine kavuşurlar. Erkeklerin üreme dönemi mavi tüyleri, özellikle kulak örtüleri oldukça parlaktır. Bu parlaklığın nedeni tüy üzerinde bulunan dalcıkların düzleşmiş ve kıvrılmış yapısıdır. Mavi tüyler morötesi ışığı da oldukça kuvvetli yansıtır ve morötesi ışığı da görebilen aynı cins içindeki diğer türler için bu mavi daha da parlak görünür. Sesli haberleşme sosyal grup içindeki kuşların besin ararken ve bölgelerini savunurken kullandıkları bir yöntemdir. Ana şakımaları, 1-4 saniyelik tiz sesli ve saniyede 10-20 öge içeren bir şakımadır. Şakımaları Maluridae familyası içinde en yumuşak olanıdır. Beslenmek için dolaşan kuşlar diğerleriyle alçak tonlu ve azalan tonda "sii-sii-sii" sesinin tekrarıyla ya da "tsst" sesiyle iletişim içinde olur. Yüksek ve keskin "tsit" sesi alarm çığlığıdır. Avustralya anakarasının %90’ına yayılmış olan "Malurus lamberti" saklanacak yer sağlayan yoğun bitki örtüsüne sahip fundalıklarda yaşar. Kıta içinde ve Kuzey Avustralya’da kayalıkları ve "Acacia", "Eremophila" ya da"Muehlenbeckia florulenta" yetişen alanları tercih eder. Aşırı sıcaktan korunmak için memelilerin yere açtığı oyuklara saklandıkları gözlemlenmiştir. Şehre yakın bölgelerde, mesela Sidney banliyölerinde, yakın akrabası "Malurus cyaneus" türünden daha çok korunaklı yerleri tercih ettiği belirtilmiştir ancak 2007’de Syndey’in kuzey banliyölerinde yapılan bir araştırmada "M. lamberti" türünün saklanmak için yoğun olan bitki örtüsünü değil de daha çeşitli bitki örtüsü bulunan yerleri tercih ettiği ortaya konulmuştur. Altında çalılık bulunmayan "Pinus" cinsi çam ormanları yaşamaları için uygun değildir. "Malurus" cinsi bütün kuşlar gibi aktif ve hareketli bir besin avcısıdır. Normal hareket şekli iki ayağın da aynı anda yerden kesilip tekrar yere bastığı hoplayarak ilerlemedir ama koştukları da görülebilir. Dengesini oldukça uzun kuyruğuyla sağlar. Kuyrukları yukarı doğru dik durur ve nadiren hareketsiz kalır. Kısa, yuvarlak kanatlar ilk kalkışın iyi olmasını sağlar ve kısa uçuşlar için yararlıdır ancak uzun uçuşlarda yarar sağlamaz. İlkbahar ve yaz aylarında kuşlar gün içinde dönem dönem aktif olur ve besin arayışında şakımaları duyulur. Günün sıcaklığında grup bir arada saklanarak dinlenir. Kışın besin bulmak zorlaştığı için tüm gün besin ararlar. Aynı cinsteki diğer türler gibi bu türün erkeklerinin kur davranışı esnasında dişiye ağzında renkli taç yaprakları taşıdığı gözlemlenmiştir. Bu türün taşıdığı taç yaprakları sarı renklidir. "Malurus lamberti" eşler ya da gruplar hâlinde yaşayan ve birlikte bölgelerini savunup yavrularını büyüten bir kuş türüdür. Sosyal olarak tek eşlidir ancak eşler diğer kuşlarla çiftleşirler ve bu çiftleşmeden olan yavruları da birlikte büyütürler. Erkek ve dişi yavruları aynı oranda beslerken, yardımcı kuşlar hem bölgenin savunmasında hem de yavruların beslenip büyütülmesinde yardımcı olurlar. Grupta bulunan kuşlar korunaklı yerde bir arada tünerler ve birbirlerinin tüylerini temizlerler. Yuvalara saldıran başlıca avcılar arasında Avustralya saksağanı ("Cracticus tibicen"), diğer "Cracticus" cinsi kuşlar, "Dacelo novaeguineae", "Strepera " cinsi kuşlar, kargalar ve kuzgunlar ("Corvus" cinsi kuşlar), "Colluricincla" cinsi kuşlar ile kızıl tilki ("Vulpes vulpes"), kedi ve "Rattus rattus" gibi memeliler bulunur. Hem erkek hem de dişi erişkin kuşlar, tehlike karşısında yavru kuşların olduğu yuvadan uzaklaşmak için koşarak avcıları kendilerine çeker. Koşu sırasında baş, boyun ve kuyruk aşağı iniktir, kanatlar açık tutulur ve tüyler kabartılır. Kuş bu sırada durmadan koşarken aynı sırada alarm çağrısı yapar. "Malurus lamberti" çoğunluğu böcek olan birçok küçük yaratık ile beslenir. Bunların arasında karıncalar, çekirgeler, sinekler ve çeşitli kurtçuklarla larvalar vardır. Daha çok yerden 2 m yükseklikten az fundalıklarda besin ararlar. Üreme dönemi ilkbahardan yazın sonuna kadar olan dönemdir. Yuva genelde sık bitki örtüsü içinde ve yerden 1 m yükseklikten az bir yüksekliğe kurulur. Küre biçiminde olan yuva otlardan ve örümcek ağından yapılır ve bir taraftan girişi vardır. Bir üreme dönemi bir ila iki kere yumurta yumurtlanabilir. Her seferinde üç ila dört arası mat beyaz renkli ve kızıl-kahverengi lekeli 12x16 mm yumurta yumurtlanır. dişi kuş tek başına 14-16 gün kuluçkaya yatar. Bu sürenin sonunda yumurtadan çıkan yavruların beslenmesi ve dışkı keselerinin temizlenmesi hem erkek hem dişi hem de yardımcı kuşlar tarafından 10-12 gün boyunca yapılır; bu sürede de kuşlar palazlanır. Yavruların beslenmesi bir ay sürer. Yavru kuşlar bir yıl kadar yardımcı kuş olarak aile grubunda kalır. "Malurus lamberti" Avustralya posta ofisi tarafından Haziran 2002'de çıkarılan 45 c’lik posta pulunun üzerinde resmedilmiştir. Air Force One (anlam ayrımı) Air Force One, ABD başkanlarını taşıyan, mavi-beyaz renkli Boeing 747 modeli olan uçak. Åžu anlamlara da gelebilir: Maurus Aziz Maurus (512-584), Nursialı Benediktin ilk öğrencisidir. Büyük Gregorius'un naklettiğine göre asil bir Romalı aile tarafından manastır hayatında yetiştirilmek üzere küçük yaşta manastıra verilmiştir. Aziz Maurus örnek bir Benediktin keşişi olarak Gregorius yazdığı biyografide Aziz Maurus'a dair 4 hikâyeye yer vermiştir. Bunlardan en meşhuru Aziz Maurus'un kendisi ile aynı zamanlarda manastıra verilen Aziz Placidus'u kurtarma hikâyesidir. Bu hikâye ortaçağ ve Rönesans tablolarında sıkça resmedilmiştir. Aziz Maurus 5 Ekim günü Aziz Placidus ile birlikte azizlik mertebesine yükseltilmiştir. 9. yüzyılda Aziz Maurus ile aynı zamanda yaşamış biri tarafından kaleme alındığı söylenen "Aziz Maurus'un Hayatı" adlı bir kitap ortaya çıkmıştır. Bu kitapta anlatıldığına göre Le Mans piskoposu Nursialı Benedikt'e bir heyet göndererek Fransa'da manastır hayatını kurmak üzere Monte Cassino manastırından keşişler göndermesini istemiştir. Kitap Aziz Maurus ve arkadaşlarının İtalya'dan Fransa'ya giderken yaptıkları uzun yolculukta başlarından geçenleri anlatmaktadır. Bu seyahat sırasında yaşadıkları çeşitli maceralarda Aziz Maurus genç bir keşişlikten mucizeler gösteren ulu bir din adamı olmaya geçmiştir. Fransa'ya hicretten sonra Fransa'daki ilk Benediktin manastırı olan Glanfeuil Manastırı'nı kurmuştur. 13. yüzyıl da burada yapılan manastır kilisenin kalıntıları hala durmaktadır. Hıristiyan bilginleri Aziz Maurus'un hayatının anlatıldığı kitabın 6. yüzyıl değil 9. yüzyıl da Glanfeul piskoposu Odo tarafından bölgede yaşadığı iddia edilen azizlere ait yerel tarikatları çekici hale getirmek için yazıldığını düşünmektedir. Piskopos Odo ve Glanfeuil keşişleri Vikinglerin istilası yüzünden 862 yılında Paris'e kaçmış ve Aziz Maurus'un tarikatını burada Saint-Pierre-des-Fossés manastırında devam ettirmiştir. 11. yüzyılda Aziz Maurus'un tarikatı Fransa'daki tüm manastırlara yayılmış, oradan İtalya'ya Monte Cassino'ya ulaşmış ve arkadaşı Aziz Placidus'un tarikatı ile birlikte kabul edilmiştir. Ortaçağ sonlarında ise Aziz Maurus ve Aziz Placidus'un tarikatları tüm Benediktin manastırlarına yayılmıştır. Günümüzde de varlığını sürdüren Aziz Maurus Cemaati ismini bu azizden almıştır. 18. yüzyıla gelindiğinde Saint-Pierre-des-Fossés manastırının gerilemesi üzerine Aziz Maurus'a bağlı keşişler Saint-Germain-des-Prés Manastırına yerleşmişlerdir. Ressamlar tarafından genelde elinde mızrak taşıyan bir keşiş olarak resmedilmiştir. Hıristiyanlar tarafından ateş, romatizma, epilepsi ve gut hastalığına karşı yardımı istenir. Zoumana Camara Zoumana Camara, (d. 3 Nisan 1979, Colombes, Hauts-de-Seine) Fransız eski futbolcudur. Defansın ortasında görev yapmıştır. 2015 senesinden bu yana Ligue 1 takımlarından Paris Saint-Germain FC'nin yardımcı antrenörüdür. Camara [[1 Haziran 2001 senesinde, bir defa [[Fransa millî futbol takımı|Fransa]] millî takımının formasınıda giymiştir. Camara, profesyonel futbol kariyerine, 17 yaşındayken [[Ligue 2]]'de mücadele etmekte olan [[AS Saint-Étienne|Saint-Étienne]] takımında başladı. 1998 yılının yazında, [[FC Internazionale Milano|Internazionale]] tarafından satın alındı. [[İtalya]]'da Inter ile resmi lig maçlarında hiç forma giyemedi. Kulüpte kaldığı iki sene boyunca sadece [[Coppa Italia]] maçlarınde forma şansı bulabildi. Ardından beş aylığına İtalyan takımlarından [[Empoli FC|Empoli]]'ye kiralık olarak gönderildi. Bu kulüpte 12 lig maçına çıktı. Daha sonra Fransız ekiplerinden [[SC Bastia|Bastia]]'ya kiralık olarak gitti. Bu kulüpte, 1999-2000 sezonunda 27 maçta 1 gol attı. 2000-2001 sezonunda Fransa'nın güçlü takımlarından birisi olan [[Olympique de Marseille]]'ya transfer oldu. Bir sezonda 42 lig maçında forma giydi ve 1 gol attı. Bir sezon sonra [[RC Lens|Lens]] takımına transfer oldu. Bir sezon boyunca hiçbir şey yolunda gitmedi. Bu kulüpte sadece 14 maça çıkabildi. Ardından İngiliz kulübü [[Leeds United FC|Leeds United]]'a kiralık olarak gönderildi. 30 Ağustos 2003 tarihinde deplasmanda oynanan ve 3-2 Leeds galibiyeti ile sonuçlanan [[Middlesbrough FC|Middlesbrough]] mücadelesinde 1 gol attı. Ancak takım [[Premier League]]'e veda etmekten kurtulamadı. Zoumana kulübün içinde bulunduğu finansal krizi bilseydi transfer teklifini kabul etmeyeceğini açıkladı. Camara bu kulüpte bir sezonda 13 maça çıktı ve 1 gol kaydetti. 2004 senesinde ilk kulübü [[AS Saint-Étienne|Saint-Étienne]]'e geri döndü. Üç sene boyunca burada 108 lig maçına çıktı. 2007 yılında, 28 yaşındayken [[Paris Saint-Germain FC]] takımı ile dört yıllık sözleşme imzaladı. Şu ana dek PSG'de yüzün üzerinde lig maçına çıktı ve 3 gol kaydetti. Camara 1 Haziran 2001 tarihinde, [[2001 FIFA Konfederasyonlar Kupası#Grup A|2001 FIFA Konfederasyonlar Kupası]] organizasyonu kapsamında oynanan ve 1-0 kaybedilen [[Avusturya millî futbol takımı|Avusturya]] mücadelesinde Fransa formasını giymiştir. Bu turnuvada Fransa takımı ile kupayı kazanma başarısı göstermiştir. Camara bu maç dışında Fransa millî takımında başka hiçbir organizasyonda forma giymemiştir. [[Kategori:1979 doğumlular]] [[Kategori:Colombes doğumlular]] [[Kategori:YaÅŸayan insanlar]] [[Kategori:Fransız futbolcular]] [[Kategori:Defans futbolcuları]] [[Kategori:Ligue 1 futbolcuları]] [[Kategori:Ligue 2 futbolcuları]] [[Kategori:AS Saint-Étienne futbolcuları]] [[Kategori:SC Bastia futbolcuları]] [[Kategori:Olympique de Marseille futbolcularÄ±]] [[Kategori:RC Lens futbolcuları]] [[Kategori:Paris Saint-Germain FC futbolcularÄ±]] [[Kategori:Serie A futbolcuları]] [[Kategori:FC Internazionale Milano futbolcuları]] [[Kategori:Empoli FC futbolcuları]] [[Kategori:Premier League futbolcuları]] [[Kategori:Leeds United FC futbolcuları]] [[Kategori:Fransa millî futbol takımı futbolcuları]] [[Kategori:2001 FIFA Konfederasyonlar Kupası futbolcuları]] [[Kategori:FIFA Konfederasyonlar Kupası kazanan futbolcular]] [[Kategori:Fransız gurbetçi futbolcular]] [[Kategori:İtalya'daki gurbetçi futbolcular]] [[Kategori:İngiltere'deki gurbetçi futbolcular]] [[Kategori:İtalya'daki Fransız gurbetçiler]] [[Kategori:İngiltere'deki Fransız gurbetçiler]] Malurus Malurus, Maluridae familyasından Avustralya ve Yeni Gine'de yaşayan ötücü kuş cinsidir. Bu cins içinde 13 kuş türü yer alır: Amerikan kalite topluluğu Amerikan Kalite Topluluğu (AKT), önceden bilindiği haliyle Amerikan Kalite Kontrol Topluluğu (AKKT), uluslararası bilgi temelli bir kalite kontrol uzmanlar topluluğudur. Kalitenin gelişimine, prensiplerine ve araçlarına kendini adayan ve bunları kendi işyerlerinde ve topluluklarında uygulayan 85.000'e yakın üyesi mevcuttur. 1946'da Milwaukee'de kurulan topluluğun kökleri II. Dünya Savaşı'nın bitişine kadar dayanmaktadır. Bu dönemde kalite uzmanları ve üreticiler savaş zamanında kullanılan kalite geliştirme tekniklerinin devamlılığını sağlamak için uğraşmaktaydılar. AKT bu tekniklerin yaşatılması ve geliştirilmesi konusunda çok önemli bir rol oynamıştır. AKT üyeleri, 1980ler itibarıyla, kalite kavramının üretim alanı dışında da uygulanabileceğini keşfettiler. Kalite, fark ettikleri üzere, tüm organizasyonlarda ve bu organizasyonların tüm üyelerinde değişikliğe yol açabilecek potansiyele sahipti. Bundan dolayı, kalite kavramı sınırlarının dışına çıkarak, farklı iş ve aktivite kollarında mükemmelliğe odaklanmak suretiyle; liderlik, ilham ve yönetim konularını içerecek şekilde çok daha geniş bir alana yayılmaya başladı. AKT üyelerini; çok çeşitli kaynaklar, sertifikalar, eğitimler, yayınlar ve konferanslar vasıtasyıla desteklemektedir. AKT, kendine yakınsayan misyon ve prensiplere sahip kar amaçsız kuruluşlarla ilişki kurarak dünya çapında kalite anlayışını yaymak adına ortak çalışmalar yürütmektedir. Topluluk kalitenin avukatlığını üstlenmiş durumdadır. Üyeleri ABD Kongresi, hükümet organları, eyalet parlamentoları ve diğer birçok grup ve bireyi kaliteyle alakalı konularda bilgilendirmiştir. 1991 yılından beri, AKT, performans mükemmelliğine ulaşmayı başaran organizasyon ve firmalara verilen Birleşik Devleter prömiyer kalite ve Malcolm Baldrige Ulusal Kalite ödül organizasyonlarını düzenlemektedir. AKT Dorian Shainin Madalyası yaratıcı yahut emsalsiz istatistiksel yaklaşımların ürün veya servislerin kalitesiyle alakalı problemlerin çözülmesi adına geliştirilmesi ve uygulanması hallerinde, yıllık olarak verilmektedir. AKT Amerikan Müşteri Memnuniyeti İndeksi(AMMİ)'nin kurucularından biridir. AMMİ önemli bir üç aylık ekonomik gösterge'dir. AKT, çeşitli kalite uzmanlıklarıyla alakalı olmak üzere, birçok farklı profesyonel belgelendirme hakkına sahiptir. Testler Amerika içerisinde düzenli olarak yapılmakta, ve sınırlı bir noktaya kadar dünya çapında yılda birkaç kez olmak üzere düzenlenmektedir. Her sertifikanın bilgi tabanı birkaç yılda bir dönüşümlü olmak üzere mesleki denetim yoluyla yapılmaktadır. İlk AKT belgelendirmesi 1968 yılında yapılmıştır. Aşağıda listelenen tüm belgelendirmeler, aksi belirtilmediği takdirde, aynı referans üzerinden alınmıştır. In a 2008 press release for the 40th anniversary of ASQ's certifications, the three most popular were the engineer (CQE), followed closely by the auditor (CQA) ve Altı Sigma Siyah Kuşak (CSSBB). Dorian Shainin Dorian Shainin (d. 26 Eylül, 1914 San Francisco – ö. 7 Ocak 2000 Manchester, Connecticut), Amerikalı kalite danışmanı, havacılık mühendisi, yazar ve üniversite profesorüdür. En önemli etkileri endüstriyel problem çözme, ürün güvenilirliği ve kalite mühendisliği alanlarında; özellikle "Red X" konseptinin yaratılması ve geliştirilmesi konusunda olmuştur. Kapusenler Kapusenler (Fratres Minores Capucinorum), Hristiyanlıkta katolik kilisesine bağlı Fransisken tarikatının bir koludur. 1520 yılında Marches bölgesinden Matteo da Bascio adlı bir Fransisken müridi tarafından devrin keşişlerinin Aziz Fransis'in uyguladığı gibi bir yaşam sürmediği yolunda tanrıdan ilham gelmesi üzerine kurulmuştur. Matteo Aziz Fransis'in uyguladığı gibi inzivaya ve günahların affı için acı çekerek olabildiğince ilkel bir yaşam sürmeye geri dönmeyi istemiştir. Üstleri tarafından bu fikirler baskı altında tutulmaya çalışılmıştır. Bu yüzden Matteo ve arkadaşları kiliseden ayrılıp, tutuklanmaktan kaçmak için saklanmışlardır. Kendilerine Camaldoli manastırından Benediktin keşişleri sığınma vermişlerdir. Matteo ve arkadaşları Benediktin keşişlerine minnetlerini belirtmek için onların giydiği kapşonlu cübbeleri giymeye başlamışlardır. Kapusen ismi giydikleri bu kıyafete istinaden İtalyanca da kapşon anlamına gelen capuccio kelimesinden gelmektedir. 1528 yılında birader Matteo Papa VII. Clement tarafından kabul edilmiş, keşiş olarak yaşamasına ve fakirlere vaaz vermesine izin verilmiştir. Bu izinler aynı zamanda ona katılmak isteyen Aziz Fransis'in kurallarını yaşatmak isteyen diğer keşişler için de geçerli idi. Matteo ve kiliseden beraber ayrıldığı arkadaşlarına kısa sonra başkalarıda katıldı. Bu grup Fransiskanların alt kolu olarak tanındı ve Küçük Keşiş Biraderler (Fratres Minores) olarak adlandırıldılar. Giydikleri sivri başlıklı keşiş kıyafeti yüzünden kapusen Capucinorum ismi de eklendi. Bir kahve içeceği olan kapuçino ve kapuçin maymunu bu rahiplerin kıyafetlerinde kullanılan kahverengi tonuna istinaden bu şekilde adlandırılmışlardır. 1538'de Azize Clare'in yolundan giden manastır rahibeleri tarafından kapusenlerin kadın kolu kuruldu. 2007 Aralık ayında İzmir'in Bayraklı semtinde bulunan Saint Antuan Kilisesi'nde pazar ayinini yönetirken 19 yaşındaki Ramazan Bay tarafından bıçaklı saldırıya uğrayan İtalyan Rahip Adriano Franchini, Kapusenlerdendir. 1991 Football League Cup Finali 1991 Football League Cup Finali, 21 Nisan 1991 tarihinde Manchester ve Sheffield Wednesday takımları arasında oynanan, kupa tarihinin 31. finalidir. Wembley Stadyumu'nda oynanan yirmibeşinci lig kupası organizasyonudur. Turnuvaya Rumbelows firması iki yıllığına sponsor olmuştur. 1990 FA Cup ve 1990 FA Charity Shield finalisti olan Manchester United takımı bu organizasyonda daha önce 1983 yılında final oynama başarısı göstermişti. Bu maç ile birlikte 2. kez final oynamışlardır. Bir önceki finalde Liverpool takımına 2-1 kaybeden United bu finalide 1-0 kaybederek şanssızlığını devam ettirdi. İkinci Lig takımı olan Sheffield Wednesday final maçını John Sheridan'ın attığı golle 1-0 kazandı ve ilk kez bir EFL Cup zaferini sansasyonel bir şekilde yaşamış oldu. Maç tüm zamanların en unutulmaz Lig Kupası finallerinden birisi olarak kabul edilir. Sheffield Wednesday takımının oyuncusu Nigel Pearson maçın adamı seçildi. Malurus alboscapulatus Malurus alboscapulatus, Maluridae familyasından ötücü kuş türü. Endonezya ve Papua Yeni Gine'de yaşar. İlk olarak Alman doğa tarihçisi Christian Erich Hermann von Meyer tarafından 1874 yılında tanımlanmıştır. Bilimsel adı Latince "beyaz" anlamına gelen "albus" ile "kürek kemiği" anlamına gelen "scapulae" sözcüklerinden gelir. Maluridae familyasında "Malurus" cinsi içinde yer alan 12 türden biridir. Avustralya'da yaşayan "Malurus melanocephalus" ve "Malurus leucopterus" türleri ile yakından akrabadır ve üç tür aynı klâd içinde yer alır. Ornitolog Richard Schodde tarafından çift renkli çitkuşları olarak tanımlanan bu üç türün ortak özelliği kafalarında farklı renklerin olmaması, siyah ya da mavi ama tek renkli gövde tüyleri ve bu renkle kontrast yaratan renkte omuz ya da kanat tüyleridir. Kuzey Avustralya ve Yeni Gine’de coğrafi olarak birbirlerini tamamlarlar. Yeni Gine adalarında yaşayan ve coğrafi olarak ayrılmış altı ırk tanınmaktadır. Erkekleri aynı olan bu altı ırk birbirlerinden dişilerin tüylerinde görünen farklılıklarla ayırtedilir. Ana ırk adanın en batısında bulunan Bird's Head Yarımadası'nda yaşar. "Aida" ırkı kuzeydoğu Irian Jaya'da, "lorentzi" güney Irian Jaya ve güneybatı Papua Yeni Gine'nin TransFly bölgesinde, "naimii" ırkı orta kuzey Papua Yeni Gine'de, "kutubu" ırkı yüksek yerlerde ve "moretoni" ırkı da adanın en doğusunda bulunur. Erkek üreme döneminde beyaz omuz (skapüler) tüyleri dışında parlak kara tüylere sahiptir. Kuyruğu aynı cins içindeki diğer türlerden kısadır. Gaga kara renklidir; ayaklar ve gözler kara ya da koyu kahve renkli olabilir. "Alboscapulatus" ve "naimii" ırklarının dişisinin tüyleri alacalıdır, üst tüyler kara, omuzlar ve alt tüyler ise beyazdır. Tercih ettiği yaşama alanları ormandan temizlenmiş düzlükler, otlaklar, bahçelerdir. Malurus amabilis Malurus amabilis, Maluridae familyasından ötücü kuş türü. Avustralya'da endemiktir. Doğal yaşam alanı subtropikal ve tropikal kuru ormanlar ve nemli düzlüklerdir. İlk olarak ornitolog John Gould tarafından Kaptan Owen Stanley tarafından York Burnu'ndan toplanan bir örnekten 1852 yılından tanımlanmıştır. Bilimsel adı latince "sevimli" anlamına gelen "ămābǐlis" sıfatından gelir. Maluridae familyasında "Malurus" cinsi içinde yer alan ve Avustralya ile Yeni Gine'de yaşayan 12 türden biridir. Bu cins içinde diğer üç ayrı tür ile kestane renkli omuz tüyleri nedeniyle bir grup oluşturur. Diğer üç tür Batı Avustralya'nın güneybatı köşesinde bulunan "Malurus elegans", kıtanın çoğu yerinden bulunan "Malurus lamberti" ve Batı Avustralya’nın güneyi ile Eyre Yarımadası’nda bulunan "Malurus pulcherrimus" türleridir. Amy Driskell ve çalışma arkadaşlarının 2011 yılında yaptıkları bir mitokondriyal ve nükleer DNA analizi "M. amabilis" türünün "M. lamberti" kompleksi içinde yer aldığı ve mor sırtlı alt tür "M. lamberti assimilis" in kardeş taksonu olduğunu ortaya koymuştur. "Malurus" cinsi diğer kuşlar gibi belirgin eşeysel dimorfizm gösteren türün erkekleri üreme döneminde oldukça dikkat çekici parlak mavi ve kestane rengi tüylere kavuşur. Parlak tepe ve kulak örtüsü tüyleri kur gösterilerinde kabartılır. Üreme döneminde erkeğin kulak örtüsü tüyleri, tepesi ve sırtı parlak azür mavidir. Boğazı ve ensesi kara, omuzları kestane rengi ve ucu beyaz olan kuyruğu mavi renklidir. Kanatlar kara karın ise beyazdır. Üreme dönemi dışında erkekler ile genç ve dişi kuşlar asıl olarak boz-kahve rengindedir. Dişinin üst tüyleri ve kuyruğu dumanlı mavidir, kulak örtüleri turkuvaz rengindedir, kanatları koyu gri altları da beyazdır. Hem erkek hem de dişinin gagaları kara, gözleri kahverengi ayakları da ten rengi-gridir. Erişkin olmayan kuşlar dişiye benzer ama gagaları kahverengidir. Form ağları Kırınım zamanında bir ışık ağ arkasından bir ampul bir ağ saldırısı tarafından yansır veya bazı bakımlardan dolayı ağ özelliklerini iletir. Her durumda her yöne ışık yayılır. Bu yayılma, dalgaları etkileyebilir. Özellikleri, bir alternatif girişim halinde düzenlenmiş olarak saçılma açısına göre parazit, yıkıcı veye yapıcıdır. Böylece belirli bir dalga boyu λ için hesaplanabilir. Kendi açısı r olan için yapıcı girişim olacaktır. n olay, dalga boyu λ yayılmasını ortamın indeksi ve n ağ yuvasını belirler.(n=nolabilir.) Geliş açısı ve yapıcı bir girişimin var olduğu için kırılma açısı "r" açısıdır. α ve m'yi bir tam sayı olarak kabul edersek, formula_1 n olay dalga boyu ʎ yayılmasını ortamın içeriğindendir. Yapıcı bir girişim için yansıma sıklığı ve r açısındandır. α ve m'yi tam sayı olarak kabul edersek, formula_2 Her iki formülde de açılar cebirsel değeri ile açıklanmıştır. Sayıya, m modu" ya da "kırılma düzeni" adı verilir. -1 ≤ sin "r" ≤ 1 Her dalga boyu çeşitli yönlere kırılır. Aslında daha çok yolu vardır. Fakat sadece bir ağ yüzeyinde kalır. Malurus coronatus Malurus coronatus, Maluridae familyasından ötücü kuş türü. Kuzey Avustralya'da endemiktir. İki alt türü tanınmaktadır. Türün ilk örnekleri A.C. Gregory'nin 1855 ve 1865 yılında Kuzey Avustralya'ya yaptığı geziler sırasında doktor J.R. Elsey tarafından toplanmıştır. İki örnek Victoria Nehri'nde toplanmış ve 100 yılı aşkın bir süredir incelenmemiş olan üçüncü örnek Robinson Nehri'nden toplanmıştır. İlk olarak ornitolog John Gould tarafından 1858 yılında tanımlanmıştır. Bilimsel adı Latince "taç" anlamına gelen "cǒrōna" sözcüğünden gelir. Ana ırk Kuzeybatı Avustralya'da Kimberley bölgesinde yaşar. Diğer ırk "Macgillivrayi", Gregory Mathews tarafından 1913 yılında tanımlanmıştır ve Carpentaria Körfezi'ni çevreleyen bölgede yaşar. İki ırk birbirlerinden 200 km mesafe ile ayrılmaktadır ve aralarında bulunan bölge yaşamları için uygun değildir. Farklı tüylerinin olması bu ırkın Mathews tarafından "Rosina" diye ayrı bir cinse konmasına neden olmuştur. Ancak genetik kanıtlar, "Malurus" cinsi içinde "malurus cyaneus" ve "Malurus splendens" türleri ile yakın akraba olduğunu göstermektedir. Tüyler genelde kahverengidir, kanatlar ise boz-kahverengidir. Gaga ve ayaklar kara renklidir. Üreme dönemi tüyleri içinde erkekğin tepesi mor renklidir ve yüzü ile ensesi kara renklidir. Başın üzerinde kara dikdörtgen bir leke vardır. Karnı krem-ten rengidir ve ucu beyaz olan kuyruğu mavi renklidir. Eklips tüylerinde ise tepe boz renklidir ve kafa kara ile boz lekelidir. Dişinin tepesi mavimsi boz renklidir, kulak örtüleri kestane rengi ve kuyruğu yeşilimsi mavidir. Erişkin olmayan kuşların tepesi kahverengidir ancak erkek kuşların altı ile dokuz aylıktan itibaren yüzlerinde kara tüyler çıkmaya başlar. Tercih ettiği yaşam alanı bir akarsuyun 10 m yanında "Pandanus" cinsi otlardır. Bana Anlat "Bana Anlat", Hande Yener'in dokuzuncu stüdyo albümü "Teşekkürler"den (2011) bir şarkı. Sinan Akçıl tarafından yazılıp bestelenmiştir. Düzenlemesi Volga Tamöz'e aittir. Klibi, albümünün ilk klibidir ve Kemal Doğulu yönetmenliğinde Şilede çekilmiştir. Takvimler 15 Haziran 2011'i gösterdiğinde Hande Yener, Twitter hesabına "Bu akşam büyük bir sürprizim var" yazdı. 15 Haziran akşamı 38. Altın Kelebek Ödül Töreni'nde En İyi Pop Kadın Sanatçı Ödülü Hande Yener'e verildi. Ödülünü aldıktan sonra Yener, yeni şarkısı Bana Anlat'ı ilk kez seslendirdi. Şarkının klibi Temmuz'un ortasında ilk kez Kral Tv'de yayınlandı. Klip, Şile sahilinde Kemal Doğulu yönetmenliğinde çekildi. Klibin, YouTube'daki izlenme rakamı 1.000.000'u geçmiştir. Malurus cyanocephalus Malurus cyanocephalus, Maluridae familyasından ötücü kuş türü. Endonezya ve Papua Yeni Gine'de bulunur. Doğal yaşam alanı subtropikal ve tropikal nemli alçak ormanlardır. OCLC OCLC Online Computer Library Center, Inc. (OCLC) "(Türkçe: Çevrimiçi Bilgisayar Kütüphanesi Merkezi)", kâr amacı gütmeyen, üyelikli bir bilgisayar kütüphanesi hizmeti ve dünyadaki daha fazla bilgiye daha ucuza ulaşmayı hedefleyen bir araştırma kuruluşudur. 1967 yılında Ohio College Library Center "(Ohio Üniversitesi Kütüphane Merkezi)" adıyla kurulan OCLC ve üye kütüphaneleri dünyadaki en büyük çevrimiçi kamu erişim kataloğu olan WorldCat'i üretmekte ve geliştirmektedir. 6 Temmuz 1967'de kâr amacı gütmeyen bir kuruluş olarak Ohio Üniversitesi Kütüphane Merkezi adıyla kuruldu. 170 ülke ve bölgede 72,000'den fazla kütüphane, kütüphane gereçlerini belirlemek, ödünç almak, kataloglamak gibi işler için OCLC hizmetlerini kullanmaktadır. Kuruluş Fred Kilgour tarafından kurulmuş ve merkezi Ohio eyaletindeki Dublin şehrindedir. OCLC, herkese bibliyografik özet ve tüm metin bilgileri sunmaktadır. OCLC ve üye kütüphaneler, WorldCat kataloğunu geliştirmekte ve kullanmaktadır. WorldCat, devlet ve özel kütüphanelerden gelen kayıtları saklamaktadır. Open WorldCat programı kütüphane sahipliğindeki materyallerin OCLC WorldCat veritabanında saklanması sağlamakta ve İnternet aramaları, bibliyografik ve kitap satış sitelerinde bu bilgilerin İnternet kullanıcıları tarafından görüntülenebilmesine imkân vermektedir. Ekim 2005'te OCLC teknik ekibi, herhangi bir WorldCat kaydı hakkında okuyucuların yorum ve bilgi girebilmesini sağlayan bir wiki projesi başlatmıştır. OCLC, kütüphaneler ve kullanıcılar tarafından kataloglama ve arama amaçlı kullanılabilen bir veritabanına sahiptir. 2001 yılında tanıtılan güncel bilgisayar programı Connexion ve ondan önce kullanılan OCLC Passport Mayıs 2005'te kullanım dışı bırakıldı. Bu veritabanı, kataloglama aracı olarak OCLC'yi kullanan kişiler tarafından girilmiş "MAchine Readable Cataloging (MARC)" formatında kayıtlar içermektedir. Bu kayıtlar daha sonra kütüphanelerin yerel katalog sistemlerine indirilir. Şubat 2007 itibarıyla veritabanı 1.1 milyardan fazla kataloglanmış madde içermektedir. WorldCat, Open WorldCat dışında FirstSearch isimli web tabanlı bir hizmet aracılığıyla da aramaya açıktır. Prizmalı spektrometre Optik aletler görüntü veren ve analiz eden olmak üzere iki grupta toplanır. Bu aletlerden bazıları cisimlerin görüntülerini verirken bazıları ıse ışığın birleşimini, şiddetini ve polarize durumunu tayin etmekte kullanılır. Prizmalı spektrometre analiz eden sistemlerden olup verilen bir ışık demetinin içindeki çeşitli dalga bolarındaki ışınları ayırmayı sağlar. Prizmalı spektrometre prizma, mercekler ve bir yarıktan oluşmaktadır. Aydınlatma ile yarıktan giren ışık mercek ve prizmada ayrılmalara uğrar. Rolando Rolando Jorge Pires da Fonseca veya genel deyişle Rolando (31 Ağustos 1985, São Vicente), Yeşil Burun Adaları asıllı Portekizli futbolcudur ve Portekiz millî takımda da mücadele etmektedir. Defans bölgesinde oynamaktadır. Futbola SC Campomaiorense takımında başlayan Rolando, futbola Lizbon şehrinin takımı CF Os Belenenses'de devam etti. Kariyerindeki ilk lig maçına 28 Ağustos 2004 tarihinde 3-0 kazandıkları maçta CS Marítimo karşısında giyen Rolando, o maçta da kariyerindeki ilk golünü attı. Rolando, 2007-08 sezonunda 30 maç yaptı ve takımı ligi 8. sırada tamamladı. Rolando, 15 Nisan 2008 tarihinde FC Porto ile dört yıllık sözleşme imzaladı. Rolando, 2008-09 sezonunda defans bölgesinde oynayan takım arkadaşları; Pedro Emanuel ve Bruno Alves ile birlikte defansta başarılı maçlar çıkarttılar. 28 maçta 3 gol atan Rolando, takımıyla Portekiz Kupası'nı kazandı. Rolando, 2010-11 sezonunda takımıyla lig şampiyonluğu yaşadı. 17 Şubat 2011 tarihinde ise 2-0 kazandıkları UEFA Avrupa Ligi maçında Sevilla FC karşısında bir gol attı ve takımı UEFA Avrupa Ligi'ni kazanarak şampiyon oldu. Rolando, 2011-12 sezonunda Supertaça Cândido de Oliveira finalinde 2-1 kazanıp kupayı aldıkları maçta Vitória de Guimarães karşısında bir gol kaydetti. Rolando, Yeşil Burun Adaları'nda doğmasına rağmen ailesiyle 14 yaşında Portekiz'e taşındı ve 2006 yılında Portekiz vatandaşlığını kazandı. Genç yaşında Portekiz U-21 formalarını da giyen Rolando, 2006 Avrupa 21 Yaş Altı Futbol Şampiyonası ve 2007 Avrupa 21 Yaş Altı Futbol Şampiyonası'nda da mücadele etti. Rolando, 11 Şubat 2009 tarihinde Portekiz A takım kadrosuna çağrıldı ve ilk millî maçına Finlandiya karşısında çıktı ve Portekiz maçı 1-0 kazandı. Güney Afrika'ya 2010 FIFA Dünya Kupası turnuvası için kadroya çağrılan Rolando, bu turnuvada hiç forma giyemedi. Hillsborough Stadyumu Hillsborough Stadyumu (genelde sadece Hillsborough), İngiltere'nin Sheffield kentinde yer alan futbol stadyumu. Stadyum kapasitesi tümü koltuklu olmak üzere 39,812 kişiliktir. Stadyum 2 Eylül 1899 yılından beri Sheffield Wednesday futbol takımının iç saha maçlarına ev sahipliği yapmaktadır. 39.812 seyirci kapasitesine sahip olan Hillsborough, şehrin en büyük stadyumu olma özelliği taşımaktadır. Ayrıca Premier League dışındaki en büyük stadyumdur. Stadyum 1914 yılına kadar Owlerton Stadium ismiyle bilinmekteydi. 1914 yılında stadyumda maç esnasında bir duvar çöktü ve 75 seyirci yaralandı. 15 Nisan 1989 tarihinde, Hillsborough felaketi olarak da bilinen olayda 96 Liverpool taraftarı hayatını kaybetmiştir. FA Cup yarı final mücadelesinde yaşanan olayda 400 taraftar yaralanmıştır. Bu olay tüm zamanların en kötü spor trajedilerinden birisi olarak hatırlanmaktadır. Bu yaşanan trajedi, ülke çapında diğer stadyumlarda güvenlik önlemlerinin artırılması için teşvik olmuştur. Kulüp 2018 veya 2022 FIFA Dünya Kupasında kullanılması amacıyla 22 milyon £ maliyetle stadyumu 44,825 koltuk kapasitesine çıkarmayı planlamaktadır. Proje Sheffield Kent Konseyi Planlama Departmanı tarafından onaylanmıştır. Stadyum daha önce sırasıyla, FIFA Dünya Kupası ve Avrupa Futbol Şampiyonası organizasyonları kapsamında düzenlenen, 1966 FIFA Dünya Kupası ile 1996 Avrupa Futbol Şampiyonası'na ev sahipliği yapmıştı. 17 Şubat 1934 tarihinde FA Cup beşinci tur maçı, Hillsborough'da kaydedilen en yüksek seyircili maç oldu. Manchester City takımı ile oynanan ve 2-2 berabere biten müsabakayı 72.841 taraftar takip etti. 1993 yılında stadyumun tümünün koltuklandırılması ve kapasitenin düşmesinden sonraki en yüksek seyircili maç ise, 2 Şubat 2000 tarihindeki Manchester United karşılaşması olmuştur. Bu mücadeleyi 39.640 taraftar stadyumda takip etmiştir. Hillsborough'da bir sezonda en yüksek seyirci ortalaması ise, 1952–53 sezonunda S.Wednesday takımı Birinci Lig'deyken 42,520 taraftar ile yakalanmıştır. Bir sezonda en yüksek ikinci seyirci ortalaması ise, Sheffield Wednesday takımının oyuncusu Derek Dooley'in 46 gol attığı ve takımın İkinci Lig'den terfi ettiği 1951–52 sezonunda 41,682 taraftar ile yakalanmıştır. Bu alanda kulüp adına en yüksek üçüncü rekor ise, 2004-05 sezonunda Birinci Lig'de mücadele ederken 23,107 taraftar ile yakalanmıştır. Stadyumdaki en düşük seyirci katılımı, açıldığı sezon 6,800 taraftarın izlediği bir karşılaşmada gelmiştir. Bu stadyum tarihinin en düşük seyirci sayısıdır. Hillsborough'da bir maçta elde edilen en yüksek hasılat, Türkiye ile Danimarka arasındaki Euro 96 karşılaşmasında elde edilmiştir. 28.671 seyircinin izlediği müsabakadan, toplam 1,012,150 £ gelir elde edilmiştir. Hillsborough, hala üçüncü kademedeki bir futbol maçı için en yüksek katılım rekorunu elinde tutmaktadır. Hillsborough'da bir kulüp maçında elde edilen en büyük gelir, 22 Nisan 1997 tarihinde Chesterfield ile Middlesbrough takımları arasında oynanan FA Cup yarı final tekrar maçında 680,965 £ ile elde edilmiştir. Karşılaşmayı 30.339 taraftar takip etmiştir. Hillsborough'da bir Premier League karşılaşmasında elde edilen en yüksek hasılat ise, 7 Mart 1998 tarihinde Sheffield Wednesday ile Manchester United takımları arasındaki mücadelede 386,426 £ ile elde edilmiştir. Bu mücadeleyi 39,427 taraftar izlemiştir. Hillsborough 1966 FIFA Dünya Kupası'nda ve 1996 Avrupa Futbol Şampiyonası'nda maçlar için kullanılmıştır. Wembley Stadyumu'nun tadilatta olduğu dönemde İngiltere millî takımının bazı maçlarına ev sahipliği yapmıştır. Hillsborough Stadyumu, 16 Aralık 2009 tarihinde İngiltere Futbol Federasyonu tarafından İngiltere 2018 ve 2022 FIFA Dünya Kupası adaylığında kullanılacak stadyumlar arasında gösterilmiştir. Küs (şarkı) "Küs", Türk şarkıcı Hande Yenerin ikinci stüdyo albümü "Sen Yoluna Ben Yoluma"da (2002) yer alan bir şarkı. Albümünün dördüncü ve son klip şarkısıdır. Söz ve müziği Fettah Can ile Alper Narman tarafından yazılmıştır. Düzenlemesi Ozan Çolakoğlu'na aittir. 1992 Football League Cup Finali 1992 Football League Cup Finali, 12 Nisan 1992 tarihinde Manchester ve Nottingham Forest takımları arasında oynanan, EFL Cup tarihinin 32. finalidir. Wembley Stadyumu'nda oynanan yirmi altıncı kupa finalidir. Manchester United maçı 1-0 kazanarak tarihindeki ilk şampiyonluğunu elde etti. Brian McClair attığı gol ile takımına kupayı getirdi. Manchester United takımı bir önceki yılda finalde Sheffield Wednesday takımına kaybetmiş ve tarihinin ilk şampiyonluğunu kazanma fırsatını tepmişti. Bu final maçı, Nottingham Forest teknik direktörü Brian Clough'un son büyük başarısı olarak tarihe geçti. Forest bu final ile birlikte son kez bu organizasyonda final oynadı. Daha önce oynadığı 5 final maçının 4 tanesini kazanarak Liverpool takımıyla birlikte ortak bir rekor kırmışlardır. Madejski Stadyumu Madejski Stadyumu (İngiltere'nin Reading şehrinde bulunan futbol stadyumu. EFL Championship ekiplerinden Reading kulübü iç sahadaki maçlarını bu stadyumda oynamaktadır. Ayrıca Richmond FC ve London Irish ragbi takımlarıda iç saha maçları için bu stadyumu kullanmaktadırlar. 24,161 seyirci kapasitesine sahiptir. Stadyum ismini Reading futbol takımının başkanı John Madejski'den almıştır. Stadyumda dört adet tribün mevcuttur: 2004 yılı Kasım ayında kapasitesi, tekerlekli sandalyeli seyirciler için 39, boşluklar dahil 4,946 olarak açıklanmıştır. Bu tribün, London Irish ragbi takımının maçlarında kullanılmamaktadır. South Stand (Güney tribünü) 4,350 seyirci kapasitesine sahiptir. Tribünün köşe bölümünün üstünde büyük bir tv ekranı vardır. Bu ekranda diğer skorlar, puan durumu ve takımdan haberler gösterilmektedir. Kasım 2004 itibarıyla bu tribün, tekerlekli sandalyeli izleyiciler için 28, toplam 7,286 seyirci kapasitesine sahiptir. Stadyum iki katlıdır. Tünel ve sığınak stadyumun bu tribünün tarafında bulunur. Tribünün dışarısında Millennium Madejski Oteli yer almaktadır. Amin Amin sözcüğü ile aşağıdakilerden biri kastedilmiş olabilir: Ã‚min Âmin (Asurca: ܐܵܡܹܝܢ, İbranice: אָמֵן, Yunanca: ἀμήν; Arapça: آمين‎); Yahudiler, Hristiyanlar ve Müslümanlar tarafından anlaşma, onaylama veya istek belirtmek için bazı ibadet ve duaların sonunda kullanılan bir deyimdir. Türkçe Hristiyan kaynaklarda amin, Yahudi kaynaklarda ise amen olarak kullanılır. Amin Sâmî kökenli, "emin, sağlam, sabit" gibi anlamlara gelen ve "güvenilir (kişi)" anlamındaki "emin" sözcüğü ile de akraba olan bir sözcüktür. Yunanca Eski Ahit'te genellikle "öyle olsun" anlamında kullanılırken İngilizce Kitab-ı Mukaddes'te "kesinlikle, gerçekten de" anlamında kullanılır. Türkçeye Arapçadan geçmiş "öyle olsun, Allah kabul etsin" gibi anlamlarda kullanılmıştır. Bazı din felsefeci (teozofist)leri, Afrika kökenli tarih teorisyenleri ve sezgici (gnostik) ler arasında yaygın olan görüş, sözcüğün "tanrıların kralı" olarak bilinen Antik Mısır tanrısı Amon'un (Amen) adından geldiğidir. Ancak İbranice'de Amen 'alef (א)' ile başlarken eski Mısır dilinde Amon 'yodh' harfi ile başlar (Yamen şeklinde). Amin, karısı Mut ve oğulları Khensu Theban kabilesinin kutsal insanlarıydı. Isa’dan önce 1550-1070 yıllarında Thebesin Mısırın başkenti olduğu dönemde Amon (ya da Amin)'un önemi Mısırda gittikçe arttı ve sonunda Amin, Adı dini törenlerde yüksek sesle söylenen Mısırın baş Tanrısı veya “ tanrıların kralı” oldu. İsmi de Âmin Ra ya da Amon Ra olarak değişti. Yahudilerin o bölgede köle olarak yaşadığı ve 400 yıl sürdüğü tahmin edilen dönemde Âmin kelimesinin önce İbrani diline, oradan da Hristiyanların ve Müslümanların diline girmiş olduğu düşünülmektedir. Kelime Kur’anda yer almaz ve İslama girişinin Muhammed'in ölümünden 2-3 asır sonra yazılmış olan hadis kitapları ile gerçekleştiği ifade edilmektedir. Kitâb-ı Mukaddes'teki en eski kullanımlarında sözcük "başka bir konuşmacının sözlerini onaylamak, aynı fikirde olduğunu belirtmek" için kullanılıyordu. Resmî yeminlerde vurgulamak amacıyla bazen tekrarlanıyordu. Kitâb-ı Mukaddes'te İsa'nın sıfatı olarak kullanılmasının yanısıra İncillerdeki resmî ifadelerinin girişlerinde kullanılan tekli veya çoklu formdaki âminlerin, Yahudilikteki kullanımıyla hiçbir paralelliği yoktu. Bu öncül âminler, sonrasında İsa tarafından söylenecek ifadelerin doğru ve kesin olduğunu bildiriyordu. Bu türdeki âminler Sinoptik İncillerde (Matta, Markos ve Luka) 52 defa, Yuhanna İncili'nde 25 defa geçer. Yahudilerde duadan sonra âmin deme geleneği antik çağlardan kalmadır. Yahudilikte, tapınakta cemaat tarafından; doksoloji (tanrıyı övücü sözler söyleme) sonunda veya din adamının ettiği bir duanın ardından "âmin" denmesine MÖ 4. yüzyılda dahi rastlanır. Âmin kavramının bu ayinsel kullanımı sonradan Hristiyanlığa geçmiştir. Hristiyan azizlerinden Aziz Justin'im (MS 2. yüzyıl) belirttiğine göre âminin kullanımına Efkaristiya ayininde başlandı ve zamanla vaftiz töreninde de kullanılmaya başlandı. Âminin şükürden veya duadan sonra (içten veya sesli olarak) söylenilmesi geleneği, sözcüğün bir konuşmadan sonra söylenenleri onaylamak amacıyla kullanılışından türemiştir. Bu şekildeki kullanımı Zebur'da ve Yeni Ahit'te oldukça yaygındır. Hristiyanlıkta tüm dualar âmin ile bitirilir. Hristiyan ilahilerinin popülaritesinin artmasının, bu anlamdaki âminin yaygınlaşmasında etkisi olmuştur. İslam'da âminin kullanımı nispeten daha az olmakla birlikte, Fatiha Suresi her okunduğunda âmin ile bitirilir. Ebu Hureyre'den aktarılan bir hadise göre Muhammed ""İmam âmin dedikten sonra siz de âmin deyin; çünkü bir kimse meleklerle aynı anda âmin derse, tüm geçmiş günahları affedilir,"" demiştir. Güney İtalya'da Müslümanlar Tarihi Güney İtalya'da Müslümanlar tarihi 7. yüzyılda Kuzey Afrika'da gelişmiş olan Arap-Berber asıllı Müslümanlar'ın İtalya'nın Akdeniz adaları ve İtalya yarımadasının özellikle güneyini ellerine geçirip buraların Müslümanlar tarafından idare edilmesi ve bu süreçte söz konusuydu. Bölgelerde halkın bir kısmının Müslüman olması sürecini ele almaktadır. İtalya yarımadası ve adalarındaki Müslüman idaresi, Endülüs İspanya'sında olduğu kadar uzun sürmedi. Sicilya'nın bir kısmının 652'de Müslüman idaresine girişinden itibaren 13'üncü yüzyılda Sicilya Kralı II. Friedrich'in Müslümanlar'ı Sicilya'dan atmaya başlamasına kadar devam etmiştir. Bu süreç 8. yüzyılda başlamıştır ve en önemli sonuçları Sicilya ve Malta adalarının Müslümanların eline geçip Müslüman ülkeler olmalarıdır. Sicilya'nın Müslüman idaresine geçmesi 902'de başlayıp 965-1061 döneminde Siclya'nın bir Müslüman devleti olarak idaresi ile devam etmiştir. Fakat Sicilya adası fethi İtalya'nın Müslüman tarihinin en önemli kısmı olmakla beraber İtalya'nın güneyinin korsanlık, korsanlar tarafından istila ve savaşla istilası Osmanlı Devleti'ne bağlı Müslümanlar tarafından 16. yüzyıl sonlarına kadar devam etmiştir. Müslüman Sicilya'ya 652'de Halife Osman bin Affan'ın Suriye Valisi Muaviye bin Ebu-Sufyān tarafından kurulan yeni Müslüman filosu tarafından Kında aşiretinden "Muaviye bin Hudei" komutasında yapılmıştır. Bu filo ve Araplar adada birkaç yıl kalmışlar ve etrafa talan akınları yaparak ganimet toplamakla uğraşmışlardır. O zaman adanın idaresi Bizanslılar elinde bulunmaktaydı. Bizanslıların Revenna Ekşarjlığı askeri valisi olan "Olimpus" uygun bir askeri güçle Sicilya'ya gönderilmiştir. Fakat bu güç Arapları hemen adadan püskürtüp atmaya muvaffak olamamıştır. Zaten Bizans komutanının adaya gelişinden çok geçmeden sonra Araplar topladıkları büyük ganimetlerle, Suriye'de bulunan us limanına gitmek üzere adadan ayrılmışlardır. Sicilya'ya ikinci Arap hücumu, 559 yılında I. Muaviye'nin hilafeti döneminde yapıldı. Emeviler'in Mısır valisi tarafından İskenderiye limanından 200 kadar gemiden oluşan bir donanma Sicilya'ya gönderildi. Bu filo Sicilya'da Siraküza'yı ele geçirp, talan edip yaktı ve adada 1 ay kalıp daha fazla ganimet topladıktan sonra Mısır'daki ana limanına döndü. Emeviler Kuzey Afrika'yı yaklaşık olarak 700'de ellerine geçirdikten sonra, Arap filoları 703, 728, 729, 730, 731, 733 ve 734 tarihlerinde Sicilya adasına talan seferler yaptılar. 733 ve 734 yıllarındaki seferlerde Bizans donanmasının ciddi direnişi ile karşılaştılar. Araplar'ın Sicilya adasına ilk istila hedefiyle sefer yapmaları 740'ta Emevi halifesi Hişam bin Abdülmelik döneminde yapıldı. Bu sefer 728 seferine de katılan Habib adlı bir komutanın idaresi altındaydı. Bu filo Siraküza'yı ele geçirdi ve adayı istilaya hazırlanmaktaydı. Fakat bir Berber isyanı Tunus'u tehdit ettiği için Arap filosu hemen Tunus'a dönmek zorunda kaldı. 752'de halifelik Abbasiler eline geçmişken Tunus'tan yapılan yeni bir Sicilya seferi Sirakuza'yı yine ele geçirip şehri talan edip Tunus'taki üslerine geri dönme şeklinde oldu. 800'de Abbasilerin Tunus'un içinde bulunduğu İfrikiye valiliği Harun Reşid tarafından emirlerinden İbrahim bin Agleb'ye verildi ve bu vali 801 yılında içişlerinde özerk, dışişlerinde halifeye bağlı Aglebiler Devleti'ni kurdu. Bizans devletinin Sicilya'da baş idarecisi, "İmparatorluk Patrisiyeni", olan Konstantin İfrikiye Valisi İbrahim bin Aglab ile 10 yıllık karşılıklı hücumlardan sakınmak üzere bir barış anlaşması imzaladı. Fakat bu anlaşma Afrika'nın İfrikiye dışındaki bölgelerinden ve müslüman İspanya'dan gelen Müslüman gemi filolarının Sicilya'ya hücumlarına bir engel teşkil etmedi. 806-821 döneminde Bizans'a bağlı Sardinya ve Korsika adaları Müslüman deniz filoları hücumlarına hedef oldular. 812, ikinci Aglebı hükümdarı ve Abassiler İfrikiye valisi olan I. Abdullah Ağleb Sicilya'yı eline geçirmek üzere bir filoyu adaya gönderdi. Bu filo önce Amalfi Dükalığı ve Geatano Dükalığı gemileri tarafından karşılandılarak ama durdurulamadılar. Lampedusa adasını ellerine geçirdiler ve Tiren Deniz'nde bulunan küçük Ponza ve İschia adalarını talan ettiler. Fakat sonunda bu filo bir büyük fırtınaya uğrayıp tümüyle tahrip oldu. Sicilya'da "İmparatorluk Patrisiyeni" olan Konstantin İfrikiye Valisi I. Abdullah Ağleb ile yeni bir barış anlaşması yaptı. 819'da İfrikiye Valisi olan Ziyadetullah Ağleb'in kuzeni Muhammed bin Adbalad komutasında yeni bir sefer yapıldı. Bundan sonra 827'ye kadar Sicilya'ya bir Arap seferi yapıldığına dair hiçbir tarihsel belge bulunmamaktadır. Sicilya'nın Müslümanlar tarafından fethi, 827'de başladı ve adanın tümünün Müslüman hakimiyetine geçmesi 902'de tamamlandı. Müslümanlar'ın Sicilya'yı ellerine geçirmesi süreci, bazı kaynaklara göre, Sicilya'da Bizans askeri valisi olan Eufemius'un yaptığı bazı seksüel patavatsız hareketlerin Bizans İmparatoru II. Mikhail'in kulağına gitmesinden korkmasından başladı. Bunu önlemek Eufemius Siraküza'yı eline geçirdi. Burada askerleri kendini imparator olarak ilan ettiler. Fakat imparatorluk için Konstantinopolis'e gidecek gücü bulunmamaktaydı. Hatta Siraküza'da kendini tutanların Bizans'in uzerlerine gönderebilecegi imparatorluk güçlerine karşı çıkamayacağı açıtı. Bunun üzerine Eufemius Sicilya'dan Afrika'ya Tunus'taki Abbasi İfrikiye valisi Aglebiler hükümdarlarından Ziyadetullah Aglebı yanına kaçtı. Burada onunla anlaşıp yeni bir maceraya koyuldu. Aglabiler ile yaptığı anlaşmaya göre Eufemius Arap ordularının Sicilya'yı fethetmesini sağlıyacaktı. Bu fetihten sonra Sicilya adası hükümdarlığına, her yıl Tunus'a yüksekçe bir tazminat veren bir vasal devlet başkanı olarak, Euofemius getirilecekti. Bu anlaşmaya göre Sicilya'ya gönderilen Arap gücünün komutanlığına o zaman 70 yaşında olan "Kadı" Esad bin El-Furat geçirildi. 10.000 piyade, 700 süvari ve 1000 gemiden oluşan Müslüman ordusu ve Eufemius'a ait olan gemi filosu ile birlikte Sicilya'ya geçti. Bu ordu Mazara del Vallo'da karaya çıktı. Bu ordu ile Bizans ordusu arasında ilk meydan muharebesi 15 Temmuz 827'de Mazara'da oldu. Arap Aglabiler ordusu bu muharebeyi kazandı. Aglebi ordusu komutanı Esad sonra adanın doğusuna yöneldi ve Siraküza şehrini kuşatma altına aldı. 827-828 Siraküza Kuşatması bir yıl sürdü. Bu dönemde bir Arap ordu isyanı bastırıldı. Venedik Dukası Giustiniano Partıcipazio komutasında bir Venedik filosu Bizanslılara destek için Sicilya kıyılarına geldi, Bu Venedik filosu Palermo'ya yanaşarak buradan bir büyük Bizans takviye ordusu gemilere yüklendi ve Sirakuza kuşatımının kırmak için bu şehir yakınlarında karaya çıkartıldı. Bu büyük Bizans ordusu ile Arap Aglebi ordusu arasında yapılan muharebeyi yine Araplar kazandı. Fakat, Arap Aglebi ordusu içinde bir veba salgını başladı ve bu salgında ordu komutanı Kadı Esad bin El-Furat dahil çok sayıda Arap askeri öldü. Bunun üzerine Müslüman askerleri Mineo kalesine çekildiler ve kuşatma altına alındılar. Sonra o kaleden bir huruç harekatı ile Bizanslıları püskürtüler. Yenik Bizans ordusunu takip eden Arap ordusu Bizanslıların kaçıp sığındıkları Castrogiovanni kalesini kuşattılar ama alamadılar. Bu kuşatma sırasında Eufemius da öldü. 830'da Afrika'dan ve müslüman İspanya'dan yeni askerlerle 30.000 kişilik bir takviye Müslüman ordusu adaya getirildi. İspanya'dan gelen askerlerden oluşan Arap ordusu Temmuz ve Ağustos 832'de Theodotus komutasındaki Bizans ordusu ile yaptıkları bir meydan muharebesinde Bizanslıları yendiler. Fakat yine bu sefere İspanya'dan gelen Müslüman ordusu içinde veba salgını çıktı. Bu salgından kurtulan askerler önce Mazara'ya çekildiler ve oradan da İspanya'ya geri gönderilmek üzere Afrika'ya geçirildiler. Afrika'dan getirilen diğer Müslüman ordusu kısmı çoğunlukla Berberlerden oluşmaktaydı. Bu ordu Eylül 830'da Palermo'yu kuşatma altına aldı. Bir yıl süren bir kuşatmadan sonra Eylül 831'de Palermo teslim oldu.. Palermo bundan sonra Müslümanların Sicilya adası başkenti yapıldı ve Müslüman ismiyle "El Medine" olarak anılmaya başlandı. Şubat 832'de Abbasilerin İfrikiye valisi ve Aglebi hukumdarı Ziyatullah Aglebi, kuzeni olan Ebu Fihr Muhammed bin Abdullah'ı Sicilya valisi ve adada bulunan Arap güçlerine komutan olarak tayin etti. Adadaki Bizans güçleri en sonunda 834 yılı başlarında mağlup oldular. Ertesi yıl Müslüman güçleri adadaki Taotmina'ya eriştiler. Savaş, sonra birkaç yıl daha uzadı. Bu dönemde Müslüman güçler birkaç küçük galibiyet kazandılarsa da Bizanslı güçler Castrogiovanni ve Cefalù'da bulunan güçlü savunma mevkilerindeki direnişlerine devam ettiler. Tunus'ta yeni Abbasi valisi ve Aglebi hukumdarı olan El-Agleb Aglabı Tunus'tan yeni ve taze takviye güçlerini adaya gönderdi. Bu güçler ile birlikte Araplar Platani, Caltabellotta, Corleone, Marineo ve Geracı kentlerini ellerine geçirerek boylece batı Sicilya'nın Müslümanlarca tüm kontrolünü sağladılar. 836'da adadaki Müslüman filosu kendileri ile ittifak yapan Bizans'a bağlı Napoli Dükü II. Andre'ye destek sağlamak için Andre'yi başkentinde kuşatmış olan Lombard Benevento Prensliği ordularına karşı hücuma geçti. 842'de müttefik Napoli Dükü'nün sağladığı takviyelerle birlikte, Araplar Messina'yı ellerine geçirdiler. 845'te ise Araplar Modica kentini hükümleri altına aldılar. Arap güçleri ile Bizans orduları arasında yapılan Butera Muharebesi'nde Araplar büyük bir galibiyet kazandılar ve bu muharebede Bizans ordusu zayiatı 10.000 kişiyi geçti. 846'da Lenti ve 848'de Ragusa Araplar tarafından alındı. Palermo valiliğine ve askeri komutanlığına El Agleb Ebu İbrahim geçirildi. Eski Bizans valileri ile karşılatırılmayla, yeni Arap hükûmet tarzı ve yeni valinin Arap idaresi, Araplar hükmü altına girmiş olan Palermo ve Sicilya halkı tarafından çok beğenilmişti. Fakat El Agleb Ebu İbrahim 851 yılında öldü. Yerine Butera Muharebesi'nde Arap güçlerinin komutanı olan ve çok sert bir kişi olan Abbas bin Fadl vali tayin edildi. Bu komutan askeri seferlere büyük bir ciddiyetle yeniden koyuldu ve Bizanslılar elindeki toprakları ve yerleşkeleri yakıp yıkarak ilerlemeye başladı. Butera, Gagliano Castelferrato, Cefalù ve 859 kışında Castrogiovanni kent ve kalelerini eline geçirdi. Castrogiovanni kalesi savunucularını ve bu kalede barınmış her Hristiyan erkeği idam ettirdi ve kadın ve çocukları köle olarak Palermo'da esir pazarında sattırdı. Bu adanın en önemli kalesinin Bizanslılarca kaybedilmesi Konstantinopolis'te bulunan Bizans Împaratoru'nu tekrar faaliyete geçirdi. 859-860'ta Bizans'tan büyük bir donanma filosu geldi ve büyük bir takviye ordusu adaya çıkarildı. Abbas bin Fadl'ın ordusu karada ve Arap donanması denizde Bizans kara güçlerini ve donanmasını büyük mağlubiyetlere uğrattılar. Bizans'lıların bu takviye ordusunun adada karaya çıkması, adadaki birçok kentin isyan edip Arap idaresinden kurtulmaya çalışmalarına yol açtı. Abbas bin Fadl 860-861 yıllarını bu şehir isyanlarını bastırmakla geçirdi. 861'da Abdullah bin Fadl öldü. Yerine önce amcası Ahmed bin Yakup valiliğe geçirildi; sonra Şubat 862'de Abbas bin Fadl'ın oğlu Abdullah bin Abbas komutan ve ada valisi yapıldı ve en sonunda Aglebiler "Hafagiaya bin Sufyan'"ı vali ve askeri komutan olarak adaya gönderdiler. Hafagiaya bin Sufyan askeri sefere yeniden girerek Noto, Scicli ve Troina kentlerini fethetti. 868 yazında Bizans ordusu Sırakuza civarında Araplarla yaptığı bir muharebede yenik düştü. Bundan sonra Bizans ımparatoru III. Mikhail'in ilgisini doğuya çekmesiyle Sicilya'da bir müddet çarpışmalar durulur gibi oldu. 877'de yeni bir idareci vali olan Cafer bin Muhammed Sicilya'ya gelip yeniden askeri seferlere başladı. Ağutos 877'de Cafer idaresindeki bir büyük Arap ordusu Bizanslılar elinde bulunan Siraküza'ya saldırdı ve şehri kuşatmaya aldı. 867'de Bizans imparatorluğunu gasp etmiş olan I. Basileios Makedonyalı, Bizans tarihçileri tarafından, Siraküza'yı destek için Bizans donanamasını Sicilya'ya göndereceğine donanma gemilerini İstanbul'a yeni yapılan Nea Eklezya isimli kilisesine mermer taşımaya görevlendirdiğini bildirip imparatoru tarihsel büyük hata yapmakla itham etmişlerdir. Bizans tarafından bu nedenle desteklenmeyen Siraküza Araplar eline geçti. 877'deki Siraküza kuşatması ve Arapların ellerine geçmesi o zaman yaşan "Theodosius Keşiş" adlı bir Bizans kronikçisi tarafından belgelenmiştir. Yine de Bizanslılar elinde Taormina ve etrafındaki sahiller kalmıştı. Müslüman donanması bu arazilere saldırmadı; çünkü önce Yunanistan ve sonra Malta üzerine hücuma gönderilmişlerdi. 880'de Bizanslılar general yaşlı Nikiforos Fokas'ı güney İtalya'ya Lombardlarla savaşmak üzere gönderdiler ve bu savaşlarda başarı kazandılar. Bizans donanması da o yıl Arap donanmasını bir deniz savaşında mağlup etti. Yeni galibiyetler kazanmış kara ordusu ve donanma dolayısıyla Bizanslıların Sicilya'yı geri alma ümitleri ortaya çıktı. Fakat daha sonraki yıllarda, Arap güçlere karşı bir sıra kara çarpışmasını kaybettiler ve durum eski istikrarını korumaya başladı. 887'de Palermo'da şehir valisi olan Suvede bin Muhammed aleyhinde bir isyan başladı ama bu isyan çok sert bir şekilde bastırıldı. 886'da gaspçı Bizans İmparatoru I. Basileios öldü ve bunu bir zayıflık gören Kuzey Afrika ve Sicilya'da bulunan Araplar İtalyan anakarasında bulunan Calabria'ya göz diktiler. 888 yazında Calabria'ya yapılan bir Arap hücumunda Bizans ordusu yenildi. Ama Arapların yeter sayıda kara askeri olmadığı için kıyıdan geri çekilen Bizans'lıları kovalayamadılar. Ayrıca Arap ordusu içinde Arap ve Berber askerlerin arasında isyancı çatışmalar ortaya çıktı ve 890'da bu isyanci çatışmalar yenilendi. Bu yüzünden Arap orduları güçsüz bir hale geldi. 892'de İfrikiye yeni Abbâsî Valisi ve Ağlebi hükümdarı II. İbrahim bin Ahmed Palermo'ya yeni bir vali gönderdi ama bu valiyi Arap askerler hemen görevden indirdiler. 900'da Aglebi hükümdar, oğlu olan Ebu Abbas Abdullah'ı yeni bir orduyla Sicilya'ya gönderdi. Bu yeni Arap komutanının açtığı seferde Bizanslı Sicilyalı'lar yine yenilgiye uğratıldılar. Araplar 22 Ağustos'ta Trapani'de ve 8 Eylül'da Palermo yakınlarında yapılan muharebelerde galip geldiler. Ebu Abbas Abdullah bu galibiyetlerden sonra Sicilya'daki ufak Bizans mukavemetini elimine ederek İtalya anakarasına geçti ve 10 Haziran 901'de Reggio Calabria kentini eline geçirdi. Bu sıralarda Ağlebîler'in İfrîkıye'deki Şii Fatimilerin dinsel ve politik propagandaları ile zayıflamıştı ve Aglebi başkentindeki halk hükümdar II. İbrahim bin Ahmed'in çok şiddetli tutumundan hoşnutsuzdu. Halkın isteğiyle İbrahim'in oğlu Ebu Abbas Sicilya'dan geri gelip babasını hükümdarlıktan attı ve II. Abdullah adıyla Aglebi hükümdarı oldu. Tahtını kaybeden II. İbrahim bin Abbas bu sefer Sicilya'ya geçti ve orada yeni Arap hücumları düzenlemeye koyuldu. 1 Ağustos 902'de Sicilya'da Bizanslılar elinde bulunan son müstahkem kale olan Taorioma kalesi ve kenti Araplar eline geçti ve talan edildi. Bundan sonra Messina ve diğer şehirler de Araplara kapılarına açtılar. İbrahim sonra ana İtalya karasına geçip Calabria'da askeri sefere başladı ve Cosenza'yı kuşattı. 24 Ekim'de bu kuşatma sırasında dizanteriden hayatını kybetti. Torunu bu ordunun komutanı oldu ve bu seferi bitirip ordu ile Sicilya'ya döndü. Böylece Sicilya'nın Araplar eline geçmesi hemen hemen tamamlanmış oldu. Bazı dağlık Sicilya bölgelerinde bazı küçük kasabalar direnişlerine devam ettiler. 938 ve 940'ta yapılan kampanyalarla bunlar da Araplar eline geçti. En son bağımsız dağlık Sicilya kalesi olan "Rometta" ise ancak 965'te alındı. Aglebiler Sicilya'ya 827'den itibaren girmeye başlamışlardı. Önce Sicilya hükûmeti Bizanslı Eufemius hükümdarlığı altında Ağlebîler'e bağlı olacaktı, ama 829'da Eufemius Castrogiovanni kuşatması sırasında öldü. Sicilya Ağlebîler'in gönderdiği valiler tarafından, 831'den sonra "El Madina" adıyla başkent olan Palermo'dan idare edildi. Sicilya'nın dağlık içleri hariç, önemli tarım ve yerleşim bölgeleri Aglabiler eline geçmişti. Sicilya'ya Müslüman bölgelerden (Afrika'da İfrikiye, İspanya, ve hatta yakın ve orta-doğudan) müslümanların göçleri başladı. İfrikiye'den gelen Berber asıllı göçmenler adanın güneyinde konsantre oldular. Ağlebiler Tunus'tan Palermo'ya bir Sicilya valisi tayin etmekteydiler. Sicilya'nın diğer büyük şehirlerinde Palermo'daki valinin tayin ettiği "kadılar" ve küçük şehirlerine "hakimler" idaresi bulunmaktaydı. Her şehirde yerel ilerigelenlerinden oluşan "cemaa" adlı bir yerel idare meclisi bulunmaktaydı. Kadı veya hakimler ile cemaa meclisleri şehirlerdeki hukuk ve asayiş işleri ile şehrin imarından mesuldular. Sicilya bir "islam ülkesi (dar-ul islam)" olduğu kabul edilip yörel ve yerel idare tarafından müslüman ve çoğunluğu Ortodoks Hristiyan "zımni" halk aynı muamele görmekteydi. Araplar büyük tarım reformları yaptılar. Eskiden Bizans büyük toprak sahipliliği önemli iken Ağlebı idaresi altında küçük toprak sahipliliğine önem verildi. Ayrıca Sicilya'nın tarım sulama sistemleri Araplar tarafından çok geliştirildi. Bunlar Sicilya tarımının verimliğinde çok büyük artışlara neden oldular. 909'da İfrikiye'deki Aglebi Hükümdarlığı sona erdi ve yerien Şii Fatimiler geldiler ve Sicilya'yı kendi atadıkları bir vali idareye koyuldular. 913'te Palermo'da Fatimi valisi aleyhinde bir isyan patladı ve Fatimiler valisi adadan atıldı. Sicilya adası Emir Ahmet bin Kohrob idaresinde bağımsızlığını ilan etti. Emir Ahmet önce Hristiyanlar elinde bulunan ve kalesi daha da pekşitilmiş olan Taormina üzerine gidip kaleyi kuşatmaya koymak oldu ama kaleyi alamadı. 914'te Fatimiler Tunustan Sicilya'nın idaresini almak üzere bir donanma gönderdiler. Ahmet'in oğlu komutası altında bulunan Sicilya Emirliği donanması bu Fatimi donanmasını bir deniz savaşında yenip tahrip etti. 915'te Sicilya donanması ve bir orduyu Calabria üstüne gönderdi; ama bu sefer Sicilya donanması yenik düşüp elemine edildi. Halk, özellikle Berber asıllı göçmenler, Ahmet bin Kohrob'un idaresinden hoşnutsuzdu ve bu donanma başarısızlığı sonunda bir isyan çıktı. İsyancı Berberler Ahmet'i ele geçirdiler ve idam ettiler. İsyancı Berberlerin liderleri Sicilya'nın iç idaresinde bağımsızlık sağlamak ve Fatimi halifesi Ubaydallah Mehdi Billah'a yaranmak için bu idamın Fatimiler adına yapıldığını ilan ettiler. Ama Ubaydallah Mehdi Billah bunu kabul etmeyip 917'de Palermo'ya bir Fatimi filosu gönderdi ve şehri eline geçiren bu filo şehri talan etti. Bundan sonra 20 yıl Sicilya Palermo'dan bir Fatimi valisi tarafından idare edildi. 937'de yine Berber asıllı göçmenler "Kerkent (günümüzde Ağrigento)"'da isyan çıkardılar. İsyancılarain ordusu iki kere Fatimi valisinin ordusuna karşı galip geldi. Fakat bu isyancı ordusu Palermo önlerinde geldiğinde burada yapılan muharebeyi Fatimiler kazandı. Yeni Fatimi Halifesi Kaim (Fatimi) adaya yeni bir Fatimi ordusu gönderdi. Bu yeni gelen ordu "Kerkent (Ağrigento)"'yu iki defa başarısız şekilde kuşatmaya aldı. Ama bir diğer kuşatma sonunda 20 Kasım 940'ta Ağrigento kalesi Fatimilere teslim oldu. Öldürülmeyen isyancıların hepsi köle olarak esir pazarlarında satıldılar. 941'de bu Berber isyanı tümüyle bastırılmıştı. Fatimi'lerin Sicilya valisi bu askeri seferde 60.000 kişinin öldürdüğünden övünmektedi. Buna rağmen Sicilya'da müslüman medeniyeti çok ilerlemişti. 10. yüzyılda Palermo'nun nüfusu 300.000 kişi ölüp İtalya'nın en büyük şehri olduğu bildirilmektedir. Büyük Arap coğrafyacısı ve seyyahi İbn Havkal "Sürat al-Arz "Yeryüzü'nün yüzü"" adlı kitabında Sicilya'dan ayrıntılı bahsetmektedir. 950'de ziyaret ettiği Palermo şehrinin Kasr adlı iç kalesinin klasik Palermo'nun merkezi olduğunu ve burada eski Romalı basılıkadan dönüştürülmüş Ülü Cami bulunduğunu; El-Halisa adlı semtte ise valinin sarayı, hükûmet konağı ve daireleri, bir camii, hamamlar ve bir özel hapishane bulunduğunu bildirir. Şehirde 300 kadar camii bulunduğunu bildirir. 150 kasap dükkanında 7000 kasabın çalıştığını açıklar. Bizanslılardan yardım isteyen Sicilya Emiri Akhal'in ölümü de Bizanslıları Sicilya'ya bir ordu gönderme çabalarından ayırmadı; Sicilya'yı tekrar Bizans eline geçirme planlarına giriştiler. 1038'de bir Bizans ordusu Messina Boğazı'nı geçip Sicilya'ya çıktı. ü Bizans ordusu paralı askerlerden oluşmakta ve çok sayıda İskandinav asıllı "Varangıan Muhafızları", güney İtalya'dan Puglia'dan gelen Lombardlar ve yine güney İtalya'ya yerleşmis Normanlar'ı ihtiva etmekteydi. Doğuda Suriye'de başarılı olarak isim yapmış "Georgios Maniakes" idi. Yazın sonunda bu ordu, siyasi bakımdan bölünmüş olan Sicilya Emirliği ordularının gösterdikleri çok şiddetli direnmeye rağmen Messina'ya doğru ilerlemeye başladı. Messina'dan gelen bir orduya karşı yapılan ilk çatışmada Bizanslılar zorlukla galip geldiler ve Messina Bizanslılar eline geçti. Bundan sonra Maniakes Messina'yı adanın merkezi olan Palermo'ya bağlayan geçit üzerinde bulunan Rometta'ya hücuma geçti ve yapılan çetin mücadeleden sonra bu kaleyi de eline geçirdi. Bu galibiyetlerine en önemli katkıyı Bizans ordusunda paralı asker olarak bulunan İtalya'ya yerleşmiş Norman birlikleri ve içinde büyük sayıda İskandinavyalı Norman asker bulunan imparatorluk Varagian Muhafızları birliğiydi. Bundan sonra Bizans ordusunun ilerlemesi hakkında bilgi bulunmamaktadır ama büyük bir Arap direnişi olduğu için Bizans ordusu ilermesinin yavaş olduğu açıktır. Çünkü ancak 1040 yazında bu Bizans ordusu Sırakuza yolunda Sicilya Emirliği'nin bir ordusu ile yaptığı ikinci meydan muharebesini de kazandığı bilinmektedir. Bundan sonra Maniakes Siraküza'ya ilerledi ve şehri kuşatmaya aldıktan sonra eline geçirdi. Bundan sonra Maniakes'in Bizans ordusu sanki birden çöktü. Buna baş nedenin Bizans kara ordusuna refakat eden donanmanın komutanı olan Bizans İmparatoru IV. Mikhail Paflagonyalı'nin kayınbiraderi olan Stefan ile Maniakes'in aralarının açılmasıydı. Stefan'ın Konstantinopolis'e gönderdiği bir şikayet sonucunda Bizans komutanı Georgios Maniekes görevinden alınarak Konstantinopolis'e geri çağrıldı ve orada hapse atıldı. Sicilya'daki Bizans ordusu komutanlığına önce "Stefan" ve onun çok geçmeden ölümü ile "Basileos" adında bir hadim getirildi. Bu komutanlar pek tecrübesizdiler ve beceriksiz çıktılar. Ordu moralini kaybetti. Bu yetişmiyormuş gibi tam bu sırada Puglia'da bulunan Lombardlar Bizans ıdaresine karşı isyana geçtiler ve Bizans'ın bölgede bulunan "Katapan" ünvanlı valisini öldürdüler. Güney İtalya'da bulunan Bizans garnizonlarında paralı asker olarak bulunan Lombard asilli askerler de ordu içinde isyan çıkartıp bu isyana katıldılar. Bu isyanı bastırmak için Bizans'ın Sicilya'daki ordularının büyük bir kısmı adadan geri çekilip Güney İtalya'ya geçirildi. Böylece Bizanslıların Sicilya seferi Siraküza'yı ellerine geçirdikten sonra bir zaferle sona ermekte iken Bizans ordusu birden eriyip çok zayıfladı. Bizans ordusunun bu çöküşü karşısında Sicilya Arap orduları karşı taarruza geçerek birkaç hafta sonra, Messina hariç, Bizanslıların Araplardan kazandıkları bütün şehir ve arazileri tekrar geri aldılar. Fakat Sicilya'da siyasi durum sanki bu büyük Bizans seferi hiç olmamış gibi eski haline dönüştü. Sicilya'nın Arap idarecileri arasındaki ayrılıklar ve çatışmalar yine ortaya çıktı. Arap-Berber orduları tüm İberik Yarımadası'nı ellerine geçirdikten sonra Pireneler onlara bir engel olmadı. Günümüzde Fransa içinde bulunan araziler de Müslüman Arap-Berber orduları eline geçmeye başladı. Arap orduları 719'da "Septimania" adı verilen günümüzdeki Provence bölgesini, sonra Avignon ve Arles etrafındaki bölgeleri ellerine geçirdiler ve Toulouse önlerine kadar geldiler. Avrupa popüler tarihlerine göre, Ekim 732'de Abdulrahman El Gefiki komutasında bir Arap ordusu Charles Martel komutasındaki Frank ordusu tarafından Puvatye Muharebesi'nde yenildi. Bu nispeten ufak bir Arap ordusunun yenilgisi birçok Avrupa tarihçisi tarafından Arapların Avrupa'da ilerlemesinin Avrupalılarca durdurulması olarak çok önemli bir olay olarak göstermektedir. Ama Araplar merkezi olan Narbonne ancak 759'da Franklar tarafından Araplardan alınabilmiştir. Bu dönemde Arap orduları Fransa üzerinden daha da doğuya akınlar yapmışlar ve Alplari geçerek şimdi kuzey İtalya'da Piyemonte bölgesini ele geçirmeye çalışmışlardir ve bu bölge Arap talan etme akınlarına hedef oldu. 8. ile 11. yüzyıllar dönemlerinde İtalya'nın Tiren Denizi kıyıları devamlı olarak Arap korsan gemi ve filolarının talan hücumlarına maruz kalmışlardır. 9. yüzyılda Arap korsanları Tiren Denizi sahillerine tümüyle hakim olmuşlardı. Amalfi, Gaeta, Napoli ve Salerno bağımsız şehirleri devamlı denizden hücumlara şahit olmuşlardı. Bu dönemde Arap deniz korsanları Sardinya ve Korsika adaları sahillerine de devamlı hücumlar yapmakla yetinmemiş, sahilden ada içlerine de hücum etmişlerdir. Fakat önce adaların Bizanslılara bağlı idarecilerinin savunmaları; sonra bağımsızlık kazanan halkların direnişleri ve bazen de anakaradan yani Pisa Cumhuriyeti ve Genova Cumhuriyeti'nden gelen, deniz gücü destekleri dolayısıyla Araplar bu adaları tümüyle istila edememişlerdir. Örneğin Sardinya, Balearik Adaları'dan Denya'daki Arap deniz emirinin hücumlarını 1016'da engellemiştir. Ama diğer Arap korsanları 1022'de adanın büyük bir kısmını hükümleri altına almışlar ve ancak 1052'de adadaki bağımsız "guidiacı" güçleri ve müttefikleri Pisa donanması ve Genova donanması destekleri ile birlikte uzun ve çok kanlı çatışmalardan sonra Arapları Sardinya'dan atabilmişlerdir. İtalya kıyılarında bulunan yerleşkeler devamlı Arap korsan hücumlarından korktukları için bu İtalyan sahilleri günümüzde tarihsel kuleler, şatolar ve kalelerle doludur. Aynı dönemde İtalya'nın sahillerini uzaktan idare eden ve Arap hücumlarını önleyemeyen devletler (yani önce Bizanslılar, sonra Papalık ve Lombard'lar) idareyi daha yerel ve Arap hücumlarına karşı daha çabuk organize olabilecek bağımsız şehir idarelerine bırakmak zorunda kalmışlardır. Tiren Denizi ve Ligürya'da gelişen ve Napoli Dükalığından bağımsızlık kazanan Amalfi Dükalığı ve Gaeta Dükalığı'nın kurulmalarında bu sahillere denizden Arap hücumları önemli rol oynamıştır. Fakat bu Arap korsanlar çok kere de İtalya'nın içsel güçlerinden destek almışlardır. Amalfi, Gaeta ve Napoli Dükalıkları ticari, askeri ve politik nedenlerle, Papaların "dinsiz Müslümanlar"la müttefikliğin tümüyle aleyhinde olmalarına rağmen, bazen Arap korsanları ile müttefik hareket etmişlerdir. Örneğin, 836'da Bizans'a bağlı Napoli Dükü olan Dük "II. Andrea", Lombard Benevento Prensi Sicard ile yaptığı savaşlarda Arap korsan filoları desteğini kullanmış ve Sicard da sonradan kendi askeri güçlerine ücretli ve kontratlı Arap askerler ve gemiler kiralamıştır. 881'de Müslüman korsanlara karşı çok şiddetle aleyhtar olan Papa VIII İoannes]] ile Geata Dükü "I. Docobilis" 'in arası, Dükün Arap paralı asker ve gemi kiraladığı için, açılmıştı. Bunun üzerine Papa kendine hukuken bağlı olan "Napoli Düklüğü" eski arazilerini "Capua'lı Panedulf"'a bağışlamıştı. Pandedulf o zaman Geatea Düklüğüne bağlı olan bu arazileri fiilen Gaeta Dükü ile savaşıp kendi hükmü altına almış ve Geata'yı şehrin üzerinde bulunduğu yarımadaya kıstırmıştı. Ama Geata Dükü Docobilis Agripoli'de üsleri bulunan Arap korsanlarla anlaştı ve bu güçleri kullanarak kendi eski arazilerini geri aldı. Sonra diğer Papalık arazilerini de tehdide geçti ve Fondi'yi eline geçirdi. Panedulf kendi şehri olan Capua'da çıkan sorunlarla ilgilenmesi gerekli olduğu zaman Papa, Arap korsanları kullanan, Docibilis ile anlaşma yapmak zorunda kaldı. 897'de Arap korsanları "Farfa Manastırı"'nı ellerine geçirip talan ettiler. Bundan sonra bu manastır binasını kışın askeri kışla olarak kullanmaya başladılar. Bu durum 898'de yerli halkın manastırı yakmayı başarmasına kadar devam etti. Manastır Başkesişi Farfa'lı Peter hem bu yerli halkının etkinliğini organize ettiği ve hem de manastırın kitap ve arşivlerini kurtarmaya muvaffak olduğu için çok ün kazandı. Papalık arazileri çok yakınında (gününüzdeki Lazio'da Garigliano Nehri ağzında) bulunan ve devamlı olarak Arap korsan üssü olarak kullanılan Minturno kenti devamlı olarak papalara tehditte bulunmaktaydı. Bu nedenle papalar ta bu kentden hiç hoşlanılmamaktaydılar. Bu kent Papalık güçleri birkaç defa Arapları bu kentten denize atma hücumlar yapmışlardı. 915'te Papa X. İoannes, Geata ve Napoli Düklerini, Lombard Prenslerini ve Bizanslıları da içine alan büyük bir koalisyon kurdu. Araplar ve Papalık koalisyon güçleri arasında yapılan Gargliano Savaşı'nda Papalık ve müttefikleri galip geldiler ve bu devamlı Arap üssünü Lazio'dan çıkarttılar. Fakat Arap korsanlar İtalya anakarasındaki devamlı üslerini kaybetmekle beraber, diğer Akdeniz üslerinden Tiren Denizi sahillerine hücumlarına o ve sonraki yüzyıl yine de devam ettiler. Güney İtalya'da Puglia bölgesinde bulunan ve Bizanslılar idaresinde bulunan onnemli bir liman şehri Bari 867de Müslümanlar tarafından ele geçirildi. Bundan sonra 25 yıl bir Müslüman emirin bağımsız hükûmeti altında Bari Emirliği başkentliğini yaptı. Bu dönemde Bari kenti bu emirler tarafından imar edilip, bu sehre diğer müslüman şehirleri gibi, bir cami, bir saray, han, hamam gibi diğer kamu binaları yapıldı. 847-852'de hüküm süren ilk Bari Emiri "Emir Halfün" idi. Sicilya'dan geldiği; Berber asıllı olduğu ve Ağlabiler devleti için çalıştığı ve hatta bir köle asıllı olduğu sanılmaktadır. 852'de Emir Halfün'ün ölümüyle "Müfarrak bin Sallam" Bari Emiri oldu. Bu emir şehir etrafında bulunan Bizans'a bağlı olan arazileri de eline geçirerek devletinin alanıni büyüttü. O zaman Bağdad'daki Abbasiler halifesi olan Mütevekkil'in Mısır valisine başvurarak Abbasiler hükmü altına gireceğini bildirdi ve Bari'ye "vali" tayin edilmesini istedi. Müfarrak (yaklaşık) 857'de bir suikasta kurban gitti. Üçüncü Bari Emiri "Emir Savdan" 857'de oldu. Lombard "Benevento Prensliği"'na karşı başarılı bir askeri sefer düzenledi. Benevento Dükü "Adelchais" 860'ta mağlubiyete uğratıldı ve Benevento Prensliği Bari Emirliği'ne yıllık tazminat ödeyen vasal bir devlet oldu. 864'te Abbasilerin Mısır Valisi'nden bir önceki emirin istediği gibi Bari Valiliğine tayin edildiğine dair belgeler geldi. Bundan sonra İtalya'da faaliyet gösteren Kutsal Roma Germen İmparatoru II. Ludwig (İtalya) bu Arap devleti ile uğraşmaya başladı. 866'da Ludwig Emir Savdan'a karşı bir muharebe kazandı; ama donanması bulunmadığı için liman şehri Bari'yi alamadı. 869'da Ludwig Bizans Imparatoru I. Basilios ile anlaştı ve Ludwig'e destek verip Bari'yi ele geçirmek için Bizans donanması gönderildi. 871'de Bari şehri Ludwig eline geçti ve Bari Emirliği sona erdi. Bob Beamon Robert "Bob" Beamon (29 Ağustos 1946) Amerikalı eski atlet. Beamon 1968 Mexico City Olimpiyatları'nda kırdığı uzun atlama dünya rekoruyla tanınır. Bu rekor 1991'de Mike Powell'ın derecesine kadar, yaklaşık 23 yıl boyunca geçilememiştir. Beamon'un rekoru ayrıca, Jesse Owens'ın 1935-1960 yılları arasında elinde tuttuğu 25 yıllık rekordan sonra, en uzun süreli geçilemeyen ikinci derecedir. Bob Beamon New York'un Queens bölgesinde doğdu. Jamaica High School'a devam ettiği dönemde atletizm koçu Larry Ellis tarafından keşfedildi. 1965'te uzun atlamada Birleşik Devletler ikincisi olarak, Teksas El Paso Üniversitesi'nden atletizm bursu kazandı. Beamon, ırkçı politikaları olduğu gerekçesiyle Brigham Young Üniversitesi'ne karşı yarışmayı reddedince üniversiteden uzaklaştırıldı. Bu kararla antrenörsüz kalan sporcu, Ralph Boston'un gözetiminde çalıştı. Meksiko'da yapılan 1968 Yaz Olimpiyatları'nda 18 Ekim günü, Beamon 8,90 m'lik atlayışıyla uzun atlama dünya rekoruna imza attı. Metrik ölçülere yabancı olan Amerikalı, görevliler tarafından derecesi açıklandığında tepkisiz kaldı. Takım arkadaşı ve hocası Ralph Boston, dünya rekorunu 2 fite yakın farkla kırdığını söylediğinde ise duruma inanamayan Beamon elleriyle kapattığı yüzündeki şok ifadesiyle dizlerinin üstüne düştü. Amerikalı sporcu, oyunların bu unutulmaz anında, rakiplerinin yardımıyla ayağa kalktı. Spor basınından Dick Schaap rekor atlayışı üzerine "The Perfect Jump" ("Mükemmel Atlayış") isimli bir kitap yazdı. Beamon'un atlayışı öncesinde, uzun atlama dünya rekoru 1901'den itibaren on üç kez kırılmıştı. Her defasında rekorun ortalama gelişimi 6 cm ve en büyük artış 15 cm'ydi. Beamon'un rekoru 23 yıl sonra, 1991'de, Mike Powell tarafından kırılabildi. 1964 Olimpiyatları şampiyonu Büyük