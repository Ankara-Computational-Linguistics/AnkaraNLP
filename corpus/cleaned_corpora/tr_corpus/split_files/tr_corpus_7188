yöneldiler ve para birimi Yuan'ı dolara karşı düşük değerde tutan Çin'de ucuz üreticileri buldular. Başka ekonomistler bu iddiayı desteklemeyerek 1990'larda hem Çin'in hem de ASEAN ülkelerinin ihracatlarının çok hızlı miktarda yükseldiğini belirtmektedirler. Bazı ekonomistler, örneğin Cato Enstitüsü'ndekiler, Asya krizinin piyasa psikolojisi (sürünün yaptığını yapmak) veya teknoloji (daha doğrusu kapitalizmin daha verimli bir biçimi, daha hızlı ve ucuz bir şekilde bilgi edinme ve hızlı tepki süresi) yüzünden değil de bilgiyi çarpıtan ve bunun sonucu olarak kırılganlık yaratıp spekülatörleri çeken yanlış makroekonomi politikaları yüzünden çıktığını öne sürmektedirler. "Sürü psikolojisi" olarak gösterilen hareketler spekülatörlerin mantıklı hareketlerinin sonuçlarıydı ve hükumetin uyguladığı sabit döviz kuru merkezli para politikasının sürdürülemez olduğunun yatırımcılar tarafından görülmesi sonucunda oluşmuştu. Bu tür ekonomistlere göre krizin nedeni, piyasa bozukluklarını düzeltmek için uygulanan sürdürülemez makroekonomik/korumacı politikaların düzeltmek istenilen bozuklukları bizzat yaratmasıdır. Joseph Stiglitz ve Jeffrey Sachs gibi diğer ekonomistlere göre reel ekonominin krizdeki etkisi finansal piyasaların etkisine göre sınırlı kalmıştı. Bu iddiaya temel olarak krizin hızı gösterilmektedir. Sachs ve diğerleri krizin oldukça hızlı gelişmesini ani risk şoku sonucu oluşan klasik para kaçışına benzettiler. Sachs bu iddiayı temellendirmek için krizin hemen sonrasında IMF önerisi ile uygulanan sıkı para politikasını, Frederic Mishkin ise piyasalardaki bilgi asimetrisinin yatırımcılarda "sürü psikolojisi"ne yol açtığını ve reel ekonomideki küçük riski büyüttüğünü öne sürmektedir. Kriz aynı zamanda "piyasa psikolojisi"ne ilgi duyan davranış ekonomistlerinin de ilgisini çekmiştir. 10 ASEAN ülkesinin dışişleri bakanlarına göre para birimlerinin koordineli manipülasyonu ASEAN ekonomilerini destabilize etmek için yapılan kasıtlı bir plandı. Eski Malezya Başbakanı Mahathir Mohamad ünlü borsa spekülatörü George Soros'u Malezya ekonomisini spekülasyonlarla krize sokmakla suçladı. Malezya'daki Subang Jaya'da toplanan 30. ASEAN Toplantısı'nda 25 Temmuz 1997'de ASEAN ülkelerinin işbirliğinin arttırılması ve ASEAN çıkarlarının korunmasına dair ortak bir bildiri yayınlandı. ASEAN ülkeleri kriz öncesinde yeterli finansal birikimi sağlama konusunda görüş birliğine varmalarına rağmen bunu başaramamışlardı. Bu açıdan Asya krizinin, yeterli kaynağın zamanında biriktirilip manipülasyonların önlenememesi sonucu ortaya çıktığı söylenebilir. Krizin önemli nedenlerinden biri bölge ekonomilerindeki yabancı sermayedir. Tüm bu ülkelerin krizden önceki durumları ve krize yönelik yaklaşımları göz önünde bulundurulduğunda krizin nedenini tek bir başlık altında toplamak mümkün değildir. Bundan dolayı Asya krizinin nedenlerini açıklamak için pek çok noktaya değinilmelidir. İlk olarak kambiyo ve borçlanma politikalarının niteliği incelendiğinde Asya ülkelerinin bu konuda yanlış politikalar izlediği görülebilir. Güney Doğu Asya ülkeleri kriz başlamadan önceki yıllarda yabancı sermaye girişine dayalı büyüme politikası izledikleri ve bunun sürekliliğini sağlamak istedikleri için kendi yerel para birimlerini uzun bir süre sabit kur ile ABD dolarına bağladılar. Ancak 1990'ların ikinci yarısında doların değer kazanmasıyla bu durum sorun yaratmaya başladı. Tayland'ın en büyük sorunu para biriminin değer kaybetmesiydi. Bu gidişat fark edildiğinde para biriminin değerini korumak ve krizi atlatmak için IMF'e başvurdu. Malezya'da büyüme ve enflasyon oranları her yıl hesaplanmamış, hesaplansa da göz ardı edilmiştir. Bir ülkede büyümeyle birlikte enflasyon oluşması genel kabul görmüş bir görüştür. Buna bağlı olarak büyüme ve enflasyon arasındaki denge korunmalıdır. Malyeza'daki önemli bir sorun, toplam nüfusun iş hacmiyle dengede olmamasıdır. Bu da iş gücü açığına yol açmıştır. Güney Kore, Kore Savaşı'ndan sonraki 30 yıl içerisinde ekonomik olarak önemli ölçüde büyüyerek dünyanın en büyük 11. ekonomisi olmuştur. 1997 krizinin bu kadar derinden ve çok hissedilmesinin sebebi krizin merkezinde bankaların yer almasıdır. Endonezya'da krizin oluşmasındaki en büyük neden bankalarda yaşanan hatalardır ve bu hatalar Endonezya'yı krizden en çok etkilenen 4. ülke yapmıştır. Endonezya'nın para birimi rupi %35, borsa %50 değer kaybına uğramıştır. 1997 Doğu Asya Mali Krizinin Tayland'da başlaması tıpkı bir bulaşıcı hastalık gibi diğer ülkelere de yayılmış onları krizden en çok etkilenenler sırasına koymuştur. Başlangıç noktasının Tayland olduğu bu krizde en önemli nokta kriz patlak verince yabancı yatırımcılar paralarını Asya'dan çektiler. IMF'in kriz sırasındaki tutumu oldukça tartışma yarattı ve yerel ülkelerde bu krizin "IMF krizi" olarak adlandırılmasına yol açtı. IMF gelişmekte olan ülkelerin hızlı bir kapitalistleşme yolunda gitmesini teşvik etmişti. Bunun sonucu olarak mali sektör liberalleşti (para üzerindeki sınırlamalar kaldırıldı ve sıcak para serbestleşti), yüksek faiz politikası ile portfolyo ve banka yatırımları arttı, para birimleri dolara sabitlenerek yabancı yatırımcının para birimi riski azaltıldı. IMF's Role in the Asian Financial Crisis Kriz öncesi tutumun yanında krizin çıkması ile birlikte IMF'in tutumu da çok tartışıldı. IMF'in, bu krize hızlı müdahale etmesine rağmen beklenen sonuçların alınamaması, IMF yöntemlerini de tartışmaya açtı. IMF'in borçlarını ödeyemeyen şirketlerin kapatılmasını şart koşması ülkelerdeki halkta hoşnutsuzluk yarattı. 1997'deki kriz dünyadaki çoğu ülkelerin ekonomik dengelerini değiştirdi, gelir dağılımında yüksek derecede farklılıklar meydana geldi. Tek başına ayakta durmaya çalışan ülkeler, bireyler birleşmek zorunda kaldılar ya da finansal olarak borca girip ekonomilerini daha kötü hale getirdiler ve IMF'in kriz sırasındaki durumu da krizin çıkmasına, tartışılmasına ve sonuçların olumlu olmamasına neden oldu. 1997 Doğu Asya mali krizi Dünya ekonomisi üzerinde olumsuz etkiler yaratmıştır. Gelişmiş veye gelişmekte olan ülkelerde benzer şekilde krizden finansal olarak etkilenmiştir. Bu bölgede yaşanan kriz yabancı yatırımcılar tarafından farkına varıldığını ve finansal eksikliklerin gün yüzüne çıktığı söylenebilir. Bu tür krizler IMF ve Dünya Bankası tarafından desteklenir ve çözüme kavuşturulmaya çalışılmaktadır. Bu kriz ülkelerin de mikro ve makro dengesizlikler ortaya çıkmıştır. Bunların dışında bu kriz beraberinde birçok şeyi ortaya çıkartmıştır. Örneğin; Bütçe açığı, issizlik, enflasyon, cari açık, dış borç, para ve maliye politika farklılıkları, uluslararası rezervler beraberinde gelen sorunlardır. 1997 Doğu Asya Mali Krizi finansal bir panikten ibarettir. Krizin çıkması ile çok araştırma yapılmış ancak özellikle küreselleşme nedeniyle artan dinamik uluslararası ticaret ve mali sistemin , kötü yönetilen yerel mali kurumların çatışması üzerinde durulmuştur. IMF bu krizi 4 temel başlık üzerinde özetlemiştir: Anna Nicole Smith Anna Nicole Smith (28 Kasım 1967, ABD - 8 Şubat 2007, Florida, ABD), Amerikalı strip yıldızı ve model. Gerçek adı Vicki Lynn Hogan olan Anna 28 Kasım 1967'de Houston, Teksas'ta Donald Eugene Hogan ile Virgie Mae Tabers'ın kızı olarak dünyaya geldi. 17 yaşında Billy Smith ile evlendi ve Daniel Wayne (d. 22 Ocak 1986 - ö. 10 Eylül 2006) adında bir oğulları oldu. 1993 yılında "Playboy" dergisi tarafından yılın güzeli seçildi. 1994 yılının haziran ayında, 89 yaşındaki Teksaslı ünlü petrol milyarderi J. Howard Marshall ile evlendi, 14 ay süren evliliğinin ardından kocasının ölümüyle Marshall'ın oğlu E. Pierce Marshall ile miras mücadelesine girişti. 1994 yılında "The Hudsucker Proxy" ve "" filmlerinde küçük roller almıştır. 1995 yılında aksiyon filmi "To the Limit"te Colette Dubois rolünü, 1997 yılında gene bir aksiyon filmi olan "Skyscraper"da Carrie Wisk rolünü oynamıştır. 2002 yılında kablolu yayında kendi programı olan "The Anna Nicole Show"u yapmış, 2003 yılında "Wasabi Tuna", 2005 yılında "Be Cool" filmlerinde rol almıştır. Anna Nicole Smith'in bir kız çocuğu dünyaya getirmesinden 3 gün sonra, 10 Eylül 2006'da oğlu Daniel Smith Bahamalar'da öldü. Ölüm sebebi belirlenemese de Anna Nicole'un avukatı Howard K. Stern, yaptığı açıklamada uyuşturucu veya alkolün sebep olduğuna inanmadıklarını açıkladı. Oğlunun ölümünden bir yıl sonra Florida'da bir otel odasında ölü bulunan Anna Nicole Smith, oğlunun yanında, Bahamalar'da toprağa verildi. Benekli geyik Benekli geyik ("Axis axis"), geyikgiller (Cervidae) familyasından bir geyik türü. Sri Lanka, Bangladeş ve Hindistan'ın büyük kısmında ormanlık arazide bulunur. Hindistan ormanlarında en yaygın olan geyik türüdür. Kürkü kırmızımsı açık kahverengi renginde ve beyaz beneklidir ve alt kısmı da beyazdır. Her yıl dökülen boynuzları genellikle üç uçlu olup lir şeklinde bükülür ve 75 cm'ye kadar uzayabilir. Kısmen tropik iklim nedeniyle uzun bir çiftleşme dönemi bulunur ve doğumlar yılın her döneminde olabilir. Bu nedenle erkeklerin boynuz dönüşümleri eşzamanlı değildir ve yıl boyunca doğurgan dişilere rastlanır. Sert boynuzları olan erkekler, boynuzları olmayan ya da henüz kadife içinde olanlara karşı üstünlük sağlarlar. Uçmakdere, Şarköy Uçmakdere, Tekirdağ ilinin Şarköy ilçesine bağlı bir mahalledir. Mahallenin Rumca'daki adı "Avdimio"'dur. "Hoş yer" anlamına gelmektedir. Rumlar köy için Avdimio adını kullanırken, yörede yaşayan Türk Yörükleri Uçmakdere'ye "Avdin" adını vermişlerdir. Rumlar zamanında önemli bir şarap üretim merkezi olarak faaliyet göstermiştir. Uçmakdere'ye İstanbul'dan gitmek için TEM Otoyolunu kullanıp, Kınalı çıkışından Tekirdağ yönüne devam etmek gerekiyor. Tekirdağ'ı geçtikten sonra Kumbağ istikametine devam edip, Kumbağ'ı geçtikten sonra bir süre orman yolundan devam eden bu yolu takip ederseniz ilk önce Yeniköy ve sonrasında Uçmakdere'ye varabilirsiniz. Tekirdağ il merkezine 35 km, Şarköy ilçesine 35 km,Çerkezköy'e 96,Çorlu'ya 72 km,Hayrabolu'ya 89 km uzaklıktadır. Tekfen Tower Tekfen Tower, 2001 yılında İstanbul, 4. Levent'te Büyükdere Caddesi üzerinde Tekfen Holding tarafından inşa edilen gökdelendir. Ekim 2002'de hizmete açılan bina 33.000 m ofis alanına sahiptir. Tekfen Tower'da yedi bodrum katı, zemin katı, 22 ofis katı ve çatı katı bulunmaktadır. Yüksekliği ise yaklaşık 118 metredir. Metropolitan Museum of Art Metropolitan Sanat Müzesi, The Metropolitan Museum of Art (The Met olarak da kısaltılabilir), dünyanın en büyük ve en önemli müzelerinden bir tanesidir. Manhattan, New York'taki Central Park'ın yanında yer alan müze, "The Cloisters" adı verilen orta çağ sanatını barındıran bölümü bünyesinde bulundurur. Müzede eski doğu, Mısır, Yunan ve Roma dönemlerine ait eserler bulunmaktadır. Avrupa orta çağ koleksiyonunun bir bölümü ise Manhattan'ın kuzey ucundaki ek binada bulunur. Müze içerisinde bir araştırma kitaplığı, çocuklar için bir bölüm ve etkin bir eğitim sergisi bulunur. Müzedeki batı resim sanatının öne çıkan isimlerine ait tablolar da bulunmaktadır. Ray Kurzweil Raymond "Ray" Kurzweil (d. 12 Şubat 1948), Amerikalı yazar, bilim insanı, mucit ve fütürist. Optik karakter tanıma, metinden konuşma sentezi, konuşma tanıma teknolojisi ve elektronik klavyeli enstrümanlarla ilgilenmektedir. Kendisinin sağlık, yapay zekâ, transhümanizm, teknolojik tekillik ve fütürizm hakkında kitapları vardır. Kertme, Göynücek Kertme, Amasya ilinin Göynücek ilçesine bağlı Alevi bir köydür.Yerleşim yeri dağlık, ormanlık ve yer yer düzlüktür.Topraklar tarıma oldukça elverişlidir. Yeşil ırmağın üç büyük kolundan biri olan Çekerek çayı'nın suları bu köyden geçer. Köy halkının ana uğraşı tarım ve hayvancılıktır. Köylüler fiziki çehre ve görünüş açılarından genel olarak Alevi Türkmenleri'ne benzemektedirler. İlk basta geleneksel göçebe tarzında, sonraları çiftçilik ile uğrasmak üzere Çorum-Amasya yolu etraflarında belli köyleri olusturarak yerlesik hale gelmişlerdir. Köyün ismi ise; Köyün ileri gelenlerinden Bayram Ağa'nın (Berekö) kıtlık zamanı köye ve civarına Kertikli Ambardan yardım yapması nedeniyle bu köy Kertikli kelimesinden gelen Kertme ismi ile anılmaya başlanmıştır. Kertme, köyünün bugünkü yerleşim yeri 18.yüzyılın yaklaşık ilk çeyreğinde , doğu Anadolu'da asimile edilmiş göçmen Alevilerin kaçarak buraya yerleşmesi ile oluşmaya başlamıştır.Yazılı kaynaklardan, köy halkından ve Alevi olduklarından anlaşıldığı üzere Ataları Horasan'dan göçmüştür. Horasan Hazar denizinin Güney Batısında (Tahran'ın kuzeyinde) Türkmenistan ve İran sınırları arasındadır.Bu bölgeye tam olarak Kuzey Horasan denir. Buradaki alevi halk 12.-13. yüzyılda Moğol İstilasından kaçarak Anadolu'ya gelmişler. Anadolu'da köyün İmam Rıza ocağı vesilesiyle ilk yerleşim yerlerinden biri Tunceli Pertek Koçpınar köyüdür. Aşiret olarak Milli aşireti mensubudurlar. Bölgede az sayıda Alevi kürt köy bulunması aşiret anlayışının kaybolmasını beraberinde getirmiştir. Dilleri Kürtçenin bir kolu olan "Kurmançi" dir. Bu dil bugün Adıyaman, Malatya, Çorum, Çankırı ve Amasya'da hala konuşulagelmektedir. Köye ilk yerleşimcilerin yanı sıra katılımlar olmuştur. .Şu an köyde yaşayanların kökenleri hakkında resmi bir yazı veya belge bulunmamakta bunun sebebi olarak da geçmişte göçebe bir hayat sürmüş olmalarına ve devletin etnik kökenlerine karşı sindirme,görmezden gelme ve yok etme arzularına bağlıyoruz.Fakat köylüler kendileri ile yapılan görüşmelerimizde Atalarının Horasan bölgesinden geldiğini, Tunceli, Erzurum gibi illerin köylerinden savaş dolayısı ile kaçtıklarını , On iki imamlardan İmam Rıza'nın ocağından geldiklerini bizzat anlatmaktadırlar. Köy halkının gelenek ve görenekleri daha çok Alevi gelenekleri ile uyum göstermektedir. Konuştukları 'kurmanci' dili Malatya, Adıyaman ve Çorum yöresi Kürtçesi ile benzer ağız özellikleri göstermektedir. Köyün geleneklerinde her yılbaşından belli bir gün sonra "SERE SOLE" (sene başı) anlamına gelen ve köy halkından belli bir grup oluşturularak bu grubunda köy halkından belli bir takım yiyecek toplayarak (ekmek, çay, et, tereyağ, sıvıyağ, bulgur, toz şeker...) toplayıp kendi aralarında belirledikleri bir evde bu toplanan yiyeceklerden yemekler yaptıktan sonra köy halkı toplanarak birlikte yer ve ardından oruç tutarlar. Amasya iline 45 km, Göynücek ilçesine 27 km uzaklıktadır. Onikinci Gece (anlam ayrımı) Onikinci Gece (oyun) --> William Shakespeare'in oyunlarÄ±ndan biri. Onikinci Gece (1996 film) --> Oyunun Trevor Nunn'ın yönettiği film uyarlaması. Onikinci Gece (1910 film) --> Oyunun Eugene Mullin'in yönettiği film uyarlaması. Macbeth Macbeth, William Shakespeare'in en kısası olmasının yanında en önemli trajedilerinden biridir. Tüm dünyadaki hem profesyonel hem de amatör tiyatrolar tarafından sıkça sahneye konulur. Oyunun, bir kısmı Raphael Holinshed'in ve İskoç filozof Hector Boece'nin İskoç Kralı Mac Bethad (Macbeth) hakkında yazdıklarına dayanır. Macbeth'in hikâyesi, genellikle güç düşkünlüğü ve arkadaşlara ihanet konularında örnek bir hikâye olarak gösterilir. Oyun, şimşek ve gökgürültüleri arasında, Üç Cadı'nın bir sonraki buluşmalarının Macbeth'le olmasına karar vermeleriyle başlar. Bir sonraki sahnede, yaralı bir asker, İskoç Kralı Duncan'a, Macbeth (Glamis Baronu) ve Banquo'nun ayaklanan Macdonald tarafından yürütülen Norveç ve İrlanda güçlerini bozguna uğrattıklarını bildirir. Macbeth ve Banquo, bir açıklıkta gezinirlerken, Üç Cadı onları bazı kehanetlerle karşılarlar. Her cadı Macbeth'i ayrı selâmlar: ilki, "Glamis Baronu"; ikincisi, "Cawdor Baronu"; sonuncusu da, "Bir sonraki kral" diye. Cadılar, aynı zamanda Banquo'nun bir kraliyet hanedanına babalık edeceğini bildirirler. İki adam bunlar hakkında düşünürlerken, Cadılar kaybolur. Kral'dan mesaj getiren ve başka bir baron olan Ross, o anda gelir ve Macbeth'in yeni rütbesinin Cawdor Baronluğu olduğunu bildirir. Böylece ilk kehanet yerine gelmiş olur. Diğer kehanetlerin de yerine geleceğine inanan Macbeth'te, kral olma hırsı oluşmaya başlar. Macbeth, karısına yolladığı bir mektupta, Cadıların kehanetlerinden bahseder. Kral Duncan, Macbeth'in Inverness'deki şatosunda kalmak isteyince, Macbeth'in karısı Lady Macbeth, Duncan'ı öldürüp kocası için tahtı sağlamlaştırmak adına planlar yapar. Macbeth, kralı öldürmek konusundaki endişelerini dile getirse bile, Lady Macbeth onu ikna eder. O gece, Macbeth Duncan'ı dramatik bir şekilde öldürür. Lady Macbeth, Duncan'ın öldürüldüğü kanlı bıçağı, kralın uyuyan uşaklarının üzerine koyarak, onları katil gibi göstermeye çalışır. Ertesi sabah, bir İskoç asilzade olan Lennox ve Fife Baronu Macduff şatoya gelirler. Kapıcı kapıyı açar ve Macbeth onları kralın odasına götürür. Burada Macduff, Duncan'ın cesedini bulur. Bunun arkasından Macbeth, sahte bir öfkeyle, daha masumluklarını kanıtlayamamış uşakları öldürür. Şüphe uyandırıcı olaydan kendi canlarının da yanabileceğini sezen Duncan'ın çocuklarından Malcolm, İngiltere'ye; kardeşi Donalbain ise İrlanda'ya kaçar. Tahtın gerçek velihatlarının ani kaçışı, babalarının katilleri onlarmış gibi gösterir ve bundan yararlanan Macbeth, ölü kralın hısmı olduğundan, kendini yeni İskoç Kralı olarak ilan eder. Başarısına rağmen Banquo'nun kralların atası olacağı fikrinden hoşnut olmayan Macbeth, onu kraliyet yemeğine çağırır ve onunla oğlu Fleance'ın gece ata bineceklerini öğrenir. Banquo ve Fleance'ı öldürmek için üç adam tutar. Bu adamlar Banquo'yu öldürmekte başarılı olsalar da Fleance'ı ellerinden kaçırırlar. Yemekte, Banquo'nun hayaleti ortaya çıkar ve Macbeth'in yerine oturur. Bu normal olmayan hallerden rahatsız olan Macbeth, Cadılara tekrar gider. Cadılar, üç ruh çağırırlar ve bu ruhlar Macbeth'e "Macduff'a dikkat etmesini", "Macbeth'e kadın tarafından doğurulan hiç kimsenin zarar veremeyeceğini" ve "Büyük Birnam Ormanı'nın Dunsinane Tepesi'ne gelmediği sürece Macbeth'in kaybolmayacağını" bildirirler. Bundan sonra, o sıralarda sürgünde olan Macduff'ın yokluğundan yararlanan Macbeth, Macduff'ın şatosundaki herkesi - Macduff'ın karısı ve çocukları da dahil - katleder. Lady Macbeth, kocasıyla birlikte işlediği suçların vicdan azabından yıkılır ve oyundaki ünlü bir sahnede, uyurgezer haldeyken, ellerinden hayali kan izlerini çıkarmaya çalışır. İngiltere'de, Malcolm ve Macduff, İskoçya'ya karşı bir istila planlarlar. Malcolm, Macduff ve İngiliz Siward ile birlikte Dunsinane Şatosu'na karşı bir saldırı başlatır. Birnam Ormanı'nda kamplarlarken, askerlere ağaçları kesip, onları kamuflajda kullanmaları konusunda bir talimat verilir; böylece Cadıların ikinci kehaneti de yerine gelmiş olur. Bu sırada, karısının öldüğünü öğrenen Macbeth (ki ölümünün sebebi açık değildir; ancak bazıları tarafından intihar ettiği düşünülmektedir), ünlü bir nihilist konuşma yapar. Malcom'ın ordusu şatoya girdikten sonra, İngiliz Siward'ın oğlu, Macbeth tarafından öldürülür. Macbeth, daha sonra Macduff'la yüzleşir. Ancak Macbeth, bir kadın tarafından doğurulmuş herhangi biri tarafından öldürülemeyeceğini bildiği için bundan hiç endişelenmez. Bunu Macbeth'in ağzından duyan Macduff, "annemin rahminden / Vakitsiz koparıldım" (Yani, annesinin doğal doğumundan önce sezaryen ile doğmuş ve böylece aslında "doğurulmamıştır".) diyerek, Macbeth'in, geç de olsa, Cadılar tarafından yanlış yöneltildiğinin farkına varmasını sağlar. Yine de dövüşmeye devam eden Macbeth'in, dövüşün sonunda, kafası Macduff tarafından kesilir ve böylece Cadıların son kehaneti de gerçekleşmiş olur. Oyunun son perdesinde, Malcolm, gerçek hak sahibi olarak İskoç Kralı olarak taçlandırılır ve böylece İskoçya tekrar huzura kavuşur. Cadıların Banquo hakkındaki kehanetinin ("Sen krallara baba olacaksın") Malcolm ile gerçekleşmesiyle gerçek hayatta bir bağlantı olup olmadığı tartışılsa da, halk, o dönemin kralı olan I. James'in, sözde Banquo'nun neslinden geldiğini varsayıyordu. Macbeth (anlam ayrımı) Jamaika millî futbol takımı Jamaika millî futbol takımı, Jamaika'yı uluslararası düzeyde temsil eden futbol takımıdır. Mikroiklim Mikroiklim (mikroklima, mikro-klima) zemine yaklaşık 2 metre yükseklikteki iklimi ya da belirgin ve küçük bir alandaki (örneğin bir şehirde binalar arasındaki) iklim anlamına gelir. Mikroklima, çevresindeki büyük iklim (makroklima) özelliklerinden ayrılan küçük iklim alanıdır. Küçük alanlı iklim, mikro iklim denilebilir. Mikroklimayı mikroklimatoloji bilimi inceler. Mikroklimatoloji bitki yetişmesi, hayvancılık, ormancılık ve çiftçilik açısından önemlidir. Vadi ile tepe, şehir ile çevresinin iklimlerinin karşılaştırılması mikroklimanın konusudur. inceleme alanı daha da dar seçilebilir. ormanın bir kenarı ile diğer kenarı, tarlanın sürülen tarafı ile sürülmemiş tarafı incelenebilir. Tarımsal mikroklimada, bir ürünün yetişebileceği alan incelenir. Örneğin buğday tarımı için, tarlası genişliği ve bir metre yüksekteki alanın iklimi baz alınır. Bilimsel olarak mikroklima alanı genişliği ve yüksekliği birkaç metrelik bir alanı kapsasa da günlük kullanımda daha geniş ölçütler kullanılır. Artvin ili Yusufeli ilçesi dağların arasında alçak bir vadi içerisinde yer aldığından mikroklima alanı olarak değerlendirilir. Karadeniz iklim bölgesinde Akdeniz İkliminin karakteristik bitkisi zeytinin tarımının yapılabilmesi bunun nedenidir. Iğdır sert karasal iklimin hakim olduğu Doğu Anadolu Bölgesinde yer alır. Iğdır Ovası'nda pamuk yetiştirilmesi mikroklima örneğidir. Zemine yakın bölgede rüzgarın zemini aşındırması, güçsüz hava akımları, büyük ısı değişimleri, zeminin tipi, bitki örtüsü ve benzeri nedenlerden dolayı yerelleşmiş farklı bir iklim oluşabilir. Mikroiklim özellikle nadir bulunan bitkiler için çok önemlidir, çünkü bu bitkiler iklim değişimine çok duyarlıdır. Mikroiklim yalnızca bitkiler için değil, ayrıca insanlar için de önemlidir. Özellikle mimarların inşaat malzemesi seçiminde mikroiklimi göz önünde bulundurması gerekir. Vanya DayÄ± Vanya Dayı (), Rus oyun yazarı Anton Çehov'un 1897 yılında yayımlanan tiyatro oyunu. Eser, ilk kez 1899 yılında Moskova'daki Moskova Sanat Tiyatrosu'nda Konstantin Stanislavski'nin yönetmenliğinde sahnelendi. Çehov, ülkesi Rusya'nın ekonomik ve toplumsal olarak karışık olduğu bir dönemde yazdığı "Vanya Dayı"'da namusuyla çalışan ve kazandığı ile yetinmeye çalışan Vanya ve yeğeni Sonya ile çalışmadan gösterişli bir hayat süren Profesör Serebryakov ve genç karısı Yelena arasındaki çatışmayı anlattı. Galvaniz Galvaniz, 450-455 derecedeki erimiş çinkonun içine daldırılan çeliğin kaplanmasına denir. Çinko, demirle kuvvetli bağlar yaparak üçlü bir faz tabakası meydana getirir. Özellikle paslanmaya karşı yapılan bu işlem dışarıda, açık havada her türlü hava koşulunda çalışacak metallerin ömrünün uzatılması için yapılmaktadır. Galvaniz olmuş metale kromat kaplanırsa ömrü artar. Galvaniz işleminden sonra dikkat edilmesi gerekenler, galvanizin mikron değeri, malzemeye yapışkanlığı uygunluğu, deliklerdeki çapaklar, uç kısımlardaki galvaniz birikintileri, birbirine yapışmış malzemeler, dros yapışması, kaplanmamış bölgeler ile kül yapışması ve beyaz paslara dikkat edilmelidir. Demir malzeme galvanizlenmeye uygun olarak imalat aşamasında tasarımlanmalıdır. Çinko giriş delikleri ve basınç çıkış delikleri özellikle içi boş olan malzemelerde önemlidir. Galvaniz prosesi şu şekildedir. Yağ alma, durulama, asitle dağlama, durulama, fluxlama, kurutma ve daldırma işlemlerinden oluşur. Galvanizlenebilen bazı küçük parçalar da vardır. Zincir galvanizi, ankraj galvanizi, profil galvanizi, sac galvanizi, saplama galvanizi gibi birçok malzeme galvanizlenebilir. Galvaniz topraklama kazık ve galvaniz topraklama şeritler de topraklama hatlarında kullanılmaktadır. Genel olarak galvanizlenebilen malzemelerin kimyasal kompozisyonları şu şekildedir; %*0,05'ten az Silisyum Yüksek silisyum ve fosfor değerleri çoğu kez sandelin denilen mat ve kalın kaplamaya neden olabilmektedir. Vanya Dayı (anlam ayrımı) Vanya Dayı (oyun) --> Anton Pavloviç Çehov'un yazdığı bir oyun. Vanya DayÄ± (1963 film) --> Laurence Olivier'li uyarlama. Dyadya Vanya (1970 film) --> Sovyet uyarlama. Vanya Dayı (1957 film) --> Franchot Tone'un uyarlaması. 1989 Eurovision Şarkı Yarışması 1989 Eurovision Şarkı Yarışması, 34. Eurovision Şarkı Yarışması'dır. Yarışma 1988 yarışması'nı kazanmasından dolayı 6 Mayıs 1989 tarihinde İsviçre'nin kenti Lozan'da bulunan Palais de Beaulieu'da yapılmıştır. Yarışmanın sunuculuğunu Jacques Deschenaux ve Lolita Morena yapmıştır. İsviçre ikinci defa yarışmaya ev sahipliği yapmıştır. Yarışmanın kazananı 'yı temsil eden "Rock Me" adlı şarkısıyla Riva olmuştur. Yugoslavya yarışmayı ilk kez kazanmıştır. Lozan, İsviçre'nin Fransızca konuşulan kısmında bir şehir ve Vaud kantonunun başkenti ve en büyük şehridir. Şehir, Cenevre Gölü kıyısında yer almaktadır (Fransızca: Lac Léman veya sadece Le Léman). Kuzeybatısındaki Jura Dağları ile birlikte Fransız şehri Évian-les-Bains'e bakmaktadır. Lozan, Cenevre'nin 62 kilometre (38.5 mil) kuzeydoğusundadır. 1989 yarışmasına ev sahipliği yapmak için kongre ve sergi merkezi olan Palais de Beaulieu seçildi. Merkezde 1.844 kişilik Théâtre de Beaulieu konseri, yarışmanın yapıldığı dans ve tiyatro salonu yer alıyor. 1954'te açılan Théâtre de Beaulieu, İsviçre'deki en büyük tiyatrodur. 1989 yarışmasına 22 ülke katılmıştır. yarışmaya geri dönmüştür. "Ev sahibi Orkestra Şefinin adı ve soyadı kalın yazıyla yazılmıştır" Aşağıda finaldeki tüm 12 puanların bir özeti verilmiştir: Kötümserlik Kötümserlik kavramı (pesimizm) iyimserlik (optimizm) kavramının tam karşıtı olarak, dünya görüşü ve yaklaşımında düzeltilemeyecek kötü bir dünya portresidir. Kötümserler her zaman kötü biten bir son düşünürler. Kötümser birinin "Bardağın yarısı boş mu yoksa yarısı dolu mu?" sorusuna vereceği yanıt, yarısının boş olduğu yönünde olacaktır. Kötümserlik, tarih boyunca, düşüncenin birçok temel alanında etkili olmuştur. İstenç ve Tasarım Olarak Dünya adlı eserinde Arthur Schopenhauer radikal bir metafizik kötümserliğini nedenselleştirmiştir. Temel cümlesi olan "bütün yaşam acı çekmedir" (Alles Leben ist Leiden) ya da tüm hayatın tek bir kelimeyle açıklaması olarak gösterdiği "çabalama" (streben) filozofun dünyaca tanınmış en önemli kötümserlerden olduğuna birkaç örnektir yalnızca. Özellikle 20.yy düşünce dünyasında kötümserlik büyük bir ölçüde kendini gösterir. Kötümserliğin etkilediği isimlerden birkaçı olarak Émile Michel Cioran, Ulrich Horstmann, Ludwig Marcuse, Theodor Heuss gösterilebilir. Dezenkarnasyon Dezenkarnasyon, sözcük anlamıyla “etten ayrılma” anlamına gelip, ölüm denilen olaya Spiritüalist terminolojide verilen addır; solunum ve kalp atışlarının durmasıyla anlaşılan bu olay, Spiritüalizm’de “ruh ile yoğun (fiziksel) beden arasındaki ilişkinin kesin olarak kesilmesi” şeklinde tanımlanır. Fakat buradaki “etten ayrılma” ifadesi vücudun içinden çıkıp gitmek anlamında değil, ruhun vücut üzerindeki hakimiyetini durdurması, vücudu etki altında tutmayı bırakması anlamında kullanılır; çünkü madde-dışı bir varlık olan ruh için, mekanla ilgili olan girmek ve çıkmak fiilleri kullanılamaz. Spiritüalist terminolojideki terimlerle dezenkarnasyon, ruhun, perisprisini bedenden çekerek konsantrasyonunu spatyuma kaydırmasıdır. Spiritüalist görüşe göre, her ölüm aynı zamanda bir doğumdur; çünkü fiziksel bedenini terk etmek spatyumda doğmak demektir. Ruh’un amaç ve etki sahibi, şuurlu ve madde-dışı bir varlık olduğunu kabul eden pek çok düşünür, deneysel spiritüalistler gibi, dünya yaşamını geçici bir rüya, ölüm olayını ise rüyanın bitmesiyle uyanma ve ruhun asli vatanına dönüşü olarak yorumlamıştır. Spiritüalist görüşe göre, ölüm aşama aşama gerçekleşen bir olay olup, can çekişmesi sırasında insan maddi belirtiler bakımından ölmüş sayılmasa da, ruh maddeden kısmen kurtulmuş durumdadır, yani spatyuma geçişi başlamış durumdadır. Ruh bu sırada adeta iki alemde yaşıyor gibidir. Bu durum, ruh ve beden ilişkisinin gevşediği hipnozdaki üç aşamayı andırır: Ölenin “teşevvüş” adı verilen bocalama hali hipnozdaki telkin aşamasına, öldükten sonraki uyuşukluk hali hipnozdaki katalepsi aşamasına, spatyumdaki lüsidite hali de hipnozdaki somnambül aşamasına benzer. Teşevvüş adı verilen hal şöyle açıklanır: Yeryüzündeki son dakikasını bitiren, gözünü derhal öteki alemde açmaz; bir geçiş dönemi geçirir. Bu geçiş aşamasının en belirgin özellikleri, dezenkarne olan (bedenini terkeden) varlığın, bedenini terk etmiş olduğunu anlayamaması ve maddeye bağlılığını, dünyevi alışkanlıklarını (dünyevi düşünme alışkanlığı vs.) terk edememesi yüzünden girmekte olduğu yeni aleme uyum gösterememesidir. Bu bocalama, kargaşa haline teşevvüş ve bu aşamaya “kendiliğinden imajinasyon aşaması” adı verilir. Milet Milet (Klasik Yunanca: Μίλητος, "Milētos" ve Latince "Miletus" Hititçe: "Millawanda") Anadolu'nun batısında, Ege bölgesinde (klasik adı "Meander" olan) Büyük Menderes Nehrinin hemen ağzına yakın deniz kıyısında bir antik liman şehridir. Şimdi Aydın'in Didim İlçesi'nde Akkoy'un 5 km. kuzeyinde ve Balat köyü yakınında bir harabe halinde olup limanı Büyük Menderes tarafından doldurulduğu için yaklaşık 10 km denizden içeride bir mevkidedir. Miletos'un taş devrinden beri yerleşim olduğu bilinmektedir. Fakat Miletos ve etrafında bulunan adalarda taş devrinde yaşayanlar hakkında arkeolojik delil bulunmamaktadır ve bu Ege Denizi'nin sularının yükselmesine ve Büyük Menderes'in ağzının birkaç kere değişmesine atfedilmektedir. Arkeolojik araştırmalarla elde edilen bilgilere göre ise Miletos ilk olarak MÖ 3500-3000 yıllarında Cilalı Taş Devri'ni yaşayanların bir yerleşimi olmuştur. Bafa Gölü dibinden alınan sondaj örneklemlerinde yapılan polen sayımlarına göre Büyük Menderes vadisinde Miletos'tan daha içeride bulunan alanlarda yaprak döken ağaçlıklı çayırsal alanlar bulunmakta ve cilalı taş devri yerleşimleri için hayvancılık yapmaya uygunluk sağlamaktadır. Cilalı taş devri yerleşimlerinin su kaynaklarına yakın, stratejik olarak iyi korunabilecek (örneğin Büyük Menderes kenarında ve sahilde yüksek uçurumlu) mevkilerde ve ada kıyılarında bulunduğu, hayvancılık ve deniz ürünleri ile geçindikleri kabul edilmektedir. Miletos'ta Bronz Devri arkeolojik kalıntıları MÖ 1900 civarında ticaret ile ele geçirilmiş olan Girit, Minos Uygarlığı tarafından üretilmiş bronz eşyalar halinde görülmektedir. Bundan çıkarılan sonuca göre, Miletos bu devirde, Anadolu'nun içleriyle ilişkilerle değil, Ege Denizi'nden gelen ilişkileri ile gelişmiştir. Antik Miletos şehrinin bulunma efsanesine göre şehrin ilk yaşayanları Girit üzerinden gelmiştir. Çok ünlü Roma zamanında yaşamış (d. MÖ 63/64 – ö. MS 24) Yunan geografyacısı Strabon'a göre Ephorus şunu bildirmiştir: Miletos'un bulunduğu yere yakın, denizden epeyce yüksek bir tepe mevkinde ilk defa Giritliler tarafından bir yerleşim kurulmuş ve bu onlar tarafından tahkim edilmiştir. Eskiden "Leleg"ler tarafından yerleşilmiş olan ve onların elinde bulunan şimdiki Miletos mevkindeki araziler üzerine, Sarpedon eski Giritliler tarafından kurulan şehirden getirdiği koloniciler ile yeni bir şehir kurmuş ve bu yeni kurulan şehir Miletus anısına adlandırılmıştır. Diğer antik şehirlerin aksine olarak, Miletos hakkında eski klasik tarihçiler ve coğrafyacılar şehrin kurulması hakkında daha renkli efsaneler anlatmamaktadırlar. Miletos hakkında ilk yazılı arkeolojik kaynaklar Geç Bronz Dönemi'ne ait olup bunlar Hitit kaynaklıdır. Kent Hitit kaynaklarında Millavanda olarak geçmektedir. Ahhiyava kontrolündeki kent, III. Hattuşili döneminde Hititli bir hain olan Piyamaraddu’nun Hitit aleyhine faaliyetlerine yataklık etmektedir. Tarihi tespit edilen Miletos ismi geçen ilk yazılı belge Miletos'un "Millawanda" şehri adıyla Hitit Kralı olan II. Murisili'nin vakanamelerinde bulunmaktadır. Yaklaşık MÖ 1320de Milliwanda şehri Arzawa'lı Uhha-Ziti'nin isyanına destek göstermiştir. "II. Murisili" generalleri olan Mala-Ziti ve Gulla'ya Milliwanda'ya hücum etmelerini emretmiş ve onların hücumu sırasında şehrin bazı kısımları yanmıştır. Miletos'ta yapılan arkeolojik kazılarda söz konusu döneme ait tabakalarda büyük bir yangın olduğu açığa çıkarılmıştır Hitit Boğazköy arşivlerinde Miletos hakkında tarihleri tam olarak saptanamayan çivi yazısı vesikalar da bulunmuştur. Bu vesikalarda Miletos ismi değişik şekillerde (Milawata, Milwata) yazılmıştır. "Manapa-Tarhunta" mektupları serisinde bulunan "Tawagalawa mektubu"na göre "Milawata"nın valisinin ismi "Atpa" olup bu vali "Ahhiyawa" idaresi altındadır ("Ahhiyawa"nin Miken Yunan devleti olduğu sanılmaktadır). Aynı mektuba göre Atriya adlı bir şehir de Atpa'nın Milawata'daki idaresi altında bulunmaktadır. "Manapa-Tarhunta" serisindeki bir başka mektupta da "Atpa" adı anılmaktadır. Bu mektubun ilgilendiği ana olay birçok maceradan sonra Milawata'ya gelen "Piyama-Radu" adlı bir eşkıya, "Atpa" önünde "Manapa-Tarhunta"yı çok rencide eden sözlerle rezil etmiştir; bu mektubu yazan bundan şikayet etmektedir. Bir Hitit alt kralı "Piyama-Radu"yu Milawanta'ya kadar kovalamış gelmiştir. "Tawagalawa" mektubuyla bu eşkıyanın kendilerine verilip "Hatti" hukukuna göre yargısının sağlanması istenmektedir. İkinci seri ise "Milwata" mektupları olarak Miletos'u adlandırır. Bu seriye göre Hitit kralı ve ona bağlı olan bir Luvi alt kralı (büyük olasılıkla Mira'lı "Kupanta-Kurunta") ile birlikte "Milwata" üzerine bir sefer düzenlemişlerdir. Bu "Milwata"'nin Miletos'un yeni Hitit ismi olduğu kabul edilmektedir. Bu mektubun devamına göre de Milwata ve Atriya o zaman Hitit idaresine geçmiş bulunmaktadır. Yunan eserlerine göre Miletos'ta ilk yaşayanlar Karyalılar ve Leleglerdir. Homeros'un yazdığına göre Troia Savaşı sırasında Miletos bir Karya şehri idi. Troya savaşının sonlarında Pylos'ta bulunan iç kalede Miletos'tan gelmiş "Mil[w]atiai" asıllı kadın esirler bulunduğu da belirtilmiştir. Tunç Çağı döneminin sonunda ortaya çıkan "denizden gelen kavimler" (Mısır'da Hiksoslar) göçleri ile Milet'in tekrar zarar uğradığı ve yanıp yıkıldığı bildirilmektedir. Yunan tarihsel karanlık çağlarında Herakles oğullarının geri dönüşünden sonra efsane yazanlara göre Yunanistan'dan Anadolu'ya yeni koloniciler gelip yerleşmişler ve bunlar Yunanca konuşan İyonya halkını oluşturmuşlardır. Miletos şehri efsanesine göre Atinalı Kodros'un oğlu "Neleus" koloniciler başında Miletos'a gelmiş ve Miletoslu erkeklerin hepsini öldürerek onların karılarını alıp Miletos'u bir koloni olarak yeniden kurmuşlardır. Efsaneye göre Miletoslu kadınlar bundan hoşlanmamış ve yeni kocaları ile bir masaya oturmamaya karar vermişlerdir. Antik Yunan çağlarında bir bağımsız şehir olan Miletos önce "Neleus" soyundan geldiklerini iddia eden krallar tarafından idare edilmiş; MÖ 800'den sonra şehri idare eden aristokrat soylular olmuştur. MÖ 687'den itibaren şehrin idare şekli, tiran adı verilen tek olarak mutlak idareci, diktatörlere geçmiştir. Miletos şehri, Anadolu'da on iki İon şehrinin kurmuş olduğu "İonia Birliği" üyesi olduğu görülmektedir. MÖ 8. yüzyılda yapılan "Lelantin Savaşları"'a katılan İonia şehirlerinden biri Miletos'tu. Kendisi bir koloni olarak kurulan Miletos MÖ 6. yüzyılın ilk yarısında bir deniz imparatorluğu merkezine dönüşmüştür. Miletos, Karadeniz kıyısında, içinde Trabzon, Sinop ve Kırım'ı da kapsayan, kendine bağlı 98 adet koloni kenti kurarak muhteşem bir güce ulaşmıştır. Klasik Yunanistan daha yeni gelişmekte iken, İyonya'da merkez durumundaki Miletos, Anadolu kıyılarında birdenbire bir sanat, ilim ve felsefe merkezi olarak parlamıştır. Antik Yunan medeniyetinin bilimde ilerlemesi Miletos ekolu yoluyla başlamıştır. Klasik çağların çok ünlü Miletos asıllı tabiat alimleri arasında Thales, Anaksimenes, Anaksimendros, ve Hekataios sayılabilir. Thales MÖ 582'de güneş tutulmasını önceden hesaplayıp astronomi ve geometride yeni teoriler üretmiş; Anaksimenes varoluşu açıklamaya çalışmış; Anaksimandros tanrılara dayanmayan evrensel kanunları taşlara kazdırmış; Hekataios coğrafyada üstünlük göstermiştir. Birbirine paralel ve birbirine dik sokaklardan oluşup bir ızgara gibi dikdörtgen bloklar ortaya çıkaran yeni şehir planlama sistemi Milet şehri planlamacısı Hippodamos tarafından geliştirilmiş, Milet'e uygulanmış ve sonra Roma İmparatorluğu'nun özellikle ordu merkezi ve ordu mensuplarının kurduğu koloni yeni şehirlerinde uygulanmıştır. Miletos Lidya'nın gelişmesi ile Lydia kralı ile özel ilişkiye girmiş; fakat MÖ 547-546'da Lidya Kralı Kroisos Pers Ahameniş İmparatorluğu'na yenilince Pers idaresi altına girmiştir. MÖ 502'de Naksos Adasında başlayan Perslere karşı İyonya İhtilali'ne Miletos "tiranı" "Aristagoras" önce Perslere yardım etmek üzere "Naksos Adası"na hücum etmekle başlamış; fakat bu adayı ele almada başarı kazanamayınca Perslere karşı olan isyanın lideri olmuştur. Persler bu isyanı çok şiddetle bastırmış ve Miletos'i yakıp yıkıp ağır cezalandırmışlardır. Bütün İyonya ve Yunanistan bunun acısını çekmiştir. Örneğin bir yıl sonra Atina'da bir yazar "Miletos'in Zaptı" adlı bir oyunu sahneye koymaya girişince, oyunun yazarı büyük kayıpları hatırlatma sucu ile para cezasına çarptırılmıştır. MÖ 479'da Yunanların Perslere karşı Mykale (günümüzde Dilek Dağı) deniz savaşında galip gelmelerinden sonra Yunanistan yarımadası ve İonia (bu arada Miletos) tekrar Pers nüfuzundan kurtulmuştur. Bu dönemde Miletos, Atina devlet adamı Perikles'in metresi olan yüksek sınıf hayat kadını Aspasia'nın ve Yunan edebiyatında çok açık saçık şakalarla ve hareketlerle dolu oyunlar yazarı olarak tanınan Aristides'in doğum yeri olarak ün yapmıştır. Aynı devirde Miletos yeniden Hippodamos şehir planlaması teorilerine göre inşa edilmiştir. Ama MÖ 403'ten sonra Miletos tekrar Pers idaresi altına girmiş ve MÖ 4. yüzyılda Perslere bağlı olan Karia satrapları tarafından idare edilmişlerdir. Milet MÖ 304'te Büyük İskender tarafından Perslerin elinden alınmıştır. Büyük İskender'in ölümünden sonra MÖ 313'te Antigones ve MÖ 301'de Selevkoslarlar eline geçmiştir. MÖ 188'de Miletos şehri tekrar bağımsızlığını kazanmıştır. Fakat MÖ 133'te Pergamon'un son Kralı ülkesini Romalılara miras olarak verdikten sonra Miletos bağımsız kalmamış Roma'ya bağlanmıştır. Roma'nın cumhuriyet ve imparatorluk devirlerinde Miletos şehri merkezi Bergama'da olan Asia Eyaleti'nin parçası olmuştur. Günümüzde görülen kalıntılar daha çok Roma dönemine aittir. 15.000 seyirci alabilen tiyatrosu, Anadolu'nun en büyük Roma hamamı ve Faustina Hamamı, şaşırtıcı büyüklükteki Agoralar (pazar yerleri) Miletos'un görkemini gözler önüne serer. Hristiyanlığı ana kitabı olan Kitab-ı Mukaddes'in Eski Ahit kitaplarında Miletos'un ismi birkaç defa geçmektedir. Tarsuslu Pavlus'un MS 57'de üçüncü misyonerlik seyahatinde Pavlus'un Miletos'ta Liman Anıtı önünde oturup Efes'ten gelen ilk Hristiyan liderleri ile konuşup onlara orada veda ettiği bildirilir. Pavlus daha sonra da MS 65/66'da Miletos'u ziyaret etmiştir. İmparator Diocletianus'un MS 297'de yaptığı Roma yörel idare reformlarına göre Miletos şehri merkezi Efes olan "Asiana Diakos" idaresine ve yine aynı şehir merkezli Asya eyaletine bağlanmıştır. Roma İmparatorluğu'nun uzun idaresi altında genel olarak eyalet merkezi olmayan şehirlerin önemlerini kaybettiği bilinmektedir. Fakat Miletos önemli bir liman şehri olduğu için bu süreç diğer Asia eyaleti şehirlerine kıyasla çok daha yavaş olmuştur. I. Konstantin Roma İmparatorluğu'nu ikiye boldugu zaman Miletos konumu nedeniyle Doğu Roma/Bizans İmparatorluğu idaresinde kalmıştır. Hristiyanlığın resmi din olamasının Büyük Constantinus ile kabulü ile Konstantinopolis Patrik'ine bağlanmıştır. Miletos'ta bir Hıristiyan psikoposluk kurulmuştur. Miletos, Bizans İmparatorluğu içinde iken hem önemli idare merkezi olmadığı hem de limanının Büyük Menderes tarafından doldurulması dolayısıyla şehrin önemi gittikçe azalmış ve şehir küçülmeye devam etmiştir. Böylece şehir açık hava tiyatrosu arkasında bulunan Palatia adı ile anılan Bizans kalesi çevresine çekilmiştir. 11. yüzyıl sonlarında Selçuklular Anadolu'yu işgal etmeye başlamışlar ve Türkmen göçmenler Ege kıyılarına da yerleşmeye başlamışlardır. Selçuklular zamanında Miletos limanı yine Venediklilerle ticaret için liman olarak kullanılmıştır. Birinci Haçlı Seferi'nden sonra Bizanslılar Ege kıyılarını tekrar ellerine geçirmişlerdir. Selçukluların Moğollara Kösedağ Savaşı'nda yenilip devletleri dağılmaya başladığında Miletos'un Menteşe Oğulları eline geçtiği bilinmektedir. Sonunda Osmanlıların eline geçen Miletos limanının kullanımının devam ettiği bilinmektedir. 1494'te Menteşe Beyleri soyundan İlyas Bey Miletos'ta bir cami, medrese ve oluşan bir külliye yaptırmıştır Fakat liman dolmasıyla Miletos terk edilmiş şehir harabeleri bugün deniz kıyısından 10 km kadar içeride kalmıştır. Fakat yine de bir koy ismi olarak Balat (Palatia'dan alınma) koyu bulunmaktadır. Miletos'ta ilk arkeolojik kazılar 1873'te Fransız arkeolog Olivier Rayet tarafından yapılmıştır ve onu Alman arkeolog Theodor Wiegand""'ın yaptığı kazılar takip etmiştir. Fakat kazılar devamlı yapılmamış; zaman zaman savaşlar ve diğer nedenlerle aksamıştır. Şu anda Miletos'ta kazılar Almanya Bochum'daki Ruhr Üniversitesi tarafından organize edilmektedir. 20. yüzyıl başında Theodor Wiegand arkeolojik araştırma ve kazılarına ait eserinde Miletos'ta bulunan Hellenistik ve Roma döneminden kalma eserler şöyle sıralanmıştır: Diğer eserler de şöyle sıralanabilir: Yirminci yüzyıl başlarında, yapılan Theodor Wiegand idaresindeki Alman arkeolojik araştırma ve kazıları sonunda hemen hemen tümüyle Güney Agorasi için anıt şekilde olan Milet Pazar Kapısı taş taş parçalara ayrılmış; taşlar Almanya'ya taşınmış ve yapı yeniden birleştirilmiştir. Ortaya çıkan bu şaşaalı antik eser Berlin'de Bergama Müzesi'nde özel bir odada gösterilmektedir. Miletos'ta bulunan birçok eser yurt dışına (özellikle Paris Louvre Müzesi'ne) götürülmüştür. İstanbul Arkeoloji Müzesi'nde de Miletos'tan çıkarılan bazı eserler bulunmaktadır. Sonraki kazılarda çıkan diğer önemli eserler 1963'ten beri Didim, Aydın'da bulunan Miletos Müzesi'nde saklanıp gösterilmektedir. US5 US5 5 kişilik bir Alman pop grubudur. "Big in America' yarışmasınının 2005 senesinde kurduğu US5, kadrosunda Jay Khan, Richie Stringini, Izzy Gallegos ve Cayce Clayton'ı bulunduruyor. JAY KHAN Jay 31 Mart 1982 yılında Londra/İngiltere'de doğdu. 7 yaşına kadar ailesiyle beraber Londra'da yaşadı. Sonra Ailesi ile beraber Berlin'e taşındı. 1998 yılında aile tekrar Londra'ya dönme kararı aldı; fakat Jay babası ile beraber Berlin'de kaldı. 1.6 not ortalamasıyla 2000 yılında Fransız Anadolu Lisesi'nden mezun oldu. Öğrencilik hayatından sonra Jay, tekrar İngilter'ye dönerek birkaç Sömestr boyunca Gazetecilik okudu. Jay cesurluğunu gösterdi ve yedi yıl önce sadece öylesine şarkı söylemek için Berlin'de başarılı bir müzik produksyonu olan Triple-M Music'e gitti. Jay, sonuç olarak her gün stüdyoya girdi, birkaç şarkı söyledi ve şarkıları yazdı. Bir besteci olarak en büyük başarısı Overground tarafından söylenen, 250.000 satan ve Media Control Charts'da 1. sıraya yükselen „Schick mir ´nen Engel“di. „BIG IN AMERICA“ projesi başladığında Triple-M anladı ki Jay gerçekten bir profesyonel ve ne istediğini bilen biri. Jay Grup arkadaşları tarafından „großer Bruder“ yani "ABİ" olarak dile getiriliyor. Jay için Dünyadaki en önemli şey: Adamları (grup arkadaşları) ile birlikte sahneye çıkmak ve hayranlarını coşturmak. "Hayranlarımız bizi sahnede izledikleri ve müziğimizi duymak istedikleri sürece US5 hep var olacak." [Jay Khan'in Türk olduğu söylentileri doğrumu bilinmiyor.] CHRİS WATRİN Chris 07 Ağustos 1988 yılında Köln'de doğdu. Chris daha çok küçükken içindeki müzik aşkının farkına vardı. Köln'de Jungendchores St. Stephan'da ilk deneyimlerini yaşadı. bir TV Werbespot'u sonrasında „BIG IN AMERICA“ programına adını duyurdu. Gerisi ise hikâye.Chris US5'la hayallerini gerçekleştirdi. Chris'in diğer bir büyük hobisi ise fotoğraf çekmek. En sevdiği şey ise insanları çekmek. Kimse ondan ve kamerasından hiçbir yerde güvende değildir. Chris boş zamanlarında genelde voleybol oynar, şarkı yapar ve şarkı sözü yazar. Eğer yeterince zamanı varsa bazen sörf de yapar. NOT: Chris Watrin 20.08.2008 tarihinde sağlık nedenleri dolayısıyla gruptan ayrılma kararı aldı. RİCHİE STRİNGİNİ Richie 28 Kasım 1988 yılında Amerika'da doğdu. Chicago yakınlarındaki Wheaton'da bir aileevinde büyüdü. Richie dört yaşından beri sürekli sahnedeydi. Birçok Werbespot ve Müzikalde oynadı. Hırsı onu o kadar zorladı ki okulunu bitirebildi. Richie US5'dan önce başarılı bir oyunculuk kariyeri inşa etmekteydi ve bir Hollywood Filmi olan „Rule Number One“ filminde Z.B karakterini canlandırdı. Richie US5'ın enerji küpü ve komedyeni. Her türlü uygun veya uygunsuz zamanda hep severek grup arkadaşlarına şakalar yapar ve onların seslerini ve davranışlarını taklit eder. Richie için ailesine olan sıkı bağlılığı çok önemli. Çünkü ailesi Richie'yi hep desteklemiş ve motive etmişlerdir. İşte tam olarak da bu Richie'ye US5 için gerekli gücü veriyor. Ä°ZZY GALLEGOS İzzy 19 Eylül 1983 yılı Kaliforniya/ABD doğumlu. İzzy 15 yaşından beri müzik yapıyor. Hatta eski grubu „EXACT“ Aaron Carter ve Jessica Simpson'ın ön programında yer aldı. İzzy deneyimli ve yetenekli bir dansçı: Bunun yanı sıra Salto'lar, BackFlip'ler onun ilginç dans tarzının bir parçası. İlginç olan ise bunların hepsini kendi kendine öğrenmiş olması. İzzy'nin 4 Percingi, 14 dövmesi bulunmakta. Hatta İzzy ilk dövmesini tek başına gitarının bir ucuyla delerek yapmış. İzzy severek şiir yazar ve zamanı kalırsa "büyük" bir Wrestling hayranıdır. İzzy bazen grup arkadaşlarından birini otel odasında göğsüne alır ve yeni birkaç tutuş veya atış dener. Allah'tan şimdiye kadar çok ciddi yaralar olmadı. VÄ°NCENT TOMAS Vince 27 Ağustos 1992 yılında Mansfield/Ohio'da doğdu. Richie gibi o da „Showbusiness“deki ilk deneyimlerini bazı TV programları seçmelerinde ve Werbespotlarda aldı. Triple-M Music'e ait bir seçmede çeşitli Müzik türlerinde solo olarak yarışan 2000 yarışmacıyı arkada bırakarak birinci oldu. İdolü olan Justin Timberlake'e ait „What goes around…comes around" şarkısı ile jürinin kalbini kazanmayı başardı. Prova çekimleri için Berlin'e gitti. Vince orada da muhteşem sesiyle şaşırttı. Daha sonra US5'ın eski üyesi Mikel gruptan çıkma kararı aldı ve çözüm açıktı: Los Angeles/ Kaliforniya'lı 15 yaşındaki kıvırcık Vince planlanmış solo sanatçıdan birdenbire US5'ı yine 5 yapan kişi oldu. Vince US5 tarafından açık kollarla karşılandı ve başarılı gelişini US5 "İN CONTROL TOUR 2007" çerçevesinde kutladı. NOT: Gruptan ayrılma kararı almıştır. CAYCE CLAYTON Cayce 3 Aralık 1988 yılında güneşli Kaliforniya'nın San Lois Obispo eyaletinde doğdu. Çokcukluğu ve gençliği Kaliforna'ya ait küçük bir kıyı şehri olan Atascadero'da geçti. Cayce orada çok genç yaşlardan itibaren ilk sahne deneyimlerini edindi. Başarılı bir şekilde liseyi bitirdi. Ve kısa bir süre öncesine kadar üniversitede tiyatro bilimleri okudu. Ancak US5'ın yeni üyesini bulmak için yapılan seçimleri kazandığını öğrenince eğitiminde vazgeçti. Hatta Cayce US5 için Kaliforniya'dan ayrılırken arkasında henüz üniversitede tanıştığı bir kız bile bıraktı. Çift toynaklılar Çift toynaklılar (), memelilerin eteneliler (Placentalia) alt sınıfına ait bir takım. Toplam 220 türden oluşan bu takımın, özellikle boynuzlugiller familyasına ait türler olmak üzere, birçok türü insanlar için ticarı açıdan çok önemlidir. Çift toynaklıların ismi 2 ya da 4 adet, yani daima çift sayıda olan toynaklarından kaynaklanmaktadır. Üçüncü ve dördüncü tırnakları (toynakları) en iyi gelişmiş olanlarıdır. Fosil kalıntıları bulunan akrabalarında baş parmak tırnağıda görülmektedir, ama günümüzde varolan çift toynaklılarda yoktur. İkinci ve beşinci parmakları türden türe farklı derecede gelişmiştir: Su aygırlarında hala büyük ve kullanışlı bir haldedirler, ama çift toynaklıların çoğunda çok küçülmüş, gerilemişlerdir ve hatta yere bile değmezler. Zürafagillerde ve devegillerde hatta artık görülmeyecek kadar gerilemiştir. Çoğu diğer memeli takımları gibi, çift toynaklılarda 54 milyon yıl evvel Eosen devrinin başlarında ortaya çıkmışlardır. Çift toynaklıların bu ilkel formları, genelde bugünkü türlerden daha küçüktü, bitki parçaları ve yapraklar ile beslenirlerdi. Bugünkü türlerde olduğu gibi kafalarında bulunan boynuz gibi silahları yoktu. 46 milyon yıl evvel günümüze kadar hala var olan 3 alt takım gelişmiştir;a "gevisgetirmeyenler", topuktabanlılar (Tylopoda) ve gevişgetirenler (Ruminantia). Çift toynaklıların sınıflandırılmalarında midelerinin anatomisi önemli bir rol oynamaktadır. Su aygırlarının,domuzumsuların, pekarigillerin 2 ya da 3 bölümden oluşan bir mideleri vardır ve geviş getirmeden sindirirler. Bu yüzden "gevişgetirmeyenler" olarak bir grup içinde toplanırlar. Bunların haricinde tüm diğer çift toynaklılar geviş getirme yeteneğine sahiplerdir. Ama geviş getirme şekillerinde de farklar olduğu için devegiller asıl gevişgetirenlere dahil sayılmazlar ve topuktabanlılar olarak ayrı bir alt takıma konulurlar. Balinalar da çift toynaklı hayvanlardan türemişlerdir. Çok farklı olan vücut yapılarından dolayı ayrı bir takıma konulsalar da, çift toynaklıların ayrıntılı bir kladiogramı için balinaların da dikkate alınması gerekir. Aşağıda sunulan kladiogramda vücut yapısının evrimsel gelişmesi (filogenetik sınıflandırma) dikkate alınmıştır: M26 Pershing M26 Pershing, Amerika Birleşik Devletleri Ordusunun II. Dünya Savaşı ve Kore Savaşı'nda kullandığı ağır sınıf bir tanktır. Adını I. Dünya Savaşı'ndan görev yapmış general John Pershing'ten almıştır. 1942 yılına kadar Amerika Birleşik Devletleri Ordusunun II. Dünya Savaşındaki ana tank görevini M4 Sherman üstlenmekte idi. M4 Sherman'ın görevi hem piyadenin ilerlemesini sağlamak hem de ani saldırılar düzenleyebilen, süvari sınıfı bir araçtı. Ancak ilerleyen zamanlarda kara kuvvetleri daha iyi zırha sahip ve daha ağır bir tanka ihtiyaç duymaya başladı. Bunun üzerine 1942 sonbaharında Amerika Birleşik Devletleri Ordusu Donatım Birimi kara kuvvetleri için İngiliz tanklarına göre daha fazla kullanım alanı olan yeni bir tank üzerinde çalışmaya başladı. Sonraki 2 yıl boyunca T20, T22, T23, T25 ve T26 adlarında çeşitli silah, zırh ve motor kombinasyonlarında tanklar denendi. Ama Birleşik Devletler Kara Kuvvetlerine göre M4 ihtiyaçlarına cevap veriyordu ve yeni bir tanka ihtiyaçları yoktu. Onlara göre Alman Tiger ve Panther tanklarının sayısı çok fazla değildi. Ayrıca Amerikan tanklarının işi düşman tankları ile savaşmak ve onları yok etmek değildi. Bunu için zaten M10 Wolverine gibi çok güçlü topları olan tank yok edicileri vardı. Bu sebepten tank çalışmaları yavaşladı. Ancak bu düşünce 1944 yılında Kuzey Avrupa'nın işgali ile çöktü. Tank yok edicileri Alman tankları karşısında başarısız oldu. M4 Sherman tankı ise hala Panther tankı ile karşılaşamayacak kadar zayıftı. Fransa topraklarındaki Alman tanklarının yarısını ise Panther tankı oluşturuyordu.Bundan sonra çalışmalara hız verilse de M26 Pershing ancak Şubat 1945 yılında tamamlanabildi ve birkaç küçük harekatta görev alabildi. M4 Sherman'a göre Pershing Alman tanklarına karşı çok daha güçlü idi. Pershing tankı Tiger ve Panther tanklarını yok etmek için 1300 ilâ 2000 m mesafeye ihtiyaç duyarken, Alman tanklarının onu vurabilmesi için 600 ilâ 1300 m mesafeye gelmeleri gerekiyordu. Mayıs 1946 da Birleşik Devletler Ordusunun tank ihtiyaçları düşünülerek M26 tankının sınıfı orta ile değiştirildi. Yeni ağır tank çalışmalarının sonucunda M46 General Patton tankı doğdu. M26 Pershing bir yönden M46'ın başlangıç noktası oldu. M26'lar 1950'li yıllarda servisten kaldırıldı. M46'dan sonra M47 daha yeni kuleli, ancak bunlardan sonra yapılan M48 ve M60 tamamen yeni birer tank olarak dizayn edildiler. M26 uzun bir sürede yapım aşamasından geçerek ancak II. Dünya Savaşının savaşının sonlarına doğru göreve çıkabilmiştir. Az sayıdaki M26 Avrupa'ya geçmiş ve general Omar Bradley'e bağlı 12. Ordu Grubuna bağlı 3. ve 9. zırhlı tümenler de görev almışlardır. İlk göreve Şubat 1945'te çıkmıştır. İlk zayiatını 28 Şubat'ta vermiş ancak vurulan tank tekrar göreve dönmüştür. General George S. Patton'a göre M4 Sherman tankı her ne kadar Alman tanklarına karşı zayıf görünse de cephede yaptıklarına bakılırsa kendilerini ispat etmişlerdi. 3. Zırhlı Tümene bağlı bir M26 tankı karşılaştığı iki Panther tankını 1 km uzaklıktan vurarak saf dışı bırakmıştır. Sadece iki adet M26A1E2 tankı üretilmiştir. Bunlarda bir tanesi Avrupa'ya gönderilmiştir. Bu tank 4 Nisan 1945 Dessau yakınlarında karşılaştığı bir Tiger II (Königstiger) tankını yok etmiş, ayrıca bir Panther tankını da saf dışı bırakmıştır. M26 tankı Kore savaşında çok az da olsa kullanıldı. Bunun sebebi komuta kademesine göre Kore'nin tanklar için iyi bir cephe olamayacağı idi. Savaş sırasında kullanılan M26 ve M46 tankları Kore ordusuna ait T-34'e oranla daha iyi bir zırha sahiplerdi. Kuzey Kore ordusunun vurulan tanklarının neredeyse yarısı ABD Zırhlı Birlikleri tarafından vurulmuştur. Arifler, Seydikemer Arifler, Muğla ilinin Seydikemer ilçesine bağlı bir mahalledir. Arifler Köyü'nün tarihi M.S. 1800 lü yıllara kadar inmektedir. Antalya İli Finike İlçesinden gelen yörükler tarafından kurulmuştur. Arifler Köyü, önceleri yörüklerin kışı geçirdikleri yer olmuştur. 1900 lü yıllardan sonra kişilerin yerleşik hayata geçmesiyle, Yakabağ Mahallesinin bir mahallesi konumuna geçmiştir. Arifler Köyü 1992 yılında Yakabağ Mahallesinden ayrılarak köy olmuştur. 2012 yılına kadar Fethiye ilçesine bağlı bir köyken, 2012 yılında Muğla'nın büyükşehir olmasıyla Seydikemer ilçesine bağlı bir mahalle statüsünü almıştır. Arifler mahallesi, il merkezi Muğla'ya 177 km, Fethiye ilçesine 45 km, Patara kumsalına yaklaşık 20 km. uzaklıktadır. Reynolds sayısı Akışkanlar mekaniğinde Reynolds sayısı(), bir akışkanın, atalet kuvvetlerinin ("v" d), viskozite kuvvetlerine ("μ/"ρ) olan oranıdır ve sonuç olarak bu değer bu iki tip kuvvetin belli bir akış şartı altında birbirine olan göreceli önemini verir. Bundan ötürü, Reynolds sayısı, laminer akış ve türbülanslı akış gibi değişik akış rejimlerini nitelemek için kullanılır. Akışkanlar mekaniğinde birlikte kullanıldığı diğer katsayıların en önemlilerinden biridir ve dinamik benzerliği tanımlamak için kullanılır. İki geometrik olarak benzer akış modeli, akış değerleri farklı olan iki farklı sıvı içinde olsalar bile, eğer aynı ilgili katsayıya sahip iseler, bunlara dinamik benzer denir. Örneğin bir sineğin kanadının nasıl çalıştığını anlayabilmek için sinek kanadının büyütülmüş modelleri su içerisinde çalıştırılıp daha yavaş bir hızda aynı olay gerçekleştirilip gözlenebilmektedir. Burada önemli olan suyun ve havanın çalışma koşullarında aynı Re sayısına sahip olmalarıdır. Boru içindeki sıkıştırılamaz akışta Re sayısı 2300'den küçük ise laminer akış, büyük ise türbülanslı akış olarak ele alınır. Levha veya kanat üzerindeki sıkıştırılamaz akışta ise kritik Reynolds sayısı 5x10^5'dir. Isı transferinde de Reynolds teoremi farklı orantılarla kullanılmaktadır. Reynolds sayısının artması ısı taşınım katsayısını artırır. Reynold sayısı adını 1842 ile 1912 yılları arasında yaşamış olan ve bu sayıyı tanımlayan Osborne Reynolds'tan almıştır. Tipik olarak aşağıdaki gibi tanımlanır: Vantaa Vantaa (), Finlandiya'nın Uusimaa bölgesinde bulunan bir şehirdir. Şehir, başkent Helsinki'nin kuzeyinde yer almakta olup Büyük Helsinki'nin bir parçasıdır. Nüfusu 31 Ağustos 2017 tarihi itibari ile 221,821 olup ülkenin dördüncü büyük şehridir. Batısında Espoo, kuzeyinde Nurmijärvi, Kerava ve Tuusula, doğusunda Sipoo komşu belediyelerdendir. Vantaa'nın en bilinen yerleri şehir merkezi Tikkurila ile Myyrmäki, Martinlaakso, Hakunila, Koivukylä ve Korso'dur. Finlandiya'nın en büyük havalimanı Helsinki-Vantaa Havalimanı Vantaa'da yer almaktadır. Bir bilim merkezi olan Heureka da buradadır. Ayrıca Tikkurila'daki demiryolu istasyonunun yanında şehir müzesi vardır. Müze, Finlandiya'nın en eski istasyon binasında, Carl Albert Edefelt tarafından tasarlanmış ve 1861'de tamamlanmıştır. Günümüz tarihinin çeşitli temaları sergilerde işlenmektedir. 1623-1639 Osmanlı-Safevî Savaşı 1623-1639 Osmanlı-Safevî Savaşı, Osmanlı Devleti ile Safevî Devleti arasında, Irak meselesi için çıkan savaşlardan biridir. Sultan IV. Murat, Lehistan seferinden sonra Irak sorununu halletmek üzere sefer düzenlemiştir. Önce "Revan Seferi" yapılmış, ancak Revan seferinden sonra yeni bir sefere ihtiyaç duyulmuş, bu nedenle Bağdat Seferi de yapılmış ve Kasr-ı Şirin Antlaşması ile sorun halledilmiştir. IV. Murad'ın ordunun başında sefere çıktığı ve zaferle sonuçlanan bir seferdir. Osmanlı Devleti, Lehistan ile olan sorunu hallettikten sonra, artık doğudaki Safevîlerle olan bu probleme çözüm getirmeye imkân bulmuştu. 18 Mart 1635 tarihinde IV. Murad Safevîlerin, Osmanlı hududunu geçip Osmanlı topraklarına saldırıp yağmalamaları ve bu yağmalamaların artması üzerine Safevî Devleti üzerine sefere çıktı. Osmanlı Ordusu, gereken hazırlıklarını tamamladıktan sonra başında Sultan IV. Murat ile Revan'a doğru yürüyüşe geçti. Yaklaşık 3 aylık uzun yürüyüşte, disiplin tamdı. IV. Murad, 27 Temmuz 1635 tarihinde önemli bir Safevi kalesi olan Revan önlerine ulaştı. 28 Temmuz 1635 tarihinde kale kuşatmaya alındı. Osmanlıların topları kale surlarını dövdü. Şehirdeki İranlılar ise başlangıçta bütün güçleriyle karşı koymaya çalıştılar; ama Osmanlıların yapacağı büyük umumi taarruz öncesi Safevîler kaleyi teslim edeceklerini padişaha bildirdiler. 8 Ağustos 1635 tarihinde Revan kale muhafızı Emirgûneoğlu Yusuf Paşa, kaleyi IV. Murad'a teslim etti. Böylece 8 günlük kuşatma ile Revan ve civarı ele geçirilmiş oldu. (1635) Bu kale kısa sürede ve az kayıpla ele geçirildiği için Sultan IV. Murat'ın halk arasında üstünlüğü arttı. Revan kalesi tamir ve imar ettirildi. Kaleye 12.000 asker ve cephane koyuldu. Kale muhafızlığına Murtaza Paşa tayin edildi. Ancak Osmanlı Ordusu, İstanbul'a dönünce Revan tekrar kaybedildi. Bunun üzerine, ikinci bir sefer gerekli oldu. 1 Nisan 1636 tarihinde Safevîler, Osmanlı hududunu geçip Revan kalesini işgal ettiler. Bunun üzerine IV. Murad ve Doğu Serdarı Vezir-i Azam Bayram Paşa, 8 Mayıs 1637 tarihinde İran üzerine sefere çıktı. Padişah Bağdat önlerine vardı ve 16 Kasım 1638 tarihinde şehri muhasara etti. Bağdat'ta Bektaş Han komutasında 40.000 kişilik bir ordu bulunuyordu. Şah Safi ise süvari ordusuyla Kasr-ı Şirin'de konaklıyor ama muhasaraya müdahale etmeye cesaret edemiyordu. IV. Murad 12.000 sipahiyi İran içlerine yolladı ve Şehriban bölgesini yağma ve tahrip ettirdi. Ama Şah, Padişahın karşısına çıkamadı. Onun kuşatmadan sıkılınca çekip gideceğini sanıyordu ve böyle umut ediyordu. IV. Murad ve Şeyhülislam Yahya Efendi'nin de ön saflarda bulunduğu büyük çarpışma muharebeler meydana geldi. Kuşatmanın 37. gününde birkaç İran kulesini ele geçiren Vezir-i Azam Tayyar Mehmed Paşa vurularak şehit düştü. Yerine Padişah tarafından Kemankeş Mustafa Paşa sadarete getirildi. Kemankeş Mustafa Paşa Bağdat etrafında birkaç kuleyi ele geçirdi. Bu başarılar üzerine kuşatmanın 39. günü büyük umumi bir taarruz başlatıldı. Sabah erken saatlerdeki bu taarruzla büyük muharebe ve çarpışmalar meydana geldi. Sonunda daha fazla dayanamayan Bağdat düştü. IV. Murad ilk iş olarak İmam-ı Azam ve Abdülkadir-i Geylani'nin kabr-i şeriflerini ziyaret etti. Şeyhülislam Yahya Efendi nezaretinde bu kabirler imar ve tamir edildi. Padişah, orduyu ve sadrazamı Bağdat'ta bırakıp İstanbul'a döndü. Şah I. Safi barış istedi. Sadrazam Kemankeş Mustafa Paşa, İran elçisi Saru Han ve İran Murahhası Muhammed Kuli Han arasında yapılan görüşmeler neticesinde Türk-İran hududunun belirlendiği Kasr-ı Şirin Antlaşması 17 Mayıs 1639'da imzalandı ve Osmanlı-Safevî savaşı resmen son buldu. Revan ve Bağdat seferlerinden sonra, iki taraf da barışdan yanaydı. Böylece Kasr-ı Şirin Antlaşması yapıldı. Bu antlaşmanın başlıca hükümleri şunlar idi: Bu antlaşmanın önemli bir yanı şu idi: Osmanlı Devleti'nin İran'la olan sınırları daha sonraki savaşlarda değişikliğe uğrasa da daha sonra hep bu sınırlar esas alınarak barış yapıldığından bu antlaşmadaki gibi kalmıştır ve günümüzdeki Türkiye - İran sınırını belirlemiştir. Taşdere, Arpaçay Taşdere, Kars ilinin Arpaçay ilçesine bağlı bir köydür. Köyün eski adı, 1918 yılı kayıtlarında "Sôsgerd" olup, Ermenice'de "çınarkale" anlamına gelmektedir. Köyün 1928'deki adı "Sosgird" olarak geçmektedir. Köy, Kars il merkezine 52 km, Arpaçay ilçe merkezine 12 km uzaklıktadır. Köyde 1886 yılında 11 Türk ve 382 Karapapak yaşamaktaydı. Näsijärvi Gölü Näsijärvi Gölü, Finlandiya'nın güneyinde kalan bir göldür. Näsijärvi, Tampere bölgesinin en büyük gölüdür. Kapladığı alan 257 km'dir. Tampere şehri Näsijärvi ve Pyhäjärvi göllerinin arasında kurulmuş; orman sanayisinin atık su miktarını azaltmasıyla göldeki suyun kalitesi artmış bulunmaktadır. Dama (cins) Dama, geyikgiller (Cervidae) familyasında sınıflanan cinslerden biridir ve alageyik ile İran alageyiğini içerir. Taksonomiyle ilgili farklı kaynaklarda, alageyik ve İran alageyiğinin sınıflanma basamakları farklılık gösterebilmektedir: Adige Cumhuriyeti'nin idari yapılanması Adıge Cumhuriyeti, Rusya'nın güneyindeki Kafkas Dağları'nın kuzeybatı eteklerinden kuzey yönüne, Kuban Irmağına doğru uzanan bir alanda yer almıştır. Rusya Federasyonu içinde bir özerk yönetimdir. Kuban ve Laba ırmaklarının solunda, 300 km uzunluğunda ve 10–30 km genişliğinde bir şerit üzerinde, 27 Temmuz 1922'de "Çerkes (Adıge) Özerk Oblastı" adıyla kuruldu. İlk kurulduğunda yüzölçümü 2.660 km kare idi. 24 Ağustos 1922'de "Adıge (Çerkes) ÖO", 24 Ağustos 1928'de de "Adıge Özerk Oblastı" (AÖO) adını aldı. 3 Temmuz 1991'de Rus SFSC'ne bağlı bir özerk cumhuriyet oldu. Ardından Adigey Cumhuriyeti adıyla Rusya Federasyonu içinde kaldı. Adigey Cumhuriyeti, Rusya'ya bağlı Krasnodar Krayı içinde kalmış bir cep (enklav) konumundadır. 2002'de 447.109 olan nüfusu içinde yerli Adıgeler 108.115 (%24.2), sonradan gelme ve şimdi çoğunlukta olan Ruslar 288.280 (% 64.5) idi. Adıgeler 1864 yılı ve sonrasında, "Çerkesya" adı verilen topraklarından büyük oranda (%95'ten çok) Türkiye'ye sürülmüş olduklarından, ancak şimdiki küçük yerleştirme yerlerinde tutunabilmişlerdir. 27 Temmuz 1922'de kurulan Adıge Özerk Oblastı'nda, 2 Eylül 1924'te 5 rayon (ilçe) ve 32 köy Sovyet'i (bucak) birimi vardı. 1930'larda, Stalin döneminde, kolhozlaşma döneminde, yöredeki muhalif Adıgelere ve Ruslara yönelik bir yıldırma kampanyası uygulandı: Şovgenovski rayonunda, AÖO'nı Türkiye'ye "ilhak etmeye çalışmak" gibi bir gerekçeyle çok sayıda genç yönetici idam edilmiş, çok sayıda kişi de çalışma kamplarına sürülmüştür. Yine bu dönemde başlatılan Rus nüfusu ulusal bölgelere taşıyıp yerleştirme programı nedeniyle de Adıge nüfus oranı %20'ler düzeyine düşmüştür. İlk kurulduğunda oblast topraklarında kent tipi bir yerleşim bulunmadığından yönetim merkezi, oblast sınırları dışındaki Krasnodar kentinde idi. 1936'da Maykop kenti sınır içine alındı ve özerk oblastın (sancak) merkezi oldu. Daha sonra güneydeki Maykopski rayonu da oblasta bağlandı. Böylece yüzölçümü 7.600 kilometre kareye (Krasnodar Barajı ile birlikte 7.800 km kare) çıktı. Adıge ÖO, 1991'de Krasnodar krayından ayrılıp ilkin bağımsız bir özerk oblast, ardından 3 Temmuz 1991'de de cumhuriyet oldu ("Jineps" gazetesi, Eylül ek 1). Beldeler (ya da "kent tipi" yerleşimler), bunlar da iki tipe ve daha alt tiplere ayrılmaktadır: Yerel yönetim birimleri, bunlar cumhuriyet merkezince yönetilenler ve yerinden yönetilen yerel birimler biçiminde iki tipe ayrılır: Bu yerel yönetim düzenlemeleri yeni oluşturulmuştur. Daha önce "okrug" (bucak) yerine "sovet" (совет) deyimi kullanılıyordu. Cumhuriyette iki kentsel yÃ¶netim birimi vardÄ±r: Rayonlar (ilÃ§e): Yerel okrug birimleri: Yerel okruglar: Yerel okruglar: Büyük Kaçış'ın yayınlandığı kanallar listesi Prison Break yayıncıları, Prison Break dizisinin uluslararası yayıncıları ve dizinin ilk gösterim tarihi. Zırhlı savaş aracı Askeri amaçlar için geliştirilen, zırhla korunan ve silahlı araçlara zırhlı savaş aracı (ZSA) denir. Zırhlı savaş araçları genellikle savaş alanındaki görevleri ve özelliklerine göre sınıflandırılırlar. Bizim yapacağımız sınıflandırma kesin olmayabilir. Çünkü bir araç farklı ülkelerde farklı amaçlar için kullanmaktadır. Örneğin zırhlı personel taşıyıcılar ile piyade savaş araçları her ne kadar aynı amaçlar için kullanılsa da birbirlerinden farklı özellikleri bulunabilmektedir. Tank paletle hareket eden, düşmanla doğrudan savaşmak amacıyla üretilen zırhlı savaş aracıdır. Günümüzde ana muharebe tankını diğer araçlardan ayıran en önemli özellikler ateş gücü, hareketlilik ve diğer araçlara oranla üstün olan zırh özelliğidir. Her ne kadar savaş ortamında hızlı ilerleme özelliğine de sahip olsa da tankların yakıt,mühimmat ve bakım gereksinimlerinden dolayı yoğun bir lojistiğe ihtiyaçları vardır. Tanklar savaş alanındaki hedeflere karşı en ağır ayrıca en yüksek vuruş gücüne sahip araçlardır. Savaş alanlarında kalıcılığı en yüksek, çok yönlü ve korkulan araçlardır. Zırhlı personel taşıyıcılar hafif zırhla kaplanmış ve piyade taşımak amacıyla kullanılan araçtır. Genellikle makinalı tüfekle silahlandırılır. Bunu yanında geri tepmesiz top, tanksavar füzeleri ve havanda kullanılmaktadır. Bu araçların asıl amacı direkt savaşa girmekten çok piyade birliklerini şarapnel ve ani saldırılardan korumaktır. En önemlileri Amerikan yapımı M113 (paletli), İngiliz FV 432 (paletli), Fransız VAB (tekerlekli) ve Rusların BTR (tekerlekli) araçlarıdır. Piyade savaş aracı zırhla kaplanmış, görevi hem piyade birliklerinin taşınması hem de çatışma ortamında bu birliklere destek ateşi sağlamakla görevli araçtır. Dünyada ilk kez savaş alanında piyade taşıyan zırhlı araç İngilizlere ait Mark V'dir. Bu aracın içinde silahlı bir takım asker bulunmaktaydı. Buradan yola çıkılarak II. Dünya Savaşı sırasında taret kısmı çıkartılan tanklardan yapılan Kangaross adındaki araçlar personel taşımak için kullanıldı. Savaştan sonra makinalı tüfekle donatılan yarı paletli veya tekerlekli olan personel taşıyıcılar geliştirildi. Günümüz PSA'ları iyi şekilde zırhlanmış içerisinden çıkmadan bile taşıdığı piyadeye savaşma olanağı vermektedir. Aracın gövdesinde açılmış olan ufak açıklıklardan piyade silahları ile atış yapılabilmektedir. Ayrıca üzerilerine 20 mm ve daha yüksek kalibrede otomatik toplar ve anti-tank silahlarıda yerleştirilmektedir. PSA'lar genellikle paletlidir ancak bazı tekerlekli araçlar da bu kategoriye girer. PSA günümüzde hafif tankların görevini devralmıştır. Özellikle hava kuvvetlerine ait birlikler tank desteğinden mahrum kaldıkları yerlerde bu araçları kullanmaktadır. Bu arada İsrail Ordusuna ait Merkava tankı her ne kadar ana muharebe tankı olarak kullanılsa da bunun yanında piyade de taşıyabilmektedir. Bu araçlar bir çekiciden bağımsız olarak hareket edebilen toplar ve taarruz araçlarıdır. Paletli veya tekerlekli düzenekleri vardır. Genellikle zırhlıdırlar. Hareketlilikleri sayesinde düşman batarya ateşi ve hafif ateşlerden kolaylıkla kurtulurlar. Her ne kadar hareketli de olsalar ateş edebilmeleri için korunaklı bir yerde durmaları gerekmektedir. Saldırı toplarını kendinden hareketli toplardan ayıran en önemli özellik çatışmaya direkt katılmasıdır. Genellikle yüksek kalibreli ve tahribat gücü yüksek mermiler kullanarak düşman birliklerine zayiat verdirmeye çalışırlar. Kundağı motorlu tanksavar topları ya da tank imha ediciler genellikle defans ya da geri çekilme sırasında piyade veya tank birliklerini düşman tanklarına karşı korumaya çalışan ve tanksavar silahları ile donatılmış araçlardır. Üzerlerinde yüksek hızlı mermi atabilen tanksavar topları ya da tanksavar güdümlü mermiler taşırlar. Günümüzde ana muharebe tankları tank imha edicilerin yerini almıştır. Hava kuvvetlerinde ise hafif zırhlı, güdümlü tanksavar silahı taşıyan araçlar bu tankların yerini almıştır. Bu araçlar hafif zırhla kaplanmış bir en fazla iki kişilik olarak üretilen piyade destek amaçlı araçlardır. Çoğunun tareti yoktur ve üzerilerinde makinalı tüfek ya da bombaatar bulunmaktadır. 1930 ve 1935 tarihleri arasında limitli sayıda üretilmişler bu tarihten sonra üretimden kaldırılmışlardır. Kaldırılmalarındaki en büyük sebep tanksavar silahlarına karşı dayanıksız olmalarıdır. En klasik modeli İngilizlere ait Carden Loyd Tankette'dir. En çok Japonlar tarafından orman savaşları için üretilmiş ve kullanılmıştır. Bu araçlar genellikle ağır zırhla kaplanmış ve tankların yanında anti-piyade ve füze tankı olarak işlev görürler. ağır zırh ile donatıldıklarından dolayı piyadeler ile çatışmada ATGM saldırılarından kolaylıkla kurtulabilirler. Bunun en güzel örneği: BMPT-72 Ramka-99 veya BMPT-72 Terminator II olarak sayılabilir. Piyade taşımaya elverişli değildir detaylı amaçları şunlardır; Anti-Piyade Anti-Zırhlı Anti-Helikopter Piyade-Destek Tank-Destek Zırhlı-Destek. dir fakat genel olarak amaçları tanklara destek olup Piyadeleri İmha etmektir Gomeda Gomeda, Tan Tolga Demirci'nin ilk uzun metraj denemesi olup, korku/fantastik türünde bir sinema filmidir. Beş gencin tatil için gittikleri Kapadokya'da yaşadıklarını anlatır. Gomeda Ürgüp'te bir dağın ismidir. Film, Tükiye sinemalarında 46 bin 768 kişi tarafından izlenmiştir. Ortaklar Fen Lisesi Ortaklar Fen Lisesi, Aydın'da bir lise. 16 Ağustos 1944 tarihinde Aydın ili Germencik ilçesi Ortaklar Bucağına 2,5 km uzaklıktaki Adabelen tepesi mevkiinde 1830 dekar arazi üzerine Köy Enstitüsü olarak kurulmuştur. 1974-75 öğretim yılından itibaren Öğretmen Lisesine dönüştürülmüştür. 1989-90 öğretim yılından itibaren de Anadolu Öğretmen Lisesi olarak sınavla öğrenci almaya başlamıştır. Kuruluşundan 1976 yılına kadar 3179 orta öğrenimli ilkokul öğretmeni, Öğretmen Lisesine dönüştükten sonra da 2091 öğretmen lisesi mezunu vermiştir. 17 Aralık 1975 tarih ve 30645 sayılı Bakanlık mucibince 19 Aralık 1976 tarihinde okul bünyesinde sınıf öğretmeni yetiştiren iki yıllık Eğitim Enstitüsü açılmış ve üç yılı aşkın sürede 1025 yüksek öğrenimli öğretmen mezun etmiştir. 15 Haziran 1979 tarihinde Eğitim Enstitüsü kapatılmış ve okul Öğretmen Lisesi olarak faaliyetine devam etmiştir. Anadolu öğretmen Lisesi olarak bugüne kadar 1745 mezun vermiştir. Tüm Türkiye genelinde faaliyet gösteren Anadolu Öğretmen Liseleri, Milli Eğitim Bakanlığı tarafından 2013 - 2014 eğitim öğretim yılı sonu itibarıyla kademeli olarak Anadolu Liselerine, Sosyal Bilimler Liselerine ve Fen Liselerine dönüştürüldü. Aydın ilindeki 5 Anadolu Öğretmen Lisesi´nden biri olan Ortaklar Anadolu Öğretmen Lisesi de mevcut yapısı ve konumu göz önünde bulundurularak, Bakanlığın 05.06.2014 tarihli yazısına istinaden Ortaklar Fen Lisesi´ne dönüştürüldü. Dönüşümle beraber Okul, Aydın'daki 3. Fen Lisesi olarak kayıtlara geçmiştir. Tampere Tampere (), Finlandiya'nın Pirkanmaa bölgesinin merkezi olan şehirdir. Şehir, Näsijärvi ile Pyhäjärvi göllerinin arasında yer almaktadır. Nüfusu 31 Ağustos 2017 tarihi itibari ile 230,537 olup Finlandiya'nın Büyük Helsinki dışında bulunan en büyük şehridir. Tampere, ülkenin sanayi merkezi olup başta kerestecilik, bilişim ve havacılık gibi sanayi dalları yer almaktadır. Ayrıca büyük tiyatro ve arenaları ile kültür ve turizm alanında da oldukça gelişmiştir. Tampere, 1775 yılında İsveç Kralı III. Gustav tarafından Tammerkoski kanalının kıyısında bir pazar yeri olarak kuruldu. 1 Ekim 1779 tarihinde şehir statüsü almıştır. Tampere, 19. yüzyılda gelişerek bir sanayi kenti haline geldi. Tampere, 20. yüzyılın başında Finlandiya'nın birçok önemli siyasi olayının merkeziydi. 1 Kasım 1905'te, genel grev sırasında ünlü Kızıl Delerasyon Keskustori'de ilan edildi. Finlandiya'nın bağımsızlığını kazanmasının ardından 1918'de Tampere, Finlandiya İç Savaşı sırasında stratejik açıdan önemli yerlerden biriydi. II. Dünya Savaşı'ndan sonra Tampere bazı komşu belediyeler ile birleşerek büyüdü. Tampere, tekstil ve metal sanayileri ile bilinirken 1990'larda yerini büyük oranda bilgi teknolojisi ve telekomünikasyon endüstrisine bırakmıştır. Tampere'de Tampere Üniversitesi (UTA) ve Tampere Teknoloji Üniversitesi (TUT) olmak üzere iki üniversite bulunmaktadır. Şehir aynı zamanda Tampere Uygulamalı Bilimler Üniversitesi ile Polis Meslek Yüksekokulu'na ev sahipliği yapmaktadır. Tampere'de spor esas olarak buz hokeyine bağlı olup buz hokeyinin Finlandiya'daki anavatanı olarak da bilinmektedir. Tampere'nin Ilves ve Tappara adlarında iki buz hokeyi takımı ile Ilves adında bir futbol takımı bulunmaktadır. Tampere'de şehiriçi toplu ulaşım otobüsler ile gerçekleştirilmektedir. Bunun yanında şehirde 1976 yılına kadar troleybüs hattı da bulunmaktaydı. Şehirde hafif raylı sistem inşa halinde olup 2020 yılında açılması planlanmaktadır. Şehre, Tampere Ana Demiryolu İstasyonu ile Pirkkala'da yer alan Tampere-Pirkkala Havalimanı hizmet vermektedir. Jan Vennegoor of Hesselink Jan Vennegoor of Hesselink (d. 7 Kasım 1978, Olderzaal, Hollanda) Hollandalı eski futbolcudur. [ Barry Opdam Barry Opdam (d. 27 Şubat 1976, Lisse), Hollandalı millî futbolcudur. Defans pozisyonunda görev yapan Opdam, profesyonel kariyerine 1996 yılında AZ kulübünde başladı. Daha sonra sırasıyla Red Bull Salzburg, Volendam kulüplerinde oynadı. Sebastian Deisler Sebastian Toni Deisler (d. 5 Ocak 1980, LÃ¶rrach) Alman futbolcudur. Tüm Almanya'nın bir dönem büyük ilgisini toplayan ve FC Bayern München'de oynadığı yıllarda geleceğin en parlak yıldızları arasında gösteriliyordu. Kendisine Alman futbolunun gelecek yıldızı yakıştırmaları yapılmaktaydı. Futbolu, arka arkaya geçirdiği ön çapraz bağ sakatlıkları ve bunlara bağlı geçirdiği çok ağır depresyon yüzünden 2007'de bırakmak zorunda kaldı. Deisler'in Brezilyalı sevgilisinden Eunice Dos Santos Santana'dan Raphael adında oğlu vardır. Teknik kolejde eğitim gören oyuncunun basketbol, müzik, film ve yemek hobileridir. Eylül 2007'de Deisler bir kitap yazmaya başlamıştır.. Giovanni van Bronckhorst Giovanni van Bronckhorst (d. 5 Şubat 1975, Rotterdam) Endonezya asıllı Hollandalı teknik direktör, eski millî futbolcudur. 203||32|||||||||||||||| 73||13||10||3||6||1||28||5||117||22 41||2||7||0||4||0||11||0||63||2 105||5||4||0||||||32||0||141||5 422||52|||||||||||||||| !Toplam||106||6 Rangers Arsenal Barcelona Feyenoord Peroksizom Peroksizom (diğer adıyla mikrocisimcik) hemen hemen tüm ökaryotik hücrelerde bulunan bir organeldir. Çok uzun zincirli yağ asitlerinin, dallı zincirli yağ asitlerinin, D amino asitlerinin, poliaminlerin katabolizmasında ve memelilerin beyin ve akciğerlerinin normal fonksiyonu için önem taşıyan bir eterfosfolipid olan plazmalojenlerin biyosentezi için gereklidir. Ayrıca enerji metabolizması için önemli olan pentoz fosfat yolundaki iki enzimin toplam aktivitesinin yaklaşık olarak %10'unu içerir. Peroksizomların, hayvanlardaki izoprenoid veya kolesterol senteziyle ilişkili olup olmadığı tartışılmaktadır. Filizlenen tohumlardaki glioksilat döngüsü ("glioksizom"), yapraklardaki fotosolunum, tripanazomatidlerdeki glikoliz ("glikozom") ve bazı mayalardaki metanol veya amin oksidasyonu ile asimilasyonu bilinen diğer peroksizomal işlevlerdir. Peroksizom 1954'te İsveçli doktora öğrencisi J. Rhodin tarafından tanımlanmıştır ve 1967'de Belçikalı sitolog Christian de Duve tarafından organel sınıfına konulmuştur. 0.3-0.5 mikron çapında ve tek kat zar ile çevrili olan peroksizomlar metabolik aktivitesi fazla olan, karaciğer, böbrek, ve kalp kası gibi hücrelerde fazla bulunurlar. Bunlar katalaz, ürik asit, oksidaz ve d-aminoasit Hücrede zehir etkisi yapan hidrojen peroksiti (HO); HO ve ½ O’ye dönüştüren katalaz enzimini taşıyan organeldir. Protistalarda, mantarlarda, yüksek yapılı bitkilerin hücrelerinde, hayvanlarda özellikle karaciğer, kalp, kas ve böbrek hücrelerinde bulunur. Proteinler seçilmiş bir biçimde peroksizomlara aktarılırlar.peroksizom içerisinde DNA ya da ribozom barındırmadığı için tüm proteinlerini membranından nakille alır.temel proteinlerin oluşum esansında endoplazmik retikulumdan nakledildiği sanılmaktadır. Peroksizomal hastalıklar lipid metabolizması bozukluklarına yol açarlar.En bilinen örnek Zellweger Sendromu. Peroksizom matriksinin proteinleri sitozolde serbest ribozomlarda sentez edilmektedir. Peroksizom proteinlerini sentezleyen genler aşağıdadır. Ford Fusion Ford Fusion Ford'un Avrupa ve Kuzey Amerika için çıkarttığı iki ayrı modele verilen model ismi. Avrupa modeli 2002 yılında üretime geçilmiş, 2006 yılında makyaj geçirerek tüketicilerin beğenisine sunulmuştur. 1,0-2,0 L Duratec benzinli motor ve 1,4 TDCi duratorq dizel motoruna sahip bu araç Ford'un ilk MPV sınıfı aracıdır. Kuzey Amerika modeli 2005 yılında üretime geçilmiş, 2010 yılında makyaj geçirmiştir. 2012'nin ortalarında veya sonlarında ikinci jenerasyon Kuzey Amerikan Ford Fusion satışa sunulacak, 2012'de Avrupalı Ford Fusion, yerini B-MAX modeline bırakacaktır. Michel de Montaigne Montaigne (d. 28 Şubat 1533, Dordogne,Fransa - ö. 13 Eylül 1592, Guyenne,Fransa ), 16. yüzyıl Fransız deneme yazarı. Ailesi onun iyi bir eğitim almasını sağladı. Alman bir eğitmen tarafından yetiştirildi. Eğitim süresince Yunan ve Latin edebiyatını ve dilini öğrendi. Bordeaux Edebiyat Fakültesi'nde felsefe okudu. Bir süre bulunduğu yörede Belediye Başkanlığı görevini üstlendi. Ailesinden kalan geniş bir malikanede günlerini kitaplarıyla ve yazılarıyla geçirdi. Kilisenin insanların aklını sürekli çelmesini eleştiren içerikler yayınladı. Avrupalı'ların coğrafi keşiflerde tanıdığı yeni uygarlıkları köleleştirme, yok sayma girişimlerine karşı çıkmıştır. Keşfedilen yeni medeniyetlere "barbar,yamyam" nitelemelerine hiddetle karşı çıkmıştır. Şu düşünce tarzı onu çok etkilemişti: " "İnsanlar zırdeli, daha bir tırtılı nasıl yaratacaklarını bilmezken binlerce tanrı yaratmışlar" ". Bu çalışmaların sonucu olarak ünlü "Denemeler" adlı kitabı oluştu. Klasik kuşkuculuğu yeniden gündeme getirmiştir. Bilgiyi keşfetmenin yeni yollarını bulmayı denedi. Montaigne, Denemelerinde başta insan sevgisi olmak üzere iyimserlik, dayanışma, özgürlük ve okuma alışkanlığı üzerine çok özgün yazılar kaleme aldı. Sürekli eleştirel inceleme fikrini yeniden insanlara tanıttı. Bu yazıları herkesin anlayabileceği sade