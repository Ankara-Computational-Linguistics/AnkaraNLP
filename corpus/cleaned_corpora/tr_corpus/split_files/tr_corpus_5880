söyler. Doktor, Tasha'ya gezegenin adını sorar ve Tasha Doktor'un öleceği gezegen olan ("The Name of the Doctor") "Trenzalore" olduğunu söyler. Doktor, TARDIS'e bir cihazı taktırarak Clara'yı kandırır ve evine yollar. Trenzalore gezegeninde kalarak yıllarca uzaylı güçlere karşı gezegeni korur. TARDIS, Clara'yı eve götürdükten sonra Trenzalore gezegenine dönmeye hazırlanır. Ama Clara TARDIS'in dışına tutunur ve TARDIS'le beraber gezegene gider. Zaman girdabından geçerken TARDIS bir kalkan oluşturarak Clara'yı korur. Bu da TARDIS'in dönüşünü yavaşlatır. Noel'e dönen Clara, 300 yıldır Trenzalore'u koruyan yaşlanmış Doktor'la karşılaşır. Doktor, kendisini on birinci olarak tanımlamasına rağmen tüm on iki rejenerasyon hakkının da dolduğunu söyler. Zaman Savaşı'nı bitiren ve Onuncu Doktor'un iptal ettiği rejenerasyon ("Journey's End") da sayılmıştır. Rejenerasyon hakkı kalmadığı için bu son yüzüdür. Sonra Sessizlik Kilisesi Doktor'u getirir. Doktor, gezegeni koruduğu sırada kilisenin bir bölümünün ayrıldığını ve geçmişe gidip Doktor'u öldürmeye çalıştıklarını, TARDIS'i yok ettiklerini ("The Big Bang") ve River Song'u ("A Good Man Goes to War") onu öldürmesi için tuttuklarını öğrenir. Tasha bunları söylerken Dalekler tarafından kuklaya çevrildiği ("Asylum of the Daleks") anlaşılır. Doktor, Tasha'nın kuklayla savaşması için onu kızdırır. Tasha Dalek kuklasının yenerek geri gelir. Oradan kaçıp gezegene dönerler. Doktor ve Clara TARDIS'e döner. Doktor, Clara'ya bir daha kendisini geri yollamayacağını söyler. Ama Trenzalore'da savaş olabileceğini düşünen Doktor yine Clara'yı kandırıp evine yollar. Yüzyıllar geçtikçe, birçok ırk ya ayrılır ya da yok edilir. Sadece Doktor'un yanında olan Sessizlik ve düşmanı Dalekler kalır. Bu arada Clara'yı evine döndüren TARDIS çok geçmeden geri döner. Clara içeri girdiğinde Tasha ile karşılaşır. Clara Tasha'nın TARDIS'i uçurmasına şaşırır. Tasha, TARDIS'i uçurmanın kolay olduğunu, zor olanın Doktor'u uçurmak olduğunu söyler. Tasha Doktor'un yalnız ölmemesi için Clara ile Trenzalore'a döner. Doktor çok yaşlanmıştır. Dalekler sonunda şehrin tüm kontrolünü ele almıştır. Doktor, Daleklerle son kez yüzleşmek için dışarı çıkar. Clara aciz bir şekilde olanları izlemek istemez ve duvardaki çatlağa döner. Zaman Lordlarına Doktor'u kurtarmaları için yalvarır. Daha sonra çatlak kapanır. Dışarıda ölümünü bekleyen Doktor gökyüzünde bir çatlağın açıldığını görür. Çatlaktan rejenerasyon enerjisi çıkar ve Doktor'a gider. Yeni bir rejenerasyon döngüsü alan Doktor rejenerasyon geçirmeye başlar. Doktor çıkan enerjiyi kulanarak Dalekleri yok eder. Olanlardan sonra Clara TARDIS'in konsol odasına girdiğinde Doktor'un aynı yüzde genç haliyle karşılaşır. Doktor bunun sadece başlangıç konumu olduğunu, yeni rejenerasyon döngüsünün başladığını ve değişmek için biraz süre geçmesi gerektiğini söyler. Veda etmeye başlayan Doktor halisünasyonlar görmeye başlar. Amy Pond'u görür ve onunla vedalaşır. Rejenerasyon geçirdikten sonra gri saçlı yaşlı bir adam ortaya çıkar. Clara şaşkınlıkla Doktor'a bakarken TARDIS kaza yapmaya başlar ve Doktor, Clara'ya TARDIS'i uçurmayı bilip bilmediğini sorar. Matt Smith, "Kayıp Nehir" filmindeki işini bitirdikten sonra bölümün çekimlerinin başlayacağını söyledi. Daha sonra çekimlerin Eylül'de başlayacağını açıkladı. Bölümün yönetmenliğini daha önce "Hide" bölümünü yöneten Jamie Payne üstlendi. Noel özel bölümünün okumaları 4 Eylül 2013 tarihinde gerçekleştirildi. Ağustos 2013'te Moffat, bir röportajında Noel bölümünün "The Eleventh Hour" bölümünde tanıtılanlar dahil On Birinci Doktor döneminden kalan bazı hikâyeleri bağlamasını istediğini söyledi. Bölümün çalışmalarının 8 Eylül'de başlaması planlanmıştı. Matt Smith'in "Kayıp Nehir" filminin çalışmaları için sıfıra yakın saç kesimi nedeniyle ona peruk takıldı. Ağustos 2013'te dizinin düzenli dublörlerinden biri Noel bölümünde Siberlerin görüneceği söyledi. Darrelle "Daz" Parker, Siber rolünü oynayacağını açıklayan bir tweet attı. 23 Kasım 2013 tarihinde BBC One kanalında "The Day of the Doctor" bölümünden sonra Dalekleri, Ağlayan Melekleri ve Sessizlik'in yer aldığı bir teaser yayınlandı. İlk kez bu dört türün beraber yer alacağı bir bölüm olacağı belli oldu. Sheila Reid daha önce 1985 yılında "Vengeance on Varos" hikâyesinde görünmüştür. En son "The Angels Take Manhattan" bölümünde Amy Pond rolünü oynayan Karen Gillan aynı rolle geri dönmüştür. Gillan da "Galaksinin Koruyucuları" filmi için saçlarını kestirdiği için Smith gibi peruk kullandı. 1 Haziran'da BBC dört yıl boyunca Doktor'u oynayan Smith'in Noel özel bölümünde ayrılacağını ve yeni Doktor'un da yer alacağını açıkladı. Bu açıklamayla medyada ve hayranlar arasında sonraki Doktor'un kim olabileceği hakkında söylentiler dolaşmaya başladı. 4 Ağustos 2013 tarihinde "Doctor Who Live: The Next Doctor" adlı özel bir yayın sırasında Doktor'un on ikinci yüzünü Peter Capaldi'nin oynayacağı açıklandı. Bölümün çekimleri 8 Eylül 2013 tarihinde başladı. 10 Eylül'de Matt Smith ve Jenna Coleman Cardiff'teki daha önce Birinci ve ikinci sezonda Rose Tyler'ın annesi Jackie ile yaşadığı yer olan Powell Estate olarak kullanılan Lydstep binalarındaki çekimlerde görüldü. 19 Eylül 2013 tarihinde yapılan çekimlerde Puzzlewood akşamında sahte kar kullanıldı. Bölümün çekimleri sırasında Matt Smith'in sekizinci sezonun ilk bölümündeki çekimleri de yapıldı. Peter Capaldi'nin 50. yıl özel bölümünde cameo olarak göründüğü sahne de çekildi. 5 Ekim 2013 tarihinde "Doctor Who" yapımcısı Marcus Wilson Twitter'dan çekimlerin tamamlandığını duyurdu. "The Day of the Doctor" bölümünden sonra Siberler, Sessizlik, Dalekler, Sontaranlar ve Ağlayan Meleklerin olduğu ve Doktor'un Trenzalore'a dönüşünü gösteren bir treyler yayınlanmıştır. 26 Kasım'da bölümün adı belli olurken posteri de çıkmıştır. BBC Noel 2013 treylerinde, Dalek ve Siberlerin yer aldığı bir klip yer almıştır. Aralık ayında internetten "Doctor Who" "Adventure Calendar" adlı bölüm resimlerinin yer aldığı bir sayfa sunulmuştur. 11 Aralık'ta BBC'nin yayınladığı 35 saniyelik treylerde Dalekler Doktor'un rejenerasyon geçirdiğini söylerken Sessizlik, Siberler, "The Time of Angels"/"Flesh and Stone" ve "A Good Man Goes to War" bölümlerinde görünen kilise üyeleriyle beraber Clara ve Doktor da yer almıştır. 17 Aralık 2013 tarihinde BBC One kanalında bir Siber saldırısına uğrayan Doktor'u TARDIS'te Clara'nın aradığını gösteren başka bir Noel treyleri yayınlanmıştır. Bölüm yayınlanmadan önce BBC üç özel klip yayınlamıştır. "The Time of the Doctor", 2003 Noel günü Birleşik Krallık'ta BBC One kanalında yayınlandığı ilk gece 8,30 milyon seyirci (%30,7 reting payı) tarafından izlenmiştir. Doctor Who, aynı gün yayınlandığı tüm kanallarda bölümün son 5 dakikası (Rejenerasyon sahnesi) 10,2 milyon seyirciye ulaşarak en çok izlenen ikinci program olmuştur. Bölümün son izlenmesi 11,14 milyon seyirciye ulaşmıştır. Böylelikle en çok izlenen beşinci Doctor Who Noel özel bölümü olmuştur. Ayrıca 25 Aralık'ta Amerika Birleşik Devletleri'nin BBC America kanalında yayınlanan bölüm 2,47 milyon seyirci tarafından izlenmiştir. Önceki ay yayınlanan "The Day of the Doctor" bölümü geçilerek kanalın şimdiye kadar en yüksek izleyici rakamları elde edilmiştir. Kanada'da Space, Almanya'da Fox ve İsrail'de yes Action kanallarında gösterilmiştir. Avustralya'da 26 Aralık'ta ABC1 kanalında yayınlanmıştır. Yeni Zelanda'da Noel hediyelerinin verildiği akşam Prime Television kanalında 106.390 seyirci tarafından izlenmiştir. Bölümün Appreciation Index skoru 83 olmuştur. "The Time of the Doctor" bölümü 20 Ocak 2014 tarihinde DVD ve Blu-ray sürümü olarak Birleşik Krallık'ta, 22 Ocak 2014 tarihinde Avustralya'da ve 4 Mart 2014 ABD'de çıakrılmıştır. Sette perde arkası görüntüleri ve iki belgesel de yer almıştır. BK ve Avustralya'da yayınlanan sette buna ek olarak On Birinci Doktor'un önceki Noel bölümleri "A Christmas Carol", "The Doctor, the Widow and the Wardrobe" ve "The Snowmen" da yer almıştır. DVD ve Blu-ray sürümü 8 Eylül 2014 tarihinde "50th Anniversary Collectors Boxset" seti içinde "The Name of the Doctor", "The Night of the Doctor", "The Day of the Doctor", "An Adventure in Space and Time" ve "The Five(ish) Doctors Reboot" bölümleriyle beraber tekrar çıkarılmıştır. 19 ekim 2015 tarihinde "The Christmas Invasion" bölümünden "Last Christmas" bölümüne kadar olan tüm Noel özel bölümlerinin yer aldığı "Doctor Who – The 10 Christmas Specials" adlı bir set satışa çıkarılmıştır. Murray Gold tarafından bestelenen "The Time of the Doctor" bölümünün müzikleri 24 Kasım 2014 tarihinde Silva Screen Records tarafından soundtrack albümü şeklinde çıkarılmıştır. Tiers-Ã‰tat Tiers État (diğer bir deyişle Üçüncü Toplumsal Tabaka), sınıf kavramından önce Fransa'da var olan üç toplumsal tabakadan biriydi. Bu tabakada burjuvalar, zanaatkarlar, köylüler ve işçiler bulunuyordu. Diğer iki tabaka ise asiller ("kılıçlılar") ve din adamlarıydı ("cübbeliler"). 2012-13 Bundesliga 2012-13 Bundesliga Almanya'nın en üst düzey futbol ligi Bundesliga'nın 50. sezonudur. 24 Ağustos 2012 tarihinde başlayıp 18 Mayıs 2013 tarihinde biten sezonun şampiyonu Bayern Münih olmuştur. Topladığı 91 puanla UEFA Şampiyonlar Ligi'ne direkt katılma hakkını kazanmıştır. İkinci takım 66 puanla Borussia Dortmund olurken, Bayer Leverkusen 65 puanla üçüncü olmuştur. Gol kralı 25 golle Bayer Leverkusen oyuncusu Stefan Kießling olurken, asist kralı 14 asistle Bayern Münih oyuncusu Franck Ribéry olmuştur. Ligi 16. sırada tamamlayan 1899 Hoffenheim ile 2. Bundesliga'yı 3. sırada tamamlayan 1. FC Kaiserslautern, gelecek sezon Bundesliga'da olmak için karşılaştılar. 1899 Hoffenheim, iki maç sonucunda toplam 5-2'lik skorla gelecek sezon da Bundesliga'da mücadele etmeye hak kazandı. 2013-14 Bundesliga 2013-14 Bundesliga Almanya'nın en üst düzey futbol ligi Bundesliga'nın 51. sezonudur. 9 Ağustos 2013 tarihinde başlayan lig 10 Mayıs 2014 tarihinde sona ermiştir. Kış transfer sezonu 20 Aralık 2013 tarihinde başlayıp 26 Ocak 2014 tarihinde son bulmuştur. "8 Ekim 2013'e kadar" "Toplamda 1-1 sona eren maçlar sonucunda Hamburg Deplasman golü ile ligde kalmıştır." "10 MayÄ±s 2014" "10 MayÄ±s 2014" Ä°ftira (film, 1958) İftira, yönetmenliğini Nuri O. Ergün'ün üstlendiği, Bülent Oran'ın senaryosunu yazdığı 1958 yapımı Türk filmidir. Filmin başlıca oyuncuları, Şeytan Mayası Şeytan Mayası, yapım ve yönetmenliğini Nejat Duru'nun üstlendiği, Hamdi Değirmencioğlu'nun senaryosunu yazdığı 1959 yapımı Türk filmidir. Filmin başlıca oyuncuları, Yamuna Nehri Yamuna (Sanskrit: यमुना), Hindistan'ın kuzey kesiminde yer alan akarsu. Yamuna Nehri Ganj Nehri'ni besleyen en büyük akarsudur. Uzunluğu 1,376 km'yi bulur. Su toplama havzası 366,223 km²'dir. Hindistan'ın önemli su kaynaklarından biri olan nehir, Delhi'nin su ihtiyacının %70'ini karşılar. Yamuna Irmağı Hindistan'ın kuzeyinde bulunan Uttarakhand eyaletindeki Yamunotri'nden kaynağını alır. Uttarakhand'dan sonra güneye doğru akar ve Haryana, Uttar Pradeş, Himaçhal Pradeş eyaletlerinden ve Delhi'den geçer. Son olarak Allahabad yakınlarındaki Triveni Sangam'da Ganj Nehri ile birleşir. Hinduizm mitolojisinde ve dininde önemli bir yere sahip olan nehir çevresinde, Hinduizm açısından kutsal olan çok sayıda mekan bulunmaktadır. Ásgeir Sigurvinsson (d. 8 Mayıs 1955), İzlandalı eski futbolcu, teknik direktör. 1973 yılında R. Standard de Liège takımına transfer oldu. Burada 8 sezon geçirdi ve 300'den fazla maça çıktı. 1981 yılında Beker van België'yi kazandı. 1981 yılında Bayern Münih'e transfer oldu. Burada 1 sezon geçirdi. 1982 yılında Stuttgart'a transfer oldu ve burada futbolu bırakana kadar forma giydi. Burada kariyerinin en iyi 2.sezonlarını geçirdi. Stuttgart ile ilk sezonunu 5.sırada tamamladı. 1990 yılında futbolu bıraktıktan sonra Stuttgart'ta 3 yıl boyunca scout ekibinde çalıştı. İlk teknik direktörlük deneyimini 1993 yılında Nisan ve Kasım ayları arasında Fram takımı ile yaşadı. Vestmannaeyja Standard LiÃ¨ge Bayern MÃ¼nih Stuttgart Roel Moors Roel Moors, (d. 16 Aralık 1978, Herentals, Belçika), Belçikalı millî profesyonel basketbol oyuncusu ve antrenör. Şu anda Almanya Basketbol Ligi ekibi Brose Baskets Bamberg takımını çalıştırmaktadır. 1.86 boyunda bulunan Moors Oyun kurucu ve şutör gard pozisyonlarında görev almaktaydı. UEFA Intertoto Kupası şampiyonluğu kazanan teknik direktörler listesi UEFA Intertoto Kupası şampiyonluğu kazanan teknik direktörler listesi, UEFA Intertoto Kupası'nda şampiyonluk yaşayan teknik direktörlerin derlendiği bir listedir. Intertoto Kupası, UEFA Şampiyonlar Ligi ve UEFA Kupası'na katılamayan kulüpler için UEFA tarafından yaz aylarında düzenlenen futbol turnuvasıydı. Bu organizasyon aynı zamanda, UEFA Kupası'na katılabilmek için alternatif bir yoldu. Kupadaki ilk on bir takım, 2006 yılından itibaren UEFA Kupası'na 2. ön eleme turundan itibaren katılmaya başladı. Ancak UEFA'nın kulüpler düzeyinde düzenlemiş olduğu turnuva sayısı dörde çıkınca Intertoto Kupası değerini yitirdi ve 2009 yılında UEFA kararı ile kaldırıldı. 1995 yılında düzenlenen ilk turnuvayı iki takım kazandı. Fransız Jacky Duguépéroux ve Yugoslav Slavoljub Muslin teknik direktörlüğünde şampiyonluğa ulaşan takımlar, UEFA Kupası'na katılma hakkı elde etti. Final maçının oynanmadığı 1995 turnuvasında, yarı finalde Karlsruher'i toplamda 4-2'lik sonuçla eleyen Girondins de Bordeaux ile, Tirol Innsbruck takımını 7-2'lik sonuçla eleyen Strasbourg takımları turnuvanın şampiyonu ilan edildiler ve 1995-96 UEFA Kupası'na katılma hakkı kazandılar. 1996'dan 2005 yılına kadar kupayı üç takım kazanırken 2006 yılında bu kural değiştirilerek şampiyon olan takım sayısı teke düşürüldü. 2006 yılında turnuva formatı değiştirilerek beş tur üzerinden yapılan maçlar üç tura düşürüldü ve finalde kazanan üç takım yerine, üçüncü turu geçen 11 takıma UEFA Kupası ikinci ön eleme turuna katılma hakkı verildi. 2006 Intertoto Kupası'nda şampiyonluğa Newcastle United ulaşırken takımı İngiliz teknik direktör Glenn Roeder çalıştırmaktaydı. Schalke 04 ile 2003 ve 2004 yıllarında olmak üzere şampiyonluk yaşayan Alman teknik direktör Jupp Heynckes, üst üste iki kez kupayı kazanan ilk ve tek teknik direktör unvanını aldı. 2008 yılında son kez düzenlenen turnuvada Braga takımıyla şampiyonluk yaşayan Portekizli Jorge Jesus, organizasyonu en son kazanan teknik direktör oldu. Kupayı Fransız teknik direktörler on iki kez kazanmış olup, şampiyonluk yaşayan teknik direktörlerin milletlerine göre sıralama yapıldığında en başarılı millet Fransızlardır. Yalnızca bir kez Avrupa kıtası dışından olan Şili temsicisi istisna olmakla, Kupayı tüm kazananlar Avrupalı teknik direktörlerdir. Zümrüt (film) Zümrüt, yönetmenliğini Ömer Lütfi Akad'ın üstlendiği, Sadık Şendil'in senaryosunu yazdığı 1959 yapımı Türk filmidir. Filmin başlıca oyuncuları, Sam Van Rossom Sam Tom Bert Van Rossom, (d. 3 Haziran 1986, Gent), Belçikalı millî profesyonel basketbol oyuncusudur. Şu anda Liga ACB ekibi Valencia BC takımında forma giymektedir. 1.88 boyunda bulunan Van Rossom Oyun kurucu ve Şutör gard pozisyonlarında görev almaktadır. Utanmaz Adam Utanmaz Adam, ÅŸu anlamlara gelebilir, Utanmaz Adam (film, 1976) Utanmaz Adam, senaryo, yapım ve yönetmenliğini Feridun Kete'nin üstlendiği 1976 yapımı Türk filmidir. Filmin başlıca oyuncuları, Utanmaz Adam (film, 1961) Utanmaz Adam, senaryo ve yönetmenliğini Abdurrahman Palay'ın üstlendiği 1961 yapımı Türk filmidir. Filmin başlıca oyuncuları, Paul Van Himst Paul Van Himst (2 Ekim 1943) Belçikalı eski futbolcu ve teknik direktör. Eski takımı Anderlecht taraftarıdır. Van Himst çok sayıda faul yapıldığı için ona "Polle Gazon" lakabı takıldı. Anderlecht ile 8 kez Belçika şampiyonluğu kazandı. Anderlecht ile 457 maça çıktı ve 233 gol kaydetti. 1975-76 yıllarında Molenbeek'de, 1976-77 sezonlarında da Eendracht Aalst takımında forma giydi. 1960-74 yılları arasında Belçika forması giydi ve Belçika ile 81 maça çıktı karşılığında 30 gol kaydetti. Belçika formasını 81 kez giyerek takımın en çok maça çıkan 6.futbolcusudur. Aynı zamanda Belçika'nın en golcüleri listesinde birinci sırayı 30 gol ile Bernard Voorhoof ile paylaşmaktadır. 19 Ekim 1960 tarihinde İsveç'e karşı ilk defa millî forma ile maça çıktı. 1972 Avrupa Futbol Şampiyonası'nda Belçika üçüncü olduğu zaman önemli bir role sahipti. Teknik direktör olarak Van Himst, Anderlecht ve Belçika'yı çalıştırdı. 1981 yılında "Zafere Kaçış" adlı filmde rol aldı. Marcel Bezençon Ödülleri Marcel Bezençon Ödülleri ilk kez Estonya, Tallinn'de yapılan 2002 Eurovision Şarkı Yarışması'nda verilmiştir. Christer Björkman (İsveç'in 1992 Eurovision Şarkı Yarışması temsilcisi ve İsveç'in Baş Delegasyon şefi) ve Richard Herrey (Herreys üyesi ve İsveç'in 1984 Eurovision Şarkı Yarışması kazananı) tarafından kurulmuştur. Ödülün adına, ödülün yapımcısı Marcel Bezençon'un adı verilmiştir. Ödüller üç kategoriye ayrılmıştır: 2010 y覺l覺ndan beri yorumcular taraf覺ndan oylanmaktad覺r. 2004 yılından beri Fan Ödülü yerine verilmektedir. Fan Ödülü, Eurovision uluslararası fan kulübü OGAE üyeleri tarafından oylanmış ve 2002 ve 2003 yıllarında elle verilmiştir. 2004 yılında bu ödülün yerine Besteci Ödülü verilmeye başlanmıştır. 2008 yılında Poplight Fan Ödülleri tarafından özel olarak verilen ödül Eurovision fanları tarafından oylanmıştır. O yıldan beri bu ödül verilmemiştir. 2005 yılından beri Sveriges Television (SVT) tarafından Melodifestivalen'de verilen Marcel Bezençon Ödülleridir. Bu ödüllerin formatı Eurovision'da verilen ödüllerdeki formatla aynıdır. Eurovision Şarkı Yarışması'na katılmaya hak kazananlar altın renkli gösterilmiştir. 2008 Melodifestivalen için Eurovision fanları tarafından oylanmıştır. Joaquín Peiró Joaquín Peiró Lucas (29 Ocak 1936, Honrubia - 18 Mart 2020), İspanyol eski futbolcu ve teknik direktör. Futbolculuk kariyerine ülkesinin takımlarından Atlético Madrid'de başlayan ve La Liga'da Atlético formasıyla çıktığı 166 maçta 93 gol atan Lucas, İspanya'da yedi sezon forma giydikten sonra İtalya Serie A takımlarından Torino'ya transfer oldu. Sekiz sezon İtalya'da futbol kariyerini sürdüren Lucas, 1970 yılında eski takımı Atlético takımına transfer oldu ve bu takımda futbolculuk kariyerini sonlandırdı. İspanya'nın çeşitli millî takımlarında forma giydi. İspanya ile iki FIFA Dünya Kupası'nda mücadele etti. Paralelkenar yasasÄ± Matematikte paralelkenar yasasının en temel formu(ayrıca paralelkenar özdeşliği denir), temel geometriye aittir. Yasa, paralelkenarın tüm kenarlarının karelerinin toplamının köşegenlerinin karelerinin toplamına eşit olduğunu söyler. Yandaki gösterimdeki paralelkenarın kenarları; (AB), (BC), (CD) ve (DA). Öklidci geometriden beri, paralelkenarın karşılıklı kenarları mutlaka eşit olmalıdır.("AB") = ("CD") ve ("BC") = ("DA") Yasa ÅŸu ÅŸekilde ifade edilebilir, Paralel kenarın dikdörtgen olması durumunda ise köşegenler eşit olmalıdır (AC) = (BD) yani, İfade, dört kenarı eşit olmayan genel dörtgenler içinse Pisagor teoremine indirgenebilir, burada x köşegenlerinin orta noktasını birleştiren çizginin uzunluğudur. Şemada görüldüğü gibi, paralelkenar için "x" = 0 ve genel formül paralelkenar yasasındakine eşdeğerdir. Bir normlu uzayı içinde paralelkenar kanununun durumu normlarla ilişkili bir denklemdir: Bir iç çarpım uzayı içinde,norm iç çarpım kullanımı belirleniyor: Tanımın bir sonucu olarak,bir iç çarpımlı uzay içinde parallelkenar kanunu bir cebrik özdeşliktir,iç çarpımın özellikleri kullanılarak kolayca kurulmuştur: bu iki bağıntı ekleniyor: olarak gereklidir. Eğer "x" "y"ye ortogonal ise, formula_9 ve alınan bir toplamın normu için yukardaki denklem : Bu pisagor teoremidir. En gerçek ve karmaşık normlu vektör uzayları iç çarpımlı değildir, ama tüm normlu vektör uzaylarının normları var (tanımı ile).Örneğin, bir ortak kullanılan norm "p"-normdur: formula_12 burada formula_13 vektörünün bileşenleridir. Verilen bir norm,yukarda paralelkenar kanununun iki tarafını teke evriltilebilir.Dikkat çekici gerçektir şudur ki paralelkenar kanunu tutarlı ise, o zaman standart bir iç çarpım, alışılmış bir yolla ortaya çıkmalıdır. Özel olarak, bu "p"-norm'un ancak ve ancak "p" = 2,"Öklidyen" norm veya "standard" norm gibi-adlandırılması uygundur. Herhangi norm için paralelkenar kanunu karşılar (bu zorunlu olarak bir iç çarpım normudur), iç çarpım üreten norm polarizasyon özdeşliğinin bir sonucu olarak tekliktir.Gerçek durum içinde,polarizasyon özdeşliği ile veriliyor: veya, eşdeğerliği, ile: karmaşık durum içinde aşağıdaki ile veriliyor: Örneğin, "p"-norm ile "p" = 2 ve gerçel vektörler formula_17 kullanılıyor, iç çarpımın evirtimi için süreç aşağıdadır: bu iki vektörlerin standard nokta çarpımıdır. 2013 Altın Ayak Ödülü 2013 Altın Ayak Ödülü Galatasaray (futbol takımı)'nın Fildişi Sahilili oyuncusu Didier Drogba'ya verilmiştir. Drogba, 2010 yılında da 10 aday arasına girse de o dönemde bu 10 futbolcunun arasında yapılan oylamada 7.olmuştur. Didier Drogba ayrıca bu ödülü alan ilk Afrikalı futbolcu olma başarısını da göstermiştir. Panionios (basketbol takımı) Panionios BK (), Nea Smirni, Atina, Yunanistan'da yer alan profesyonel basketbol kulübü. Takım Panionios Jimnastik Kulübü'nün basketbol şubesidir. Panionios BK, Avrupa'nın en kaliteli liglerinden biri olan A1 Ethnikis'te uzun zamandan beri mücadelesini sürdürmektedir. Yakın tarihte EuroLeague'de de mücadele etmişlerdir. Sponsorluk anlaşmalarıdan dolayı "Panionios On Telecoms" ve "Panionios Forthnet" isimleriyle de anılmıştır. Kulübün sahibi Proton Bank'ın kurucusu Elias Lianos'tur. Yıllar süren tarihinde kulüpte oynamış kimi önemli basketbolcular; Fanis Christodoulou, Boban Janković, Panagiotis Giannakis, Theo Papaloukas, Žarko Paspalj, Thurl Bailey, P.J. Brown, Mitchell Wiggins, Travis Mays ve Nikos Oikonomou'dur. Basketbol kulübünün de şubesi olduğu "Panionios Jimnastik Kulübü", 1890 yılında İzmir, Osmanlı İmparatorluğu'nda kuruldu. Bu durum Panionios'u Avrupa'daki en eski kulüplerden birisi kılmaktadır. Kulübün basketbol şubesi 1919'da kuruldu. Türk Kurtuluş Savaşı Batı Cephesi'nde Yunanların yenilmesinden sonra, kulüp Atina'nın semtlerinden Nea Smirni'ye taşındı. Panionios BK, 1928-29 sezonundan itibaren A1 Ethnikis'te mücadele etmeye başladı ve aynı sezon ligi 2. sırada bitirdi. Ertesi sezonda ise ligi 3. sırada noktaladı. 1981-82 sezonundan bu yana aralıksız olarak Yunanistan Basketbol Ligi'nde mücadele etmeye devam etti. 1986-87 sezonunda Aris ile şampiyonluk serisinde karşılaştı, ancak kendi basketbol efsaneleri Nick Galis ve Panagiotis Giannakis'in takımına karşı seriyi kaybettiler. 1991'de Fanis Christodoulou'nun liderliğinde, Yunanistan Basketbol Kupası'nı finalde P.A.O.K. BK'yi 73-70 yenerek kazandılar. 1977 ve 1995'te de Yunanistan Basketbol Kupası'nda final oynadılar. Kulüp, 1995-96 sezonunda Yunan Ligi'ni Dušan Ivković önderliğinde 3. sırada bitirdi ve 1996-97 sezonunda EuroLeague'de oynama hakkı elde etti. Euroleague'de geçirilen 1996-97 sezonunda takımın başında Efthimis Kioumourtzoglou bulunmaktaydı. 2007-08 Yunanistan Basketbol Ligi sezonunda takım Ivan Zoroski, Ioannis Kalampokis, Nenad Marković tarafından çalıştırıldı ve kulüp ligi 3. sırada noktaladı. Maroussi BK ile oynanan beş maçlık seride, 0-2 geriden gelerek seriyi 3-2'ye getirdiler ve böylece bir sonraki sezonda EuroLeague'e katılmaya hak kazandılar. Panionios, A1 Ethnikis'teki iç saha maçlarını 2,000 kişilik Nea Smyrni Spor Salonu'nda oynamaktadır. Takım, aynı zamanda 3,232 kişi kapasiteli Glyfada Spor Salonu'nu da kullanmaktadır. Kulüp sıklıkla iç saha maçlarını 15,000 kişi kapasiteli Helliniko Olimpik Arena'da oynamaktadır. Nea Smirni Belediyesi takıma eski Nea Smirni Spor Salonu'nun yerinde, yeni ve modern bir salon yapacağının sözünü de vermiştir. https://web.archive.org/web/20131013183326/http://www.nstv.gr/Panionios-Kolossos-Rodou-stigmiotypa-kai-synedefksis-sto-kleisto-tis-nea-smyrnis Darlene Conley Darlene Conley (d. 18 Temmuz 1934 - ö. 14 Ocak 2007), Amerikalı oyuncu. 1934'te Şikago'da doğdu. 1988-2007 arasında televizyon'da artık kült olmuş pembe dizilerden "Cesur ve Güzel" 'de yer alarak calandırdığı "Sally Spectra" karakteriyle ekranlara gelen oyuncu mide kanseri nedeniyle 72 yaşında Los Angeles'ta ölmüştür. Mezarı Los Angeles'dadır. Do What U Want "Do What U Want", Amerikalı şarkıcı Lady Gaga'nın R&B şarkıcısı R. Kelly ile düet yaptığı şarkı. Kendisinin 2013 yılında yayımlanan üçüncü stüdyo albümü "ARTPOP"ın ikinci single'ı olarak 21 Ekim 2013'te dijital ortamda satışa sunuldu. Şarkıcı, söz yazımını Paul "DJ White Shadow" Blair, Martin Bresso ve William Grigahcine ile birlikte gerçekleştirdi. Blair, 2011'de şarkının ilk konseptini Gaga'ya sundu. 2013 yılında yapımcı olarak şarkıyı tamamladı, sonradan Kelly'nin vokalleri şarkıya dahil edildi. "Do What U Want"ın bir kısmının tanıtımı 17 Ekim'de yayınlanmaya başlayan Best Buy/Beats reklamlarında yapıldı. Hayranların ilgisi ve ılımlı eleştiriler, şarkının albümün ikinci single'ı olarak yayımlanmasını sağladı. Synthpop ve R&B türlerindeki "Do What U Want", elektronik vuruşlar üzerine konulan 1980'lerin synth'lerini içerir. Sözleri cinsel teslimiyet temalarını konu edinmektedir. Şarkıda Gaga, vücuduyla ne yapılırsa yapılsın düşünceleri, hayalleri ve duygularıyla kendisi olduğunu anlatmaktadır. Çiçek desenli bir tanga giyen Gaga'nın arka kısmının yer aldığı "Do What U Want"ın single kapağının çekimlerini Terry Richardson gerçekleştirdi. Şarkının Richardson tarafından yönetilen video klibi Aralık 2013'te BitTorrent aracılığıyla gösterime girecekti; ancak bilinmeyen sebeplerle iptal edildi. Eleştirmenler şarkının sadeliğini övdü, 1980'lerden ilham alan yapımıyla geniş bir ticari çekicilik yakaladığını ifade etti. Bazıları Gaga'nın vokallerini Tina Turner ile karşılaştırdı. "Do What U Want" çeşitli Avrupa ülkelerinin listelerinde ilk 10 içine girse de ABD "Billboard" Hot 100 listesinde 13 numaradan ileri gidemedi. Birleşik Krallık'ta dokuz numaraya çıktı ve British Phonographic Industry (BPI) tarafından gümüş sertifika ile ödüllendirildi. Gaga, şarkının akustik sürümünü "The X Factor" (BK) yarışmasının onuncu sezonunda seslendirdi. Performansın müstehcen içeriğiyle gece 9 havzasından önce yayımlanması üzerine Ofcom'a şikâyetler geldi. Alternatif performanslar "Saturday Night Live", 2013 Amerikan Müzik Ödülleri ve "The Voice" programlarında da sergilendi. Aralarında rap şarkıcısı Rick Ross ve Christina Aguilera ile düet yapılan sürümlerin de bulunduğu şarkının remiksleri için Interscope devreye girdi. "Do What U Want", Lady Gaga, Blair, R. Kelly, Martin Bresso ve William Grigahcine tarafından yazılıp bestelendi. Kelly'nin vokallerinin eşlik ettiği şarkının yapımcılığını Blair ve Gaga üstlendi. Gaga Chicago'da yaşarken ve üçüncü stüdyo albümü "ARTPOP" için ürettiği şarkıları tamamlarken, baskın bir şekilde R&B ve hip hop tarzı müziklerin etkisi altında kaldığını ifade etmişti. Bir gün, şarkıcı kendi kilosu hakkında yapılan tartışmalardan haberdar olduğunu belirtti ve bu haberlere kızdı. "Sığ gazeteciliğe" karşı müziği aracılığıyla tavır alabileceğine karar verdi. Albümün ilk single'ı "Applause"un yayımlanmasından sonra şarkıcı, geçmişteki hit single'larından farklı ve alışılmadık bir şey ortaya koymayı amaçladı. "Do What U Want", kaynağını bu düşüncelerden aldı. Blair, 2011 yılında kendisinin remiks albümü için arkadaşı Martin'e dinlettiği belirli bir vuruşu hatırladı. Müziği beğendi ve bunu The Born This Way Ball turnesi sırasında sözleri yazmaya başlayan Gaga'ya sundu. Blair, vuruşları "George Jetson'ın R&B seslerinin uzay çağı" olarak tanımladı. Sözlerin Eylül 2013'te tamamlanması üzerine Kelly ile iş birliği yapılması fikrini öne sürdü. Kelly, kendisinin "Black Panties" adlı albümünü tamamlama sürecinde olduğunu belirtse de, Gaga ile yaptığı bir telefon görüşmesi sonucunda şarkıya katılmayı kabul etti. "Billboard" ile yaptığı bir röportajında çalışmalarından bahsederek şarkıcıyı "doğal şekil alıcı" olarak tanımladı. Gaga MTV News'e şarkı hakkında şunları söyledi: "Uzunca bir süredir Chicago'da yaşıyorum, R. Kelly de oradan geliyor. ['Do What U Want' şarkısını] "ARTPOP" üzerinde çalıştığım sırada, turnedeyken yazdım. İnsanların beni nasıl gördüğü yönündeki takıntılarımı konu almaktaydı. Ben her zaman bir R. Kelly hayranı olmuşumdur, hatta Haus of Gaga'da R. Kelly çalarak kendimizden geçtiğimiz dönemler de vardır. ['Do What U Want'] gerçek bir R&B şarkısı olduğundan R&B'nin kralını aramak zorundaydım ve onun iznine ihtiyacımız vardı. Bu, karşılıklı bir aşk oldu." "Do What U Want", 1980'lerin çarpıcı synth'leri ile elektronik vuruşlarının etkisi altında kalan orta tempolu bir synthpop ve R&B parçasıdır. "Rolling Stone"dan Eric R. Danton, şarkıyı "kaslı kulüp vuruşu" olarak nitelendirdi. MTV News'ten James Montgomery, şarkının ana omurgasının Gaga'nın yüksek sesli vokalleri serpiştirilen "yalpalatan, şehvet uyandırıcı vuruşlar"dan ve "mantarımsı" nakarattan oluştuğunu yazdı, Kelly'nin söylediği kısmı "cool ve koital" buldu. Şarkının nakaratı, Kelly'nin müstehcen sözlerini de barındıran arpej etrafında inşa edilmiştir. "Complex", nakarattaki "Do what you want, what you want with my body" hook'unu "çekici ve biraz da şehvetli" sözleriyle anlattı. Cinsel teslimiyet temasını konu alan şarkı sözlerinde Gaga, vücuduyla ne yapılırsa yapılsın, düşünceleri, hayalleri ve duygularıyla kendisi olduğunu anlattı. "New York Daily News"ten Jim Farber, "Do What U Want"ı bir tepki olarak değerlendirdi ve "bugüne kadar herkes onunla ilgili mayhoş yorumlar yaptı — bu kişiler şimdiye kadar gezegenin yarısına ulaştı." yorumunu yaptı. Gaga da Kelly de şarkıda "Do what u want/ What u want with my body/ Do what u want/ What u want with my body/ Write what you want, say what you want about me/ If you want you know that I'm not sorry" sözlerini söyledi. Musicnotes.com'un yayımladığı müzik notalarına göre "Do What U Want", dakikada 96 vuruşluk bir melodiyle sahiptir. Gaga'nın tonal olarak Mi ve Fa♯ aralığındaki sesiyle La majör anahtarında bestelenmiştir. Re majör–Mi majör–Fa♯ minör–Mi majör–Re majör–Mi majör şeklindeki temel akor dizisini takip eder. "Do What U Want" Hollywood, Kaliforniya'daki Record Plant Studios'ta ve Atlanta, Georgia'daki PatchWerk Recording Studios'ta kaydedildi. Gaga'nın vokallerini Dave Russell ve Bill Malina, Kelly'nin vokallerini Abel Garibaldi ve Ian Moonness kaydetti. Russell, şarkının miksini Record Plant'ta Benjamin Rice, Ghazi Hourani, Zane Shoemake ve Dino "SpeedoVee" Zisis'in ek desteğiyle yaptı. Kullanılan enstrümanlardan gitarı Tim Stewart çaldı, Rick Pearl programlamayı yaptı ve mastering işlemi Burbabank, Kaliforniya'da yer alan Oasis Mastering Studios'ta Gene Grimaldi tarafından halledildi. 3 Eylül 2013'te Gaga, albümünün ikinci single'ını seçme konusunda Twitter üzerinden hayranlarından yardım istedi: "Manicure", "Sexxx Dreams", "Aura" ve "Swine" sunulan seçeneklerdi. 20 Eylül 2013'te "Venus" şarkısını single olarak seçtiğini ve albüm öncesinde yayımlayacağını duyurdu. "Do Want U Want"ın bir bölümü ilk olarak 17 Ekim 2013'te Best Buy/Beats'in ABD tanıtımlarında duyuldu. Ayrıca Britanyalı mobil şirket O2'nun "Be More Dog" kampanyasının tanıtımında kullanıldı. Daha sonraları Gaga ve yapımcı şirketi, "Venus" yerine "Do What U Want"ın "ARTPOP"ın ikinci single'ı olması kararlaştırıldı. 25 Ekim 2013'te İtalyan radyo istasyonları "Do What You Want"ı resmen çaldı, ardından Birleşik Krallık'ta çalınmaya başlandı. 5 Kasım 2013'te ise ABD'deki Mainstream Top 40 ve Rhythmic radyo istasyonlarında yayımlandı. Lipshutz, şarkının son bir dakikalık kısmını Nisan 2011'de çıkan "Born This Way"deki "Judas" ile karşılaştırdı. Şarkının hızlı bir şekilde ticari başarı yakalaması üzerine şirket, single olarak yayımlaması fikrine aniden karar verdi. Şarkının ilk tanıtım kapağında Gaga, cinsel organları yapraklı kara yosunu ile kapatılmış şekilde yer alıyordu. Resmî single kapağı 21 Ekim'de yayımlandı, çiçekli bir tanga giyen Gaga'nın arka kısmına odaklandı. Kapağın çekimlerini fotoğrafçı Terry Richardson gerçekleştirdi. Alman televizyon kanalı ProSieben'la yaptığı bir röportajda Gaga, kapağın, müstehcen imajı sebebiyle kendisine karşı sürekli yapılan eleştiri ve tartışmalar sonucunda ortaya çıktığını açıkladı ve ekledi: "Toplumun nasıl değiştiğine baktığımda, bunun sizlere kıçımı göstermek için iyi bir zaman olduğunu hissediyorum çünkü ben hepsini size tercih ediyorum." Digital Spy'dan Catherine Earp'e göre, fotoğraf çekimi polaroide benzemektedir. "Complex" dergisinden Leigh Silver, Andy Warhol'un polaroid serisiyle karşılaştırıldığında sanatçının çektiği fotoğraflarda sarışınların olduğunu ve onların arkasında yer aldığını yazdı. "Esquire"den Hilary Hughes, kapağı "korkunç" olarak nitelendirdi ve şarkının temasını düşündürmek yerine hayal gücünün harekete geçmesine yol açtığını yazdı. "Do What U Want"ın yayımlanmasından önceki gece Gaga, kariyeri boyunca kendisini yorumlayan eleştirmenlere ve söylentilere atıfta bulunarak şarkının sözlerini tweetledi. Bu söylentilere kendisinin hermafrodit olduğu iddiaları, 2012 yılındaki kilosuyla ilgili haberler ve uyuşturucu bağımlılığı da dahildi. Ayrıca Madonna ve Katy Perry ile olumsuz ilişkiler içinde olduğuna dair medyanın ürettiği yalanlara da değindi. "Slant Magazine"den Alex Camp, şarkının niyetinin Gaga'nın dublörlüğünü ucuzlattığını hissetti, bu durumun şarkıcının sosyal medya ve imajı ile olan meşguliyetinin bir işareti olduğunu vurguladı. "Do What U Want" yayımlandıktan sonra eleştirmenlerden genel anlamda olumlu geri dönüşler aldı. Şarkının sadeliğine iltifat edildi, bazıları Gaga'nın vokallerini Tina Turner ve Aguilera ile karşılaştırıldı. "Slant Magazine" için yazan Alexa Camp, şarkıdan "akıllı bir aşk şarkısı olarak iki katına çıkan ölçülü bir elektro külüstür" sözleriyle bahsetti. "Billboard"dan Lars Brandle, şarkının "radyo dostu" olduğunu yazdı ve "Gaga'nın iyi formunda" olduğu sonucuna vardı. Aynı dergiden Lipshutz, şarkının ve sözlerinin "heyecanlı bir dinleme ve sarhoşça meydan okumalar" içerdiğini belirtti. "The Daily Beast" için yazan Kevin Fallon şarkıya karşı çok hevesli olduğunu belirterek "saf pop cenneti" tanımını yaptı ve "nakarat radyolarda hit olacak... ve harekete teşvik edici, ritim sürdükçe dans edilebilir." dedi. Idolator web sitesinden Carl Williot, şarkıyı "R&B'nin oldukça kusursuz bir parçası" olarak özetledi. "Complex"ten Dharmic X, "Do What U Want"ı "akılda kalıcı" olduğu için övdü. Black Entertainment Television'dan Latifah Muhammad şarkı için "İkisinin arasında Kelly, şarkıcının sesinin rahatlık bölgesine uzakta görünüyor ama dans ritimleri içinde bir oluğa yuva yapmış" yazısını yazdı ve "müzikal deha" nitelendirmesini yaptı. "New York Daily News"ten Jim Farber, beş üzerinden dört yıldız vererek şunları söyledi: "Müzik kendi cilvesini sunar. R&B tarzı ritimlerin uyumu -ve R. Kelly'nin konuk görünüşü- Gaga'nın sesine yeni bir ruh avantajı sağlıyor. Onun kemerleri, her anlamda hit olarak değerlendirilecek." "Slate" dergisinde yazan Aisha Harris, Gaga ve Kelly'nin çalışmadaki çabasını "şaşırtıcı derecede iyi" buldu. "International Business Times"tan Nidhi Tewari, şarkının kulağa Gaga'nın "en iyi isyankar" çalışması olarak geldiğini söyledi. Digital Spy'dan Lewis Corner beş üzerinden dört yıldız vererek şarkı için "kulağa takılan melodisi, onun daha önceki mükemmel popunun bazılarını yeniden canlandırıyor" yazdı. "Esquire"den Hilary Hughes, Kelly'nin konuk görünüşü sayesinde şarkının kalitesinin önceki single "Applause"u geçtiğini belirtti. Ayrıca Gaga'nın Whitney Houston-vari vokalinin Kelly'deki "standart, tırmanan tenor" ile daha da yükseldiğini ekledi. "Do What U Want", "Rolling Stone"un hazırladığı 2013'ün En İyi 100 Şarkısı listesinde 17. sırada yer aldı. "Entertainment Weekly" yazarı Kyle Anderson karışık bir eleştiri yaptı, Gaga'nın şarkı söyleme tarzıyla beraber bestenin ve Kelly'nin R&B vokallerinin arasına girdiğinden beri Gaga ve Kelly'nin vokallerinin "bir araya gelemediğini" hissetti. Ayrıca Kelly'nin söylediği sözlerin ısıtılıp yeniden sunulduğunu ve tatilcilerin olduğunu belirtti. "Yine ilginç bir zihin birleşimi" tanımlamasını yaparak eleştirisinde sonuca vardı. "Spin" dergisinden March Hogan, şarkının "her zamanki gibi" şöhret hakkında olduğunu söyledi ama single kapağındaki tasvirin kullanılan temayı tamamlamadığını belirtti. Amerika Birleşik Devletleri'nde "Do What U Want"ın, 11 Kasım 2013 tarihinde biten haftada 150.000 ile 160.000 arasında dijital satış yaptığı endüstrideki tahminciler tarafından belirtildi. Nielsen SoundScan şarkının 156.000 defa dijital olarak indirildiğini rapor etti, bu rakamla şarkı Hot Digital Songs listesine üç numaradan giriş yaparak Gaga'nın listede ilk on içine giren 14. çalışması oldu. Yine bunun bir sonucu olarak "Billboard" Hot 100 listesine 13 numaradan girdi. Böylece Kelly'nin Hot 100'a giriş yapan 52. şarkısı ve kendisinin 2007'de 12 numaraya yükselen "I'm a Flirt" şarkısından sonra en yüksek sırada yer alan çalışması oldu. Bir sonraki hafta "Do What U Want", listenin 58 numarasına düştü. Üçüncü haftasında 48 numaraya tırmandı, Radio Songs listesinde ise ikinci haftadan itibaren yaklaşık %22 oranında, 23 milyon izleyiciye ulaşması sayesinde 64 numaradan 51 numara yükseldi. "ARTPOP"ın yayımlanmasının ardından şarkı, Hot 100 listesinin ilk yirmisine geri dönerek 18 numaraya yerleşti. Nisan 2015 itibarıya ABD'de 1,220,000'den fazla kopya sattı ve Amerika Kayıt Endüstrisi Birliği (RIAA) tarafından platin sertifika ile ödüllendirildi. Pop Songs listesinde "Do What U Want", 11 Kasım 2013 tarihinde 39 numaradan giriş yaptı ve sonraki hafta ABD radyo istasyonlarında 991 defa çalınarak 29 numaraya yükseldi. Üçüncü haftasında ise 1096 kez çalındı ve böylece listede 23 numaraya yükseldi. Pop Songs'ta zirvesini 9237 çalınma sayesinde yedinci sırayla yaptı. Ayrıca Rhythmic listesinde 2662 kez çalınma rakamıyla en fazla sekiz numaraya yükselebildi. "Do What U Want", Gaga'nın çıkış single'ı "Just Dance"ten sonra Hot Dance Club Songs listesinde bir numara olamayan ikinci single'ı oldu, ilk on içinde en fazla yedi numaraya çıkabildi. Avustralya'da "Do What U Want", Australian Single Chart'a 21 numaradan, Yeni Zelanda'da New Zealand Singles Chart'a 12 numaradan giriş yaptı. İrlanda Irish Singles Chart listesine dokuz numaradan ve Hollanda Mega Single Top 100 listesine 27 numaradan dahil oldu. Ayrıca Finnish Download Chart'a iki numaradan katıldı. Güney Kore'de yasal olarak 10.576 kez indirilmesi sayesinde Gaon Digital Chart'ne sekiz numaradan giriş yaptı. Bu sırada geçirdiği haftanın sonrasında 7.184 kopya satarak 13 numaraya geriledi. Albümün yayımlanmasının ardından 20.309'dan fazla kopya sattı ve iki numaraya yükselerek bu sıradan daha yukarı çıkamadı. "Do What U Want" Yunanistan listesinde zirveye oturdu ve Finlandiya, Fransa, İspanya ve İtalya listelerinin ilk on sıralaması içinde kendine yer buldu. Şarkı Japan Hot 100 listesine 50 numaradan giriş yaptı ancak iki hafta sonra 26 numaraya yükseldi. Ayrıca Canadian Hot 100'a yedinci sıradan dahil oldu ve listede on bir hafta geçirdi, en fazla üç numaraya ilerleyebildi. Music Canada, 40.000 üzeri dijital satış yapması sayesinde şarkıya altın sertifika verdi. Birleşik Krallık'ta "Do What U Want"ın ülkenin single listesi UK Singles Chart'a girmek için uygun olmadığı kabul edildi. Listenin yayımcısı Official Charts Company, şarkının bulunduğu albümün ön sipariş süreci bittikten sonra listeye girebileceğini açıklayan bir bildiri paylaştı. Official Chart Company'nin kurallarına göre albüm başına tek bir tanıtım şarkısının, yani bir albüm öncesinde yayımlanıp albümün siparişini teşvik eden parçalardan yalnızca bir tanesinin, listeye girmesi kabul edilir. Ve "Do What U Want", "ARTPOP" albümünün hayranlar tarafından ön siparişini teşvik eden ['Applause'tan sonraki] ikinci single'dır. Bu karar sonucunda albüm yayımlanana ve tanıtım süreci bitene kadar şarkının listeye giremeyeceği belirtilmiş oldu. "Music Week"ten Alan Jones'a göre single, yayımlandığı haftayı takiben Birleşik Krallık'ta 22.915 kopya sattı. Jones, şarkının listeye girmesi uygun olsaydı, girişini onuncu sıradan yapacağını tahmin etti. Sonuç olarak "Do What U Want", "ARTPOP"ın yayımlanmasının ardından 29.657 satış rakamıyla dokuz numaradan Birleşik Krallık'ın single listesine girdi ve Gaga'nın bu listede ilk ona giren on birinci single'ı oldu. Ayrıca aynı sıradan İskoçya'da yayımlanan Scottish Singles Chart'a da giriş yaptı. Gaga'nın Birleşik Krallık'te en çok satan on üçüncü single'ı unvanıyla kayıtlara geçti ve British Phonographic Industry (BPI) tarafından 200 binin üzerinde kopya satması sayesinde gümüş sertifikayla ödüllendirildi. Gaga, 27 Ekim 2013'te Wembley'de yer alan Fountain Studio'da yapılan "The X Factor" (BK) yarışmasının onuncu sezonunda şarkıyı "Venus" ile birlikte seslendirdi. "Billboard"dan Jason Lipshutz, performanstan "sarhoş edici tuhaflık" olarak bahsetti. Performans ITV'de gösterildi ve Britanya medya regülatörü Ofcom, yayının gece 9 havzasından önce yapılması üzerine Gaga'nın kostümü ve parçanın müstehcen sözleriyle ilgili olarak performansla hakkında 260 şikayet aldı. Kanalın bir sözcüsü ise, performansın uygunsuz olduğuna inanmadıklarını belirten bir bildiri yayımladı. "ARTPOP"ın yayımlanması üzerine yapılan artRave partisinde Gaga, albümde yer alan sekiz şarkıyı seslendirdi ve kapanışı "Do What U Want" ile yaptı. Performansı, sahnede de yer alan, albüm kapağındaki pozu yansıtan Jeff Koons yapımı heykelindeki gibi, ellerini göğsüne koyup oturmuş ve bacaklarını yaymış şekilde sonlandırdı. Gaga "Do What U Want"ı 16 Kasım 2013'te ise komedi şovu "Saturday Night Live"ın 39. sezonuna denk gelen 751. bölümde seslendirdi. Burada Kelly de konuk vokalist olarak sahne aldı, Gaga ile benzer rutin bir iş yaptı ve şarkıcıyı sahneden omzunun üstüne aldı. Ayrıca bir seks simülasyonu ve sürtünme yoluyla seks gerçekleştirildi, yapılan kucaklamayla performans sonra erdirildi. E!'den Zach Johnson'a göre performans, medyadan karışık tepkiler aldı. Gaga'nın Kelly ile birlikte 24 Kasım'da 2013 Amerikan Müzik Ödülleri'nde "Do What U Want"ı seslendireceği artRave sırasında ortaya çıktı. Gerçekleştirilen performansta Gaga, Amerika Birleşik Devletleri başkanı'nın sekreterini canlandırdı ve Kelly ona eşlik etti. Sahne, Oval Ofis'i canlandıracak şekilde tasarlandı. Gaga şarkının son nakaratında tek başına kalarak kemerini çıkardı, arkasında çocukluğunda piyano çalarken çekilen bir video ekrana geldi. Daha sonradan ise ekranda "Lady Gaga Bitti" ve "Şişman Lady Gaga" gibi şarkıcı hakkında çıkan itibarsızlaştırma amaçlı gazete manşetleri kendi kendi akmaya başladı. "Billboard"dan Jason Lipshutz, gösteriyi törendeki "en ayrıntılı performans" olarak nitelendirdi ve Kelly'nin daha önceden çıkan kendi rap operası "Trapped in the Closet"in hikâye anlatımıyla paralel buldu. Britanya'daki sohbet şovlarından ""de Gaga, şarkının akustik versiyonunu seslendirdi. Performansta bir iPad ile kendisine bağlanan Kansai Yamamoto korsesi giydi ve piyanoyu çalarken kemerini çıkardı. Bir diğer performans, 8 Aralık 2013'te gerçekleştirilen 2013 Jingle Bell Ball'da gerçekleştirildi, Gaga "Do What U Want"ın yanı sıra diskografisindeki diğer şarkıları da seslendirdi. Gaga'nın "The Voice" yarışmasının beşinci sezonunda sahne alacağı 12 Aralık 2013'te duyuruldu ve R. Kelly eşliğinde "Do What U Want"ı seslendireceği varsayıldı. Ancak 17 Aralık'ta gösterilen bir televizyon reklamında final gecesinde "Christina epik bir performans için Lady Gaga'ya katılacak" ifadesi yer aldı; nihayetinde o gece Gaga "Do What U Want"ı seslendirdi. Sahneye Aguilera ile çıktı, ikili bazı farklılıklar gösteren "eşleşmiş kıyafetler" giydi, Gaga'nın kıyafeti "eğri tutulmuş açılardan kapalı keskin bir tulum", Aguilera'nın kıyafeti "düzgün kıvrımlarını vurgulayan daracık seksi bir elbise" olarak tanımlandı. Rap-Up'tan bir yazar performanstan "zirvenin üzerinde" sözleriyle bahsetti. "Los Angeles Times" yazarı Amy Reiter ise ikilinin vokal yeteneğini överek "galip" oldukları yorumunu yaptı. "Do What U Want", 2014'te 'da "Paparazzi"nin ardından seslendirildi. Gaga, turnenin bazı konserlerde, pençe yapmış bir el şeklindeki koltuğa oturarak şarkıyı söyledi. Kelly'nin stüdyo versiyonunda söylediği kısımlar ise canlı performanslar sırasında şarkıdan kaldırıldı. İzlediği bir ArtRave: The ARTPOP Ball konserinden sonra eleştiri yayımlayan "The Gazette"den Eric Leijon, şarkının "Paparazzi" ve "Bad Romance" ile birlikte Gaga'nın hit kataloğunda bir yer kazandığını söyledi. ArtRave partisi sırasında Gaga, Kelly'nin şarkının video klibinde yer alacağını ve yönetmenin kim olduğunu açıkladı, ayrıca "kimyaları" hakkında konuştu. Daha önceleri Terry Richardson ve Gaga, şarkıcının bir kekin üzerinde yer aldığı "Cake Like Lady Gaga" şarkısından bir bölüm içeren videonun çekimlerinde birlikte çalıştı. Fotoğrafçı Richardson, bir süredir video klip yönetme isteği içindeydi, bu isteğini gerçekleştirmeye Miley Cyrus'un "Wrecking Ball" ve Beyoncé'nin "XO" video klipleriyle başladı. Şarkının "Saturday Night Live"daki provokatif performansından sonra, Gaga ve Kelly'nin arasındaki kimya birçok eleştirmen tarafından konu alınarak sorgulandı, ardından şarkıcı bununla ilgili olarak şu şekilde bir tweet attı: "Birçok görüşmeci sayesinde bugün, benim R. Kelly ile SNL'de yaptığım 'ŞOK EDİCİ' performansım sonucunda sizlerin video için hazır olmadığınızı düşünmeye başladım." 26 Kasım 2013'te Interscope, şarkının video klibinin dosya paylaşım servisleri BitTorrent ve Vice üzerinden Aralık 2013'te yayımlanacağını duyurdu. Böylece BitTorrent üzerinden böyle bir girişime, Madonna'nın "secretprojectrevolution" videosundan sonra ikinci kez kalkışılmış oldu. Gaga ve yönetmen Richardson, BitTorrent üzerinden yayımlanacak pakette video klibin yanı sıra, klibin yapımını içeren 4K çözünürlükteki ayrı bir belgeselin ve fotoğrafların olacağını açıkladı. Interscope paketi "açık anlatım ve açık teknoloji arasındaki bağlantıyı keşfetme; orijinal film, müzik, arşiv içeriği ve kamera arkası görüntüleri ile sanatçıların yaratıcı sürecinin doğrudan iç görünümünü sağlama" aracı olarak tanımladı. 4 Aralık 2013'te Gaga, videonun önceki çalışmalarından farklı olduğunu belirterek "mükemmel" bir video yapma niyetinde olduklarını tweetledi, ayrıca "çok kişisel" olduğunu ekledi. İki gün sonra Richardson, video klibin setinden, Gaga'nın bacaklarının Kelly'nin beline sarmış şekilde görüldüğü siyah beyaz bir fotoğraf paylaştı. Şarkıcı fotoğrafta siyah bikiniden başka bir şey giymemişti, deri pantolon/etek bir elbise giyen Kelly ise kameraya orta parmak işareti yapmaktaydı. Bir hafta sonrasında setten renkli bir fotoğraf yayımlandı, bu fotoğrafta Gaga yerde, Kelly'nin dışa doğru açtığı bacaklarının arasında gözükmekteydi. Şarkıcıların üzerinde önceki görüntüde yer alan kıyafetler bulunmaktaydı. Ancak paket ve video Aralık 2013'te yayımlanamadı; Gaga video klibin gecikeceğini kendisinin sosyal ağ web sitesi Little Monsters üzerinden bildirdi ve "Applause" klibinde olduğu gibi kendisine klibi planlayıp tamamlamak için sadece bir hafta verildiğinden beri yayımlanma tarihinin geciktiğini belirtti. Yaratıcılık onuru gereğince bir süre boyunca klibin planını yapmayı tercih ettiğini çünkü farklı bir çalışma ortaya koymak istediğini ekledi. Sonuç olarak "Do What U Want"ın klibi yayımlanmadı ve bir sonraki single "G.U.Y."ın resmî video klibi 22 Mart 2014'te gösterime girdi. 19 Haziran 2014'te haber sitesi TMZ, videonun daha önceden hiç ortaya çıkmayan müstehcen sahnelerinden bir bölüm yayımladı. Bu bölümün ilk saniyelerinde bir doktoru canlandıran Kelly'nin, inleyen çıplak hastası Gaga'yla ilgilendiği ekrana yansıdı. Sonraki saniyelerde Richardson'ın, gazetelerin arasında kıvranan Gaga'nın fotoğraflarını çektiği görüldü. TMZ'in raporuna göre göre klibin yayımlanması, önceki yıllarda Kelly'nin çocuk pornografisi suçuyla yargılanmasının tekrar gündeme gelmesinin yanı sıra Richardson'ın çalıştığı çeşitli mankenlere cinsel istismar yaptığı iddiaları sonucunda doğan bıkkınlık ve gelebilecek tepkilerin korkusu nedeniyle iptal edildi. "Do What U Want"ın R. Kelly'nin yanı sıra rapçi Rick Ross ile düet yapılan DJWS yapımı remiksi 20 Aralık 2013'te satışa sunuldu. MTV'ye verdiği bir röportajda Ross, Gaga ile iş birliğine henüz hazır olmadığını söyledi. Remiks Kelly'nin yaptığı yeni bir girişle başladı, ardından Ross'un rap yaptığı kısım söylendi. Bu kısım için şarkıya "Photos of the Bawse just to post 'em on a blog/Get alotta views cause they know we be the top/Jean Basquiats in the hall, she my work of art so I pin her to the wall" gibi yeni sözler eklendi. Gaga'nın vokalleri sırasında, şarkının güncellenen "oluğu", Fuse tarafından "nostaljik, çarpıcı, cinsel bir tuhaflık ve aynı zamanda yeni. Bu synth R&B, 2013'ün diğer dönemindekilere bir övgüdür" sözleriyle tanımlandı. Ancak kanaldan Molly Wardlow, Ross'un kısmını küçümseyerek gereksiz buldu. "Spin" dergisinde yazan Chris Martin, Ross'un "Do What U Want"a katılımını "garip" buldu ve rap kısmında Beyoncé'nin "Drunk in Love" şarkısında Jay-Z'nin söylediği bölümden benzerlikler buldu. Idolator sitesinden Mike Wass, remiksin gereksiz olduğunu hissetti, ardından Ross'un sevgiliye tecavüz hakkında sözler içeren "U.O.E.N.O." şarkısıyla ve Kelly'nin çocuk pornografisi davasıyla medya tarafından tepkilerle çevrelendiğini hatırlattı. "Do What U Want"ın Christina Aguilera ile düet yapılan stüdyo versiyonu 1 Ocak 2014'te yayımlandı; böylece Gaga ve Aguilera ilk kez birlikte çalışmış oldu. 24 Aralık 2013'te Aguilera, kayıt stüdyosunda çekilen bir fotoğrafını açıklama kısmına "Özel bir şey üzerinde çalışıyoruz." yazarak tweetledi. Kayıt oturumu şarkıcı Carly Simon'ın Martha's Vineyard'daki evininin oturma odasında yapımcı Jimmy Parr'ın yardımcılığı eşliğinde gerçekleştirildi. Sonraki hafta "Do What U Want"ın, Kelly'nin söylediği kısımları Aguilera'nın söylediği yenilenen bir sürümünün yayımlanacağı açıklandı. Sonuç olarak çalışma 1 Ocak 2014'te gece yarısından biraz sonra dijital olarak yayımlandı. 11 Şubat 2014'te Gaga, Aguilera ile yaptığı düetin Interscope tarafından miksi Steven Redant'e yaptırılarak ortaya konan dört farklı remiks versiyonunu paylaştı. Aguilera remiksi müzik eleştirmenlerinden olumlu geri dönüşler aldı; "Time" dergisinden Melissa Locker, parçanın yeniden kaydedilen versiyonu için, Kelly'nin 2000'lerde çocuk pornografisi suçuyla gözaltına alınıp beraat etmesine atıfta bulunarak "Kelly'nin desteği ve ahlaki ikilem olmaması parçanın daha fazla satmasını sağlayacak" şeklinde bir yorum yaptı. Ayrıca "iki farklı megastarla iş birliğine giderek bir hit şarkının iki versiyonunu" ortaya çıkarması konusunda Gaga'yı "bilgili pazarlamacı" olarak tanımladı ve övdü. Şarkının personel bilgileri "ARTPOP" albüm kitapçığından alınmıştır. British Home Championship British Home Championship (diğer isimleri Home International Championship, the Home Internationals veya British Championship) 1884 yılında Birleşik Krallık'ın dört millî takımı; İngiltere, İskoçya, Galler ve Kuzey İrlanda (bölünmeden önce İrlanda)'nın yer aldığı dünyanın ilk uluslararası futbol turnuvası. 1983–84 sezonunda başladıktan 100 yıl sonra son sezonu oynanmış ve düzenlenmesine son verilmiştir. Lucien Laurent Lucien Laurent (10 Aralık 1907 – 11 Nisan 2005), Fransız eski millî futbolcudur. Kariyerinin tamamını ülkesinde geçirmiştir. 1930 FIFA Dünya Kupası'nın ilk golünü atarak Dünya Kupası tarihindeki ilk golü atan futbolcu olmuştur. Fransa, o maçı 4-1 kazanmasına rağmen, Şili ve Arjantin'e yenilerek grup aşamasını geçemedi. Laurent, 1934 FIFA Dünya Kupası'nda da forma giymiştir. 1930'daki turnuvada yer alıp Fransa'nın evinde kazandığı 1998 FIFA Dünya Kupası'nı gören tek futbolcudur. 2005 yılında 97 yaşındayken hayatını kaybetmişir. NOT:"Evsahibi olarak Fransa baz alınmıştır." Adnan GuÅ¡o Adnan Gušo (d. 30 Kasım 1975), eski Bosnalı millî futbolcudur. Gušo futbola profesyonel olarak Željezničar'da başladı. 1998 yılında ilk şampiyonluğunu yaşadı. Kısa bir süre sonra yurt dışına transfer oldu. Erzurumspor ve Spartak Moskova'ya gitti. Buralarda kısa sezonlar geçirdi ve daha sonra Sarajevo ile 1 yıllık sözleşme imzaladı. Burada da kısa bir süre oynadıktan sonra Romanya'ya gitti. Gušo 2003 Ocak ayında bedelsiz olarak Universitatea Craiova ile 3+1 yıllık sözleşme imzaladı. Küme düştükten sonra 2005 yazında Dinamo Bucureşti ile 2006 Ocak ayında ise Argeş Piteşti ile sözleşme imzaladı. 2008 Ocak ayÄ±nda Olympiakos'a transfer oldu. Gušo Euro 2008 elemelerinde 4 maç için kadroya çağrıldı. O zaman kadroda birinci kaleci Kenan Hasagić ve ikinci kalec Almir Tolja vardı. Millî takıma yeni teknik direktör gelince Gušo takımın ilk kalecisi olarak yer aldı. Serhiy Bejenar Serhiy Bezhenar (d. 9 Ağustos 1970), eski Ukraynalı millî futbolcudur. Genellikle bek olarak oynamaktadır fakat daha çok defans bölgesinde oynamıştır. Bezhenar, Ukrayna ile 23 maça çıktı ve 1 gol kaydetti. Tek golünü 1994 yılında Beyaz Rusya'ya karşı attı. SÃ¸nner av Norge Sønner av Norge, ya da Norveç'in Evlatları, yönetmen Jens Lien'in çektiği 2011 yapımı filmdir. Filmde Norveç gençliği etrafında Norveç yaşamı anlatılmaktadır. Ana karakter Nikolay henüz ergenliğe girmiştir. Onun dünyayı algılaması, kişilik arayışı ve hayattaki ciddiyetin önemi Norveç günlük yaşamı içerisinde anlatılır. Filmin başında annesini bir trafik kazasında kaybeder. Babasının çöküntüdeki halleri, işi bırakması, teselli bulmak için farklı etkinliklere ve yeni bir yaşam tarzına odaklanmaları filmin geri kalanını oluşturur. "Norveç'in Evlatları" ismi de filmin buradaki yaşam tarzını ele alışı ve ülkedeki ebeveyn- çocuk ilişkisini irdelemesindendir. Erland Josephson Erland Josephson (d. 15 Haziran 1923, Stockholm - ö. 25 Şubat 2012) Ingmar Bergman, Andrey Tarkovski ve Theodoros Angelopulos ile çalışmış İsveçli oyuncu. Ramon Dekkers Ramon "The Diamond" Dekkers (d. 4 Eylül 1969, Breda, Kuzey Brabant, Hollanda – ö. 27 Şubat 2013), Hollandalı bir kickbokscu ve sekiz kez Muay Tay dünya şampiyonu. "Yılın Muay Tay Dövüşçüsü" olarak seçilen Tayland'daki ilk yabancı sporcudur. Ödülü, Tayland'ın başbakanı General Chatichai Choonhavan tarafından 15 Eylül 1990 tarihinde kendisine sunulmuştur. 12 yaşında dövüş sanatları öğrenmeye başladı. Birkaç ay Judo eğitimi aldı. Daha sonra boks'a geçti. Altı ay boyunca Cor Hemmers'in yanında Muay Tay uygulamalarına başladı. Eğitimi bitirdikten sonra Maeng Ho Breda Spor Salonuna gitti. 16 yaşında yaptığı ilk mücadelede, köklü bir eski boksöre karşı muhteşem bir nakavt kazandı. 15 Kasım 1987'de MTBN Hollanda Şampiyonasını kazandı. 18 yaşındayken ilk unvanı verildi. Dekkers, yüksek tekme ile Ramkisoen'i nakavt ile mağlup etti. 2001-2005 yılları arası hiç dövüşmedi. 2006'da Joerie Mes ile maç yaptı ve sayı ile yenildi. Bu maçtan sonra emekli olduğunu açıkladı. Spora yaptığı hizmetlerden dolayı Tayland Kraliyet Ailesi tarafından 2013 Kraliyet ödülü almıştır. Ramon Dekkers kalp krizi sonucu hayatını kaybetmiştir. Lev Yalçın Lev Yalçın (d. 25 Mart 1985), Billingham Synthonia'da forma giyen İngiltere doğumlu Türk futbolcudur. Yalçın Newcastle United'ın alt yapısında futbola başladı. 2002 yılında York City'ye transfer oldu. 2004 Ekim ayında Morecambe'ye karşı oynanan maçta York City ile ilk golünü attı. 2005 yılında Yeovil Town takımına deneme olarak gitti. 2005 Haziran ayında York City ile 1 yıllık yeni bir sözleşme imzaladı. 2006 Şubat ayında York City'den ayrıldıktan sonra Whitby Town ile sözleşme imzaladı. Yalçın Hartlepool United'a 2 haftalığına deneme olarak gitti. 2007 Ağustos ayında Billingham Synthonia'ya transfer oldu. Moony Moony, doğum adı : Monica Bragato (d. 27 Eylül 1980, Venedik), İtalyan DJ. ve dans müziği şarkıcısı. 2002 yılında "Dove (I'll Be Loving You)" adlı parçayla iyi bir çıkış yapmıştır. Cemil ErlertÃ¼rk Cemil Gürgen Erlertürk (1918 - 3 Mayıs 1970), Türk eski futbolcu ve planör pilotu. İstanbul Futbol Ligi'nde gol kralı oldu. 1939-40 sezonunda 16 maçta 30 gol kaydetti. Erlertürk 30 golden fazla atan ilk ve tek futbolcu oldu. 3 yıl sonra 1942-43 sezonunda 11 maçta 22 gol atarak Cemil Gürgen İzmir'de doğdu. 6 sezon boyunca Galatasaray forması giydi. 1931 yılında Galatasaray'da seçmelere katıldı. Fakat takıma seçilemedi. Galatasaray ile İstanbul Futbol Ligi şampiyonu oldu ayrıca İstanbul Futbol Ligi Gol Kralı da unvanına da sahip oldu. 1939-1940 sezonunda 16 maçta 30 gol attı. 3 yıl sonra, 1942-1943 sezonunda, 11 maçta 22 gol attı ve maç başı ortalama gol miktarı oranını 2.00 yaptı. İstanbul Futbol Ligi'nde bu kadar yüksek orana ulaşan ilk ve tek futbolcu oldu. Cemil Gürgen'e verilen "Katır" ismi lakabı oldu. 1955 yılında Futbol antrenörü olmak için University of Illinois at Urbana Champaign'e gitti ve Amerika'ya taşındı. Running with Scissors Running with Scissors ÅŸu anlamlara gelebilir: Salif Keïta (futbolcu) Kısaca olarak Keita diye bilinen Salif Keïta (d. 8 Aralık 1946), eski Malili millî futbolcu ve futbol yöneticisi. Ülkesinde Real Bamako ve Stade Malien takımlarında forma giydi. Saint-Étienne'ye transfer olduktan sonra 1967, 1968 ve 1970 yıllarında toplamda 3 kere Ligue 1 şampiyonluğu kazandı. Keita 1972 yaz aylarında Marseille'ya transfer oldu. Marseille Keita'yı elinde tutabilmek için çok uğraştı fakat Valencia'ya transfer oldu. Valencia'da 3 yıl forma giydikten sonra Sporting Lizbon'e transfer oldu. Sporting Lizbon'de 3 yıl forma giydi, karşılığında bir Ulusal Kulüp kupası kaldırdı. 1979 yılında Amerika Birleşik Devletleri takımı New England Tea Men kulübüne transfer oldu. Burada birkaç yıl forma giydikten sonra 34 yaşında futbolu bıraktığını açıkladı. Keita 16 yaşındayken 1963 yılında Mali millî futbol takımına seçildi. 1972 Afrika Uluslar Kupası'nda Mali turnuvayı 2. bitirdiğinde oda bu kadro içinde yer alıyordu. 2005 Haziran ayında, 4 yıllık bir süre için Mali Futbol Federasyonu başkanlığına seçildi. 2006 yılında Afrika Futbol Konfederasyonu tarafından "Son 50 Yılın En İyi 200 Afrikalı Futbolcusu" arasında gösterildi. Keita'nın yeğeni Seydou Keita'da futbolcudur. Seydou Keita, Fransa'da birkaç yıl oynadıktan sonra Barcelona'da forma giydi. Keita'nın bir diğer yeğeni Mohamed Sissoko'da Valencia, Liverpool, Juventus gibi takımlarda forma giydi. Keita'nÄ±n kuzeni Sidi Yaya Keita'da futbolcudur. O da Fransa'da Lens'de forma giydi. Domino (film) Domino, 2005 yapımı yönetmenliğini Tony Scott'un yönettiği, başrollerinde Édgar Ramírez, Keira Knightley ve Mickey Rourke'un oynadığı aksiyon, suç ve biyografi filmidir. Filmin senaryosu Richard Kelly tarafından Kelly ve Steve Baranick'in yazdığı bir hikayeden uyarlanmıştır. Film Fransa, ABD ve Birleşik Krallık ortak yapımıdır. Filmin konusu için aktör Laurence Harvey'nin kızı Domino Harvey'nin gerçek hikayesinden esinlenilmiştir. Filmin planı, Los Angeles'ta mankenken kelle avcılığına başlayan Domino'nun (Knightley) 36 saat önce gerçekleşen 10 milyon dolarlık banka soygununu yeniden hatırlaması şeklinde oluşturulmuştur. Film, yayımlanmasından birkaç ay önce, 27 Haziran 2005'te aşırı doz fentanil kullanmaktan hayatını kaybeden gerçek Domino Harvey'nin anısına adanmıştır. Ryan Taylor Ryan Taylor adlı kişiler: Stephen Amell Stephen Amell (d. 8 Mayıs 1981, Toronto, Kanada), Kanadalı oyuncu. CW'de yayınlanan Arrow dizisindeki Oliver Queen rolüyle tanınır. Teenage Mutant Ninja Turtles 2 filminde Casey Jones rolünü canlandırdı. Amell, oyuncu ve model olan Cassandra Jean ile Karayipler'de özel bir tören ile 25 Aralık 2012 tarihinde ilk kez ve 26 Mayıs 2013 tarihinde New Orleans'ta ise ikinci kez evlenmiştir. 6 Haziran 2013 tarihinde Amell, eşinin ilk çocuklarına hamile olduğunu açıklamıştır. Aktör Robbie Amell kuzenidir. Harry Partch Harry Partch (24 Haziran 1912 - 9 Eylül 1974) Amerikalı besteci, filozof ve yazar. Nağıl Nağıl - Türk halk kültürü içerisinde yer alan ve köy odalarında ocak başında, topluluğa anlatılan öyküleri ifade eden bir sözcüktür. Halk masalı, halk hikâyesi gibi anlamlar taşır. kelimesi anlam genişlemesine uğrayarak Azeri dilinde her tür masalı tanımlamak için kullanılır hâle gelmiştir. Yine de bu dilde tanımlanırken halk kültürü ile olan bağlantısı göz ardı edilmez. Diğer Türk dillerinde benzer anlamı ihtiva eden sözcükler vardır. Hepsinin belirleyici özellikleri birkaç noktada toplanır: Kırgızca: "Жомок" (Jomok), Kazakça: "Ертегі" (Ertegi), Özbekçe: "Ertak", Çuvaşça: "Халап" (Halap) sözcükleri hep aynı anlamı karşılamaktadır. Ancak bu dillerde de zaman zaman anlam genişlemesi gözlenir. Hatta o kadar ki Çuvaşçada "Халаплăх" (Halaplah) kelimesi Mitoloji manasına gelir. Lars Peter Hansen Lars Peter Hansen (d. 26 Ekim 1952, Champaign, Illinois, ABD) Amerikalı iktisatçı. Hâlen, Chicago Üniversitesi'nde "David Rockfeller Seçkin Hizmet Ekonomi ve İstatistik Profesörü"'dür. Uğraştığı alanların başında "Genelleştirilmiş Momentler metodu" ile isim yapmıştır; aynı zamanda bir ekonominin finansal ve reel sektörleri arasındaki bağlantılar üzerine teksif edilmiş makroekonomi çalışmaları ile seçkin bir makrokonomist olarak tanınmaktadır. 2013 yılında "aktif varlık fiyatlarının empirik olarak analizi" üzerine Robert J. Shiller ve Eugene Fama ile birlikte yapmış olduğu çalışmayla Nobel Ekonomi Ödülü'nü kazandı. Wolfgang Sidka Wolfgang Sidka (d. 26 Mayıs 1954, Lengerich, Westphalia, Batı Almanya), Alman eski futbolcu ve teknik direktör. 1998 yılında UEFA Intertoto Kupası'nda SV Werder Bremen takımıyla şampiyonluk yaşadı. Son olarak 9 Ağustos 2010 tarihinde Irak millî futbol takımı ile sözleşme imzalayan Sidka, 2 Ağustos 2011 tarihinde görevden alındı. Ä°ravadi Nehri İravadi Myanmar'ın en büyük ve en önemli akarsuyu. İravadi Irmağı Myanmar'ın kuzeyinde bulunan Mali ve N'Mai nehirlerinden kaynağını alır. Kuzeyden güneye doğru bütün ülkeyi kat ettikten sonra Andaman Denizi'ne dökülür. Uzunluğu 2,170 km'yi bulur.Su toplama havzası 413,710 km²'dir. İravadi Irmağı’nın suları kum temin etmede, tarımda ve taşımacılıkta kullanılır. Irmak üzerinde daha çok ırmak civarında yetiştirilen pirinçlerin taşımacılığı yapılır.Irmak üzerinde Yangon ve Mandalay gibi önemli liman kentleri vardır. İravadi Irmağı’nın debisi Muson yağmurlarına bağlıdır. Muson yağmurlarıyla birlikte debisi yükselen ırmak en yüksek debisine Temmuz – Ekim ayları arasında ulaşır. Kasım – Haziran ayları arasında ise debisi düşüktür. İravadi Irmağı canlı varlığı bakımından oldukça zengin bir ırmaktır. Irmakta pek çok balık çeşidinin yanı sıra İravadi Yunusları yaşamaktadır. Marija Magdalena "Marija Magdalena" (Türkçe: "Mecdelli Meryem"), İsrail'in Kudüs şehrinde düzenlenen 1999 Eurovision Şarkı Yarışması'nda Hırvatistan'ın temsilcisi Doris Dragović tarafından seslendirilen Hırvatça şarkıdır. 29 Mayısta gerçekleşen yarışmada Hırvatistan 118 puanla 23 ülke arasından dördüncü olarak günümüzdeki en iyi derecesini elde etmiştir. Gaston Palewski Gaston Palewski (d. 20 Mart 1901, Paris (9. arrondissement) - ö. 3 Eylül 1984, Le Val-Saint-Germain (Essonne)) Fransız siyasetçi, eski Anayasa Konseyi Başkanı. Yüksek Ticaret Okulu, Paris Siyasal Bilgiler Okulu, Louvre Okulu ve Oxford Üniversitesi'nde okumuş, Sorbonne'da Edebiyat eğitimi almıştır. II. Dünya Savaşı sırasında Charles de Gaulle'ün yanında Özgür Fransa Hareketi'nde yer almıştır. 1951 yılından itibaren milletvekili seçilmiştir. 1951 yılında Fransız Halkı Birliği Grup Başkanvekilliği görevinde bulunmuş, 6 Kasım 1952 yılında seçildiği Meclis başkanvekilliğini de Bakan olduğu 1955 yılına kadar yürütmüştür; 1952 yılında Türkiye-Fransa parlamentolararası dostluk grubunun tekrar açılmasında katkıda bulunmuş ve 1955'te Palewski TBMM'de konuşma yapmıştır. 1957-1962 yıllarında Fransa'nın İtalya büyükelçisi olmuştur. 1962-1965 yılları arasında devlet bakanlığı yapmıştır. 1965 yılında Charles de Gaulle tarafından Fransa Anayasa Konseyi başkanlığına atanmış ve 1965-1974 yılları arasında bu görevde bulunmuştur. Kuruluşundan itibaren Charles de Gaulle Enstitüsü başkan yardımcılığında bulunmuş ve 1971 yılında André Malraux'nun ardından Enstitü başkanı olmuştur. Meclis Christophe Beghin Christophe Beghin (d. 2 Ocak 1980, Schaerbeek) Belçikalı millî profesyonel basketbol oyuncusudur. Şu anda Belçika Basketbol Ligi ekibi Spirou Basket takımında forma giymektedir. 2.07 boyunda bulunan Beghin uzun forvet ve pivot pozisyonlarında görev almaktadır. Birmingham Daily News Birmingham Daily News, "(Türkçe: Birmingham Günlük Haberler)" İngiltere'de yayınlanan ve Avrupa'nın ilk ücretsiz günlük gazetesidir. Birmingham'da 1984 yılında kurulmuştur. Önceleri yerel girişimciler Chris ve Pat Bullivant'ın sahip olduğu gazetenin editörlüğünü David Scott yaparken, gazete medya devi Reed Elsevier şirketi tarafından satınalındı. Gazete, Birmingham ve Solihull bölgesinde 300.000 eve ücretsiz ulaştırıldı. 1991 yılında adı Birmingham Metronews olarak değiştirilip, haftalık basılmaya başlandıysa da 2000 yılında tekrar günlük basılmaya başlanıp toplu taşıma araçlarında ücretsiz dağıtılmaya başlandı. Axel Hervelle Axel Hervelle, (d. 12 Mayıs 1983, Liège, Belçika), Belçikalı millî profesyonel basketbol oyuncusudur. Şu anda Liga ACB ekibi Bilbao Basket takımında forma giymektedir. 2.05 boyunda bulunan Hervelle Uzun forvet ve Kısa forvet pozisyonlarında görev almaktadır. Axel Hervelle profesyonel basketbol kariyerine 2000 yılında Belçika liginin zayıf ekiplerinden Wolves Verviers-Pepinster'de başladı. Buradaki son sezonu olan 2003-04 sezonunda sadece 20 yaşındayken takım kaptanlığına getirildi ve sezonda ligde forma giydiği 16 karşılaşmada maç başına 11.4 sayı 10.6 ribaund ortalamalarıyla oldukça başarılı bir performans sergiledi. Ayrıca takımının 2003-04 sezonunda Belçika Basketbol Ligi'nde final oynamasında başrol oynayan isim olmayı başarsa da finalde Spirou Basket takımına mağlup olarak takımının şampiyonluğu kaptırmasına engel olamamıştır. Belçika'lı basketbolcu dört yıl Wolves Vervies takımında oynadıktan sonra 2005 yazında Liga ACB'de mücadele etmekte olan Real Madrid takımına transfer oldu. Hervelle 2004-05 sezonu bittikten sonra 2005 NBA Seçmeleri'nde 2. tur 52. sıradan Denver Nuggets tarafından seçilme başarısı gösterdi. 2005-06 sezonunda Liga ACB'de forma giydiği 32 maçta maç başına 24 dakika süre sahada kalıp 8.5 sayı 5.5 ribaund ortalamalarıyla oynadı. Belçika'lı basketbolcu 2006-07 sezonunda takımıyla birlikte finalinde 10 sayı 5 ribaund 4 asist istatistikleriyle oynadığı EuroCup kupasını kazandı ve kazandığı bu şampiyonlukla birlikte Avrupa'da kupa kazanan tarihteki 4. Belçika'lı basketbolcu olma başarısı gösterdi. Hervelle 2009 yılında bir başka Liga ACB takımı Bilbao Basket'a kiralansa da 2010 yılında buraya transfer olmuştur. Oyuncunun 2009 yılında NBA draft hakları James White ile yapılan takas karşılığında Houston Rockets takımına devredilmiştir. Hervelle Belçika millî basketbol takımınında en önemli oyuncusudur ve düzenli olarak formasını giymektedir. 2013 Avrupa Basketbol Şampiyonası turnuvasında millî takımının formasını terletmiş ve 8. olma başarısı göstermişlerdir. Belçika'lı oyuncu turnuvada forma giydiği 7 karşılaşmada maç başına 31.4 dakika sürede 14.4 sayı 7.9 ribaund 1.9 asist ortalamalarıyla oynayarak takımının en skorer ismi olarak takımının bu kadar yol almasında önemli rol üstlenmiştir. İskender Paşa (Bosna beylerbeyi) İskender Paşa ya da Mihaloğlu İskender Paşa (ö. 1506) II. Mehmet ve II. Bayezid dönemlerinde çeşitli valilik görevlerinde bulunmuş bir Osmanlı veziri ve Osmanlı Devleti'nin Balkanlarda yaptığı fetihlerde önemli bir rol oynamış olan bir akıncı kumandanıdır. İskender Paşa Osmanlı Devleti'nin kuruluş yıllarında Müslüman olarak akıncılığı seçen Bizans kökenli Köse Mihal'in soyundan gelir. II. Mehmet'in en güvendiği komutanlardan biriydi. Bosna'nın yeni Osmanlı Devleti'ne katılmış olduğu yıllarda 1475 yılında Bosna Sancağı'nın beyi oldu. Bu sırada Bosna 1463-1479 Osmanlı-Venedik Savaşı'nın ön cephelerinden biriydi. 1477 yılında İskender Paşa Venedik Cumhuriyeti topraklarına bir sefer düzenledi. Isonzo ve Tegliamento nehirlerini aşarak Venedik kentini tehdit etti. İskender Paşa 1480 yılında Rumeli Beylerbeyliği'ne getirildi. 1483 yılında vezir rütbesini kazandı. 1485 yılında ikinci, 1498 yılında ise üçüncü defa Bosna beyi oldu. 1491 yılında kendine tahsis edilmiş olan arazi üzerinde Galata Mevlevîhânesi'ni inşa ettirmiştir. Ayrıca 1500 yılında Saraybosna'da bir Nakşibendi tekkesi, 1505 yılında da İstanbul'un Fatih semtinde İskenderpaşa Camii'ni yaptırmış, 1506 yılında ölmüştür. Robert J. Shiller Robert James "Bob" Shiller (d. 29 Mart 1946, Detroit, Michigan, ABD) Amerikalı iktisatçı. Hâlen, Yale Üniversitesi'nde "Sterling Ekonomi Profesörü" ve Yale İşletmecilik Okulu Finans İçin Uluslararası Merkez"'de fellow'dur. Shiller 1980'den itibaren "NBER: Ekonomik Araştırma Uluslararası Bürosu"'nun araştırmaci üyesi; 2005'te "AEA - Amerikan Ekonomik Birliği (American Economic Association)" İkinci Başkanı ve 2006-2007 döneminde ABD "Doğu Ekonomik Birliği" Başkanı olmuştur. Aynı zamanda "Macroarkets LLC" adlı bir özel sektor yatırım idarecilik şirketinin ortak kurucusu ve baş-iktisatçısıdır. ABD St Louis'de Federal Rezerv Bankası Araştırma Bölümü tarafından hazırlanıp ve bu kurumun IDEAS websitesinde Eylül 2013'te yayımlanan bir listeye göre Robert J. Shiller dünyada iktisat bilimine en etkin yazılı katkı yapan 1849 dünya iktisatçısı arasında 79. sırada gelmiştir. Özelleştiği iktisat konuları alanları "finansal iktisat" ve "davranışsal finans" olup genel olarak iktisata teorik yaklaşımı "Yeni Keynizyen İktisat" ekolu olarak tanımlamaktadır. Hazırlayıp yayımlamış olduğu teorik yazılarında başlıca şu konuları ele alıp incelemiştir: finansal piyasalar, finansal yenilikler; davranışsal iktisat; gayrimenkul emlak; istatistiksel metotlar; piyasalara karşı kamunun davranışları, fikirleri ve etik yargıları. 2013 yılında "aktif varlık fiyatlarının empirik olarak analizi" üzerine Lars Peter Hansen ve Eugene Fama ile birlikte yapmış olduğu çalışmayla Nobel Ekonomi Ödülü'nü kazandı. Thurston Moore Thurston Moore (d. 25 Temmuz 1958), Amerikalı şarkıcı-söz yazarı, müzisyen ve sanatçı, Sonic Youth ve Chelsea Light Moving grubunun vokali, ritim ve solo gitaristidir. BH Dani BH Dani uzun haliyle Bosanskohercegovački Dani (Türkçe: "Boşnakça Günler"), Bosna-Hersek'te yayınlanan haftalık gazete. Jonathan Tabu Beye Jonathan Tabu Eboma, (d. 7 Ekim 1985, Kinşasa, Kongo), Kongo kökenli Belçika'lı millî profesyonel basketbol oyuncusudur. Şu anda Liga ACB ekibi Bilbao Basket takımında forma giymektedir. 1.90 boyunda bulunan Tabu Şutör gard,Oyun kurucu pozisyonlarında görev alabilmektedir. Kongo kökenli olan Jonathan Tabu profesyonel basketbol kariyerine 2004 yılında Belçika ekibi Spirou Basket takımında başladı. Burada geçirdiği 6 yılda 3 kez Belçika Basketbol Ligi ve 1 kez Belçika Basketbol Kupası şampiyonlukları yaşama başarısı gösterdi. Ayrıca Belçika vatandaşlığına geçerek Belçika millî takımında oynama hakkı kazandı. Belçika'lı basketbolcu 2010 yılının yaz aylarında İtalyan ekibi Pallacanestro Cantù takımına transfer oldu. Tabu 2012-13 Cantu formasıyla sezonunda kariyerinde ilk kez EuroLeague'de oynama deneyimini yaşadı ve maç başına 7.5 sayı 4.2 asist 2.5 ribaund ortalamalarıyla oynayarak takımının önemli oyuncularından biri oldu. 13 Temmuz, 2013 tarihinde Liga ACB ekiplerinden Basket Zaragoza 2002 ile bir yıllık sözleşme imzaladı. Tabu Belçika millî basketbol takımınında önemli oyuncularından birisidir ve düzenli olarak formasını giymektedir. Millî takımın formasını ilk kez 2011 Avrupa Basketbol Şampiyonası turnuvasında formasını giymiştir. Belçika'lı basketbolcu 2013 Avrupa Basketbol Şampiyonası turnuvasındada millî takımının formasını terletmiş ve 8. olma başarısı gösteren takımda yer almıştır. Stefano Tacconi Stefano Tacconi (d. 13 Mayıs 1957), İtalyan eski millî futbolcudur. Tacconi Spoleto kulübünde ilk futbol deneyimini yaşadı. Başarılı performanslar sonucu Inter'in ilgisini çekti ve oraya transfer oldu. Sambenedettese kulübüne transfer olmadan önce Pro Patria ve Livorno gibi kulüplerde forma giydi. 1983 yılında Juventus'a transfer oldu ve burada 3 yıllık bir sözleşme imzaladı. Juventus'da 9 sezon forma giydikten sonra Genoa'ya transfer oldu. Genoa'da ilk sezon küme düştü. Profesyonel futbolu bıraktıktan sonra Tacconi siyasete atılmaya karar verdi fakat bu alanda hayal kırıklığı yaşadı. 1999 yılında Avrupa parlamento seçimlerine girdi fakat başarısız oldu. 13 Mayıs 2011 tarihinde Laura Speranza ile evlendi. Laura Speranza'dan 4 çocuğu bulunmaktadır. Wen Mukubu Wen Mukubu (d. 2 Ağustos 1983, Kinşasa), Kongo kökenli Belçikalı millî profesyonel basketbol oyuncusudur. Şu anda BCM Gravelines takımında forma giymektedir. 1.98 boyunda bulunan Mukubu kısa forvet ve şutör gard pozisyonlarında görev almaktadır. Yannick Driesen Yannick Driesen, (d. 2 Kasım 1984, Anvers), Belçikalı millî profesyonel basketbol oyuncusudur. 2.16 boyunda bulunan Driesen Pivot pozisyonunda görev almaktadır. YaralÄ± Kurt Yaralı Kurt, 1972 yapımı Türk filmi. Ömer Lütfi Akad'ın yönettiği filmde, başrollerde Cüneyt Arkın, Şükran Yamakoğlu ve Ahmet Mekin oynamıştır. Graham Greene tarafından yazılan "Satılmış Adam" adlı ("A Gun For Sale") kitabın uyarlamasıdır. BK Krasnye KrÄ±lya BC Krasnye Krylya Samara , (Şampiyon Kızıl Kanatlar), (Rusça: Красные Крылья Самарская область) Samara, Rusya'da yer alan profesyonel basketbol kulübüdür. PBL ve EuroChallenge'de mücadele etmektedir. 2012-13 sezonunda finalinde 1 sayı farkla Pınar Karşıyaka'yı yenerek EuroChallenge şampiyonu olmuştur. Krasnye Krylia takımı, iç saha maçlarını 3,000 kişi oturma kapasiteli MTL Arena'da oynamaktadır. SS Cygni SS Cygni (SS Cyg), Kuğu takımyıldızı yönünde yaklaşık olarak 372 ışık yılı uzaklıkta bulunan kataklizmik değişen yıldızdır. SS Cyg, cüce nova değişenlerinin bir alt sınıfı olan SS Cygni değişenlerinin prototipidir. Parlaklığı, 49,5 günlük bir süre içerisinde 7,7 kadir ile 12,4 kadir aralığında değişkenlik gösterir. SS Cygni, diğer tüm kataklizmik değişenler gibi yakın bir ikili sistemden oluşmaktadır. Bileşenlerden biri bir kırmızı cüce, diğeri ise bir beyaz cücedir. Çalışmalar, SS Cyg sistemindeki yıldızların sadece 161.000 km veya daha az bir mesafe ile birbirlerinden ayrıldıklarını göstermektedir. Gökbilimsel açıdan SS Cygni bize oldukça yakındır. Başlangıçta uzaklığının 90 ile 100 ışık yılı olduğu düşünülmüş, fakat 1952 yılında 400 ışık yılı olarak revize edilmiştir. 2007 yılında Hubble Uzay Teleskobu verileri mesafeyi 540 ışık yılı olarak göstermişti ve bu değer cüce novalar teorisinde ciddi zorluklara neden olmuştu. 2010—2012 yılları arasında VLBI radyo gökölçümü ile yapılan hesaplamalarda yıldızın uzaklığı 372 ± 7 ışık yılı olarak tespit edilmiştir. Bu değer, önceki hesaplamayla daha uyumludur (≈400 ışık yılı) ve Hubble verisiyle ortaya çıkan cüce novalar teorisindeki zorlukları tamamen gidermiştir. Bršadin Bršadin (Kiril: ) Doğu Hırvatistan, Sırbistan ile sınır bir köy. 2011 köy, 1,357 nüfuslu vardı. Nüfusun büyük çoğunluğu Sırplardan oluşuyor. Makkabi Hayfa (basketbol takÄ±mÄ±) Maccabi Haifa Basketbol Kulübü (İbranice: מכבי חיפה‎), İsrail'in Hayfa kentinde kurulan profesyonel basketbol kulübüdür İsrail Basketbol Ligi'nde mücadele etmektedir. İsrail'in en önemli kulüplerinden birisi olarak bilinmektedir. Makkabi Hayfa kulübünün bir farklı basketbol şubesi olarak 1953 yılında kurulmuştur Kulüp İsrail'deki en eski spor kulüplerinden birisidir ve 1953 yılında kurulmuş İsrail Basketbol Ligi'nde o yıl mücadele eden 8 takım içinde yer almıştır. Haifa takımı 1971 ve 1985 yıllarında İsrail Basketbol Kupası finallerine kalmayı başarsa da her seferinde ligin güçlü ekibi Maccabi Tel Aviv'ye yenilerek kupayı kazanamadı. Kulüp 1993 yılında ilk kez ligde ikinci kümeye düştü ve 3 yıl sonra üçüncü kümeye düşmekten kurtulamadı. Ertesi yıl Hayfa Belediye Başkanı Amram Mitzna sayesinde Hapoel Haifa BC kulübü ile BC Haifa adında birleştirildi. Daha sonra takım 1999 yılında İsrail Basketbol Ligi'ne geri dönmeyi başardı. Kulüp iki kez İsrail Basketbol Ligi'nde play-off oynama başarısı gösterse de mali zorluklar