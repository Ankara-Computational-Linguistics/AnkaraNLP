reddeden anarşist felsefecilerle birlikte dinsizlerin (bilhassa ateistlerin) daha çok ilgi gösterdiği düşünülse de, Hristiyanlıktaki "Tanrı Krallığı" inancını dünyaya da yansıtabileceklerini ve Tanrı dışında otorite olmayacağını düşünen bazı rahip ve koyu dindar Hristiyanlar da inançları doğrultusunda anarşizmi savunmuş veya yaşamışlardır. Ä°slam Gemici Gaziantep'te doğdu. Üniversiteyi okumak için geldiği İstanbul'da, fakülteye giderken para kazanmak için çeşitli dergilerde çalıştı. Grafikerlik ve öykü yazarlığı yaparken, TGRT'nin kuruluş kadrosunda yer aldı. "İnsan ve Kâinat" adlı bilim-teknoloji dergisinde bilimkurgu hikâyeleri yayımlandı. Çeşitli radyo oyunları, reklam metinleri ve televizyon filmi senaryoları yazdı. İki kısa metraj film (APARTMANDA BAYRAM 1 ve 2) ile 60 dakikalık bir televizyon filminde (başrollerinde Reha Yeprem ve Melda Gür'ün oynadığı Yanlış Numara) yönetmenlik yaptı. Ahmet Apak'ın yönetmenliğini yaptığı "Ateşin Teslim Olduğu Gün", T. Fikret Uçak'ın yönetmenliğini yaptığı "Suikast" ve Osman Seden'in yönettiği "Kalbe Düşen Nur" filmlerinin öykülerini yazıp, senaryo çalışmalarına katıldı. Birçok televizyon programında yönetmenlik, yapımcılık yaptı. 2000 yılından itibaren ulusal bir televizyon kanalında habercilik mesleğini icra ederken, diğer yandan da "Biyografi Analiz" dergisinde çeşitli yazıları yayımlandı. Haberciliğin çok yorucu ve sıkıcı olduğunu gördükten sonra, 2006'nın Şubat ayından itibaren serbest çalışmağa başladı. "Kalbimi Dağlarda Bıraktım" adlı kitabı Nisan 2006'da, "Serseriler - Özgürlük Ülkesinin Uzak Tepeleri" adlı kitabı Haziran 2006'da çıktı. 2013 Kasım ayında biyografi.net'ten "Gizemli Bir Dünya: Sinema" ve "Gecenin Kemanı" isimli kitapları yayınlandı. Halen internet sitesinde yazıları yayınlanmakta, yazı ve drama çalışmaları devam etmekte olup, ayrıca "Sinema Kültürü" üzerine dersler vermektedir. Tiësto Tijs Verwest (, d. 17 Ocak 1969,Breda, Hollanda) dünyaca ünlü trance DJ`i. Geçmişte birçok takma isim kullanırdı, bunlardan en çok bilineni DJ Tiesto`dur. Son eserlerinde "DJ" etiketini de kaldırmasıyla kısaca Tiësto olarak bilinmeye başladı. En çok Delerium parçası "Silence" remiksi ve Samuel Barber`ın "Adagio for Strings" yorumuyla bilinir.Dünyanın en saygın müzik dergilerinden DJ Mag tarafından okuyucu oylamasıyla yapılan Dj Top 100 sıralamasında 2013 yılında Avicii nin ardından 4. sırada yer almıştır. Mix Mag tarafından yapılan oylama sonucu "The Greatest DJ Of All Times" (Tüm Zamanların En İyi DJ'i) ödülünü oyların büyük çoğunluğunu alarak kazanmıştır. Tijs Michiel Wervest 17 Ocak 1969'da Breda Hollanda'da doğdu.1980'lerin başında okul ve ev partileriyle profesyonel DJ'liğe başladı. 1985 ve 1993 yılları arasında Hollanda'daki gece kulüplerinde residence DJ olarak çalıştı. "The Spock" adlı kulüp, Tiësto için birçok şeyin şekillendiği yer oldu. Hardcore/Gabber tarzda parçalardan vazgeçerek, bu kulüpte haftasonları saat 22:00'den 04:00'e kadar kendi sound'unu biçimlendirmeye başladı ve bunun yanı sıra Türkiye'den de Tarkan'ın Pare Pare adlı şarkısına bir mix yaptı. 1990'ların ortalarında trance müzik üretmeye başladı ve 2008 sonunda bitti. Tiësto bu son rumuzunu alana kadar birçok takma nick kullandı. Tiësto'nun 04.06.2007 tarihinden günümüze kadar hâlen devam etmekte olan radyo ve internet radyo yayınıdır. Başlangıç olarak Club Life 001 (04-06-2007) kabul edilir. Program 2 saatten oluşmaktadır. Yayın Türkiye saati ile her cumartesi akşamı saat 01.00'da canlı olarak Radio 3FM (Hollanda) radyosu üzerinden dinlenebilir. 1990'lı yıllar 2000'li yıllar 1990'lı yıllar 2000'li yıllar Kibar Feyzo Kibar Feyzo, yönetmenliğini Atıf Yılmaz'ın yaptığı; Kemal Sunal, Müjde Ar, Adile Naşit, Şener Şen, İhsan Yüce, İlyas Salman ve Erdal Özyağcılar'ın rol aldığı, 1978 yapımı bir komedi filmidir. Feyzo askerden döndükten sonra Gülo’ya talip olur. Köyde Gülo’ya başka talipler olduğu için babası başlık parasını açık arttırmaya koyar. Ve on bin peşin, on bin senet karşılığı Gülo, Feyzo’nun üstünde kalır. Feyzo borcunu ödemek için kente gidip çalışmaya başlar. Kentten her dönüşünde köylülere artık şehirlerde ağalık düzeninin olmadığını, başlık parasının kalktığını anlatarak ağaya karşı cephe oluşturur. Filmin çekimleri Hatay - Reyhanlı'nın Harran köyünde yapılmıştır. Film, anlambilimsel olarak incelendiği takdirde; komünizme karşı alınan önlemlere sert eleştiriler görülür. Örneğin; filmde ağa rolündeki Şener Şen'in ""Ula şurada 141 142 başsınız!"" ifadesi kişi sayısıyla değil, dönemdeki Türk Ceza Kanunu'nun 141 ve 142. maddeleriyle ilgilidir. 1991 yılında bu maddeler yürürlükten kaldırılmıştır. Yedi Bela Hüsnü Yedi Bela Hüsnü; 1982 yılı yapımı, Kemal Sunal'ın başrolünde oynadığı ve Natuk Baytan'ın yönettiği güldürü filmi Filmin baş karakteri Hüsnü, arkadaşı Cemal tarafından yakışıklı olduğu konusunda kandırılmaktadır. Cemal, Hüsnü'den para kopararak mahallenin kızı Hüsnüye'yi elde etmesi için Hüsnü'yü cesaretlendirmektedir. Hüsnü ise mahallede meydana gelen bir çatışmadaki cinayetlerin üstüne kalması sonucu Yedi Bela Hüsnü olarak ünlenir. Gerçek Yedi Bela ve mahallenin arazisinde gözü olan zengin Malik Hüsnü'yü ortadan kaldırmaya çalışır. Romanşça Romanşça (Romanşça: "rumantsch/rumauntsch/romontsch"; Almanca: "Rätoromanisch"; İtalyanca: "Romancio"), İsviçre'nin dört millî dilinden biridir (diğerleri Almanca, Fransızca, İtalyanca). Ağırlıklı olarak Graubünden kantonunda konuşulmaktadır. Romanşça Romen dilleri ailesine mensuptur. Romanç Grişun (Graubündenli Romanşça) Lia Rumanşça'nın girişimiyle dilbilimci Heinrich Schmid tarafından 1970'li ve 1980'li yıllarda geliştirilmiş ortak bir yazı dilidir. 2001'den beri Romanç Grişun, Graubünden Kantonu'da resmî dil olarak kullanılıp Romanşça konuşan halkla temasta kullanılmaktadır; Romanş köylerde hâlâ bölgesel şive resmî dil vasfını devam ettirmektedir. Ortak yazı dili Romanşçanın güçlenmesini ve böylece kaybolma tehlikesiyle karşı karşıya olan bu dili korumayı hedeflemektedir. Ağustos 2003'te Graubünden Kanton Parlamentosu, Romanç Grişunu bütün Romanş okullarda yazı dili olarak kullanılmasını kararlaştırdıysa da bölgelerde bu yapay dil herkes tarafından olumlu karşılanmadı. Bazıları böylece Romanşçanın nihayî ölümünün mukadder olduğunu ifade ettiler. Bu karardan önce bütün öğretim gereçleri beş geleneksel şîvede basılmaktaydı. Bir yandan bu kararla okul kitaplarının üretim masrafları azaltılırken diğer yandan bilhassa Cermenleşmenin yaygın ve mahallî şîvenin yeni yazı dilinden çok farklı olduğu bölgelerde çocuklar okullarda pratik olarak onlara yabancı ikinci bir lisan öğreneceğinden şivenin durumunu zayıflatacaktır. Romanş olmayan taraflardan bölgesel şîve farklılıkları küçümsenmişti. Çünkü bu lehçeler arasındaki farklar, İsviçre Almancası ağızları arasındaki farktan daha büyüktür. Parlamento kararının uygulanması için tespit edilen geçiş süresi 20 yıldır. Bugünkü hukûkî duruma göre hiçbir belediyeye bu dile geçmesi için zorlanamayacaksa da gerekli ders kitaplarını tedârik etmek güçleşecektir. Graubündenli kanton yönetimi, uygulamaya konması için değişik modeller meydana getirdi. "Öncü belediye" projesi ("), yeni dilin pasif olarak hemen uygulamaya konmasını öngörüyor. Bu da öğrencilerin iki yıllık bir giriş döneminde Rumanç Grişunu sâdece şarkılar dinlemeyle öğrenmesi olarak tanımlanıyor. Bu mecbûrî dönemden sonra aktif öğrenime geçiliyor. İlk olarak Val Müstair (") belediyeleri bu öncü proje için karar verdiler ve 2005'ten beri bu belediye okullarında pasif dönem uygulanmaktaydı. 2007-2008 ders yılından beri Val Müstair öğrencileri, yeni dili aktif olarak yazı dilini öğrenmektedirler. Val Müstair'in belediyelerince bu uygulamanın başlatılması, bölgeyi tanıyanlar için şaşırtıcı olmadı. Çünkü şimdiye kadar kullanılan ve Vallader adı verilen yazı dili, kullanmakta oldukları konuşma diliyle büyük farklılıklar gösteriyordu. Dolayısıyla bu yazı dilinin değişmesi, bu bölgede konuşma dili için bir tehdit olarak görülmedi. Eski yazı dilinin kaybolması, Rumanç Grişunun taraftarları tarafından bütün kantonda ortak bir yazı dilinin oluşmasının getireceği faydayla telâfî edileceği kanaatındadırlar. Val Müstair'i örnek alan başka belediyeler de oldu. Bunlar bir taraftan yeni dile yakın ağızlar konuşanlar, diğer taraftan da Almancanın baskısını çok his eden belediyelerdir. Böylece Oberhalbstein, Albula Vâdîsi ve Alt Surselva'daki belediyelerin çoğu, öncü döneme başladılar. Alt Surselva'da ilk olarak Trin, bu uygulamaya başladı. Bu arada Val Müstair'deki ebeveynler, oradaki ağızın tehlikede olduğunu sanarak başlayarak artık Romanş Grişunu Romanşçanın kurtarılması için iyi bir fikir olduğunu düşünmemektedirler. Mart 2012'deki bir oylamada okulda yeniden kendi ağızlarının öğretilmesine karar verdiler. Bunun anayasaya aykırılığı önce düşünüldüyse de bunun böyle olmadığı açıklığa kavuştu. Watt Watt, SI'de, uluslararası standart güç birimidir. Buhar makinesi mucidi James Watt'a (1736-1819) atfen SI birim sisteminde güç birimi olarak kabul edilmiştir. Enerji dönüşümü oranını ölçen birimdir. Joule bölü saniye olarak tanımlanır. Kısaca W harfiyle gösterilir. Bir kişi 100 kilogramlık bir kütleyi 3 metrelik merdivene 5 saniyede çıkartırsa yaptığı iş yaklaşık 3.000 (j=Nm) olur. Güç ise bu işin ne kadar hızlı yapılması ile ilgilenir. Yani güç fazla ise aynı iş çabuk biter. Az ise geç biter. Güç = iş / zaman dır. Örneğimizde, 3.000 Nm lik iş 5 sn de yapıldığına göre Güç (Watt) = 3000/5 (Nm/sn)= 600 Watt olarak bulunur. Orta hacimli bir otomobil motoru 50-100 kW (kilowatt)lıktır. Sabit hızla giderken bunun yarısı kadar güç üretir. Daha büyük veya daha başarımlı (performanslı) araçların daha güçlü motorları vardır. Normal bir ev ampulu 25 ile 100 watt arasında güce sahiptir. Floresan lambalar benzer miktarda ışık üretmek için normal olarak 5 ile 30 watt tüketirken benzer LED lambalar yaklaşık 0,5 ile 6 watt arasında güç kullanır. Normal bir hidroelektrik santrali 200-300 MW (megawatt) üretir. Buhar makinesinin gelişmesine yaptığı katkılardan dolayı James Watt'ın ölümünden sonra watt kullanılmaya başlandı. Birim, 1889'daki Bilimin Gelişimi için İngiliz Derneğinin İkinci Kongresinde kabul edildi. 1960'taki 11. Ağırlıklar ve Ölçüler Genel Konferansında, Uluslararası Birimler Sistemi (SI) içinde güç ölçümü olarak benimsendi. Pikowatt, wattın trilyonda birine eşittir. Pikowattla ölçülen teknolojik açıdan önemli güçler, normalde radyo ve radar alıcılarında ve ayrıca radyo astronomi biliminde kullanılır. Nanowatt, wattın milyarda birine eşittir. Topraktaki bir metre karelik bir alan yüzeyi, +3,5 görünür boyuttati tek bir yıldızdan bir nanowattlık güç alır. Nanowatt ile ölçülen güçlerin önemi, yine radyo ve radar alıcılarında anlaşılır. Mikrowatt, wattın milyonda biridir. Mikrowatt ile ölçülen güçlerin önemi, EEG ve EKG gibi tıbbi aygıtlarda anlaşılır. Diğer birçok bilim ve mühendislik dallarında ayrıca radyo ve radar alıcılarında da kullanılır. Miliwatt, wattın binde biridir. Normal bir lazer işaretçi yaklaşık beş miliwattlık ışık gücü kullanırken, normal insanların kullandığı işitme aygıtı bir miliwattan daha az güç harcar. Kilowatt, wattın bin katıdır. Bu birim normal motorların çıkış gücünü ifade ettiği gibi, aletler ve makinelerin güç tüketimini de ifade eder. Ayrıca radyo vericilerin elektromanyetik güçünü ifade etmek için de kullanılır. Bir kilowattlık güç yaklaşık olarak 1,34 beygir gücüne (HP) eşittir. 1 HP=746 kW'dır. Bir ısıtma elemanına sahip küçük bir elektrikli ısıtıcı 1 kilowatt kullanabilir. 2008'de yıllık kişi başına Türkiye'de elektrik tüketimi yaklaşık 2.264 kilowatt-saat idi. Bu da saatlik yaklaşık 0,258 kW eder. Megawatt, wattın bir milyon katıdır. Çoğu olay veya makineler üretir veya bu şekilde çalışır. Örneğin: sokak aydınlatmaları, büyük elektrik motorları, uçak gemileri, kruvazörler ve denizaltları gibi büyük savaş gemileri, mühendislik donanımları ve süper hızlandırıcı gibi bazı bilim araştırma ekipmanları ve çok büyük lazerlerin çıkış darbeleri. Büyük apartmanlar, büyük oteller, büyük alış-veriş merkezler birkaç megawattlık elektrik gücü tüketebilir. Generatörlerin üretim kapasitesi üretici şirket tarafından çoğunlukla MW olarak ifade edilir. Demiryollarında, modern yüksek güçlü elektrikli lokomotifler, normal olarak 5 veya 6 MW'lık güce sahiptirler. Gigawatt, wattın bir milyar katıdır. Bu birim bazen büyük güç santralleri için kullanılır. Örneğin; 1992'de işletmeye alınan Türkiye'deki Atatürk Barajı ve Hidroelektrik Santralinin 8 türbininin kurulu gücü 2,4 GW'tır. Terawatt, wattın bir trilyon katıdır. Tüm dünyadaki insanların kullandığı toplam güç genellikle bu birimle ölçülür. 1960'ların ortalarından 1990'ların ortalarına kadar en güçlü lazerler terawatt olarak güç üretti. Fakat sadece nanosaniyelik sürede gerçekleşti. Şimşek çarpmasında ortalama 1 terawattlık güç açığa çıkar, fakat bu çarpma sadece son 30 mikrosaniyede olur. Petawatt, wattın bir katrilyon katıdır ve lazerlerin akım üretimi tarafından femtosaniyede (10 s) üretilebilir. Güneşin toplam parlaklığı 1,366 kW/mdir ve Güneş ışığından dünyanın atmosferine yansıyan toplam enerji akışı 174 PW olarak ifade edilir. Eğer bu güç tamamen emilirse (absorbe edilirse), Toprak 1,94 kg/s'lik kütle kazanır. Elektrik güç endüstrisinde "megawatt elektrik" (kısaltması: MW veya MWe elektrik gücü iken, "megawatt ısı" veya "ısısal megawatt" (kısaltması: MW, MW, MWt veya MWth) ısısal güç üretimini ifade eder. Bazen diğer SI önekler kullanılır. Örneğin; "gigawatt elektrik" (GW). Örneğin Arjantin'deki Embalse nükleer güç santrali 2109 MW'lik ısı üretmesi için bir nükleer reaktör kullanır. Bu da bir türbini sürmesi (çalıştırması) için buhar oluşturarak 648 MW'lik elektrik üretir. Fark, buhar türbin generatörlerinin verimsizliliğinden ve teorik carnot çevriminin sınırlamalarından dolayı oluşur. Güç ve enerji, sıklıkla karıştırılır. Güç, "birim zaman başına" üretilen ve tüketilen enerjidir. Örneğin, 100 W değerinde bir ampul bir saatliğine yakıldığında, kullanılan enerji 100 watt saat (W·h), 0.1 kilowatt saat veya 360 kJ olur. Aynı miktardaki enerji 40 wattlık bir lambayı 2,5 saat yakarken 50 wattlık lambayı 2 saat yakar. Güç istasyonu wattın üskatları ile ifade edilir. Fakat yıllık enerji satışı kilowatt saat, megawatt saat gibi watt saatin katlarıyla ifade edilir. Bir kilowatt saatlık enerji miktarı, sabit gücün 1 saat boyunca ürettiği enerjiye veya 3,6 MJ'e eşittir. "Watt bölü saat" terimler çoğunlukla yanlış kullanılıyor. Watt bölü saat tam anlamıyla gücün saatteki "değişimi"dir. Watt bölü saat (W/h), elektrik santralinin hareketini arttırmak için kullanılabilir. Örneğin; bir elektrik santrali, 15 dakika içinde 0 MW'tan 1 MW'a ulaşırsa, 4 MW/h'lik bir arttırıma sahip demektir. Hidroelektrik santraller çok yüksek arttırım değerine sahiptir. Bu özellik onları tepe yüklerinde ve acil durumlarda kullanışlı kılar. Büyük enerji üretim veya tüketimi çoğunlukla, yıllık veya finansal periyotlarda terawatt saat olarak ifade edilir. Bir terawatt saatlik enerjiyi, yaklaşık 114 megawattla bir yıl boyunca aralıksız çalışmayla ulaşılır. Yayalar, SivaslÄ± Yayalar, Uşak ilinin Sivaslı ilçesine bağlı bir köydür. Köyde eski dönemlere ait yerleşimlerin izleri görülmektedir. Köy sınırları içerisinde yer alan Kale Mevkisinde Roma dönemine ait bir yerleşimin kalıntıları bulunmaktadır. Köyün 2 km güneybatısındaki Ambarkaya Mevkisinde Tunç Çağı ve Roma dönemlerinde kullanılan yerleşimin izleri vardır. Kocamezar Mevkisinde de Roma dönemine ait mezarlara rastlanmaktadır. Günümüz Yayalar yerleşiminden Osmanlı dönemine ait 1676 tarihli Avârız Defterinde bahsedilmiş olup, o dönem Uşak kazasına bağlı olan köyde avarıza konu 20 neferin yaşadığı belirtilmiştir. 20. yüzyıl başlarında Ulubey nahiyesine bağlı bir köy olarak bahsedilen yerleşim, 1935 yılında yapılan nüfus sayımında Sivaslı nahiyesine bağlı olarak görülmektedir. 1953 yılında Sivaslı ilçe olmasıyla da bu ilçenin köyü statüsüne ulaşmıştır. 1994 yılında kurulan belde teşkilatı, 6360 sayılı kanunla 2014 yılında kapatılmıştır. Uşak iline 40 km, Sivaslı ilçesine 12 km uzaklıktadır. Kuzeyde Azizler Köyün, güneyinde Ağaçbeyli köyü, batısında Budaklar köyü, doğusunda ise Tatar beldesi bulunmaktadır. Oksoloji Oksoloji, en kaba tanımıyla "gelişme bilimi"dir. Bir meta-terim olan oksoloji, fiziki insan gelişiminin (büyümesinin) her yönünü kapsadığı gibi, genel olarak biyolojinin temellerindendir de. Oksolojik büyük oranda multi disipliner bir bilimdir ve sağlık bilimleri / tıbbın (pediatri, endokrinoloji, nöroendokrinoloji, fizyoloji, epidemiyoloji) ve daha küçük oranda; beslenme, antropoloji, antropometri, ergonomi, tarih, ekonomi tarihi, ekonomi, sosyoekonomi, sosyoloji ve psikoloji gibi bilimleri içerir. BehÃ§et Aysan Behçet Safa Aysan, (1949 - 2 Temmuz 1993), Türk şair ve tıp doktoru. 1949 yılında Ankara'da doğdu. Babası şair Edip Aysan'dı. Selimiye Askeri Ortaokulu ve Kuleli Askeri Lisesi'nde okudu. 1968'de Ankara Tıp Fakültesi'ne askeri öğrenci olarak girdi. 12 Mart döneminden sonra politik nedenlerle ara vermek zorunda kaldığı tıp öğrenimi sırasında çeşitli işlerde çalıştı. Mezun olduktan sonra İzmit'e atandı. Ankara'da psikiyatri ihtisası yaptı. SSK Yenişehir Dispanseri'nde doktor olarak çalışmaktaydı. 2 Temmuz 1993 tarihinde Sivas'ta Madımak Oteli'nde yakılarak öldürülen 37 kişiyle birlikte can verdi. Ölümünden sonra Türk Tabipleri Birliği tarafından adına şiir ödülü verilmeye başlandı. Şiirleri çeşitli müzisyenler tarafından bestelenmiştir. Kızı Eren Aysan'da şairdir. Hira Mağarası Hira (Arapça: حراء Ḥirāʾ) veya Hira Mağarası (غار حراء Ġār Ḥirāʾ), İslam peygamberi Muhammed'in inzivaya çekildiği mağara. Ayrıca, Müslümanlarca, Kur'an-ı Kerim'in Muhammed'e bu mağarada indirilmeye başlandığı kabul edilmektedir. Mekke’nin yaklaşık 6 km kuzeyinde bulunan Nur Dağı'nda bulunur. İslam'a göre, Muhammed bin Abdullah 40 yaşına yaklaştığında toplumdan uzaklaşarak Nur Dağı'ndaki Hira Mağarası'nda inzivaya çekilmeyi ve burada vakit geçirmeyi adet edinmiş, bu durum 1-2 yıl devam etmiştir. 40 yaşındayken 610'da, 26 Ramazan'ı 27'sine bağlayan gece (Kadir gecesi), Muhammed'e geldiğine inanılan ilk vahiy şu şekilde anlatılır: "Muhammed, Nur Dağı'ndaki Hira Mağarası'nda tefekkürle meşgulken Cebrail adlı melek geldi ve ona "Oku!" dedi. Muhammed "Ben okuma bilmem." dedi. Bunun üzerine Cebrail, Muhammed’i sıkarak, yine "Oku!" dedi. Muhammed tekrar okuması olmadığını söyleyince, Cebrail onu sararak aynı şekilde sıktı ve geri bırakarak "Oku!" dedi. Muhammed "Ben okuma bilmem, söyle ne okuyayım" diye karşılık verince Cebrail, Alak Suresi'nin ilk ayetlerini okudu: "Yaratan Rabbinin adıyla oku! O, insanı bir kan pıhtısından yarattı. Oku! Rabbin sonsuz kerem sahibidir. O Rab ki kalemle yazmayı öğretendir. İnsana bilmediği şeyleri öğretendir."" Rivayetlere göre Cebrail'in kaybolmasının ardından Muhammed evine dönmek üzere yola çıktı, etraftan binlerce ses: "Ey Muhammed selam olsun! Ya Resulullah, sana selam olsun!" diyordu. Her defasında geriye dönüyor, taş ve ağaçlardan başka bir şey göremiyordu. Evine geldiğinde yatağına yattı ve "Beni örtün!" dedi. Uyandığında başından geçenleri Hatice'ye anlattı. Ardından Hatice'nin önerisiyle Hatice'nin amcası olan Varaka bin Nevfel'e gittiler. Yaşlı bir Hristiyan bilgini olan Varaka bin Nevfel anlatılanları duyunca "Kuddûs... Bu gördüğün Melek yüce Allah'ın Musa peygambere gönderdiği Ruhu'l-Kudüs'tür. Sen de bu ümmetin peygamberisin. Keşke kavminin seni yurdundan çıkaracağı zaman sağ olup sana yardım edebilsem."" Muhammed'in bu olaydan başlayarak, vefat ettiği yıl olan 632'ye kadar aldığına inanılan vahiyler Kur'an'ı oluşturur. Suudi Arabistan'ın Mekke şehrinde bulunur. Merkez'den 5 kilometre uzaklıktadır. Taksi ile ulaşım mümkündür. Mağaraya çıkış merdivenler aracılığıyla sağlanır. Ainhum Ainhum hastalığı veya kısaca ainhum (dactylolysis spontanea), bir ayak parmağının, çoğunlukla beşinci ayak parmağının otoampütasyonudur. Ayak parmaklarından birinin (çoğunlukla 5. yani serçe parmağın) düşmesiyle vasıflı bu hastalık özellikle Afrika'da çıplak ayak yürüyen insanlarda görülmektedir. Hastalığın sebebi tam olarak bilinmemektedir. Şubat Soğuğu Şubat Soğuğu Samanyolu TV'de yayınlanmış bir televizyon dizisi. Sırlar Dünyası Sırlar Dünyası, Samanyolu TV'de Reha Yeprem'in sunumu ile sırlı ve esrarengiz olayları anlatan dizi. İzleyicilerinden gelen mektuplarla yaşanmış hayat hikâyelerini ekrana yansıtan programdır. Ayrıca diğer kanallar bu reytinglerden etkilenerek benzeri programlar hazırlamış fakat aynı ilgiyi görmemiştir. 2007 yılında yayından kaldırılmıştır. Dizi, Hristiyan misyonerlerin yaptığı Miracles and the Other Wonders isimli yabancı bir programdan isim hakkını alıp Sır Kapısı adı ile 1996 yılında başlamıştır. 2004 yılında adını Sırlar Dünyası olarak değiştirmiştir. Bebe (mÃ¼zisyen) Bebe, İspanyol müzisyen. 9 Mayıs 1978 tarihinde Nieves Rebolledo Vila olarak Valensiya, İspanya'da doğdu. Ailesi "Suberina" isimli bir folk müzik grubunun üyesiydi ve bu sayede müzikle iç içe büyüdü. İlk gitarını 11 yaşında eline aldı. "Cabeza de Toro" adlı bir barda sahneye çıktı. 1996'da tiyatro eğitimi almak için Madrid'e gitti. 2001'de Extremadura'da yapılan bir müzik yarışmasında ödül aldı. Sanatçı büyük başarıyı 2004 yılında çıkardığı Pafuera Telarañas ile yakaladı. Bu albümle 2005 Latin Grammy ödülleri'nde "en iyi yeni sanatçı" ödülünü aldı, ve uluslararası üne kavuştu. Ayrıca Premios de la Música 2006'da "Malo" "en iyi şarkı adayı" oldu. 25 Haziran 2006'da Bebe Pafuera Telerañas'ın şimdilik çıkış ve veda albümü olarak kalmaya devam edeceğini, çünkü bir süre sahnelere ara vermek istediğini açıkladı. Bebe "Bir diskografi oluşturmam için istek olsa da, şimdilik yeni bir CD çıkarmayı düşünmüyorum. İki yıldan fazla süredir aynı albüm ile devam ediyorum ve henüz işim bitmedi." dedi. Sanatçı ABD ve Meksika turnesine devam ediyor... Faithless (mÃ¼zik grubu) Faithless, 1995 yılında Londra'da kurulan Büyük Britanyalı müzik grubu. Grubun müziği Trip-hop ve dans arası olarak tanımlanır. "God is a DJ", "Insomnia", "We Come 1" müzik listelerinde üst sıralara tırmanmış parçalarıdır. Faithless başta dört kişiden oluşuyordu: Maxi Jazz, Sister Bliss, Jamie Catto ve Rollo Armstrong. Jamie ikinci albümden (Sunday 8PM) sonra gruptan ayrıldı. LSK, For No Roots albümünde gruba yardım etti. Rollo`nun kızkardeşi Dido, birçok Faithless parçasında konuk şarkıcı olarak yer ald;, ""Flowerstand Man"" , "Hem of his Garment", ""One Step Too Far"" ve "No Roots" en bilinen şarkılardan bazılarıdır. Faithless şimdiye kadar 4 albüm yayımladı, Reverence, Sunday 8PM, Outrospective ve No Roots. Bu albümler daha sonra içerdiği parçaların remixleri ve bonus parçalarla birlikte başka isimler altında yayımladı: "Irreverence"," Saturday 3AM", "Reperspective" ve "Everything Will Be Alright Tomorrow". 1999 yılında BBC tarafından en iyi sahne performansı gösteren grup ödülüne layık görülmüştür. 2010 yılında çıkartmış oldukları Not Going Home adlı single ile club sektörünü tekrar canlandırmışlardır. Stüdyo: Reverence Outrospective / Reperspective No Roots Everything Will Be Alright Tomorrow Forever Faithless - The Greatest Hits "Reverence": Albüm dışı single: From "Forever Faithless - The Greatest Hits": Millet Yazma Eser Kütüphanesi Millet Kütüphanesi, İstanbul'un Fatih ilçesinde bulunan Feyzullah Efendi Medresesi'nde 1916 yılından beri hizmet veren kütüphanedir. Günümüzde ""Millet Yazma Eser Kütüphanesi"" adını taşır; bir araştırma ve ihtisas kütüphanesi konumundadır. Kültür ve Turizm Bakanlığı, Kütüphaneler ve Yayımlar Genel Müdürlüğü'ne bağlıdır. Kütüphanede 28 farklı dilde çoğunluğu nadide 6 bin 998 yazma, 20 bin 605 Arap harfli basma eser olmak üzere toplam 27 bin 603 eser bulunur. Kütüphanenin bir bölümü sergi salonu olarak düzenlenmiştir. Sergi bölümünde hat levhalar, ferman ve beratlar sergilenmektedir. Hat levhalar arasında Sultan II. Mahmut'un yazdığı levhalar da vardır. Türk dilinin ilk sözlüğü olan Kâşgarlı Mahmud'un Dîvânü Lugati't-Türk adlı eserinin tek yazması bu kütüphanede bulunmaktadır. Feyzullah Efendi Medresesi'nde yer alan kütüphane, 1916 yılında, Ali Emiri Efendi'nin 16.000'i aşkın nadir eserden oluşan özel kitap koleksiyonunu bağışlaması ile kuruldu. Ali Emîrî Efendi'nin bağışladığı kitaplar arasında, Arap harfli Türkçe gazete ve mecmua koleksiyonları, kırk altı adet padişah fermanı ile Türk dilinin ilk sözlüğü olan Kâşgarlı Mahmud'un Dîvânü Lugati't-Türk adlı eserinin tek yazması da vardır. Bağışladığı kitapların yanı sıra Feyzullah Efendi Vakfı'ndaki 2189 yazma esere sahip olan kütüphaneyi Ali Emiri Efendi ""kütüphane nazırı"" unvanı ile idare etmiş; onun ölümüden sonra kütüphane müdürü sıfatıyla idareciler atanmıştır. 1924 yılından itibaren Reşid Efendi, Carullah Efendi, Hekimoğlu Ali Paşa ve Pertev Paşa Kütüphaneleri gibi önemli vakıf kütüphanelerinin kitapları burada toplandı. Vakıf kütüphanelerinin kitapları 1962 yılında Süleymaniye Kütüphanesi'ne devredildikten sonra Milllet Kütüphanesi, İl Halk Kütüphanesi oldu. 1981 yılında İl Halk Kütüphanesi Simkeş Binası'na taşınınca Millet Kütüphanesi, Fatih İlçe Kütüphanesi olarak hizmet vermeye devam etti. Koleksiyonundaki yeni eser kitapların Sakarya Üniversitesi Kütüphane ve Dokümantasyon Merkezine devredilmesinden sonra 1993'te araştırma ve ihtisas kütüphanesi konumuna geldi. Kütüphane, 1999 yılındaki Marmara depreminde ağır hasar gördü. Depremin ardından kapandı ve eserler Beyazıt Devlet Kütüphanesi'ne taşındı. 2000 yılında başlayan, Suna ve İnan Kıraç Vakfı'nın desteklediği restorasyon çalışmalarından sonra Millet Kütüphanesi 2008'de tekrar Şeyhülislam Feyzullah Efendi Medresesi'nde hizmete girdi. Kütüphane, 1700-/1701 yılında Erzurumlu Şeyhülislâm Seyyid Feyzullah Efendi tarafından Dârü’l Hadis olarak yaptırılmış olan ""Feyziyye Medresesi""nde hizmet vermektedir. İnşa tarihinden bu yana çeşitli tamirler görmüş olan yapı 1894'teki İstanbul zelzelesi ve daha sonra Fatih yangınında hasar görünce Evkaf Nâzırı Şeyhülislâm Mustafa Hayri Efendi'nin gayretleriyle tamir ettirilmiş ve Feyzullah Efendi'nin vakfettiği kitaplar Evkaf-ı Hümâyun Nezâreti tarafından koruma altına alınmıştır. Toplam 1650metrekare alan üstüne kurulan medrese, (L) şeklinde ön kısmı revaklı on küçük oda ile karşısında taş avludan merdivenle çıkılan simetrik, kubbeli iki salondan oluşan ana bina olmak üzere iki bölümden oluşmaktadır. Bahçesinde şadırvanı, kuyusu ve ayrıca yan yüzünde bulunan kitabeli çeşmesiyle Osmanlı mimarisinin klasik döneminin sonuna aittir. Diyalog Avrasya Diyalog Avrasya ("da"), Türkiye'de ve tüm Avrasya'da yayınlanmakta olan Türkçe ve Rusça dergi. Türkiye menşeli olan derginin da kısaltması Rusçada "evet" anlamına gelmektedir. Türkçe ve Rusçanın dışında Kazakça, Kırgızca ve Ukraynaca basılmaktadır. Bölgesel ve dönemsel olarak ek sayıları çıkarılmaktadır. Rusya ve Türkiye dahil, Avrasya'nın bütün cumhuriyetlerinde resmi temsilcilikleri bulunmaktadır. 1998 yılında kurulan Diyalog Avrasya Platformuna ait bir yayın organıdır. Her cumhuriyette oluşturulmuş ayrı ayrı danışma kurulu olan Da dergisi sanat, tarih, arkeoloji, edebiyat, yaşam, küresel düşünce, siyaset, din ve fikir alanlarında yaptığı yayınlarla bölgeye referans olmaya çalışmaktadır. Memento mori Memento mori, "fani olduğunu hatırla", "öleceğini hatırla", "bir gün öleceksin, bunu hatırla ve şimdi yaşa" veya "ölümünü hatırla" gibi şekillerde çevrilebilecek bir Latince deyiş. Ayrıca bu deyiş, aynı amacı taşıyan fakat farklı şekil ve konseptleri kullanan çeşitli sanat eserleri için de kullanılır ki buradaki "aynı amaç" insanlara faniliklerini, ölümlü olduklarını hatırlatmaktır. "Memento Mori" sözünü Roma imparatoru ve aynı zamanda bir stoacı filozof olan Marcus Aurelius, bu sözü ara ara kulağına fısıldaması için birini görevlendirmiştir. Exempli gratia Exempli gratia, tam olarak çevirildiğinde "örnek uğruna" veya "örnek için" gibi anlamlara gelen, çoğunlukla "örnek olarak/misalen" diye tercüme edilen bir Latince deyiştir. Batı dillerinde, özellikle İngilizcede, bahsedilen bir konu, tanım veya değer hakkında örnek vermek istendiğinde bu deyiş, çoğunlukla kısaltılarak, kullanılır. Kısaltması e.g. şeklindedir. Sıklıkla "id est" yani i.e. ile karıştırılır. Isı pompası Gerçekte bir soğutma çevrimi olan ısı pompası çevriminin temel prensibini Nicolas Léonard Sadi Carnot 1824 yılında ortaya atmıştır. 26 yıl sonra 1850 yılında Lord Kelvin'in, soğutma cihazlarının ısıtma maksadı ile kullanılabileceğini ileri sürmesiyle ısı pompası uygulamaya girdi. II. Dünya Savaşı'ndan önce ısı pompasının geliştirilmesi ve kullanılır hâle getirilmesi için birçok mühendis ve bilim adamı bu alanda araştırmalar ve çalışmalar yaptı. Savaş yıllarında endüstri, imkânlarını daha acil problemlere yönelttiği için ara verilen bu çalışmalara savaştan sonra tekrar başlandı. Isı pompası endüstrisinin 1950‘lerde sahip olduğu potansiyel, yüksek kuruluş maliyeti, doğalgaz ve petrole dayanan enerjinin ucuzlaması nedeniyle ısı pompasına olan güven 1960'lı yıllarda azaldı. Isı pompalarının bu duraklamadan sonra önem kazanması 1973'teki enerji krizinden sonra olmuş ve bu tarihten sonra birçok çalışma yapılmıştır. Isı pompası, dışarıdan enerji verilmesi ile düşük sıcaklıktaki bir ortamdan aldığı ısıyı yüksek sıcaklıktaki ortama veren bir makinedir. Kışın ısıtma maksadı ile kullanılan ısı pompası, yazın da soğutma için kullanılabilir. Bir ısı pompasının en önemli karakteristiği "performans katsayısı"dır (COP). Verimli bir sistemin COP değerleri tipik olarak 4'e eşittir, yani sisteme girilen her bir birim girdi karşılığında 4 birim enerji hasıl olur. Japonya'daki COP değerleri 5'in üzerindedir. En iyi ısı pompaları 6.8 COP değerine ulaşmaktadır. Soğutma makineleri ve ısı pompaları aynı çevrimi gerçekleştirirler fakat kullanım amaçları farklıdır. Bir soğutma makinesinin amacı düşük sıcaklıktaki ortamı, ortamdan ısı çekerek çevre sıcaklığının altında tutmaktır. Daha sonra çevreye veya yüksek sıcaklıktaki bir ortama ısı geçişi, çevrimi tamamlaması için yapılması zorunlu bir işlemdir fakat amaç değildir. Isı pompasının amacı ise bir ortamı sıcak tutmaktır. Bu işlevi yerine getirmek için düşük sıcaklıktaki bir ısıl enerji deposundan alınan ısı, ısıtılmak istenen ortama verilir. Düşük sıcaklıktaki ısıl enerji deposu genellikle soğuk çevre havası, kuyu suyu veya toprak, ısıtılmak istenen ortam ise bir evin içidir. Isı pompası sistemlerinde, buharlaştırıcıların ısı çektiği ortamlara “ısı kaynakları” denir. Isı pompası için çok önemli olan bu kaynakların ısı pompası ile uyum sağlayabilmesi, aşağıda belirtilen şartlara bağlıdır: Bir ısı pompasının teknik ve ekonomik performansı, ısı kaynağının karakteristiğine bağlıdır. Binalarda kullanılan ısı pompaları için ideal bir ısı kaynağı, ısıtma dönemi boyunca yüksek ve fazla değişmeyen sıcaklığa, bol bulunabilirliğe, aşındırıcı ve kirletici etkenler taşımamasına, uygun termofiziksel özelliklere, düşük yatırım ve işletim maliyetine sahip olmalıdır. Çoğu durumda ısı kaynağının bulunabilirliği, en önemli etken olmaktadır. Isı pompalarında kaynak olarak : kullanılabilir. Hepsinin farklı özellikleri vardır. Çevre havası : Bolca bulunur ve ısı pompaları için en çok kullanılan ısı kaynağıdır. Hava kaynaklı ısı pompalarının mevsimlik performans faktörü (SPF) toprak kaynaklı ısı pompalarından %10 – 30 daha düşüktür. Bunun nedeni olarak, dış hava sıcaklığının düşmesi ile buharlaştırıcıda yüksek sıcaklık farkı oluşması ve bu durumda buharlaştırıcının buzlanması ve fanların çalıştırılması için gerekli enerji, kapasite ve performansta hızlı düşüşe yol açması gösterilebilir. Hava kirliliği de bir dezavantajdır. Toprak : İyi bir kaynaktır fakat ısı değiştiricisini toprağa gömmek, korozyonu önlemek için de iyi malzeme kullanmak gerekir. Bu da ilk yatırım masrafını artırır. Deniz, nehir, göl suları : Isı pompaları için iyi bir kaynaktırlar. Nehir ve göl sularının kışın donma sorunu vardır. Bu sorun deniz için çok önemli değildir. Bu sularda kirlilik sorunu vardır. Coğrafi şartlardan da çabuk etkilenirler. Yeraltı suları : Yıl boyunca sıcaklık değişimi azdır. Taşınması için pompa kullanılıyorsa ek enerji kullanılıyor demektir. İçine pis suların karışması tehlikelidir. Isı değiştiricilerinin yer altına gömülmesi korozyona neden olabilir ve maliyeti artırır. Artık gazlar : Ev ve ticari binalardaki ısı pompaları için önemli ısı kaynağıdır. Isı pompası, havalandırmadan aldığı ısıyı hacim ve su ısıtmak için kullanır. Artık ısılar : Prosese bağlı olarak bazı avantajları veya dezavantajları olabilir. Güneş : İyi bir kaynaktır. İlk yatırım masrafı çok, fakat bakım masrafı az ve temizdir. Isı pompaları ayrıca, tek başına ya da ek bir sistemle birlikte kullanılabilir. Isıtma ihtiyacını tek başına karşılayanlara “monovalent ısı pompaları”, ek kaynak yardımıyla bu ihtiyacı karşılayanlara ise “bivalent ısı pompaları” denir. Bivalent durumda ısı pompası ısıtma yükünün %50 – 95‘ini karşılar. Bivalent sistemlere örnek olarak güneş toplayıcıları ve kazanlar verilebilir. Bu ikili sistemlerin çalışması da sıralı veya birlikte olmaktadır. Sıralı çalışma, bir sistem devreden çıktığında ötekinin devreye girmesidir. Isı pompası – kazan sistemi bu şekilde çalıştırılabilir. Isı pompasının çalıştırılmasının ekonomik olmadığı durumlarda ısı pompası devreden çıkar ve kazan devreye girer. Birlikte çalışmaya örnek olarak da ısı pompası – güneş toplayıcıları sistemi verilebilir. Binanın ısıtılmasında kullanılan ısı pompasının çalışması için gerekli sıcaklık aralığı güneş enerjisi sayesinde sağlanabilir. Isı pompasını, basitçe ısı makinesinin tersi bir çevrim olarak göz önüne alabiliriz. Isı makinesi, yüksek sıcaklıktaki ortamdan ısı çekerek, düşük sıcaklıktaki ortama aktaran ve bu işlemi yaparken dışarıya iş veren makinedir. Isı pompası ise, dışarıdan enerji verilmesi ile düşük sıcaklıktaki ısı kaynağından aldığı ısıyı yüksek sıcaklıktaki ortama veren makinedir. Kışın ısıtma maksadı ile kullanılan ısı pompası, yazın da soğutma için kullanılabilir. Isının, soğuk ısı kaynağından sıcak ısı kaynağına nakledilmesi çeşitli şekillerde gerçekleştirilebilir. Buna göre ısı pompası çeşitleri aşağıdaki gibidir: Genellikle “Buhar sıkıştırmalı çevrimli” ve “Absorbsiyonlu” ısı pompası çeşitleri kullanılır. Isı pompalarının büyük çoğunluğu buhar sıkıştırmalı çevrim prensibine göre çalışır. Basit bir ısı pompasının ana elemanları kompresör, genişleme vanası (expansion valve) ile buharlaştırıcı (evaporator) ve yoğuşturucu (condenser) olarak adlandırılan iki adet ısı değiştiricisidir. T – s ve P – h diyagramlarından da görüleceği gibi çevrimi oluşturan hal değişimleri şöyledir: Buharlaştırıcıdan çıkan doymuş buhar kompresörde izentropik olarak daha yüksek bir basınç ve sıcaklığa sıkıştırılarak kızgın buhar haline getirilir (1 – 2’ durumu). Daha sonra yoğuşturucuya giren kızgın buhar, kullanılabilir ısısını dışarıya vererek sabit basınçta yoğuşur (2’ – 3 durumu). Doymuş sıvı haldeki yüksek basınçlı akışkanın basıncı ve sıcaklığı genişleme vanasında buharlaştırıcı şartlarına getirilir (3 – 4 durumu). Buharlaştırıcıya giren akışkanın sıcaklığı ısı kaynağının sıcaklığından düşük olduğundan, ısı kaynağından akışkana sabit basınçta ısı geçişi olur ve akışkan buharlaşır (4 – 1 durumu). Buradan sonra çevrim yeniden başlar ve bu şekilde devam eder. AtÄ±lgan Bilimkurgu 1996 yılında Hakan Alpin'in sahipliği ve Bülent Akkoç'un editörlüğünde çıkmaya başlayan Atılgan Bilimkurgu dergisi, 2000 yılına kadar toplam 14 sayı yayınlamıştır. İlk 10 sayısı düzenli olarak iki ayda bir yayınlanan dergi, 11. sayısından itibaren giderek artan zaman aralıkları ile yayınlanmış ve 15. sayısının içeriği hazır olmasına rağmen ekonomik güçlüklerden dolayı çıkarılamamıştır. Her sayısı 1000 adet basılan dergi, dağıtım problemi nedeniyle ancak İstanbul'daki bazı kitapçılarda satılmış, alternatif olarak kargo yoluyla ulaştırılmış ve 30 kadarı da basın-yayın camiasına dağıtılmıştır. Amatör bir çabanın ürünü olan ve fanzin niteliğinde olan dergi, Türk bilimkurgu yayıncılığı tarihinde kendine yer bulan önemli çalışmalardan biridir. Adını Uzay Yolu bilimkurgu dizisindeki uzay gemisi Atılgan'dan alan dergide, Türkçeye ilk kez çevrilmiş öyküleriyle yabancı yazarlar ve Türk yazarların öykülerinin yanı sıra ünlü bilimkurgu yazarlarının yaşam öyküleri, bilimkurgu konusunda açıklayıcı yazılar, bilimkurgu sineması, kitap özetleri, o güne dek yayımlanmış kitapların tarihçesi, okurlardan gelen mesajlar, bilimkurgu bilgi testleri ve kısa bilimkurgu çizgi romanlar yer almıştır. Hakan Alpin (sahibi), Bülent Akkoç (editör), Aşkın Güngör (yazar, çizer), Gurur Asi, Hüsnü Çoruk, Sezen Kaymak, Faysal Kemerizlioğlu, Cem Kılıç, Ant Özok, Seyfi Şirin, Yaman Angay, Kamil Aydınlı, Ali Düzgün, Mustafa Edebali, Emrah Göker, Kemal Kulaoğlu, Özlem Kurdoğlu, Nuri Kurtcebe, Varol Mert, Murad Omay, Melih Tarı, Lami Tiryaki, Arman Torosyan, Cüneyt Gültakın, Cüneyt Uçman. Derginin ancak sahaflarda bulunabilen eski sayılarının tamamı Fanzin Apartmanı tarafından çoğaltılarak İzmirCON 19'da okurlarla buluşturuldu. Derginin eski sayılarından bazılarına Özgen Berkol Doğan Bilimkurgu Kütüphanesi'nde ücretsiz ulaşılabilir. Atılgan Bilimkurgu dergisini oluşturan ekip tarafından Ekim 1999'da, 11 farklı yazarın kaleme aldığı 11 farklı öykü barındıran "Bilimkurgu Öyküleri Seçkisi" adında bir de kitap çıkarılmıştır. Sıcak kuşak iklimleri Savan ilkimi, diğer adıyla yazı yağışlı subtropikal iklim.(diğer adı tropikal iklim) Ana madde: Muson Ä°klimi Ana madde: Çöl İklimi The Future Sound of London The Future Sound of London (genellikle FSOL olarak kısaltılır), Büyük Britanyalı elektronik müzik grubu. Garry Cobain ve Brian Dougans`tan oluşan FSOL son 15 yılın en etkileyici elektronik müzik/sanat gruplarından biridir. Fazla röportaj ve fotoğraf vermezler. Çalışmaları birçok alana yayılmıştır; film, video, 2D ve 3D bilgisayar grafikleri, animasyon, İnternet bu alanlardan bazılarıdır. Grubun müzik tarzı ambient olarak nitelense de tek bir kategoriye koymak güçtür. Drum n bas, trip-hop, ambient gibi elektronik müziğin birçok dalını kapsar. Robert Fripp, David Sylvian, Gary Lucas gibi sanatçıların parçalarına yaptıkları remiksler de popülerdir. Genellikle ortaya çıkan parça eserin özgün halinden çok daha farklı olur. Çöl iklimi Çöl iklimi veya kurak iklim, bitki örtüsü çalı ve kurakçıl otlar olan, çok az yağış alan ve kutup iklimi olarak sınıflandırılacak kriterleri karşılamayan bir iklimdir. Bu iklime sahip alanlar genellikle yılda 25 ila 200 mm (7.87 inç) yağış alır veya bazı yıllarda hiç yağış görmeyebilir. Ortalama yağış miktarı yıllık olarak yılda 1 mm civarında olan Arica, Şili'de olduğu gibi ortalamalar da daha az olabilir. Bazı durumlarda, bir alan yılda 200 mm'den fazla yağışla karşılaşabilir, fakat bölge yine de çöl iklimi olarak kabul edilir çünkü bölge, yağıştan düşen suya kıyasla daha fazla su kaybeder (Tucson, Arizona ve Alice Springs, Northern Territory bunun örnekleridir). Çöl ikliminin genellikle iki veya üç çeşidi vardır: Sıcak çöl iklimi (BWh), soğuk çöl iklimi (BWk) ve bazen hafif çöl iklimi (BWh / BWn). Sıcak çöl ikliminden, sıcak çöl iklimlerini tanımlamak için, yaygın olarak kullanılan üç izoterm vardır: ortalama yıllık sıcaklık 18 °C'dir (ki bu en doğru ve en çok kullanılanıdır) veya En soğuk ayda 0 °C veya -3 °C arasındaki ortalama sıcaklık, bu nedenle, "izolatör" ün üzerinde kullanılan uygun sıcaklık ile "BW" tipi bir iklime sahip olan bir yer "sıcak kurak" (BWh) olarak sınıflandırılır ve Verilen izotermin altındaki uygun sıcaklığa sahip yer "soğuk kurak" olarak sınıflandırılmıştır. Bu iklimin görüldüğü yerler, kuraklık derecesiyle belirlenir. Yağış eşiği belirlenir. Çökelme eşiği (milimetre cinsinden) ilk olarak ortalama yıllık sıcaklığın °C cinsinden 20 ile çarpılmasını, ardından toplam yağışların %70 veya daha fazlasının yılın yüksek güneşi yarısında (280 Nisan) Kuzey Yarımküre'de ise 280 ilave edilmesi ya da güneyde Ekim ayından Mart ayına kadar, ya da toplam yağışların% 30-70'i uygulanabilir süre içinde alınırsa, ya da toplam yağışın %30'undan daha azı alınırsa 0'dır. Bölgenin yıllık yağış miktarı eşiğin yarısından az ise, BW (çöl iklimi) olarak sınıflandırılır. Sıcak çöl iklimi (BWh), tipik olarak, inişli çıkışlı hava ve yüksek basınç toprağı nedeniyle tüm yıl boyunca büyük ölçüde kırılmamış güneş ışığının bulunduğu subtropikal sırtın altında bulunur. Bu alanlar, at enlemleri olarak adlandırılan subtropikal enlemlerde, 30 derece güney ve 30 derece kuzey enlemleri arasında yer alır. Sıcak çöl iklimleri genellikle yıl boyu sıcak, güneşli ve kuraktır. Soğuk çöl iklimi, (BWk) genellikle yaz mevsimi sıcak ve kuru bir iklimdir, ancak sıcaklık, sıcak çöl iklimi kadar değildir. Sıcak çöl iklimlerinin aksine, soğuk çöl iklimleri soğuk ve kuru kışları yaşama eğilimindedir. Bu iklime sahip bölgelerde kar nadir görülür. Moğolistan'daki Gobi Çölü, soğuk çöller için klasik bir örnektir. Soğuk çöl iklimleri genellikle sıcak çöl iklimlerinden daha yüksek rakımlarda bulunur ve genellikle sıcak çöl iklimlerinden daha kurudur. MÃ¼nip Boya Münip Boya (1872, Van - 5 Ağustos 1953), Türk siyasetçi. Rüştiye mezunudur. Husûsi eğitim almıştır. Van Vilâyeti Yazı İşleri Müsevvidliği, Mümeyyizliği, Van Vilâyeti Mektupçusu Vekilliği, Basra Vilâyeti İdare Meclisi Başkâtipliği, Şirvan İlçesi Kaymakam Vekilliği, Basra İli Tahrirat Mümeyyizliği ve Mektupçuluğu, Van İli Genel Meclis Üyeliği, İl Encümeni Üyeliği ve Başkanvekilliği, İstanbul İâşe Genel Müdürlüğü Nakliyat Müdürlüğü, Van Mektupçuluğu, Siirt, Hakkâri Sancağı Mutasarrıflığı, Osmanlı Meclis-i Mebusan III. Dönem Hakkâri, IV. Dönem Van Mebusluğu, TBMM II., III., IV., V., VI. ve VII. Dönem Van Milletvekilliği yapmıştır. Evli ve dört çocuk babasıdır. Münip Boya'nın soyu Büveyhoğulları'ndan gelmektedir. Van'da hâlen Kendi isimleriyle anılan yüzlerce yıllık camileri vardır. Kendisinin Ermeni olduğu söylentileri doğrulanmamıştır. Yabancı lisan olarak Kürtçe, Ermenice ve Farsça bilirdi. 1915 Van'daki Ermeni isyanında olayları incelemek için Van'a giden heyete reislik etmiştir. 1953 senesinde İstanbul Kadıköy'de hayata gözlerini yummuştur. Ilıman kuşak iklimleri Ilıman kuşak iklimi, ormanlık bölgeler ile tundralar arasında kalan bölümde görülen iklim çeşididir. İklim özelliklerinin çeşitliği ve aşırı sıcak veya soğuk olmayışı en önemli özelliğidir. Dünya'nın yüzde 15'ini oluşturan bu kuşakta toplam nüfusun %48'i yaşar. Ekonomik ve teknolojik açıdan en güçlü ülkeler bu kuşak üzerinde yer alır. Bu tür iklimler Asya ve Orta Kuzey Amerika gibi bazı alanlarda, yaz ve kış arasında farklılıklar ciddi derecede yüksektir çünkü bu alanlar denizden uzaktır bu da onları karasal iklime zorlar. Bu bölgeler genelde tropikaldir, yüksek rakımlarda yerleşimler ılıman bir iklime sahip olabilir. Akdeniz iklimi yaz sıcaklığı güneş ışınlarının düşme açısına, kuraklık ise alçalıcı hava hareketlerine bağlıdır. En sıcak ay ortalaması 34-45 °C, en soğuk ay ortalaması 8-10 °C dir. Yıllık sıcaklık ortalaması 18 °C dir. Kar yağışı ve don olayı çok ender görülür. En fazla yağış kışın, en az yağış yazın düşer. Kışın görülen yağışlar cephesel kökenlidir. Cephesel yağışlar en fazla bu iklimde görülür. Yıllık yağış miktarı yükseltiye göre değişir. Ortalama 400–600 mm arasındadır. Yağış rejimi düzensizdir. Bitki örtüsü Kızılçam ormanlarıdır. Makiler bu ormanların tahribiyle oluşmuştur. Maki yaz kuraklığına dayanabilen; Mersin, Defne, Kocayemiş, Zeytin, Zakkum, Keçiboynuzu gibi kısa bodur ağaçlardan meydana gelen bir bitki topluluğudur. Batı rüzgârlarının etkisiyle ılıman kuşak karalarının batı ve çok daha seyrek olarak doğu kıyılarında görülür. Avrupa'nın batısı ve kuzeybatısı, Kanada’nın batısı, Şili'nin güneybatısı, Güney Afrika'nın güneydoğusu, Avustralya’nın güneydoğusu ve Yeni Zelanda başlıca görüldüğü yerlerdir. Türkiye’de ise Karadeniz kıyılarında ve Kuzey Anadolu Dağları'nın Karadeniz’e bakan yamaçlarında görülür. Yazlar serin, kışlar ılık ve her mevsim yağışlıdır. Her mevsim yağışın olması bulutluluğun fazla olmasına o da güneşlenmenin az olmasına sebep olur. Her mevsim nemlilik fazla olduğundan günlük, yıllık sıcaklık farklarının en az olduğu iklimdir. Yıllık yağış miktarı 600–1500 mm civarındadır. Yükseltinin arttığı yerlerde yağış miktarı da artmaktadır. Yağış oluşumu rüzgârların daha çok denizden gelmesinden dolayı yamaç yağışı şeklindedir. Doğal bitki örtüsü ormandır. Bitki örtüsü alçak kesimlerde kışın yaprağını döken yayvan yapraklı ormanlardır. Yükselti arttıkça bitki örtüsü değişir ve karma yapraklı ormanlara rastlanır. Daha yukarılarda ise iğne yapraklı ormanlar ve Alpin çayırlar görülür. En sıcak ay ortalaması 24-25 °C, en soğuk ay ortalaması 5-6 °C dir. Yıllık ortalama sıcaklık 10-15 °C dir. Karasal iklim, kıtaların orta kesimlerinde, deniz etkisinden uzak yerlerde ve Kuzey Yarımküre'de etkili olan iklim çeşidi. Kışları soğuk ve karlı geçer, yazlar ise genellikle sıcak ve kuraktır. Karasal iklimin görüldüğü yerlerde kış erken başlar ve ortalama olarak 90 gün karın yerde kalma süresi vardır. Yazlar da kış kadar erken başlar ve sıcaktır; fakat nem az olduğundan dolayı bu sıcaklık fazla hissedilmez, gece ve gündüz arasındaki sıcaklık ve yıllık sıcaklık farkı çok fazladır. Step İklimi (Yarı Kurak İklim) bir geçiş iklimi özelliği gösterir. Step iklimlerinde yıllık sıcaklık farkı 15 - 30 °C dir. mm. dir. Step iklimlerinde en fazla yağış ilkbaharda ve yazın düşmektedir. Vasil Konos Vasil Konos (d. 1880, Şeskovik - ö. ?), T.B.M.M. 8. Dönem'de (1946-1950) Demokrat Parti İstanbul milletvekili olarak muhalefetten meclise giren ilk 2 gayrimüslim milletvekilinin arasında yer almış Rum asıllı Türk siyasetçidir. 1889'dan 1900'e kadar Beşiktaş Rum Mektebi ve Beyoğlu'ndaki Zoğrafyon Mektebi'ne devam eden Konos, 1904'te Atina Tıp Fakültesi'nden mezun oldu. 1905'ten 1907'ye kadar Paris'te, 1907'den 1908'e kadar da Balıklı Rum Hastanesi'nde Asabiye ve Akliye kısmında çalışan Konos, 1908-1909 yılları arasında tekrar Paris ve Berlin'e gitti. 1923-1936 Balıklı Rum Hastanesi'nde Asabiye ve Akliye Şefi olarak çalıştı. O tarihten sonra serbest hekim olarak çalışmaya başladı. 1946'da DP listesinden İstanbul Milletvekili seçilmesine rağmen sağlık durumunu gerekçe göstererek TBMM'ye katılmadı ve meclise seçilmesinin ardından istifa dilekçesini yolladı. Türkçe, Rumca, Fransızca, az Almanca ve İngilizce bilen Konos, evli ve 1 kız 1 erkek çocuğu sahibiydi. Biraz da Sen AÄŸla Biraz da Sen Ağla, Ahmet Kaya öldükten sonra çıkarılan albümdür. Paul van Dyk Paul van Dyk (Matthias Paul, 16 Aralık 1971, Eisenhüttenstadt, Brandenburg, Almanya) dünyaca ünlü DJ ve elektronik dans müziği prodüktörü. 2005 yılı DJ Mag Top 100 listesinde Tiesto'nun üç yıllık liderliğine son vererek zirveye çıkmıştır ve elektronik dans müziğine yenilikler eklemeye devam etmektedir. 1993'te ilk albümü 45 RPM yayınlandı. Ayrıca aynı sene "Love Stimulation" adlı parçayı da remiksledi. Bu dönemde, Berlin'deki E-Werk adlı gece kulübünde de çalıştı. 1997'de ikinci albümü Seven Ways yayınlandıktan sonra, kendine geniş bir hayran kitlesi edinerek; popüler bir DJ olma yolunda büyük bir aşama kaydetti. Bu albümden; "Forbidden Fruit", "Words" ve "Seven Ways" adlı parçaları piyasaya sürdü. Her biri İngiltere'de büyük ilgi gördü ve başarıya ulaştı. Birçok gece kulübünün en çok çaldığı parçalarda başı çekti. Bir yıl sonra, 1998'te Britanya'da 45RPM albümünü yayınladı ve albüm 1 numaraya yerleşti. Bunun ardından "For An Angel"'in E-Werk remiksini yayınladı, bu parça hala çokça çalınmakta ve bir dans müzik klasiği olarak kabul edilmektedir. Ayrıca aynı yıl Vorsprung Dyk Technik adlı remiks albüm çalışmasını yayınladı. Bu albüm; Paul Van Dyk'ın 1992'den, 1998'e kadar olan tüm remiks çalışmalarını içermekteydi. Paul ayrıca Sheffield'deki Gatecrasher Club'da residance DJ olarak yer aldı ve bunun yanında kendini uyuşturucu karşıtı birisi olarak tanıttı. Bu prensibini "No Pills, Pure PVD" sloganıyla hayranlarına benimsetti ve uyuşturucu madde karşıtı bir akıma öncü oldu. 2000 yılında ise üçüncü albümü Out There And Back yayınlandı. Albümden, "Tell Me Why(The Riddle)" adlı hit parçasını piyasaya sürdü. 2001'de ikinci remiks albümü; The Politics Of Dancing; 2003 yılında da Global adlı DVD çalışmasını yayınladı. 2004 yılında ona büyük aşama kaydettiren albümü Reflections yayınlandı. Bu albüm birçok hit parçayı içermekteydi. Albüm tanıtımı ve dünya turunda verdiği konserler onun DJ sıralamasında birinciliğe tırmanmasında en büyük atak olmuştur. 2005'te ise üçüncü remiks albümü Politics Of Dancing 2 'den "The Other Side" adlı single yayınlandı. Paul Van Dyk DJ olmanın yanı sıra başarılı bir prodüktör ve trance müzikte büyük etkisi olan biri. Yaptığı başarılı çalışmalar sonucu kendisine "Leader Of Trance Nation (Trance Irkının Lideri)" ve benzeri sıfatlar verilmiştir. Son şovlarında ise; DJ'lik ile canlı performans mühendisi olma arasındaki çizgiyi birleştirmektedir. Kendisi sosyal yaşamında herkes tarafından ahlaklı ve yardımsever kişiliğiyle takdir edilmektedir. Bu da diğer DJ'lerden bir adım önde olmasına neden olmuştur. Pek çok yardım kuruluşuyla çalışmakta ve dünyanın sorunlarına kayıtsız kalmamaktadır. Reflections albümünün konseptini Hindistan'daki gezisinde gördüğü fakirlik sonrası tamamen değiştirdiğini belirtmiştir. Kendisi hayranlarının ona verdiği "Trance Legend" sıfatının hakkını fazlasıyla vermektedir. Nikola Fakaçelli Nikola Fakaçelli, T.B.M.M. 8. Dönem'de CHP İstanbul milletvekili olarak Mecliste bulunmuş Rum asıllı bir Türk siyasetçidir. Babasının adı Mihal, annesinin adı Aglaiya 'dır. İstanbul 1904 (rumi 1322-1320) doğumludur.12.07.1980 tarihinde vefat etmiştir. İlk eşi İtalyan asıllı Maryeta 1938 tarihinde, ikinci eşi Bulgar asıllı Rada ise 1983 tarihinde vefat etmiştir. Çocuğu yoktur. SoÄŸuk iklimler Asya'nın kuzeyinde yer alan Sibirya, 12.800.000 km²'lik yüzölçümüyle Rusya'nın yüzde 60'tan fazlasını kaplar. Batıda Ural Dağları'ndan doğuda Büyük Okyanus'a kadar uzanır. Kuzeyinde Arktik Okyanusu vardır. Sibirya'nın güneyinde, batıdan doğuya doğru, Kazakistan, Moğolistan ve Çin yer alır. Sibirya'nın nüfusu yaklaşık 40 milyondur. Sık ormanları, büyük ırmakları, buzlarla kaplı ovalarıyla ünlü bu bölge, doğa koşulları yüzünden yüzyıllar boyunca gelişememiş ve nüfusu artmamıştır. Sibirya'da kışlar uzun ve çok soğuk, yazlar ise kısa ve çok sıcak geçer. Dünyanın en soğuk yerlerinden biri olarak bilinen Antarktika kıtasında kışları sıcaklık -89,2 °C'ye, Sibirya'nın kuzeydoğusundaki Verhoyansk'ta -67,7 ve Oymyakon'da -72,3 °C'ye kadar düşer. Sibirya'nın en kuzeyinde tundralar yer alır. Buralardaki kış dokuz ay sürer ve yazın yalnızca toprağın üzerindeki buzlar erir. Daha güneyde iğneyapraklı ağaçlardan oluşan ve tayga adı verilen geniş orman kuşağına rastlanır. Sibirya doğal yapısına göre batıdan doğuya doğru üç ana bölüme ayrılır. Ural Dağları'nın doğusundan başlayan Batı Sibirya Ovası geniş bataklıklarla kaplıdır. Obi Irmağı ve kolları bu ovadan geçer. Orta Sibirya Yaylası batıda Yenisey Nehri'nden doğuda Lena Irmağı'na kadar uzanır. Büyük bölümü deniz düzeyinden 450 metre yüksekliktedir. Güneyde Moğolistan sınırına doğru yüzey engebelidir. Bu bölgede yer alan Baykal Gölü, Asya ve Avrupa'daki tatlı su göllerinin hepsinden daha derindir (1.620 metre). "Sovyet Uzakdoğusu" adıyla bilinen Doğu Sibirya Yaylası'nda ise dağlar, sıradağlar, yaylalar ve kuzeye doğru uzanan vadiler bulunur. Sibirya'daki bütün büyük ırmaklar kuzeye doğru akar. Huriye Ã–niz Baha Huriye Öniz Baha (d. 1887 İstanbul – ö. 2 Kasım 1950), Türk eğitimci, siyasetçi, yazar. Türkiye'de kadınların seçme ve seçilme hakkının tanınmasıyla TBMM V. dönemde (1935) TBMM’ye giren 14 kadın milletvekilinden biridir. 5. dönem Diyarbakır milletvekili olarak görev yapmıştır. Cumhuriyet dönemi çocuk edebiyatının ilk özgün örneklerinden olan "Köprüaltı Çocukları" adlı çocuk romanını yazarıdır. 1887’de İstanbul’da doğdu. Babası Bahaddin Bey, annesi Ayşe Hanım’dır. İlk ve ortaöğrenimini Leylî Sanayi Mektebi’nde yaptıktan sonra özel öğrenim gördü. Bir süre Bursa Amerikan Mektebi’nde Türkçe öğretmenliği yaptıktan sonra Londra Üniversitesi kadınlar bölümü olan Bedford Koleji’nde pedagoji eğitimi gördü. İstanbul Kız Muallim Mektebi ile İstanbul İnas İdadisi'nde pedagoji ve uygulama dersi ile ev idaresi derslerini okuttu. Balkan Savaşı'ndan sonra muhacirlere açılan kurslarda ders vermiş ve türlü hayır işlerinde çalıştı, Hilal-i Ahmer Cemiyeti’nin açtığı kursa giderek gönüllü hastabakıcı oldu. 14 Eylül 1914’te açığa alınan Huriye Hanım, 16 Kasım 1926’da Beyoğlu 3. Rum Okulu öğretmenliğine atandı. Ardından Haydarpaşa Musevi Okulu, Galata Musevi Erkek Okulu, Hasköy Ermeni (Kalfayan) Okulu’nda, Feriköy Merametayan (Merametciyan) Okulu’nda, Yeniköy Rum Okulu’nda öğretmenlik yaptı. Milletvekili seçilmeden önce Yeniköy Rum Okulu'nda Türkçe öğretmenliğine devam etmekteydi. 1935 seçimlerinde Cumhuriyet Halk Partisi tarafından milletvekili adayı olarak gösterildi ve 629 oy alarak V. dönem Diyarbakır milletvekilliğine seçildi. V. dönem boyunca Maliye Encümeni’nde görev yapan Huriye Hanım İş Kanunu Lâyîhası, Orman Kanunu, İzmir Vilayeti Turistik Yolların İnşası Hakkındaki Kanun, Kayseri-Eskişehir Tayyare Fabrikası Mütedavil Sermaye verilmesi için kurulan geçici encümenlerde de görev yaptı. Siyasi hayatı V. dönemle sınırlı kalan Huriye Öniz, öğretmenlik mesleğine dönerek İtalyan Lisesi ve Ticaret Lisesi, Erenköy Kız Lisesi, Beyoğlu Kız Lisesi’nde Türkçe öğretmenliği yaptı. Milletvekilliği sırasında “"Köprüaltı Çocukları"” (1936) adlı bir çocuk romanı yazdı. Kimsesiz çocukları konu alan eser, o dönemde çocuklar için yazıla hikâye ve romanlar arasında tek örnek olarak kalır ve cumhuriyet dönemi çocuk edebiyatının kurucularından kabul edilmiştir. Hayrettin Bey’le evlenen ve bu evlilikten bir çocuğu olmuştur 2 Kasım 1950’de vefat etti. Sizler İçin Sizler İçin, İbrahim Tatlıses'in 2005'te çıkardığı 4 türküden oluşan single albümdür. Albümün ikinci baskısında "Saçlarını yol getir" türküsünü yeniden yorumlamıştır. Bahire Bediş Morova Aydilek Bahire Bediş Morova Aydilek (d. 1897 - ö. 10 Kasım 1938), kadınlara seçme-seçilme hakkı tanındığı 1935 yılında, TBMM'ye giren 14 kadın milletvekilinden biridir. 1897'de Bosna’da doğdu. Tahsilini Bolu'da yaptı. Milletvekili seçilmeden önce Bolu Kız Sanat Okulu’nda resim öğretmenliği yapmaktaydı ve Bolu Belediye Meclisi üyesiydi. 5. dönemde Konya milletvekilliği yaptı. 10 Kasım 1938 günü, tesadüfen Atatürk'le aynı gün, hayatını kaybetti. Sevdim de Sevilmedim Sevdimde Sevilmedim İbrahim Tatlıses'in ünlü olmadan önce yaptığı albümlerden biridir. Albüm 1971'de doldurulmuş ve 45'lik plaklar olarak piyasa sürülmüştür. Albüm 1974'te lp olarak, 1976'da isse uzzeli tarafından Almanya'da kaset olarak piyasaya sürülmüştür. AnarÅŸist sembolizm Bu maddede çeşitli anarşist semboller ele alınmıştır, ki bu anarşist sembolizm bu sembollerinin bütününü oluşturmaktadır. Daire içinde A ve kara bayrak genel olarak anarşizmi bir bütün olarak kapsayan, temel sembollerdir. Fakat pek tabii ki anarşizmin farklı yönlerini seçmiş farklı grup ve oluşumlar, tarih boyunca kendi görüş ve ilkelerini daha belirli bir şekilde sembolize eden çeşitli semboller geliştirmişlerdir. Selahattin PÄ±nar Selahattin Pınar (22 Ocak 1902, Denizli - 6 Şubat 1960, İstanbul), klasik Türk müziği bestecisi, udi ve tanburidir. Eserleri genelde melankolik bir havaya sahiptir. Aslen Denizli'nin, Çal ilçesinden olup, babası Denizli Milletvekili Sadık Bey'in görevi nedeniyle henüz 3 yaşındayken Denizli'lerin yoğun olarak yaşadığı İstanbul'un Altunizade semtine taşınmışlardır. Babasının karşı çıkmasına rağmen 12 yaşında ud çalarak musikiye başladı. Dönemin önemli bestekârlarından ders alan Selahattin Pınar ileriki yıllarda tanbur sazına geçti. "Üsküdar Musıkî Cemiyeti" adını alacak olan "Darü'l-Feyz-i Mûsıkî"nin kurucuları arasında bulundu. Burada Telgrafçı Ata Bey, Udî Sami Bey, Tanburî Cemil Bey'in öğrencilerinden Kadıköylü Fuad Bey gibi kimselerle ciddi çalışmalar yapılırdı. Üsküdar Mûsıkî Cemiyeti olduktan sonra bu çalışmalara Necati Tokyay, Emin Ongan, Şükrü Tunar, Hâfız Burhan ve daha nice isim yapmış ve yapacak olan sanatkârlar katılmıştı. Bestenigâr Ziya Bey, Mızıkalı Celâl Bey, Udî Sami Bey, Hanende Hüsameddin Bey, Kâzım Uz ve Ali Rifat Çağatay hoca olarak görev yapıyordu. Selâhaddin Pınar bütün bu hocaların çeşitli yönlerinden yararlandı. 1919 yılında Tanbur çalmaya yöneldi. Udî Selâhaddin Bey'likten ayrılmış, tanburî Selâhaddin Pınar olmuştu. Aynı zamanda kendine özgü bir uslûp ve boğuk sesi ile okurdu. Bestekârlığa on sekiz yaşlarında başladı. İlk eseri sözleri Adliyeci Senihî'nin olan Kürdilihicazkâr makamından ve aksak usulünde bestelediği ""Mülkün ne yaman şule-i ikbâli karardı"" güfteli şarkısıdır. En çok bu makamı sevdiğini her fırsatta dile getirdiğini yakınları bilirlerdi. Yıllar ilerledikçe mûsıkî repertuvarımıza birbirinden güzel şarkılar hediye etti. Çok temiz giyinen, zarif, efendi, güzel ve esprili konuşan Selâhaddin Pınar gerek mûsıkî çevrelerinde, gerekse dostları arasında sevilen, sayılan bir kimseydi. Daha sonra ilk Türk ve Müslüman kadın tiyatrocu Afife Jale ile evlendi. Bu evliliğin Selahattin Pınar`ın sanat hayatına etkisini büyük oldu. Bu dönemde ve boşandıktan sonra bestelediği parçalar genelde karşılıksız ve ümitsiz aşkları, ayrılık acılarını içerdi. Afife Jale`den sonra ölene dek Seyyare Affet Pınar ile evliydi. Alkol bağımlısı olduğu sanılan, asabi fakat içe dönük bir karaktere sahip Selahattin Pınar 6 Şubat 1960'ta Todori'nin lokantasında, yanında söz yazarı Selim Aru olduğu halde, yemek yemek üzereyken yine bir kalp krizi sonucu öldü. Sabiha Gökçen`in anlattığına göre bestelediği "Gel Gitme Kadın" şarkısı Atatürk`ün en sevdiği şarkılar arasında yer alır. İstanbul'un Kalamış, Salacak ve Mecidiyeköy semtlerinde adını taşıyan üç sokak bulunmaktadır. Atatürk`ün karşısında da tambur çalan Selahattin Pınar`ın bestelediği eserleri Zeki Müren, Sabite Tur Gülerman gibi birçok önemli sanatçı okudu. 100`e yakın bestesi olduğu sanılmaktadır. Bunlardan, "Nereden sevdim o zalim kadını" ve "Anladım sevmeyeceksin beni sen nazlı çiçek" isimli şarkılarını Afife Jale için bestelediği söylenir. En çok bilinen bestelerine aşağıdaki eserler örnek sayılabilir: Keriman Halis Keriman Halis Ece (16 Şubat 1913; İstanbul - 28 Ocak 2012; İstanbul), Türk piyanist, model ve Türkiye'nin ilk dünya güzeli. "Cumhuriyet" gazetesinin düzenlediği Türkiye Güzellik Kraliçesi Yarışması olan ve Miss Turkey olarak bilinen organizasyonun 1932 yılındaki birincisi seçilmiştir. Ubıhlardandı. 31 Temmuz 1932'de Belçika'nın Spa kentinde yapılan ve yirmi sekiz ülkenin delegelerinin katıldığı, dönemin en prestijli yarışması, Dünya Güzellik Yarışmasında birinci olarak "Dünya Güzellik Kraliçesi" seçilmiştir. Resmî olarak Kâinat Güzeli ve Zarafet Güzeli unvanları ile de adlandırılabilir. İstanbul'da 28 Ocak 2012 98 yaşında hayatını kaybetti. Feriköy Mezarlığı'nda toprağa verildi. Keriman Halis Ece, zamanın meşhur tüccarlarından olan ve "Hızır" adı verilen yangın söndürme aletlerinin mümessili Tevfik Halis Bey ve Ferhunde Hanım'ın altı çocuğundan biridir. Yarışmalara da babası tarafından kaydettirilmiştir. Tahsilini Feyziati (sonraki adıyla Boğaziçi) Lisesi'nde yapmıştır. Keriman Halis'in amcası, ünlü operet bestecilerinden Muhlis Sabahaddin Ezgi'dir. Halası ise ünlü kadın bestekârımız Neveser Kökdeş'tir. Galatasaray Spor Kulübü'nün idarecilerinden Turgan Ece ise kardeşidir. Yeğenleri arasında Melek Kobra (Ayşe Opereti), Mete Uğur ve Asım Ekren gibi ünlü isimler bulunmaktadır. İlk evliliğini Dr. Orhan Sanus ile yapan Keriman Hanım'ın ilk oğlu Sezai Biltin Sanus, daha sonra da kızı Ece Sanus dünyaya geldi. İkinci evliğini ise ünlü tüccarlardan Hasip Tamer Bey'le yaptı ve bir erkek evladı oldu; Cenk Tamer (ekonomist). En büyük torunu eşinin adını taşımaktadır. Orhan Sanus (Lütfi Kırdar Uluslararası Kongre ve Sergi Sarayı Genel Müdürü), kızı Ece; Orhan Torfilli Bey'le evlendi. Mehmet, Ayşe, Ahmet ve Emin adlı dört çocuğu oldu. Bir de Kut Sarpyener Bey'den olan bir oğlu var; Emir. Keriman Halis çok iyi piyano çalabilmekteydi, yanı sıra oldukça iyi yemek yapan ve dikiş diken Ece, Fransızcayı anadili gibi bilmekteydi. Hem Çerkez Adige hem de Çerkez Ubıh kanı taşıyan Kafkas kökenli Ece, baba tarafından Ace, anne tarafından Bijnoupha (Bıjnou olarak da bilinen) sülalesine mensuptur. Meşhur Ece Ajandası da, adını Keriman Halis'in soyadından alır. Şirketin merhum sahibi Murtaza Sadık Kağıtçı, bu soyadın anlamlı bir şekilde veriliş hadisesinden çok etkilenerek bir ajanda çıkararak bu ismi kullanmayı tercih etmiştir. Keriman Halis'in Belçika'da kazandığı yarışmanın orijinal adı "International Pageant of Pulchritude" idi. Türkçe olarak "Uluslararası Güzellik ve Zarafet Yarışması", o dönemin en prestijli güzellik yarışması organizasyonuydu. En eski organizasyonlardan olan yarışma bütün ülkelerce saygı görüyordu. Yarışma "Kâinat Güzellik Yarışması" ve "Dünya Güzellik Yarışması" olarak da biliniyordu, yarışmanın birincileri hem "Zarafet Güzeli" hem "Dünya Güzeli" hem de "Kâinat Güzeli" unvanlarıyla anılıyorlardı. Ancak yarışma el değiştirip adı Kâinat Güzellik Yarışması olarak düzenlenmeye başlanınca, günümüz adıyla Miss Universe, yeni bir yarışma olarak dünyaya sunuldu ve Miss Universe güzelleri ayrı başlık altında toplandı. Dünya Güzeli unvanı da günümüzde Miss World ve Miss Earth yarışmaları ile karışmaması nedeniyle yaygın olarak kullanılmamaktadır. Bu dalda Türkiye'nin bir tek birincisi olan Keriman Halis'tir. Bu olay genç cumhuriyet için de oldukça anlamlıydı. Keriman Halis, 1932'de Türkiye'de dördüncüsü düzenlenen güzellik yarışmasını kazanarak Belçika'ya gittiğinde o güne kadar hiçbir Türkiye güzeli derece alamamıştı. Halkın umutlarını boşa çıkarmayan Keriman Halis, vatana döndüğünde Sirkeci Garı'nda kraliçeler gibi karşılandığını şöyle anlatıyor: Keriman Halis, yarışma sonrasında bir Türk Bayrağı'nın bulunmaması nedeniyle halkın tezahüratına cevap vermemiş ve bunun üzerine metrelerce atlas bulunarak bayrak orada yapılmış ve balkondan dalgalandırılarak izleyicilere gösterildikten sonra, kendisini görmeye gelen halkı selamlamıştır. Ayrıca Keriman Halis, o yıllarda, koyu kahverengi göz rengine, parlak uzun siyah saçlara, bembeyaz bir tene ve 1.65'in üstünde bir boya sahipti. Doğum yılı (1913) kesin olarak bilinmektedir. Ancak günü ve ayı, insanların nüfus belgeleri 20. yüzyılın başlarında hicri ve rumi takvimlere göre tespit edilmekteydi. Bunun miladi takvime göre karşılığı 16 Şubat günüydü. Atatürk, bu yarışma sonrasında yaptığı açıklamada, tam olarak: Keriman Halis'e, 1934'te çıkan Soyadı Kanunu ve yarışmadaki başarısından sonra bizzat Atatürk tarafından kraliçe anlamına gelen "Ece" soyadı resmî olarak verilmiştir. Yalova'da bulunan Atatürk'e Paris'te bulunan Dünya Güzeli Keriman Halis Hanım da, şu telgrafı çekmiştir: Ayrıca Keriman Halis Ece hakkında, güzellik yarışmasını Belçika'da bizzat gören ünlü şahsiyet Halit Turhan Bey tarafından kendisinin yayımladığı hatıralarda yer alan bazı ifadelerde o dönem genç Cumhuriyet yönetimi ile yeni yeni saygınlığı artan Müslüman Türk kadınına, yarışmanın tamamı Hristiyan juri üyeleri tarafından büyük bir hayret duygusu olduğu dile getirilmiştir ve tüm dünyada yankı uyandıran ilk Dünya Güzeli Keriman Halis'in resimlerinin yerli ve yabancı gazetelerde basılmasına hatta kartpostal yapılarak satılıp elden ele dolaşmasına vurgu yapılmıştır, İslamiyet temalı ve Osmanlı İmparatorluğu'nun geleneksel bir bağnazlık içerisinde olduğu yönünde olan ön yargıların asılsız ve yanlış olduğundan bahsedilmiştir. Türkiye’nin katıldığı bu güzellik yarışmasının maksatlı sonucu yurt içinde de kısa zamanda etkisini göstererek Kiraz Güzeli, Karpuz Güzeli, Festival Güzeli gibi yarışmaların yayılmasına sebep oldu. Keriman Halis Ece'nin yıllar boyunca konuşulmakta olan ünü ve hikâyesi Japonya'yı da etkilemiştir. Japonya'da okullarda hem temel eğitim hem de lisans eğitimi ders kitaplarında "Keriman Halis Olayı" diye okutulan bir konu vardır. Konu, genç cumhuriyet yıllarını yaşayan Türkiye Cumhuriyeti'de 1927 yılında ilk kez halk tarafından manevi anlamda sayılan Türk kadınının uzun bir süreç içinde erkek egemenliği ve baskısından kurtulmasıdır. Şamdan Dergisi, Keriman Halis Ece özel sayısı röportajları, çeşitli biyografik eserler ve yazar Feroz Ahmad'ın 1993 yılında Routledge Yayınevi tarafından yayımlanan "The making of modern Turkey (tam adı ile: The Making of the Middle East series Armenian Research Center collection" adlı 252 sayfadan oluşan İngilizce kitapın 87. sayfasındaki Keriman Halis Ece başlıklı konu. ISBN 0415078369, 9780415078368 Salamon Adato Av. Salamon Adato (d. 1894, Edirne - ö. 3 Nisan 1954, Adana) 1946 ve 1950 seçimlerinde yüksek oy oranları ile seçilerek, TBMM 8. Dönem ve 9. Dönem'de Demokrat Parti İstanbul milletvekilliği yapmış, böylece Cumhuriyet'in çokpartili seçim ortamında seçilerek Meclis'e giren ve ayrıca bir muhalefet partisinden seçilen ilk gayrimüslim milletvekili olmuş Musevi asıllı Türk siyasetçidir. Meclis'te yaptığı en önemli girişimlerden biri, 1938 yılında kabul edilen ve cemaat vakıfları mütevelli heyetlerinin Vakıflar Genel Müdürlüğü tarafından atanmasını öngören kanunu değiştirterek, seçimlerin cemaat üyeleri tarafından yapılmasını sağlayan yasayı kabul ettirmiş olmasıdır. Böylece 1931 yılından beri boş olan hahambaşılık makamı için seçim yapılmasını sağlamıştır. 25 Ocak 1953 günü düzenlenen ve Rafael Saban'ın Hahambaşı seçilmesiyle sonuçlanan seçimi bizzat yönetmiştir. Öncesinde, II. Dünya Savaşı yıllarında Sarayburnu açıklarında demirleyen ve Yahudi Soykırımı'dan kaçmış Romanya göçmenlerinin bulunduğu Struma gemisindekiler için, cemaat ileri gelenlerinden aile dostu Simon Brod ile birlikte girişimlerde bulunanlar arasında yer almıştır. Milletvekili seçilmesinden bir ay sonra, Hüseyin Cahit Yalçın, Tanin Gazetesi'ndeki başyazılarında Adato'yu doğrudan hedef alıp Sovyet ajanı olmakla suçlamış, ısrarla istifa etmesini talep edip, Türkiye'ye olan sadakatini sorgulamıştır. CHP'yi ayırımcılıkla itham ettiği; "Meşhur Varlık Vergisi ile ocaklarımızı yıktı, bizi vatan hizmetine çağırdığı zaman temiz duygularımızı ihlal etti. Çünkü bize silah yerine kazma kürek verdi, askeri talim yerine toprak kazdırdı" şeklindeki konuşması basında suçlamalara neden olmuş ve doğum yeri olan Edirne'de yayınlanan Edirne Postası Gazetesi'nde hakkında şu ifade kullanılmıştır: "Salamon Adato TBMM'nin bir üyesi gibi değil, bir siyonist misyoneri gibi konuşmaktadır." DP iktidara geldiğinde, Cumhurbaşkanı Celâl Bayar'ın Amerikan Yahudi Komitesi (AJC) tarafından davet edilmesinin sağlanmasında destek olmuştur. Siyasi yaşamı boyunca etkin bir kimse olan Salamon Adato, 1954 yılında Adana'daki bir duruşmadan dönüşündeki uçak kazasında hayatını yitirmiştir. Neve Şalom Sinagogu'nda Hahambaşı Rafael Saban ve üst düzey siyasetçiler, Demokrat Parti milletvekilleri ve avukat meslektaşlarının hazır bulunduğu cenaze töreninden sonra İtalyan Mezarlığı'na gömülmüştür. Zürih'te yaşayan Sami Hayim (lic. oec. et rer.publ. HSG, Dipl. Wirtschaftsprüfer) ve Almanya'da yaşayan Dr. Cem Jak Hayim adlı 2 torunu bulunmaktadır. Veremli KÄ±z Veremli Kız İbrahim Tatlıses'in stüdyo albümüdür. Yalçın Plak tarafından çıkarıldı. Ahilya Moshos Ahilya Moshos (d. ? - ö. 13 Aralık 1966), Rum asıllı Türk siyasetçi. TBMM 9. Dönem'de (1950-1954) Demokrat Parti İstanbul milletvekili olarak Meclise giren 4 gayrimüslim milletvekilinden biri olan Rum asıllı Türk siyasetçidir. 13 Aralık 1966 tarihinde vefat etmiştir. Belgin Doruk Belgin Doruk (28 Haziran 1936 - 26 Mart 1995) Türk oyuncu ve model. 1950'ler ve 1960'ların önde gelen Türk sinema yıldızlarından biriydi. 1952 yılında, ortaokul son sınıftayken annesinin desteğiyle katıldığı bir yarışmada birinci oldu. "Çakırcalı Mehmet Efe'nin Definesi" adlı film ile sinema kariyerine başladı. Daha sonra "Ölüm Korkusu", "Çölde Bir İstanbul Kızı" ve en önemlisi "Küçük Hanımefendi" filminin serisiyle 1950'ler ve 1960'ların en popüler film yıldızlarından birisi oldu. 1953'te yapılan güzellik yarışmasında "Türkiye İkinci Güzeli" seçildi. 1954 yılında Enver Paşa'nın yeğeni olan yönetmen Faruk Kenç ile evlendi. Evlendikten bir yıl sonra kızı, Gül dünyaya geldi. 1958 yılında, evlendikten dört yıl sonra boşandılar. Boşandıktan üç yıl sonra yine bir film yönetmeni ve senarist olan Özdemir Birsel ile evlendi. 1961 yılında Nejat Saydam'ın yönettiği "Küçük Hanımefendi" filminde Ayhan Işık ile birlikte başrol oynadı. Film, o yıl gişe rekoları kırdı, daha sonra film seri haline getirildi ve Türk sinemasının akılda kalan filmleri arasında yerini aldı. 1964 yılında, Orhan Elmas'ın yönettiği "Duvarların Ötesi" adlı filmde rol aldı. Film yılın en ses getiren filmlerinden birisi oldu. Evlendikten altı yıl sonra, Aydın isimli ikinci çocuğunu dünyaya getirdi. Zeki Müren ile birlikte birçok filmde başrol oynadı. Türk sinemasının bir döneminde en çok film çeviren ve en çok sevilen oyuncularından biriydi. Kariyerindeki başarılara ve halkın gözündeki mutlu imajıyla dikkat çekmekteydi. Özellikle 1960'lı yılların sonuyla 1970'li yılların başından itibaren yaşadığı çeşitli sağlık sorunları ve kişisel problemleri kariyerine de yansımış ve Belgin Doruk'un çalışması da zor olmaya başlamıştır. Kariyerinin son zamanlarında daha az filmde rol aldı. 1970 yılında, Uluslararası Antalya Film Festivali'inde "Ayşecik Yuvanın Bekçileri" filmindeki performansından dolayı En İyi Kadın Oyuncu Ödülü ödülünü aldı. 1970 yılından sonra sadece "Gecekondu Rüzgarı" (1972) adlı filmde rol aldı. 1975 yılında sinemayı bıraktığını açıkladı. 1985 yılında, sinemayı bıraktıktan on yıl sonra bir televizyon reklamında oynadı. 1995 yılında, kalp yetmezliği'den dolayı hayatını kaybetti. Belgin Doruk, 28 Haziran 1936 tarihinde Ankara'da dünyaya geldi. Sonraki yıllarda ailesi ile birlikte İstanbul'a geldiler ve Bakırköy'ün bir semti olan Yeşilköy'e yerleştiler. Çocukluktan beri artistlik hayalini kuruyordu. 1952 yılında ortaokul son sınıftayken Yıldız Dergisi ve İstanbul Film'in birlikte açtığı bir yarışmaya annesinin desteğiyle girdi. Yarışmada finale kalınca babası çok kızar. Annesinin desteğiyle yarışmaya katılır. Jüride yapımcı, yönetmen Faruk Kenç' de vardır. Kızlar arasında birinci olur. Belgin, dergiye kapak olunca gittiği okulun yönetimi resti çeker ve "Ya okul ya sinema!" der. Belgin Doruk ise sinemayı seçer. Yarışmada erkeklerden Ayhan Işık ve Mahir Özerdem birinci olurken, kadınların birincisi ise Belgin Doruk olmuştur. Aynı yıl birinci olduktan sonra yönetmenliğini Faruk Kenç'in yaptığı "Çakırcalı Mehmet Efe'nin Definesi" adlı ilk sinema filminde oynamıştır. Aynı yıl bir sinema filminde daha rol almıştır. Oynadığı iki filmde 1953 yılında vizyona girmiştir. 1953 yılında yapılan güzellik yarışmasında "Türkiye İkinci Güzeli" seçildi. 1953 yılında "Köroğlu / Türkan Sultan" adlı filmde oynamıştır. Ardından aynı yıl Lütfi Ö. Akad'ın yönettiği "Öldüren Şehir" adlı filmde oynamıştır. Aynı zamanda film Ayhan Işık ile birlikte başrol oyanadığı filmdir. 1954 yılında, "Çalsın Sazlar Oynasın Kızlar" adlı filmde bir Jüri üyesini canlandırmıştır. 1954 yılında yönetmen olan Faruk Kenç tarafından evlilik teklifi almıştır. Faruk Kenç yaşça büyük olduğu için ailesi bu evliliğe karşı çıkar. Doruk, ailesinin dediklerine aldırmamıştır ve teklifi kabul ederek evlenmiştir. Evlendiğinde 18 yaşındaydı. 1955 yılında üç yeni sinema filminde rol almıştı. Bunlardan en çok hasılat elde edeni ve en çok dikkat çekeni başrolünü Zeki Müren ile birlikte oynadığı "Son Beste" filmi olmuştur. Film yılın en iyi Türk filmlerinden birisi olurken, Türk sinemasınında klasikleri arasındaki yerini aldı. 1955 yılında, 19 yaşındayken hamile olduğunu öğrenir. Daha sonra hamileliği başına problem olur. Kocası, Faruk Kenç "Hamilelik için erken" der ve çocuğu aldırmak ister. Bebeği doğurmak istediğini söyler ve aynı yıl kızı Gül'ü dünyaya getirdi. Ama sürekli film çevirdiğinden dolayı bebeğiyle ilgilenemediği için çok üzülür. Belgin Doruk, 1956 yılında hiçbir filmde rol almamıştır. 1957 yılında "Mahşere Kadar" ve "Çileli Bülbül" gibi filmlerde oynamıştır. Aynı yılın aylarında yönetmenliğini Orhon M. Arıburnu'nun yaptığı "Lejyon Dönüşü" adlı polisiye filminde rol aldı. Filmin başrolünü Fikret Hakan'la paylaşmıştır. Film, II. Dünya Savaşı yıllarında Afrika'da bir savaşta hafızasını yitirdikten sonra İstanbul'a dönüp, başkasıyla evlenen eski sevgilisine aşık olan bir doktorun aşk ve macera öyküsünü anlatmaktadır. Film, 1957 yılında oldukça başarılı bir gişe elde etmiştir. 1957 yılında son vizyona giren filmi, eşi Faruk Kenç'in yönettiği "Çölde Bir İstanbul Kızı" olmuştur. Bir macera ve dram filmi olan bu film seyirci tarafından çok beğenilmiştir. Belgin Doruk, artık tüm ülke tarafından tanınmaya başlamış ve Türk sineması için olmazsa olmaz bir oyuncu haline gelmiştir. Bu filmin çekimlerinden önce 75 kiloya kadar ulaşmıştır. Kilolarından rahatsız olur ve hızlı kilo vermek ister. Annesi o sıralarda bir zayıflama ilacı getirir ve ilacı kullanmaya başlar. İlacın etkisiyle zayıflar ve filmlerde oynamaya devam eder. İlk olarak Seyfi Havaeri'nin yönettiği "Daha Çekecek miyim?" adlı dram filminde oynar. Daha sonra başrolünü Ayhan Işık'la birlikte olduğu Osman F. Seden'in yönettiği "Beraber Ölelim" adlı filminde oynar. Film seyirci tarafından olumlu eleştiriler alır. Aydın Arakon'un yönettiği "Hayat Cehennemi" adlı film 1958 yılında vizyona giren son filmi oldu ve aynı yılı yönetmen eşi Faruk Kenç'ten boşandı. 1959 yılında vizyona giren ilk filmi, 1958 yılının sonunda oynadığı "Kederli Yıllar" olmuştur. 1959 yılında, tam altı sinema filminde rol almıştır. Bu altı filmden ilk vizyona gireni boşandığı eşinin yönettiği "Annemi Arıyorum" olmuştur. Filmde, babası ve kız kardeşi ile İzmir'de yaşayan Belgin ailesini terk ederek İstanbul'a başka bir adama kaçar ve annesinin onu bulup, geri getirmesini anlatır. Bu filmden sonra Mümtaz Yener'in yönettiği "Binnaz" adlı tarihi filmde oynadı. Filmin konusu 18. yüzyıl'da geçiyordu. Bu filmden sonra vizyona Osman F. Seden'in yönettiği "Kırık Plak" filminde oynadı. Bir aşk filmi olan bu filmde başrolü Zeki Müren'le paylaşıyordu. 1959 yılında vizyona giren diğer bir filmi ise Nevzat Pesen'in yönettiği "Samanyolu" filmi olmuştur. Filmin başrolünü dönemin genç ve yakışıklı oyuncusu Göksel Arsoy'la paylaşmıştır. 1959 yılının sonunda iki filmi daha vizyona girmiştir. Bunlardan ilki Arşavir Alyanak'ın yönettiği "Ömrümün Tek Gecesi" adlı film olmuştur. Film, yazar Esat Mahmut Karakurt'un romanından sinemaya uyarlanmıştır. 1950'li yılları ise "Ölmeyen Aşk" adlı filmle kapatır. Film, çok zengin ama hasta olan ve fakir bir gencin hüzünlü aşk hikâyesini anlatır. 1960 yılında ilk olarak Atıf Yılmaz'ın yönettiği "Ayşecik Şeytan Çekici" adlı filmde rol almıştır. Filmin başrollerini Zeynep Değirmencioğlu ve Eşref Kolçak'la paylaşmıştır. Bir aile ve dram türünde olan bu filminde Ayşecik zengin annesi ile fakir işçi babasını tekrar birleştirmeye çalışır. Daha sonra Hulki Saner'in yönettiği "Gece Kuşu" adlı filmi vizyona girer. Peş peşe filmleri art arda vizyona girmeye devam eder. Orhan Elmas'ın yönettiği filmi "Kanlı Firar" adlı filmde oynadı. Bu filmden sonra "Satın Alınan Adam" adlı filmi vizyona girdi. Ardından Nejat Saydam'ın yönettiği "Yeşil Köşkün Lambası" adlı dram filminde Ekrem Bora ile birlikte başrol oynadı. Seyirciler filme olumlu tepkiler vermiştir. Son olarak "İlk Aşk" ve "Kahpe" adlı filmlerde oynamıştır. 1960'lı