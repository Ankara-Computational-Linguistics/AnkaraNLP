çeşitli yardım dernekleri ve vakıflarda görev yaptı. 1996 yılında İllinois'in eyalet senatosuna seçilerek siyasete ilk adımını attı. 1998 ve 2002 yıllarında iki kez tekrar eyalet senatosuna seçildi. 2000 yılında ABD Temsilciler Meclisi'ne girmek için Demokratik Partinin ön seçimlerine katıldı ama başarılı olamadı. 2004 tarihinde adaylığını koyduğu ABD Senatosu'nuna % 70'lik bir oy çoğunluğu almak suretiyle seçildi. Obama'nın ABD'de ilk defa ülke sahnesine çıkması 2004 ABD başkanlık seçimleri sırasında Boston'da toplanan Demokratik Parti kurultayında yaptığı ve ülke çapında televizyonda canlı olarak yayınlanan etkileyici konuşması sayesinde olmuştur. Obama Senato'daki hizmet döneminde Senato Dışişleri Komisyonunda görev yaptı. Doğu Avrupa, Orta Doğu, Orta Asya ve Afrika'ya resmi ziyaretlerde bulundu. Filistin devlet başkanı Mahmud Abbas'la buluştu. Kenya'da Nairobi Üniversitesi'nde bir konferans verdi. ABD Senatosu'nda henüz 6 yıllık ilk dönemini tamamlamamışken 10 Şubat 2007 tarihinde 2008 ABD başkanlık seçimlerine Demokratik Parti'den adaylığını koyduğunu açıkladı. Barack Obama'nın yanı sıra Demokratik Parti içindeki başkanlık ön seçimlerine adaylığı koyan siyasetçiler arasında Hillary Clinton, John Edwards, Joe Biden, Christopher Dodd ve Bill Richardson gibi birçok tanınmış siyasetçiler bulunmaktaydı. Özellikle aday adayları arasındaki New York senatörü Hillary Clinton eski ABD başkanı Bill Clinton'un eşi olarak çok tanınmış bir siyasetçiydi ve 2007 yılı boyunca Demokratik Parti içinde en şanslı aday olarak görülmekteydi. ABD başkanlık seçimleri'nde iki büyük partiyi temsil edecek başkan adayı her eyalette ayrı ayrı ve değişik tarihlerde yapılan ön seçimlerle belirlenmektedir. Bu ön seçimlerden ilki Iowa eyaletinde 3 Ocak 2008 tarihinde gerçekleşti. Siyahilerin sayısının çok az olduğu bu eyalette Barack Obama'nın beklenmedik bir başarı elde ederek seçimi kazanması Hillary Clinton'un adaylık şansını olumsuz yönde etkiledi. Ancak Clinton 5 gün sonra New Hampshire eyaletindeki seçimleri kazanarak yarışı sürdürdü. 2008'in Ocak ayı boyunca Demokratik Parti içinde Hillary Clinton ve Barack Obama dışındaki bütün adaylar birer birer adaylıktan çekildiklerini ilan ettiler. Ön seçim takvimine göre 5 Şubat 2008 günü 20 eyalette aynı anda yapılacak Salı seçimleri kritik bir önem taşımaktaydı. Ancak Salı gününde kazanılan oylar iki aday arasında eşitliği bozmadı. Ön seçimler diğer eyaletlerde devam etti. Zamanla Obama'nın Clinton'a kıyasla az bir farkla öne geçtiği gözlendi. Buna rağmen Haziran ayına kadar adaylık yarışı başa baş devam etti. Hillary Clinton Obama'yı sonuna kadar az bir farkla takip ediyordu. Ancak ön seçimler 3 Haziran 2008 tarihinde Güney Dakota ve Montana eyaletleriyle tamamlandıktan sonra Hillary Clinton'un Obama'nın açtığı bu küçük farkı kapatamayacağı anlaşıldı. Barack Obama Demokratik Parti'nin 2008 ABD başkanlık seçimlerindeki adayı olarak ilan edildi. Böylece Obama ABD tarihinde iki büyük partinin birinden aday gösterilmiş ilk Afrikalı-Amerikalı aday olma özelliğini kazanmış oldu. Demokratik Partinin kurultayı 25-28 Ağustos 2008 tarihleri arasında Colorado eyaletinin Denver kentindeki Pepsi Center'da yapıldı. Barack Obama 28 Ağustos gecesi canlı yayınla aktarılan konuşmasında Demokratik Parti'nin adaylığını resmen kabul etti. 1 hafta sonra Minnesota eyaletinin St. Paul kentindeki XCel Energy Center'da yapılan Cumhuriyetçi Parti kurultayında Arizona senatörü John McCain'in başkan adaylığını onaylandı. Böylece 2008 ABD başkanlık seçimleri kampanyası resmen başlamış oldu. Barack Obama ve John McCain 26 Eylül- 15 Ekim tarihleri arasında televizyon kameraları önünde 3 defa münazara yaptılar. Seçim kampanyası sırasında ABD gündemi 2008 Ekonomik Kriziyle sarsıldı. Irak Savaşı ve Terörizm gibi konular arka plana itildi. Obama, McCain'in Cumhuriyetçi Partili başkan George W. Bush'un başarısız ekonomik siyasetlerini devam ettireceğini öne sürdü. McCain ise Obama'nın küçük esnafın gelir vergilerini arttıracağını iddia etti. Seçim kampanyası süresince Obama hakkında birçok iddia dile getirilmiştir. 2008 ABD başkanlık seçimleri 4 Kasım 2008 günü yapıldı. Barack Obama oyların %52'sini kazanarak ABD'nin 44. devlet başkanı seçildi. Obama kazandığı oy oranı ve kazandığı eyaletler bakımından son 30 yıl boyunca hiçbir Demokrat Partili başkan adayının elde edemediği bir başarıyı elde etmiştir. Obama'nın adaylığı altında Demokrat Parti Virginia, Florida ve Ohio gibi son seçimlerde değişmez bir biçimde Cumhuriyetçilere oy veren eyaletleri kazanmayı başarabilmiştir. Seçim zaferi sonrasında yaptığı konuşmada Obama, ABD'nin gelecek döneminde zorlukların ve hataların olabileceğini belirtmiş, yaşanacak sıkıntıların ise vatanseverlikle aşılacağını anlatmıştır. Barack Obama 20 Ocak 2009 günü yerel saatle 12.00 (TSİ 19.00)'de daha önce 1861 yılında başkan Abraham Lincoln'un yemin töreninde kullandığı İncil'e el basıp yemin ederek George W. Bush'tan görevi devraldı ve resmen ABD devlet başkanı oldu. Bu seçimlerde Demokratik Parti'yi 2008 yılında ilk kez ABD başkanı seçilmiş olan Barack Obama temsil ederken, Cumhuriyetçi Parti'yi ise eski Massachusetts eyaleti valisi ve iş adamı Mitt Romney temsil etti. Seçimi kazanmayı başaran Barack Obama tekrar ikinci bir kez 4 yıl süreyle ABD başkanlığı görevini üstlendi. Barack Obama'nın adına ithaf edilen bitki ve hayvan taksonları: Dağ Filmleri Festivali Türkiye’nin ilk ve tek Dağ, Doğa, Çevre ve insan temalı festivali olan Dağ Filmleri Festivali 2006 yılından bu yana aralıksız olarak izleyicisiyle buluşuyor. Festival, ilk başladığı günden bu yana her yıl hızla artan izleyici sayısı ile kısa sürede Türkiye’de Doğa konulu film ve belgeselleri alanlarında çok önemli bir boşluğu doldurduğunu kanıtladı. Her yıl izleyicilerine dünyanın en iyi dağ ve doğa temalı film ve belgesellerini sunan DFF bunların yanı sıra festival süresince fotoğraf sergilerine, kitap fuarlarına, seminerlere ve alanında dünyaca tanınan konuşmacıların katıldığı söyleşilere de ev sahipliği yapıyor. DFF gerçekleştirdiği tüm bu çalışmalar ile ülkemizdeki dağ ve doğa belgeselciliğine önemli bir katkı sağlıyor. Yıllara göre istatistikler aşağıdaki gibi gerçekleşmiştir; 1. Dağ Filmleri Festivali 2006 Gösterim yapılan şehirler : İstanbul Gösterilen Film Sayısı:11 Yerli:0 YabancÄ±:11 Katılımcı Sayısı:980 2. Dağ Filmleri Festivali 2007 Gösterim yapılan şehirler : İstanbul Gösterilen Film Sayısı:20 Yerli:11 YabancÄ±:9 Katılımcı Sayısı:1560 3. Dağ Filmleri Festivali 2008 Gösterim yapılan şehirler : İstanbul, Fethiye Gösterilen Film Sayısı:52 Yerli:43 YabancÄ±:9 "“Everest: Barış için Tırmanış” Dünya Prömiyeri" Katılımcı Sayısı:3049 4. Dağ Filmleri Festivali 2009 Gösterim yapılan şehirler : İstanbul Gösterilen Film Sayısı:17 Yerli:7 YabancÄ±:10 Katılımcı Sayısı:1740 5. Dağ Filmleri Festivali 2010 Gösterim yapılan şehirler : İstanbul, Ankara Gösterilen Film Sayısı:44 Yerli:28 YabancÄ±:16 Katılımcı Sayısı:5826 6. Dağ Filmleri Festivali 2011 Gösterim yapılan şehirler : İstanbul, Ankara, İzmir, Erzurum Gösterilen Film Sayısı:39 Yerli:21 YabancÄ±:18 Katılımcı Sayısı:5278 7. Dağ Filmleri Festivali 2012 Gösterim yapılan şehirler : İstanbul, Ankara, İzmir Gösterilen Film Sayısı:54 Yerli:23 YabancÄ±:31 Katılımcı Sayısı:10863 8. Dağ Filmleri Festivali 2013 Gösterim yapılan şehirler : İstanbul, Ankara, İzmir Gösterilen Film Sayısı:41 Yerli:28 YabancÄ±:31 Katılımcı Sayısı:12007 9. Dağ Filmleri Festivali 2014 Gösterim yapılan şehirler : İstanbul, Ankara, İzmir Gösterilen Film Sayısı:47 Yerli:0 YabancÄ±:47 Katılımcı Sayısı: 12500 Doğa Aktiviteleri Grubu Doğa Aktiviteleri Grubu Derneği Spor Kulübü (DAG), İstanbul'da faaliyet gösteren bir doğa sporları kulübü. 2000 yılında kuruldu. Özellikle dağcılık, kaya tırmanışı, doğa yürüyüşü (trekking) ve oryantiring branşlarında faaliyet göstermektedir. Ayrıca Dağ Filmleri Festivali'ni düzenlemektedir. Kulübün web sitesi Kırgan Uşağı Kırgan Uşağı Dersim aşiretlerinden Şeyh Hasan-Seyit geleneğinde Şeyh Hasananlılar’ın kollarından biridir. Kırgan Uşağı, Hozat´ta 7 kabileye ayrılmıştır. Bu kabileler; Halilanlı, Zekgeli, Miros, Şatoğulları, Şeyh Kanlı, Garip Uşağı ve Saruhanlı'dır. II. Şeyh Hasan'ın (Şıx Hesenan) Karabal, Abbas, Kırgan ve Ferhat isimlerindeki dört evladı olur ve bu kabileleri ve ahfadından miraslarını alarak bugün birer teamül etmiş aşiret-kabile haline gelmişlerdir. Dımıli dilindeki söylenişle "Qerebaliyu", "Abasu", "Kırğu" ve "Feratu". Kırganlıların merkezi Hozat Sin bucağıdır. Dolayısıyla ilk olarak Dersim'de Hozat'a yerleşmişlerdir. Daha sonra Ovacık ve Pülümür'deki köylere yerleşirler. Kırganlılar sadece Hozat ilçesinde 16 köy ve mezraya sahiptir. Bunlar; Sine, Şakak, Meterisa, Bornage, Muskurage, Rengule, Askesor, Verê Khela (Sin'e bağlı), Qenda (Khenda), Gewrıke, Mamles köyü, Derê Ariye (mezra), Kalkar köyü (mezra), Derê Sılê Mexsi, Hegayê Teli (mezra), Mengusa köyü ve Boruca (mezra)'dır. Kırgan Uşağı hakkında bilgiler Jandarma Umum Kumandanlığının Dersim adlı yayınından alınmıştır (Bk. A.g.y, s. 72-105). 1927-1931/1932 tarihleri arasındaki döneme ait bu bilgiler, Dersim’in 1937-38 öncesindeki Kırgan Uşağı konusunda daha sağlıklı bir tahminde bulunmamıza imkân tanımaktadır. 1927-1932 yıllarında Kırgan Uşağı Hozat'ta nüfusu 4000 civarındaydı. Servet olarak 1300 sığır, 1000 koyun, 3000 keçi, 20 at ve 50 katıra sahiplerdi. Dersim İsyanı'nda Kırgan Uşağı'nın silah mevcudiyeti 1000 veya 1500'dür. Dersim'de hükûmet nüfuzuna başlangıç olarak Dersim'in vilayet halinde teşekkül ettiği 1880 tarihi esas tutulur. Dersim'in ilk valisi Fikri Paşa namında bir zat olup, bu zat idareî maslahat yolu ile de olsa hükûmet ile Dersimlileri ilk defa birbirine yanaştırmaya çalışmış bir idare reisi olarak tanınmaktadır. Vilayet teşkili Dersim'de yaklaşık on yıl sürdü. 13 Mayıs 1888'de vilayet kaldırılır. Dersim idari olarak parçalanıp Elazığ ve Erzincan iline bağlanır. Dersim'e yönelik idari teşkilatlanmanın en önemli amaçlarından birisi de, yörenin önde gelenlerine imtiyazlar vererek 'yerli ayak' oluşturma düşüncesidir. Bazı aşiret liderlerine tanınan ayrıcalıklar iç çelişkileri de artıracak, böylece denetim için koşullar olgunlaşacaktır. 1877'de Koçan kuvvetleri Kemaliye ve Çemişgezek merkezlerine saldırmış, Osmanlılar Harput'dan askeri kuvvet getirerek karşı koymuşlar ve hareket geri çekilmiştir. Yakalanan bazı Koçan önderleri Sinop'a sürülmüşlerdir. Aynı dönemde Kırgan Uşağı da Hozat'ı basmıştır. Çatışmalar yaklaşık 15 gün sürmüş, Hozat taburu Kırgan bölgesine saldırmış, ancak öteki aşiretlerin de karşı koyma yönünde hazırlandıklarını gören Osmanlı kuvvetleri kışlalarına çekilmişlerdir. Asker Kırgan Uşağı köylerini talan etmiş, 1000 kadar canlı hayvana el koymuştur. 64th Street: A Detective Story 64th Street: A Detective Story Jaleco tarafından 1991 yılında yaptığı ilerlemeli dövüş tarzı bir arcade oyunudur. Oyunda iki tane dedektif şeçebilmekteyiz. Rick ve Allen farklı dövüş stiline sahip olan kahramalarımız; düşmaları döverek problemleri çözmeyi dener. Aracataca Aracataca, Kuzey Kolombiya'da, Magdalena bölgesinde yer alan 1885 yılında kurulumuş olan bir nehir kasabasıdır. Yerleşkesi, aynı isimdeki nehrin yanındadır. Barranquilla'nın 80 km doğusundadır. Aynı zamanda ünlü yazar Gabriel Garcia Marquez'in doğduğu yerdir. Zamanında Muz şirketlerinin odak merkezi olmuş ve daha sonra çıkan isyanlar ve başka bazı nedenlerden dolayı şehri terketmişlerdir.O dönemde halk arasında muz şirketinin geri döneceği dedikoduları yayılmıştır. Carl I. Hagen Carl Ivar Hagen (doğum: 6 Mayıs 1944, Oslo), Norveçli politikacı ve Norveç Parlamentosu Başkanvekili. Fremskrittspartiet (İlerleme Partisi)'in başkanlığını 1978 yılından 2006'ya kadar yapmıştır. 2006 yılında görevi Siv Jensen'e bırakmıştır. Eli Hagen'le evlidir. Delta kanat (terim) Delta kanat, üçgen şeklindeki kanatlara verilen isimdir. Delta ismi Yunan harfi delta'nın (Δ) büyük yazılımından gelir. Delta kanatlar ilk kez Polonya-Litvanya Commonwealth mucidi Kazimierz Siemienowicz tarafından 17. yüzyılda düşünülmüştür. Yatak kuyruk kanadı kullanılmayan delta kanatlı uçakların gelişimine II. Dünya Savaşı sonrasında Almanya'da Neythen Woolford ve SSCB'de Boris Ivanovich Cheranovsky öncülük etmişlerdir, ancak kendi modelleri olan planörler ve uçakların hiçbiri geniş kullanım bulamamıştır. Delta kanatın kullanıldığı önemli modeller: TÃ¼rk Akreditasyon Kurumu Türk Akreditasyon Kurumu (TÜRKAK) 4 Kasım 1999'da 4457 sayılı kanunla Başbakanlığa bağlı olarak kurulan kurum, 2011 yılından günümüzde Türkiye Cumhuriyeti Avrupa Birliği Bakanlığı ile "ilgili" olarak; Uygunluk değerlendirme kuruluşlarının yeterliliklerinin, uluslararası standartlar esas alınarak değerlendirmesini ve onaylanması görevini yerine getirmektedir. ISO"/"IEC 17011 standardına uyum sağlamış olan TÜRKAK; Laboratuvar, belgelendirme ve muayene hizmetlerini yürütecek yurt içi ve yurt dışındaki kuruluşları akredite etmek, bu kuruluşların belirlenen ulusal ve uluslararası standartlara göre faaliyetlerde bulunmalarını ve bu suretle; ürün/hizmet, sistem, personel ve laboratuvar belgelerinin ulusal ve uluslararası geçerliliğini temin etme görevini yürütmektedir. Türkiye'de ve çevre ülkelerde uygunluk değerlendirmesi hizmetlerinin güvenirliğini ve uluslararası kabul edilebilirliğini sağlamayı görev edinmiştir. Uygunluk değerlendirmesi alanında ihtiyaç duyulacak akreditasyon hizmetlerini, uluslararası tanınabilir nitelikte sunan ve uygunluk değerlendirme hizmetlerinin güvenirliğinin artmasına küresel ölçekte katkıda bulunan bir kuruluş olmaktır. Uluslararası alanda akreditasyon kuruluşlarının uyması gereken kuralları ihtiva eden ISO/IEC 17011 standardına uygun olarak yapılanan bu nedenle ISO 17011 standardına uygun olan dökümanter bir yönetim sistemine sahip olup işlemlerini bu standarda göre yürütmektedir. TÜRKAK yurt içi akreditasyon hizmetleri yanında AB yönetmeliğine uygun olarak, Türkiye dışında da akreditasyon hizmeti vermektedir. Hizmet verilen ülkeler şunlardır: Convair B-58 Hustler Convair B-58 Hustler, 2 Mach hız yapabilen yüksek irtifa, yüksek hız için tasarlanmış süpersonik bombardıman uçağı. 1950'lerin sonunda ABD Hava Kuvvetleri Stratejik Hava Komutanlığı için tasarlanmış, 1960-1969 arasında hizmette bulunmuştur. Clarence Brown Clarence Brown (d. 10 Mayıs 1890 - ö. 17 Ağustos 1987), Amerikalı sinema yönetmeni. Sinemaya Maurice Tourneur'ın yanında başladı. 1920'den sonra birçok film çevirdi. Greta Garbo'nun belli başlı bütün filmlerini o yönetmiştir. "Felsh and the Devil" (Ten ve Şeytan) (1927), "Anna Christie" (1930), "Anna Karenina" (1935), "Conquest" (Maria Walewska) (1937). Bunların dışında "The Trail of 98" (1928), "Intruder in the Dust" (1949) gibi filmlerini başka oyuncularla çevirdi. JAS-39 Gripen Saab JAS 39 "Gripen" İsveç uzay ve havacılık şirketi Saab tarafından üretilen hafif tek motorlu çok maksatlı savaş uçağıdır. İsveç hava kuvvetlerindeki Saab 35 Draken ve 37 Viggen uçaklarının yerini alması için tasarlanmıştır. Uçak şu anda İsveç, Çek Cumhuriyeti, Macaristan ve Güney Afrika hava kuvvetlerinin hizmetindedir. Dizaynında performans, etkinlik ve hava muhaberelerinde hayatta kalma özellikleri öne çıkmıştır. JAS'ın açılımı söyledir. Jakt (hava-hava), Attack (hava-yer) ve Spaning (gözetleme). İsveç'in F-16 veya F/A-18 alımı yerine üretmeyi tercih ettiği bir uçaktır. Eurofighter ve Rafale uçakları bu uçağın aerodinamiği temel alarak geliştirilmiştir. Programlanabilir aviyonikleri ve Elektronik savaş kitleri uçağın standard ekipmanlarındandır. Çok kısa pistlerden kalkabilir. Hatta ilginç olarak sivil karayolarına bile iniş yapabilir. Yerdeyken yakıt aktarımı ve silah yenileme prosedürü 10 dakikada 5 kişilik ekiple tamamlanabilir. Uçağın önemli bir özelliği ise 45 milyon dolarlık fiyatıdır ve Eurofighter ve Rafale gibi uçaklarla kıyaslandığında bu rakam oldukça ekonomiktir. Oksijenli solunum Oksijenli solunum, aerobik solunum olarak da bilinir. Organik besinlerin Oksijen yoluyla ATP elde etme iÅŸidir. Hücrede besinlerdeki kimyasal enerjinin oksijen kullanarak açığa çıkarılması demektir. Biyoloji ders kitapları sık sık hücresel solunum sırasında glikoz molekülü başına 38 ATP molekülü (2 glikolizden, 2 Krebs döngüsünden, 34 kadar elektron taşıma sisteminden) üretildiğini söylese de sızıntılı zarların yanı sıra mitokondriyal matrikse pirüvat ve ADP hareketinin maliyetinden dolayı bu sayıya asla ulaşılmaz, mevcut tahminler glikoz başına 29 ilâ 30 ATP dolayındadır. CHO (s) + 6 O (g) â†’ 6 CO (g) + 6 HO + 32 ATP Üç şekilde incelenir: Canlıların çoğu oksijenli solunum yapar. Besin moleküllerindeki enerjinin hücrelerde oksijen kullanılarak açığa çıkarılmasına oksijenli solunum denir. İnsanlar, hayvanlar, bitkiler, bakteriler ve mantarlar oksijenli solunum yaparlar. Memeli canlılar, sürüngenler, kuşlar, kurbağalar, balıklar, kabuklu deniz canlıları, eklem bacaklılar, yılanlar ve solucanlar, oksijenli solunum yapan canlı örnekleridir. Akciğerler, solungaçlar, trake ve deri aracılığı ile oksijenli solunum yapılır. Glikoz pirüvik asite kadar parçalanır. Glikoliz şeker parçalanması anlamına gelir ve bu metabolik yolda gerçekleşen olay da budur. Altı karbonlu bir şeker olan glikoz, önce 1 ATP harcanarak aktifleştirilir ve Glukoz-6-fosfat (glukozmonofosfat) bileşiğine çevirilir. Daha sonra ATP harcanmadan glikozmonofosfat, fruktozmonofosfata çevirilir. ATP harcanmaz çünkü glukoz ve fruktoz birbirlerinin izomerleridir. Daha sonra eldeki fruktozmonofosfata 1 ATP daha harcanarak ikinci fosfat grubu bağlanır. Bu ara ürüne fruktozdifosfat adı verilir. Fruktozdifosfat 2 ye ayrılır ve bundan sonra glikoliz olayı 2 kolda aynı şekilde gerçekleşmeye devam eder. 2ye ayrıldıktan sonra oluşan ara ürün, 3 karbonlu ve bir fosfat içerir. Adı ise fosfogliser aldehit(PGAL)tir. NAD koenzimi PGAL'den 2hidrojen alarak indirgenir. Ortamdan bir tane fosfat bağlanır. Bu yeni ara ürüne ise difosfogliserik asit (DPGA) adı verilir. DPGA'dan bir fosfat bağı koparılarak substrat düzeyde fosforilasyonla 1ATP üretilir. Yeni ara ürüne fosfogliserik(PGA) asit denir. PGA'dan da kalan diğer fosfat bağı koparılarak substrat düzeyde 1 ATP daha üretilir. Glikolizdeki son ürün ise pirüvik asittir. Glikoliz yolu her biri özgül bir enzim tarafından katalizlenen on basamak içerir. Bu on basamağı iki evreye ayırabiliriz. Enerji harcaması yapılan evre ilk beş basamağı, enerjinin geri ödendiği ikinci evre ise, diğer beş basamağı içerir. Enerji harcanan evrede hücre yakıt moleküllerini fosforile etmek için, ATP harcar.Bu harcama, enerjinin geri ödendiği evrede, substrat seviyesinde fosforilasyon ve NAD+'nin NADH'ye indirgenmesiyle üretilen ATP aracılığı ile yeniden kazanılır. Glikolizin net enerji verimi, glikoz başına 2 ATP ve 2 NADH'dır. Glikolizde oluşan 2 pirüvik asitten, oksijen varlığında, NAD indirgenmesi ve iki molekül karbondioksit çıkmasıyla oluşan 2 karbonlu asetil CoA (aktif asetik asit) oluşumudur. Krebs çemberindeki (sitrik asit döngüsü) olayların başlaması için ortamda 4 karbonlu okzalo asetik asit bulunması gerekir. 2 karbonlu asetil CoA, okzalo asetik asit ile birleşerek 6 karbonlu sitrik asit oluşur. Sitrik asitten NAD indirgenmesi ve bir molekül karbondioksit çıkması sonrasında 5 karbonlu farklı bir yapı oluşur. 5 karbonlu yapıdan da NAD indirgenmesi ve bir molekül karbondioksit çıkmasıyla 4 karbonlu farklı bir yapı oluşur. Bu 4 karbonlu yapıdan substrat düzdeyde fosforilasyonla 1 ATP üretilir. Daha sonra FAD (koenzim çeşidi) ve NAD indirgenir ve okzalo asetik asit oluşur. Bir krebste; 2 karbondioksit, 3 NADH, 1 FADH, 1 ATP çıkar. Bir glikoliz sonrasında iki mol pirüvit asit oluşur, bu pirüvit asitlerin ikisi de krebs döngüsüne girer. Mitokondri iç zarlarinda (krista) gerçekleşir. Glikolizde ve krebste açığa çıkan hidrojenlerin ETS'den geçerek yine ETS elemanı olan oksijen ile birleşerek suyun oluştuğu evredir. NAD ve FAD yükseltgenmesiyle hidrojenler ortama bırakılır. Hidrojen 1 elektron ve 1 protondan oluşur. Hidrojen elektron ve proton olarak ayrılır ve elektronu ETS'ye aktarır. Burada elektronlar sırasıyla ,ETS elemanları olan, NADH-Q redüktaz, Ubikinon redüktaz, Sitokrom redüktaz, Sitokrom C, Sitokrom oksidaz ve son olarak oksijene doğru ilerlerken, açığa çıkardıkları enerjilerin önemli bir kısmı matrixteki protonların mitakondrinin iç ve dış zarı arasındaki boşluğa pompalanmasında kullanılır.(mitokondrinin iç zarı protonlara geçirgen değildir.) Bir kısmı da ortama ısı olarak verilir. (ETS elemanları elektron alma isteklerine göre dizilmişlerdir. Oksijen en çok elektron alma isteğine sahiptir. ETS elemanlarından sadece Ubikinon redüktaz yağ yapılı bir koenzimdir diğerleri ise protein yapılıdırlar. ) Mitokondrinin 2 zarı arasındaki boşlukta protonların fazla olmasıyla elektrik yük farkı ortaya çıkar. Bu durumda ATP sentaz enzimi protonların iç zarından geçmesini sağlayarak oksidatif fosforilasyonla ATP oluşumunu sağlar. Daha sonra protonlar, ETS'deki son ETS elemanı oksijene gelmiş olan elektronlarla birleşir ve HO oluşur. NADH'nin elektronları ETS'den geçerken 2 hidrojen için 3 ATP, FADH'nin elektronları ETS'den geçerken 2 hidrojen için 2 ATP üretilir. Clifford Brown Clifford Brown (d. 30 Ekim 1930 - ö. 26 Haziran 1956), Amerikalı caz trompetçisi. 1953'te Lionel Hampton orkestrasına girdi. 1954'te baterici Max Roach'la birlikte, kısa zamanda ün kazanan bir beşli kurdu. Güçlü çalışı, buluşlarının zenginliği ve güzel tınısıyla kendini kabul ettirdi. Üslubu, "bop" ile "cool" arasında bir geçiştir. Brown'un çalışı Freddie Hubbard gibi sonraki dönemde gelen trompetçileri etkilemiştir. Tasman Buzulu Tasman Buzulu Yeni Zelanda'daki Güney Alpleri'nde bir buzul grubunun en büyüğüdür. Yayılımı, Mackenzie Teknesi'ne yönelen güney ve doğu istikametlerine doğru gerçekleşir. Tasman Buzulu, 27 km uzunluğunda ve 3 km genişliğinde olup, tamamı Mount Cook Milli Parkı içinde yer alır. Buzul, güney istikametinde Minarets Peak'in güney yamacına ve zirvesi buzula sadece 5 km mesafede olan Cook Dağı'nın (Aoraki) doğu kanadına doğru yayılır. Tasman Buzulu kuzeydoğudan Murchison Buzulu'nun erimiş buzul suyu ile buluşur. Her iki buzulun erimiş suları, Hooker Buzulu ve Müller Buzulu gibi, güneye akan ve Pukaki Gölü'ne dökülen Tasman Nehri'ne açılır. Su, Witaki Nehri üzerinden Oamaru'nun doğusunda Büyük Okyanus'a dökülür. Soldan sağa:Yeni Zelanda'nın Güney Alpleri'nde Müller, Hooker ve Tasman Buzulu'nun yaklaşık 1990 ile 2000 yılına kadarki geri çekilişi, resimde kendini gösteriyor. Dikkat çekici olan; Buzul dili göllerindeki büyüme, "beyaz buzun" (yani morensiz başka deyişle buzul taşsız buz) çekilişi ve buz erimesine mukayese ile büyümekte olan moren. "Satellite Image Atlas of Glaciers of the World, Glaciers of New Zealand", Chinn, T.H., USGS Professional Paper 1386, 1988. Pons Pons, ön beyin, beyincik ve omurilik soğanı arasında yer alan bu yapı enine sinir tellerinden oluşur. Varol köprüsü de denilen bu yapı beyinciğin iki yarım küresi arasındaki impuls iletimini sağlar.Boyutu ortalama 2,5 cm dir. Pons her iki serebellar hemisferi birbirine bağlar. Bu yüzden Latince "köprü" anlamına gelen "Pons" ismini almıştır. Medulla oblongatanın üstünde, orta beynin altında ve beyinciğin önünde yer alır. Pons ön ve arka olarak iki bölümde incelenir; ön bölümde çoğunlukla lifler bulunur. Arka kısımda ise çekirdekler vardır. Beyaz cevheri beyinden beyincik ve medullaya bilgi gönderen yolları ve talamusa duyu sinyali taşıyan yolları içerir. Solunumla ilgili önemli bir merkez de yine buradadır. Vücuttaki aynı tür kasları, aynı anda farklı işler için kullanabilmemizi sağlar. Embriyonik metensefalon gelişim sırasında iki yapıya dönüşür: Pons ve beyincik. N. trigeminalis (V.),N. abdusens (VI.), N. fasialis (VII.) ve N. vestibülokoklearise (VIII.) ait önemli çekirdekler ponstadır. Bu dört sinire ait bazı önemli fonksiyonlar işitme, denge, tat alma, yüzün dokunma ve ağrı duyuları, göz hareketleri, çiğneme, mimik kaslarının çalışması, yutma, tükrük salınımıdır. Usher Usher (Tam adı: Usher Raymond) (d. 14 Ekim 1978), Amerikalı 8 Grammy ödüllü R&B müzisyeni. En çok Grammy kazanan siyahi şarkıcılardan biridir. Dünya çapında 65 milyon albüm satmıştır. Billboard Hot 100'de 9 bir numara, 16 top 10 şarkısı vardır. Billboard Hot 100 tarihinin en başarılı 16. sanatçısı, 21. yüzyılın en başarılı 2. sanatçısı ve 21.yüzyılda Billboard Hot 100 listesinin en başarılı sanatçısı olmuştur. 1994 yılında tanıtım albümü olan "Usher" ile müzik dünyasıyla tanıştı. Bu albümüyle çok iyi satış grafiği elde edemese de dikkatleri üzerine çeken Usher 1997'de, liseden mezun olduktan sonra, ikinci albümü ""My Way""i yayınlandı. Albüm 10 milyon satarak büyük bir başarı sağlar. Dansı ve sesiyle bir anda ilgi odağı olan Usher 2001'de "8701" adlı albümü yayınladı.Bu albümle iyi bir satış grafiği elde etti. 2004'ün Mart ayında "Confessions" albümü yayınladı. Albüm ilk hafta 1.1 milyon satarak büyük bir rekor kırdı. Albüm Amerikan listeleriyle beraber neredeyse tüm listelere 1 numaradan giriş yaptı. Bu albümle yalnızca Amerika'da 10 milyon satarak Elmas Sertifikası aldı ve tüm dünyada 20 milyon sattı. "Burn", "My Boo" ve "Yeah" şarkılarıyla haftalarca 1 numarada kalan şarkıcı 2004 yılının En İyi Single Tirajını elde ederek bir rekor daha kırdı. "Confessions" ile tam on haftadır Billboard albüm listesinin zirvesini kimselere kaptırmayan Usher, The Beatles ve Bee Gees'ten sonra aynı anda üç single ile Billboard single listesinin ilk 10'unda yer alan ilk isim oldu. R&B şarkıcısı Usher'ın "Confessions"ı,Amerikan tarihinde ABD'de yayımlandığı hafta 2 milyondan fazla satan ikinci albüm oldu. Albümden çıkan "Burn" adlı single ile de uzun süre Billboard listesinin zirvesinde kalan Usher, "Yeah!",şarkısı ile de tam 12 hafta boyunca 1 numarada kaldı. Üçüncü single "Confessions Part II" da dokuzuncu sırada yerini aldı. Bu başarıyı ilk kez 1964'te "I Want to Hold Your Hand", "Can't Buy Me Love" ve "She Loves You" single'ları ile The Beatles yakalamıştı. Bee Gees de 1978'de aynı başarıyı tekrarlamıştı. "Confessions Part II", birinci sıraya yükselirse Usher, The Beatles'tan sonra art arda üç single'ı Billboard single listesinde zirve yüzü gören ilk isim olarak bir başka rekoru da yenileyecekti. Nitekim öyle de oldu ve albüm Billboard'da 1 numaraya yükseldi ve 2004 yılı Usher'ın rekorlarıyla kapandı.O sene yapılan ankette en yakın rakibi Justin Timberlake'i büyük bir farkla geride bırakarak 2000'li yılların En Çok Rekora sahip R&B yıldızı oldu. Usher şimdilerde beşinci stüdyo albümü ""Here I Stand""i de piyasaya sürmüştür.Albüm ve single yine Billboard'da 1 numaraya yükselmiştir. 2008 yılında Tameka Foster ile dünya evine girdi ve 2 çocukları oldu. 2009 yılının kasım ayında çift boşandı. Çocukların velayet hakkını Usher kazandı. 2016 yılında bir başka evlilik yaptı. Lockheed F-117 Nighthawk Lockheed Martin F-117A Nighthawk (Gece Şahini, takma adı The Black Jet - Siyah Jet); dünyanın radara yakalanmama teknolojisiyle geliştirilmiş ve hizmete girmiş ilk hava aracı. Körfez Savaşı döneminde basında geniş yer bulmuştur. Dünyada sadece ABD Hava Kuvvetleri tarafından kullanılmıştır, ancak ABD Hava Kuvvetleri, elindeki F-117'leri daha başarılı olan yeni nesil F-22'lerle değiştirmiştir. Vurulamayacağı iddia edilen F-117'lerin bu unvanı, NATO'nun Sırbistan'a müdahalesi esnasında vurulmasıyla sona ermiştir. Bu da F-22'lerle değiştirilmek istenmesinin temel sebeplerinden biriydi. Proje Pentagon'un 1985 yılına dayanmaktadır. Radara yakalanmama özelliğini, farklı yönlerde yansıtma gerçekleştiren farklı açılı plakalarla ve malzeme özellikleriyle sağlamaktadır. Onaylanmamakla birlikte hızı ses hızının biraz altındadır. Gövde tasarımı ve şekli yüzünden ses hızından yüksek uçamaz. Tasarımından dolayı yakıtı hiç de ekonomik olmayan şekilde tüketir. 860 km'lik uçuş mevziline sahiptir. Genel olarak avcı değil bombardıman uçağıdır. Sadece manevra kabiliyeti avcı uçaklarıyla boy ölçüşebilir. Uçak, tasarımı sayesinde radar ekranında bir kuş kadar iz bırakmaktadır. Standart bir uçağı 150 km'den tespit edebilecek bir radarın F-117'yi tespit edebileceği mesafe 3 km'dir, bu mesafede uçak çıplak gözle bile açıkça görülebilir durumdadır. Lockheed firmasınca üretilen sıradışı dizayna sahip uçak, egzoz gazının yoğunluğunu azaltabilen bir sisteme sahiptir. Uçak bu sayede kızılötesi güdümleme sistemi kullanan füzelerin takip edebileceği bir iz bırakmaz. 122 milyon dolara malolan ve 54 adedinin aktif görevlerde kullanıldığı tek kişilik uçak saatte 1040 km hız yapabilir ve 860 km uçuş menziline sahiptir. 2,3 ton bomba taşıyabilen uçak, termonükleer bomba da taşıyabilir. Efendi (anlam ayrımı) Abrictosaurus Abrictosaurus (uyanık kertenkele), dinozor çağında şimdiki Afrika'nı güneyinde yaşamış olan Heterodontosauridae familyasından fosil sürüngen cinsi. Boyları küçük olur ve hem ot ve hem et yerler boyları ise yaklaşık 1,2 metre (4 feet) olup kiloları ise 45 kilo kadardırlar. Bu dinozor fosilinin kalıntısının iki tanesi Lesotho'nun Qacha's Nek District kasabası ve Güney Afrika'nın Cape Province şehirlerinde bulunmuştur, tahminen 200 ya da 190 milyon yıl önce yaşadıkları tahmin edilmekte. Bu dinozorların çamur yataklara yuva yaptıkları tahmin edilir. Yavrularına 1 ila 2 hafta süresince baktıkları tahmin edilmektedir. Ömürlerinin 5 ila 6 yıl olduğu tahmin edilmektedir. Yapılan araştırmalar sonucu bu mevsimlik oluşum taşkın yataklar ya da kum tepeciklerin koruması için olduğu kanısına varıldı. NÃ¼meroloji Nümeroloji Okültizm’in bir dalı olup, evrenin sayısal bir kurgu içerdiğini, evrendeki hiçbir şeyin rastlantıya dayanmadığını, her şeyin sayısal bir düzen içinde meydana geldiğini varsayar ve sayılarla ilgili çeşitli analitik ve sentetik çalışmalarla, evrendeki ve olaylardaki gizli yasa ve ilkeleri keşfetmeyi amaçlar. Nümeroloji bilgilerinin gelecek veya gizli şeyler hakkında bilgi edinmeye yönelik olarak kullanılmasıyla ilgili alana ise aritmansi adı verilir. Antik Yunan ve Kalde’de uygulanan aritmansi ya da aritomansi “sayılar bilimi” denilen nümerolojinin öncüsü olarak görülür. Nümeroloji’nin Batı’daki gelişimi, esas olarak, “"sayılar bilimi ilâhî güçler bilimi demektir"” diyen Pisagor’la başlamıştır. Pisagor’a göre, evren sayılar üzerine kurulmuş bir sistem olup evrendeki ahenk sayıların bir uyumudur. Fakat sayılar bilimine Yunanlardan çok daha önce Mısır’da önem verildiği bilinmektedir. Nitekim esin kaynağı Antik Mısır bilgeliği olan inisiye Pisagor’un nümeroloji ile ilgili sözlerini Antik Mısır bilgeliğini yansıtan Hermetika’da bulmaktayız: “"Mükemmel işleyen evren, sayıların gücüyle düzenlenmiştir."” Sayıların seslerle ilişkilendirilmesi de, tarihçilere göre yine eski Mısır’da başlamıştır. Antik Mısır’ın İsis misterleri inisiyeleri 22 sayısına çok önem verirlerdi. Yirmi iki sayısını kutsal saydıklarından ezoterik anlamını çok gizli tutmuşlarsa da, dinsel işlemlerde bu sayıyı kullandıkları bilinmektedir. Mısır’ın 22 sırrı, hermetik bilgeliğin Mısır’dan Avrupa’ya geçişiyle Okültizm’de 22 arkan ya da anahtar biçimine dönüşmüştür. Fakat Avrupa’da Okültizm’in ortaya çıkışından çok önce, Mısır’ı ziyaret eden Pisagor bu sayının önemini öğrenmiş bulunuyordu. Nitekim Pisagor matematikteki ünlü “pi” sayısını 22’yi 7’ye bölerek bulmuştur. Bu sayının daha sonra Dante’nin İlâhî Komedya eserinde kullanmış olduğu görülür. 22 gibi 11 ve 33 de nümerolojide “üstad sayılar” olarak kabul edilir.Tradisyonlarda en çok sözü edilen sayılar 1, 2, 3, 4, 5, 7, 12, 22, 40 ve 50’dir. Fakat harflere nümerik değerler verilerek harflerle sayıların ilişkilendirilmesi alanında en yoğun çalışmaları kabalistlerin yapmış oldukları bilinmektedir. İbrani alfabesini kutsal alfabe olarak gören kabalistlere göre İbrani alfabesinin 22 harften oluşması bir rastlantı değildir. Fenike alfabesi gibi, bu alfabenin de 22 harften oluşmasında eski Mısır'ın hermetik etkisi olduğu sanılmaktadır. Kabalistler 22 sayı ve harfi 3+7+12 biçiminde üç grupta ele alırlar. Bunlardan 3 temel harf semavi alemi, evrensel kökeni, başlangıcı temsil eder. Sonraki 7 "düalite harfi" "bilinçle idrak edilebilir âlem"in, yani aracı âlemin karşılığıdır. Kalan 12 harf ise duyularla algılanabilir âlemin karşılığıdır. Sayılarla ilgili kabalistik çalışmalar gematria, temurah ve notarikon adları altında üç ayrı uzmanlık alanı oluştururlar. Aslında, Kabalistlerin 3+7+12 biçimindeki üç gruplu sistemi Yahudiler'e özgü değildir, Antik Mısır, Fenike ve eski Etyopya'nın hiyeratik alfabe harflerinde ve Arap alfabesi harflerinde de uygulanmaktaydı. (Arap alfabesi de çok önceleri İbrani alfabesi harflerine denk düşen 22 harften oluşmaktaydı.) Harflere nümerik değerler vererek yapılan çalışmalar, İslam nümerolojisinde ebced hesabı ve cifr ilmi adıyla bilinir. "Allah" sözcüğünün ebced hesabındaki sayısal değeri 66’dır. Mustafa Rüştü Taşar Mustafa Rüştü Taşar (1951, Gaziantep – 3 Ocak 2007, Ankara), Türk siyasetçi. İlk ve orta öğrenimini Gaziantep'te tamamladı. Yüksek öğrenimini Ankara İktisadi ve Ticari İlimler Akademisi'nde yaptı. İlk kamu görevine 1976 yılında Gaziantep'te Birleşmiş Milletler Projesi çerçevesinde kurulan Küçük Sanayi Geliştirme Projesi (KÜSGEM)'de yönetci olarak başladı. 1977 - 1980 yılları arasında Orta Doğu Teknik Üniversitesi Gaziantep Kampüsü'nde Genel Müdür Yardımcılığı, 1980 - 1983 yılları arasında DPT Müsteşarlığı'nda Daire Başkanlığı görevinde bulundu. 20 Mayıs 1983 tarihinde, Anavatan Partisi'nin kurucuları arasında yer alarak, Merkez Karar ve Yönetim Kurulu Üyeliği'ne seçildi. 8 Haziran 1983 yılında Anavatan Partisi Genel Sekreteri olan Mustafa Taşar, 6 Kasım 1983'te 17. Dönem Gaziantep Milletvekili olarak TBMM'ye girdi. Avrupa Ekonomik Topluluğu Karma Parlamento Grubu Üyeliği, Türk-ABD Parlamentolararası Dostluk Grubu Başkanlığı görevlerinde bulundu. 24 Haziran 1987'de Anavatan Partisi Genel Sekreterliği'nden istifa etti. 13 Haziran 1988 tarihine kadar ANAP Genel Başkan Danışmanlığı yaptı. 18. Dönem Ankara Milletvekili olarak Parlamento'da bulundu. 47. Ve 48. Türkiye Cumhuriyeti Hükümetlerinde Devlet Bakanı olarak görev aldı. Bakanlık göreviyle birlikte, ANAP Genel Sekreterliği görevini yürüttü. 20. Dönemde Gaziantep Milletvekili olara Türkiye Büyük Millet Meclisi’ne giren Mustafa Taşar, 53. Hükümet'te Çevre Bakanı, 55. Hükümet'te Tarım ve Köyişleri Bakanlığı görevlerinde bulundu. 21. Dönemde tekrar Gaziantep Milletvekili olarak TBMM'ye giren Mustafa Taşar, ANAP Genel Başkan Yardımcısı sıfatıyla, partinin Siyasi İşler ve Koordinasyon Başkanlığı ve Genel Başkanvekili görevini yürüttü. 57. Cumhuriyet Hükümeti'nde Turizm Bakanı olarak görev aldı. Mustafa Taşar'ın çeşitli gazete ve dergilerde yayımlanmış makale ve incelemelerinin yanı sıra, adlı 6 kitabı bulunmaktadır. Afyonkarahisar - Ankara karayolunda geçirdiği trafik kazası sonucu yaşamını yitirdi. Mustafa Taşar, evli ve iki çocuk babasıydı. Psişik Psişik; telepati, geleceği görme gibi doğaüstü yeteneklere sahip kişi. Aynı zamanda "bunlarla ilgili" anlamında bir sıfattır. Yunanca "ruh" anlamına gelen "psişe" sözcüğünün sıfatıdır ve zamanla isim anlamında da kullanılmaya başlanmıştır. Metapsişik alanda "bedene bağlı ruha ilişkin" ya da "alışılmamış ruhsal fenomenlere ilişkin" anlamında kullanılır. Psişik terimi aynı zamanda, parapsikoloji'de, medyum yeteneklerine sahip olduğu iddia edilen kimseleri, yani ESP (telepati vs.), telekinezi gibi paranormal yeteneklere sahip olduğu iddia edilen kimseleri belirtmek üzere de kullanılmaktadır. "Psişik" terimi ile "psikolojik" terimleri arasındaki fark, birinci terimin "bedenli ruh"u, ikinci terimin "zihin"i ilgilendiriyor olmasıdır. Günümüzde parapsikoloji ile uğraşanlar "parapsikolojik" terimi yerine "psişik" terimini tercih eder. Kral akbaba Kral akbaba ("Sarcoramphus papa"), Güney Amerika'da Yeni Dünya akbabaları (Cathartidae) familyasına ait, görkemli renkleri olan bir kuş türüdür. Kral akbaba, cinsinin tek türü olup, leş başında diğer akbabalara karşı baskın olmasından ismini bu şekilde almıştır. Kral akbaba dikkat çekici renklere sahiptir. Çıplak başının tepesi, boynu ve göz çevresi kırmızıdır. Gagasındaki et parçası ve ensesi turuncudan sarıya uzanır. Boynun alt kısımları siyahken, yanaklarında kısa, grimsi beyaz tüyler bulunur. Ön tarafı beyazımsı gridir. Bu akbabalar, 85 cm kadar boya sahip olabilirler ve 4.5 kg ağırlığında gelirler. Hemen hemen 2 m kanat gerginliğine sahiptirler. Tüm Yeni Dünya akbabaları gibi kral akbaba da kuvvetli bir gagaya ve güçlü pençelere sahiptir. Kral akbabalar sosyal ve sokulgan olmasalar da çiftler halinde yaşarlar ve geceleri topluca uyurlar. Gündüzleri kanatlarını hareket ettirmeden saatlerce havada süzülürler ve yiyecek ararlar. Yüksek dağlardan kaçınırlar, en başta yağmur ormanlarında ve savanalarda bulunurlar. Kral akbabalarının çok iyi bir koku alma duyuları ve keskin gözleri vardır. Besinleri başta leşler olmak üzere, balıklardan, küçük memelilerden ve yılanlardan oluşur. Leş başına vardıklarında birkaç düzine halinde toplanırlar, diğer akbabaları kovar ya da onların yiyeceklerini çalarlar. Kral akbabalar her iki yılda bir kuluçka yatarlar ve yuva inşa etmezler. Yumurtalarını, genelde 20 ile 30 m yüksekte bulunan ağaç dallarının çatallarına, kaya yarıklarına ya da kurumuş ağaç kütüklerine koyarlar. Dişi genelde sadece bir tane kırmızımsı kahverengi lekeleri olan beyaz-sarı yumurta bırakır. Ancak bazen kuluçkanın üç yumurtayı kapsadığı da olur. Her iki ebeveynin de eşit oranda katıldığı 55 günlük bir kuluçka süresinin sonunda genç kuş yumurtadan çıkar. Yavru ebeveynlerin kusağından, önceden hazmadilmiş besinlerle beslenir. Yuvada kalma süresi 80 ile 90 gün kadar sürer, sonrasında yavru yuvayı terk eder. Ancak sıklıkla 150 ile 600 gün kadar ebeveynleriyle beraber kalır. Kral akbabaların dağılım alanları Meksika 'dan Orta- ve Güney Amerika üzerinden Kuzey Arjantin ve Uruguay'a kadar yayılır. Nezir Büyükcengiz Nezir Büyükcengiz, (d. 1951, Sarayönü - ö. 3 Ocak 2007, Konya), Türk siyasetçi. Ortaokul sonrasında bir süre ticaret yaptı ve siyasete atıldı. Sarayönü Belediye Başkanlığı ve Konya Belediyeler Birliği Başkanlığı yaptı. CHP Konya Milletvekili olarak 20. Dönem'de TBMM'ye giren Büyükcengiz, 22. Dönem'de de bu partiden Konya milletvekili seçildi. Evli ve dört çocuk babasıydı. Köstebek (anlam ayrımı) Köstebek şu manalara gelebilir: Genellikle bir istihbarat kurumu içerisinde karşı tarafa çalışan ajanlara verilen ad. Murat Yıldırım (oyuncu) Murat Yıldırım (d. 1979, Konya), Türk oyuncu ve sunucu. Annesi ve babası aslen Mardinli olan Yıldırım, babasının öğretmenlik görevi nedeniyle 1979'da Konya'da doğdu. Ailesi Kürt ve Arap kökenlidir. Yıldırım, Yıldız Teknik Üniversitesi Makine Mühendisliği bölümününden sekizinci senesinde mezun oldu. 20 Haziran 2008'de "Fırtına" dizisinin setinde tanıştığı Burçin Terzioğlu ile evlendi. 30 Haziran 2014'te ise boşandılar. Londra'da tanıştığı Faslı oyuncu İman Elbani ile 13 Kasım 2016'da Adana'da aile arasında gerçekleşen sade bir törenle dünya evine girdi. Kız istemek için Recep Tayyip Erdoğan ve Emine Erdoğan'ı devreye sokmuştur. Cumhurbaşkanı da düğün hediyesi olarak bir Kuran göndermiştir. Yıldırım, Ekim 2015'te İstanbul 19. Ağır Ceza Mahkemesi'nin kararınca "uyuşturucu kullanmak" suçundan 10 ay hapis cezasına çarptırıldı, "örgüt kurmak, yönetmek ve üye olmak" suçundan beraat etti. Mahkeme, hapis cezasının bir yıldan daha az olması nedeniyle cezayı erteledi. Tiyatro ve müziğe ilgi duyan Yıldırım, Yıldız Teknik Üniversitesi Oyuncuları'na (YÜO) katıldı ve 3 yıl amatör olarak tiyatroda oynadı. YÜO'daki arkadaşları aracılığıyla televizyon dünyasına giren Yıldırım'ın televizyonla ilk tanışmasını sağlayan, 2003 yılında “Ölümsüz Aşk” dizisinin bir bölümünde küçük bir rol alması oldu. Fakat dizi yalnızca 11 bölüm sürdü. 2004 yılında "Bütün Çocuklarım" dizisinde "Mesut" karakterini canlandıran Yıldırım, oyunculuğa "Büyük Yalan" dizisi ile devam etti. 2006 yılında ilk uzun soluklu çalışması olan "Fırtına" dizisinde başrol oynayarak ün kazandı. Aynı yıl sinemada Altın Portakal ödülüne aday olan "Araf" filmi ile ilk kez başrol oynadı. Başrolünü paylaştığı Tuba Büyüküstün ile "Asi" dizisinde "Demir" karakterin, oynadı. 2009 yılında ise "Asi" dizisi sona erdikten sonra TMC yapım şirketi ile "Aşk ve Ceza" adlı dizi için anlaşma imzalayan Yıldırım, dizide başrolü oynadı. 2012'de Tims Productions'ın yapımcılığını üstlendiği Show TV'de yayınlanan "Suskunlar"'da Ecevit karakterini canlandırdı. KÃ¶stebek (film, 2006) "Köstebek" (İngilizce özgün adı: "The Departed"), yönetmenliğini Martin Scorsese'nin yaptığı, 2006 yılı yapımı Amerikan filmi. Çin yapımı film Infernal Affairsin "(Kirli İşler)" yeni versiyonu niteliği taşıyan filmin senaristi William Monahan'dır. Kurgusunu Thelma Schoonmaker'ın yaptığı filmin müziğinde Oscar'lı müzisyen "()" Howard Shore var. Polis, mafya mücadelesi ve içlerinde yer alan iki muhbirin yaşadığı dramı konu alan filmin başlıca rollerini; Leonardo DiCaprio, Jack Nicholson, Matt Damon, Alec Baldwin, Mark Wahlberg, Vera Farmiga paylaşır. Altın küre ödüllerine, en iyi filmde "(Drama)" olmak üzere altı dalda aday olup Scorsese'ye en iyi yönetmen ödülünü getiren köstebek, 79 Akademi Ödüllerinde de beş dalda aday olmuş, En İyi Film ve En İyi Yönetmen kategorileri dahil 4 dalda ödül almıştır. Köstebek, Amerikan sinemasının birçok ödül sahibi yönetmeni Martin Scorsese'nin daha önce çevirdiği ve genelde ünlü oyuncu Robert De Niro'ya kadrosunda yer verdiği, suç draması filmlerine örnek denilebilir. Senaristi William Monahan'nın tabiri ile ana teması; İnsanların, hayatında yapmak istedikleri ve yapması gerekli olduğu şeyleri yapamayıp dışına çıkması. Hata yapması ve oluşturduğu trajedi. Yönetmen Scorsese, Hong Kong'da büyük başarılar kazanan Kirli İşler "(Infernal Affairs)" üçlemesinin, amerikan sinemasına uyarlama gözü ile bakmadığını söylese de, Senarist Monahan Çin yapımı filmin senaryosunu okuduğunu, ek Karakterlerle (Dignam - "Mark Wahlberg") temasını değişikliklere uğrattığını dile getirir. Scorsese'in en son aldığı Altın küre ödülünün "(New York Çeteleri2003)" ardından, yine bu filmde aynı ödülün sahibi olmuştur. Köstebek, gösterime girdiği hafta ("24 Kasım 2006)" en çok izlenenler listesinde birinci sıraya yerleşerek, yönetmenin kariyerindeki en iyi açılış hasılatını elde ettiği film olarak göze çarpar. Zira, bu başarıda geniş ve ünlü oyuncu kadrosuna sahip oluşunun payı büyüktür. Filmin sahneleri 'köstebek, adına nazire yaparcasına, Boston şehrinin yüksek binalarında geçer ve daha çok oyuncu karakterlerle, konuya odaklıdır. Gerçekçiliğe yakın durmaya özen gösteren Scorsese'nin, daha önceki filmlerinden alışıldığı üzere yine bu film de hırs, öfke, suç, ihanet ögelerini ve argo kelimeleri bünyesinde barındırır. ABD, Massachusetts Eyalet Polisi teşkilatı, güney Boston'da hüküm süren, liderliğini Frank Costello’nun "(Jack Nicholson)" yaptığı, büyük bir suç organizasyonunun "(Mafya)" egemenliğine son vermek için operasyon hazırlığı yapar. Bunun pek kolay olmayacağını bilen teşkilat öncelikle, Boston'da büyümüş olan genç polis memuru Billy Costigan'ı "(Leonardo DiCaprio)", özel araştırma birimi şefi Ellerby "(Alec Baldwin)" tarafından bir dizi imtahanlardan geçirterek suç örgütünün içine sızmakla "(Köstebek)" görevlendirir. Boston sokaklarını gayet iyi tanıyan Costigan, asi bir kişiliğe sahiptir ve bu yüzden teşkilatta, rozetine el konulmasına kadar varan sorunlar yaşamıştır. Billy Costigan'nın "(Leonardo DiCaprio)", bu önemli görevde köstebek konumunu polis şefi Oliver Queenan "(Martin Sheen)" ve Bryce Dignam "(Mark Wahlberg)" harici kimse bilmemektedir. Costigan, mafya içerisinde güvenilir olmaya ve lider Costello'nun gözüne girmeye çalışır. Operasyonda görev alacak polislerden biri de, yine Boston'u iyi bilen Colin Sullivan "(Matt Damon)". Aşırı hırslı genç polis memuru Sullivan, başarılarıyla sürekli terfi alarak polis teşkilatının özel soruşturma birimine kadar gelmiştir. Eyalet polis teşkilatını bilmediği bir konu: İrlanda'lı Mafya lideri Costello, kurduğu suç örgütünün sorunsuz çalışabilmesi için yıllar önce yaptığı ilginç bir planla, kendi adamlarından polis akademisine sokmuş ve polis teşkilatı içerisinde üst mertebelere gelmesini sağlamıştır. Bu adamlarını kullanarak polislerden hep bir adım önde gitmektedir. Polis memuru Colin Sullivan'da "(Matt Damon)", Frank Costello’nun, bu adamlarından "(Köstebek)" biridir. Sullivan, mafyaya karşı yapılacak operasyondaki polis hareketlerini inceleyip patronu Costello'ya bildirmeye çalışırken, Costigan da mafya içerisinde bilgiler elde etmeye çalışır. Biri mafya için, diğeri polis teşkilatı için bilgi toplamaya çalışan köstebekler, çifte kimlikleri ile sürdürdükleri yaşamın zorluğunu da çekmektedirler. Bunun yanı sıra, birbirinden habersiz bu iki genç, polis teşkilatında görevli Madolyn Madden'e "(Vera Farmiga)" ilgi duymaktadır. Gerek polis organizasyonunda, gerekse suç örgütü içerisinde yolunda gitmeyen olaylar, iki tarafında, içlerinde bir Muhbir olduğunu fark etmesine sebep olur. Sürekli kimliklerinin açığa çıkması endişesi taşıyan Sullivan ("Damon") ve Costigan "(DiCaprio)", artık kendilerini kurtarmak için karşı taraftaki köstebeği bulma konusunda sıkı bir yarış içerisine girerler. Amerikan sinemasında, eski tarihli filmlerin senaryosunu yeniden yapılandırıp beyaz perdeye sunuma birçok örnekler bulunur. Bu da, 'Hollywood senaryo sıkıntısı çekmeye başladı!, yorumunu beraberinde getirmiştir. Hatta kınamaya kadar varan eleştiriler bile yapılmıştır. Başarılı Çin yapımı, Infernal Affairs'ın "(İç İşleri)" senaryosunun yeniden ele alındığı köstebek, hali hazırda var olan bu eleştirileri iyice hararetlendirir. Birçok sinemaseverin izleme fırsatı bulamadığı Infernal Affairs'ın, iki filmi de izleyenler tarafından; Çekilen tarih, sinema teknikleri ve oyuncu kadrosu göz önünde bulundurulduğu zaman, köstebekten daha iyi bir yapım olduğu yönünde kıyaslama yapanlarda olmuştur. Yönetmen Martin Scorsese'nin, son iki filminden "(New York Çeteleri - Göklerin Hakimi)" sonra, köstebekte yine genç oyuncu Leonardo DiCaprio'ya yer vermesi, daha önce yedi yapım birlikte çalıştığı Robert De Niro ile yollarının ayrıldığını, 'yönetmenin artık genç oyunculara yöneldiğini, özellikle De Niro hayranları üzgün cümlelerle dile getirmişlerdir. Filmi beğeni ile karşılayanların yanı sıra, 2006 yılının en başarılı yapımı olduğunu ileri sürenlerde vardır. Başta Jack Nicholson olmak üzere, oyuncuların performanslarının iyi olduğu genel görüşler arasındadır. Orijinal versiyonunda yer almayan Dignam, karakterinde, Mark Wahlberg'den de övgüyle bahsedilmiştir. Yine, Madolyn Madden, rolünde Vera Farmiga sinemaseverlerin yeni filmlerde görmek istediği oyuncular arasında.Aslında amerikan sinemasının talep karşılama filmi gibi görülen köstebek, aday olduğu altın küre ödüllerinden sonra, gördüğü ilgi de göz önünde bulundurularak; Birçok ödül sahibi olmasına rağmen Oscar'ı bir türlü kucaklayamayan yönetmen Martin Scorsese de bu filmle Oscar'a kavuşmuştur. 64. Altın Küre Ödülleri 80. Akademi Ödülleri 64. Altın Küre Ödülleri Kivi (kuş) Kivi, kivigiller (Apterygidae) familyası içindeki tek cins olan Apteryx'de sınıflanan kuş türlerinin ortak adıdır. Yalnızca Yeni Zelanda'da yaşayan ve Yeni Zelanda'nın simgelerinden olan kiviler uçamayan kuşlardır ve çoğu kivi türünün de soyu tükenme tehlikesiyle karşı karşıyadır. Kuluçkaya erkek kivi yatar. Temel besinleri yer solucanlarıdır. Günümüzde kabul görmekte olan beş kivi türü aşağıda sıralanmıştır. Bunlardan Tokoeka "(Apteryx australis)"'in 4 alt türü olduğu düşünülmektedir. Ayrıca, altıncı bir tür de resmen tanımlanmayı beklemektedir. TCG Dumlupınar (D-6) TCG Dumlupınar, 4 Nisan 1953 günü I. İnönü denizaltısı ile Akdenizdeki NATO Blue Sea tatbikatından dönerken 86 kişilik mürettebatı ile batan Türk denizaltısı. Türk Donanması'na 16 Kasım 1950 - 04 Nisan 1953 tarihleri arasında hizmet etmiştir. ABD Deniz Kuvvetleri için 1944 yılında Electric Boat Co. Groton Connecticut tarafından üretilen Balao sınıfı denizaltının ilk adı USS Blower (SS-325)’dır. Pearl Harbor’a 16 Aralık 1944 tarihinde gelen denizaltı yapılan tamirat ve bakımların ardından II. Dünya Savaşı sırasındaki ilk devriye görevine 17 Ocak 1945 günü çıkar. Cava Adası ve Güney Çin Denizinde üç ayrı devriye görevini tamamlayarak 28 Temmuz 1945 günü Avustralya’daki Fremantle limanına demirler. Eylül 1945'te Mariana Adaları bölgesinde tatbikatlara katılır. 1946-1949 yılları arasında Pasifik Filosuna bağlı kalır. Ağustos-Eylül 1948 arasında Alaska’daki radar ve sonar tatbikatlarına katılır. 1950 yılında Atlantik Filosuna devredilen denizaltı 3 Mart günü Philadelphia’ya gelerek bakıma girer. 27 Eylül tarihinde Connecticut’a gelen denizaltıda Türk Deniz Kuvvetleri personeli eğitim görür. 16 Kasım 1950 günü ABD envanterinden çıkartılan denizaltı ABD-Türkiye arasındaki Ortak Savunma Destek Yasası kapsamında Türk Deniz Kuvvetlerine devredilir ve TCG Dumlupınar adını alır. 1953 yılında, 3 Nisan'ı 4 Nisan'a bağlayan gece su üstünden seyrederken, saat 2:10 sularında Çanakkale Boğazı'ndaki Nara Burnu açıklarında Naboland adlı bir İsveç yük gemisiyle çarpıştı. Naboland, baş torpido dairesinin sancak tarafından Dumlupınar'a çarpmıştı. Çarpışmanın şiddetiyle Dumlupınar'ın güvertesinde bulunan 8 kişi denize düştü. 8 kişiden 2 si pervaneye takılarak, biri boğularak yaşamını yitirdi. Olay yerine ilk olarak Gümrük Motoru geldi. Sağ kalan 5 kişi, Gümrük Motoru tarafından Çanakkale'ye götürülerek hastaneye yatırıldı. Denizaltı öylesine hızlı batmıştı ki geminin içindeki 81 kişiden yalnızca 22'si kıç torpido dairesine sığınabilmişti. Burada mahsur kalan 22 kişi battı şamandırasını su yüzüne fırlattılar. Güneşin doğmasıyla birlikte civarda dolaşan balıkçı tekneleri tarafından şamandıra görüldü. Gümrük Motoru derhal şamandıranın yanına geldi. Gümrük Motorunun ikinci çarkçısı Selim Yoludüz, şamandıradaki ahizeyi kaldırarak ve ""Alo"" diyerek cevap bekledi. Denizaltıdan cevap veren Astsubay Selami Özben; elektriğin kesik olduğunu, geminin sancak tarafına 15 derece yatık olduğunu, kıç torpido dairesinde 22 kişi olduklarını bildirdi. Selim Yoludüz, Kurtaran gemisinin geleceğini söyledi. Saat 11:00 sularında Kurtaran olay yerine geldi. 72 saat boyunca çalışmalar durmaksızın sürdü. Fakat boğazdaki şiddetli akıntı nedeniyle çalışmalar sonuçsuz kalıyordu. Artık denizaltıdakiler için umutlar kesilmişti. Denizaltıda ölen 81 kişi her yılın 4 Nisan günü anılır. Kawasaki KLR 650 Kawasaki tarafından üretilen ve ilk modelinin 1987 de satışa sunulduğu KLR 650 günümüze gelene kadar standart yapısını , kalitesini hiç bozmamış ve sahiplerine ömür boyu kullanım güveni sağlamıştır. Hem düz yolda hem de off-road ortamda güvenli tutuş sağlayarak çift kullanım ortamı sunmaktadır.Sınıfındaki diğer motosikletlerden ağır olmasına rağmen , yol tutuşu bakımından oldukça başarılıdır. 4 valfli, 651 CC lik, tek silindir ve su soğutmalı motoru 44 beygir güç üretmektedir. 2008 yılında model makyajlanarak KLR hayranlarının karşısına alışılmışın dışında bir şekilde çıkacaktır. 21 yıldır hem normal hem off-road koşullarında kullanım arayan sürücülerin seçimi olan KLR650 eskisinden çok daha iyi sürüşlü ve çift amaçlı kullanıma uygun biçimde yenilendi. Yeni süspansiyon ve frenleriyle KLR650 yol kullanımında fonksiyonel bir araçken, hafta sonları off-road kullanıma da uygun olacak şekilde tasarlandı. Yeni 41 mm’lik ön amortisörler asfaltta sarsıntısız, düzgün bir sürüş için daha az statik eğime sahip. Ön süspansiyon hareket mesafesi 23 cm'den 20 cm'ye düşürüldü. Yeniden dizayn edilen UNI-TRAK® bağlantısı sarsıntıyı azaltırken, arka teker gezinmesini 20.5 cm'den 18,5 cm'ye düşürerek ön süspansiyonları daha iyi bir duruma getirdi. Kawasaki's Ninja® sportbike larda kullanılanlara benzeyen petal tarzı 280 mm’lik yeni ön fren rotorları 2008 KLR650 nin fren kapasitesini geliştirdi. Arka fren performansı da yeni arka fren merkezi sayesinde geliştirildi. Tüm bu süspansiyon ve fren yenilikleri KLR650nin yol performansını off-road becerilerini azaltmadan çok daha iyi bir duruma getirdi. Bu yeni rötuşlar KLR650 nin eskisinden de değerli bir yol arkası olmasını sağlamaya yardımcıoldu. Şimdi eski port bagajdan 13 cm daha geniş ve 9 cm daha uzun, geniş bir arka bagaj bölümünün yanış sıra, yan çanta yüklemeyi kolaylaştıran daha dar bir kuyruk bolumu var. Daha geniş kafa grenajlari ve daha uzun tur cami sunan yeni gövde tasarımıyla rüzgar koruması da geliştirildi. Ayrıca, 28 litrelik geniş yakıt deposu ve son derece az yakıt harcamasıyla yeni KLR650 esfansevi yakıt tasarrufu şöhretini korumaya devam ediyor. Sürücüler, uzun yol konforu için yeni sele dizaynı ve urethane köpükle KLR650yi çok daha rahat kullanabilecekler. Yeni yüksek kapasiteli 36W alternatör daha güçlü farlar ve uzun yol yapan sürücülerin vazgeçemediği elektronik aletler için ekstra kapasite sunuyor. Sağlam, güvenilir ve güçlü olmasıyla tanınan KLR650 simdi çok daha iyi. Yeni modelde kelebek pozisyonu sensöründen geliştirilmiş kelebek karşılığı, yenilenmiş kontak haritası, yenilenmiş kam mili zamanlaması geliştirilmiş yüksek rpm performansına katkıda bulunuyor. Yeniden dizayn edilmiş silindir kafaları uzun yollarda yüksek hızlı seyahat için geliştirilmiş tam gaz gücün yani sıra, şehir trafiğinde daha hızlı kelebek tepkisi ve daha büyük alt devir tork için yeni giriş portlarını güçlendiriyor. Daha fazla yol becerisi daha az off-road eğlencesi anlamına gelmiyor. KLR650 ABD orman hizmetleri tarafından onaylanmış lisanslı taşıtlara acık bütün yollar için kıvılcım tutucusu mevcut. Sağlam motor koruması motoru gevsek kaya ve çakıllardan koruyor. Opsiyonel Kawasaki benzin tankı çantası ve daha geniş standart arka port bagajındaki yumuşak bagajıyla KLR650 sahipleri uzak yerlere, uzun süreli seyahatlerinde yanlarına yeterince eşya alabilirler. Bütün bu yenilikler KLR650' nin normal yol şartlarında ve of-rodada macera yasamak isteyen sürücüler için değişik yüzeylerde ve mesafelerde ideal bir motor olduğunu göstermektedir. Kawasaki Motosiklet Bloğu Pemba Pemba ile şu maddeler kastedilmiş olabilir: Kriket Kriket, on birer kişilik iki takım arasında, sopa ve top yardımıyla, merkezinde 20 metre (22 yard) uzunluğunda dikdörtgen bir saha bulunan ovalimsi bir alanda oynanan takım sporu. Dikdörtgen sahanın bir ucunda yer alan atıcı durumundaki takımın oyuncusu topu, vurucu konumundaki takım oyuncusunun bulunduğu diğer uca doğru fırlatarak vurucunun arkasında bulunan kale benzeri düzeneğe (wicket) değdirmeye, vurucu ise gelen bu topun wicket'a değmesini engellemek için elindeki sopa yardımıyla topa vurmaya çalışır. Başarılı bir vuruşun ardından atıcı takım oyuncuları topu yakalamaya çalışırken, sahada yer alan vurucu da karşısındaki wicket'a doğru koşar. Top oyun alanı dışına çıkmadan yakalanırsa run adı verilen sayılardan bir, oyun alanı dışına çıkarsa dört, yere hiç değmeden oyun alanı dışına çıkarsa altı adet kazanır ve vurucu konumundayken en fazla sayıya ulaşmaya çalışır. Atıcı takım ise topu wicketlardan herhangi birine değdirerek, karşılanan topu yere değmeden yakalayarak veya bazı istisnai durumlarda vurucuları oyun dışında bırakmaya çalışır. Oyun dışında kalan oyuncu yerine başka bir oyuncu girerken, atıcı takım ise over adı verilen her altı atışta bir atıcısını değiştirmek zorundadır. Uluslararası kriket müsabakalarında kullanılan üç ana format vardır. Twenty20 formatına göre her iki takım da yirmişer over gerçekleştirir ve ilk 20 overın gerçekleştirilmesinden sonra takımların rolleri değişir. On vurucunun oyun dışında kalması durumunda ise 20 overa ulaşılmasa dahi takımların rolleri değişir. Bu iki devrelik kısmın her birine innings adı verilmektedir. Bir günlük maç formatında ise iki takım 50'şer over gerçekleştirmektedir. Beş gün süren test formatındaki bir maçta ise her iki takımın ikişer innings hakkı vardır ve bu inningsler içinde over sınırlaması yoktur. Son inningste vurucu konumdaki takım, rakibinin toplan runına ulaşamamışsa aradaki run farkına bakılır ve daha fazla runı olan takım, aradaki fark kadar runla kazanmış olur. Maçın sonunda vurucu konumundaki takım, rakip takımın run sayısını geçmişse, on sayısından maç genelinde elde ettiği wicket çıkarılır ve kalan sonuç kadar wicketla maçı kazanmış olur. Takımların elde ettiği skorlar run/wicket şeklinde gösterilmektedir. İlk olarak 16. yüzyılda İngiltere'nin güneyinde oynanan kriket, 18. yüzyıl sonunda ülkenin millî sporu oldu. Britanya İmparatorluğu'nun sınırlarını genişletmesiyle birlikte sömürgelerinde de yaygınlık göstermeye başladı ve 19. yüzyılın ortalarında ilk uluslararası maçlar oynandı. Sporun uluslararası yönetim kurumu olan Uluslararası Kriket Konseyi'nin günümüzde 10 üyesi olup; bu spor dalı Avustralasya, İngiltere, Hindistan, Pakistan, Sri Lanka, Zimbabve, Bangladeş, Karayipler ve Güney Afrika'da yaygın olarak oynanmaktadır. Kriket, on birer oyuncudan oluşan iki takım tarafından oynanır. Kendine has sopa, top, stump ve baillerden oluşan wicketlar, kriketin temel ekipmanlarıdır. Ovalimsi bir alanda oynanır. Bu alanın tam ortasında, 20 metre (22 yard) uzunluğundaki bir saha yer alır. Maç öncesinde yapılan para atışı sonrasında bir takım atıcı, diğer takım ise vurucu olarak belirlenir. Kriket sahasının her iki ucunda, yere saplanmış olan üç adet tahta sopa (stump) ve bunların arasında duran iki adet silindirik nesneden (bail) oluşan, kale benzeri yapılar (wicket) yer alır. Bu iki wicketın hemen önünde ise ellerindeki sopalarla birer vurucu beklemektedir. Atıcı, 20 metrelik çizginin gerisinden elindeki topu, vurucunun arkasındaki wicketa değdirmek amacıyla gönderir. Atıcı, atışı yaptığı anda çizgiyi geçmemek koşuluyla koşabilmektedir. Vurucu ise elindeki sopayla gelen topa vurarak wicketı savunmaya çalışır. Gerçekleştirilen başarılı vuruşun ardından her iki vurucu da karşı wicketlara doğru koşmaya başlar. Bu esnada atıcı konumdaki takımın alanda yer alan on bir oyuncusu da topu, oyun alanı sınırları dışına çıkmadan yakalamaya çalışmaktadır. Oyun alanı sınırı dışına çıkmadan yakalanan her top, vurucu takım lehine run adı verilen bir puan olarak yazılır. Top oyun alanını terk ederse dört, oyun alanını terk ettiğinde yerle temas etmemişse altı puan kazanılır. Diğer yandan top yakalanır ve vurucular karşısındaki wicketa ulaşmadan, top herhangi bir wicketa değdirilirse puan alınmaz ve o kaleyi koruyan vurucu oyun dışında kalarak, başka bir oyuncuyla değiştirilir. Topun oyun alanı sınırları içerisinde yere değmeden yakalanması ve hakemin kararı doğrultusunda wicketa değecek olan topun vurucuların bacağına çarpmasıyla da vurucular oyun dışında kalmaktadır. Bu olaya da wicket adı verilir. Atıcılar ise over adı verilen her altı atışta bir değiştirilmek zorundadır. Altı atışın tamamı bir vurucuya yapılırken, overın tamamlanmasının ardından atışlar diğer vurucuya karşı yapılır. Kriket maçları, innings adı verilen devrelere ayrılmıştır. Bu devrelerin her birinde bir takım atıcı, diğer takım ise vurucu pozisyonunda yer alır. Formatına göre bir maç, en az iki inningsten oluşur. Bir innings, on atıcının oyun dışında kalması veya maçın formatında belirtilen over sayısına ulaşılması durumunda tamamlanır. Son inningste vuruş yapan takım, rakibinin toplam runını geçtiği zaman maç sona erer, on sayısından maç genelinde elde ettiği wicket çıkarılır ve kalan sonuç kadar wicketla maçı kazanmış olur. Eğer son inningste vuruş yapan takım, rakibinin toplam runını geçmemişse, takımlar arsındaki fark kadar runla kaybetmiş olur. İki inningsli maçlarda ise bir takım ikinci inningsini tamamladığında, rakibinin ilk inningsinde elde ettiği runa ulaşamamışsa diğer takım bir daha vurucu pozisyonuna geçmez ve maç, bu takımın bir innings ve aradaki fark kadar runlık galibiyetiyle sonuçlanır. Uyku felci Uyku felci (Halk arasında "karabasan" olarak da bilinir), uyandıktan hemen sonra (hipnopompik felç olarak da bilinir) veya seyrek olarak, uykuya dalmadan hemen önce, bedenin geçici olarak hareket edememesi (felç olması) ile karakterize edilen bir durumdur. Fizyolojik olarak, REM atonia olarak da bilinen REM uykusu sırasında oluşan normal felç ile yakından ilgilidir. Buna göre bazı bilim insanları ve fizikçiler bunun uyku döngüsünün "doğal" bir etkisi olduğuna inanır. Uyku felci beyin REM durumundan tamamen uyanık duruma geçse de beden felcinin devam etmesi durumunda oluşur. Bu durum, kişinin bilincinin tamamen açık olmasına rağmen hareket edememesine sebep olur. Ayrıca bu durum ile birlikte hipnopompik sanrılar olabilir. Çoğu zaman, uyku felcine uğrayan kişi tarafından bunun bir rüya sebebiyle oluştuğuna inanılır. Bu yüzden, insanların hareket etmek istese de hareket edemediği rüya sayısı bu kadar fazladır. Uyku felcinin sebep olduğu sanrılar bazen durumun normal bir rüya olarak algılanmasına, bazen de oda içerisinde hayali şeyler görülmesine sebep olur. Uyku felcinin başlıca belirtisi uyanma öncesi veya uyuma öncesi görülen kısmı veya geçici iskelet kası felcidir. Diğer bir deyişle, bir kişinin uykuya dalarken veya uyanırken hareket edememesi veya konuşamaması hissidir. Uyku felci ile birlikte hipnopompik sanrılar olabilir. Bu halüsinasyonlar işitsel, dokunsal ve/veya görsel olabilir. Uyku felci kişi tekrar REM uykusuna dönmeden önce veya tamamen uyanmadan önce birkaç saniye veya birkaç dakika sürebilir . Çok uç durumlarda, 4-5 saat sürdüğü de bilinmektedir. Uyku felci, rüya gören bir kişinin rüyasındaki birçok hareketleri aynen yapmasını engellemek için REM uykusu süresince oluşur. Uyku felcinin fizyolojisi hakkında çok az şey bilinir. Bununla birlikte, uyku felcinin beynin pons bölgesindeki motor nöronların post-sinaptik inhibisyonu ile bağlantılı olduğu önerilmektedir. Özellikle, düşük seviye melatonin kasların uyarılmasını engelleyecek şekilde sinirlerdeki depolarizasyon akımı durdurabilir, ve rüyada yaşanan eylemin gerçekte yaşanmamasını sağlayabilir (mesela, rüyasında koştuğunu gören bir kişinin gerçekte koşmasını engellemek gibi). Ayrıca, bu düzensizliği yaşayanlar ve narkolepsiden muzdarip olanlar arasında belirgin bir ilişki vardır. Fakat, değişik çalışmalar çoğu insanın hayatlarında en az bir kez uyku felci yaşadığını göstermektedir. Bazıları, değişik faktörlerin uyku felci ve halüsinasyonların yaşanma olasılığını arttırdığını rapor etmişlerdir. Bunlar : Baland Jalal Cambridge Üniversitesi nörologları direkt uyku felcine yönelik bir tedavi yayınladılar, bu tedavinin adı Meditasyon-Rahatlama Terapisi ya da MR Terapi. Bu tedavi, çeşitli ülkelerdeki çalışmalara dayanmaktadır. Bu tedavinin bir kısmı nörolog Vilayanur S. Ramachandran ile oluşturulan nöroloji teorisinden alınmıştır. MR Terapi uyku felci sırasında uygulanan dört basamaktan oluşturmaktadır. (1) Atağın yeniden değerlendirilmesi (bilişsel yeniden değerlendirme); kişi gözlerini kapar, paniklemekten kaçınır ve atağı hayati tehlikesi olmaması şeklinde yeniden değerlendirir. (2) psikolojik ve duygusal mesafe alma (duygu regülasyonu); uyuyan kişi kendine olayı felaketleştirmenin (örneğin korku ve kaygının) durumu kötüleştireceğini ve süresini uzatacağını hatırlatır. (3) Dikkati içe odaklama meditasyonu; dikkati iç dünyadaki duygusal olarak önemli bir nesneye odaklamak. (4) Kasları gevşetme; kişinin kaslarını gevşetmesi, nefesini kontrol etmekten kaçınması, hareket etmeye çalışmaktan kaçınması. Bu tedaviyi destekleyen öncül vaka incelemeleri bulunmaktadır. Titanik (film) Titanik (Özgün adı: "Titanic"), James Cameron'ın yönetmenlik, senaristlik, ortak yapımcılık ve ortak kurgu yönetmenliğini yaptığı, 1997 yılı Amerikan yapımı, epik-romantik filmdir. RMS "Titanic"'in batışı üzerine kurgulanan filmin başrollerini geminin felaketle sonuçlanan ilk seyahati sırasında âşık olan farklı toplumsal sınıflara mensup iki genci canlandıran Leonardo DiCaprio ve Kate Winslet paylaşmaktadır. Cameron'ın filme ilişkin fikri batık gemilere olan büyük ilgisinden kaynaklanmaktadır; trajedinin duygusal mesajını iletmek isteyen Cameron, kayıpla karışık bir aşk hikâyesinin bunu başarmak için zaruri olduğunu düşünmekteydi. Filmin yapımı Cameron'ın RMS "Titanic"in kalıntılarını görüntülediği 1995 yılında başladı. 1996'da geçen sahneleri Cameron'ın gemi enkazını görüntülerken kullandığı "Akademik Mstislav Keldış" gemisinde çekilmiştir. "Titanic"in bir kopyası Meksika'daki Rosarito Beach kentinde inşa edilmiş ve batışı canlandırmak için maketlerle bilgisayar ürünü görüntüler kullanılmıştır. Filmin maliyetleri kısmen Paramount Pictures ve 20th Century Fox tarafından karşılanmıştır ve 200 milyon dolarlık bütçesiyle o dönemde tarihteki en pahalı filmdi. Film 19 Aralık 1997 tarihinde sinemalara girmesinin ardından ticari ve eleştirel alanda başarı elde etti. On dört dalda Akademi Ödülü'ne aday gösterildi ve En İyi Film ile En İyi Yönetmen dalları da dahil olmak üzere on bir dalda kazandı. Dünya çapında iki milyar doların üzerinde gişe hasılatı yapan film, bir milyar doları geçen ilk filmdi ve 2009 yılında yine Cameron'ın bir filmi olan "Avatar" tarafından geçilene kadar olan on iki yıl boyunca gişe hasılatı rekorunu elinde bulundurdu. 4 Nisan 2012 tarihinde filmin üç boyutlu bir versiyonu da trajedinin yüzüncü yılını anmak amacıyla sinemalara girdi. 1996 yılında hazine avcısı Brock Lovett ve ekibi "Okyanusun Kalbi" adlı bir elmas kolyeyi aramak amacıya RMS "Titanic"in enkazında araştırmalar yapmaktadır. Kolyenin Caledon "Cal" Hockley'in kasasında olduğuna inanan ekip kasaya ulaşır; ama kasada kolye yerine "Titanic"in battığı gece olan 14 Nisan 1912 tarihine ait kolyeyi takan çıplak bir kadın resmi bulunur. Resmin bulunduğu haberini alan Rose Dawson Calvert adlı yaşlı bir kadın Lovett'ı arar ve resimdeki kadının kendisi olduğunu iddia eder. Bunun ardından torunu Lizzy Calvert'la birlikte Lovett ve ekibini gemilerinde ziyaret eder. Kolyenin yeri hakkında bir bilgisi olup olmadığı sorulduğunda Rose "Titanic"teki anılarını anlatmaya başlar ve geminin battığı gece öldüğü düşünülen Rose DeWitt Bukater olduğunu söyler. 1912 yılında 17 yaşındaki birinci sınıf yolcusu Rose, gemiye Southampton'da Pittsburgh'lu çelik alanında çalışan zengin bir iş adamının oğlu olan nişanlısı Cal ve annesi Ruth DeWitt Bukater ile biner. Ruth, evliliğin DeWitt Bukater'ların gizli mali sorunlarını çözeceği gerekçesiyle Rose'un nişanlılığının önemini vurgular. Nişanlılığından dolayı çılgına dönen Rose, geminin kıçından atlayarak intihar etmeyi düşünür. Jack Dawson adlı başıboş bir ressam onu durdurur. Bu olay sırasında görevliler tarafından geminin kıçında Jack'le birlikte bulunan Rose, merağından dolayı geminin ucundan baktığını ve Jack'in onu düşmekten kurtardığını söyler. Rose'un ısrarları üzerine Cal müteşekkir olduğunu göstermek için Jack'i ertesi akşam yemeğe davet eder. Cal ve Ruth üçüncü sınıftan gelen genç adamdan rahatsız olsa da Jack ile Rose çekingence bir arkadaşlık geliştirir. Birinci sınıftaki akşam yemeğinin ardından Rose gizlice üçüncü sınıftaki bir partide Jack'e katılır. Cal ve Ruth tarafından Jack'i görmesi yasaklanan Rose, Jack'in devam eden ilgisini kesmeye çalışır. Buna karşın kısa süre içerisinde Jack'i Cal'a tercih ettiğini fark eder ve "Titanic"in günışığını gördüğü son anlarda geminin başında onunla buluşur. Bunun ardından Rose'un lüks kamarasına giderler. Kamarada Rose Jack'ten kendisinin Cal'ın nişan hediyesi olan Okyanusun Kalbi'ni taktığı ve tamamen çıplak olduğu bir resmini yapmasını ister. Daha sonra Cal'ın korumasını atlatan ikili, geminin kargo bölümünde sevişir. Geminin ön havuz güvertesine giden ikili, burada geminin bir buzdağıyla çarpışmasına tanıklık eder ve gemi görevlilerinin durumun ciddiyetinden bahseden konuşmalarına kulak misafiri olur. Cal, Jack'in yaptığı resmi ve Rose'un bıraktığı alaycı notu kasasında kolyeyle birlikte bulur. Çok sinirlenen Cal, korumasına Jack'in paltosunun cebine kolyeyi bıraktırır. Kolyeyi çalmakla suçlanan Jack, geminin alt kısımlarında bulunan güvenlik sorumlusunun bürosuna götürülüp burada bir boruya bağlanır, Cal ise kolyeyi kendi paltosuna koyar. Rose, Cal ile bir filikaya binmiş olan annesini terk ederek aşağıya iner ve Jack'i serbest bırakır. Bunun ardından gemi, yakınlarda bulunan diğer gemilerin dikkatini çekmek için işaret fişekleri atmaya başlar. Jack ve Rose güverteye ulaşınca Cal ve Jack Rose'u filikalara binmesi için ikna eder, bu sırada Cal kendisi ve Jack'i güvenle gemiden uzaklaştıracak bir anlaşma yaptığını söyler. Rose filikaya bindikten sonra Cal Jack'e anlaşmanın sadece kendisi için geçerli olduğunu söyler. Rose'un bindiği filika indirilirken Rose Jack'ten ayrılamayacağını fark edip onunla yeniden bir araya gelmek için "Titanic"e geri atlar. Çok sinirlenen Cal tabancayla onları içerisine su dolmakta olan birinci sınıf yemek salonuna kadar kovalar. Mermilerini tükettikten sonra kendisine acı veren bir biçimde elmasın Rose'a verdiği ceketinde kaldığını fark eder. Geminin durumunun artık acil olması nedeniyle güverteye dönüp kayıp bir çocuğa eşlik edermiş gibi yaparak filikalardan birine biner. Jack ile Rose üst güverteye geri döner. Bütün filikalar ayrılmıştır ve geminin kıçı yükseldikçe yolcular gemiden aşağıya düşmektedir. Gemi ikiye ayrılır ve kıç bölümü doksan derecelik bir açıyla havaya yükselir. Jack ve Rose geminin bu son bölümüyle birlikte okyanusa iner. Jack Rose'un sadece bir kişiyi taşıyabilecek bir duvar kaplamasına çıkmasına yardım eder. Kaplamanın kenarını tutan Jack Rose'a sıcak yatağında yaşlı bir kadın olarak öleceğini söyler. Bu sırada Beşinci Subay Lowe hayatta kalanları aramak üzere bir filikayla yola çıkmıştır. Rose'u kurtarır; ama Jack filika gelene kadar hipotermiden ölmüştür. Rose ile diğer kurtarılanlar RMS "Carpathia" ile New York'a götürülür. Rose burada adını Rose Dawson olarak verir. Cal "Carpathia"nın güvertesinde kendisini ararken rastlanır. Daha sonraları Cal'ın 1929 yılında borsanın çökmesiyle servetini kaybettikten sonra intihar ettiğini öğrenir. Hikâyesini anlatmayı bitiren Rose, tek başına Lovett'ın gemisinin kıçına gider. Burada en başından beridir elinde olan Okyanusun Kalbi'ni çıkarır ve denize atar. Yatağında uyurken, şifonyerinin üzerindeki fotoğraflar görüntüye gelir; bu fotoğraflar Rose'un Jack'ten ilham alarak yaşadığı özgür hayatı göstermektedir. Jack'in de ölmeden önce söylediği gibi yatağında ve huzur içinde hayata gözlerini kapar. Bunun ardından genç Rose "Titanic"teki Büyük Merdiven'de Jack ile bir araya gelir ve gemide hayatını kaybedenler tarafından alkışlanırken gösterilir. Her ne kadar olaylar aslına tam olarak bağlı bir biçimde tasvir edilmese ve edilmesi amaçlanmasa da filmde bazı tarihsel karakterler yer almaktadır: Filmde "Akademik Mstislav Keldış" mürettebatının birçok üyesi yer aldı. Yer alanların arasında "Mir" derin dalış aracının yaratıcısı ve pilotu olan Anatoliy Sagaleviç de bulunmaktadır. Filmin setleri hakkında "Titanic" Tarih Derneği adına bir belgesel çeken Anders Falk da Jack'in kabinine girerken karşılaştığı İsveçli bir göçmen olarak rol aldı. Derneğin başkanı ve başkan yardımcısı Ed ve Karen Kamuda da filmde figüran olarak yer aldı. James Cameron ile Barry Dennen de dua eden topluluğun üyeleri olarak görüntülendi. Greg Ellis ve Oliver Page de sırasıyla "Carpathia"da bir kamarot ve Kamarot Barnes rollerinde figüranlık yaptı. James Cameron'ın batmış gemi enkazlarına yönelik büyük bir ilgisi vardı ve onun için RMS "Titanic" "batıkların Everest Dağı" idi. Deniz altında seyahat yapabileceği yaşı neredeyse geçmek üzere olsa da hâlen okulda sanat derslerini fen derslerine tercih ettiğinde uzaklaştığı hayatı yaşamak için "ruhsal bir huzursuzluğu" vardı. Bu nedenle batığın kendisinin görüntülerinden bir IMAX filmi yapıldığında Cameron "bir yolculuğun maliyetini karşılaması ve aynı şeyi yapması" için Hollywood'dan mali kaynak aramaya başladı. Cameron konuyla ilgili "özellikle filmi yapmakla ilgili değildi, geminin enkazına dalış yapmak istiyordum," demiştir. Cameron "Titanic"te geçen bir film için bir "scriptment" yazdı, Peter Chernin de dahil olmak üzere 20th Century Fox yöneticileriyle bir toplantı yaptı ve projeyi ""Titanic"te Romeo ve Juliet" olarak tanıttı. Gergin bir duraklama oldu ve James Cameron bunun ardından geçen diyaloğu şöyle anlatmıştır: "Ayrıca, arkadaşlar, bu bir dönem eseri, 150,000,000 dolara mal olacak ve devam filmi olmayacak... Şöyle oldular: "Taaaaamaaaam - üç saatlik bir romantik epik mi? Tabii, bu tam da bizim istediğimiz şey. İçerisinde birazcık "Terminatör" var mı? Herhangi bir Harrier jeti, silahlı çatışma, araba kovalamacası?" Ben de, "hayır, hayır, öyle değil," dedim." Stüdyo ticari açıdan projeden emin olmasa da Cameron'la uzun vadeli bir ilişkiye sahip olmak umuduyla ona yeşil ışık yaktılar. Cameron Fox'u filmi "Titanic" batığının çekimiyle oluşan reklam aracılığıyla tanıtmaya ikna etti ve iki yıllık bir süreçte bölgede çok sayıda dalış düzenledi. Cameron konuyla ilgili olarak "O konuda atacağım adım biraz daha detaylı olmak zorundaydı. Bu nedenle şöyle dedim: 'Bakın, tüm bu girişte "Titanic"te elması bulmak için geminin keşfi yapılıyor, bu nedenle geminin tüm bu görüntülerini dahil edeceğiz. Bakın, tüm bunları ayrıntılı maketler ve BÜG ile yaparız ve bize X dolara mal olur - veya X artı yüzde otuz harcarız ve gidip gerçek batığı çekeriz." Ekip Atlas Okyanusu'ndaki gerçek gemi enkazında 1995 yılında on bir kez çekim yaptı ve gemiyle yolcularından daha fazla zaman geçirdi. O derinlikte gemi üzerinde inç kare başına 6000 pound'luk bir su basıncı bulunuyordu ve "aracın gövdesindeki ufak bir delik içerideki herkes için anında ölüm anlamına geliyordu". Dalışların riskli olmasının yanı sıra olumsuz koşullar Cameron'ın istediği yüksek kaliteli görüntüleri almasının önüne geçti. Dalışlardan biri sırasında sualtı kameralarından biri "Titanic"in gövdesiyle çarpıştı ve hem denizaltıya hem de gemiye zarar vererek aletin pervanesinin etrafında bulunan kanalın (dönmeyen bir halka) parçalarının gövdenin etrafına saçılmasına yol açtı. Kaptan Smith'e ayrılmış yerin dış bölmesi çöktü ve bölmenin içerisi açıkta kaldı. Büyük Merdiven'in girişi etrafındaki bölgede de zarar meydana geldi. Enkazın kendisinin yanına inmek Cameron ve ekibinde "o gerçeklik seviyesine ulaşma" isteği uyandırdı. Cameron'a göre "bunun yanında gerçek enkazdan gelen başka bir seviyedeki bir tepki de vardı, bu da olayın sadece bir hikâye değil, bir dram olduğuydu. Gerçekten ölen gerçek insanların başına gelmiş bir olaydı. Batığın etrafında o kadar uzun süre çalışınca derin bir üzüntü hissine kapılıyor, adaletsizliğini anlıyor ve mesajını alıyorsunuz." Cameron konuyla ilgili olarak "'Muhtemelen "Titanic"e giden pek fazla film yapımcısı olmayacak. Bir daha asla olmayabilir - belki bir belgesel yapımcısı olabilir' diye düşünüyorsunuz," ifadesinde bulunmuştur. Bu nedenle "duygusal mesajını iletmek - ve bunu doğru düzgün yapmak - için de büyük bir sorumluluk" hissetti. Sualtındaki görüntüleri aldıktan sonra Cameron senaryoyu yazmaya başladı. Geminin batışı sırasında ölen insanları onurlandırmak istediğindan "Titanic"in mürettebatı ve yolcularını araştırmak için altı ay harcadı. Konuyla ilgili olarak "Okuyabildiğim her şeyi okudum. Geminin son günlerinin ve son gecesinin aşırı derecede detaylı bir zaman çizelgesini yarattım. Ve senaryoyu yazmak için de bu çerçevede çalıştım, bir takım tarihçiden yazdığımı incelemelerini ve yorumlamalarını istedim ve bu doğrultuda düzeltmeler yaptım," demiştir. Detaylar üzerine çok özen gösterdi ve daha sonra filmden çıkarılsa da "Californian"ın felaketteki rolüne ilişkin bir sahne bile çekti. Çekimin en başından itibaren gemide o gece ne yaşandığına ilişkin çok net bir fikirleri vardı. Cameron şöyle demiştir: "Yazıhanemin bir duvarını "Titanic"le ilgili şeylerle dolduran bir kütüphanem vardı; çünkü özellikle de geminin bulunduğu yere dalacaksaydık yapacağımızın çok doğru olmasını istiyordum. Bu da çıtayı yükseltti -