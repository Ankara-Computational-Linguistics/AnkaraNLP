"Nature and Science" dergisinde de çalıştı. Kobyz Kobyz, (Kazakça: қобыз) eski bir Kazak kemençesidir. Kurmangazy Academic orchestra of national instruments Monty Jones Monty Jones, (d. 5 Şubat 1951 Freetown, Sierra Leone) Batı Afrika'da yüksek verimlilikte pirinç üretilmesini sağlayan New Rice for Africa (NERICA) projesini geliştiren bir bitki geliştirme uzmanıdır. 2007'de Jones, Time Dergisi'nin dünyayı en çok etkileyen 100 kişisi arasına seçildi. Liu Qi Liu Qi (Çince:刘淇; d. Kasım 1942 Wujin), Çin Komünist Partisi'nin Pekin sekreteridir. 2003 yılına kadar Pekin belediye başkanlığı görevini yapmıştır. Çin Komünist Partisi Politbüro üyesidir. Parti hiyerarşi sıralamasında 13'ncüdür. Yüksek öğrenimini Pekin'deki Demir-Çelik Enstitüsü'nde tamamlamış, mühendislik bilimleri dalında profesör unvanı almıştır. Tertil Tertil, bir şeyi güzel, düzgün ve tertip ile kusursuz bir şekilde açık açık, hakkını vererek açıklamaktır. Kur'ân'ın tertili de böyle her harfinin, edasının, tertibinin, mânâsının hakkını doyura doyura vererek okunmasıdır. Burada رَتِّلِ emrinden sonra تَرْتِيلاً mastarıyla vurgu yapılması da bu tertîlin en güzel şekilde olmasının arandığını gösterir. Kelimelerin dizilişinin mânâ ile uyum sağlaması ve dilin fesahat ve belağatı hakkıyla gözetilerek ruhî ve manevî bir uygunlukla, yerine göre şiddetli, yerine göre yumuşak, yerine göre uzun, yerine göre kısa okuma, yerine göre Ğunne, yerine göre izhar, yerine göre ihfa, yerine göre iklâb, yerine göre vasıl, yerine göre sekit veya vakıf; kısacası bütün maksat, mânâyı duymak ve mümkün olduğu kadar duyurmak olmak üzere Tecvid ile okuma işidir. Bunun için Kur'ân okurken Tertil ve Tecvid gerekir. Tecvid de, kaf çatlatmak derdiyle, çatlatmaktaki mânâyı kaybetmek değildir. Ömer el-Beşir Ömer Hasan Ahmed el-Beşir (Arapça: عمر حسن احمد البشير; d. 1 Ocak 1944, Hoş Banaka), Sudanlı asker ve siyasetçi. 1989-2019 yılları arasında Sudan devlet başkanı ve Ulusal Kongre Partisi'nin lideri. 1989'da tuğgeneral rütbesiyle görev yaptığı Sudan ordusu kansız bir darbeyle hükûmeti devralmış, Ekim 1993'te cuntanın kendisini feshetmesinden sonra devlet başkanlığına getirilmiştir. Ömer el-Beşir, 4 Mart 2009 tarihinde Savaş Suçları Mahkemesi'nce Darfur'daki çatışmaların sorumlusu olarak resmen suçlanmıştır. Birleşmiş Milletler'e göre, çatışmalar sırasında 300 bin kişi öldürülmüş ve 2 milyon 700 bin kişi de evlerini terk etmek zorunda kalmıştır. El-Beşir, 1944 yılında Hosh Bannaga, Sudan'ın küçük bir köyünde doğdu. İlk eğitimini bu köyde aldı. Daha sonra ailesi ikinci eğitimini alacağı yere, Hartum'a taşındı. El-Beşir, 16 yaşında Sudan ordusuna katıldı. Kahire'deki askerî akademide eğitim aldı, 1966'da Sudan askerî Akademisi'nden mezun oldu. Paraşütçü subay oldu. Sonra, el-Beşir 1973 yılındaki Yom Kippur Savaşı'nda, Mısır'ın İsrail'e saldırması sonucu Mısır ordusunda görev yaptı. 1975 yılında, el-Beşir, Sudan askerî ataşesi olarak Birleşik Arap Emirlikleri'ne gönderildi. Yurda dönüşünde bir garnizon komutanı yapıldı. 1981 yılında, zırhlı paraşüt tugay komutanı oldu. Sudan'a döndüğünde, Sudan Halk Özgürlüğü Ordusu'nda görev aldı. 1980'lerde general olurken, el-Beşir 1989 yılında demokratik yollarla seçilen devlet başkanı Sadık el-Mehdi'yi devirecek olan askerî darbede yer aldı. Ardından tüm siyasi partileri kapadı, basını sansürledi ve parlamentoyu feshetti. Devrimci Hareket Konseyi'nde (Yasamaya ilişkin ve ülkenin üzerinde yürütmeyle ilgili güçle yeni kurulan bir organ) kürsü başkanı oldu. 19 Aralık 2018'de ekonomik kriz sebebiyle başlayan gösterilerin rejime karşı eylemlere dönüşmüş, ordu, 11 Nisan 2019'da hükûmete yapılan askeri darbe ile 30 yıllık Ömer el-Beşir'in görevi sonlandırılıp tutuklamıştır. 14 Temmuz 2008'de Uluslararası Ceza Mahkemesi (UCM) Savcısı Luis Moreno-Ocampo, Ömer el-Beşir'in soykırım, insanlığa karşı suç ve Darfur'da savaş suçu işlediği gerekçeleriyle suçladı ve tutuklanmasını talep etti. Eğer resmî olarak suçlanırsa Ömer el-Beşir görevi başında iken hakkında dava açılmış ilk UCM zanlısı devlet başkanı olacak. WikiLeaks adlı internet sitesi tarafından kamuoyuna açıklanan ve Amerika Birleşik Devletleri diplomatik belge sızıntısı olarak bilinen belgelerde Sudan Devlet Başkanı Ömer el-Beşir'in İngiltere'deki banka hesaplarında ülkesinden kaçırdığı 9 milyar dolar parasının bulunduğu iddia edilmektedir. Kiba Kiba (Türkçe olarak sivri diş ) Studio Madhouse tarafından ilk olarak TV Tokyo da 5 Nisan 2006'da yayınlanmaya başlanmıştır.Hiroshi Kōjina tarafından yönetilmiş bu animenin ana sponsoru "Upper Deck Japan" adlı bir kart oyunu firmasıdır. Diğer kart oyunu temalı animelere oranla daha fazla şiddet içerir. Zed 15 yaşında Calm adında,beton yığınlarından oluşan ve asla rüzgarın esmediği bir dünyada yaşamaktadır.Kendi dünyasının otoritesine karşı sürekli karşı çıkan,özgür olmak isteyen,başka bir yerlerde daha mutlu yaşayacağına inanan ve içinde çok farklı bir şeylerin olduğunu düşünen Zed.Bir gün o anda hiç anlam veremediği olayların sonucu bir büyülü geçit sayesinde başka dünyaya gider.Burada ilk önce esen rüzgarın,shardların,kudretli Amil Gaoul'un ve yakın dostu onu koruyan kollayan ama hastalıklı arkadaşı,Calm'lı Noah'ında o dünyaya geldiğini fark edecektir. Shardların güçleriyle büyü yapabilmek ve 'Ruh' adı verilen yaratıkları çağırmak mümkündür.Zed'in ruhu 'Amil Gaoul' anahtar ruhlardan biridir.Toplamda 6 anahtar ruh vardır.Amil Gaoul, Pronimo, Sachira, Monardi, Jumamis ve Shadin ve söylentiye göre eğer bu anahtar ruhlar bir araya gelirlerse dünyalar yok olacaktır. Tüm bu olayların arasında kalan Zed için önemli olan içindeki savaşı bitirmek ve onun için önemli olan şeyi keşfetmektir. Parfümün Dansı Parfümün Dansı, Tom Robbins'in parfümün doğuşu üzerine yazdığı fantastik bir kitap. Kitap Alobar adlı bir kralın gelenekler gereğince yaşlılık belirtileri göstermeye başlaması üzerine acı yumurta yedirilerek öldürülmesinin kararlaştırılmasıyla başlar. Fakat ölmek istemeyen kral bu ölümden Wren adındaki bir cariyesinin de yardımıyla kaçar. Sonra dünyayı gezmeye başlar ve Kudra Hintlerin görenekleri gereğince dul kaldığı için kocasının cesediyle birlikte yakılarak öldürülmek istenir. Fakat Kudra da Alabor gibi ölümden kaçar ve Alobar'ın da bulunduğu manastıra gelir. Burada kalmak için bir süre erkek kılığında dolaşır. Keşişler ne zaman Kudra'nın kız olduğunu fark ederler o zaman Alobar'la birlikte bir keşişin de yardımıyla oradan kaçarlar. İkisi de sınırsız yaşamı keşfetmek isterler. Bu yüzden yine Bandaloop Doktorlarının yaşadıkları mağaraya giderler. Fakat gittiklerinde burada kimseyi bulamazlar. Sadece boş bir mağara vardır. İkisi uzun bir süre boyunca burada kalırlar çünkü Bandaloopların enerji dalgaları hala daha mağara içindedir ve o enerji dalgalarından Bandaloop'ların öğretisini öğrenmeye çalışırlar. Nasıl uzun ömürlü olunacağını öğrendikten sonra dünyayı birlikte gezmeye başlarlar. Kendilerine meslek olarak gittikleri yerlerde tütsücülük, parfümeri, ahşap işçiliği gibi sanatlarda uzmanlaşarak yaşamlarını sürdürürler ve bir gün Pan isimli bir tanrıyla karşılaşırlar. Bu tanrının özelliği flütünü çalarak insanlara eğlence ve mutluluk kaynağı olması ve geceleri erotik rüyalarını süslemesidir. Fakat zamanla Hristiyanlığın yayılması nedeniyle unutulan bu tanrı yok olmaya yüz tutmuştur. Alobar ve Kudra, Pan'ın bu aciz haline dayanamyarak Paris'te açtıkları parfümeri dükkânına alırlar. Pan'ın belki yeni keşfedilen Amerika topraklarında kendisine inanan insanlar bulabileceğini düşünerek kendileriyle birlikte götürmeye karar verirler. Fakat Pan'ın yarı keçi olmasından kaynaklanan kötü bir kokusu vardır. Amerika'ya yolculuk gemiyle olacağından dolayı Pan'ın kokusunu gizlemelidirler. Bunun üzerine Kudra yüz yıllardır süren hayatı boyunca edindiği bütün bilgileri kullanarak Pan'ın kokusunu gizleyecek bir parfüm üretir. Bu sırada günümüz zamanımızda Fransa'dan Marcel le Fever, New Orleans'ta Madam DeValier ve Seattle'da Priscilla isimli üç uzman parfümcü daha önceden Kudra ve Alobar'ın keşfettiği mükemmel parfümün materyallerini bulmaya çalışırlar. Bu parfüm Pan'ın kokusunu gizleyen parfümdür. En sonunda New Orleans'ta Alobar, Marcel le Fever, Madam DeValier ve Priscilla buluşurlar ve Alobar onlara parfümün sırrını anlatır. Fakat bir şart koşar; Marcel le Fever ünlü ve büyük bir şirketin sahibi olduğundan parfümü o üretecektir ayrıca Parfümün ismi, "Kudra" olacaktır ve elde edilen gelir, parfümün keşfedilmesinde kullanılan herkese dağıtılacaktır. GÃ¶bel, Susurluk Göbel, Balıkesir ilinin Susurluk ilçesine bağlı bir mahalledir. Susurluk’ a 15 km, Bandırma’ ya 45 km, Balıkesir'e 60 km mesafededir. Göbel'in yüzölçümü 28 Kilometrekare, 31.12.2010 tarihi itibarıyla nüfusu 2169 kişidir. Göbel'de Belediye teşkilatı 1953 yılında kurulmuştur. Göbel, 1930 yılına kadar Bandırmaya bağlı iken, bu tarihten sonra Susurluk ilçesine bağlanmıştır. Denizden yüksekliği 50 metredir. 1928 yılında bucak teşkilatı kurulmuştur. Göbel, 1930 Yılına kadar Bandırmaya bağlı iken, bu tarihten sonra Susurluk ilçesine bağlanmıştır. 1953 yılında ise belediye teşekkül etmiştir. Denizden yüksekliği 50 metredir. Göbelde pazartesi günleri hafta pazarı kurulur. Halkın çoğunluğunu Bulgaristan ve Romanya göçmenleri teşkil etmektedir. Göbel, 1953 yılında Belediye statüsünü kazanmıştır. Göbel'de Belediye Teşkilatı kurulmasından bugüne kadar Belediye Başkanlığı yapan kişiler ve dönemleri ; Helgafell Helgafell, İzlanda'nın güney kıyılarında bir ada olan Heimaey'de bulunan sönmüş bir volkandır. Helgafell'in son patlamasının günümüzden 5000 - 6000 yıl öncesinde olduğu sanılmaktadır. Helgafell'in hemen yanında, son olarak 1973 yılında püskürmüş olan Eldfell adında bir başka yanardağ bulunmaktadır. Helgafell İzlanda dilinde "Kutsal Dağ" anlamına gelmektedir. Heimaey'deki Helgafell ile birlikte Snæfellsnes Yarımadası'nda da aynı adlı bir dağ bulunur. Heimaey'deki dağ 73 metre yüksekliğindedir ve adaya ilk yerleşenlerin Thor'un adına inşa ettikleri bir tapınaktan dolayı kutsal önadını kazanmıştır. Helgafell'in adı ayrıca Laxdœla sagasında baş kadın kahraman Guðrún Ósvífrsdóttir'in kaldığı, son yaşadığı, öldüğü ve büyük olasılıkla da gömülü olduğu yer olarak geçer. Þorlákshöfn Þorlákshöfn, İzlanda'nın güney kıyılarında bulunan bir kasabadır. En önemli özelliği, güney İzlanda'da deniz taşımacılığında Grindavík ve doğudaki Höfn arasında geçişi sağlayan tek limana sahip olmasıdır. Bölgede hizmet veren ve Vestmannaeyjar takımadalarına giden tekneler için bir varış noktası görevindedir. Kasabanın nüfusu 2005 yılı itibarıyla yaklaşık olarak 1500'dür. Venedik KÃ¶rfezi Venedik Körfezi (İtalyanca; "Golfo di Venezia", Slovence; "Benátsky záliv"), Adriyatik Denizi'nin kuzey kesimini oluşturan girinti. Po Deltasından (İtalya) İstria Yarımadası (Hırvatistan) kıyılarına kadar 95 km bıyunca uzanır. Po, Adige, Piave ve Tagliamento ırmaklarının sularını alır. Ortaçağ'da Venedik kentinin dönemsel bir bir deniz gücü olarak yükselişiyle, Adriyatik denizyollarıda özel bir önem kazandı. Günümüzde körfezin Venedik dışındaki önemli limanları arasında Trieste ile Hırvatistan'daki Pula ve Rovinj sayılabilir. I. Velîd I. Velid (, "Velid Abdulmelik," d. 668?-ö. 715), Emevilerin altıncı halifesi (705-715). Halife Abdülmelik'in büyük oğluydu. Gençliğinde Bizans'a karşı düzenlenen seferlere katıldı. Babasının ölümünden sonra 705 yılında halife oldu. Hükümdarlığı sırasında hiçbir sefere komuta etmediyse de, Velid Haccac'a verdiği yetkilerle hükümdarlığı yaptığı bölgelerin gayet çok büyümesini sağladı. Haccac çok başarılı bir sefer yapabilecek yetenekli komutanları çok iyi seçebildi ve Emeviler imparatorluğu I.Velid saltanatı sırasında inanılmaz ölçülerde Orta Asya'da Maveraünnehir, Hindistan'da Sind, Anadolu'da Kilikya ve Avrupa'da İber yarımadasına büyüdü. İmparatorluk şöyle ve şu komutanlara altında dört bir yöne gelişip yayıldı: Bunların yanında Halife I. Velid'in kendisi Abdullah bin Zübeyr'e karşı çok başarılı sefer yapmıştır. 704'de Emevi halifesi Abdülmelik bin Mervan döneminde Kuteybe bin Müslim Merv şehri merkezli Horasan eyaleti valiliğine tayin edildi. 705'de halife olan I. Velid dönemine bu şehir Kuteybe'nin Orta Asya'da yaptığı fetihlere merkez oldu. 707'de Kuteybe ordusuyla Amu Derya nehrini geçip o bölgede Batı Göktürk Kağanlığının yıkılmasından sonra egemen olan Oğuzlar elindeki arazilere hücuma başladı. Fakat Oğuzlar bu orduyu hemen kuşatmayı başardılar ve Kuteybe iki ay kadar bu çemberi aşamadan ve bağlı olduğu Emevilerin Irak valisi Haccac bin Yusuf Sakafi'ye haber gönderemeden kuşatma altında kaldı. En sonunda Kuteybe çemberi yarmayı başardı ve Beykent kalesini merkez yaparak etrafındaki araziyi eline geçirdi. Fakat iki ay Kuteybe'nin idaresinden sonra Beykent ahalisi isyan ederek Arapları şehirden atmayı başarıdlar. Kuteybe yeniden gelip şehri kuşatıp eline geçirdi. Fakat bu sefer şehirde bulunan eli silah tutan her erkeğin öldürülmesine emir verip bu emri uygulattı. Kuteybe bu hücumu sonunda 708'de yeniden Ceyhun Nehri gerisine çekilerek merkezi olan Merv'e döndü. Bu seferde elde edilen ganimet o kadar büyüktü ki bu orduya dahil olan Arap askerlerinin ellerine geçen ganimet bölümü ile hepsinin kendi atlarını satın alabilecek ve bakabilecek şekilde bir servet kazandıkları bildirilir. 708'de Irak valisi Haccac Kuteybe'ye yeniden Ceyhun nehrini aşarak Oğuzlara hücum etmesini emretti. Bu sefer Kuteybe akının yöneldiği bölge Buhara ve etrafı oldu. Bu hücumda akının başına geçen Kuteybe her düşman askeri kellesi getiren Arap askerine 100 dirhem altın vermeyi vadetti. Buhara Sultanı'nın Kuteybe'nin ilerleyişini durdurmak için Verdan Hüda komutasında bir orduyu üzerine gönderdi ama Kuteybe bu orduyu bozguna uğrattı ve Verdan'ın bu muharebede öldü. Hemen sonra Kuteybe ordusu Buhara'yı ele geçirdi. 709 kışinda ve ilkbaharında, Toharistan'da (şimdiki Afganistan Mezar-ı Şerif kenti yakınlarında olan) Belh şehrine karşı hücuma geçti. Arap ordusunun öncüleri şehri ellerine geçirdiler. Ellerine geçirdikleri şehri savunan askerlere karşı hiç acıma göstermeden hepsini astılar. Tabarı'ye göre asılanlar için "darağaçları şehirden 4 fersah (20 km) ileriye kadar iki sıra halinde oluşmaktaydı". Bu vahşeti duyan Kabil Emiri Kuteybe'le savaşmadan teslim olmayı tercih etti. Kuteybe bundan sonra kardeşi Abdurrahman ile kuzeyde Hazar Denizi ve Aral Gölü arasında bulunan Harezm üzerine büyük bir hücum tertip etti. Bütün Harezm'i ve Hiveyi eline geçirip 100.000 kişiyi köle olarak aldı ve o kadar sayıda da top kumaş dokumayı da ganimet olarak aldı. Harezm hükümdarı Cigan, "Hamcerd" adlı bir şehrin emiri olan kardeşi Hürrezat'a karşı ondan yardım istedi. Kuteybe bu şehir üzerine Belh valisi olan kardeşi Abdurrahman'ı gönderdi. Abdurrahman bu şehri eline geçirdi; Hürrezat'ı öldürdü ve bu şehirden 4.000 esirle geri döndü. Kuteybe Merv'e geri dönmeden bu esirlerin hepsini de öldürttü. Bu seferden sonra doğuya yönelerek Kuteybe, önceden yapılan bir anlaşma ile kabul edilmiş olan yıllık tazminatlarını ödememiş olmaları gerekçesiyle, Sogdiana bölgesini eline geçirmeye karar verdi. Kardeşi Abdurrahman ile birlikte sefere çıkarak önce Semerkand şehrini kuşattı ve çok geçmeden şehir düştü. Kuteybe şehri halkının ilk yılda 3000 köle vermesini, sonra her yıl 10 milyon dirhem tanzimat ödemesini; bütün Zerdüştlük tapınakların kapatılıp bu tapınaklarda bulunan her türlü değerli eşyanın Araplara verilmesi şartıyla sulh olmasını kabul edeceğini bildirdi. Şehirliler bütün bu şartalara razı olup bu şartları yerine getirdiler. Kuteyba Semerkand'ı fethettiğini Irak Valisi Haccac'a bildirmek için gönderdiği habere bu ganimetin beşte birini de ona gönderdi. 713'te Kuteybe Orta Asya'daki fetihlerine Fergana Vadisi'ne girerek devam etti. Fergana Vadisindeki emirlerin ordularıyla yapılan Hocent şehri civarında yapılan birkaç muharebeden sonra Fergana vadisi halkı bir yıl önce Semerkand'lıların kabul ettiği şartlarının aynı şartlarla sulh yapılmasına razı oldular. Haziran 714'te Kuteybe Fergana vadisine yeni bir sefere başlamıştı. Haccac'ın Irak'ta Vasitde olduğu haberini aldı ve seferi bırakarak Merv'e geri döndü. Muhammed bin Kasım Takafi 681 veya 685'te doğmuştu. Daha çocukken babası ölmüş ve yakın bir akrabası olan Haccac tarafından büyütülmüştü. Haccac genç Muhammed bin Kasım'ın harp sanatları öğrenmesine gayet itina göstermişti. Daha çok genç iken İran'da çıkan bir isyanı bastırmakla görvelendirilmiş ve Bin Kasım bunu çok ustalıkla başarmıştı. Bu başarısından sonra, bazı kaynaklara göre 17 diğerlerine göre 20 yaşındayken, kendine Fars eyaleti valiliği verilmiş ve (şimdi Pakistan'da bulunan) Sind ve Pencab bölgelerine hücuma geçmesi emredilmişti. Bu bölgelere daha önce "Badıl bin Tuhfa" adlı bir Arap komutan altında gönderilen bir Arap ordusu, sıcaktan, yorgunluktan ve (vitamin eksikliğinden doğan) hastalıktan dolayı, başarı kazanamadan epey bir zayiatla geri dönmüştü. 711'de Muhammed bin Kasım 6.000 kişilik Suriye Arapları ordusuyla Sind bölgesine bir akına başladı. Bu bölgeyi hızla geçip Pencap'a girip Multan şehrine kadar gitti. Haccac bu akında hiçbir şehrin kuşatmaya alınmasını ve düşmanla hiçbir muharebeye girilmemesini emretmişti. Bin Kasım devamlı olarak ordusunun ilerleyişini Haccac'a bildirmekte ve ondan emirler almaktaydı. Bin Kasım güneye yönelip Umman Denizi kenarında (şimdiki İran ve Pakistan sınırında bulunan) Makran bölgesine yöneldi ve burayı üssü yaptı. Buradan Arap ordularından alınmış esirlerin tutulduğu "Debal" (şimdiki Karaçı) adlı şehre hücum etti ve şehri kuşatmaya aldı. Bu sırada Basra ve Basra Körfezinden gelen ve Arap ordularına ıaşe, teçhizat ve ek güç getiren bir donanmayla buluşamadı. Ama kuşattığı Debal'ı, kullandığı gelişmiş kuşatma aletleri dolayısıyla, eline geçirmeyi başardı. Oradan valisi Budist olmakla beraber Sind üstüne yapılan ilk Arap seferinde Halife ordularıyla müttefiklik yapan Nerun'a (şimdi Sind'deki Haydarabad) gitti. Buradan Bin Kasım İndus Nehrinin sağ yakasından Sıvıştan (şimdiki "Nevabşah"'ın 76 kuzey-batısında olan "Şehvan") üzerine geçti. Burada Bin Kasım bir müddet ordugah kurup kaldı. Bölgede bulunan kabilelerin başkanlarını toplayıp onların desteğini sağladı. Süvari ordusunun askerlerinden vitaminsizlikten iskorbut hastalığı çekenlerin iyileşmesini, askerlerinin dinlenmesini ve atlarının besilenip yenilenmesini sağladı. Buradan İndus Nehri karşı sahile geçmeyi istemekteydi. Sind'in Hindlı hükümdarı olan Raja Dahir bunu önlemeye çalıştı. 712de Bin Kasım'ın Arap ordusu İndus'un sol yakasına geçmeyi başardı. Arap ve Sind ordusu "Raor"'da (şimdiki "Nevabşah") muharebeye giriştiler. Raja Dahir bu muharebede öldü ve Sind ordusu dağılıp çekildi. Raja Dahir'in oğlu ve yeni Sind Hükümdarı Jaisaih yeni bir ordu topladı ve Brahamanabad'da (şimdiki Lahor) Bin Kasım'ın orduna direnişe geçti. Bin Kasım Brahamanabad'ı altı ay kuşatmak zorunda kaldı. Şehir içindeki direnişçiler ikiye bölünüp bir klik Bin Kasım'a destek vermeyi kabul ettikten sonra Bin Kasım ve Arap ordusu şehri eline geçirdi. Jaisiah şehirden kaçmıştı. Ama Raja Dahir'in karısı ve iki kızı Bin Kasım ve Arap ordusunu eline esir olarak geçtiler ve Bin Kasım tarafından Halife Velid'e gönderildiler. Brahmanabad'da iken Bin Kasım, bu yeni Emevi eyaletinin organize edilip Emevi idaresinin kurulması işleri ile uğraşmaya başladı. Sind'in eski başkenti olan "Aror" üzerine yürüdü Şehir hiç çarpışma olmadan Bin Kasım'a teslim oldu. Bu sefer Bin Kasım kuzeye Multan şehri üzerine yöneldi. Tam bu sırada Bin Kasım'ın eline Halife I. Velid'den gönderilen bir emir geçti ve Halife seferin durdurulmasın emretmekteydi. Bin Kasım Multan şehrini de eline geçirdikten sonra bu emre uydu. Bin Kasım burada yeniden Arapların eline geçen bölgelerin idari reorganizasyonu üzerine odaklandı. Bu reorganizasyon bir dini hoşgörü üzerine dayanmaktaydı. Budistler ve Hindular "ehl-i kitap" olmamalarına rağmen "zimmi" olarak kabul edildiler ve Emevi halifesine sadık olup çizye ödedikçe hoşgörü ile karşılanmaktaydılar. Irak'taki idareci Haccac buna itiraz etmemişti. Bin Kasım buradan Bizansla Hindistan arasında bulunan ticaretin merkezi "Saurashtra" ve "Rajastan" üzerine hücumlara hazırlanmaktaydı. Fakat tam bu sırada Haccac'dan I. Velid'in öldüğü haberi geldi. Anadolu'da Halife'nin kardeşi olan Maslama komutasında Emevi orduları Bizanslılara karşı yıl be yıl askeri akın hücumları yaptı. Maslama önce önemli Bizans şehri ve kalesi Antioch (şimdiki Antakya)'yı eline geçirdi. Sonra Kilikya'nın (şimdiki Çukurova") surla çevrili şehirlerini birer birer Araplar ellerine geçirip Kilikya'dan Bizanslı orduları çıkardı. Sonra 707 yılında Maslama orduları Kapadokya'ya doğru giriş yaptı. "Tyana"'da (şimdi Kemerhisar, Niğde) Bizans ordularını yendi. Bu akın hücumdan çok büyük ganimet ele geçtiği bildirilir. 708'deki akınlar İç Anadolu'ya Bizans'ın Konstantinopolis'ten sonra en büyük Anadolu şehri olan (günümüzde Bolvadin yakinlarında olan) Amorium üzerine yapıldı. Maslama Amorium'u ele geçirip talan etti. 712'de önce Melitine (şimdiki Malatya) şehrini ele geçirdi ve kuzeye ilerleyerek Amasya şehrini vurdu. Sonra İç Anadolu'ya döndü. Beyşehir Gõlü kenarında bulunan {Mistia]] şehrini ele geçirip talan etti. Maslama ve Arap ordusu kişi Mistia şehrinde geçirdi. 713 ilkbaharında "Psidya'daki Antıoch" (şimdiki Yalvaç) şehrini eline geçirdi. Bu şehre yapılan zarar o kadar büyük oldu ki bir daha şehir hiçbir zaman eski haline gelemedi ve küçülüp bir harabeye döndü. Sonra bu ordu Galatya Ankara yönüne döndü. Bizans İmparatoru II. Anastasios halife Velid'e Şam'a elçi gönderip uzlaşma taleplerinde bulundu. Ama müzakereler sonuçsuz kalıp barış anlaşması imzalanamadı. Arap donanması Rodos'taki üssünde denizden Konstantinopolis'e hücum etmeye hazırlanmaya başladı. Anastasios ise Konstantinopolis'te uzun sürecek bir kuşatmaya karşı koymak için tedbirler almaya başladı. Şehin surlarının zayıf olduğu görülen tarafları tamir edilip pekiştirildi. Her hane halkına üç yıl kadar bir kuşatmayı karşılamak üzere erzak ve eşya stoku yapması emri verildi. Devlet zahire stokları ise devlet depolarını doldurup neredeyse taştı. Bizans donanmasının da yenileştirilmesi uğraşlarına geçildi. Tam bu sırada Velid'in ölümü haberi Konstantinopolis'e erişmekle beraber Bizans İmparatoru Emevi Arap hücumlarına karşı koymak için yaptığı uğraşları hafifletmedi. Mısır eyaletinden bağımsız yapılan İfrikiye eyaletinin valisi olan Musa bin Nusayr güneye doğru Kuzey Afrika'nın Akdeniz kıyılarından Atlantik Okyanus'u yönünde ilerlemeye başladı ve Sicilmassa'ya (şimdi Fas'ın Tafilatet ilinin Rissanı bölgesi) kadar ilerledi. Ceuta'da bulunan Visigot askeri valisi dolayısıyla o şehri alamadı ama Tanca'yı eline geçirdi. Karışık Hristiyan, yahudi ve mahalli dinlerde olan nüfusa İslam prensiplerini uygulamaya başladı.. Vizigot Krallığı Ceuta Kontu olan "Don Julian" Musa ile müttefik oldu ve onu İber Yarımadası'na hücuma teşvik etti. Bunun nedeni açık değildir; ya Vizigot Kralı Rodrigo'nun Don Julian karısını ve kızını kandırıp Don Julian'ın namusuna dokunmasının öcünü almak ya Dön Julian'ın Rodrigo'nun krallığı gayrimeşru şekilde ele geçirdiğini düşünmesi ya da Don Julian'ın ve varislerine Ceuta hükümdarlığının ilelebet bağışlanması olduğu ortaya atılmıştır. İspanyol kaynaklarına Dom Julian Musa'dan Berber asıllı eski kölesi olan Tarık bin Ziyad'ı bir Arap ordusu ile İber Yarımadası'na göndermesini talep etmiştir. Yine İspanyol kaynaklarına göre "Tarif" adlı bir Arap komutan 710'de 400 kişilik bir piyade ve 100 kişilik bir süvari birliği ile İber Yarımadası'nda Tarifa'deki sahile çıkmıştır. Fakat böyle bir adı taşıyan bir Arap komutanından Arap ve diğer Doğu Akdeniz tarihçileri hiç bahsetmektedirler. Bunun "Tarifa" adlı şehrin isminin açıklanması için sonradan ortaya atılıp yayılan hayal mahsulü bir mit olduğu da iddia edilmektedir. Elimizdeki Arapça ve diğer kaynaklara göre, 711 ilkbaharında Tarık bin Ziyad Don Julian'ın gönderdiği gemileri kullanarak çoğunluğu Berberlerden oluşan 1700 kişilik (günün Arap tarihçilerine göre 7.000 ile 12.000 arasında kişilik) bir ordu ile İber Yarımadası'na geçmiş ve şimdi "Cebel-i Tarık" olarak kendi adını alan bir tepe altında karaya çıkmıştır. 17. tarihçilerinden Makkari'nin bildirdiğine göre Tarık ordusu karaya çıktıktan sonra orduyu boğazdan nakleden gemileri yaktırmıştır. İslam tarihinin çok iyi bilinen ve iyi eğitim görenlerin hatırlayacağı üzere karadaki ordusuna şu şekilde bir konuşma yapmıştır: Arkanızda düşman gibi deniz, önünüzde deniz gibi düşman. Nereye kaçacaksınız? Vallahi sizin için ancak sadakat ve sabır kalmıştır. Düşmanın silahı, teçhizatı ve erzaki boldur. Sizin silah olarak ancak kılıçlarınız, erzak olarak da düşmanın elinden sahip olabileceğiniz vardır. 19-21 Temmuz 711'de Tarık'ın Arap ordusu ile Kral Rodrigo'nun Vizigot ordusu arasında birkaç gün süren bir çarpışma yapıldı. Bu muharebenin sonunda Vizigot Kralı Rodrigo öldürüldü ve Vizigot ordusu büyük bir hezimete uğrayıp dağıldı. Bu muharebenin yapıldığı mevki tam bilinmemektedir. Muharebe mevkinin adını Arap kaynakları "Vadi Bakaa" olarak; İspanyol kaynakları "Guadalete" olarak vermekteydiler. Bu muharebeden sonra Tarık İber Yarımadası güneyine girerek Kurtuba, Toledo ve Sevil şehirlerini eline geçirmiştir ve çok büyük bir ganimet serveti toplamıştır. Kendine bağlı olan bir komutan ve bir eski kölesi olan Tarık'ın bu başarılarını ve yeni kazandığı ganimet servetini çekemeyen Musa Bin Nusayr da 18.000 kişilik bir orduyla İber Yarımadası'na geçmiştir. Musa, Tarık'a İber Yarımadası'da daha fazla ilerleyip fetihler yapmamasını emretmiştir; ama Tarık fetihlerine devam etmiştir. Musa bin Nusayr ile Tarık bin Ziyat Talavare'de karşı karşıya geldiler. Musa, Tarık bin Ziyad'a buyruğunu dinlemediği gerekçesiyle askerin önünde büyük hakaretlerde bulundu ve hatta bazı kaynaklara göre onu kırbaçlattı. Musa bin Nusayr onu İspanya'daki Arap orduları komutanlığından attığını bildirdi ve yerine oğlu "Abdülaziz bin Musa"'yı vali ve komutan yaptı. Musa bin Nusayr Şam'a hemen döndü ve orada Tarık bin Ziyad'ın tutumunu halife I. Velid'e şikayet etti. I. Velid aynı zamanda Şam'a gelmiş olan Tarık bin Ziyad ile görüştü ve ona hak verdi. Fakat I. Velid Tarık bin Ziyad'ı tekrar İber Yarımadası'na geri göndermedi. Emevilerin Endülüs valisi olarak Abdülazaiz bin Musa 714-716 döneminde İspanya'da valilik yaptı ve 715'te I. Velid öldüğünde Arap orduları Akdeniz kıyılarından ilerlemekteydiler. Birçok İber Yarımadası şehri ve kalesi çok az direniş gösterdi ve hemen Arap ordularına teslim olup yerleşkelerini Arap talanlarından kurtardılar. I. Velid'in ölümünden bir yıl sonra tüm Katalonya Arapların eline geçmiş ve daha batı'da Pampalona alınmıştı. 718'de Arap orduları İber Yarımadası'nın çok büyük bir kısmını ellerine geçirmişlerdi ve kuzeydeki Pireneler'i geçmeye hazırlanmaktaydılar. Halife I. Velid bir bina yapıcısı olarak bilinmektedir. Şam'da Vaftizci Yahya'ya adanmış olan bazilikanın yerine, Emevî Camii olarak bilinen büyük bir cami yaptırırdı. Kudüs'te İkinci Halife Ömer tarafından yaptırılan küçük bir mescid yerine Emevi halifesi Abdülmelik Kubbet-üs-Sahra adlı çok ünlü binayı yaptırmaya başlatmıştır ve bundan 10 yıl sonra I. Velid bunun yanında müslümanlarca kutsal sayılan Mescid-i Aksa'yı yeniden yaptırmaya başlamış ve bu iki bina da I. Velid zamanında 705'te tamamlanmıştır. 707de I. Velid, Medinedeki Mescid-i Nebevî'nin eski binasını yıktırıp onun yerine İslam Peygamberi'nin mezarını da kapsayan daha büyük bir camii yaptırmıştır. Bu caminin büyüklüğü 84 m.x100 m. olup taştan temelleri, çatısını taşıyıp destekleyen taş sütunları ve tık tahtasından yapılmış tavanı ihtiva etmekteydi. Caminin duvarları, aynı halife tarafından yaptırılan Şam'daki Büyük Emevi Camii'nin ve Kudüs'teki Kubbet-üs-Sahra'nın üzerilerinde bulunanlara benzer, mozaiklerle kaplıydı. Bunları özel Mısır'dan getirilen Kipti ve Bizanslı mozaik ustaları tarafından yapıldığı bilinmektedir. Caminin içinde kıble duvarı önünde üzerinde küçük bir kubbe bulunan bir mihrap vardır. Caminin avlusunun ortası açık olup avlunun dört yanında kapalı galeri ve avlunun dört köşesinde de dört minare bulunmaktadır. Brian Grazer Brian Grazer (12 Temmuz 1951, Los Angeles, Kaliforniya) Oscar ve Emmy ödüllü Amerikalı film ve televizyon yapımcısıdır. Ron Howard ile birlikte Image Entertainment'ın kurucusudur. Yapımcılığını yaptıkları filmler arasında "Akıl Oyunları", "Apollo 13", "American Gangster ", "The Da Vinci Code", Angels & Demons", Cinderella Man, "The Changeling", "Frost/Nixon ve "İyi Bir Yalan" bulunmaktadır. 2007 Mayıs'ında Grazer Time dergisinin Dünyanın En Etkili 100 Kişisi listesinde yer almıştır. Ulvi Uraz Ulvi Uraz, (d. 13 Şubat 1921 - ö. 25 Mayıs 1974), Türk tiyatro, sinema oyuncusu ve yönetmen. Kurduğu topluluklarda Türk tiyatrosunun birçok tanınmış oyuncusunu yetiştirmiştir. Ankara Devlet Konservatuvarı Tiyatro Bölümü'nü 1943'te bitirdi. Aynı yıl Tatbikat Sahnesi'nde Shakespeare'in "Julius Caesar" oyununda sahneye çıktı. 1948'de Ahmet Kutsi Tecer'in "Köşebaşı" oyunundaki "Beybaba" yorumuyla dikkati çekti. 1949'a değin Tatbikat Sahnesi'nde, daha sonra da Ankara Devlet Tiyatrosu'nda çalışırken bir yandan da konservatuvar da ders verdi. 1953'te karısı piyanist Selçuk Uraz ile birlikte devlet tarafından Fransa'ya gönderildi. Geri dönüşlerinde Türkiye Komünist Partisi (TKP) üyesi oldukları gerekçesiyle tutuklandılar. Uraz, serbest kaldıktan sonra, 1958'de Dormen Tiyatrosu'nda André Roussin'in "Nina"sında yeniden sahneye çıktı ve bu oyundaki yorumuyla İlhan İskender Armağanı'nı kazandı. 1959'da İstanbul Şehir Tiyatroları'na geçti ve Muhsin Ertuğrul'un sahneye koyduğu "Hamlet"'te Polonius rolünü oynadı. Daha sonra Dost Oyuncular adını verdiği kendi topluluğunu kurdu ve 1961'de Haldun Taner'den "Günün Adamı" ve Eugène Marin Labiche'ten "Para İsteme Benden" oyunlarıyla perdelerini açtı. Topluluk etkinliklerini daha sonra Ulvi Uraz Tiyatrosu adıyla sürdürdü. Uraz, 1965'te, Haldun Taner'in "Gözlerimi Kaparım Vazifemi Yaparım" oyunundaki "Vicdani" rolüyle ikinci kez İlhan İskender Armağanı'nı kazandı. Site Tiyatrosu ve Küçük Sahne'de oyunlar sahneleyen topluluğun, Uraz'ın sahneye çıktığı öteki oyunları arasında Oktay Rifat'tan "Zabit Fatma'nın Kuzusu" (1965) ve Rıfat Ilgaz'dan "Hababam Sınıfı" (1966) sayılabilir. Topluluk Uraz'ın ölümünden kısa bir süre önce dağıldı. Özellikle Türk yazarlarının oyunlarının sahnelenmesini destekleyen Uraz, ayrıntılara yönelik oyun tarzıyla hem karakter rollerinde, hem de komedi rollerinde başarılı olmuştu. Başlangıçta Devlet Tiyatrosu'nda karakter rolleriyle tanınmış, İstanbul'a gittikten sonra da yumuşak ve ölçülü oyunuyla iyi bir komedi sanatçısı olduğunu kanıtlamıştı. Uraz, tiyatro sanatçılığının yanı sıra sinema oyuncusu olarak da çalışmıştı. 1960'ta "Denize İnen Sokak" filmindeki rolüyle İzmir Belediyesi'nin Fuar Ödülü'nü kazanmış, "Yarın Bizimdir" filmindeki rolüyle de 1964 Antalya Altın Portakal Film Festivali'nde "En İyi Yardımcı Erkek Oyuncu" seçilmişti. Rol aldığı öteki filmler arasında "Dişi Kurt" (1961), "Yarın Bizimdir" (1963) ve "Murtaza" (1966) sayılabilir. 25 Mayıs 1974 tarihinde hayatını kaybetti. Uraz'ın ölümünden sonra karısı tarafından her yıl en iyi yönetmene ve oyuncuya verilmek üzere Ulvi Uraz Tiyatro Ödülleri konmuştur. Lech Nehri Lech Nehri, ("Licus", "Licca") Avusturya ve Almanya'dan geçen bir akarsudur. Tuna Nehri'nin sağ kollarından biri olan nehir 264 kilometre uzunluktadır ve 2.550 kilometrekarelik bir havzaya sahiptir. Kaynağı tam olarak Avusturya'nın Vorarlberg ili sınırları içinde kalır. Nehir burada Alp Dağları üzerinde 1865 metre yükseklikte Formarinsee adı verilen bir gölden doğar. kuzey-kuzeydoğu yönünde akarak, Almanya sınırları içine girer ve 12 metre yüksekliğinde bir şelâle oluşturarak dar bir boğaza girer. Alplerden çıktıktan sonra Fussen'deki ovalara girer. Nehir, Almanya'nın Bavyera eyaletinde Füssen şehrinden geçer ve burada da bir şelâle oluşturur. Tuna Nehri ile birleşmeden önce pek çok şehirden daha geçer ve Wertach Nehri'ni alır. Nehrin kıyıları pek çok önemli tarihî olaya da sahne olmuştur. Wertach Nehri Wertach Nehri, Almanya'nın güneyinde Bavyera eyâletinde bulunan bir akarsudur. Lech Nehri'nin sol kollarından biridir. Toplam uzunluğu 151 kilometredir. Wertach Nehri, Alp Dağları'nın kuzeyinde doğar. Wertach, Nesselwang, Marktoberdorf, Kaufbeuren, Schwabmünchen ve Bobingen şehirlerinden geçere kuzeye doğru bir yol izler. Augsburg'da Tuna Nehri'nin bir kolu olan Lech Nehri'ne katılarak sularını Karadeniz'e dek ulaştırır. Sarah McLachlan Sarah Ann McLachlan, 28 Ocak 1968'de doğmuş Kanadalı müzisyen, vokal ve bestekâr. En çok satılan albümü aynı zamanda 4 Juno ödülü, ve 2 Grammy ödülü aldığı "Surfacing"' 'dir. McLachlan 21 defa Juno Ödülü için aday gösterildi ve 8 defa kazandı. 1992'de, "Into The Fire" şarkısının videosu en iyi müzik videosu seçildi. 1998'de, "Yılın Kadın Vokalisti", "Yılın Bestekârı" (Pierre Marchand'la birlikte),"Building A Mystery" ile "Yılın Single'ı" , ve "Surfacing" ile "Yılın Albümü" ödüllerini aldı. 2000'de, "Uluslararası Başarı" ödülünü aldı ve 2004'te "Afterglow" ile "Yılın Pop Albümü" ödülünü aldı ve yine "Yılın Bestekârı" ödülünü Pierre Marchand ile paylaştı. ("Fallen", "World On Fire", ve "Stupid" single'ları ile) Aynı zamanda üç defa Grammy Ödülü kazandı. 1997'de "Building A Mystery" ile "En İyi Kadın Pop Vokal Performansı", ve yine 1999'da "I Will Remember You"nun canlı versiyonu ile aynı ödülü aldı. Aynı zamanda "En İyi Enstrümental Pop Performansı" ödülünü 1997'de "Last Dance" ile aldı. Odalık Odalık Osmanlı saraylarında bulunan çeşitli bölgelerden savaş tutsağı olarak ülkeye getirilmiş ya da padişaha armağan edilmiş kadın kölelere verilen addır. Cariyelik ile padişahın eşi statüsüne yükselme şansları olan bu kadınlardan Osmanlı hareminde onlarca bulunurdu. Görevleri padişaha hizmet sunmaktan çok valide sultanlarla ve cariyelerin gereksinimleri ile ilgilenmek olan bu kadınların cariyelik statüsüne yükselmesi de mümkündü. Odalıkların büyük çoğunluğu başta Gürcistan olmak üzere Kafkasların farklı bölgelerinden saraya getirilmekteydiler. Genelde, odalıklar padişah tarafından hiçbir zaman görülmezdi. Odalıkların gözetim ve denetimini valide sultan yapardı. Eğer bir odalık çok güzel ise ya da şarkı söyleme, dans etme, müzik aleti çalabilme gibi yetenekleri varsa cariye olabilmesi için özel bir eğitim süreci içine sokulurdu. Bu süreç sonunda hareme cariye olarak seçilirse sultana cinsel yönden hizmet etmeye hazır duruma gelmiş olurdu. Sultan tarafından seçilir ve sultanla bir gece geçirirse yeniden statüsü yükselirdi. Genelde bu kadınlar, dans, şarkı söyleme ya da seksüel sanatlarda olağanüstü bir yetenekle padişahı etkilememişlerse, sultanı yalnızca bir kez görürlerdi. Padişah ile olan birlikteliğinde gebe kalabilirse padişahın eşlerinden biri olurdu. Batı kültüründe, 19. yüzyıl boyunca harem yaşamı ve odalıklar sanatsal hareketlerde ortak tema hâline geldi. Oryentalizm adı ile anılmaya başlanan bu sanat akımı içinde haremi hiç görmemiş olan sanatçılar hayallerindeki Osmanlı haremini anlatan erotik eserler verdiler. Odalıkların ana temayı oluşturduğu sanatsal çalışmalarda "odalık" terimi batı dillerine "odalisque", "odahlic", "odalisk", "odaliq" gibi biçimlerde girdi. GÃ¢vur Gâvur, Türkçede Müslüman olmayan kişileri belirtmek için kullanılan bir sıfattır. Osmanlı Devleti döneminde Farsça "gebr" sözcüğünden Türkçeye girmiş ve bu dönemde gayrımüslimleri, özellikle de Rumları nitelemek için kullanılmıştır. 1856 yılında Osmanlı Devleti içinde ilan edilen ve Osmanlı Devleti bünyesinde yaşayan, hangi dinden olursa olsun herkesin birbiriyle eşit haklara sahip olmasını öngören Islahat Fermanı ile birlikte, "Gâvur" sözcüğünün de içinde bulunduğu pek çok küçük düşürücü kelime yasaklanmıştır. Sözcük Farsçadan ilk alındığında aşağılama ve hor gösteren bir anlam içermekteyken toplum arasında hızla yayılmış ve Arapça "kâfir" sözcüğü ile eşanlamlı olarak kullanılmaya başlanmış, hakaret güden anlamını büyük oranda korumuştur. "Gâvur" sözcüğü Türkçe üzerinden Balkanlardaki pek çok toplumun da diline girmiştir. Bu sözcüğe Bulgarcada "Gyaur", Rumencede "Ghiaur", Sırpçada ve Hırvatçada "Kaurin", Arnavutçada ise "Kaurr" denmiştir. Tarihe Bin Canlı Tanık Tarihe Bin Canlı Tanık, Tarih Vakfı tarafından gerçekleştirilen sözlü tarih projesi. Tarihe Bin Canlı Tanık kapsamında, 70 yaş üzeri 1000 kişi ile sözlü tarih çalışması yapılmıştır. Tarihe 1000 Canlı Tanık projesi ile, toplumun farklı kesimlerinden, kültürel gruplarından ve sektörlerinden belli sayıda kişinin anı ve tanıklıklarının yer alacağı ulusal bir sözlü tarih arşivinin oluşumu amaçlanmıştır. Proje kapsamında görüşme yapılan ana toplumsal gruplar şöyledir; Yaptırım Hukukun herkes bakımından bağlayıcı olması gerekir. Kişiler bazen olması gereken gibi davranırlar bazen de bu düzeni bozarlar. Hukukun var oluş nedenlerinden biri de bu noktada başlar. Yani toplumun düzenini korunması durumu.Devreye giren hukuk , hukuku çiğneyen kişinin bu yanlış davranışlarına engel olur ve o kişiyi bu kurallara uymaya zorunlu kılar. Yaptırım(Müeyyide) bir hukuk kuralına aykırı davranılmasının sonucunda yol açılan zararın ortadan kaldırılmasını amaçlar. Kısaca yaptırım "Bir hukuk kuralına aykırı davranılması halinde hukuk düzenince öngörülen sonuç"tur. Yaptırım bir hukuk kuralını diğer sosyal düzen kurallarından ayırır. Kelime anlamı Zorla Yaptırma demektir. (Zorla Yaptırma) Hukuk kuralına uymayan kişiye kuralın zorla uygulatılmasıdır. Ör: Yıkım emrine direnen kişilerin evlerinin zorla boşaltılması, boşanan eşin çocuğu mahkeme kararına rağmen diğer eşe vermemesi veya göstermemesi durumunda bu durumların zorla sağlanması. Cebri İcra yoluna gidebilmek için hukuk kuralına bir kez uymamak yeterli değildir. Kişinin uymamakta ısrar etmesi yani direnmesi gerekir. Direnim’in anlaşılabilmesi içinse kişinin önce bir kez uyarılması gerekir. Ör-1: Elektrik faturasını ödemeyen kişiye yazı bırakılması. Ör-2: Askere gitmeyen bir kişiye çağrı yapılması gibi (Bu örnekte TRT’den ilanen herkese ortak çağrı duyurusu okunur.) Not: Cebri İcra bir ceza değildir. Ceza kimi durumlarda ayrıca ek olarak uygulanabilir. Cebri İcra dar anlamda ise borcunu ya da mükellefiyetini ödemeyen borçlunun devlet gücü aracılığıyla zorla borcunu yerine getirmeye mecbur edilmesidir. İki çeşit icra vardır.Bunlar bireysel icra ve toplu icralardır. Bireysel icrada alacaklının ya da alacaklıların talebi ile haciz yoluna gidilir. Borçlunun mallarına el koyularak satılır ve alacaklılara alacağı miktar ödenir para artarsa borçluya verilir. Toplu icrada ise alacaklılara tanınan ayrı bir yol kullanılır yani iflas yolu. Alacaklıların alacaklarını karşılayamayan borçlu muflis durumuna düşer ve eşyaları iflas masasına gider ve satışa çıkartılır. Borçlu ve alacaklı arasında mahkeme tarafından da onaylanan borcun miktarı ve ne şekilde ödeneceği gibi ayrıntıların var olduğu bir anlaşmaya "konkordato" denir. İcra-i Takip: Borcunu ödemeyen borçlunun devlet gücü aracılığıyla borcunu ödemeye zorlanmasıdır. Haciz borcunu karşılayacak kadar mal varlığına el konulmasıdır. Haciz uygulaması Cebri İcra’nın bir türüdür. İhtar: Borcunu ödemeyen kişinin uyarılmasıdır. İhtar için borcun vadesinin gelmiş olması şarttır. Vade dolmadan yapılan uyarılar hukuken sonuç doğurmaz. İhtardan sonra genel olarak 7 gün (veya sözleşmede önceden belirlenmiş farklı bir süre) beklenir. Bu süreden sonra ikinci bir ihtara gerek olmadan İcra-i Takip için İcra-İflas dairesine başvurulabilir. İhtar sözlü de olabilir ancak yazılı olması (“İhtarname”) ispatı kolaylaştırır. İhtarların tebliğinde Tebligat Kanunu geçerlidir. İhtar gerekli koşullarda kişinin adresindeki kapıya bırakılarak ve hatta ilanla bile yapılabilir. Örneğin yurtlarda kalan öğrencilere panoda ihtar kağıdını alması gerektiği duyurularak ihtar yapılmış sayılabilir. Protesto: Tacirlerin ticari işlerinde ihtarı yazılı yapmaları gerekir. Noter kanalıyla yapılan bu ihtara Protesto adı verilir. (Protesto Çekmek) Tazminat, bir kişinin bir hukuk kuralına veya yaptığı herhangi bir sözleşmeye uymama sonucunda sebep olduğu maddi zararı ödeme yükümüdür. Maddi tazminat , zarar gören kişinin mal varlığındaki irade dışı eksilmenin zarar veren tarafından ayni veya nakdi olarak ödenmesi yükümlülüğüdür.(Bir kimsenin vücut tamlığına verilen zararın giderilmesi sadece nakdi yolla giderilebilir.)Manevi tazminat ise zarar görenin iradesi dışında meydana gelen eksilme sebebiyle çekilen manevi üzüntülerin, ıstırap ve acıların dindirilmesi ve telafisi için zarar veren tarafından ödenmesi gerekli bir miktar paradan ibaret bir tazmin şeklidir. Manevi tazminat toptan ödenir. Bir işlemin hukuk kurallarının öngördüğü şekil ve şartlara uyulmadan yapılması halinde karşılaşılan yaptırımdır. Kurulmuş olan bir hukuki işleme , kanun koyucunun tarafların istediği hüküm ve neticeleri bağlamamasıdır. Bazı kaynaklarda iki farklı başlık altında incelenir. Hukukun yapılmasını istediği şekilden farklı bir şekilde yapılan hukuka aykırı bir işlemin sonuçlarının kısmen veya tamamen ortadan kaldırılmasıdır. Hükümsüzlüğün yaptırımı sebeplerinin ağırlığına göre çeşitli türlere ayrılmıştır: a. Yokluk: İşlem hiç oluşmamış kabul edilir yani yok sayılır. Hukuki işlemin kurucu unsurları eksiktir. "Yokluk" en ağır geçersizlik türüdür. Ör: Resmi görevliden başkasının kıydığı nikah. Tapu dairesinden başka bir yerde satışı yapılan ev. b. Butlan: Bir hukuki işlemin kurucu unsurlarının tamam olması ve fakat işlemin geçerlilik şartlarından bazılarının olmamasıdır. Bir sözleşmenin , emredici hukuk kurallarına veya ahlaka , kamu düzenine veya kişilik haklarına aykırı bulunması halinde söz konusu olur. Ayırt etme gücü olamayanın yapmış olduğu sözleşme de butlanla sakattır. Hukuki işlem oluşmuş sayılır ama sonuçları ortadan kaldırılır. Ör: Yaşı küçük kişilerin yaptığı resmi evlilik. Bu durumda işlem yapılmıştır ama açılan dava ile evlilik sonlandırılır. Butlan 2’ye (bazı kaynaklara göre 3’e) ayrılır. - Mutlak Butlan: İşlemin (veya sözleşmenin) tamamının geçersiz olmasıdır. Fark edildiğinde kamu otoritesi tarafında isteğe bağlı olmadan ortadan kaldırılır. - Nisbi Butlan: [Bazı Kaynaklarda bir tür olarak yer almaz.] İşlemin, taraflardan birinin istediği takdirde ortadan kaldırılmasıdır. Talebe bağlıdır. Bu nedenle “İptal Edilebilirlik” de denir. - Kısmi Butlan: Hukuki işlemin ve sözleşmenin sadece bir bölümü geçersizdir."Eksiklik" de denilir ve yapılan sözleşmede , sözleşmenin tüm gereklerinin yerine getirmemesi durumudur. Hukuka aykırı olarak (yanlış alınmış) idari bir kararın ortadan kaldırılmasıdır. Belli bir süre içinde istenmesi koşuluyla bir işlemin yapıldığı andan itibaren ortadan kaldırılmasına olanak tanıyan bir yaptırım şeklidir. İdare Mahkemelerine açılan İptal Davaları ile karara bağlanır. Ör: Disiplin Cezası alan bir öğrenci veya memur kararın yanlış olduğunu düşünüyorsa İdare Mahkemesine İptal Davası açabilir. İstisnalar hariç İdari Dava açma hakkı 60 gün içinde kullanılmalıdır. Aksi halde bu hak yitirilir. Hukuk kurallarına aykırı olarak yapılmış bir idari işlem , bu yüzden menfaatleri zedelenen kişilerin talep etmesiyle görevli yargı makamlarınca ortadan kaldırılır. İdare aleyhinde açılacak davalar iki grupta toplanır.Bunlar İptal ve Tam yargı davalarıdır. Ceza, kanunun suç olarak nitelediği bir eylemin karşılığı olarak öngörülen caydırıcı yaptırımdır. Hukuk kurallarına aykırı davranışların bir kısmı suç sayılır. Bu davranışın yaptırımı kişilerin cezalandırılmasıdır. Suçların boyutlarına göre farklı cezalar mevcuttur. Suç işlenmesiyle ilişkisi olan eşyanın , suç işlenmesinde kullanılan ya da bu amaçla hazırlanan veya suçtan dolayı ortaya çıkan suç ürünü olan eşyanın mahkeme kararıyla Devlet hazinesine mal edilmesidir. Binnur Kaya Binnur Kaya (19 Nisan 1972, Ankara), TÃ¼rk oyuncu. Aslen Elazığlıdır. 1995 yılında Bilkent Üniversitesi Müzik ve Sahne Sanatları Fakültesi Tiyatro Bölümü'nü bitirdi. Hemen ardından İstanbul'a yerleşen Kaya, Ankara Sahnesi ve Karatahta isimli çocuk tiyatroları ve Bakırköy Belediye Tiyatrosu'nda çalıştı. İlk televizyon dizisi "Kaynanalar"'dır. Beşiktaş Kültür Merkezi oyuncu kadrosuna katıldı. 2007-2008 sezonunda "Avrupa Yakası" komedi dizisinin kadrosuna dahil oldu. 2010'da ""Vavien"" filmindeki rolüyle 42. Sinema Yazarları Derneği Ödülleri'nde ve 3. Yeşilçam Ödülleri'nde En İyi Kadın Oyuncu ödüllerini kazandı. 2014 yılında ise 41. Magnum Altın Kelebek Ödülleri'nde "Aramızda Kalsın" adlı dizideki rolü ile En İyi Kadın Komedi Oyuncusu Seçilmiştir. Bas konuş Bas Konuş, 2G'nin ileri sürümleriyle birlikte ortaya çıkmış olan PushToTalk teknolojisinin Türkçe karşılığı olarak kullanılır, kullanıcılara telsiz benzeri iletişim imkânı sunar. PushToTalk teknolojisinde, cep telefonu kullanıcısı başka bir kişiyle konuşmak için bir tuşa basar, konuşur ve tuşu bırakır. Tuşu bıraktığı andan itibaren karşı tarafın cevap verme hakkı vardır. Tuşa basılmadığı zamanlarda iki kullanıcı arasında herhangi bir mesaj gidip gelmez. PushToTalk, ses iletimi için saniyede 1.2 kbit'e kadar inebilen ses sıkıştırma biçimleri kullanır, dolayısıyla 1 dakikalık konuşmanın veri olarak maliyeti en fazla 9 KB olmaktadır. Türkiye'deki operatörler ise KB başına en fazla 0.2 kuruş civarında bir ücret talep etmektedir, dolayısıyla bir saat boyunca PushToTalk kullanmanın maliyeti en fazla 12 kuruş olacaktır. Türkiye'de Vodafone Türkiye bu teknolojiyi "Akıllı Bas Konuş", Turkcell ve Türk Telekom ise "BasKonuş" olarak duyurmuştur. Chichén Itzá Chichen Itza (ya da okunuşuyla Çiçen İtza), Meksika'nın Yucatán Yarımadası'nda, Valladolid ve Mérida arasında yer alan, Kristof Kolomb öncesi dönemde kurulmuş bir İtza Maya kentidir. Muhtemelen bir dönem Yucatan’ın dini merkezi olmuştur. Günümüzde Meksika’nın en çok ziyaret edilen ikinci arkeolojik sit alanıdır. Chichen-Itza’daki El Castillo (kale) adıyla tanınan Kukulkan (Kukuul Kaan) piramidinin yüksekliği üst platforma nazaran 24 m'dir. (10. yüzyıl sonunda yüksekliği 40 m olan Uxmal'daki piramitten daha alçaktır.) 7 Temmuz 2007'de seçilen dünyanın yeni yedi harikasından biridir. Efsaneye göre kent 10. yüzyılda Quetzalcoatl önderliğindeki Toltekler'ce alınmıştır. Kentteki önemli yapılar şunlardır: Lorenzo Lauria Lorenzo Lauria, Dünya Briç Şampiyonu olan İtalyan Milli takımının üyesi. Dünya briç masterpoint birincisi. Ortağı Alfredo Versace. Takım arkadaşları Fulvio Fantoni, Claudio Nunes, Norberto Bocchi ve Giorgio Duboin. Venedik Taciri (film, 2004) Venedik Taciri (), 2004 yapımı Shakespeare'in aynı isimli tiyatro oyunundan uyarlama sinema filmi. Shakespeare'in tiyatro oyunlarından İngilizce yapılmış ilk uzun sesli filmdir. Diğer birçoğu televizyon için yapılmış video kaseti prodüksiyonlarıydı. 16. yüzyılın sonlarında Venedik'te Antonio adlı bir tüccar, mallarının denizde kalmasıyla paraya sıkışır ve kötü nüyetli bir Yahudi tefeci olan Shylock'tan para ister. Shylock, kızı bir Hristiyan'la evli olduğu için ona karşı bir kin beslemektedir. Sevdiği kız Bassanio için bu parayı bulmaya çalışan Antonio'nun isteğini Shylock hoş karşılar. Ona üç ay vadeli, faizsiz borç verir ancak paranın ödenmemesi durumunda şartlar çok ağırdır. Portia ise Bassani'nun arkadaşını bu zor durumdan kurtarabilmek için kolları sıvar. Al Pacino'nun harikulade bir karakter oyunu sergilediği Yahudi tefeci "Shylock"'un mahkeme sırasında gerçekleşen zıt geçişleri, haklıyken haksız duruma düştüğü anda su yüzüne çıkan zihinsel bunalımı büyük bir ustalıkla izleyiciye yansıtması filmin akılda kalan en önemli enstantanelerinden biridir. Bir diğeri de, yine Shylock'un, Antonio ile ilgili zorladığı ve ısrar ettiği yasal yolu, kendisini bu kararından vazgeçirmeye çalışanlara karşı savunduğu sırada sarfettiği sözler, dışarıdan tarafsız gözle bakan herkesi kendi davasında ona hak vermeye teşvik edici türdendir. Birkaç kat fazlası kendisine önerilmesine rağmen, Antonio'nun etinden son ana kadar vazgeçmemesi, 16. yüzyılda din faktörünün ve dinler arası acımasız ilişkilerin sembolize edildiği dikkate değer bir figür olmuştur. Shakespeare'in komedyalarında işlemeyi sevdiği motiflerden biri olan, kişilerin karşı cinsin kılığına girerek olayların seyrini etkilemesi veya değiştirmesi, tıpkı Onikinci Gece'de Viola'nın yarattığı gibi burada da öyküye güzel bir hava kazandırmıştır. Filme ismini veren Venedik Taciri'ni oynayan Jeremy Irons (Antonio), tam bir karakter oyunu sergilemiştir. Sergilediği oyundan çok, dostluk ve dostlar için yapılabilecekler üzerine derin mesajlar veren Antonio, filmin sonuna doğru Bassanio ile Portia aşkına, Bassanio tarafında kefil olmuş, film boyunca bir önceki kefaletinin bedelini ödemesine rağmen ikinci bir seferde de kefil olmaktan kaçınmaması ve Portia tarafından da bu kefalete değer verilmesi, Antonio'nun birleştirici ve güven sağlayıcı yönünü pekiştirmiştir. En önemli karakterlerden biri olan "Portia" rolünü üstlenen Lynn Collins, başlangıçta kendisine karşı duyulan endişeyi boşa çıkarmış ve başarılı bir performans sergilemiştir. Gerek temsil ettiği karakterin en önemli ipuçlarından birini verecek olan, Bassanio'nun kutu seçimi yaptığı sırada sergilediği davranışlar, gerek de avukat kılığında mahkeme salonunda takındığı yüz ifadesi ve beden dili hakimiyeti buna örnek olarak gösterilebilir. 16. yüzyılda yaşayan soylu bir kadının sahip olduğu geleneksel donuk, durgun, mesafeli ve şımarık tavır ve davranışlar yerine kendisini görmeye gelen soylular ile girdiği güleryüzlü diyaloglar ve karşılarında sergilediği duruş, bu anlamda farklı bir çizgiye yerleştirilebilir; zira geleneksel duruştan bir sapma teşkil eder. Ancak Bassanio karşısında kendini ifade ediş tarzını, Portia'nın Bassanio'ya karşı en başından beri kayıtsız olmamasına bağlamak mümkündür. Aşk Her Yerde filminde canlandırdığı uçarı İngiliz delikanlısı Colin'e karşı Kris Marshall, bu kez, Bassanio'nun tüm bu macerasında en yakınında bulunan arkadaşı "Gratiano" olarak farklı bir rolde izleyenlerin karşısına çıkmaktadır. Bassanio'nun Portia'ya bağlılık sözü verdiği sırada kendisi de Portia'nın yardımcısı ile evleneceğini açıklar. Bassanio'nun gerisinde kalmakla beraber filmi tatlandıran rollerden biridir. Fulvio Fantoni Fulvio Fantoni, (d. 9 Kasım 1963) Dünya Briç Şampiyonu olan İtalyan Milli takımının üyesidir. Ortağı Claudio Nunes'dir. Takım arkadaşları Lorenzo Lauria, Alfredo Versace, Norberto Bocchi ve Giorgio Duboin'den oluşmaktadır. Dünyanın Yeni Yedi Harikası Dünyanın Yeni Yedi Harikası, İsviçre'de bir organizasyon tarafından cep telefonu ve internet aracılığıyla yapılan bir oylama sonucunda, Dünyanın Yedi Harikası'na alternatif olarak seçilmiş ve 7 Temmuz 2007 tarihinde açıklanmıştır. UNESCO ise bu seçimi, oy kullananların şahsi görüşlerini yansıttığı gerekçesiyle desteklemediğini ve klâsik Dünyanın Yedi Harikası listesinin korunmaya ve benimsenmeye devam edileceğini açıklamıştır. İsviçre merkezli New7Wonders Vakfı'nın, dünyanın yeni 7 harikasını belirlemek için başlattığı yarışmaya aralarında Ayasofya'nın da bulunduğu 21 finalist eser katıldı. Dünyanın dört bir yanından yaklaşık 100 milyon kişi cep telefonu ve Yeni Yedi Harika adlı internet sitesinde 6 yıl boyunca oy kullanarak dünyanın yeni 7 harikasını seçti. Cep telefonu ve internet oylarıyla belirlenen dünyanın yeni 7 harikası, Portekiz'in başkenti Lizbon'da ilan edildi. Dünyanın Yeni 7 Harikası; Ürdün'deki Petra Antik Kenti, Çin Seddi, Brezilya'daki Kurtarıcı İsa Heykeli, Peru'daki Machu Picchu Antik Kenti, Meksika'daki Chichen Itza Piramidi, İtalya'nın Roma kentindeki Kolezyum ve Hindistan'daki Tac Mahal anıtmezarı şeklinde sıralandı. Thierry Henry Thierry Daniel Henry (d. 17 Ağustos 1977, Essonne), Antiller asıllı Fransız eski futbolcudur. Henry, gençlik yıllarında yerel takımında oynadığı ve büyük umut vadeden bir futbolcu olduğunu gösterdiği Paris'in varoş semtlerinden olan Les Ulis, Essonne'da doğdu ve yetişti. AS Monaco tarafından yetenekleri fark edilen Henry'le hemen sözleşme imzalandı ve Henry profesyonel anlamda sahalara ilk olarak 1994'te adım attı. Sergilediği güzel grafik onu İtalya şampiyonu Juventus'a transfer olmadan önce Fransa millî futbol takımına kadar yükseltti. Arsenal'e 10,5 milyon £'e transfer olmadan önce kanatta sergilediği performansla düş kırıklığı yaratan bir sezon geçirdi. Henry, Arsenal'da iken adını dünya çapında bir üne kavuşturdu. İlk başlarda Premier League'de güçlük çekmesine karşın Henry hemen hemen her sezon Arsenal’ın en golcü oyuncusu olmayı başardı. Danışmanı ve koçu Arsène Wenger'in uzun süreli yönlendirmeleri sonucunda Henry çok üretken bir futbolcu haline geldi ve Arsenal'ın boy gösterdiği tüm turnuvalarda ve Premier Lig'de toplam 226 golle en önemli golcüsü oldu. Fransız golcü diğer takım arkadaşlarıyla iki Premier League şampiyonluğu ve üç de FA Kupası kazandı. İki kez FIFA Dünya'da Yılın Oyuncusu Ödülü'ne aday olarak gösterilen Henry iki kez İngiltere'de Yılın Futbolcusu Ödülü ve üç kez de Futbol Yazarları Derneği Yılın Futbolcusu Ödülü'nü kazanma başarısını gösterdi. Henry Arsenal'daki son 2 yılını kaptan olarak geçirdi ve takımını 2006 UEFA Şampiyonlar Ligi Finali'ne sırtladı. Haziran 2007'de Arsenal'la geçirdiği 8 yıldan sonra Barcelona'ya 24 milyon €'ya transferi gerçekleşti. Katalan ekibiyle ilk başarısını 2008-2009 sezonunda ligi, kupayı ve Şampiyonlar Ligi'ni kazanarak üçlü bir zafer şeklinde elde etti. Temmuz 2010'da ise New York Red Bulls'la sözleşme imzaladı. Henry, Red Bulls'ta oynadığı bir dönem Arsenal'de kiralık olarak forma giymiştir. Henry, Fransa millî futbol takımı bünyesi altında FIFA '98 ve Euro 2000'i kazanarak benzer başarılara imza attı. Ekim 2007'de, Michel Platini'nin Fransa'nın en golcü oyuncusu olma rekorunu elinden aldı. Kendi deneyimlerinden ötürü Henry, futbolda ırkçılıkla mücadele eden bir birey konumundadır. Henry Nike, Reebok, Pepsi, Renault, Gillette gibi kuruluşların reklamlarında yer almıştır. Henry Antiller kökenli bir oyuncudur. Babası Antoine, Guadeloupe ve annesi Maryse de Martiniquelidir. Henry, zorluklarına karşın iyi futbol olanaklarının bulunduğu Paris'in aşırı kentleşmiş ve ağır bir çevreye sahip Les Ulis ilçesinde doğdu ve burada yetişti. Sporcu, altı yaşında bir çocuk olarak iyi bir potansiyeli olduğunu gösterdi ve bu potansiyeli onu, Claude Chezelle'in girişimiyle yerel bir takım olan CO Les Ulis'e alınmasını sağladı. Babası Henry'ye takımla çalışmalara katılması için baskı yaptı, tüm bunlara karşın genç yetenek futbolla iç içe görünmüyordu. Henry 1989'da US Palaiseau takımına girdi, ama bir yıl sonra babası kulüple bozuşunca Henry de iki yıllığına ES Viry-Châtillon kulübüyle anlaştı. US Palaiseau çalıştırıcısı, Henry'nin gelecekteki akıl hocası Jean-Marie Panza, onu yakından izlemeye aldı. 1990'da Monaco, Henry'yi bir karşılaşmada izlemesi için Arnold Catalano adlı gözlemcisini gönderdi. Henry takımının 6-0 kazandığı karşılaşmada gollerin tümünü kendi attı. Catalano Henry'ye seçmelere bile girmeden Monaco'ya katılması için teklifte bulundu. Catalano ayrıca Henry'nin Fransa'nın en seçkin futbol yüksek okullarından biri olan Clairefontaine'i bitirmesini istedi. Okul notlarının düşük olmasından dolayı yöneticide güvensizlik oluştu ve onu almak istemedi. Bunca olumsuzluklara rağmen Henry'nin akademiyi bitirmesine izin verildi ve Arsène Wenger'in Monacosu'na genç oyuncu olarak girdi. Daha sonra Henry profesyonel olarak Monaco'yla sözleşme imzaladı ve sahalara ilk kez 1994'te adım attı. Wenger, Henry'yi sol kanata koydu, çünkü Henry'nin top sürüşüyle, kendine özgü top kontrolü ve becerisiyle kanattaki defans oyuncularına karşı ortadaki defans oyuncularından daha etkili olacağına inanıyordu. Monaco'yla ilk sezonunda Henry 18 karşılaşmada ağları üç kez havalandırabildi. Wenger, Henry için en iyi yeri aramayı sürdürdü. Teknik direktör, Henry'nin kanatta oynaması yerine forvette oynamasının daha doğru olacağından tam olarak emin değildi. Çalıştırıcısının eğitmenliğinde Henry, 1996 yılında Fransa'da Yılın Genç Futbolcusu Ödülü'nü aldı. Henry'nin olağanüstü çabaları kulübü Monaco'nun 1996-97 sezonunu birinci bitirerek şampiyon olmasına yardımcı oldu. 1997-98 sezonu'nda kulübünün UEFA Şampiyonlar Ligi yarı finali'ne kalmasında pay sahibi oldu ve turnuvada yedi gol atarak bir Şampiyonlar Ligi sezonunda en çok gol atan Fransız oyuncu olmayı başardı. Üçüncü sezonuyla birlikte Henry, Fransa millî futbol takımı tarafından ilk defa kadroya çağrıldı ve Fransa'nın 1998 FIFA Dünya Kupası'nı kazandığı yıl takımın bir parçası oldu. Henry Monaco'da geçirdiği sezonlarla herkesi etkilemeye devam etti. Fransız genç kanat oyuncusu Monaco'yla geçirdiği beş sezonda 105 karşılaşmaya çıkıp 20 gol attı. Ocak 1999'da Henry, dostu ve takım arkadaşı David Trézéguet'den bir yıl önce Monaco'dan ayrıldı ve 10.5 milyon £ karşılığında Serie A kulübü Juventus'a transfer oldu. Kanatta oynadı, ama Serie A'nın Henry'ye göre olmayan katı defans anlayışı ve disiplinli savunma kurgusu onu maçlarda etkisiz kıldı. Henry 16 karşılaşmada sadece üç gol atabildi. Henry, Ağustos 1999'da Juventus'tan Arsenal'e 10 milyon £ karşılığında anlaştı ve eski teknik direktörü Arsène Wenger'le yeniden aynı çatı altına geldi. Futbolcu, Arsenal'da zamanla uluslararası bir yıldız konumuna yükselecekti. Transferi Arsenal'da herhangi bir tartışmaya yol açmadı. Henry'nin yeteneklerine o daha çocukken şahit olan Wenger, onun transfer ücreti değerinde bir futbolcu olduğunu bildiği için transfer konusunda ikna olmuştu. Kendisi, Real Madrid'e transfer olan Nicolas Anelka'nın yerine, onunla eş değer bir futbolcu olarak, transfer edilmişti. Monaco forması giydiğinde kanatta oynayan futbolcu, hocasının onu hücum hattına koymasıyla kendini göstermeye başladı ve kısa sürede Wenger'e ayak uydurdu. Buna rağmen, hızlı ve fiziksel açıdan sert olan İngiltere futbolu karşısında, yeteneklerini sergilerken ilk sekiz maçında uyum sağlayamayacağına dair birtakım kuşkular uyandırsa da, İngiltere'deki birkaç farklı bir şekilde geçen aydan sonra Henry, iyi bir forvet olmak için çalışmıştır. Hakkındaki bu şüpheleri, ilk sezonu olan 1999-2000 sezonundaki maçlarda etkili olup toplamda 26 gol atarak dağıttı. Arsenal, sezonu Manchester United'ın arkasında ikinci olarak bitirdi ve 2000 UEFA Kupası Finali'nde Galatasaray'a kaybetti. Uluslararası kariyerinde zaferle sonuçlanan Euro 2000 mücadelesi sonrasında Henry, 2000-01 sezonu için hazır olmasına rağmen gol ve asist bakımından ilk sezonununun gerisinde kaldı. Buna rağmen Henry, Arsenal'daki ikinci sezonunda kendini geliştirerek gol kralı oldu. O yıl Arsenal, Manchester United'a Premier League şampiyonluğu için sürekli kafa tuttu. Henry bu sezonda takımıyla bir başarı kazanamamasına rağmen Arsenal'i güçlü bir kulüp yapmak istediğini söylüyordu. Başarılı geçen 2001-02 sezonunda Arsenal sezonu, en yakın takipçisi olan Liverpool'un 7 puan önünde bitirerek şampiyon oldu ve Chelsea'yi 2002 FA Kupası Finali'nde 2-0'lık skorla geçerek FA Kupası'nın yeni sahibi oldu. Henry, o sezon attığı 32 golle ligin gol kralı oldu. Bu durum, Henry'li Fransa'nın 2002 FIFA Dünya Kupası'nda geçen kupadaki başarısını tekrarlayacağına dair güçlü bir beklenti yaratsa da Fransa, turnuva boyunca beklenmedik sürpriz futbolunu grupta 3 maç oynayıp elenene kadar sürdürdü. Premier Lig'in 2002-03 sezonu, Henry'nin 32 gol atıp 23 asist yapmasıyla dikkate değer bir forvet olarak kendini bir kez daha ispatlamasına sahne oldu. Bunu yaparken, Arsenal tekrar bir FA Cup zaferi yaşamasına rağmen, bu şampiyonluk tahtını korumada başarısız oldu. Sezon boyunca, Manchester United'lı Ruud van Nistelrooy'la gol krallığı için mücadele etti ve Nistelrooy'dan farkını ortaya koyan Henry, bu mücadeleyi kazanan isim oldu. Bununla beraber Henry, İngiltere'de Yılın Futbolcusu Ödülü ve Futbol Yazarları Derneği Yılın Futbolcusu Ödülü'nü kazandı. Henry'nin yükselen kariyeri, Dünya'nın en iyi futbolcularından biri olduğunu onaylattı. Ayrıca, 2003 FIFA Dünya'da Yılın Oyuncusu Ödülü'nde ikinci oldu. Arsenal 2003-04 sezonunun başlangıcında, Premier Lig şampiyonluğuna talip olmaya karar verdiğini gösterdi. Henry tekrar takımının önceki başarılı sezonunun üstünde, etkili bir performans sergileyerek; Dennis Bergkamp, Patrick Vieira ve Robert Pirès'le uyumlu bir şekilde takımıyla mücadele etti. Arsenal'ın "the Gunners" adını, takımının daha önceki yüzyılda olmadığı kadar başarılı olmasına katkı sağlayan isimlerden biri olarak emniyete aldı. İngiltere'de Yılın Futbolcusu Ödülü ve Futbol Yazarları Derneği Yılın Futbolcusu Ödülü başarılarının yanında, Henry, 2004 FIFA Dünya'da Yılın Oyuncusu Ödülü'nde de kendini gösterdi. Oynadığı maçlarda attığı 39 golle Avrupa'da en çok gol atan futbolcu olarak Avrupa Altın Ayakkabı Ödülü'nü kazandı. Aldığı bu ödüllere rağmen, 2002'den Euro 2004'e kadar devam eden süreçte uluslararası arenada önemli bir başarı yakalayamadı. İstikrarlı bir çizgi sürdürmesine rağmen küçük bir düşüş yaşayan Arsenal, 2004-05 sezonunun lig maçlarında istikrarsız bir çizgi sürdürdü ve bu çizgisini son haftalara doğru şiddetlendirerek liderliğini koruyamadı ve şampiyonluğu Chelsea'ye kaptırdı. Kulübünün FA Kupası'nı Henry'nin sakatlığıdan dolayı final maçını kaçırdığı maçta kazanmasına rağmen Henry, Avrupa'nın en çok korkulan golcülerinden biri olma şöhretini sezon içerisinde attığı 31 golle korudu.Diego Forlán'la beraber Avrupa Altın Ayakkabı Ödülü'nü aldı ve böylece halihazırda bu ödülü 2 sezon üst üste resmi olarak kazanan ilk ve tek futbolcu oldu (Aynı başarıyı ödülün resmi olarak verilmediği yıllarda bazı futbolcular da yakalamıştı) Vatandaşı Vieira'nın 2005'in ortalarındaki beklenmedik ayrılışıyla Henry, takımının kaptanlık pazubandını taktı ve takımda farklı bir rol de taşımaya başlamış olmasının ona göre olmadığını belirtip, kaptanlığın genellikle oyunu iyi okuyabilen defans veya orta saha oyuncularına verildiği gerekçesiyle rahatsız olduğunu dile getirmiştir. Kaptan golcü oyuncu olmasının yanında aldığı sorumluluklardan biri de takımda bulunan birçok genç oyuncuya yol gösterici olmaktı. 2005-06 sezonunda 17 Ekim 2005 tarihinde Henry, takımının tüm zamanların en çok gol atan futbolcusu olma unvanını elde ederek dikkat çekmiştir. Sparta Prag'a Şampiyonlar Ligi'nde attığı 2 gol ise Ian Wright'ın 185 gollük rekorunu kırdı ve Guinness Rekorlar Kitabı'na da ismini yazdırdı. 1 Şubat 2006'da ise West Ham'a attığı gol, ona 151 golle Arsenal'ın efsane oyuncularından biri olan Cliff Bastin'in ligde attığı 150 gol rekorunu kırmasını sağladı. Henry, Premier Lig'deki 100. golünü ise Highbury'de atarak adını Arsenal tarihine yazdırdı. Kariyerinde 3. kez ligin gol kralı oldu ve Futbol Yazarları Derneği Yılın Futbolcusu Ödülü'nü kazandı. Bununla birlikte, Arsenal lig şampiyonluğunda tekrar başarısızlığa uğradı ancak, 2006 UEFA Şampiyonlar Ligi Finali'ne kadar kalabildi. “The Gunners” ("Topçular") sonuçta 2-1'lik skorla Barcelona'ya kaybetti. Arsenal'ın Premier Lig şampiyonluğu için yeterli olamayışı birbirini izleyen 2 sezon boyunca Arsenal'in kadrosundaki genç oyuncuları kaynaştırma çabasının yarattığı karmaşa birçok söylentiye yol açtı ve bu, Henry'de başka bir kulübe gitme isteği doğurdu. Ne var ki, kulübüne olan sevgisi nedeniyle sözleşmesini 4 yıl daha uzattı ve futbol kariyeri boyunca Arsenal'da kalmak istediğini söyledi. Arsenal başkan vekili David Dein sonradan, Henry'nin yeni sözleşmeyi imzalamadan önce bir İspanyol kulübünden 50 milyon £'lik teklif aldığını açıklamıştır. Eğer bu transfer gerçekleştirilmiş olsaydı, Zinédine Zidane'ın o zamanki en yüksek transfer ücreti olan 47 milyon £'i geçerek rekor kıracaktı. Henry'nin 2006-07 sezonuna yaşadığı sakatlıklar gölge düşürdü. Sezonu şubat ayında kapatmasına rağmen, Arsenal'da oynadığı 17 yerli maçta 10 gol attı. Beklenmeyen ayak ve sırt sakatlıklarıyla birçok maçı kaçıran Henry, yeterince hazır olmadığını sonradan oyuna dahil olduğu Şampiyonlar Ligi'ndeki PSV maçında gösterdi. Birbirini izleyen birkaç günde ortaya çıkan ve doktorlar tarafından iyileşmesi için en az 3 aylık süre verilen yeni kasık ve karın sakatlıkları, Henry'nin 2006-07 sezonunu tamamen kapatmasına yol açtı. Wenger, Henry'nin sakatlıklarını uzayan 2005-06 sezonundaki maçlara dayandırdı ve Henry'nin 2007-08 sezonunda da takımın yeniden inşası için kalacağını yineledi. 25 Haziran 2007’de, beklenmeyen bir biçimde Henry 24 milyon € karşılığında Barcelona’ya transfer oldu. Yıllık 6.8 milyon € (4.6 milyon £) karşılığında dört yıllık sözleşme imzaladı. Sözleşmenin, Henry'nin serbest kalabilmesi için 125 milyon € (84.9 milyon £)’luk bir rakam belirlenen serbest kalma maddesinin bulunduğu ortaya çıktı. Henry, kararsız bir tavırla Arsenal'dan ayrılmak ve Wenger'in gelecekteki planları içerisinde yer almak istemediğini belirtti ve “Eğer bir gün Arsenal'dan ayrılırsam oynayacağım kulüp Barcelona olurdu” iddiasını ileri sürdü. Arsenal, kaptanının ayrılmasına karşın 2007-08 sezonuna çok etkili bir başlangıç yaptı ve Henry, eğer takımda kalsaydım takıma yardımcı olmak yerine engel olmaktan başka bir işe yaramazdım diye itirafta bulundu. Henry: “Topla göze batan oyun stilim, kaptan olmam, ve takımımın yaşça en büyük oyuncusu olmam nedeniyle futbolcular, ben en iyi pozisyonda olmasam bile topu bana vermek istiyorlardı, dolayısıyla bu açıdan takımdan ayrıldığım iyi oldu.” diye belirtmiştir. Henry, ligde 174 gol ve Avrupa kupalarında 42 golle kulübünün tüm zamanlardaki en golcü oyuncusu olarak Arsenal’dan ayrıldı. Haziran 2008'de Arsenal taraftarları Arsenal.com'un The Gunners'ın ("Silahşörler'in") En İyi 50 Futbolcusu oylamasında Henry'yi Arsenal'ın en iyisi olarak seçtiler. Henry'ye Barcelona'da, Arsenal'da da aynısını giydiği 14 numaralı forma verildi. İlk golünü 19 Eylül 2007’de Lyon'a karşı 3-0 kazandıkları bir Şampiyonlar Ligi grup elemeleri karşılaşmasında attı ve bundan 10 gün sonra Barça'yla ilk hat trickini Levante’ye karşı oynadıkları bir lig karşılaşmasında yaptı. Ancak Henry sezonun genelinde çoğunlukla kanatta oynadı. Arsenal'la yakaladığı gol atma başarısını Barcelona'yla yakalayabilecek bir durumda değildi. Henry ilk yılında, Premier Lig'e dönüş söylentilerinin ortasında Barcelona'ya gerçekleşen transferinden olan hoşnutsuzluğunu belirtti. BBC Football Focus'tan Garth Crooks'la yaptığı bir görüşmede Henry eski evini ve hatta İngiliz basınını özlediğini belirtti. Buna karşın Henry, ilk sezonunda 19 golle takımının en golcü oyuncusu oldu. Asist sıralamasında ise Messi'nin 10 asistine karşılık 9 asistle ikinci sırada yer aldı. Bu istatistiklerini 2008-09 sezonunda, 13 Mayıs 2009'da Athletic Bilbao'yu yendikleri Copa del Rey finalinde Barcelona'yla ilk lig kupasını kazanarak devam ettirdi. Barcelona kısa bir süre sonra Şampiyonlar Ligi ve ligi de birinci bitirdi. Fransız futbolcu, Samuel Eto'o, Lionel Messi gibi futbolcularla uyum sağladı ve o sezon bu uyumlu üçlü 100 gol atmayı başardı. Bu üçlü aynı zamanda 72 golle İspanya ligi tarihinde Real Madrid'in Puşkaş, Alfredo di Stéfano ve Luis del Sol üçlüsünün 1960-61 sezonunda 66 golle elde ettikleri rekoru geride bırakarak en çok gol atan üçlü oldu. 2009'un sonlarına doğru, Henry'li FC Barcelona eşi benzeri görülmemiş bir başarıya imza atarak aldığı diğer lig ve kupalar dışında Supercopa de España, UEFA Süper Kupası ve FIFA Kulüpler Dünya Kupası'nı da kazanarak bir yılda 6 kupa birden kazanmış oldu. 2009-10 sezonunda, Pedro Rodríguez'in ortaya çıkıp form grafiğini yükseltmesiyle ilk on bire girmekte zorluk çeken Henry, sadece 15 lig maçında forma giyebildi. La Liga'nın 2009-10 sezonu bitmeden, Henry'nin kulübüyle kontratı devam ettiği hâlde, kulüp başkanı Joan Laporta, 5 Mayıs 2010'da yaptığı bir açıklamada Henry'nin yaz transfer döneminde isterse kulüpten ayrılabileceğini belirtti. Henry, Dünya Kupası dönüşünde başka bir kulübe gitmesi konusunda kulübüyle anlaşarak, sözleşmesini feshetti. Henry, Temmuz 2010'da ABD'nin Major League Soccer ligindeki New York Red Bulls kulübüyle çok yıllık bir sözleşmeye imza attı. Red Bulls'la ilk maçına 22 Temmuz'da Tottenham Hotspur karşısında uluslararası hazırlık maçında çıktı ve maçı 2-1 kaybeden kulübünün tek, kulüp kariyerinin ilk golünü 25. dakikada kaydetti. Henry, MLS'deki ilk golünü ise 28 Ağustos 2010'da San Jose Earthquakes karşısında attı. Henry, 16 Aralık 2014 tarihinde aktif futbolculuk kariyerine son verdiğini açıkladı. Henry, 2011-12 sezonu devre arasında Gervinho ve Chamakh'ın 2012 Afrika Uluslar Kupası'na gidecek olması sebebiyle, iki aylığına eski takımı Arsenal'e kiralanmıştır. İlk golünü Leeds United maçında atmıştır. Bu dönemde FA Cup'ta Leeds United karşısında 78. dakikada oyuna girerek bir gol atmıştır. Futbolculuk kariyerinden sonra The Daily Telegraph gazetesine verdiği röportajda, ""Arsenal’e geri döndüğüm ilk maçta Leeds United’a attığım golü asla unutamam. Golden sonra yaşadığım sevinç, benden çok da görmeye alışık olmadığınız bir sevinçti.""" açıklamasında bulunmuştur. Henry, Fransa millî takımında da başarılı bir kariyere sahip olmuştur. Uluslararası kariyeri Haziran 1997'de başlayan Henry'nin Monaco'da çizdiği iyi form grafiği karşısında Fransa U-20 Futbol Takımı'na çağrılmıştır. 1997 FIFA Dünya Gençler Şampiyonası'nda oynadığında, yanında gelecekte takım arkadaşları olacak; William Gallas ve David Trézéguet de vardı. Dört ay içerisinde, Fransa teknik direktörü Aimé Jacquet Henry'yi Fransa millî takımına çağırmıştır. 20 yaşındayken millî takımıyla uluslararası sahneye ilk kez 11 Ekim 1997 tarihinde, Güney Afrika karşısında 2-1'lik bir galibiyet elde ettikleri maçta çıkmıştır. Jacquet, Henry'yi 1998 FIFA Dünya Kupası kadrosuna dahil ettiğinde, daha 21 yaşındaydı. Henry, her ne kadar uluslararası seviyede tanınan nitelikli oyuncular içerisinde olmasa da, takımı için attığı 3 golle turnuvanın Fransa millî futbol takımı adına en çok gol atan oyuncusu oldu. 1998 FIFA Dünya Kupası Finali'nde yedek olarak oyuna dahil edilmesi planlanmış olsa da, Fransa'nın Brezilya karşısında 3-0'lık galibiyeti sırasında Marcel Desailly'nin 68. dakikada oyundan atılması sonrası bir defans oyuncusunun, takımın savunma hattının korunması için yedekten oyuna girmesi gerekmiştir. 1998'de Légion d'honneur nişanıyla ödüllendirilmiştir. Bu nişan, Fransa'nın en büyük öneme sahip madalyasıdır. Henry, Euro 2000'de Fransa millî futbol takımı’nın bir parçasıyken, geçen turuvadaki gibi tekrar üç gol atmış, bu gollerin içerisinde Portekiz'e attığı ve takımına galibiyeti getiren gol aynı zamanda, ülkenin en çok gol atan futbolcuları arasına girmesini sağlamıştır. Fransa'nın normal süresi 1-1 berabere biten final maçında uzatmalara gidildi. Penaltı atışından Zinédine Zidane'la yararlanamayan Fransa, İtalya millî takımını ek sürenin 103. dakikasında altın golle yenince Henry, millî takımla ikinci büyük uluslararası madalyasını kazanmış oldu. 2002 FIFA Dünya Kupası'nın en hayret verici sürprizleri arasında gösterilen, son FIFA Dünya Kupası şampiyonu Fransa'nın grup maçlarında elenip şampiyonluk unvanlarını koruyamadan erkenden eve dönmesi, Henry ve Fransa'nın birçok gol girişiminde başarılı olamamasından da kaynaklanmıştır. Fransa'nın grupta oynadığı ve kaybettiği ilk maç olan Senegal maçından sonra Henry, Uruguay maçında kırmızı kart görerek cezalı durumuna düştü. Bu karşılaşmada Fransa, 0-0'lık bir skorla berabere kalmış ve gruptan çıkma şansını büyük ölçüde yitirmişti. Henry'nin cezası nedeniyle oynayamadığı son grup maçında Fransa, 2-0 ile Danimarka'ya kaybederek ve sadece 1 puan toplayarak turnuvaya erkenden veda etti. Henry, 2003 Konfederasyonlar Kupası'nda kendi formu ve ülkesiyle dünya arenasına geri döndü. Henry; Zinédine Zidane ve Patrick Vieira gibi iyi bir performans sergileyerek, Fransa'nın kupayı kazanmasındaki pay sahipleri arasında yer aldı. Henry'nin FIFA tarafından seçkin bulunan futbolu onun, Fransa'nın oynadığı 5 maçın 3’ünde "Maçın Adamı" unvanını kazanmasını sağladı. Final maçında Kamerun millî futbol takımı’na karşı uzatmalarda altın golü atarak, takımına 1-0'lık bir Konfederasyonlar Kupası zaferi kazandırdı. Henry bunun yanında, turnuvanın en güzel performansını sergileyen futbolcusuna verilen Adidas Altın Top ödülünü ve turnuvanın en çok gol atan futbolcusuna verilen Adidas Altın Ayakkabı Ödülü'nü turnuva boyunca attığı dört golle kazandı. Henry, Euro 2004'te Fransa'nın tüm maçlarında oynadı ve 2 gol attı. Fransa, grup maçlarında İngiltere'yi yense de sonunda turnuva şampiyonu Yunanistan önünde, çeyrek finalde 1-0’lık skorla kaybetmekten kurtulamadı. Henry, 2006 FIFA Dünya Kupası boyunca Fransa millî takımının değişmez isimlerinden biri oldu. Hep tek forvet olarak oynadı. Turnuvada vasat bir grafik çizse de, 2006 Dünya Kupası'nın en iyi oyuncuları listesinde kendine yer buldu. 2006 Dünya Kupası'nda Zidane gibi toplamda üç gol kaydetti. Halbuki Fransa, sonradan İtalya'ya finalde penaltılarda 5-3'lük skorla boyun eğdi. Henry, 107. dakikada küçük bir sakatlık sonucu oyundan çıktığı için penaltı atanlar içerisinde yer almadı. Henry, Altın Top Ödülü için yarışan 10 adaydan biri olarak gösterilse de sonuçta ödül, takım arkadaşı olan Zidane'a verildi 2006'da FIFPro Dünya XI takımına seçildi. Henry 13 Ekim 2007 tarihinde, Fransa millî futbol takımı forması altındaki 41. golünü Faroe Adaları karşısında kaydetti ve Michel Platini'nin Fransa'nın en çok gol atan oyuncusu unvanına ortak oldu. Bundan dört gün sonra Stade de la Beaujoire'da, Litvanya karşısında attığı 2 gol sayesinde yeni bir rekor kırarak Fransa'nın gelmiş geçmiş en çok gol atan futbolcusu unvanına sahip oldu. 3 Haziran 2008 tarihinde Henry, Fransa millî futbol takımındaki 100. maçına Kolombiya karşısında çıktı ve bu unvana sahip altıncı Fransız futbolcu oldu. Henry, Fransa'nın kısa süreli mücadele ettiği Euro 2008'de Romanya maçını kaçırsa da sonraki 2 maç olan Hollanda ve Romanya maçlarında forma giyip 1 gol attı ancak bu takımının grup maçlarında İtalya ile beraber elenmesini engelleyemedi. Fransa'nın turnuvadaki tek golünü 4-1 kaybedilen Hollanda maçında atmıştır. Fransa, 2010 FIFA Dünya Kupası elemelerinde grubunu Sırbistan'ın arkasından ikinci tamamlamasından ötürü oynadığı play-off'ta 1-0 yendiği İrlanda'ya, 2. maçta aynı skorla kaybetti ve maç uzatma devrelerine kaldı. Rakip kalenin hemen yanında topu eliyle düzeltip William Gallas'a asist yapan Henry, Fransa'nın 2010 FIFA Dünya Kupası'na gitmesine büyük katkı sağladı. Bunun üzerine İrlandalı yetkililer FIFA'dan maçın tekrarlanmasını talep etse de, bu teklif kabul edilmedi ve Henry de bunun üzerine, adaletli bir sonuç için maçın tekrar oynanması gerektiğini belirtti. Henry, millî takımda 2010 FIFA Dünya Kupası boyunca ilk on birde yer alamadı. Fransa'nın 0-0 berabere kaldığı Uruguay maçında sonradan oyuna dahil olan Henry, oynamadığı ve Fransa'nın 2-0 kaybettiği Meksika maçından sonra Nicolas Anelka'nın idman sırasında takımından kovulmasıyla başlayan millî takım içerisindeki kargaşanın da içine girerek yeni kaptan olarak belirlenen Patrice Evra'yı reddeden takım arkadaşlarıyla birlikte protestoya katıldı. Fransa, 2-1 kaybettiği Güney Afrika maçında da ikinci yarıda oyuna dahil olan Henry'nin çabaları yeterli olmadı ve Fransa galibiyet elde edemeden evine döndü. Eve dönüşten sonra, millî takımı bıraktığını açıklayan Henry, toplamda 123 kez millî olup "Les Bleus" adına 51 gol kaydetti. Henry, futbolu bıraktıktan sonra Sky Sports kanalı ile yorumculuk anlaşması yaptı. 6 yıllık sözleşme imzalayan eski futbolcunun, yıllık kazancının 5 milyon € olacağı ve toplamda 30 milyon € kazanacağı açıklandı. Ayrıca, UEFA B antrenörlük lisansı almak için, Galler'de kurs müracaatında bulundu. Thierry Henry, Şubat 2015'te Arsenal kulübünün Hale End futbol akademisinde antrenörlüğe başladı. Ağustos 2016'da Belçika millî futbol takımında Roberto Martinez'in yardımcısı oldu. Henry gençlik yıllarında ileri uçta forvet olarak oynamasına karşın, Monaco ve Juventus'ta kanatta oynadı. 1999'da Henry Arsenal'la anlaştığında, Wenger derhal Henry'yi gençlik yıllarında oynadığı yere koyarak, sıklıkla deneyimli oyuncu Dennis Bergkamp'la eşleştirdi. 2004-05