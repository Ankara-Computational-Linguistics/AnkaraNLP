eylem de özne ile uyum gösterir. Geçmiş zamanda ise özegeçişlilik görülür. Özne eğik, nesne yalın duruma gelir ve eylem nesne ile uyum gösterir. Erkek kuzuların isimleri Kürtçede 4 yaşına kadar 4 kez değişiyor. Birinci yıl "berx", ikinci yıl "kavir", üçüncü yıl "hogeç", dördüncü yıl "maz ve beran " olur. Koç ismi "Maz" ve "Mazman" şeklinde değişir. Hatta Kürtçede süpürgenin yirminin üzerinde adı vardır. Bazi örnekler; gêzik, gêzî, havlêk, kinoşe, melkes, sivnik, sizik. “Bir sürü kuş uçtu, bir sürü koyun otluyor, bir sürü kurt gördüm, bir sürü at geçti, bir sürü adam geçti.” Kürtçede bunların hepsi farklı ifade edilir: “Refê teyran, keriye pez, garrana dewar, exiriyê hespan, peranî yan jî zurbê guran, qeflê meriyan." 'Min kerî merî dît' veya 'Min naxire merî dît” denilmez. Örnek "terskul" at ve eşek dışkısı, "bişkul" koyun ve keçi dışkısı, "zirç" kuş türlerinin(uçan ve uçmayan tüm kuşlar) dışkısı, "rêx" inek gibi büyükbaş hayvanların dışkısı, "gûmişk" fare dışkısı ve "gû" başta insan olmak üzere ve köpekgillerin dışkılarına verilen isimler. "rêx" tüm hayvanlar için kullanılabiliyor. Sadece genel durumlarda. Örnekler: Şiv “Sopa”, Şivik “Küçük sopa” demek. Law “Oğul”, Lawik “Küçük oğlan” demek. Bu kelime Türkçeye hakaret unsuru olarak geçmiştir. Hint-Avrupa ailesindeki bütün sayılar aynı kökenden gelmektedir. Kürtçe ve Farsça'nın aynı dil grubunda yer almalarından dolayı sayıları benzerlik göstermektedir. Aynı kökten gelen Kürtçe ile Farsça arasındaki benzerlik ve farklılıklar ise Latinceden türeyen Fransızca, İtalyanca ve İspanyolca arasındaki ayrılıklarla karşılaştırılabilir. Bir kısım sözcükler aynı eski İranca kökenden gelip, zamanla değişik bir evrim sonucu bugün iki dilde tamamen farklı telaffuz edilmektedir. Kürt edebiyatı, halk edebiyatı ve yazılı edebiyat olarak ikiye ayrılır. Sözlü edebiyat, yani halk edebiyatı, yaklaşık bin yıl öncesine kadar dayanan yazılı edebiyata göre çok daha eskidir. Kürtçenin edebi ürünlere sahip önemli bir lehçesi Kurmanci'dir. Kurmancî lehçesinin 15. yüzyılda yazılmış olan bazı edebi eserler günümüze kadar ulaşmıştır. Bu lehçeyle yazan Kürt şairleri arasında ilk akla gelenler Elîyê Herîrî (1009-1080), Hasan Ertuşi (1417-1491), Feqîyê Teyran (1590-1660), Melayê Cizîrî (1570-1640) ve Ehmedê Xanî (1650-1707)'dir. Ehmedê Xanî'in Mem û Zîn adlı ünlü eseri birçok kez yayımlandı. Türkçeye ilk kez 1930'da çevrilen Mem û Zîn, daha sonra M. Emin Bozarslan tarafından tekrar çevrilmiştir. Bunlara Kürtçe şiir yazdığı belirtilen Abdussamed Babek (ölüm tarihi: 1019 veya 1020) ile Diyarbakırlı kadın şair Sırrı Hanım (1814-1877) eklenebilir. Kimi yazarlar Osmanlı edebiyatının ünlü isimlerinden Nef'i (1572-1655) ve Nabi (1642-1712)'nin de Kürtçe şiirlerinin bulunduğunu belirtmektedir. Kürtçenin ilk romanı "Şivane Kurmanca" ("Kürt Çoban") ise 1935 yılında Sovyetler Birliği'nde Ereb Şamilov tarafından yazılmıştır. Prof. Qanatê Kurdo'nun belirttiğine göre 1911'de Viyana'da yayınlanan Ezidilerin kutsal kitabı Kitab el Celve, Kürtçenin Güney lehçesiyledir. Ona göre bu kitap 11-12. yüzyıllarda, O. L. Vilçevski'ye göre ise 17. yüzyılda yazılmıştır. Hedeyli, Hayrabolu Hedeyli, Tekirdağ ilinin Hayrabolu ilçesine bağlı bir mahalledir. Tekirdağ il merkezine 70 km, Hayrabolu ilçesine 18 km uzaklıktadır. Ä°stiridye İstiridye, yumuşakçalar ("Mollusca") şubesinin yassı solungaçlılar sınıfından, ılıman ve sıcak denizlerde toplu halde yaşayan çift kabuklu bir hayvan. Zemine yapışan kabuk çukur ve büyük, üstte kalan kabuk ise düz ve daha küçüktür. İstiridyenin kabukları, derisinin salgısıdır. Kabuğun üst yüzeyi sert ve pürüzlüdür. İstiridyeler, midyeler gibi bulundukları yerde sabit kalırlar. Ayakları ve kafaları yoktur ve yer değiştiremezler. Kalpleri, sinir sistemleri ve kabukları arasında tek bir kabuk kapayıcı kasları vardır. Solungaç solunumu yaparlar. Kabukların aralanmasıyla sudaki oksijen solungaç tarafından soğurulur. Bu yolla sudaki bitkisel ve hayvansal planktonları da alarak beslenirler. Çoğu hermafrodit olmakla beraber ayrı eşeyli olanları da vardır. Atlas Okyanusu ve Kuzey Amerika'nın Büyük Okyanus kıyılarında bol rastlanan Virginia istiridyelerinin bazı türleri beşinci aya kadar erkek olarak yaşar ve sonraki aylarda dişiye dönüşerek yumurtlamaya başlarlar. İstiridyeler gri bir toz biçiminde milyonlarca yumurta döker. Bu yumurtalar denizde döllenir. Döllenen yumurtalar birkaç gün içinde açılır ve içinden larvalar çıkar. Bu larvalar bir iki gün serbestçe yüzdükten sonra sert zeminlere yapışırarak tutunurlar ve hayatları boyunca bu noktada sabit kalırlar. Birçok ülkede insanlar tarafından besin kaynağı olarak tüketilmesinin yanında, denizyıldızları, balıklar, ahtapotlar tarafından da tüketilmektedir. Yiyecek olarak tüketim, çamurlu zeminler ve kirli sular sebebiyle az sayıda istiridye hayatta kalabilmektedir. Besin ortamı zengin bölgelerde 50 yıl kadar yaşayabilenleri vardır. İstiridyelerin içindeki inci bir servet kaynağıdır. Kabukları arasında kalan kum veya kurt gibi yabancı maddeleri sedef salgılarıyla örterek inci meydana getirirler. İnci 2-3 yılda meydana gelir. Basra Körfezinde Seylan Adaları, Bahreyn Adaları çevresinde ve Kaliforniya sahillerinde inci istiridyeleri avlanır. Hatta özel olarak inci tavlaları kurulur. Bir tek inci için bazen bin kadar inci istiridyesi açılır. Amerika'da istiridyelerin içlerinde inci olup olmadığı röntgen ile yoklanır. Boş olanlar tekrar denize atılır. Yüksek değerli siyah inciler Meksika Körfezinden çıkarılır. İstiridyecilik, istiridye tavlalarında yapılır. İstiridye üreticileri larvaların tutulması için temiz zeminler hazırlamak zorundadır. Çünkü çamurlu tabaka onların ölümüne sebep olur. Bu maksatla istiridye kabukları veya tuğlalar kullanılır. En iyi istiridyeler akıntılı sularda yetişir. Çünkü böyle sular temiz ve bol besin taşırlar. Lağımlı sularda bulunan istiridyeler veba ve tifo hastalıklarına sebep olabilir. Allosaurus Allosaurus theropod bir dinozor cinsidir. Geç Jura devrinde 150-144 milyon yıl önce aralığında Kuzey Amerika'nın bilinen en büyük etobur dinozoruydu. Yeni araştırmalarla Avustralya ve Afrika'da da yaşadığı tahmin ediliyor. Allosaurus, ilk olarak Kolorado'da 1877 yılında paleontolog Othniel Charles Marsh tarafından bulunmuş ve adlandırılmıştır. Hemen hemen tam olan ilk fosili, 1883'te Kolorado'da (ABD), M.P. Felch tarafından bulunmuştur. Utah'taki Cleveland-Lloyd ocağında 46 numuneye ait 10.000 fosil parçası keşfedilmiş ve bu bölge Allosaurusa ait en yoğun buluntulara sahip bölgedir. "Allosaurus" klasik theropod görünümünde yani bipedal vücut yapısına sahipti(iki ayağı üzerinde yürürdü). S şeklinde boynu ve diğer dinozorlardan farklı olan bir omurgası vardı. Farklı omurga yapısı ona bu ismi kazandırmıştır; "Allosaurus = farklı kertenkele". Güçlü bir kuyruğa ve iri bir gövdeye sahipti. Ön ayakları kısa ve üç parmaklıydı. Pençeleri 15 cm kadardı. Bu türün üyeleri 9–12 m uzunluğa ve 2-2.5 ton ağırlığa erişebilirlerdi. "Allosaurus" 'un çene ve kafatası yapısı bilim adamları tarafından incelendiğinde alt ve üst çenesiyle ısırdığı zaman uyguladığı basıncın bir aslanınkinden zayıf olduğu saptandı. Ancak "Allosaurus", bu dezavantajını jilet keskinliğindeki tırtıklı dişleri ve güçlü boynunun da yardımıyla uyguladığı kendine has "balta vuruşu" şeklindeki üst çenesiyle yaptığı ilginç ısırığıyla kapatıyordu. Tam vücut büyüklüğüne yaklaşık 15 yılda ulaşabiliyordu ve anatomisi incelendiğinde 20 km bir ortalama hıza ulaşabildiği anlaşılıyor. Jura aslanı olarak bilinen ve döneminin en büyük etçili olan "Allosaurus"'un güçlü çenesi, keskin dişleri ve pençeleri en büyük silahlarıydı. Muhtemelen "Stegosaurus" benzeri büyük otobur dinozorlar ile beslenirdi. Orta boy sauropodları da öldürebileceği tahmin ediliyor. "Allosaurus" 'un diş izleri bir "Apatosaurus" 'un omurgasında bulunmuştur. Leş ile de beslenmesi muhtemeldir. Hatta bir stegosaurusun kuyruk dikeni Allosaurus'un kuyruk omurunda ve bir başka numunenin pelvis kemiğinde bulunmuştur. Grup halinde avlandıkları sanılıyor. Bu şekilde büyük sauropodlara karşı da etkili olabilirlerdi. "Allosaurus"'un 154-144 milyon yıl önce Geç Jura devrinde yaşadığı sanılmaktadır. fosilleri Kuzey Amerika, Avrupa kıtalarında bulunmuştur. Laurasia üzerinde yaşadığı yorumu yapılabilir. Afrika yaban köpeği Afrika yaban köpeği ("Lycaon pictus"), köpekgiller (Canidae) familyasından Afrika'da yaşayan vahşi bir köpek türü. Bilimsel ismi "Lycaon pictus" "alacalı kurt" anlamına gelir ve bu adı postunun çok alacalı olmasından alır. Temel rengi siyah olmasına rağmen, bütün vücudu kahverengi, sarı, beyaz ve kırmızımsı lekelerle kaplıdır. Post rengi her bireyde farklı dağılım gösterir. Böylelikle hiçbir köpek eşit olarak görünmez. Kürkü kısa, yer yer dökülmüş olduğundan, bazı yerlerinde çıplak et görünebilir. İri ve yuvarlak kulaklı, postu siyah, sarı ve beyaz benekli alacalı, son derece yırtıcı bir hayvandır. Kafası dahil uzunluğu 90 cm'dir. Buna ek olarak 35 cm kuyruk gelir. Yerden omuz yüksekliği 70 cm'dir. Ağırlığı ise yaklaşık 25 Kg tutar. Bu ebatları ile çakal ile kurt arasında bir yer edinir. Zebra, geyik vb. hayvanlar da bu yırtıcı hayvanın avı olabilirler. Büyük Sahra'nın güney ve doğu kesimlerinde yaşar. Alejandro Jodorowsky Alejandro Jodorowsky (d. 17 Şubat 1929 Tocopilla, Şili), aktör, besteci, çizgi roman yazarı, prodüktör, psikoterapist ve yönetmen. Özellikle belirli bir kesime hitap eden sürreal ve şok filmleri yönettiği, çok sayıda çizgi romanın yazarı olarak tanınır. 1962'de panik hareketini Roland Topar ve Fernando Arrabal ile beraber yarattı. Ayrıca meşhur sanatçılarla çalıştı: Marcel Marceau, Maurice Chevalier, H.R. Giger, Dan O'Bannon, Jean Giraud. John Lennon Jodorowsky'nin işlerine hayrandı. 3 Aralık 2005'te İrlanda Gurteen Kalesi'nde arkadaşı Marilyn Manson ve Dita Von Teese'nin mezhepsiz evlilik töreninde görev yaptı. Moskova Devlet Ãœniversitesi Lomonosov Moskova Devlet Üniversitesi, Rusya'nın en eski üniversitesidir. Moskova Üniversitesi, Çariçe Elizaveta Petrovna'nın emri ile 25 Ocak 1755 tarihinde büyük Rus bilim adamı Mihail Lomonosov'un öncülüğüyle kurulmuştur. Moskova Üniversitesi’nin kuruluş günü Rusya’da Öğrenci Günü olarak kutlanmaktadır. Üniversitedeki öğrencilerin toplam sayısı Yüksek Lisans öğrencileri dahil şu an mevcut olan rakam 40.000'dir. Zamanla yabancı uyruklu öğrencilerin sayısı da artmaktadır. Şu an 97 ülkeden 3.000 yabancı uyruklu öğrenciye eğitim vermektedir. Profesörler, öğretim ve araştırma üyeleri sayısı 8.500'dür. Üniversitenin çalışanları ve yardımcılarının sayısı ise 15.000'dir. Moskova Üniversitesi'nin 1755 yılında üç fakültesi vardı: Felsefe, Hukuk ve Tıp. Şu anda ise 27 fakültesi vardır: Mekanik ve Matematik, Ölçümsel Matematik ve Sibernetik, Fizik, Kimya, Biyoloji, Coğrafya, Ziraat, Temel Tıp, Tarih, Filoloji, Felsefe, Yabancı Diller, İktisat, Gazetecilik, Hukuk, Psikoloji, Sosyoloji, Asya ve Afrika Çalışmaları Enstitüsü, Halkla İlişkiler ve Sosyal Çalışmalar, Özdeksel Bilimler, Pedagoloji, Sanat, Uluslararası İlişkiler, Biomühendislik ve Bioenfermasyon, Süren Eğitim. Uluslararası Eğitim Merkezi. Geçtiğimiz birkaç yılda nitelikli eğitim dalları Üniversite’de kurulmuş ve hızlı bir gelişim göstermiştir. Rusya’daki eğilime uygun gelişmiş uzmanlar yetiştirmiş ve çalıştırmıştır. Sonuç olarak Üniversite lisansüstü ve doktora öğrencilerine ülkedeki en kapsamlı ve geniş olanakları sunmaktadır. 5,000’den fazla lisansüstü ve doktora öğrencisi bu alanlara kayıt olmuştur. Lisansüstü öğrencilere sunulan yeni alanlar hızla artmaktadır. Ayrıca uzmanlık enstitüleri, çalışma merkezleri ve uluslararası eğitim merkezleri bulunmaktadır. Öğretmenler ve araştırmacılar arasında eğitim kursları da çok popülerdir. Eğitimin esas doğası bilimsel birlik çalışması, teorik ve uygulama üzerinde oturmaktadır. 500’ün üzerinde bu yolda uzmanlaşmış müfredat bulunmaktadır. Amok (albüm) Amok, Sentenced adlı Finlandiya`lı heavy metal grubunun 3. stüdyo albümü. Sentenced ilk iki albümü ve piyasaya sürdüğü diğer ürünlerle kendisine yer edinmeye başlamıştı. Hızla büyüyen bir grup değildi ama ilerliyorlardı. Sentenced kim olduğuna karar vermeye çalışıyordu ve bu kararı verdikten sonra gerçekten büyük bir patlama yapacaktı. Bunu ilk fark eden Spinefarm records'tu ikinci fark eden de Century-Media olmuştu. Alman firma ile birliktelik işte bu günlerde başlamıştı (1994). Fakat o yıl grubun ciddi kimlik bunalımınında ilk kez hissedildiği zamandı. "Amok" işte bu bunalımın ürünüydü; sırtını hafifçe death metale dayayan ama hüzünlü ve orta tempo şarkılardan oluşan albüm önceki çalışmalarında olduğu gibi Tica-Tico Studio'a kaydedildi. Bazı şeyler artık çok açıktı; Finlandiya'nın depresif adamları soğuk ve dokunaklı bir müzik yapmak istiyorlardı ama bunu nasıl yapacaklarından hala çok emin olamamışlardı. Her ne kadar firma için iyi bir yatırım olarak gözüken bu albüm (çıktığı yıl, 1995'te, 35.000 adet sattı) grup için kopacak tufandan önceki küçük fırtınaydı. Ezop Ezop (Yunanca: Αἴσωπος, "Aisōpos"), MÖ 6. yüzyılda yaşadığı varsayılan eski Yunan masalcısıdır. Kahramanları hayvanlar olan masallarıyla büyük ün kazanmış olan Ezop'un yaşamıyla ilgili bilgiler kesin değildir. Bir söylentiye göre Trakya'da doğmuş, bir süre köle olarak Samos adasında yaşamış, azat edilince birçok yolculuk yapmış, Delphoi'ye yaptığı yolculuk sırasında bir cinayete kurban gitmiştir. Ancak Ezop'un bugünkü Emirdağ yakınlarındaki Amorium kentinde doğup büyüdüğü de dile getirilmektedir. Aristotales, Ezop'un yolsuzluktan yargılanan bir siyasetçiyi tilki ile kirpinin öyküsünü anlatarak nasıl savunduğunu şöyle anlatmıştır: Ezop mahkemede "bir tilkinin, başı pirelerle derde girmiş, bir kirpi de onu pirelerden kurtarsın mı diye sormuş, tilki, 'hayır, bu pireler doydu, artık fazla kan emiyorlar. Onları kovalarsan, yerlerine yeni, aç pireler gelir' demiş", dedikten sonra, jüriye dönerek, sözlerini şöyle bitirmiş: "Dolayısıyla saygı değer jüri üyeleri, müvekkilimi cezalandırırsanız onun yerine onun kadar zengin olmayan birileri gelir ve sizi daha da beter soyar." Ezop'un masallarını gerçekten yazdığı yolunda hiçbir kanıt yoktur. Ona mal edilmiş masalların bilinen en eski derlemesi, MÖ 4. yüzyılda Phaleros'lu Demetrios tarafından hazırlanmış, bu derleme daha sonra, MS 1. yüzyılda Latince olarak Gaius Iulius Phaedrus, Yunanca olarak Babrios tarafından yeniden kaleme alınmıştır. "Ezop Masalları" daha sonra 17. yüzyıl Fransız yazarı Jean de la Fontaine'in fabllarına esin kaynağı olmuştur. Ä°lya Ehrenburg İlya Grigoryeviç Ehrenburg (Rusça: Илья́ Григо́рьевич Эренбу́рг) (d. 26 Ocak 1891, Kiev, Ukrayna – ö. 31 Ağustos 1967, Moskova, Sovyetler Birliği) Sovyet yazar ve gazeteci. İlya Ehrenburg 1891’de Kiev’de doğdu. Çok genç yaşta Rusya’daki devrimci harekete katıldı ve çok geçmeden tutuklandı. Serbest bırakılınca Paris’e göç etti ve ilk şiirlerini burada yayınladı. I. Dünya Savaşı sırasında savaş muhabirliği yaptı. Yurda 1917’de döndü. Ehrenburg, iç Savaş başladığında Ukrayna’daydı. Daha sonra tekrar Avrupa’ya geçti ve Julio Jurenito’yu yazdı. 1924’te Sovyetler Birliği’ne döndü. Çeşitli Sovyet gazetelerinin yurt dışı yayınları sorumlusu olarak Avrupa’ya gönderildi. 1941’e kadar "İzvestiya" gazetesinin savaş muhabiri idi. İspanya İç Savaşı’na katıldı. Paris’te bulundu. Tekrar Sovyetler Birliği’ne döndüğünde "Paris Düşerken"’i yazmaya başladı. Bu eser üçlemenin ilk kitabıdır. Gazetecilik ve roman çalışmaları dışında; makale, gezi yazısı, anı ve öykü de yazan Ehrenburg, 1967’de öldüğünde ardında "Paris Düşerken", "Fırtına" ve "Dipten Gelen Dalga"’dan oluşan üçleme dışında, çok sayıda eser bıraktı. Yazarın en büyük eseri sayılan bu "üçleme", 1936-1952 yılları arasında dünyanın politik durumuna ışık tutmaktadır. Üçleme yalnızca Sovyetler Birliği'nde 8,5 milyon basılmış ve 2 kez Stalin Ödülü almıştır. Mebrure Gönenç Mebrure Gönenç (d. 1900, İstanbul – ö. 6 Aralık 1981, Ankara). Türkiye Cumhuriyeti'nin ilk kadın milletvekillerinden. Amerikan Koleji'nden mezun oldu. 1935 yılında yapılan seçimlerde Afyonkarahisar'dan meclise girdi. Öğretmen ve iki çocuk annesiydi. Fransızca ve İngilizce bilmekteydi. Sosyaldemokrat Halkçı Parti Sosyaldemokrat Halkçı Parti (kısaca SHP), 12 Eylül Darbesi'nden sonra Türkiye'de, kapatılan Cumhuriyet Halk Partisi'nin oylarını bünyesinde toparlamak maksadıyla kurulmuş olan siyasi partidir. Aynı kulvarda kurulmuş olan Halkçı Parti ve Sosyal Demokrasi Partisi'nin 3 Kasım 1985 tarihinde birleşmesiyle kurulmuştur. Partinin amblemi zeytin dallarıyla çevrelenmiş Altı Ok olarak benimsenmişti. Sosyaldemokrat Halkçı Parti 18 Şubat 1995'te Cumhuriyet Halk Partisi ile birleşmiş, böylece hukuki varlığı sona ermiştir. SHP kapatılan CHP'nin yerine kurulmuş bir siyasal örgütlenmeydi. Önceli olan SODEP ve HP'nin, dolayısıyla CHP'nin oylarına talip olmuştur. SHP 1960'lı yıllardan itibaren oluşmaya başlayan sosyal demokrasinin, dolayısıyla merkez solun temsilcisiydi. Ekonomide katı devletçi anlayış yerine karma ekonomiden yana oldu. Piyasa ekonomisini destekledi ancak bu, SHP'nin devletçiliği tamamen reddettiği anlamına gelmemektedir. SHP özelleştirmeye karşı her zaman mesafeli olmuştur. Siyasal hayatta bulunduğu sürece SHP Türkiye'deki sosyal demokrat kesimin sözcüsü olmuştur. Emekçi vatandaşlara sempatiyle yaklaşmış ve haklarını gözetmiştir. Ancak tek başına iktidar olamaması programını tam anlamıyla uygulamasına engel olmuştur. Kürt sorunu konusunda diğer partilere göre daha özgürlükçü ve ılımlı olan SHP bu nedenle bazı çevrelerce eleştirilmiştir. 12 Eylül müdahalesi sonrası ülkedeki tüm siyasi faaliyetler yasaklandı. Büyük gözaltılar, siyasi davalar yaşandı. Bu arada yeni anayasanın hazırlıkları da sürüyordu. Nihayet 7 Kasım 1982'de anayasa halkoyuna sunuldu ve %91,3 oyla anayasa kabul edildi. Aynı oylamayla MGK ve Devlet Başkanı Kenan Evren de cumhurbaşkanlığına seçildi. Seçimlerin 6 Kasım 1983'te yapılacağı açıklandı ve 1983 ortalarında siyasi faaliyetler serbest bırakıldı. Ancak Millî Güvenlik Konseyi'ne (MGK), siyasi partiler kurulurken kurucularını veto etme yetkisi verildi. Bu dönemde, kapatılan Cumhuriyet Halk Partisi'nin tabanına hitap eden iki parti kuruldu. Bunlardan biri Necdet Calp liderliğindeki Halkçı Parti (HP), diğeri ise Erdal İnönü liderliğinde kurulan Sosyal Demokrasi Partisi (SODEP) idi. Bu iki partiden esas CHP kadrolarını barındıran SODEP, MGK'nın kurucularını sürekli veto etmesi nedeniyle MGK’nın 99 sayılı kararı uyarınca onaylanmış 30 kurucu üyeyi tamamlayamadığı için 6 Kasım seçimlerine katılamadı. Öte yandan Adalet Partisi'nin ardılı olarak kurulan Büyük Türkiye Partisi ve Doğru Yol Partisi de vetolardan nasibini aldı. Seçimlere Turgut Özal'ın başında bulunduğu ANAP, Necdet Calp'in başında bulunduğu Halkçı Parti ve Turgut Sunalp'in Milliyetçi Demokrasi Partisi katıldı. 6 Kasım 1983 seçimleri sonucunda ANAP yüzde 45 oy alarak tek başına iktidara geldi ve Turgut Özal yeni hükûmeti kurdu. CHP seçmenine seslenen Halkçı Parti %30 oy alarak ana muhalefet partisi oldu. ANAP'ın kazandığı 24 Mart 1984 yerel seçimlerine bu defa SODEP ve DYP de katıldı. SODEP aldığı yüzde 23,15 oy oranı ile ANAP'ın ardından ikinci sırayı aldı. TBMM'de temsil edilen Halkçı Parti'nin tabanı erirken, CHP oylarının SODEP'te toplanacağı anlaşıldı. 13 Nisan 1984'te toplanan SODEP 1. Küçük Kurultayı'nda Genel Başkan Erdal İnönü solda tek çatının şart olduğunu söyledi. Temmuz ayında SODEP lideri İnönü ve HP lideri Necdet Calp birleşme konusunda prensipte anlaştıklarını açıkladılar. 1985'in Haziran ayında Aydın Güven Gürkan Halkçı Parti genel başkanı seçildi ve birleşmeden yana olduğunu açıkladı. Hatta Gürkan birleşmeye 1985 yılında son CHP Genel Başkanı Bülent Ecevit'in eşi Rahşan Ecevit tarafından kurulan Demokratik Sol Parti'nin de dahil olmasını istedi ancak ret cevabı aldı. 26 Eylül 1985'te Gürkan ve İnönü SODEP-HP birleşme protokolünü imzaladılar ve yeni partinin adını Sosyaldemokrat Halkçı Parti olarak açıkladılar. 2 Kasım 1985'te toplanan HP Olağanüstü Kurultayı'nda partinin adı toplanarak partinin adını Sosyaldemokrat Halkçı Parti olarak değiştirildi. 3 Kasım'da toplanan SODEP Olağanüstü Kurultayı'nda da parti feshedildi ve SHP'ye katıldı. HP ve SODEP'in merkez yöneticileri yeni partinin de merkez kurullarını oluşturdular. Protokol uyarınca ilk genel başkanlığa HP genel başkanı Aydın Güven Gürkan getirildi. 30 Mayıs 1986'da SHP 2. Olağanüstü Kurultayı toplandı ve tek aday olan Erdal İnönü genel başkan seçildi. İnönü daha sonra 11 ilde yapılan 26 Eylül 1986 milletvekili ara seçimleri'nde İzmir'den TBMM'ye girdi. SHP bu seçimlerde yüzde 22 oy aldı. Aralık 1986'da 20 milletvekili partiden ayrıldı, bunlardan 18'i Demokratik Sol Parti'ye (DSP) katılarak bu partinin TBMM'de grup kurmasını sağladı. 6 Eylül 1987'de ANAP iktidarı 12 Eylül idaresince getirilen siyasi yasakların kaldırılması için referanduma gitti. Kıl payı bir farkla yasakların kaldırılması kabul edildi (Evet:%50.1, Hayır:%49.8). Başbakan Turgut Özal daha bu sonuç ortaya çıkmadan önce Kasım ayında erken seçime gidileceğini açıkladı. 13 Eylül'de Bülent Ecevit DSP'nin başına geçti. Süleyman Demirel de DYP başkanlığını devraldı. 29 Kasım 1987 genel seçimlerinde ANAP, oy oranı düşmesine rağmen seçim bölgesi barajı uygulamasını yasalaştırması neticesinde ikinci kez tek başına iktidara geldi. ANAP bu seçimlerde yüzde 36 oy alarak 292 milletvekili kazandı. SHP yüzde 24 ile 99, DYP ise yüzde 19 oyla 59 milletvekilliği kazandı. SHP 450 üyeli TBMM'de 99 sandalye kazanarak anamuhalefet partisi konumunu korudu. Bülent Ecevit'in başına geçtiği Demokratik Sol Parti %8.5 oy aldı ancak yüzde 10 barajını aşamayarak meclis dışında kaldı. Aynı şekilde Milliyetçi Çalışma Partisi ve Refah Partisi de TBMM dışında kaldı. Ecevit bu sonucun ardından bir süre siyasetten çekildi. 25-26 Haziran 1988'de Ankara'da yapılan SHP II. Olağan Kurultayı'nda Erdal İnönü 710 oyla SHP genel başkanlığına yeniden seçilirken, İsmail Cem 151, Azimet Köylüoğlu 10, Cemil Gerçek ise 12 oy alabildi. Ancak partiye Deniz Baykal grubu hakim oldu; 44 kişilik Parti Meclisi'ne Baykalcılardan 27, sol kanattan 16 girdi. İnönü'nün listesinde yer alıp kıl payı PM'ye girebilen tek kişi olan Fikri Sağlar'ın yerine Deniz Baykal SHP genel sekreteri seçildi. 26 Mart 1989 yerel seçimlerinde SHP kazandı. SHP, başta İstanbul, Ankara ve İzmir olmak üzere 39 ilin belediye başkanlığını kazandı ayrıca il genel meclisi seçimlerinde yüzde 28,8 oy almayı başardı. SHP ve DYP ANAP iktidarının meşruiyetini kaybettiğini halkın desteğini yitirdiğini ve bu nedenle genel seçimlerin yenilenmesi gerektiğini savunmaya başladılar. Turgut Özal 9 Kasım 1989'da Kenan Evren'den boşalan cumhurbaşkanlığına SHP ve DYP'nin muhalefetine rağmen seçildi. 12 Aralık 1990'da İnönü ile Demirel buluştu, ortak bildiri imzalayarak erken seçim istediler. Haziran 1989'da SHP Sosyalist Enternasyonal'e tam üye oldu. Kasım 1989'da, Paris'te düzenlenen "Kürt Ulusal Kimliği ve İnsan Hakları" konulu bir konferansa parti yönetiminden izinsiz katıldıkları gerekçesiyle yedi SHP milletvekili partiden çıkarıldı. Bunun üzerine 10'u aşkın milletvekili ve bazı il örgütleri partiden istifa etti. Aralık 1989'da yapılan Olağanüstü Kurultay'da Erdal İnönü genel başkanlığa, Deniz Baykal genel sekreterliğe yeniden seçildi. Haziran 1990'daki belediye seçimlerinde oy oranını yükselten Anavatan Partisi (ANAP) karşısında ikinci parti konumuna düşen SHP'de bunalım baş gösterdi. Eylül 1990'da Genel Başkan Erdal İnönü ile anlaşmazlığa düşen Genel Sekreter Deniz Baykal bu görevinden istifa etti, yerine Hikmet Çetin getirildi. 29 Eylül 1990'daki SHP 6. Olağanüstü Kurultayı'nda Erdal İnönü ve Deniz Baykal karşı karşıya geldi. İnönü 504 oyla genel başkanlık seçimini kazandı, Deniz Baykal ise 405 oy aldı. SHP Genel Sekreterliği'ne Hikmet Çetin seçildi. Ancak parti içinde Baykal'ın muhalefeti bitmedi. Haziran 1991'deki olağan kurultayda İnönü-Baykal bir defa daha karşı karşıya geldi. Ancak bu kez de kazanan İnönü oldu, üçüncü tur oylamada İnönü 534, Baykal 451 oy aldı. SHP'nin 44 kişilik parti meclisine Baykal listesinden 15, İnönü listesinden ise 28 kişi seçildi. Hikmet Çetin tekrar genel sekreter seçildi. Ekim 1991'de yapılan erken seçimleri DYP kazandı. SHP yüzde 20.75 oy oranıyla DYP ve ANAP'ın ardından üçüncü oldu. 1989 Yerel Seçimlerinde elde edilen başarı bu defa çok uzaktaydı, bu en fazla parti içi muhalefetin işine yaradı. SHP, seçimlere katılmayan Halkın Emek Partisi (HEP) adaylarına Güneydoğu Anadolu Bölgesi illerinin listelerinde yer verdi. Bu destek sayesinde SHP'nin oyları Güneydoğu'da yüzde 50'leri geçerken, buna karşılık Karadeniz, Trakya ve Ege bölgelerinde büyük oy kaybı yaşandı. Türkiye genelinde oy yüzdesinin 20.75'e gerilemesi parti içinde Baykal yönetimindeki Yeni Sol grubun eleştirilerini yükseltti. Seçimlerden sonra TBMM açılışında Kürt kökenli milletvekillerinin Kürtçe yemin etmeye kalkışması ortalığı karıştırdı. 21 Mart 1992 Nevruz Bayramı'nda çıkan olaylar sonucunda da SHP içindeki HEP kökenliler partiden istifa ettiler. HEP hakkında kapatma davası açılınca DEP kuruldu ancak her ikisi de daha sonra kapatıldı. 1994'te HEP ve DEP mensupları HADEP'i kurdular. Hükümeti kurma görevi DYP Genel Başkanı Süleyman Demirel'e verildi. Demirel DYP-SHP koalisyon hükümetini 20 Kasım 1991'de kurdu. SHP Genel Başkanı Erdal İnönü Başbakan Yardımcılığı görevini aldı. 25-26 Ocak 1992'deki 7. Olağanüstü Kurultay öncesinde Deniz Baykal ve İsmail Cem birlikte yayımladıkları "Yeni Sol" adlı bir kitapta SHP'nin yeniden yapılandırılmasını öngördüler. Deniz Baykal'ın üçüncü kez Erdal İnönü'ye karşı genel başkanlığa adaylığını koyduğu 7. Olağanüstü Kurultay'da İnönü, beklenenin aksine salt çoğunluğu daha birinci turda sağlayarak Baykal'ı bir kez daha yendi ve genel başkanlığa seçildi. Haziran 1992'de 12 Eylül döneminde çıkartılmış olan "kapatılan siyasi partilerin aynı adla tekrar açılmasını engelleyen yasa" kaldırıldı. SHP içindeki muhalefet hareketinin önde gelen ismi Deniz Baykal ve diğer CHP kökenliler CHP'yi tekrar açma kararı aldılar. 9 Eylül 1992'de CHP tekrar açıldı ve SHP'den ayrılan bir grup milletvekili CHP'ye geçti. Genel Başkan Erdal İnönü, CHP'nin SHP'ye katılmasını istese de CHP'liler aksi tezi savundular. 1991 seçimlerinde TBMM'ye 88 milletvekili sokan SHP'nin sandalye sayısı 1992 yılı sonunda 52'ye düştü. 1993'te Cumhurbaşkanı Turgut Özal'ın ölümü üzerine Başbakan Süleyman Demirel cumhurbaşkanı seçildi. Koalisyon ortağı SHP Demirel'in seçilmesi için DYP'ye destek verdi. Ardından DYP'nin başına geçen Tansu Çiller'in kurduğu hükümette SHP koalisyon ortaklığına devam etti. Haziran 1993'te Genel Başkan Erdal İnönü siyaseti bırakacağını açıkladı. 11 Eylül 1993 tarihinde Ankara'da toplanan 4. Olağan Kurultay'da 1007 delegeden 559'unun oyunu alan Murat Karayalçın genel başkanlığa seçilirken, diğer adaylardan Aydın Güven Gürkan 403, İzmir Büyükşehir Belediye Başkanı Yüksel Çakmur 26 ve Tolga Yarman 2 oy aldı. 27 Mart 1994 yerel seçimlerine üç parça halinde giren merkez sol partilerin toplam oy oranları 1989'a göre 11 puan geriledi. Bir önceki yerel seçimin galibi olan SHP de çok büyük oy yitirdi ve elinde bulundurduğu büyük şehirlerde seçimleri kaybetti. Bunun üzerine sol partilerin birleşmesi gündeme geldi. DSP buna yanaşmadı ancak CHP olumlu yanıt verdi. 18 Şubat 1995'te toplanan SHP-CHP ortak kurultayında partinin feshine ve CHP'ye katılmasına karar verildi. SHP programında partinin bireye ilişkin amaçları özgürlük ve eşitlik olarak belirlenip emeğin en yüce değer sayıldığı vurgulanıyordu. Programa göre SHP'nin topluma ilişkin amaçları demokratikleşme, bağımsızlık ve üreticilikti. Bu amaçlara ulaşmakta izlenecek altı ilke, Ekim 1981'de Millî Güvenlik Konseyi (MGK) kararıyla öteki partilerle birlikte feshedilen Cumhuriyet Halk Partisi'nin (CHP) ilkelerini belirten Altı Ok ile çakışıyordu: Cumhuriyetçilik, milliyetçilik, halkçılık, devletçilik, laiklik ve devrimcilik. Piyasa mekanizmasından doğan çarpıklıkların akılcı yöntemlerle düzeltilmesini öngören SHP bazı üretim alanlarına devletin doğrudan girmesi gerektiği görüşünü savunuyordu. Kuzey Atlantik Antlaşması Teşkilatı'nın (NATO) Türkiye'nin güvenliğinin artırılmasındaki rolünün sürdürülmesinden yana olan SHP, Türkiye'nin ortak güvenlik sisteminin yanı sıra kendi olanaklarından yararlanarak ulusal savunma stratejisini geliştirmesini gerekli görüyordu. Hatı Çırpan Hatı Çırpan (Satı Kadın; d. 1890 - ö. 21 Mart 1956), Türk siyasetçi. Türkiye Cumhuriyeti'nin ilk kadın köy muhtarlarından ve ilk kadın milletvekillerindendir. Türkiye'de kadınlara seçme ve seçilme hakkının tanınmasından sonra 1935 Türkiye genel seçimlerinde aday olup ilk kadın milletvekilleri olarak meclise giren 17 kadın arasında yer almış ve TBMM V. dönem Ankara milletvekili olarak görev yapmıştır. 1890'da Kahramankazan Köyü'nde doğdu. Babası Kara Mehmet Efendi, annesi Emine Hanım’dır. Balkan Harbi sırasında gırtlağından yaralanmış bir askerin eşiydi. beş çocuk annesiydi. Çiftçilik ve babasının ardından köy muhtarlığı yaptı. 26 Ekim 1933'te kadınlara muhtar olma hakkı verilmesi sonrasında Kazan köyünün muhtarlık seçimlerini kazanmış ve Türkiye'nin ilk kadın muhtarlarından biri olmuştu. 1934 yılında Kızılcahamam'a giderken Halkavun Nahiyesi'nden geçen Mustafa Kemal ile tanıştı. Rivayete göre bu ziyaret sırasında kendisine doğum tarihini soran Mustafa Kemal’e, 1890 doğumlu olmasına rağmen 19 Mayıs 1919’da doğduğunu söylemiş, o tarihten önce yaşamadığını ifade etmişti. Mustafa Kemal’in tavsiyesiyle 1935 Türkiye genel seçimlerinde milletvekili adayı oldu. 8 Şubat 1935'te Ankara milletvekili olarak TBMM'ye girdi. O dönemde Hatti ile ilgilenen Mustafa Kemal'in isteği üzerine "Satı" adını "Hatı" olarak değiştirmiştir. Kamuoyunda "Satı Kadın" olarak bilinse de TBMM kayıtlarına adı "Hatı Çırpan" olarak geçer. Satı Kadın, milletvekilliği görevin tamamladıktan sonra Kazan’a döndü. 21 Mart 1956 günü hayatını kaybetti. Kazan’da anıt mezarı bulunur ve evi restore edilerek müze haline getirilmiştir. Balaban Balaban aşağıdaki anlamlara gelebilir: Fakihe Ã–ymen Fakihe Öymen, (d. 1900, İşkodra, Osmanlı İmparatorluğu – ö. Türkiye Cumhuriyeti. 6 Nisan 1983) eğitimci, siyasetçi. Türkiye Cumhuriyeti'nin ilk kadın milletvekillerindendir. TBMM’nin V., VI., VII., VIII. dönemlerinde milletvekilliği yapmıştır. 1900 yılında İşkodra’da dünyaya geldi. Babası İstanbullu bir zabit olan İsmail Efendi, annesi Azize Hanım’dır. İlköğrenimini İstanbul’da Koca Mustafa Paşa İlk Mektebi’nde yaptıktan sonra İstanbul Kız Muallim Mektebi’ni dördüncü olarak bitirdi. Yüksek öğrenimine bir süre İnâs Darülfünunu (Kadın Üniversitesi) Edebiyat şubesinde devam etti ancak daha sonra teyzesinin kızı Şukûfe Nihal Hanım ile birlikte Coğrafya bölümüne geçti ve bu bölümden mezun oldu. 1922’de Kandilli Kız Lisesi coğrafya öğretmenliğine, 1923’te Bursa Kız Muallim Mektebi tarih ve coğrafya öğretmenliğine atandı; bu okulda öğretmenliğin yanı sıra müdür muavinliği yaptı. 1931 yılında Bursa Kız Lisesi müdürü olarak atandı; siyasete atılana kadar bu göreve devam etti. Kadınların ilk defa oy kullanabildikleri ve seçilme hakkına sahip oldukları 1935 seçimlerinde TBMM’ye girmek için adaylığını koydu. Bursa'dan Ayşe Şekib Hanım'ın da milletvekili adayı olması nedeniyle, aynı şehirden iki kadın aday olmaması için İstanbul'dan aday olmuş ve İstanbul milletvekili olarak TBMM'ye girmiştir. V. dönem boyunca bütçe komisyonunda yer aldı. VI. ve VII. dönemlerde İstanbul, VIII. dönemde Ankara milletvekili olarak meclise girdi. 1936 yılında toplanan Üçüncü Türk Dil Kurultayı’nda Gramer-Sentaks Komisyonu’nda başkan olarak çalıştı. Mehmet Edip Bey ile evlenen ve iki çocuk sahibi olan Fakihe hanım, 6 Nisan 1983’te hayatını kaybetti. Kemal GÃ¼ven Kemal Güven (1921 - 10 Temmuz 2013), Türk hukukçu ve siyasetçi, 1973 ile 1977 arasında Türkiye Büyük Millet Meclisi Başkanı. Ankara Üniversitesi Hukuk Fakültesi'ni bitirdi. Kars'ın Posof, Kağızman ve Tuzluca ilçelerinde Cumhuriyet Savcılığı görevinde bulundu. Cumhuriyet Halk Partisi'nden (CHP) 1954, 1957 ve 1961 yıllarında Kars milletvekili seçildi. 1965-1969 arasında savcılık mesleğine döndü. 1969'da tekrar Kars Milletvekili seçildi. 1973-1977 arasında Türkiye Büyük Millet Meclisi Başkanlığı görevini yürüttü. 1977 seçimlerinde tekrar milletvekili seçilerek 12 Eylül 1980'e kadar parlamento üyeliğini yürüttü. 10 Temmuz 2013'te Ankara'da yaşamını kaybetti. Cenazesi, TBMM'de düzenlenen devlet töreninden sonra, Ahmet Hamdi Akseki Camisi'nde, Cuma namazına müteakip kılınan cenaze namazının ardından, Devlet Mezarlığı'nda toprağa verildi. Necmettin Karaduman Necmettin Karaduman (d. 1927; Trabzon – ö. 22 Haziran 2017; İstanbul), Türk siyasetçi ve eski Türkiye Büyük Millet Meclisi Başkanı. İlk ve orta öğrenimini Trabzon'da yaparak 1944 yılında Trabzon Lisesinden mezun oldu. Ankara Üniversitesi Siyasal Bilgiler Fakültesi'nin İdari Şubesi'nden mezun olduktan sonra kaymakamlık mesleğine girdi. 1960 yılına kadar çeşitli ilçelerde kaymakamlık yaptı. Aynı yıl Mülkiye Müfettişliği'ne atandı. Bu görevi beş yıl sürdü. 1966 yılı Ocak ayında Kahramanmaraş Valiliği'ne atandı. Kahramanmaraş'tan sonra Erzurum ve İçel Valiliklerinde bulundu ve İçel Valiliği'nden 1977 yılında kendi isteği ile emekliye ayrıldı. Emekliye ayrıldıktan sonra İstanbul'da bir şirketin Yönetim Kurulu Üyeliği ve Genel Müdürlüğünü yaptı. 6 Kasım 1983 tarihinde yapılan genel seçimlere Anavatan Partisi adayı olarak katıldı ve Trabzon'dan Milletvekili seçildi. 29 Kasım 1987 tarihinde yapılan genel seçimlere Anavatan Partisi adayı olarak katıldı ve tekrar Trabzon'dan Milletvekili seçildi. 4 Aralık 1983 tarihinde Türkiye Büyük Millet Meclisi Başkanlığına seçildi. Aynı göreve 12 Eylül 1985 tarihinde yeniden seçildi. Paul Oakenfold Paul Mark Oakenfold, (d. 30 Ağustos 1963 Kent, İngiltere) İngiliz prodüktör ve DJ. U2, Rolling Stones, Michael Jackson, Justin Timberlake, Madonna, Paris Hilton Jennifer Lopez, Salt N Pepa ve The Cure gibi sarkıcıların şarkılarını remixleyerek çok büyük bir başarı yakalamıştır. 1987'de Oakenfold ve arkadaşları Trevor Fung ve Ian St. Paul İbiza'da geçirdikleri birkaç ay süresinde dans kulübü müziğini tanıyıp sevdiler. Italo disco, soul ve house tarzlarının etkilerini taşıyan Happy Mondays "Pills 'n' Thrills and Bellyachesden sonra U2, Massive Attack, Arrested Development, The Cure , Snoop Dogg, Simply Red, New Order, ve The Shamen şarkılarına yapımcı Steve Osborne ile birlikte Perfecto"' grup adı altında remixler yaptılar. Bu remixlerin pek çoğu kendi firması Perfecto Records tarafından piyasaya sürüldü. Müzik yapımcılığının yanı sıra Oakenfold mixler hazırlamaktadır. Genç yaşlarında barlarda DJ'lik yapmaya başlayan sanatçı kısa sürede ün kazandı ve 90'lı yıllara geldiğinde dünyanın en iyi DJ'leri arasında adı anılmaya başlandı. Bugün dünyada trance müziğin önemli isimlerinden biridir. Liv Tyler Liv Tyler (d. Liv Tallarico; 1 Temmuz 1977, New York, New York), AmerikalÄ± oyuncu. Liv, 1 Temmuz 1977'de New York'ta, manken ve müzisyen Bebe Buell ile Aerosmith'in solisti Steven Tyler'ın kızı olarak doğdu. Liv Rundgren adıyla dünyaya geldi. Çocukluğunu Portland, Maine'de geçirdi. Annesinin o dönem birlikte olduğu Todd Rundgren'in babası olduğunu sanarak büyüdü. 11 yaşında, yakın aile dostu olan Steven Tyler'a olan benzerliği dikkatini çekince, babasının annesinin bir zamanlar ilişki kurduğu Steven Tyler olduğunu öğrendi. On iki yaşında babasının soyadını aldı. On dört yaşındayken annesiyle birlikte New York'a geri taşındı ve o yıl aile dostu, 1980'lerin ünlü top modeli Paulina Porizkova tarafından keşfedilerek mankenlik yapmayı başladı. "Seventeen", "Interview" gibi dergilerin kapağında yer aldı. Dünyanın Liv'i tanıması ise Aerosmith'in Crazy şarkısının klibiyle oldu. Rol için Steven Tyler'ın kızı olduğu bilinmeden seçildi. O yıl ilk iki filminde oynadı: "Heavy" ve "Silent Fall". Oyunculuğu çok sevdi ve modelliği bırakmaya karar verdi. Sinema dünyasında ilk ciddi çıkışını ise 1996 yılında Bertolucci'nin "Çalınmış Güzellik" filmiyle yaptı. Bu filmden sonra Liv, artık film yıldızı olarak anılmaya başladı ve "That Thing You Do!"da Tom Hanks, "Armageddon"da ise Bruce Willis ile çalışarak kısa sürede yıldızlarla çalışmaya başladı. Dünyanın en büyük bağımsız filmi olan; Peter Jackson'ın Yüzüklerin Efendisi üçlemesinde Elf Prensesi Arwen rolüyle yer aldı. Çekimler Yeni Zelanda'da bir yılda tamamlandı. Liv de bir yıl orada yaşadı. 2001'de nişanlandığı müzisyen Royston Langdon'la 25 Mayıs 2003'te Karayipler'de evlendi. Haziran 2004'te hamile olduğu açıklandı. 14 Aralık 2005'te ise çiftin ilk çocuğu Milo William Langdon dünyaya geldi. Çift 2008 yılında boşanma kararı aldı. Oyunculuk dışında, 2003'ten beri Givenchy'nin yüzü olarak görev yapıyor (Firmanın ondan önceki modeli ise Audrey Hepburn'dü). Liv, Very Irresistible Givenchy parfümünün, "Givenchy le Makeup" makyaj serisinin, "Givenchy - Ready to Wear and Accessories" koleksiyonunun kampanyalarında yer aldı. 2005 yazında Givenchy, bir gül türüne Liv'in adını vermeye karar verdi: Liv Tyler Rose. "New York'un en sevdiğim yanı burada kendimi evimde hissetmem sanırım. 1977'de burada doğdum ve hayatımın çoğu burada geçti. Buraya çok bağlıyım. NY'ta görülecek bir sürü muhteşem şey var: harika sanat eserleri, bir sürü film, harika konserler, her türden ilginç insan. Hudson Nehri'nin üzerinde bisiklete binmeyi, köpeğimi iki blok arasında gezdirirken bile birlikte oynayabileceği yirmi köpekle karşılaşmasını, sabahın dördünde bile canım istediğinde hindili sandviç bulabilmeyi seviyorum. Bir NY gecesinde her şey mümkündür. Bu şehir sizi her zaman şaşırtabiliyor." "Yılbaşında İngiltere'de bir arkadaşımın evinde kalıyordum. Eşim Roy ve ben uyuyorduk. Arkadaşımın iki küçük oğlunun sesleriyle uyandım. Koridorda dolaşıyor, odaların kapılarını açıp içeri giriyorlardı. Bizim odamızın önüne geldiklerinde, daha küçük olanı tam kapıyı açmaya davranmıştı ki diğeri "Hayır! O kapıyı açma. Orda prenses yatıyor." dedi. Kalbim yerinden fırlayacak gibi oldu. Sanırım filmlerin insanlar üzerindeki etkisini ilk kez gerçekten o zaman fark ettim." "Çok lüks bir hayatım yok. Her tarafımda şoförler,hizmetçiler ve benim yerime her işimi halletmek için bekleyen insanlar yok. Normal bir insan gibi yaşıyorum.. Sorumluluklar olmadan yaşamanın iyi bir fikir olduğunu düşünmüyorum." "Hayat beni heyecanlandırıyor. Filmlerde oynamak ya da röportaj vermek gibi şeylerden değil, küçük, normal, günlük şeylerden bahsediyorum. Uyanmak. Giyinmek. Yemek hazırlamak. Hepsini çok heyecan verici buluyorum." Elohim Elohim (İbranice: אֱלֹהִים) tanrılar demektir. Eloh dişil bir kelimedir, arkasına eril çoğul eki "im" gelmiştir. Elohim kelimesi aynı zamanda prens, kral gibi yüksek rütbeliler için de kullanılan bir kelimedir. Kutsal Kitap'ta Tanrı'nın gücünün, yöneticilik ve adalet özelliklerinin geçtiği yerlerde kullanılmıştır. İbranice'de Elohim sözcüğünün karşılığı tanrılar olarak verilebilir. Ancak bu tam doğru bir karşılık değildir. Bu sözcüğün mastarı "el" dir ve güç anlamına gelir; "el-oha" ise güçlü ya da güçlü olan (kişi) anlamındadır. Tanrı Yehova için kullanıldığında saygı ifadesi olarak Eloha'ın çoğulu olan Elohim kullanılmıştır. Burada yaratılma oluşumu Tanrının özellikleri olarak başlar, kutsal isimler olarak somutlaşır ve yaratılış dört olarak adlandırılır. Ã–rnek: VBulletin vBulletin ya da kısaca vB, İnternet üzerinde oldukça popüler olan PHP ve mySQL arabirimlerini kullanan bir forum betiğidir. James Limm ve John Percival tarafından 1999 yılında yapılmıştır. Bunun dışında ücretli bir yazılımdır. Jelsoft Enterprises Ltd. tarafından geliştirilip pazarlanır. vBulletin'in diğer forum sistemlerinden farkı, diğer sistemlerden daha profesyonel olmasına rağmen kullanımının daha basit olmasıdır. vBulletin'in yeni eklentileri ve yeni sürümleri sürekli güncellenmektedir. vBulletin lisansının satışı sadece tek şekilde gerçekleşir. 249 dolar karşılığında süresiz lisans satılmaktadır. vBulletin 5 ile beraber Jelsoft tarafından bulut hizmetide verilmeye başlamıştır. Bu şekilde forum kurulumu basitleşmiştir. Åžebnem Paker Şebnem Paker (d. 20 Temmuz 1977, İstanbul), Türk gitarist ve şarkıcıdır. İstanbul Üniversitesi Devlet Konservatuvarı Klasik Gitar Bölümü'nde eğitim gördü. 1996 yılında Marmara Üniversitesi Müzik Eğitimi Şan Bölümü'nü kazanan Paker, aynı yıl Eurovision Şarkı Yarışması'nın Türkiye elemelerini "Beşinci Mevsim" adlı parça ile kazanarak ülkeyi temsil etme hakkını elde etti ve Oslo'daki yarışmada on ikinci oldu. 1997 yılında ulusal elemelere Grup Etnik ile birlikte, müziği Levent Çoker'e, sözleri Mehtap Alnıtemiz'e ait olan "Dinle" adlı parça ile katılarak yeniden birinci oldu, Dublin'de yapılan yarışmada ise üçüncü oldu. "Dinle", sanatçının 22 Temmuz 1997 tarihli ilk ve tek albümüne adını verdi. 1998 yılında TRT'nin düzenlediği ulusal finalde bir kez daha yarışarak her geçen sene Eurovision'da daha başarılı bir sonuç elde etme düşüncesini dile getirdi. Ancak kullandığı etnik Türk enstrümanları ile bezeli ve hareketli ezgisi ile Avrupalı dinleyicilerin de ilgisini çekebileceği düşünülen "Çal" isimli parçayla hedeflediği başarıyı elde edemeyerek temsil etme hakkını kazanamadı; jüriden en yüksek oyu alan Tarkan Tüzmen'in seslendirdiği "Unutamazsın" adlı şarkı ile yarışmada Türkiye'yi temsil etti. Marmara Üniversitesi Müzik Eğitimi Şan Bölümü'nden 2000 yılında mezun oldu. Millî Eğitim Bakanlığı'na bağlı özel eğitim kurumlarında 4 sene görev aldıktan sonra, 2004'ten beri müzik öğretmeni olarak çalışmaktadır. 2018'e dek Avni Akyol Güzel Sanatlar Lisesi’nde, 2018 yılından itibaren Aydın Doğan Güzel Sanatlar Lisesi’nde müzik öğretmenliğine devam etmektedir. Hankendi (anlam ayrımı) MÃ– 627 Jostedalsbreen Jostedalsbreen, Norveç'te, Avrupa anakarasının en büyük buzulu. Ülkenin kuzeyinde, "Sogn og Fjordane" eyaletindedir. Sognefjord fyordunun kuzeyinde kalır. Kuzey-güney istikametinde 100 km, doğu-batı istikametinde de 15 km'lik bir alana uzanır. 550 km²'lik bir alanı kaplar. Norveç'in "Svalbard" Adası'ndaki Austfonna buzulu ve İzlanda'nın Vatnajökull buzulundan sonra Avrupa'nın en büyük buzuludur. Buzul'un platosu, deniz seviyesinden 1600 ile 1900 m yÃ¼ksekte bulunur. Jostedalsbreen ,son "Buz Çağı" 'ndan kalmayıp, M.Ö. 500 yıllarında ,iklim değişiklikleri sonucunda oluşmuştur. 1750 yıllarında , bölgenin en soğuk zamanlarında (Bu devre Küçük Buz Çağı denir) Jostedalsbreen, en büyük yayılmayı göstermiştir. 1991 yılından beri , 1.310 km² lik bir alanda , doğanın korunması için, Jostedalsbreen "Miili Park" olmuştur. Buzulun en iyi bilinen kolları, batıda Briksdalsbreen doğuda ise Nigardsbreen'dir. Oliver Evans 14 yaşında bir bisikletçinin yanında çırak olarak işe başladı. Yolcu taşıyan ilk binek arabanın mucididir. Barbaros Hayrettin Paşa İskelesi Beşiktaş Barbaros Hayrettin Paşa İskelesi, İstanbul, Beşiktaş'ta, Beşiktaş-Kadıköy seferlerinin yapıldığı iskele binası. 2004-05'te inşa edilen yeni iskeleden önceki iskele, Beşiktaş İskelesi'nin artan yolcu yükünü paylaştırmak amacıyla eskiden var olan ahşap iskelenin yerine 1982'de, yapısı ve iskelesi betonarme olarak yapılmıştı. Dikdörtgen planlı ve tek katlı yapının uzun kenarı denize paraleldi. Barbaros Hayrettin Paşa İskelesi 2004-05 arasında yeniden inşa edilerek bugünkü görünümüne kavuştu. Türkiye'nin geçirdiği kimlik tereddütleri mimari anlayışa da yansımış milli mimari unsurlarının mimaride kullanılması 1. Milli Mimari Dönemi'nden sonra terkedilmişti. 70 yıl sonra ilk defa yapılan geleneksel mimari unsurları Barbaros Hayrettin Paşa İskelesi'nde kullanıldı. Çatı kaplaması geleneksel kenetli kurşun. Çatıda kullanılan topuzlar son iki yüzyıldan sonra ilk defa bir sivil yapıda yapılıyor. Osmanlı sivil mimarisinde yapıların çatısında topuzlar kullanılır ve "bir topuzlu, iki topuzlu .. " şeklinde yapıların büyüklüğü adlandırılırken, batılılaşma akımı sonucunda İstanbul'da kullanımı terkedilmiştir. Günümüzde İstanbul'da çatısında topuz olan yapı kalmamışken, Yunanistan sınırları içinde özellikle Rodos'ta Osmanlı yapıları çatılarında hala topuz görmek mümkündür. Mimarları Erkan İnce ve M. Hilmi Şenalp'tır. 16 Mayıs 2010'da elektrik kontağından çıktığı sanılan yangınla büyük hasar gördü ve kullanılamaz hale geldi. Kısa süre içinde onarılarak tekrar hizmete girdi. Düğün çiçeğigiller Düğün çiçeğigiller (Ranunculaceae), düğün çiçekleri (Ranunculales) takımından bir bitki familyasıdır. Düğün çiçeğigiller (Ranunculaceae) familya tayininde kullanılacak başlıca özellikleri şunlardır; Özel not: Sepaller zarımsı, petaller parlak sarı ve diplerinde glandlar var. Karanfilgiller Karanfilgiller (Caryophyllaceae), bir yıllık ve çok yıllık otsu, çalımsı bitkileri kapsayan bir çiçekli bitkiler familyası. 88 cinsi ve yaklaşık 2000 türü bulunan büyük bir familyadır. Kuzey ve Güney yarım kürenin ılman kesimlerinde ve tropik dağlarda yaygın olarak bulunurlar. Gen merkezinin Akdeniz bölgesi olduğu sanılmaktadır. Gövdelerinde şişkin nodyumlar bulunur. Yapraklar karşılıklı, bazen almaşık, basit ve çoğunlukla şeritsidir. kulakçıkları genellikle yoktur, olanlarda derimsi yapıdadır. Çiçekler iki eşeyli, nadiren tek eşeyli ve iki evciklidir. Aktinomorf simetriktirler. Çoğunlukla basit veya birleşik dikazyum çiçek durumu halinde, bazen de dalların ucunda tek şeklide bulunurlar. Kaliks 5 tane ve tabanda birleşmiştir. Çanak yapraklar sayısı baz türlerde 4'tür. "Diantus"'da kaliks brahte ile çevrilmiştir. Korolla kaliks lobları ile aynı sayıda, taç yapraklardan meydana gelir. Taç yapraklar ayrıdır. Alt kısmı ince dar, üst kısmı genişçedir. Bununla beraber, bazı cinslerde hayli küçülmüş taç yapraklara da rastlanır. Erkek organ sayısı taçyaprak eşit veya 2 katıdır. Dişi organ tek, üst durumlu yumurtalıklıdır. Plesentelamma merkezi eksenseldir. Meyve folikül, akendir. Helikopter Helikopter, dikey kalkış ve iniş yapabilen döner kanatlı bir hava taşıtıdır. İsmin kökü yunancada "heliko pteron" yani hareketli kanatlar anlamından gelir. 1907 yılında Fransız Paul Cornu ilk motorlu helikopteri uçurdu. Helikopterler dikey olarak kalkış ve iniş yapabilir ve havada sabit olarak tutunabilirler. Helikopter ve uçakların uçma prensipleri aslında aynıdır. Uçaklarda tutunma kuvveti elde edebilmek için uçak hava içinde hareket ettirilir. Ancak kanat, uçak gövdesine bağlı olduğu için sabit bir yapıdadır. Fakat helikopterlerde kanat sabit değil, hareketlidir. Yani helikopterlerde taşıma kuvveti elde edebilmek için döner kanat yani pervane kullanılır. Pervane iki ya da daha fazla palden meydana gelir.Pervane palinin profili uçak kanadının profili ile aynıdır. Helikopterin motoru palleri döndürür. Paller hava içinde hareket ettikleri için üst yüzeylerinde alçak basınç, alt yüzeylerinde ise, yüksek basınç oluşur. Bu basınç farkı taşıma kuvvetini meydana getirir. Pallerin devir sayısının ve hücum açısının (pallerin havayı karşılama açısı) artması ile bu taşıma kuvvetinin büyüklüğü de artar. Tersi bir durumda ise azalır. Taşıma kuvveti helikopterin ağırlığına eşit olduğunda helikopter havada sabit olarak tutunur. Büyük olduğunda dikey olarak yükselir. Daha az olduğunda ise, dikey olarak alçalır. Pervanenin dönme düzlemi eğildiğinde, yani pervanenin oluşturduğu taşıma kuvvetinin yönü değiştirildiğinde, helikopter ileri - geri ve sağa - sola doğru hareket eder. Böylece helikopterin hava içinde hareket etmesi sağlanır. Pervane sürekli döndüğü için (gövde üzerinde yarattığı moment nedeniyle) helikopterin gövdesini de döndürmeye çalışır. Bunu engellemek için helikopterin kuyruğunda daha küçük olan bir pervane daha kullanılır. Kuyruktaki pervane gövde üzerindeki dönme momentini sönümler. Ayrıca sönümleme miktarı değiştirilerek gövdenin dönüşü de sağlanabilir. Helikopterler çift ve tek rotorlu olmak üzere ikiye ayrılır. Tek rotorlu helikopter bir dikey hareketi sağlayan ana rotor ve gövdenin dönmesini engelleyen yardımcı rotor bulunur. İlk olarak bu sistem Rus asıllı göçmen Igor Sikorsky tarafından tasarlanır ve 1939 yılında başarıyla uçurulur. Çift rotorlu helikopterler daha karmaşık olmakla birlikte yük ve yolcu taşımaya daha elverişlidir. Çift rotorlu helikopterlerde aracın iki ucunda biri alçakta olmak üzere eş iki ana rotor bulunur. İlk olarak 1960 yılında uçmaya başlamış en bilindik modeli CH-47 dir. Lamiales Lamiales, çok yıllık, aromatik kokulu, hermafrodit çiçekli bitkiler takımıdır. İçtihat İçtihat, [yasa] tarafından hüküm belirtilmemiş bir konuda, daha önceki bir mahkeme kararının esas alınmasıdır. Somut olayda mevcut olan anlaşmazlık konusunda, üst mahkemelerin benzer olaylar bakımından verdiği farklı kararlarla ortaya çıkan ve anlaşmazlığı ortadan kaldırmaya yönelik; yetkili üst kurullarca alınan kararlardır. İçtihadı Birleştirme Kararları dışındakiler benzer hukukî durumlarda Yargıtay Genel Kurullarını, Dairelerini ve Adliye Mahkemelerini bağlayıcı nitelikte değildir. İçtihadı Birleştirme Kararları, tahkim prosedüründe Hakem Kurulları için de bağlayıcıdır. Parite (ekonomi) Parite, bir ülkenin parası esas alınarak diğer iki ülke parasının bu esas alınan ülke parası karşısındaki değeridir. Mariah Carey Mariah Carey (d. 27 Mart 1969 veya 1970) Amerikalı şarkıcı, söz yazarı, yapımcı, oyuncu, girişimci ve hayırsever. "Guinness Dünya Rekorları" tarafından "Songbird Supreme" olarak anılmasını sağlayan beş oktavlık vokal aralığı, melizmatik şarkı söyleme stili ve imzalı "ıslık notası" kullanımı ile bilinmektedir. 1990 yılında Columbia Records'a imza attıktan sonra arka arkaya on bir hafta boyunca ABD "Billboard" 200 listesinde bir numarada kalan, kendi adını taşıyan çıkış albümünü yayınlamasından sonra ünlendi. Kısa süre sonra Carey, Vision of Love"dan "Emotions "a, ilk beş single'ı ""Billboard" Hot 100" listesinde bir numaraya ulaşan ilk sanatçı oldu. Sony Music başkanı Tommy Mottola evlendikten sonra Carey, "Music Box" (1993), "Merry Christmas" (1994) ve "Daydream" (1995) adlı albümleriyle dünya çapında başarı elde etti. Bu albümler, "Hero", "Without You", "All I Want for Christmas Is You", "Fantasy", "Always Be My Baby" ve 1990'lı yıllarda ABD'nin en iyi liste performans gösteren şarkısı "One Sweet Day" de dahil olmak üzere, Carey'in en başarılı single'larından bazılarını ortaya çıkardı. Mottola'dan ayrıldıktan sonra Carey, yeni bir imaj benimsedi ve "Butterfly"'ın (1997) piyasaya sürülmesiyle müziğine daha fazla hip hop unsuru ekledi. "Billboard", onu 1990'lı yıllarda ülkenin en başarılı sanatçısı olarak adlandırırken, Dünya Müzik Ödülleri onu 1990'ların en çok satan kayıt sanatçısı olarak onurlandırdı. Birbirini izleyen on bir yılın her yılında bir numaralı single çıkarmayı başaran Carey, 2000 yılında Columbia ile yollarını ayırdı ve Virgin Records ile 100 milyon dolarlık kayıt sözleşmesi imzaladı. Ancak, son derece halka açık fiziksel ve duygusal çöküşünün yanı sıra, "Glitter" (2001) filminin ve beraberindeki film müziğinin kritik ve ticari başarısızlığının ardından, sözleşmesi Virgin tarafından 50 milyon dolara satın alındı ve ertesi yıl Island Records ile imzaladı. Nispeten başarısız bir dönemden sonra 2005 yılında yayımladığı ve o yılın en çok satan ikinci albümü olan "The Emancipation of Mimi" albümüyle müzik listelerinin başına döndü. Albümün ikinci single'ı "We Belong Together", 2000'li yılların ABD'de en iyi performans gösteren single'ı oldu. 2009 yılında, Palm Springs Uluslararası Film Festivali'nde En İyi Çıkış Yapan Kadın Oyuncu Performansı ödülünü kazanan, eleştirmenlerce beğenilen "Acı Bir Hayat Öyküsü" filminde rol aldı. Carey, kariyeri boyunca dünya çapında 200 milyondan fazla kayıt satışına ulaştı ve bu onu tüm zamanların en çok satan müzik sanatçılarından biri haline getirdi. "Billboard" Hot 100 listesinde #1 numaraya ulaşan toplam 19 şarkıya sahip olan Carey, bir solo sanatçı, bir kadın söz yazarı ve bir kadın yapımcı tarafından en fazla #1 numaralı single'a sahip olma rekorunu elinde tutuyor. Amerika Kayıt Endüstrisi Birliği'ne (RIAA) göre, 66.5 milyon sertifikalı albüm birimi ile Amerika Birleşik Devletleri'nde en çok sertifikalı ikinci kadın sanatçı konumundadır. 2012 yılında VH1'ın Müzikteki En İyi 100 Kadın listesinde ikinci sırada yer aldı. 2019'da "Billboard" onu, hem albüm hem de şarkı listelerindeki performanslarına dayanarak ABD'deki tüm zamanların en iyi kadın sanatçısı olarak seçti. Carey, ticari başarılarının yanı sıra beş Grammy Ödülü, on dokuz Dünya Müzik Ödülü, on Amerikan Müzik Ödülü ve on beş Billboard Müzik Ödülü kazandı. Songwriters Hall of Fame'in bir parçası olan Carey için Vice "Pop ve çağdaş R&B müziğindeki diğer sanatçılara ilham vermesiyle dikkat çekmektedir" yorumunda bulunmuştur. Mariah Carey, 27 Mart 1969 veya 1970'te Huntington, New York'ta doğdu. Mariah'ın adı, "Paint Your Wagon" adlı 1951 Broadway müzikalindeki "They Call the Wind Maria" adlı şarkıdan türetilmiştir. İrlanda asıllı eski bir opera şarkıcısı ve vokal koçu Patricia (kızlık soyadı Hickey) ile Afro-Venezuela kökenli havacılık mühendisi Alfred Roy Carey'nin üçüncü ve en küçük çocuğuydu. Carey soyadı, Venezuelalı büyükbabası Francisco Núñez tarafından New York'a göç ettikten sonra sahiplenildi. Patricia'nın ailesi, siyah bir erkekle evlendiği için onu reddetti. Irksal sorunlar, Carey ailesinin topluluklarına entegre olmasını engelledi. Huntington'da yaşarken komşuları, ailenini köpeğini zehirledi ve arabalarını ateşe verdi. Ebeveynlerinin boşandıktan sonra, Carey'nin babasıyla çok az teması vardı ve annesi aileyi desteklemek için birkaç işte birden çalıştı. Carey, zamanının çoğunu evde yalnız geçirdi, üç yaşında şarkı söylemeye başladı ve çoğu zaman annesinin Verdi'nin "Rigoletto" operasını İtalyanca olarak söylemesini taklit etti. Ablası Alison, babalarıyla birlikte taşınırken Carey ağabeyi Morgan ile birlikte anneleriyle kaldı. Çoğunlukla ABD'de tanınan bir isim olan Carey, 1992'de konser albümü "MTV Unplugged EP" ile tüm dünyanın tanıdığı bir isim oldu. Albümden Trey Lorenz in eşlik ettiği The Jackson 5 cover'ı "I'll Be There" şarkısı single olarak piyasaya sürüldü. Bu single Billboard tarihinde bir numaraya ulaşan ilk ve tek canlı kayıt oldu. Mayıs 1993'te ise Carey Sony Music'in sahibi Tommy Mottola ile evlendi. Aynı yılda Carey üçüncü albümü "Music Box" ile tüm listeleri altüst etti ve bu albümle 32 milyon satış yaparak ulaşılması güç bir rekora imza attı. "Music Box" hâlen Carey'nin en çok satan albümüdür. Carey, "Music Box" taki başarısını 1994'te çıkardığı "Merry Christmas" isimli noel temalı albümü ile perçinledi. Albüm, tüm zamanların en çok satan noel temalı albümü oldu. Albümden "Joy To The World" adlı klasik noel parçasının Carey versiyonu ve Carey'nin bizzat yazmış olduğu "All I Want For Christmas Is You" adlı noel parçası single olarak piyasaya sürüldü. 1995'te Carey "Daydream" isimli albümünü piyasaya sürdü. Albümden önce single olarak piyasaya sürülen "Fantasy" isimli şarkısı listelere 1 numaradan giriş yaptı. "Fantasy", Carey'nin listelere 1 numaradan giriş yapan ilk single'ı dır. "Fantasy" remiksi ile pop/hip hop düetlerini anaakıma taşıdı. "Daydream" müthiş bir başarı yakalayarak birçok ülkede satışlarda liste başı oldu, "Music Box" un kine yakın bir satış rakamı elde etti ve kritiklerce içerik bakımından Carey'nin en iyi albümü olarak kabul gördü. Albümden çıkan diğer single'lardan Boyz II Men düeti "One Sweet Day" ve "Always Be My Baby" liste başı olurken, "Forever" şarkısı Billboard uzmanlarına göre kolayca 1 numara olabilecekken single formatında basılmayıp sadece promo olarak radyolara gönderildi, buna rağmen radyolarda en çok çalınan şarkılardan biri oldu. Bir Journey şarkısı olan "Open Arms Amerika dışında single olarak yayınlandı" . Bunun yanında Carey "Daydream" ile Grammy ödüllerinde 6 dalda aday gösterildi, ancak hiçbirini kazanamadı. Halka mutlu bir evlilik olarak yansımasına rağmen, Carey Mottola'nın kendini kontrol ettiğini öne sürerek 1997'de Mottola'dan ayrıldı. Akabinde yeni albümü "Butterfly" için "Honey" single'ını piyasaya süren Carey, müzik tarzındaki değişikliğine rağmen bu şarkıyla da büyük başarı elde etti ve Honey, ABD listelerine 1 numaradan giriş yaptı. Şarkı Puff Daddy tarafından düzenlenmişti, ki bu da "Butterfly" ın R&B/Pop'dan daha çok R&B/Hip-Hop tarzına yakın olacağı sonucunu doğurmuştu. Albüm yayımlanınca bu tahminlerin doğru olduğunu gösterdi. "Butterfly" albümü aynı zamanda Tommy Mottola'nın esaretinden kurtuluşun ve bağımsızlığın göstergesiydi. Albüm büyük başarı elde etti ve eleştirmenlerce tarz değişiminden dolayı "yeni bir başlangıç için harika bir albüm" olarak nitelendirildi. Albümden yayımlanan "My All" single'ı ABD'de 1 numaraya ulaştı ve uluslararası alanda başarı sağladı. 1998'de "#1's" adlı toplama albümünü piyasaya süren Carey, düşünülenin aksine müziğe henüz ara vermeyeceğini, bununla beraber "#1's" in gerçek bir toplama albüm olmadığını, zira "o kadar yaşlanmadığını" ima etti. Albümde adından anlaşıldığı gibi Carey'nin 1 numaraya ulaşmış bütün şarkıları yer almaktaydı. Dört tane de yeni şarkı bulunuyordu: "Sweetheart", "I Still Believe", "When You Believe", ve "Do You Know Where You're Going To (Theme from Mahogany)". "When You Believe" o yıl "Mısır Prensi" animasyon filminin film müziği için kaydedilmişti ve şarkıda Carey'e Whitney Houston eşlik ediyordu. Şarkı, Akademi (Oscar) ödüllerinde "En İyi Film Şarkısı" dalında ödül kazandı. Carey 1999'da "Rainbow" albümünü piyasaya sürdü. Albüm, eleştirmenlerce Carey'nin önceki albümlerine göre zayıf bulunmasına rağmen ticari olarak iyi bir başarı sağladı. Bu albümden çıkan 1 numara single'lar ise "Heartbreaker" ve "Thank God I Found You" oldu.Bu şarkıda sanatçıya Joe ve 98 Degrees grubu eşlik etti. 2000 yılında Dünya Müzik Ödülleri'nde ise "Son 10 Yılın En İyi Sanatçısı" seçildi ve "Tüm Zamanların En Çok Satan Kadın Sanatçısı" ilan edildi. Aynı zamanda yalnızca 100 milyon ve üzeri albüm satan sanatçılara verilen "Chopard Diamond Ödülü" nü ilk alan kişi oldu. 2001 yılı ne yazık ki Carey için iyi geçmedi. Carey bu yılda başrol oynayacağı ilk film olacak olan yarı-otobiyografik film projesi "Glitter" üzerinde çalışmaya başlayacağını duyurdu. Aynı yılda çıkacak olan yeni Carey albümü ise filmin soundtrack'i olacaktı. Albüm için Virgin Records ile 80 milyon dolarlık bir anlaşma imzalayan sanatçı (bu anlaşma bugün bile en yüksek ücretli albüm anlaşmasıdır), albümün tarihi 11 Eylül olaylarına denk geldiği için bundan olumsuz etkilendi. "Glitter" filmi ve soundtrack albümü yayımlandığı zaman Carey birçok kötü eleştiriye maruz kaldı. "Glitter" filmi "bugüne kadar çekilmiş en kötü filmlerden biri" olarak nitelendirilirken, "Glitter" albümünden yayımlanan ilk single "Loverboy" ABD Billboard Hot 100 listesinde 2 numaraya kadar yükselerek altın plak sertifikası aldı ve 2001 yılının en çok satılan ve dinlenen single'ı oldu; fakat devamında yayımlanan "Never Too Far" ve "Don't Stop (Funkin 4 Jamaica)" single'ları liste başarısı elde edemedi. "Glitter" albümü yayımlandığı zaman Carey'nin en az liste başarısı gösteren albümü oldu. Birden çok platin ve elmas plak sertifikaları alan önceki albümlerinin aksine, "Glitter" ancak bir platin plak sertifikası alabildi. Kötü giden albüm satışlarının üzerine Virgin Records, Carey ile yaptığı anlaşmayı feshetti ve tazminat olarak 28 milyon dolar ödedi. Sanatçı bu albümün sadece bir soundtrack olduğunu ve her soundtrack'in Titanic gibi büyük başarı elde etmesi gerekmediğini ve haksızlığa uğradığını belirtti. Kötü giden tek şey albüm satışları değildi. O dönem Carey, resmî internet sitesine umutsuz birkaç ses mesajı bıraktı ve mesajlar yayımlandıktan 5 saniye sonra siteden silindi. Medya tarafından Carey'nin psikolojik sağlığının iyi olmadığı öne sürüldü. Bir süre sonra Carey psikolojik yardım görmeye başladı ve yeni çalışmalar yapmaya başlamadan önce, kısa bir süre için dinlenmeye çekileceğini açıkladı. Carey'nin artık kariyerinin sona erdiği üzerine yorumlar yapılmaya başlanmıştı. Virgin Records'tan ayrıldıktan sonra kendine yeni bir plak şirketi arayan Carey, Island Records ile 50 milyon dolarlık bir albüm anlaşması imzaladı ve Island Records bünyesinde kendi küçük plak şirketi MonarC Music'i kurdu. 2002'de ise Carey "köklere dönüş" sloganıyla 9. albümü "Charmbracelet"ı yayımladı. Albüm, Carey'nin o yıl vefat eden babası Alfred Roy Carey'e adanmıştı. Albümden yayımlanan ilk single "Through The Rain" hayranlar tarafından beğenilse de pek bir başarı elde edemedi. Diğer single'lar "Boy (I Need You)" ve "Bringin' On The Heartbreak" ise listelerin epey altında kaldı. Albüm çoklu-platin sertifikası almasına rağmen satışları Carey'nin önceki albümlerine kıyasla çok düşüktü; nedeni ise "Charmbracelet"ın beklenen ilgiyi görmemesiydi. "Charmbracelet"ın gösterdiği ticari başarı "Glitter"ınkinden büyüktü, ancak "Glitter"ın başarısızlığını örtbas edemedi. Eleştirmenlerce "Charmbracelet" albümü zayıf bulundu, bunun başlıca nedenlerinden biri albümün tınıları Carey'nin diğer albümlerine kıyasla R&B'den daha çok Pop'a dönük olduğuydu, ve bu yüzden albüm büyük ölçüde olumsuz eleştiri aldı. Eleştirmenlerin birleştiği bir başka nokta ise albümde Def Leppard cover'ı "Bringin' On The Heartbreak" haricinde hiç iyi şarkı bulunmadığı idi. Eleştirmenlerin dikkatini çeken bir başka nokta ise Carey'nin sesinin yıprandığı idi. "Charmbracelet"ın başarısızlığı üzerine yakınları Carey'e bir süreliğine ara vermeyi önerdi; ancak Carey reddetti ve o yıl "Charmbracelet World Tour" turnesine çıktı. 2003 yılında Carey, Busta Rhymes'a "I Know What You Want" isimli şarkısında eşlik etti. Şarkı Billboard Hot 100 listesinde 3 numaraya kadar yükseldi. Bundan kısa bir süre sonra Carey 2 CD'lik remiks albümü "The Remixes"ı yayımladı. Albümde Carey'nin hit şarkılarının remiks versiyonları ile "I Know What You Want" yer alıyordu. 2004 yılında Carey bu sefer Jadakiss'e "U Make Me Wanna" isimli şarkısında eşlik etti. "U Make Me Wanna", "I Know What You Want" kadar başarılı olamasa da yayımlandığı ilk hafta Billboard listelerinde ilk 50'de kendine yer buldu ve bir sonraki hafta 21 numaraya yükseldi. 2005 yılında çıkardığı The Emancipation of Mimi albümüyle eski parlak günlerine geri döndü. Eleştirmenlerce de başarılı bulunan albüm dünya çapında yaklaşık 10 milyonluk bir satış gerçekleştirdi. 2005 yılının en çok satan bu albümünden çıkan single'lardan "We Belong Together", ABD Billboard Hot 100 listesinde 14 hafta bir numarada kalarak büyük bir başarı sağladı. Bunun yanı sıra albümün üçüncü single'ı olarak piyasaya sürülen "Shake It Off", "We Belong Together"'ın 1 numaradaki son haftasında 2 numaraya yükselerek bir ilki gerçekleştirerek, Mariah'nın ABD listelerinde bir ve iki numarada aynı haftada yer alan ilk kadın sanatçı olmasını sağladı. Bunun yanı sıra Aralık ayının son günlerinde "Don't Forget About Us" 1 numaraya oturdu ve Mariah Carey böylece 17 tane 1 numara şarkıyla, Elvis Presley ile birlikte en çok 1 numaraya sahip 2. sanatçı oldu.Hayatında büyük değişikler yaşayan Mariah eski kocasını yeni eşi Thalía ile olan küslüğünüde VH1 partisinde ona olan övgü dolu sözleriyle gidermiştir. 2006 yılında üç yıl aradan sonra "The Adventures of Mimi" (Mimi'nin Maceraları) turnesine çıktı. 2008 yılının bahar aylarında vizyona girmesi beklenen, yönetmenliğini Aaron Woodley ve yapımcılığını Lee Daniels'ın yaptığı Tennessee (film) filminin çekimlerini Mart 2007 itibarıyla sonlandırdı. Filmin konusu ise şöyle: "İki kardeş (Adam Rothenberg, Ethan Peck) küçükken babalarının onlara kötü davranmasına dayanamayarak Tennessee'den kaçarlar. 10 yıl sonra küçük kardeş kansere yakalandığını öğrenir. Yaşamak için tek umudu babasının vereceği iliktir. Tennessee'ye dönüşleri sırasında yolda Crystal (Mariah Carey) ile tanışırlar. Crystal bir country şarkıcısı olmak istemektedir fakat kocası bunu istememekte, onun ev hanımı olarak kalmasını tercih etmektedir. Bu yüzden kendisine sürekli şiddet uygular. Crystal, Nashville'de şansını denerken iki kardeş babalarını aramaya devam ederler. Carey uzun zamandır üzerinde çalıştığı ve yılın en çok beklenen albümlerinden biri olan 11. stüdyo albümüne E=MC² adını verdi. Bir önceki albümü, 2005 yılının en çok satan, dünya çapında 10 milyonluk satarak 18 aylık liste serüveni boyunca 3 tanesi Grammy olmak üzere sayısız ödül kazanan ve iki tane de bir numara hit çıkaran "The Emancipation of Mimi"ye gönderme yapan adıyla albümün Avrupa'da 14 Nisan 2008'de, Amerika'da ise 15 Nisan 2008 tarihinde satışa çıkmıştır. Albümden çıkan ilk single "Touch My Body", Mariah Carey, Tricky Stewart ve The-Dream tarafından yazıldı. Şarkının video klibinin yönetmenliğini ise ünlü film yönetmeni Brett Ratner üstleniyor. "E=MC²" albümünde Mariah ile işbirliği yapan yapımcıların arasında Jermaine Dupri, DJ Toomp, Stargate, Will.i.am, Bryan-Michael Cox, Nate "Danja" Hills ve James Poyser bulunuyor. "E=MC²"nin uygulayıcı yapımcıları ise Mariah Carey ve Island Def Jam Music Group başkanı L.A. Reid. Eleştirmenler tarafından beğenilen "Touch My Body", Amerikan radyolarında çalındığı ilk haftasında gösterdiği başarı ile Amerikan müzik listesine ell yedi numaradan girdi. Daha sonrasında radyoda çalınma sayısına göre ilk yirmiye giren şarkı, 24 Mart 2008 tarihinde dijital olarak satışa sunulmasıyla ABD'de 286.000 kez indirilerek, Rihanna'nın Umbrella ile olan 277.000 rekorunu kırmış ve bir numara yükselmiştir. Şarkı radyolar vasıtasıyla 130 milyon dinleyiciye ulaşmıştır ve iki hafta bir numarada kalmıştır. Dünya çapında İngiltere'de beşinci sıraya kadar yüksek şarkı, dünya listelerinde iki numarayı gördü. Mariah Carey E=MC² albümünü kapadıktan sonra yeni albüm için sıkı çalışmalara başladı ve 29 Eylül 2009'da çıkan "Memoirs of an Imperfect Angel" albümünü tamamladı. Albümden ilk tekli olarak "Obsessed" çıktı. Obsessed şarkısının sözleri Carey'ye ait. Düzenlemeler ise Tricky Stewart ve The-Dream'e aittir. Mariah şarkıda Eminem'e gönderme yapmaktadır. Ayrıca şarkının klibinde şarkıcı Eminem'in kılığına girip onu canlandırmaktadır. Obsessed'den sonra Foreign grubunun şarkısı olan "I Want to Know What Love Is" şarkısını Mariah Carey yeniden söyleyerek yeni tekli olarak satışa sundu. Şarkının klibi çekildi. Şarkı Brezilya'da tam 27 HAFTA birinci numarada kaldı ve dünya rekoru kırdı. Albümün en beğenilen parçalarından biri de "Betcha Gon' Know" parçasıydı. Parçada Mariah Carey yaşadıklarını ve bu olaylardan izlenimlerini paylaşıyordu. Ayrıca Nicki Minaj ile yaptığı düet cover da video klip ile birlikte yayınlandı. Albüm için Angels Advocate turu düzenlendi ve Mariah 20 haftanın üzerinde fanlarının karşısında konsere çıktı. Mariah Carey 2 Kasım 2010'da Merry Christmas II You isimli albümünü yayınladı. 6 yeni şarkı ve efsanevi Noel up-tempo şarkısı "All I Want for Christmas Is You'nun remix versiyonu "Extra Festive" albümde yerini aldı. Albumun ilk single çıkış parçası "OH SANTA" birçok iyi eleştiri aldı ve şarkının video klibi çekildi. Dönem içinde ABC'de yayınlanan bir noel özel programındaki performansları uzun süre konuşuldu. Albümde ayrıca annesi ile ilk ve tek düet şarkısı "Oh come all ye faithful / Hallejulah chorus" da yer aldı. 2012 yılında New York Gotham Hall'da hamileliğinden sonraki ilk performansını sergiledi. New York's Plaza Hotel'de Amerika Başkanı Barack Obama'nın kampanyası için üç şarkılık özel bir konser verdi ve Obama'nın seçim kampanyası için yazdığı "Bring It On Home" isimli şarkıyı da seslendirdi. Ağustos 2012'de, rapçi Rick Ross ve Meek Mill ile düet yaptığı "Triumphant (Get 'Em)" isimli single'ını çıkardı. American Idol yarışmasının 12. sezonuna jüri üyesi olarak katıldı. Carey 2013 yılında Lee Daniels'ın The Butler filminde rol aldı. Film otuz yıldan fazla süredir, sekiz farklı Amerikan Başkanına hizmet eden bir kahyanın hikâyesini anlatıyordu. Şubat 2013'te Oz the Great and Powerful filmi için "Almost Home" isimli bir şarkı yazarak seslendirdi. Video klip David LaChapelle tarafından yönetildi. on dördüncü stüdyo albümünün çalışmalarının devam ettiği haberlerinden sonra 6 Mayıs 2013'te yeni albümün ilk single'ı "Beautiful" piyasaya çıktı. 2. single The Art "of Letting Go'nun aynı zamanda albüm adı olacağı duyuruldu. "You're Mine (Eternal)" şarkısının yayınlanmasında sonra ise albüm adının değiştiği söylendi. Albüm Me. I Am Mariah... The Elusive Chanteuse adıyla 27 Mayıs 2014 tarihinde yayınlandı." Mariah Ekim 2014 tarihinde All I Want For Christmas Is You, A Night of Joy & Festivity isminde her yıl tekrarlanacak olan bir Noel şovuna başlayacağını duyurdu. İlk ayak 15-22 Aralık 2014 tarihleri arasında altı konser verdi. İkinci ayakta 8–18 Aralık 2015 tarihleri arasında sekiz konser verdi. 15 Ocak 2015 tarihinde, Mariah'nın Las Vegas'ta bulunan Caesars Palace Colosseum 1 numara şarkılarından oluşan bir konser dizisine başlayacağı açıklandı. 30 Ocakta Mariah'nın Universal Music Group'un Def Jam Recordings Kayıt Şirketinden ayrıldığı, yeniden L.A. Reid ile çalışacağı ve Sony Music ile Epic Records'a döndüğü açıklandı. Konser dizisi ile aynı anda "#1 to Infinity isimli bir" greatest hits derleme albümü yayınladı. Albümde "Billboard" Hot 100 listesinde 1 numara olan 18 şarkının yanı sıra yeni bir parça olan ve albüme ismini veren "Infinity" de bulunuyordu. Mariah aynı yıl Hallmark Channel'da "A Christmas Melody adlı" Noel filmi ile ilk uzun metraj yönetmenlik denemesini gerçekleştirdi ve filmde ana karakterlerden birini oynadı. 2015 Aralık ayında Mariah The Sweet Sweet Fantasy Tour isimli, Mart 2016'da başlayacak bir Avrupa turnesine başlayacağını duyurdu. Bu sanatçının 13 yıl sonra Avrupa'da çıkacağı ilk turne oldu. Turne ile Güney Afrika'da da 4 konser verdi. Mariah15 Mart 2016'da The Sweet Sweet Fantasy Tour'u ve sahne arkasını kapsayan, E! kanalında yayınlanacak olan "Mariah's World adlı bir belgesel-seri üzerinde çalıştığını açıkladı." Carey 16 Kasım 2018'de Caution isimli albümünü yayınladı. Albümden "GTFO, With You, A No No ve The Distance singleları çıktı. 27 Şubat 2019'da Caution World Tour (Caution Dünya Turnesi)'a başladı. Ayrıca 2019'un sonlarına doğru "All I Want For Christmas Is You" adlı 1994 yılında çıkardığı single Billboard Hot 100 listesinde 1 numaraya ulaştı. Han Myeong-sook Han Myeong-sook, (d. 24 Mart 1944) Güney Koreli siyasetçi ve akademisyen. Güney Kore’nin ilk kadın Başbakanı. 24 Mart 1944’te bugün Kuzey Kore’nin başkenti olan Pyongyang’da doğdu. Kore Savaşı’nı takiben ailesi ile birlikte Seul’e geldi. 1967 yılında Ewha Kadınlar Üniversitesi Fransız Dili ve Edebiyatı Bölümü’nü bitirdi. 1986 yılında aynı üniversitede kadın çalışmaları alanında master derecesi aldı. 1974-79 yılları arasında Kore Hristiyan Akademesi üyeliği yaptı. Çiftçiler ve kadın işçilere yönelik eğitim programları düzenledi. Bu eğitim programları sırasında dönemin baskıcı rejimine karşı muhalefetle suçlandı ve 1979-81 yılları arasında düşünce suçu nedeniyle hapis yattı. 1986-87 yıllarında Ewha Kadınlar Üniversitesi Kadın Çalışmaları Bölümünde, 1988-94 yılları arasında ise Sumgs’m Kadınlar Üniversitesi’nin Kadın Çalışmaları Bölümünde dersler verdi. 1989 yılında Kore Kadın Dernekleri Birliği’nde (Korea Women’s Associations United) Aile Yasasının değiştirilmesi için çalışan komisyonun başkanlığını yürüttü. 1990-94 yılları arasında “Korea Womenlink” isimli sivil toplum örgüyünün başkanlığını yürüttü. 1992 yılında Kore Çevre ve Sosyal Politikalar Enstitüsü’nün başkanlığını yaptı. 1992-96 yılları arasında Seul ve Pyongyang’dadüzenlenen Asya Barışında Kadının Rolü isimli sempozyumun yürütme komitesinde görev aldı. Han, 1993-94 yıllarında hem bir sivil toplum örgütünde hem de G. Kore Birleşme Bakanlığı’na bağlı İşbirliği Komitesinde görev aldı. 1993-95 yılları arasında Çevre Bakanlığı Çevre Koruma Komitesi ile G. Kore Rüşvet ve Yolsuzlukları Denetleme Kurulu İşbirliği Komitesi üyeliklerinde bulundu. 1993-96 yıllarında Kore Kadın Dernekleri Birliği temsilciliği ve 1994-95 yıllarında Yayın Reformu İçin Yurttaş Derneği temsilciliği yaptı. 1996-2003 yılları arasında Ewha Kadınlar Üniversitesi Kadın Çalışmaları Bölümünde araştırmacı olarak görev aldı. 2000 yılında yapılan genel seçimlerde 16. dönem milletvekili olarak meclise girdi. Ocak 2001-Şubat 2003 tarihleri arasında Cinsiyet Eşitliği Bakanlığı görevini üstlendi. Şubat 2003-Şubat 2004 tarihlerinde Çevre Bakanlığı yaptı. 2004 yılı genel seçimleriyle 17. dönem milletvekili olarak (Uri Partisi’nden) yeniden meclise girdi. Mart 2006’ya kadar Birleşme, Dış İlişkiler ve Ticaret Parlamento Komisyonu üyeliği, Çocuk, Nüfus ve Çevre Parlamento Komisyonu Başkanlığı, Kore-Singapur Parlamentolararası Dostluk Komisyonu Başkanlığı ve Asya-Pasifik Çevre ve Kalkınma Parlamentolararası Konferansı Yönetim Kurulu Başkanlığı görevlerini üstlendi. 2006 Nisan ayında Güney Kore Cumhurbaşkanı Roh Moo-hyun’un iktidardaki Uri Partisi milletvekilli Han Myeong-sook’u yeni başbakan adayı olarak açıkladı. Han’ın adaylığı iktidar ve muhalefet partilerinin yanı sıra ülkedeki sivil toplum örgütleri tarafından da olumlu karşılandı. Han, 20 Nisan 2006’da Güney Kore’nin 37. Başbakanı olarak göreve başladı. Shin Kung füzesi Shin Kung (Yeni Yay) füzesi, Güney Kore tarafından geliştirilmiş taşınabilir, kısa menzilli ve karadan havaya bir füzedir. 10 kilogramlık bu füze, entegre bir “dost-düşman tanımlama” sistemine sahiptir. 7 kilometrelik bir menzile sahip olan füze, gece ve/veya bozuk havalarda kulanılabilmekte ve iki renkli kızılötesi tarayıcısı alınabilecek karşı önlemlerin etkisiz hale getirilmesinde etkili olmaktadır. Bu tarz taşınabilir karadan havaya füze sistemine dünyada ABD’nin de dahil olduğu dört ülke sahiptir. Bu füzenin geliştirilmesi için 1995 yılından beri 71 milyon dolar harcanmıştır. Chong Sango füzesi Chong Sango (Mavi Köpekbalığı) füzesi, Güney Kore tarafından geliştirilmiş hafif bir torpidodur. Hem deniz araçlarından hem de hava araçlarından (örneğin Super Lynx anti-denizaltı helikopteri) fırlatılabilmektedir. Torpido, saatte 83 kilometre hıza çıkabilmekte ve düşman denizaltılarını 20 kilometre uzaktan vurabilmektedir. Düşman denizaltılarını belirlemek ve vurmak amacıyla sonar teknoloji ile donatılmış olan Mavi Köpekbalığı, 1,5 metre kalınlığındaki çeliği delme ve içeride patlama özelliğine sahiptir. Bu torpidonun geliştirilmesi için 1995 yılından beri (2000'e kadar) 43 milyon Dolar harcanmıştır. (Torpidoların birim fiyatı ise 867.000 Dolar olarak açıklanmıştır.) Hae Song füzesi Hae Song (Denizyıldızı) füzesi, Güney Kore tarafından geliştirilmiş uzun menzilli bir “cruise” füzesi. 2008 yılından itibaren Güney Kore’de inşa edilecek olan Aegis muhriplerinin donatılması için kullanılacaktır. Beyoncé Beyoncé Giselle Knowles-Carter (; d. 4 Eylül 1981), Amerikalı şarkıcı, şarkı yazarı ve oyuncu. Houston, Teksas'ta doğup büyüyen Beyoncé, çocukken çeşitli şarkı ve dans yarışmalarında performans sergiledi. 1990'ların sonunda, R&B kız grubu Destiny's Child'ın solisti olarak ünlendi. Babası Mathew Knowles'un menajerliğini yaptığı grup, dünyada tüm zamanların en çok satan kız gruplarından biri oldu. Grubun müziğe ara verdiği dönemde Beyoncé, ilk solo albümü "Dangerously in Love"ı