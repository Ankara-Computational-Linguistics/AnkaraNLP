kafamızı dağıtır ve günün stresini uzaklaştırır çünkü bizi severler ve bir kedi her zaman sevdiklerinin değerini bilir aynı kendi değerini bildiği gibi ve bu onu bulunmaz bir arkadaş yapar. Yaşamanın kıymetini bilir ve hayat felsefesi hep gururu üstünedir. Kedi bağımsızdır ve büyüleyicidir. Kendini belli kalıplara sokmaya çalışmaz, asla kimseyi kandırmaya çalışmaz. Olduğu haliyle mutludur, gösterişi sevmez. Ayrıca duyguları konusunda asla kimseyi kandırmaz. Örneğin bir köpek ve kedi arasındaki en büyük fark ne derseniz bence bu köpeğin mutsuz olduğunda bile dışarıdan bakıldığında hep mutlu görünmesidir. Bunun aksine kediler tüm duygularını olduğu gibi kabullenir ve bunları dışarı yansıtır çünkü bizden onları her halleriyle kabullenmemizi isterler aynı onların bizi her halimizle kabul ettiği gibi. Tüm bu nedenlerden dolayı kedi olmak güzeldir veya bir kediyle dost olabilmek. Onların yaşam felsefesine yakından bakabilmek ve uygulayabilmek ise ayrı bir güzeldir. Belki de mutlu bir hayatın sırrı hayata kedilerin penceresinden bakmayı öğrenebilmekten geçiyordur, kim bilir? Fakat şundan eminim ki biz insanlar büyüleyici birer kedi karakterine sahip olmak için daha kırk fırın ekmek yemeliyiz. Kaynakça: Garnier, Stephane. Kedi Gibi Düşünmek ve Davranmak. (İstanbul: Paloma Yayınevi, 2018). Tekdaş1 Geçmiş Değerlerin Dükkânı “Geçmişiniz ile ilgili ne kadar şey hatırlıyorsunuz?” Birisi bana bu soruyu sorsaydı, hatırladığım şeylerin çokluğundan öte değerlerinden bahsetmek isterdim. Bu yüzden, ve bana soran birisi olmadığından, bu yazıya başlamadan önce kendi kendime sordum bu soruyu; ne kadar genç ve ne kadar az şey görüp geçirmiş olduğuma bakmaksızın… Aslında birazcık düşününce, “değer” kavramını anladıktan sonra, en azından böyle bir konuda, tecrübenin o kadar da önemli olmadığını görüyorum. Geçmişten gelen ve şu anda beni doğru bir yolda tuttuğunu hissettiğim birçok şey benim de değerlerimi oluşturur sonuçta. Elbette yaşadıkça insanın doğru bildiği bazı şeylerin aslında yanlış olduğunu görebileceğini ya da yaşlandıkça “değer” kelimesinin kafamızda çok daha farklı bir yeri olacağını inkâr etmiyorum. Sadece bize doğru yolu göstermelerinden bahsediyorum. Etrafımızdaki iyi insanlar için kullandığımız “değerleri olan bir insan” sözü de sanırım buradan geliyor. Çünkü değerleri olan insanlar, kendi geçmişleri ve başka insanların geçmişlerinden getirdikleri hikâyelerden yola çıkarak kendilerini bir “doğru”ya adarlar ve koşullara bakmaksızın bu doğrudan vazgeçmedikleri için çevrelerinden gördükleri saygı ile birlikte var olan değerleriyle anılırlar. Peki, hikâyelerden geldiğini düşündüğüm bu değerlerin iyi ya da kötü olduğuna karar veren şey nedir o zaman? Veya bir fikri değer yapan şey nedir diye düzeltirsem daha doğru olur, zira kötü olan bir fikir için kimse “değer” kavramını kullanmaz. Bana göre bunun sebebi, bazı istisnalar dışında, kötülüklerin bir amaçla, iyiliklerin ise içgüdü ve yaşanmışlıklardan çıkarılan derslerle yapılması, yani neden yapıldığının yapan kişi tarafından tam olarak bilinmemesi. Değerlerden bu kadar çok bahsetmişken, onların oluşturduğu “ahlâk” kavramından bahsetmezsek olmaz sanırım. Yokluğundan “ahlâksızlık” olarak bahsettiğimiz kavram… Mustafa Kutlu’nun Vitrinde Olmak adlı kitabında Yahya Kemal’in akıncılarından bahsettiği bölümün, bu kavramı daha iyi anlayabilmemizde önemli katkıları olacağını düşünüyorum: “… Akıncılar (menkıbeye göre) bir bağ kenarından geçseler, bağdan iki salkım üzüm koparsalar Tekdaş2 ücretini bir beze sarıp asma dalına asarlarmış. Menkıbelerde olayın olması gerekmez, ondan çıkarılacak ders önemli. Nedir o? ‘Önce ahlâk’.” (s.18) Akıncılar örneğinin geçmişteki değerlerimizi yansıtması açısından da bence çok önemli bir yeri var, çünkü yaşadığımız çağın koşullarıyla birlikte değerlerimizi kaybetmeye başladığımızı düşünüyorum. İhtiyaç duyduğumuz şeylerin artmasıyla, yaşanılabilecek alanların daralmasıyla, paraya tapan insanların varlığıyla birlikte birçok insan, doğru ya da yanlış olmasına bakmaksızın bir amaç belirleyip “her şey mübahtır” ilkesiyle hareket etmeye başladı. Bu amaç da çoğu zaman değerlerimizin önüne geçen “para”. “İnsanlar kalkınmaya, ilerlemeye, refaha koşuyor. Bu aslında bir serap. Ama inanç hâline gelmiş.”(Vitrinde Olmak s.47) der Mustafa Kutlu; paranın, değerlerin ve inançların önüne geçtiğini anlatmaya çalışırken. İnanılan şeyin para olması, bizim olaylardan ders çıkarmamız yerine olaylardan “çıkar” elde etmeye çalışmamıza neden olur. Geçmişin birikimi ve yaşanmışlıkların oluşturduğu değerlerimiz ise birer çıkar aracı olmaktan ve para karşılığı satılmaktan öteye geçemez. Bütün bunlar düşünüldüğünde, Mustafa Kutlu’nun “Vitrinde Olmak” fikrinin aslında ne kadar yerinde ve akıllıca bir tespit olduğu görülür. Harcamak için kazandığımız para, gerçekte bizim değerlerimizi harcayan, onları bize unutturan ve yabancılaştıran bir araç ve amaçtan başka bir şey olmadığından, bize yaşadığımız koşullar dünyasında neden olduğunu bilmeksizin huzuru verecek olan şey değerlerimizdir. Onları koruyabilmek ve “geçmiş değerlerin dükkânı”ndan uzak tutmak ise bizi “değerleri olan bir insan” yapar. Arsen Berk Tekdaş Eser Kaynakçası: Kutlu.M. (2015). Vitrinde Olmak. İstanbul. Dergâh Yayınları. Engin Esen Özgüven ve Azim Sarah Quigley’nin Orkestra Şefi: Leningrad Senfonisi adlı eserini okuduğumda çok etkilendim. Yazar, insanların ölümle mücadele ettiği zamanlarda ortaya çıkan tabloyu okuyuculara çok net bir şekilde aktarmayı başarmış. Kısaca fikir vermek gerekirse, Elias adında bir orkestra şefinin; çok önemli bir konsere hazırlanırken açlık, hastalık ve soğuk gibi çok zorlu engellere karşı verdiği mücadeleye ve bu süreçte geri kazandığı özgüveni ve azmine yer verilmiş kitapta. Aslında bu, insanın biraz da yetişme tarzı nedeniyle kişiliğinde çok olmasa bile, istediği şeyi gerçekleştirmek için kendini değiştirebildiğini gösterir. Bu koşulları göz önüne aldığımda insanın, şartlar ne kadar zor, nasıl yetişmiş olursa olsun istediği şeyi gerçekleştirebileceği kanısına vardım. Azimli olma ve istediği hedefe ulaşmadan durmama gibi özellikler bugün çevremizde çok da sık görülen şeyler değil. Günlük hayatımızın hızlanmasından mıdır bilinmez, kısa bir süre içinde gerçekleşmeyen şeyleri unutup gidiyoruz. Bu da hedeflerine ulaşamayan bir toplum anlamına geliyor. İlerleyen bir toplum olmanın yolu da hedeflerine ulaşmak için azimle çalışan insanlardan geçiyor. İnsanların azimli olmamalarının sebebi nedir peki? Öncelikle belirtmek gerekir ki bazen hedeflere ulaşmak tehlikeleri de göze almak anlamına gelir. Orkestra şefinin ölme pahasına çalışmalarına devam etmesi kadar ciddi sonuçlara yol açabilecek derecede olmasa da bazı riskleri göze almayıp deyim yerindeyse her şeyi güvenli oynamak ne yazık ki her zaman amaca ulaşmayı garanti edemiyor. Burada biraz durup insanlar için risk almanın bence ne anlama geldiğinden bahsetmek istiyorum. Gençliğinde biraz özgür yetişmiş olan insanlar risk almayı biraz daha kolay bulabiliyor genelde. Oysa anne babalarının aşırı derecede koruduğu çocuklar ve gençler özgüvensiz yetişiyor ve kendi başlarına karar almakta, kendilerine hedef koymakta zorluk çekiyorlar. Anne babaların çocuklarına böyle korumacı davranmaları gayet anlaşılır bir durum olmasına rağmen bu durum aşırı derecede ortaya çıktığında aslında çocuğu o dönemde korumak amacıyla ileride daha büyük sıkıntılar çekmesine yol açıldığı bir gerçek. Zıt bir şekilde sonuçlanan durumlar da var tabi. Özellikle son yıllarda çocuğunu özgür yetiştirme bahanesiyle başıboş bırakan ebeveynlerin sayısı epey arttı. Fakat bunun da tıpkı aşırı korumacı anne babaların çocuklarında olduğu gibi sorunlara yol açtığını görmezden gelmek doğru bir yaklaşım değil. Çocukluk döneminde aşırı özgüven ile yetişmeleri ileride gençlerin kendilerini başkalarından üstün görmeleri gibi sıkıntılara neden olabiliyor. Bu da aşırı koruma altında yetişen çocukların aksine başkalarını küçümsemeye, ulaşılması mümkün olmayan bazı hedefleri gerçekleştirmeye çalışmaya gidiyor. Peki, bu iki durumu da engellemek amacıyla anne babalar çocuklarını yetiştirirken nasıl bir yol izlemeli? Bence bahsettiğim bu iki yaklaşımın dengeli bir sentezi çocukların yetiştirilmesinde en uygun yol. Ne çok özgürlükçü, ne de çok korumacı olunmalı. Aslında biraz düşünüldüğünde bunu yapmanın pek de zor olmadığını anlamak mümkün. Mesela çocuğun güvenli bir şekilde dışarıda oyun oynamasına izin verilmeli, ancak evden ne kadar uzaklaşabileceği ya da eve ne zaman dönmesi gerektiği konusunda kurallar konularak tamamen serbest olması da engellenmeli. Bunun yanında hatalardan utanmak yerine ders alıp onları düzeltmeye çalışmak, fikirlerini korkmadan açıklayabilmek ve yapıcı eleştiriye açık olmak gibi küçük ancak faydalı şeyler de öğretilmeli. İşte bu örnekteki gibi bir denge kurulur ve gerekenler öğretilirse yeterince özgüvenli ancak başkalarına karşı da bir o kadar saygılı ve hoşgörülü gençlerin yetiştirilmesi yolunda büyük bir adım atılmış olur. Bu gençler hedeflerine ulaşma yolunda yılmadan çalışırken bir yandan da toplumu ilerletip daha aydınlık bir geleceğin temelini atabilirler. Kaynakça Quigley, S. (2015). Orkestra Şefi. Kırmızı Kedi. Büyük Noksan/ Deniz KaygusuzGünlük yaşama dalıp gitmekten mi yoksa başka bir nedenden midir bilmem ama "samimiyet"le karşı karşıya gelmeyeli ne çok zaman olmuş. Yani en azından benim için böyle... Bu zamana kadar aklıma bile gelmemişti bu düşünce. Fakat Sait Faik Abasıyanık'ın Son Kuşlar'ını okuduğumda şöyle bir etrafıma baktım ve bir anda fark ettim; gerçek anlamda samimi bir insanla karşılaşmayalı uzun zaman olmuş. Hatta belki hayatım boyunca karşılaşmadım öyle biriyle. Nasıl bilebilirim ki?Yazar o kadar akıcı anlatıyor ki hikâyeleri, birinde bile sıkılmadan okudum tüm satırları. Özellikle de Mercan Dede, Barba Antimos ve Apostol Efendi gibi tek bir karakter üzerine yoğunlaştığı öykülerde... O insanların yaşadıkları o kadar güzel hissediliyor ki, bütün acıları, hüzünleri, mutlulukları... Sanki o adada, onlarla birlikte büyümüş, birlikte yaşıyormuş gibi hissediyorum.Beni en çok etkileyen, bunların yanı sıra, Kırlangıç Yuvasındaki Kadın adlı öykü. Diğer öykülerden daha çok sevdiğimi söyleyemem ama yazarı kendime en yakın hissettiğim öykü diyebilirim. Bu öyküde diğerlerinden çok daha fazla hayal ürünü kullanmış yazar. Birkaç sefer de bundan bahsetmiş zaten; gerçek insanları anlatmaktan bıktığını yazmış. Benim anladığım kadarıyla insanlardan biraz uzaklaşmak istediğini anlatıyor bu hikâyede. Sırf o yüzden hayalî bir kahraman yaratmış kendine, insanlardan uzaklaşmak istemiş. Bu benim sıkça istediğim bir şey, özellikle de son zamanlarda. İnsanlar bazen o kadar yapmacık ve çıkarcı olabiliyorlar ki... İşte o zaman bu dünyada yaşamak istemediğimi hissediyorum. İnanıyorum ki birçok insan da şimdi, tam bu dakikada aynı şeyi düşünüyor. Buna şahit olduğum için kesin bir yargıya varabiliyorum hatta. Peki neden? Neden tüm insanlar bundan yakınırken aynı zamanda hepsi sevmedikleri o kişiliğe bürünüyor? Bunu nasıl yapabiliyorlar? Acaba ben de bazen öyle oluyor muyum? Bu merakımın aslatam olarak dinebileceğini sanmıyorum. Ama bana kalırsa, insanların bir şey yaparken çıkar gözetmeleri bunun en büyük nedeni. Büyüklerden hep duyduklarımıza göre dünya, insanlar çok değişmiş; öncesini bilmiyorum ama ben kendimi bildim bileli insanlar hep böyleydi. İnsanlara karşı kendimi korumam öğretildi bana hep, hâlâ bu öğütleri duyuyorum ve sanırım öğüt verebilecek kıvama geldiğimde ben de aynı şeyleri söyleyeceğim küçüklerime. Biri sizden bir şey istediğinde onu edebiyle yapmak gerekir, "Acaba benim yararıma nasıl dokunur?" diye düşünerek değil. İşte buşekilde insanların saygısı, onların arasında değerli bir yer kazanılmış olur. Çoğu insanın yapmadığı, belki de yapamadığı şey de bu. Bir şey onları sürekli alıkoyuyor samimi, içten davranışlar sergilemekten. Belki de "insanın doğasında var" dediklerindendir bu da, kim bilir? Belki de insanlargerçekten açgözlü ve kibirli yaratıklardır. Ama ben buna inanmak istemem, içimde daima bir umut var her insanın öyle olmadığına dair. Yaşayıp görmekten başka çaremiz yok ne yazık ki...Sait Faik, belki gerçekten sürekli aynı şeyleri anlatmaktan sıkılmıştır da onun için hayalî bir kahraman oluşturmuştur kendine ama öyküyü kendi yorumumla okuduğumda ben bu kadar basitolamayacağını düşünüyorum. Benim teorim doğru değildir belki ama elbet bir nedeni vardır. Zaten yazarın diğer hikâyelerinde de sürekli haksızlık yapan insanlara karşı bir öfke ve onlardan kaçma isteği sezdim okurken. Daha çok saf, temiz ve ahlaklı ada sakinlerini anlatmış. Doğrusu beni bu düşüncelere sürükleyen de o insanlardı. Onlar gerçek mi, gerçekten yaşadılar mı bilmiyorum ama onları tanımayı çok isterdim. Sait Faik gibi, bir kez olsun onlarla kayıkta balık tutmak, bir akşam sofraya oturmak isterdim ben de. Onlar benim umut kaynağım oldu çünkü; daha doğrusu onları yaratan Sait Faik. Benim eksikliğini çektiğim şeyi gerçekten isteyen birileri daha olduğunu gösterdi bana. Onun sayesinde hayatta bel bağlayabileceğim bir umut olduğunu yeniden gördüm.Kazım Ayberk Tecimer 21502531 TAZE BİR NEFES Mİ YOKSA TAHAMMÜL ETMEK Mİ? Güzel bir akşam yemeğine gittiniz. Yanınızda aileniz, arkadaşlarınız, sevgiliniz ya da yanında olduğunuzda mutlu hissettiğiniz, kendinizi rahatlıkla ifade edebildiğiniz biri var. Orada bulunmaktan, yanınızdakilerle olmaktan mutlusunuz, keyfiniz yerinde. Bir an duraklıyorsunuz, bir şey rahatsız ediyor sizi, içinizi tırmalıyor. Etrafınızı incelemeye başlıyorsunuz. Anlıyorsunuz ki, sanki o an sizin dışınızdaki herkes mutlu arkadaşlarına, yanındakilere hararetli ve istekli bir şekilde bir şeyler anlatıyorlar, şakalaşıyorlar, gülüyorlar. Hayatı sorguladığımız anlar gelir ya bazen, hayatımla ne yapıyorum, beni nereye sürüklüyor hayat dediğimiz anlar gelir ya. O anlardan birini yaşıyoruz, duraksıyoruz. Yanımızdakilere fark ettirmeden, konuştukları konuyu bölmeden, onları rahatsız etmeden kendimizi dışarı atıyoruz. Dışarı çıktığımızda aralık ayının serinliğini hissediyoruz. Yerde yeni yağmış bembeyaz kar tüm güzelliğiyle karşımızda duruyor, bakışıyoruz. Bembeyaz yağan kar, örter geçmişin hatalarını. Yeni bir gelecek sunar bize. Hava tertemiz, ferah, derin bir nefes çekiyoruz içimize. İçimize çektiğimiz nefes öyle soğuk, derin ki sanki daha önce hiç nefes almamış, öncesinde hep boğulmuşuz gibi. Öyle bir nefes ki bu, hayata yeniden başlıyor bir daha doğuyormuşuz gibi. Sonra anlıyoruz ki içeriye yanımızda kim varsa onun yanına dönmemiz gerekiyor. İstemeye istemeye, kafamız karışık bir şekilde içeriye geri dönüyoruz. Aldatanın aklındaki sorular burada başlıyor. İçeri döndüğünde, başını döndüren, yeniden doğmuş hissi veren havanın saflığıyla hayatına enerjik olarak devam edip yanındakiyle beraber daha mutlu olup rahatsızlığa tahammül mü edecek, yoksa o derin havanın özlemiyle yanıp tutuşurken şu anki yaşadığı hayata karşı tahammülsüzleşecek mi? “Ne de olsa bazen kim olduğumuzu bulmamız için kendimizi kaybetmemiz gerekir.” Aldatmak. Kim olduğumuzu, neyi sevip ne yapmaktan hoşlandığımızı biliyor muyuz, ya da kimin yanında huzurlu olduğumuzu, güvende hissedebildiğimizi? İnsan kendi benliğini sevdiğiyle beraber tam olarak tanır, bulur ifade edebilir. Kendini kaybederken, yanındakini sevmediğinden dolayı mı yoksa rutinleşmiş olan hayatında yeni bir maceraya yelken açma istediğinden dolayı mı böyle bir işe yelteniyor? Belki de yalnızlığa ve yakınlığa duyulan ihtiyaç, başkasının insanı daha önce hiç hissettirmediği duyguları hissettirmesinden dolayı benliğimizi bulmak için kendimizi kaybediyoruz. Peki, aldatanın gözünden görebiliyor muyuz, düşünebiliyor muyuz neler hissettiğini? Hayatında en çok, belki de, güvendiği tek insanın ihanetine uğramanın etkisinin yıkıcılığı, muhtemelen gelecekteki hayatında bir daha kimseye güvenemeyecek olması, hatta daha ötesi insanlara karşı kendini kapatıp, soyutlayarak sosyal yetilerini yitirecek hayatla ilişkisi azalacak. İnsanı en çok sevdiği incitirmiş diye boşuna söylenmiyormuş demek ki. Bir insanın kimliğini bulabilmesi için, sırf değer verdiği kişinin benlik savaşından dolayı, en güvendiği insanın ihanetine uğramasını meşrulaştırabilir miyiz? Aldatılmak, aldatmaya karşı hassasiyeti artırıyor, insanın tahammül sınırını azaltıyor. Aldatılanın yaşadıklarını görünce sormadan edemiyor insan, hırsızın hiç mi suçu yok diye. Aldatmak en basit tabiriyle ahlaksızlıktır, bu ahlaksızlığı normalleştirip sevimli gibi gösterip, insanın bilinçaltına işlenmesine göz yumamıyorum. Belki dışarıdan bakınca aldatılanın neler yaşadığını bir nebze görebiliyoruz, hissedebiliyoruz ama sözde kimlik savaşında olup kimliğini bulmak için böyle bir ahlaksızlığa girişenler, kendine sonsuz güveni olan birini kandırabilecek olanlar ise anlamıyor ya da anlamazlıktan geliyor, bu da kendi içinde aldatmayı meşrulaştırmasına yardımcı oluyor. Öyle bir duruma geldi ki aldatmak, aldatan kişi aldatmakla kalmayıp, ihanete uğrattıkları sevdiklerinin böyle bir sebepten dolayı üzülmemesini, başkasıyla yaşadığı güzel anları dert etmemesini isteyebilecek kadar pişkinleşebiliyor. Belki de kendimizden çok sevdiğimizin duygularına değer verdiğimizde, onun mutluluğundan mutlu olabildiğimizde ve her güzel anı paylaşabildiğimizde, kimlik savaşı yaşamadan sevdiğimizle beraber kendi benliğimizi bularak, böyle ahlaksızlıklara girişmeden sadece onla beraber olmaktan mutlu olabiliriz. Onla geçirdiğimiz her vakit, yeniden doğuyormuş, onun kokusunu her içimize çektiğimizde daha derinden nefes alıyor gibi oluruz. Hayata onla beraber sımsıkı tutunup onun yanında aldığımız her nefes daha önce yaşamadığımız duyguları bize yaşatıyor. Ya siz hala bıkmadınız mı yanınızdakine tahammül etmekten, yoksa benim gibi onla beraber nefes tazelemeyi mi seçiyorsunuz? Kaynakça: Coelho, Paulo. Aldatmak. Can Yayınları. 2014. Sevgiliye Mektuplar / Hande Salman Tüm hayatını Jogiches'i sevmeye ve inandığı sosyalizme adayan güçlü bir kadın: Rosa Luxemburg. Rosa, hayatı boyunca arkadaşı, bir dönem de sevgilisi olarak sevdiği ve hem duygusal açıdan hem de aynı siyasi görüşü ve amacı paylaştığı Jogiches'e yazdığı mektuplarla bizleri tutkulu bir aşkın derinlerine sokuyor. Luxemburg siyasette devrimi savunan ve onu mümkün kılmaya çalışan bir karakter olmakla birlikte kadın kimliğiyle de aslında aynı ruhu yansıtıyor. Jogiches’i ölümüne sevmesine ve hayatını onunla geçirmek için hayaller kurmasına rağmen kendini bir erkeğe tutsak etmek ve o erkek tarafından kısıtlanmak istemiyor. "Oysa bağımsızlık her ikisi için de kutsaldı. Özgür kılmakla başıboş bırakmak arasındaki özenli dengeyi hiçbir zaman kuramadılar. Hem kafaca hem de duygusal olarak birbirlerine gerek duymalarını sevginin önkoşulu diye kabullenmek yerine, kısıtlanma olarak gördüler hep. Birbirlerine biraz olsun soluklanma hakkı tanımak için kendi kendileriyle sürekli boğuştular, ama iş bu hakkı vermeye gelince cimri ve kıskançtılar.” (s. 12) İşte bu yüzden Luxemburg ve Jogiches’in ilişkisi sakin ve duygusal açıdan uyumlu olmaktan ziyade hep iniş çıkışlarla dolu oluyor. Rosa her ne kadar kendini kısıtlamamak için Jogiches’e koşulsuz bağlanmaktan kaçınsa da onun duygusal, beyinsel ve bedensel açlığını Jogiches gideriyor ve onu hayatı boyunca ilişki yaşadığı birçok erkek arasından ona kafaca meydan okuyabilen ve cinsel açıdan elinde tutabilen tek erkek Jogiches oluyor. 15 yıl süren tutkulu ve fırtınalı bir ilişkinin ardından devrim hayalleri için arkadaş kalıyorlar ve birlikte çalışmaya devam ediyorlar. Jogiches hayatının geri kalanında başka bir kadını sevemezken Rosa, Jogiches'e onun sevgisine ihtiyacı olmadığını ve bu sevgi olmadan da yaşayabileceğini söylüyor ve bence bunu kanıtlamak için başkalarıyla da ilişki yaşıyor ama hiçbiri onu Jogiches ile yaşadığı aşk kadar ele geçiremiyor ve hepsi küçük ve önemsiz kişiler ve anılar olarak kalıyor. Ben bir kadın olarak Rosa gibi düşünmüyorum. Bir kadının ya da erkeğin çok sevdiği birisi için her türlü bedeli ödeyebileceğini ve kısıtlamalara razı olabileceğini düşünüyorum. Günümüzde birçok insan aşka çok daha yüzeysel bakıyor ve hiç kimse bir aşk uğruna kendini birine bağlamak, hayatında var olan hiçbir şeyden vazgeçmek istemiyor ve o kişiyi sevdiğini iddia etmesine rağmen özgürlüğünden taviz vermek istemediğini söyleyerek vazgeçiyor. Ben gerçekten seven insanın özgürlüğünün kısıtlanmasından en ufak bir rahatsızlık duymayacağını, duysa bile sevdiği kişinin aşkıyla beslendikçe bu durumun artık umurunda olmayacağını düşünüyorum. Bencil bir düşünceyle o kişiden vazgeçen insanlar eğer gerçekten aşık olsalardı zaten vazgeçemezlerdi. Bu tarz yüzeysel bir sevgiyle kendini mutlu etmeye çalışmaktansa vazgeçişlerinin ve kaçışlarının hem kendileri hem de sevdiğini iddia ettikleri insan için çok daha doğru olduğunu düşünüyorum. Karakterimiz Rosa’un siyasi bir amaç uğruna hapishaneye girip özgürlüğünün olabilecek ölçüde kısıtlanmasının ardından yeniden içindeki aşkı Jogiches’e dönmesi ise bana Rosa’un günümüzdeki çoğu kadın gibi düşündüğü ve artık istese de sahip olabileceği bir özgürlüğü ya da fedakârlık etmesi gereken başka bir şeyi kalmadığı için gerçekleşiyor diye düşünüyorum. Rosa ve Jogiches’i birleştiren devrim hayalinin aynı zamanda onları ayıran şey olması bu tutkulu aşk hikâyesine ilginç bir son katıyor. Amacını gerçekleştirmek uğruna ölen Rosa’un katillerini bulmaya çalışan Jogiches de sevgilisinin katillerini arayışı sırasında öldürülüyor. Jogiches’in Luxemburg’un kendisi olmadan da yaşayabileceğini ve onun sevgisine ve varlığına ihtiyaç duymadığını söylemesine ve bunun üstüne başka erkeklerle birlikte olmasına rağmen hapse girdiği zaman Rosa’u yalnız bırakmaması ve onun ölümünün ardından onun katillerini bulmayı kendine amaç edinmesi ve bu uğurda ölmesi bir erkeğin sevdiği kadın için neleri göze alabileceğine harika bir örnek teşkil ediyor. Hayatın İçinden Bir Değer: Anı Bizde iyi kötü iz bırakan yaşadığımız olaylar yani anılarımız olmasaydı hayat nasıl olurdu hiç düşündünüz mü? Sıkıcı tanımları bir kenara bırakıp anı deyince aklımıza ne veya neler geldiğini düşünelim. Yaşadığınız, gördüğünüz, duyduğunuz onlarca olay geçti belki de gözünüzün önünden. Heyecan dolu saniyeler, mutluluk gözyaşları içeren sahneler, stresli ve gergin anlar, hüzünlü ayrılıklar, sevgi ve özlem dolu kavuşmalar ve niceleri geldi belki de aklınıza. Ya bunların hiç birini saklayamasaydık… Hayat çekilmez ve anlamsız bir hal alırdı belki de. Neyse ki farkında olmasak da insanlığa verilmiş belki de en güzel hediyelerden bir tanesi olan hafızamız sayesinde günün her anında anılarımız bizimle birlikte yaşayarak bizi bu çekilmez ve anlamsız duruma düşmekten kurtarıyorlar. Yıllar sonra görüşen iki liseden arkadaşın veya yıllar sonra birbirini bulan iki askerlik arkadaşın arasındaki samimiyeti yaşanmışlıklarından yani anılarından başka nasıl açıklayabilirsiniz ki? Kendimizi yanında en rahat hissettiğimiz arkadaşımız birlikte en çok paylaşımımız olan arkadaşımız değil midir? Geçirdiğimiz güzel günler, paylaştığımız hüzünler, birbirimize destek çıktığımız zor zamanlar, birlikte sevindiğimiz başarılar, birbirimiz için yaptığımız fedakârlıklar, dertleştiğimiz uzun geceler hep gelir aklımıza birlikteyken. Yanımızdayken verdiği güven kendimizi güçlü hissettirir. Her türlü zorluğa, engele birlikteyken hazır hissettirir. Birlikte yaşanan mutluluklar eskiden gelen güçlü bağlarla daha bir farklı, daha bir yoğun ve güzel olur. Bazen ailemizden daha çok görürüz arkadaşlarımızı. Özellikle yurt hayatı yaşayanlar için geçerlidir bu. Yurt arkadaşlıklarının, dostluklarının tadı çok başka olur zaten. Hem lisede hem üniversitede yurt hayatı yaşayan biri olarak bu konuda bana güvenebilirsiniz. Aslında dosttan da öte kardeş edinirsiniz çünkü bir zaman sonra dost kelimesi yeterli kalmaz o insanların değerini anlatmaya. Aileniz olurlar artık. Bazen de hayat şartları araya kilometrelerce mesafe girmesine sebep olur. Belki farklı şehirlerde üniversite, belki ailesel kaynaklı durumlar sebep olabilir buna. Her ne kadar araya mesafeler de girse aldığımız bir mesaj, bir çağrı hangi durumda olursak olalım yüzümüzü güldürmeye, bizi mutlu edip sıkıntıları ve dertleri bir süreliğine de olsa unutturmaya fazlasıyla yeter. Bize anımsatacağı tozlu bir hatıra sanki yeniden yaşanmışçasına bir etki uyandırıp aynı duyguları belki de daha güzellerini daha yoğun hislerle yaşamamızı sağlar. Bir de ansızın karşınızda bulsanız onları… O an ki duygularımıza tercüman olacak ne bir ifade var ne de o duyguyu anlatacak bir dil. Geçireceğiniz birkaç saat belki aylara tekabül edecek anlam içerir. Arkadaşlıklar ve dostluklar anıların hayatımıza en güzel etkisi olabilir ancak dostlukların yanı sıra anıların geçtiği mekân ve zaman da bir o kadar değerli ve anlamlıdır. Çocukluğunuzun geçtiği sokağa yıllar sonra tekrar girdiğinizi düşünün. O kapılacağımız duygular bizi alıp bambaşka bir zamana tekrar götürebilir. Bir de anılarınızdan uzak bir şehir de yaşamak zorunda kaldığınızı düşünün. Her fırsatta gitmek için can atardınız eminim ki. Doğallığı, tarihi eseleri, denizi, görülmeye değer mekânları bir şehri güzel yapar ancak şehri anlamlı yapan bunlar değildir. Yaşadıklarımızdır anlamlı yapan, değerli kılan bir şehri. Belki sıradan bir parktır sizin için anlam dolu olan yer. Sevdiğinizle saatlerce muhabbet ettiğiniz o bank vardır o parkta ya da kaybettiğiniz bir büyüğünüzün sizi salladığı salıncak hala oradadır o sıcaklığıyla. Dünyanın en güzel şehrine de gitseniz bulamazsınız bu anlamları orada. Gezer, görür, fotoğraf çekilirsiniz belki de çok beğenirsiniz ama o parkın sıcaklığını, size yaşattığı o derin duyguları asla yaşayamazsınız oralarda. Şanslıyız ki dünümüze ve bugünümüze anlam katan anılarımız, yarınlarımızı da değerli kılıp onlara anlam katmaya devam edecek. EZGİ TUNÇ TUNÇ 1 21302357 TURK101-61 CENNETTEN CEHENNEME ‘’Zaten bir yerde kötülük varsa, oradaki herkes biraz suçludur.’’(LİVANELİ;2012,111) Bir ada düşünün… Şehirlerin tüm karmaşıklığından uzak, kötülüğün ve kıskançlığın manasının unutulduğu bir ada. Tüm canlıların mutlu ve huzurlu olduğu, maddi sıkıntıların olmadığı, paranın önemsenmediği, kanun ve kurallar olmasa da saygı ve sevgi sayesinde barışın hakım olduğu küçük bir kara parçası düşleyin. Kim istemez ki böyle bir adada yaşamayı? Peki, diyelim ki böyle bir ada gerçekten Dünya’da var. Sonsuza kadar huzurlu kalması mümkün mü? Maalesef, içinde yaşadığımız bu Dünya’da kendi çıkarları için her şeyi yapabilecek olan, hırsının ve paranın kölesi olmuş o kadar çok insan var ki… Bu tip insanlar, ellerine bir güç geçtiği zaman bunu kendilerinin lehine fakat geri kalanların aleyhine kullanmaya bayılırlar. Ellerine daha fazla güç geçtiğindeyse, insanların hayatına müdahale etmekten çekinmez ve ‘tek adam’ olmaya çalışırlar. İşte biz buna diktatörlük diyoruz. Tarihin en acımasız diktatörlerinden biri olan Adolf Hitler’i ele alalım. Kendi hedefi uğruna, milyonlarca insanı öldürmüş bir adam o. Kim bilir o zamanlar kaç kişinin hayatı bu adam yüzünden mahvoldu? İşte böyle insanlar var oldukça, Dünya’da olup da, sonsuza kadar huzurlu kalan bir yerin var olması pek de mümkün görünmüyor bana. TUNÇ 2 Tekrar hayalimizdeki adaya dönelim. Bu adada yaşayan insanlar, şehirlerin gürültüsünden, karışıklığından, adaletsizliğinden kaçıp gelmiş ve isimlerini dahi geride bırakmış insanlar. Onlar bu yeni hayatlarıyla huzur içinde yaşarken, bir diktatörün adaya gelmesiyle adadaki huzur yerle bir olabilir mi? Evet, olabilir. Yavaş yavaş, insanlara alıştıra alıştıra, cennet ada cehenneme çevrilebilir. Örneğin, binlerce yıldır adada yaşayan martılar, insanlara karşı zararlı olduğu gerekçesiyle düşman ilan edilebilir. Daha kötüsü, halk da bunu benimseyerek martıları düşman görebilir. İşte diktatör insanların takdir edilmesi gereken özellikleri budur: ikna kabiliyetleri. Bunu ya tehditle ya da teşvikle yaparlar. Fakat çoğu insan, korktukları için takılır bir diktatörün peşine. Bu noktada, adanın ya da genellersek Dünya’nın cennetten cehenneme dönüşmesinde tüm suçu diktatörlere ve kötü niyetli insanlara yıkmak ne kadar doğru bilmiyorum. Çünkü artık halk olarak alıştık her söylenene ‘tamam’ demeye, haksızlıklara karşı boyun eğmeye ya da haksızlıklara göz yummaya. Belki de susarsak, daha mutlu daha huzurlu bir toplum olacağımıza inandık. Fakat tam tersine, sustukça daha fazla ezildik, daha fazla haksızlığa uğradık. Bizim sorunumuz diktatörlerin var olması değil; diktatörlere karşı dimdik ayakta durmayı başaramamamızda. ‘’Biz insanlar sınırlarımızı bilmeden kendi aklımızı beğeniyoruz, öğrenmiyoruz, akıllanmıyoruz. Her şeyi anladığımız zaman da genellikle iş işten geçmiş oluyor.’’(LİVANELİ;2012,105). Bu düzene başkaldıranlar, sistemin yanlış olduğunu fark edenler yok mu peki? Azınlıkta da olsa var. Cennet adadaki martılar gibi mesela… Onlara beslenilen bu düşmanlığı görünce, direniyorlar, savunuyorlar kendilerini. Sonunda ne oluyor biliyor musunuz? Diktatörü yeniyorlar ve kendilerine yapılan haksızlığı asla kabul edemeyeceklerini TUNÇ 3 gösteriyorlar. Öyleyse, biz insanlar haksızlığa uğradığımızda neden direnmeyelim? Sorun şu ki: Günümüzde haksızlığa karşı direnmek isteyen insanlar, bu haksızlığı fark edemeyen toplumlar tarafından ‘toplumun huzurunu bozmak isteyenler’ olarak algılandıklarından, yine bu toplumlar tarafından hor görülebiliyorlar. Bu tavırlarının sebebi, başlarındaki diktatörün, tüm hünerleriyle, ateşli ve kararlı bir şekilde konuşarak onları yönlendirmesinin ve onları bir umuda bağlamasının bir sonucu değil de nedir? Bu durumda halkın kafasının karışması pek normal tabii, ama iş işten geçmeden yapılan yanlışları fark etmek, kabul etmek gerekiyor. Hiçbir şey için çok geç değil. Önemli olan, basit düşünerek resmin tümünü görebilmek. Bir haksızlık varsa şayet, görmezden gelmek yerine tepki koyabilmek. Ancak bu şekilde başa çıkabiliriz diktatörlerle ve kötü insanlarla. Martılar gibi olmalıyız çoğu zaman. Kendilerinin olan adadan kovulmaya başladıklarında gösterdikleri tepkiyi örnek almalıyız. Başımıza kötü bir olay gelse dahi, boyun eğmemeli, bu uğurda gereken her şeyi yapmalıyız. Yaşadığımız bu hayatı kimsenin cehenneme dönüştürme hakkı yok. Cennete dönüştürmekse bizim elimizde… KAYNAKÇA: 1)LİVANELİ,Zülfü.Son Ada.İstanbul:Doğan Kitap,2012 Sevgi Varol 21400022 SİLİNMEYEN İZLER Müziğin üzerimizde yarattığı etkiyi sözcüklerle anlatmanın yetersiz olacağını düşünüyorum, çünkü bu gibi kavramlar ruhumuzun kendi diliyle ilgilidir. Müziği ise, göremediğimiz bir enerjinin, içimizden, bir başkasının içine akarken sözcüklere dönüşmüş hali olarak düşünebiliriz. Küçüklüğümden beri müzik dünyasının tam ortasında olduğumdan, hem ruhumu daha iyi dinleyebiliyorum hem de ruhumu insanlara müziğim ile yansıtabiliyorum. Biz sanatçı adaylarının eğitimi tıp kadar zor ve streslidir aslında. Bazen eserdeki zor bir pasaj için haftalarca yavaşça çalışmamız gerekir ama bunca çalışmaya rağmen o pasajlar konser anında heyecan gibi bazı etkenlerden dolayı olmaz ve bu, insanların performansımızla ilgili negatif düşünceler yaratmasına neden olabilir. Bazı insanların sanatı ise, onların hayatı olur. Bir günün yarısından fazlasını çalışarak geçirebilir ve hatta günlerce evden çıkmayabilirler ama gerçek başarı ancak böyle anlarda yaratılabilir. Zorluklar ve derin bir çaba olmadan dünyada bıraktığınız izler çabucak silinebilir ama ben size bu işe hayatını tamamen adamış ve yüzyıllarca silinmeyecek bir fagotçuyu anlatacağım. Kendisi geçen sene Türkiye’ye geldi ve ne şanslıyım ki onun ustalık sınıfına katılma şansım oldu. İsmi Sergio Azzolini. Azzolini bugüne kadar gelmiş geçmiş en iyi fagotçulardan ve sanatçı kelimesini tüm anlamıyla taşımayı hak eden nadir insanlardan biridir. Bir sanatçının sahip olması gereken en önemli unsur asilliktir ve aynı zamanda bilgi ile çevrelenmiş bir duruş, kötü düşüncelerden ziyade, yaptırıcı ve teşvik edici düşüncelerle dolu bir ruh. Azzolini’yi hep hayranlıkla dinler, yakından takip ederdim ama onu bizzat tanıdıktan sonra onun sanatçı kişiliğine de hayran kalmamak elde değildi. Ustalık sınıfında bunun en büyük örneği ise, Azzolini’nin kötü bir fagotçuyu bile pür dikkat dinliyor olmasıydı. Türkiye’de birçok ismi duyulmuş fagotçu gördüm ve çoğu egolarının içinde boğulmuş vaziyetteler. “Şu şöyle kötü çalıyor, şu tarafı eksik, kötü bir fagotçu, boş çalışıyor” gibi sözleri hayatlarından hiç eksiltmiyorlar. Azzolini ise, size gerçekten değer vererek sorunu pozitif bir duruş ile düzeltmeye çalışıyor. Onunla geçirdiğimiz bir gün bile hayatımı değiştirmeye yetti. Hem müzikal anlamda hem de insanlık adına birçok şey öğrendim. Hatta onunla karşılıklı yemek yeme şansını bile yakaladım. O kadar farklı bir his ki. Kendisine iyi bir fagotçu olmanın sırrını sordum ve aldığım cevap çok anlamlıydı. Gözlerini benden hiç ayırmayarak “Tekrar, tekrar, tekrar, tekrar ve bir gün bir şey oluyor.” dedi. Kısaca, “Asla vazgeçme ve sorunun üzerine büyük bir sabırla git.” diyordu. Azzolini’nin her “tekrar” deyişinde, her tekrarının içinde bir dünya olduğu kesindi. Her tekrar belki de bir 10 yılını anlatıyordu onun. Siz ise, bu cümlenin yaptırımını sadece bir ses üflemesiyle anlayabiliyorsunuz. Sanki salona bir sihir yayılıyor gibi, kendinizden geçiyorsunuz. Fagotun sesi deniz tanrıçasının sesi olarak tasvir edilir ve Azzolini çalarken gerçekten böyle bir tanrıçanın varlığını hissedersiniz. Bunu aynı zamanda koca bir okyanusun sesi olarak düşünebilirsiniz. En önemli kısım ise, size ilham kaynağı oluyor olması. Onunla düet yapabilme şansını yakaladığımda, beraber çalarken gözlerini benden hiç ayırmadı ve üflerken sanki ruhumla konuşuyor gibiydi. Ortaya çıkan müziği size anlatmam imkânsız ama ruhum sanki kendinden geçmiş gibiydi. Bedenim ise o anki bu güzelliği algılamaya çalışıyordu. Kaybolmuştum cennet gibi ovalarda. O an ruhlarımız konuşuyordu ve müzik buydu işte. Sadece bir günde bile Azzolini sayesinde çok şey öğrendim ve müziğe, sanata dair bakış açım tamamen değişti. Bir etkinlik hayatınızı değiştirebilir, yani küçücük bir gün bile geleceğinizi oluşturan resmin en güzel rengi olabilir. Kendim için en çok dikkat ettiğim nokta, kimseyi yargılamamak ve insanlar hakkında kötü yorum yapmamaktır, özellikle bu konu sanat ile ilgiliyse. Bir sanatçının saf amacı, ilham kaynağı olmayı bilmek ve toplumu daha yüce kılmaktır. İçindeki güzel duyguları sizinle paylaşarak zevkten öte, sizi dinlendirmek ve yeni düşüncelerin tohumlarını ruhunuza ekmektir. Azzolini ise, bunu tam anlamıyla yaparak başkalarına ilham kaynağı olmaya her gün devam ediyor. Bir sanatçı gelişebilmek için, başka sanatçıların dünyalarında gezmeli ve yeni güzellikleri keşfederek bunları kendine katmalıdır, böylece ruhunun parçaları dünyaya daha çok yayılacak ve ölümsüz olacaktır. Yusuf Bilal Saraçoğlu21502328BİZE DAİR VE BİZDEN ÖTESİBir kitap düşünün... Kitabın karakterleri o kadarsıradan geliyor ki. Oturup düşününce “Ben de yazardımbunu” diyebileceğiniz kadar sıradan bir konu vekarakterler var. Tabii eğer satır aralarını okumayıbiliyorsanız işin rengi değişiyor. “Matmazel Julie” beş şıkarasında gidip geldiğim sınav yılımda, sıradanlaşmışhayatıma kattıkları açısından önemli bir yere sahip benimiçin. İlk görüşte gözümüzde klasik bir 19. Yüzyıl tiyatrosucanlansa da, eserdeki konunun arka planında yatan sınıffarkı, kadın-erkek çatışması, farklı kültürler, bastırılmışduygular ve korkular, bilinçaltının rüyalar aracılığıyla dışavurumu gibi konular günümüzün dünyasına da uymakta.Aklınızdan “Sınıf farkı mı? Modern dünyadayız hâlâ kaldı mı öyle şeyler?” gibi düşüncelergeçtiğini okuyor gibiyim. Evet sayın okurlar, sınıf farkı denen kavram geçmişte kalmış gibi gözükse degünümüzde hâlâ varlığını sürdürmekte. Aslında hepimiz “Matmazel Julie”deki karakterlerden birtanesini oynuyoruz kendi hayat tiyatrolarımızda. Bazılarımız “Matmazel Julie”yiz. Maddi açıdan hiçbirsıkıntımız olmadan, el bebek gül bebek yetiştirildik. Fakat manevi açıdan hep bir sevgi boşluğu içindebizim olmayan şeylere, insanlara yani kısacası “Jean”lere özendik. Bazılarımız bu tiyatro da “Jean” iz.Orta sınıftayız, maddi açıdan kendimizi idare ettirebiliyoruz. Hayatın zorluğunun farkına varmış,kendimizi olgunlaştırmış insanlarız. Ama bir o kadar da mükemmelliyetçiyiz. Manevi doygunluğunverdiği olgunluk yetmeyip, maddi açıdan açgözlülüğe başlıyoruz. Hep bir üstünü istiyoruz. Tabii bunuyapmak için merdiven olarak bize bel bağlamış “Kristin”leri eziyoruz. Onları basamak olarakkullanmaya çalışıyoruz. Belki de bu oyunun “Kristin”i biziz. Ne maddi, ne manevi açıdan kendimizeyetebiliyoruz. Birilerine hep muhtacız. Bu muhtaçlığımız ise birileri tarafından sürekli olaraksömürülüyor. Hor görülüyor, yaptıklarımızın, fedakârlıklarımızın değeri bilinmiyordur belki de.Eminim kendinizi bu karakterlerden en az birine benzetiyorsunuz. İşte 19. Yüzyıl tiyatrosu diyegörünen “Matmazel Julie” aslında biz modern dünyanın insanlarını da anlatıyor. Peki moderndünyada süregelen diğer bir konu ne sizce?Tahmin edebileceğiniz gibi kadın-erkek çatışması. Özellikle Türkiye gibi korumacı ve ataerkilbir toplumda bu konunun gündeme gelmemesi olağandışı. Sınav senesinin maratonuna kaptırmışkenkendimi, yaşadığım toplumda yaşananlardan bihaber olmam ise trajikomik bir durumdu tabii ki. İşte“Matmazel Julie” tam da burada devreye girdi. “Julie”, “Jean” ve “Kristin” arasındaki aşk üçgeni ve buüç karakterin birbirleriyle olan iletişiminin derinine indiğimde var olan çatışmanın sadece sınıf farkıyüzünden olmadığının, cinsiyetler arası düşünce farklarının da önemli bir farktör olduğunu gördüm.“Sadece üç tane karakterin olduğu bir tiyatro eserini okurken cinsiyet farkının düşünce tarzınıetkilediğini nasıl anladı acaba?” diye düşünenler olabilir. Hemen açıklayayım. Eserde birbirindenmaddi açıdan tamamen farklı iki tane kadın karakter var. Biri Kont’un kızı olan “Matmazel Julie”. Biriise “Matmazel Julie”nin yanında, mutfakta çalışan ve köşkün hizmetçisi olan “Kristin”. Bu iki karakterarasında maddi açıdan uçurumlar olsa da, manevi açıdan benzer şeylerin eksikliklerini yaşıyorlar. İkiside ikisine ait olmayan bir insanın hayalini kurmaktalar. Sizce de üç tane karakterin olduğu bir eserdeYusuf Bilal Saraçoğlu21502328iki karakterin aynı insanı hayal etmesi, o karakterlerin cinsiyetlerinin düşünsel ortaklıkları hakkındagenelleme yapmak için yetmez mi? Eserin ilgimi çeken bir diğer yönü ise, karakterler arasındaki çatışmanın sadece karakterçatışması olarak kalmayıp soyut çatışmalara da kapı açmasıydı. Soyut çatışmalardan kastım tamamenduygu-mantık çatışmasıdır. Duygu-mantık çatışmasının ilgimi bu denli çekmesinin sebebi hayatımdakibütün davranışlarımın temelinde bu çatışmayı yaşamamdır. Duygularımızı öne alıp yaptığımızmantıksız hareketler ya da mantığımızı öne alıp yaptığımız duygusuz ve kırıcı davranışlar... Pekisizdeki çatışmanın galibi genellikle hangisi oluyor? Duygu mu, mantık mı?Özgürlüğün Tarifi Özgürlük, tarih boyunca uğruna sayısız savaşların ve isyanların yaşandığı; akıtılan kanlarla denizlerin rengini bile değiştirip al kırmızı yapabilen belki de insanoğlunun kıymet verdiği en önemli kavram. Nice filozoflar bu kavram hakkında derin düşüncelere girip bu kavramı tanımlamaya çalıştı, nice güçlü insanlar ise bu kavramı yok saymaya. Gelişen dünya sonrası ise yakın tarihten itibaren siyaset insanlarının diline düştü bu olgu, toplumları uyuşturdular bu sayede. Peki, gerçekten özgür müydük? Özgürlük dediğimiz şey aslında bilinçaltımızdaki basit bir kelime mi? Mesela, yunus balığı gibi derinlere yüzemiyoruz veya bir kartal gibi yükseklerden uçamıyoruz istesek bile. O zaman özgür değil miyiz? Bu çelişkili ifadeleri biraz da olsa açığa kavuşturup, özgürlük kavramının ardındaki sır perdesini daha çok aralamamız gerekli, sizce de öyle değil mi? Doğduğunuz andan itibaren sizi dış dünyayla bağlantısı olmayan bir odaya koyduklarını varsayalım. Hiç kimse fikirlerinize karşı çıkmayacak, eylemlerinizden dolayı yargılanmayacaksınız. Beyninizi yıkayan TV programları, çoğunluğun dayattığı olgular, devletlerin ve büyük reklam şirketlerinin yönlendirici propagandaları olmayacak. Bu durumda özgür olduğunuzu düşünecek miydiniz? O zaman da odanın içinde tıkılı kaldığınızdan odanın kölesi olduğunuzu düşünebilirsiniz. Peki, özgür olmak köle olmamak mıdır? Yoksa ondan daha önemlisi bir şeye bağımlı olmamak mı? Özgürlüğün anlamı için dış dünyanın dayattığı olgulara bağlı olmadan hür fikirlere sahip olmak, köle olmamaktan çok daha önemlidir. Hayatımız boyunca hiçbirimiz yalıtımlı bir odada kalmamış olsak da herkesin zihni dört duvar arasında. Herkes bir önyargıya sahip. İnsanların dış görünüşü, beyninin içindekilerden daha önemli. Mesela bir sosyal deneyde insanlardan para isteniyor. Deneyde iki durum karşılaştırılıyor. Birinci durumda düzgün ve güzel kıyafetler giyilirken, ikincisinde eski ve kirli kıyafetler giyiliyor. Sonuç olarak tahmin edebileceğiniz üzere, düzgün ve güzel kıyafetler giyinikken daha çok para topluyorlar. Bu durum acı bir şekilde, dış dünyanın dayatmalarının insanların zihninde çoktan yer ettiği gerçeğini gösteriyor. Peki ne yapmalı, ne yaparsak daha az bağımlı olup daha çok özgür hissedebiliriz? Öncelikle modernleşme dediğimiz kavrama göz atmamız gerekli. Modernleşme her ne kadar önemli olsa da günümüzün modernleşme anlayışı birçok olgu dayatmakta. Modernleşelim evet, ama bırakın fikirlerimiz bizde kalsın. Önyargılarımızı yenip daha özgür olalım. Bizi biz yapan düşüncelerin aslında dış dünyanın dayatmaları olduğunu görüp daha çok özgür olalım. Özgürlüğümüz ve yaşamımız için inadına savaşalım. Belki de bu konuda kendini üstlerde gören aşırı modern (!) insanların “Özgür İnsanlar” romanındaki sıradan bir çiftçi olan Bjartur’dan ders almaları gerek. Romanda Bjartur özgürlüğünü ve kimseye bağlı olmayan çiftlik hayatını yaşatabilmek için elinden geleni yapar. Fakat adı Kolumkilli olan bir şeytan bu çiftliğin sahiplerine huzur vermez. Binbir türlü bela yaşamasına rağmen Bjartur düştüğü yerden her seferinde ayağa kalkar ve yoluna devam eder. Belki de yazar Halldor Laxness günümüz insanlarına burada ilham vermek istemiştir. Bizlere Kolumkilli şeytanı – yani günümüzün dayatmaları ve zorlukları – ne yaparsa yapsın, Bjartur gibi asla pes etmemiz gerektiğini göstermiştir. Hayatımızın her yerinde olan bu bağımlılıklardan tek seferde kurtulup özgürlük nirvanasına ulaşmak elbette ki mümkün değil. Fakat önemli olan bu bağımlılıklardan kurtulabileceğimize inanmamız. İnandıktan sonra ise yapmamız gereken yegane şey, her sabah uyandığımızda kendimizi özgür kılmak için daha çok şey yapmak. Böylelikle her gün biraz daha “ben” olup özgürlük nirvanasına yaklaşabiliriz. MUHAMMET KASIM VAROL KAYNAKÇA Laxness, Halldor. Özgür İnsanlar. İletişim Yayıncılık. 2015. ‘Keşke’ler ve ‘İyi ki’ler Her insanın zaman zaman gelgitleri olur ya. Bir gün mutluluktan kuşlarla yarışırken ertesi gün kendini, bütün dünya sana karşıymış gibi hissedersin. İşte o en depresif anlarımdan birinde yazıyorum bu satırları. Her şeyi sorgulamaya başladığım, kimseye tahammül dahi edemediğim bir anda. Müzik dinlerken mutlu şarkıları es geçtiğim, insanlara ters cevaplar verdiğim dakikalar…Yazmak belki bir nebze olsun rahatlatır beni diye düşündüm önce. Sonra fark ettim ki her yazan mutlu değil. İntihar eden yazarlar örneğin, beni hep etkilemiştir. Ernest Hemingway, Jack London, Stefan Zweig… Yaşadığı hayatlar ve intihar sebepleri farklı olsa da hepsi aynı sona varmış. Tüm umutların tükendiği, çarelerin yetersiz kaldığı noktaya gelmek kolay olmasa gerek. Gözü hiçbir şey görmemeli ya da ölümden başka hiçbir arzusu kalmamalı hayata dair. Uykuya hemen dalan insanlara çok imrenirim çünkü ben de saatlerce dönüp duranlardanım. Çoğu gece yastığa başımı koyduğumda gün içinde yaşadıklarım, söylediğim sözler, insanlar hakkında düşündüklerim hızla aklımdan geçer ve pişmanlıklar yaşarım. “Keşke bunu yapmasaydım, keşke şunu demeseydim ya da keşke ona böyle davransaydım” diye uzayıp gidiyor düşünceler. “Keşke demezseniz keşkelerin mezarlığı olan pişmanlıkları yaşamazsınız” Demiş Nezih Oktar. Pişmanlıklar insanı hasta eder. Beynini kemiren o düşüncelerden kurtuluş zordur. Bir kere bulaştı mı insanın zihnine zincirleme kaza gibi birbirini takip eder. Her zaman daha iyi bir seçenek olabileceği ihtimali insanı kendi kıyametine sürükler. En iyisi o yola baştan hiç girmemek sanırım. Düşünüyorum da ne çok şeyi dert ediyormuşum kendime. Ufak esintilerde sarsılmaktan utandım asıl fırtınalara karşı dimdik duranları gördükçe… Eskilerin bize “bunlar da bir şey mi” demesini anladım onların neler yaşadıklarını dinledikçe. Şartlar ne olursa olsun uyum sağlayabilen, karşısına çıkan zorluklara korkusuzca göğüs gerebilen insanlar başarılı olurlar. Hani hep kişisel gelişim hikâyelerinde anlatılan motivasyonu yüksek, pes etmeyen örnek insan vardır ya, işte o olabilmek sağlam irade ister. Yolun dikenlerine aldırmadan gözünü sonuna dikmek gerekir. Bendekiyse maymun iştahlılık derler ya işte öyle bir şey. Başladığım işi bitirebilmek için gereken sabır yok sanırım. Büyük hevesle başladığım işler zamanla sıradanlaşıyor ya da beni zorlayan bir anında bırakıveriyorum ne yazık ki. Tam her şeyi bırakmak istediğim anda gelen itici güç ise beni hayata bağlar. Bazen hemen yetişir imdadıma bazense çok bekletir. Yaşama ve mücadele etme isteğidir belimi doğrultan. İnsanoğlunun mücadele etme isteği olmasa hayatta kalması çok zordur. İşte o anda, tam da uçurumun kıyısındayken tutunacak ince bir dal sizi kurtarabilir. Bir arkadaşın samimiyeti ya da bir film döndürebilir hayata yeniden. Ta ki bir dahaki yorulmaya ve kendini yenilemeye kadar. Bu kısır döngü ölene kadar devam eder belki kim bilir. “Doğumunu hatırlamadığın gibi ölümünü de anımsamayacaksın Ama yaşam an be an beyninin en derinliklerine kadar işlenecek” Diye sesleniyor şair yeniden. Hayat o iki nokta arasında yaptıklarımız ve yapmadıklarımızdan ibaret. Yaşadığım süre boyunca neden daha iyisini yapabilirim demek varken keşke yapsaydım diyeyim ki. Geçmişin bataklığına saplanıp geleceğini mahvedenlerden olmak istemiyorum. Geriye dönüp baktığımda tebessümlerle hatırlayacağım bir hayatım olsun istiyorum herkes gibi. Dipten yükselen insanlara bakınca hiçbir şey için geç değil aslında. Elinde hiçbir şeyi kalmayan bir adam bile baştan başlayabiliyorsa, henüz her şeyimi yitirmemişken, enerjim ve zamanım oldukça ipin ucunu bırakmamaya karar verdim. “Keşke”lerle değil de “iyi ki”lerle anmak gerek geçmişi. H. BETÜL KARA Derinlere Bir Yolculuk… / Metehan ÇamBazı soruların insanların hayatlarında kalıcı yerleri vardır. Bunlar cevapları bulunmadığı veyaaranmadığı sürece bir giz olarak kalacak ve her zaman zihnimizi meşgul edeceklerdir. Busoruların cevaplarını bulmanın Simyacı’yı okuyana kadar sadece boşabirer çaba olacağınainanırdım. AmaSimyacı bunların cevaplarını aramanın ve bunun peşinden giderek bir ömürgeçirmenin aslında yaşama nedenimiz olduğunu öğretti bana. Aslında kitapta Endülüslü birçobanın kişisel menkıbesinin peşinde koskoca bir çölü geçmesinin hikayesini okumuyoruz.Kendi içimize yapmamız gereken en derin ve kutsal yolculuğun yapılabileceğine tanıklıkediyoruz. Mutluluğun kaynağı ve nasıl yaşanması gerektiği sorularına cevap vermesinden çokbu soruların cevaplarına insanların nasıl ulaşacağını öğrettiği için Simyacı okuduğum enetkileyici kitaplardan birisi oldu.Çoğu insan mutlu olmak için yaşadığını söyler ama nasıl olunacağını, onu nerede ve nasılarayacağını hiç bilmez. Bir gün karşısına çıkacağı düşüncesi insanlara çok daha güzel gelir.Ama mutluluk kuşkusuz aranması gereken, yolculuğun sonunda ancak sınavlardan geçtiktensonra bulunabilecek kutsal bir hediyedir. Paulo Coelho gerçekten de buna inanmış ve bunusözcüklerle anlatmayı başarabilmiş sayılı yazardan birisidir. O mutluluğun ancak insanınkendi içine yapacağı en derin yolculuğun sonunda elde edilebilecek bir lütuf olduğuna inanır.Hak edenlere lütfedilen bir hediye ve ancak uzun bir sınavın sonunda elde edilebilecekvazgeçilmez bir amacın ürünüdür onun için. Bu kitapta beni en çok etkileyen düşünce iseyazgının peşinde mutluluğun elbet bulunacağı ve mutluluğu ona gerçekten inanana kadararayan insanların hak ettiğidir. Biz her zaman mutluluğun uzaklarda bir yerlerde bizibeklediğini ve bir gün ansızın karşımıza çıkacağına inanırken aslında mutluluğun insanın yanıbaşında beklediğini, fiziksel olarak değil ruhsal olarak ona yaklaşmamız gereken bir yolculukyapmak zorunda olduğumuzu anlattı bana bu eşsiz şaheser.Paulo Coelho’nun her kitabında ruhsal bir yolculuğun etkileri vardır. Mutluluğun, huzurunveya güçün peşinde ömürlerin adandığı yolculukları anlatan sözcüklerle doludur kitapları.AmaSimyacı en zor soruları yanıtlayan felsefi bir yolculuğun anlatıldığı ve bu kadaretkileyici bir kurguya sahip olan tek kitaptır benim için. Çünkü sadece mutluluğun değilyazgının da peşindenkoşulması gereken bir yolculuğu anlatır. Kitabı okuduğumda yazgısınınpeşinden bu kadar kararlı bir şekilde koşan çobanın çılgınlık yaptığını düşünürken bir sözbence her şeyi anlatıyor: ‘Bir şeyi gerçekten istersen, onu gerçekleştirmen için bütünevren iş birliği yapar.’ Kitaptaki bu felsefe tüm çölü geçen çobanın neden yazgısınınpeşinden bu kadar kararlı koştuğunun nedenini açıklıyor. Simyacı bize evrenin karşımızdadeğil, yanımızda, bize yol gösteren bir rehber olduğunu haykırıyor. Bu düşüncenin heyecanınıher sayfayı çevirirken hissetmek bile Simyacı’yaçok ayrı bir çekicilik katıyor ve kuşkusuzevrenin bu kitabı okumamızı sağladığına inancım artıyor.Simyacı’nın şu ana kadar yazılmış en güzel akıl kılavuzu olduğuna inancım, kitabın sonsözcüğünüokumamla kesinleşti sanırım. Sanki hayat hakkında en çok merak etiğim, beni ençok kuşkuya düşüren soruların cevaplarını almanın ferahlığını yaşadım o son sayfayıçevirirken. Aslında mutluluğun aranmasının bile bir mutluluk olduğunu ve bunu aramanın birinsanın en gerçek ve kutsal yaşama amacının olduğunu öğrendiğim bu kitapta son sözcükleriokurken fark ettim ki bende sayfaların aracılığıyla en derinlerime yaptığım yolculuğubitirmiştim. Ben o kitaba başlayan ve bitiren aynı kişilik değildim sanki. Hayatım boyuncavarlığından bile tedirgin olduğum ve cevaplarını bulamamak korkusuyla yüzleşemediğimsoruların cevaplarını bulmuştum o satırlarda ve bu beni yeni bir insan yapmıştı. Simyacı’yıokuyup dadeğişmeyen bir insan olduğuna gerçekten inanmıyorum. Çünkü bu evrenin diliyleyazılmış satırların her insan zihninin en dokunaklı yerine seslenen evrensel bir çağrıdır.Çoğu insan en sevdikleri kitapları bitirdikten sonra başuçlarına koyarlar ama ben bunu tercihetmedim. Simyacı’yı en çok hak ettiği yere, zihnimin en unutmadığım bilgilerine ayırdığımyerinekoydum onu. Çünkü biliyorum ki hayatım boyunca bana kılavuzluk edecek bir kitabıbitirmiştim. Simyacı’nın sayfalarını çevirirken yaşadığım o heyecanın hâlâ içimdebir yerlerdeolması bana bu kitabın gerçekten de bu kadar başarılı olmasının arkasında yatan sebebiaçıklıyorsanırım. Paulo Coelho sanki hayatlarımızı yazmış bu sayfalara ve biz bunlarıokuyarak kendi içimize yapılan en derin yolculuğa çıkmış oluyoruz. Zihnimin en derinköşelerinde gezinirken mutluluğun her insanın yazgısında olduğunu anladım.Bu kadarevrensel bir mesaj ancak böyle bir kitaplaulaşabilirdi milyonlarca insana ki öyle de olmuş.Bunu anlamak bile bu kitabı okumaya ayırdığım zamanı o kadar çok değerli kılıyor ki bunutasvir edebilmem mümkün değil sanırım. Yazgısının peşinden koşan ve sonunda mutluluğu enaramadığı yerde ama yaşaması gereken tüm sınavları geçerek bulan birinsanın heyecanınıkendim yaşıyormuşçasına hissedebildiğim tek kitap olarak kalacaktır Simyacı.Zihnininderinliklerine inerek bu unutulmayacak heyecanı ve mutluluğu yaşamak isteyen her insanınokuması gereken bu yapıtı benim için şu sözler en güzel anlatır kuşkusuz: ‘Simyacı’yıokumak, herkes daha uykudayken, güneşin doğuşunu seyretmek için şafak vaktiuyanmaya benziyor.’Metehan Çam 21300834 TURK101-2Kalbimi parçalayan, adeta hayatı bir başkasının gözünden görmeme sebep olan umutsuz bir aşk hikayesi ve trajik bir kendini bulma öyküsü Danimarkalı Kız. Film, Lili Elbe’nin inanılmaz hayat hikayesini konu almış. 1900’lerin başında toplumun acımasız pençelerinden sıyrılıp aslında olduğu insana dönüşümü hem gülümseten hem iç burkan bir şekilde seyircinin önüne serilmiş. Lili Elbe’nin, tarihin ilk trans kadınının, hayat öyküsüne daha önce hiçbir şeye dökmediğim kadar gözyaşı döktüm. Filmin kendisinden çok hikâye beni etkiledi, çekimlerin inanılmaz derecede estetik ve oyunculuğun muhteşem olmasına rağmen benim kalbimi kazanan ekrandaki oyuncular değil bu hikâyeyi gerçekten yaşayan Lili Elbe ve Gerda Wegner oldu. 20. yüzyılda insanlar acımasız, soğuk kalpli ve samimiyetsiz. Çoğu farklı olanı aşağılıyor, küçük görüyor ve yok etmeye çalışıyor halbuki bana kalırsa farklılıklar taçlandırılmalı, yüceltilmeli çünkü normal olandan çıkan ilginç işler yok denilecek kadar az. Günümüzden pek de farklı değil anlayacağınız. Farklılıklarını pek anlamasalar da yüceltenler, destekleyenler var Lili’nin çevresinde ve bu kişilerin hepsinin sanatla içli dışlı olması tesadüf değil bana sorarsanız. Sanatçı hiçbir zaman toplumun normlarına göre normal değildir, sanatçının bakış açısı ve düşünce yapısı çok farklıdır bu yüzden filmde Lili’nin onu kısmen de olsa kabul eden bir çevrede olmasını sanatla uğraşmalarıyla doğrudan ilişkilendiriyorum. Bu hayatların üstünden nerdeyse yüz yıl geçti fakat dünyada trans insanlara karşı tavrın nerdeyse hiç değişmemesi beni korkutmuyor değil. Bu filmin yakın tarihte yayınlanmasıyla insanların empati yeteneğinin biraz da olsa arttığına inanmak istiyorum. Filmin çekimlerine değinecek olursam, sahneler yumuşak, yavaş ve her anı duygu dolu. Sahnelerin pastel tonlarıyla süslenmesi, dekorların, kıyafetlerin hepsinin dönemin barok ve bohem tarzını yansıtması izlerken bana muazzam bir haz verdi. Lili davranışlarını efemineleştirirken ve kadın kıyafetlerinin içine girince yüzünde oluşan küçük tebessüm adeta bana sıcacık bir sarılma gibi geldi her seferinde. Kapalı kapılar ardında kendini bulup bunu dış dünyayla paylaşacak cesareti bulması gözlerimi doldurdu. Ama onun üzülmesini kaldıramadım, insanlar onu anlamayıp eski ismiyle hitap edince, onu bir erkek olarak görünce Lili’nin ne kadar kalbi kırıldıysa benim de bir o kadar içim acıdı. Trans bir bireyin nasıl yollardan geçtiğini ve neler hissettiğini kusursuzca portreleyen bir film bana sorarsanız, anlatmak istediğini çok net ve etkileyici bir şekilde aktarıyor seyirciye. İnsanlar olanlara seyirci kalmak yerine olayları adeta yaşıyor. Bunu ister senaryoya ister yönetmene ister oyunculuğa yorun uzun ve yorucu bir çalışmanın sonucu olarak insanların kalbine dokunan inanılmaz bir yapıt çıkmış ortaya. Umarım bu film beni etkilediği kadar başkalarını, özellikle trans bireylere “farklı” bakanları ve belirli bir düşüncesi olmayanları etkilemiştir. Umuyorum insanların biraz da olsa farkındalığını arttırmıştır ve trans bireylerin ne kadar saf bir kendilerini bulma isteğiyle yola çıktığını tersini düşünen insanlara kanıtlamıştır. Lili’ye çok bağlandım, kendini kabullendiği her an kendimi biraz daha sevdim, her gülümseyişinde biraz daha mutlu oldum. Abarttığımı düşünüyor olabilirsiniz, alt tarafı bir film diyebilirsiniz ama Danimarkalı Kız bundan çok daha fazlası. Danimarkalı Kız bir serüven, büyük bir mücadele ve toplumun kocaman, çok önemli bir parçası. Lili Elbe trans bireylerin ilham kaynağı, insanların kendileriyle barışık olma sebebi. Lili Elbe sıradan bir kadından çok uzak çünkü o hem sanat tarihinde hem de insanların kalbinde çok büyük bir yere sahip, o benim için sıra dışı ve mükemmel bir rol modeli. Alperen Tercan İnsan Cinsinden Denklemler Yine mülteciler konuşuluyor tüm dünyada ve Türkiye’de. Aklı alametifarikası edinmiş Batı hesaplamalara girişti köşeye sıkışınca. Şimdi karmaşık denklemler yazıyor bilinmeyeni insan cinsinden. Hesapların sonucunda anlaşılacakmış kaç insanın ölümden kurtulmaya hakkı olduğu. Aklımız ermiyor tabii büyüklerin işine, ama soruyoruz yine de çocukça: Denklemin öte tarafında ne var, insanların hayatı ile karşılaştırılabilecek kadar önemli olan nedir? Cahilliğimizi yüzümüze vururcasına cevap veriyorlar, biz de biraz böyle basit bir şeyi bilmemenin mahcubiyeti ile biraz da yeni bir şey öğrenmenin mutluluğuyla teşekkür edip ayrılıyoruz. Biz de başlıyoruz hesaplamalara, ama bir aksilik var. Birimler tutmuyor birbirini. İnsan cinsinden çıkıyor bir taraf öteki ise Euro cinsinden. Hocamıza nerede hata yaptığımızı sormak için öteki “zirve” yi beklerken boş durmayalım deyip Lucette Valensi‘ nin kitabına uzanıyoruz. Güncel konulardan bahsediyor: Avrupa’daki Müslümanlar, bunların toplumdan dışlanmaları gibi. Sonra İspanya’ dan sürgün diyor. Bir an duraklıyor, neden sonra kapağa bakmayı akıl ediyoruz: Avrupa'da Müslümanlar 16.- 18. Yüzyıllar. Kıvılcım gibi bir soru çıkıyor ağzımızdan: Eskiden de mi? Sonra bir kandilin fitili alev alıyor aklımızda, yağ yerine çayla besliyoruz ateşini. Mesele insan ya da Euro değilmiş meğer. Bu terazi hiçbir zaman düz zemine konmamış ki anlayalım ne taraf ağır basıyor. Hep nefretin, öfkenin, düşmanlığın sarp yokuşlarında duruyor terazi. Bundan dolayı insan kefesi havada kalmaya mahkûm. Refah meselesi bile sırf “Boş kefe nasıl ağır basıyor, baba?” diye soran masum sabiye verecek cevabımız olsun boş durmasın diye konulmuş karşı kefeye. Hepsi bahane aslında. Eski zamanlardan beri bir türlü aşılamamış aradaki uçurumlar. Kimisi sadece nefret duymuş içinde, sürmüş çıkarmış Müslümanları düşmanca. Bazısı ise açıkça düşmanlık hissetmemiş, ama inanmamış da Hristiyan olmayanların o topraklara uyum sağlayabileceğine, fazlalık görmüş onları. Tehdit görmüş, ur görmüş. İşte şimdi yine karşı kefeyi dolu göstermek istiyorlar başkalarına ve kendilerine. Şaşırmayın, tabii ki kendilerini de kandırmak istiyorlar. Refah diyorlar, toplumsal barış diyorlar, güvenlik diyorlar. Yoksa ayağı sıkışmış köpeğe kıyamayanlar, insanların sefalet ve açlık bataklıklarında boğulmalarına nasıl göz yumabilir? Bunları düşünürken ulak acı bir haber getiriyor. Fransa’da 100’ den fazla “insan” hayatını kaybetmiş, bir hiç uğruna. Ve şeytanı görüyorum hayal âleminde el bağlamış, selamlıyor bu işi yapanları ve alkış tutanları. Birkaç saat içinde anlaşılıyor ki teröristler sadece Paris’ teki insanları değil, Halep’ ten, Trablus’tan kaçmaya çalışanları da öldürmüş. Hatta artık Avrupa’ ya eskiden yerleşmiş olanlar da rahat olamayacak muhtemelen. Hakikate açılmasına ramak kalmış gözler yeniden kapanacak. Son sözüm de bize. Biz ne zaman unuttuk yardım etmeyi? Yardımın ne olduğunu? İnsanlarla konuşuyorum, insanlar duyuyorum. Yardım ediyoruz ama bize ne faydası olacak diyenler var. Biz onlara yardım ettik ama onlar hâlâ minnet duymuyor diyenler, zaten ülkenin ekonomisi yeterince iyi değil bir de bunlara yardım ediyoruz diyenler var. Buna yardım denir. Karşılığında bir şey beklenmez. Bir teşekkür bile olsa eğer beklentiye giriliyorsa o artık ticaret olmuştur. Elbette yardım edilenler nankörlük etmemeli. Ama orası bizim meselemiz değil ki. Ayrıca biz atalarımızdan yarım ekmeği bölüşmeyi, kendimiz aç yatıp misafiri doyurmayı öğrendik. Kabul, mantık yok bunlarda. Ya da asıl mantıklı olan budur, belki. Ütopyaların anahtarları saklıdır burada. Kim bilir, bu yüzden çok uzak belki de ütopyalar bize. Sözlerim yanlış anlaşılmasın. Elbette, güvenlik önlemleri alınsın, yardımlar etkili kullanılmaya çalışılsın, diğer ülkelerin de ellerini taşın altına koymasına uğraşılsın… Daha yapılabilecek ne varsa yapılsın. Ancak son adım atılırken insan hayatının karşısına başka hiçbir şey koyulamayacağı unutulmasın. Zaten terör insan hayatına rağmen bir şey yapmak değil midir aslında? İpek ÇelikBruno Bu yazım Çizgili Pijamalı Çocuk ﬁlmi ile ilgili olacak. Uzun zamandır tasarladığım blog yazım için referans aldığım bu ﬁlm aslında geçmiş birçok blog yazımda da bana yol gösterdi. Bende uyandırdığı duygular, düşünceler ve hisler o kadar etkileyiciydi ki ﬁlmi izleyişimin üzerinden yıllar geçmesine ve hatta karakterlerin adını unutmuş olmama rağmen hafızamda hâlâ tazeliğini koruyor. Nazi Almanya’sını anlatan onlarca ﬁlm çekildi. Hatta bu ﬁlm de çok fazla eleştiri aldı. Benzerlerinin çok olduğu, aynı tür ﬁlmlerden yüzlerce yapıldığı ya da yeterince duygu yüklü olmadığı gibi farklı gerekçelerle belli eleştirilere maruz kaldı. Bir yanım eleştirilere katılsada diğer yanım bu ﬁlmin bende bıraktığı etkiyi haﬁﬂetmiyor. Bu etkiyi ﬁlmi izlediğimde çok küçük olmama bağlayabiliriz aslında. Belki de bu yüzden fazlasıyla etkileyici gelmişti. Film ile ilgili birkaç detayı paylaştıktan sonra asıl düşüncelerimi paylaşmak istiyorum. Elbette her ﬁlmde olduğu üzere bu ﬁlminde başlangıcı toplama kamplarını, Alman generallerini ve o dönemde Almanya’nın nasıl olduğunu genel bir biçimde anlatıyor. Açıkcası daha önce bu konuda bir ﬁlm izlememiş olmamdan kaynaklanıyor olsa gerek bir hayli etkilenmiştim bazı sahnelerden. Toplama kamplarıyla ve insanların yaşadığı korkularla ilk kez karşılaşmıştım. Şimdilerde düşündüğümde elbette çok kaliteli bir ﬁlm olarak gelmiyor. Hatta şimdi izlesem ilk izlediğim zamanki duygumda olur muyum bilemiyorum. Bu ﬁlmin popülaritesi oldukça fazla olduğu için sanıyorum birçok kişinin izlediği bir ﬁlmdi. Ama benim için bu ﬁlmi özel kılan bir başka durum ise ﬁlmin başrolünde iki çocuğun olmasıydı. Günümüzde de savaşlardan en çok etkilenenler çocuklar olduğuna göre bu ﬁlm çocuklar üzerine yazacağım bu yazı için oldukça isabetli oldu. İnternette ufak çaplı bir araştırma yaptım ve açıkçası bana ﬁkir verebileceğine inandığım bir yazı bulamadım. Genellikle yüzeysel değerlendirmeler vardı. Klasik değerlendirmelerimin aksine bu yazımın ana konusunu izlediğim ﬁlm ve uzun zamandır yazmak istediğim bir değerlendirme yazısını harmanlayarak oluşturdum. Biraz geçmişten birazda günümüzden alıntılar yaparak yazının ﬁkrini geliştirmeye çalıştım. Nazi dönemi ve bu ﬁlm belki yıllar öncesinde kaldı fakat günümüzde bu olayların benzerleri tüm dünyada yaşanmıyor mu? Elbette yaşanıyor. Dünyanın birçok yerinde savaş olduğu aşikâr. Nazi Almanya’sını zaten hiçbir zaman anlayamamış ben elbette bir kez daha sorguladım bu yapılanların haklı gerekçesi olup olmadığını. Elbette tek bir haklı sebep yoktu. Sebepsiz bir nefret binlerce insanın hatta binlerce çocuğun ölümüyle sonuçlanmıştı. Almanya’nın kalkınması vs. düşünceler temelinde peşinde binlerce kişiyi sürükleyen bu düşünce masum insanları hiç düşünmeden ölüme götürdü. Hemde çok acımasız bir şekilde. Elbette günümüz Almanya’sı bu tutumdan sıyrıldı ama etkisi hala devam ediyor. O dönemde zarar göre siviller günümüzde savaş altındaki ülkelerde yaşamaya çalışan kişilerden pek farklı sayılmaz. Bu savaş durumunun bir sonucu olarakta en çok çocuklar zarar görüyorlar. Hayalleri yok edilen bir Yahudi çocuk ve bir Alman generalin çocuğu Bruno’nun saf dostluğu savaşın tüm izlerini alıp götürüyor. Elbette bu iki çocuktan öğrenecek çok şeyimiz var koşulsuz sevgi, karşımızdakileri önyargısız kabullenmek. Belki de çıkarabileceğimiz en önemli sonuç insanların birbirlerini tüm farklılıklarına rağmen kabul etmeleri gerektiğidir. İnsanları dilleri, dinleri ve ırklarıyla yargılamadan sadece insan oldukları için yargılamamaktır. Elbette birbirimizin farklılıklarına saygı duyduğumuz zaman barış ve huzur aramızda hakim olacaktır. Bu iki çocuk birbirlerinin sadece adlarını biliyorlardı. Öyleyse çıkartmamız gereken en önemli sonuç önyargısız olmak ve insanları farklılıklarıyla kabullenmemiz gerektiğidir. Sonsuz Oluşum Hatırlar mısınız bilmem, bizlere ortaokul, belki de ilkokul dönemlerinde klasik bir dil tanımı verilir. Şöyle başlar genelde o cümle: ‘’Dil canlı bir varlıktır.’’ Bunu duyduğum an’dan itibaren, sığ ve basitçe de olsa, çocuk aklımda imgeler belirmeye başlamıştı. Bu sıkça sözü edilen şeyin nasıl oluştuğunu, oluşturulduğunu düşünüyordum. Kendimi onun olmadığı, iletişim kurabileceğimiz sözcükler ve işaretlerin bulunmadığı bir diyara yerleştirmeye çalışıyordum. Fakat bunu hiçbir zaman başaramadığımı fark ettim. Çünkü bahsi geçen bu imge, anlamlandırdığımız, bizi biz yapan her varlığa, kavrama ve olaya can verendi. Ben onunla ben oluyordum. İletişim için kullanmadığım zamanlarda bile benimleydi. Örneğin yalnızlık kelimesi onun sayesinde herkesin zihninde ortak bir duygu çağrışımı anımsatsa da, yine onunla herkesçe farklı tanımlanıyordu. İster ağızdan dökülsün karşıdaki beşere, ister bir kalemden çıkan mürekkeple dans etsin sayfalar boyunca. ‘’Dile getirmek’’ diye bir deyim vardır ya, tam da bu amaçla kullanırım dili bazen. Kendimle konuşurum mesela. Bir şeyleri değerlendirmek, seçmek, tartmak istediğim, yalnız hissettiğim veya kimsenin duymayacağını bildiğim zamanlarda da benimledir bu iletişimin yegâne aracı. Anlayacağınız, bir parçam gibi, kaybetmeyeceğimi bildiğim ruhum gibi taşırım onu hep yanımda. Küçüklüğümden başlayarak aklımda dili şekillendirmeye ve betimlemeye çalıştığımı belirtmiştim hani. Büyümeye başladım, geliştim. Hâlâ ilerliyorum bu yolda, oluşturduğum ideaya eklemeler yapmaya devam ediyorum. İşte bu şekilde, her yaşımda varlığıyla büyülendiğim bu yapıyla büyürken kurguyla tanıştım. Kurgu, birçok yerde, farklı şekillerde karşıma çıkıyordu. Öyküler, filmler ve romanlar… Zamanla o denli büyüledi ki beni, devamlı onun içinde bulmaya başladım kendimi. Muhteşem diyarlara adım attığım romanlarla tanışıyorum kurgu kavramını keşfettiğimden beri. Kimisi karakterlerinde kendimi bulduğum, kimisi karakterimi geliştirmek için örnek aldığım yapıtlar. İçlerine çekinerek açığa çıkarma cesaretini gösteremediğim, kendimden bile saklamaya çalıştığım anılarımı, yönlerimi, kişiliğimi ve korkularımı hapsettiğim ruhumun o ıssız köşesini, tıpkı Pandora’nın kutusu gibi saklayıp da açamadığım, açtığım vakit içinde biriken mitolojideki kötülüklerin dünyaya salınışı gibi beni bitirecek karamsarlığımın ve sırlarımın salınışı gözüyle baktığım kutunun aslında karanlık olmadığını, yalnız olmadığımı anlatır bana bu yapıtlar. İşte bu şekilde, dile ve kurguya hayran biri olarak bir süre önce bu ikisini birleştirecek bir dünya oluşturmanın hayalini kurmaya başladım kendimce. Yarım yamalak ve henüz omurgası oluşmamış bir iskelete benzese de, Karin Tidbeck’in Amatka’sı gibi dil ile oluşturulan kurgular bana yol gösteriyor, aklımdaki oluşumun iskeletini gittikçe dikleştiriyor. Amatka’da kaleme alınan, yaşadığımız dünyadan farklı, bu kocaman, tarih kadar yaşlı varlığın kısıtlandığı kurgusal düzen ile birlikte hiçbir zaman kuramadığımdan bahsettiğim ‘’dilsiz’’ dünyayı ufak ufak canlandırmaya başladım zihnimde. Tıpkı Amatka Kolonisi’nde insanlar ‘’kalem’’ kadar basit de olsa, kelimeleri dile getirip anlamlarını kavradıkça kalıpları balçıklaşıp bozulan, yok olmaya yüz tutup sınırları parçalanan sahte, anlamsız ve yozlaşmış dünya düzeni gibi, düşlediğim bu eksik dünya da insanların bilinçsiz zombiler gibi amaçsızca dolandığı, anlamsız bir distopya olurdu. Aynı şekilde, birkaç sene önce okuyup hayran kaldığım fantastik ve kurgu türü bir kitapta, her şeyin adı vardı. Rüzgârın, taşın ve diğer nesnelerin… Herkes bulamazdı bu isimleri, hele de sıradan insanlar. Bulabilen kişiler kendince özel kılardı o nesneleri, bir bakıma anlardı özlerini. Ben bu tür, Amatka gibi kitaplarla karşılaştıkça zihnimde büyüyen tanım tıpkı bir ceviz ağacının kolları gibi büyüyüp gelişerek dallanıyor. Yeni kapılar ile birlikte yeni boyutlar açılıyor önüme kurgunun büyüleyici tükenmezliğiyle. Her şeyi mümkün kılıp beni ben yapan, kendi kendimi tanımamdan tutun da insanlarla konuşmak, okumak ve benden binlerce kilometre uzakta yaşayan, yüzünü göremediğim hâlde dil ile duygularıma dokunabilen kişiler ile bütünleşmeme kadar bir sürü masalsı olasılığı gerçek yapan bu edebiyat, felsefe ve daha nice masalsılıkları bir nevi somutlaştıran şey, kendimi sevdiğim ve takdir ettiğim, hayallerime dokunacak kadar yaklaştığım an’larda baş ucumda. Tıpkı bu yazıyı kaleme aldığım bu akşamüstünü özel yapıp yer yer turuncuya çalan pembemsi gökyüzünü izlemenin düşlerimde oluşturduğu dizeler gibi. Tidbeck, Karin. Amatka. İstanbul: İthaki Yayınları, 2018. 1. Baskı Eylül Adıgüzel Zeynep Nur Öztürk21501472Zeynep Söyler Kendi Bir Ders Alır Mı?Bembeyaz bir kağıt, güzel renklere sahip bir kaç boya, dumanı üstünde yeni demlenmiş birçay... Mutlu olmak için yeterli olan sadece bir iki parça eşya aslında. Gereksiz yere harcanan oncaeşya ne kadar mutluluk verebilir ki insana? Onlarca masum yetimi mutlu edebilecek miktardakiparayı tek bir şeye harcamak mutluluktan çok doyumsuzluk duygusunu arttırıyor sadece. Eşyalarimparatorluğunun hakimiyeti artarken azalan mutluluklar göze çarpıyor. Azla mutlu olabilen biravuç insanı da ele geçirmesinden çok korktuğum bu imparatorluk, ne yazık ki insanları fethederekilerliyor ve mutsuzluğu bulaştırıyor her yere. Beni ve daha nicelerini de içine almayı becerebilmişbu hakimiyetin yeni farkına varıyorum maalesef.Defterler. Çeken kişinin evi. Zeynep Düzentertip. 14 Mayıs 2013.Aynı yurdun aynı odasında ikinci yılımı tamamlamak üzereyim. Çekmecelerim, kütüphanemçeşit çeşit defterlerle, kalemlerle dolmuş. Kullanmadığım ama var oluşundan mutlu olduğumdefterler.... Gerekmediği halde, sırf sevdiğim için ben de kaptırmışım kendimi bu imparatorluğa.Şiiri okurken fark ettim defteri dahi olmayıp da okumaya çalışan yetimi. Yiyecek yemeği zor bulanfakiri, güne bombalarla uyanan insanları ve daha nicelerini düşündüm. Utandım kendimden buncaaldıklarımdan. Kendimi ‘Bir tane daha’ modasına kaptırdığımı fark edememişim. Çeşit çeşitelbiseler almadığım, altı yıllık telefonu kullandığım için, eşyalar imparatorluğundan uzakta olduğumu düşünürken fark ettim gerçeği. Beyaz sayfalarla buluşup renklerini aktarmak isteyen boya kalemlerini... Kitap yüzü görememiş fosforlu kalemleri... Kullanılmak için sınavları bekleyen sınav kalemlerini... Çekmecelerde nefes alamamış günlükleri... İlk sayfalar dışında boş kalmış hüzünlü defterleri... Kim, ne düşünerek aldı bunları? Kendini tanımayan, daha doğrusu az ile daha çok mutlu olduğunu unutmuş bu benliğimden utandım. İnsanlar mağaza mağaza dolaşırken onlara kızarken, kırtasiye kırtasiye dolaştığımı unutmuşum. Yeni defterlerin, kalemlerin kokusunun müptelası olmuşum. Şimdi başımı ağrıtan, ıstırap veren onca eşyayı alırken nasıl olmuş da kendimden geçmişim. Fazla eşyanın insanın omuzlarına yüklediği mutsuzluğa sahip olmuşum.Oyuncakla Oynayan Bebek Görünümü. İstanbul. Yazarın abisinin ( Yunus Emre Öztürk )çektiği fotoğraf. 5 Mayıs 2010.Fark ettikten sonra küçük çocukları gözlemledim bir süre. Resimdeki ufak yeğenim gibi tekbir oyuncakla bütün gün hayallerinde dolaşıyorlar. O oyuncak her şeyleri oluyor. Evi, arabası, uçağıve en önemlisi mutlulukları... Sonra abimin anlattıkları geldi aklıma. İngiltere’ye gittiğindemağazalardan çok terziler, mobilya tamircileri görmüş sokaklarda. Evlerde ailelerinden kalanmobilyaları kaplattırıp kullandıkları öğrenmiş. Eskiyince yenisini alalım mantığından ziyade, varolanı değerlendirmeyi öğrenmişler. Hepimizin milletçe hayatımıza geçirmemiz gereken şeyleriçoktan geçirmiş ve ilerlemişler. Eşyaların hakimiyetine çok çabuk girmiş bir millet olarak, halafakiri hor görüp, az eşyası olandan utanıp, paraları hep daha fazlasını almak için harcıyoruz.Eskiden sahip olduğumuz değerleri unutup reklamların ışığında hep daha fazlasına meylediyoruz.Az eşyanın ve başkasına vermemin verdiği mutluluğu yaşamadığımızdan hep ‘daha’ kelimesinitakip ediyoruz, sanki dünyaya sahip olunca mutluluk ellerimizde olacakmış gibi. Küçük çocuklara kötü örnek olup onların tek bir oyuncakla sahip olabilecekleri mutluluğu, ellerinden alıp yenisini istemeyi öğretmeye çalışıyoruz ne yazık ki. Sahip olduğumuz bu güzel huyu(!) devam etsin diye işliyoruz çocuklara. Onlar bile ellerindeki oyuncaklarla yetinmemeyi öğrenmeye başlamışlar. Hazır yetinme duygusu körelmişken çizgi filmlerin ardından çıkan reklamlar da körükleyip yepyeni yetinmeyen nesiller oluşturuyor. Bizler de kendimizi kaptırdığımıziçin bu gidişe bir dur diyemiyoruz. “Yaz dostum Barış söyler kendi bir ders alır mı?” sözleri beliriveriyor kulaklarımda Barış Manço’dan(1979). Onun da garipleri ipek şal ile giydirip, kaymak bal ile beslemek gerektiğinden bahsettiği şarkısının sonuna iliştirdiği not, bu yazının da sonuna iliştirilmesi gerekiyor maalesef. Bize neşe vermeyen, huzur vermeyen eşyaların başkalarını mutlu etme zamanı çoktan geldi geçiyor. Başta kendim olmak üzere, tüm insanlığın fazlalıklarından kurtulup hem kendilerini hem de masumbir yüzü gülümsetmesi dileğiyle...KaynakçaManço, Barış. “Sarı Çizmeli Mehmet Ağa”. Yeni Bir Gün. 1979. Plak.Zehra BELDAĞ 21301315 TURK 101-18 Berna CORDAN 07.12.2014 FARKLI GERÇEKLİKLER Ferit Edgü’nün Bir Gemide adlı kitabı sekiz öyküden oluşuyor. Genellikle, diğer insanlardan farklı olan karakterlerin açısından gerçeklere bakmamızı sağlıyor. Çoğunluğun doğru kabul ettiği ve belki de gerçeği yansıtmayan bazı olayları bazen gazete yoluyla bazen de başka yollarla görüyoruz. Çoğunluğun inandığına aykırı olduğu için kabul görmeyen bazı doğruları, sadece kendi içlerinde yaşamaya başlıyorlar. Ben, ilk üç öyküden bahsedeceğim. İlk öykü “Kaza”da, karakterin yaptığı bir seyahatten ve bu sırada gerçekleşen kazadan bahsediliyor. Bu yolculuk karakterin anlattığına göre otobüste gerçekleşirken, gazete haberlerine göre bir uçakta geçiyor. Yolculuk sırasında bir kaza yaşanıyor ve bundan kurtulan tek kişi de bu karakter. İkinci öykü “Kentin Üzerinde Dayanılmaz Bir Koku”, kokulara karşı aşırı duyarlılığı olan bir adam ile ilgili. Onun için her şeyin kendine özgü bir kokusu var, duyguların bile kokusu değişiyor. Keyifliyken başka hüzünlüyken başka bir koku yayılıyor. Bir sabah kalktığında inanılmaz berbat bir koku hissediyor ve kaynağını aramaya gidiyor. Sadece kendisi mi bu kokuyu alıyor yoksa başkaları da alıyor mu diye insanlara soruyor ve sadece kendisinin hissettiğini anlıyor. Son olarak üçüncü öykü “Bir Gemide”, bir gemi yolculuğundan bahsediyor ve karakterin merak ettiği bazı soruları-Kaptan kim? , Nereye gidiyoruz?- görüyoruz. İlk öyküde, karakterin anlattığı gibi kazanın otobüste geçtiğinin mi yoksa onun dışındakilerin söyledikleri gibi uçakta geçtiğinin mi gerçek olduğunu anlayamıyoruz. Kıyas yapıldıkça değer kaybedileceği için, karakterin ve diğerlerinin söyledikleri kıyaslandığında, belki de karakterin gerçekleri söylemesine rağmen çoğunluğun söylediğinin doğru olduğuna ve karakterin ise hafızasında bir sorun yaşadığına inanılıyor. Farklı olana sorunlu gözüyle bakılması biraz sinir bozucu. Bir yandan da tek kurtulan olarak, orada yaşanılanlarla çok farklı bir bağ kurmuş olduğu için gerçeği gizliyor da olabilir, kim bilir? İkinci öyküde, hisleri kendince somutlaştırmış ve kokuları, yaşanmışlıklardan hareketle somut dünyayla harmanlamış karakterin duyduğu o berbat ve ondan başka kimsenin hissetmediği rahatsız edici koku aslında kendinden geliyor. Belki geçmişte yaşadığı bir pişmanlığının kokusu, belki yıllardır çektiği ve artık dayanılmaz hale gelen bir vicdan azabının kokusu, belki geçmişte yaşadığı bir acının veya bir suçun ve unutmak istese de üzerine yapıştığı için kurtulamadığı bir koku ya da belki de bu koku hassasiyetinin onu lanetlediğine inandığı için paranoya haline getirdiği, asla peşini bırakmayacak kadar yapışkan ve sadece kendi duyduğu için sinir bozucu olan bir koku. Bu koku aynı zamanda, sadece kendisinin hissettiği bir gerçekliği simgeliyor. 1 BELDAĞ 2 Özellikle üçüncü öyküde çok fazla metafor var. “Kaptan” Tanrı’nın; “gemi” dünyanın ve yolcular da insanların sembolü. Yolculuğumuz sırasında rotamızın nasıl çizildiğini bilemeyiz, nereye ve nasıl varacağımızı bilmeden yaşarız. Karakter gemiye nasıl bindiğini hatırlamıyor ama bence hatırlamak istemiyor, bu, geçmişi unutup önümüze bakmamız gerektiğini gösteriyor. Aslında nereye gittiğimizin de bir önemi yoktur çünkü en güzel kısım yolculuğun ta kendisidir ve önemli olan varış noktasına odaklanıp manzarayı kaçırmamaktır. Yolcular ellerinde tek gidişlik bir biletle gemiye binerler ve aslında hayat bundan ibarettir, dönüş yoktur, sadece ileri gidebiliriz. Yolculuğumuz sırasında birçok rastlantıyla karşılaşırız ve bazen her rastlantıya anlam yüklememiz gerekiyordur, belki evrenin yapacak daha önemli işleri vardır, bazen de rastlantı dediklerimiz hayatımızı değiştirecek önemli olaylara sebep olur, bir kelebek kanatlarını çırpar ve yağmur yağmaya başlar. Bazı küçük rastlantılar, siz tam olmanız gereken yerde ve olmanız gereken zamanda bulunun diye uğraşır. Karakterin, kendi gibi düşünen ve sorgulayan bir yolcuyla tanışması da buna bir örnek. Diğer yolcular yani çoğunluk, yaşadıklarını sorgulamazken, bu sefer karakterin ilk öyküdeki gibi gerçekleri düşünürken yalnız olmadığını ve rastlantıların oynadığı rolün etkisiyle tanıştığı yolcunun da onun gibi olduğunu anlıyoruz. Son olarak, yolculuğumuz sırasında fırtınalarla karşılaşırız ve suya düşeriz, ama suya düştüğümüz zaman değil sudan çıkamadığımızda boğuluruz. En büyük fırtınayla karşılaştığımızda ise çabalasak da değiştiremeyeceğimiz için en iyisi fırtınayı cesurca göğüslemektir, ancak öyle, bir kuşun kanatlarında