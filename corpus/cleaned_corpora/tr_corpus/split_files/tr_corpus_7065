varsayalım. Tavşanların renkleri tam olarak baskın olmayan iki özellik tarafından yönlendirilirler: "B" siyah kürk rengini ve "b" ise beyaz kürk rengini temsil eder. "BB" genotipine sahip bir tavşan sadece siyah kürklü bir fenotip olurdu, "Bb" genotipine sahip bir tavşan ise, hem siyah ve hem de beyaz renk içerdiği için gri bir kürke sahip olurdu. "bb" genotipe sahip diğer tavşan da beyaz renkli bir fenotip olur. Eğer bu tavşan popülasyonu, çok koyu veya siyah kayaların yanı sıra çok beyaz renkli taşların da olduğu bir bölgeye konulurlarsa, siyah kürklü tavşanlar siyah kayalar arasında avcılarından saklanırken beyaz kürklü tavşanlar da beyaz renkli kayalar arasında gizleneceklerdir. Buna karşın gri tüylü tavşanlar bu doğal çevrede hemen göze çarpılacaklarından daha fazla avlanılacaktır. Çevre şartlarındaki seçici baskıların bir sonucu olarak, bizim varsayımsal tavşan popülasyonu, kürk rengi özelliklerindeki ekstrem uç değerler lehine ama gri kürk rengi aleyhine, siyah ve beyaz renkler olmak üzere iki ayrı şekilde ve dallanan bir biçimde seçilmiş olurlar. Makro evrim Makro evrim, ayrılmış gen havuzunun bölümlerindeki evrimdir. Makro evrim çalışmaları; mikro evrimin girdisiyle sadece tek bir tür içinde olmayan canlılar sınıflandırılmasında tür seviyesinin üzerindeki grup ve kategorilerde görülen tüm evrimsel değişimlerdir. Modern tanıma göre, atalardan ilişkili türlere evrimsel geçiş mikro evrimseldir, çünkü değişken organizmalar arasında seçilimden (veya daha genel olarak ayrışmadan) kaynaklanır. Ancak, türleşme aynı zamanda makroevrimsel bir özelliğe sahiptir, çünkü tür seçiliminin üzerinde çalıştığı türler arası çeşitlilik üretir. Türleşmenin bir başka makroevrimci yönü, mikroevrimdeki üreme başarısına benzer şekilde, başarılı bir şekilde gerçekleşme oranıdır. ""Tür seçilimi, büyük ölçüde rasgele türleşme süreci tarafından sağlanan çeşitlilik üzerinde çalışır ve yüksek oranlarda spesifık olan veya uzun süre hayatta kalan ve bu nedenle birçok yavru türü bırakma türlerini tercih eder."" Tür seçilimi (a) organizma seviyesindeki özelliklerin (toplam özellikler) türleşme ve yok olma oranlarını (Stanley'in orijinal konsepti) etkilediği etki-makro evrimi ve (b) tür seviyesindeki özelliklerin (örn. Coğrafi aralık) türleşme ve yok olma oranlarını etkilemesini içerir. Etki-makro evriminin mikro evrime indirgenebileceği öne sürülmüştür, çünkü her ikisi de organizma özellikleri üzerinde seçilim yoluyla çalışır, ancak Grantham etki makroevriminin organizma düzeyinde seçilime karşı çıkabileceğini ve bu nedenle indirgenebilir mikroevrim olmadığını göstermiştir. Aynı özellikteki seçilimin organizma ve tür düzeyinde zıt etkilere sahip olduğu durumlar, bireysel uygunluğu artıran ancak türlerin yok olma riskini artırabilen cinsel seçilim bağlamında yapılmıştır. Sıçramalı evrim, evrimsel değişimin jeolojik olarak kısa bir türleşme aşamasında yoğunlaştığını ve bunu türlerin yok olana kadar devam eden evrimsel durağanlık olduğunu varsaymaktadır. Türlerin varoluş zamanlarının çoğunda evrimsel durağanlığın yaygınlığı, türlerin evrim tarihini şekillendirmede tür seçiliminin önemi için kıymetli bir argümandır. Ancak, sıçramalı evrim ne makroevrimci bir türleşme modeli ne de tür seçilimi için bir önkoşul değildir. Sabitleyici seÃ§ilim Sabitleyici seçilim veya dengelenmiş seçilim, bazen de çift yönlü seçilim, (arıtıcı veya negatif seçilim ile aynı şey olmayıp bunlarla karıştırılmamalıdır) popülasyonun belli bir özellik değerinin dengelenerek istikrarlaşması ile genetik çeşitliliğin azaldığı bir doğal seçilim türüdür. Bu muhtemelen doğal seçilimin en sık olarak görüldüğü ve işlediği mekanizmadır. Dengelenmiş seçilim, ekstrem uç özellik değerlerini elemede yaygın olarak negatif seçilimi (diğer adıyla arıtıcı seçilimi) kullanır. Dallanan seçilimin tersi olan dengelenmiş seçilim, ekstrem fenotiplere sahip bireyleri seçmek yerine ortalama değerlere sahip olan varyansları tercih eder. Dallanan seçilim fenotipik varyasyonu azaltır ve statükoyu korur. Doğal seçilim, ortalama norm veya değerler sahip fenotiplerin üreme başarısını yükseltirken daha şiddetli fenotipleri kaldırmak eğilimindedir. Buna dair klasik bir örnek insanın doğumundaki ağırlığıdır. Eğer bebekler çok az kilolu olarak doğarlarsa bu durumda daha çabuk ısı kaybeder ve daha kolay bulaşıcı hastalıklara yakalanırlar. Ama eğer bebekler daha ağır doğarlarsa bu sefer doğum esnasında leğen kemiklerinden geçmeleri zorlaşır ve anne ile bebeğin hayatı tehlikeye girebilir. Bu anlamda daha orta ağırlıktaki bebekler daha sık hayatta kalırlar. Ağırlık ve boyut olarak daha büyük veya daha küçük bebeklerde bebek ölüm oranı çok daha yüksektir. Dengelenmiş seçilim, çoğu popülasyonda çoğu zaman gerçekleşir. Bu tip bir seçilim, form ve işlev ayrılıklarını engelleme görevi görür. Bu sayede, köpekbalıkları ve eğrelti otları gibi bazı organizmaların anatomisi milyonlarca yıl boyunca değişmeden kalabilirler. Dengelenmiş seçilim, doğrudan ölçülebilen bir dizi farklı fenotipin toplam seçilim değerlerinin ölçülmesiyle tespit edilebildikleri gibi aynı zamanda Ka/Ks oranı, alel frekansındaki dağılım değişikleri ve McDonald-Kreitman-Testi gibi çeşitli moleküler dizi verilerinin sınanmasıyla da tespit edilebilir. İnsan genomundaki DNA'ların yaklaşık %5'i, memelilerde de olduğu gibi, aynı oranlarda arıtıcı seçilimin etkisi altındadır. Daha fazla lokuslar, düzenleyici dizileri ve miRNA'lar de dahil olmak üzere hızla gelişip evrilebilirler. 1975 Beyrut THY bürosu saldırısı 1975 Beyrut THY bürosu saldırısı, Ermeni silahlı örgütü ASALA tarafından 20 Şubat 1975 tarihinde Türk Hava Yollarının Beyrut bürosuna yapılan bombalı saldırıdır. 19 Şubat'ı 20 Şubat'a bağlayan gece yarısı THY'nin Beyrut bürosuna kimliği belirsiz kişilerce bombalı saldırı düzenlenmiştir. Dinamit kullanılan saldırıda büro tamamen kullanımaz duruma gelmiştir. Saldırı gece saatlerinde yapıldığı için can kaybını olmamış, büronun ön duvarı ve çevredeki binaların camları kırılmıştır. Saldırganlar büroya içinde 'Ermenilerin haklı davasında emperyalistlere karşı mücadele edilecektir. Eylemler Türkiye, İran ve ABD'yi hedef alacaktır, bu bombalama ise bir başlangıçtır' şeklinde bir not bırakmışlardır. Bahri Zengin Bahri Zengin (1942, Kilis - 10 Kasım 2011, Ankara), Türk siyasetçi ve mühendis. İstanbul Teknik Üniversitesi Makina Fakültesi'nde lisans eğitimini tamamlayarak, Delft Teknik Üniversitesi'nde Sanayi Yönetimi ve Bölgesel Kalkınma alanında uzmanlık yaptı. Ardından master eğitimini İTÜ'de aldı ve Devlet Planlama Teşkilatı'nda uzman olarak çalıştı. Sanayi Bakanlığı Genel Müdürlüğü ve MKEK Genel Müdür Yardımcılığı görevlerinde bulundu. Ekonomik ve Sosyal Araştırmalar Merkezi başkanlığı yapan Zengin, Refah Partisi'nden 20. ve 21. dönem Milletvekili seçildi. Ardından siyasi hayatını Fazilet Partisi, Saadet Partisi ve HAS Parti'de sürdürdü. Evli ve dört çocuk babasıdır. Kanser nedeniyle yaşamını yitiren Zengin Karşıyaka Mezarlığı'na defnedildi. 1979 Lahey saldırısı 1979 Lahey saldırısı, Ermeni silahlı örgütü ASALA tarafından 12 Ekim 1979 tarihinde Hollanda'Türkiye Büyükelçisi Özdemir Benler'in oğlu Ahmet Benler'in öldürüldüğü saldırı. Ahmet Benler Büyükelçilik binasına 100 metre uzaklıktaki bir kavşatma iki ayrı otomobilden kimliği belirsiz kişilerce çapraz ateşe tutulmuştur. Mermilerin birçoğunun doğrudan kalbine isabet etmesi üzerine Benler olay yerinde hayatını kaybetmiştir. Hollanda polisi yapılan incelemede saldırganlardan birinin eşgalinin ve saldırıda kullanılan araçların plaka tespitlerinin yapıldığını belirtmiştir. Yapılan operasyonda araçlar Lahey yakınlarında terkedilmiş halde bulunmuş saldırganların izine ise rastlanmamıştır. 1979 Paris saldırısı 1979 Paris saldırısı, ASALA tarafından 22 Aralık 1979'da Türkiye'nin Paris Turizm Müşaviri Yılmaz Çolpan'ın öldürüldüğü saldırı. 1975 Paris Bir-Hakeim köprüsü saldırısı 'nın ardından Paris'teki ikinci Ermeni saldırısıdır. Yılmaz Çolpan 22 Aralık sabahı yerel saatte 11:00'de Champ Elysees'de (Şanzelize Caddesi) bulunan 'Fouquet' lokantasının önünde saldırıya uğramıştır. Lokanta'dan çıktığı sanılan Çolpan o anda kendisine yaklaşan araçtan otomatik silahlarla açılan ateş sonucu hayatını kaybetmiştir. Saldırının ardından AFP'yi telefonla arayan kimliği belirsiz bir kişi eylemi Ermeni İntikamcı Komandolarının üstlendiğini söylemiştir. Acacia sphaerocephala Acacia sphaerocephala (boğa boynuzlu akasya), Baklagiller ("Fabaceae") ailesinden bir bitkidir. Bu bitkinin ilginç ismi, aslında bir boğa boynuzuna benzeyen dikenlerinin şeklinden gelir. Boğa boynuzlu akasya ağacı, ısırgan "Pseudomyrmex ferruginea" karıncalarının bir türü ile güçlü ve simbiyotik bir ilişki içinde yaşar. Bu akasya türünün kökeni Afrika'dır. 4,7 ile 6 m arasÄ± Alan: 10a / ısı derecesi -1,1 °C (30 °F)'ye kadar Bol güneşli / Güneşli kısmi gölge arası / Açık gölgeli Bitkinin dikenleri veya keskin kenarları vardır, ele alırken son derece dikkatli olunmalıdır. Açık sarı Ekimden önce tohumlar çizilerek kesilmelidir Bakla formun bitki üzerinde kurumasına izin verin; tohumları toplamak için baklaları kırarak açın Düzgün bir şekilde temizlendiğinde tohum başarılı bir şekilde saklanabilir Vareg Muhafız Gücü Vareg Muhafızlar (, "Tágma tōn Varángōn"), 10. yüzyıldan 14. yüzyıla kadar Bizans imparatorlarının kişisel korumalığını yapan Bizans ordusunun seçkin birliği. Muhafızlar ilk defa Kiev Prensi I. Vladimir'in Hristiyanlığı kabulünü takiben 988 yılında İmparator II. Basileios'un yönetiminde oluşturuldu. Vladimir, Vareg savaşçılar ile Kiev'in yönetimini ele geçirmesinden sonra, yapılan askeri yardım anlaşmanın bir parçası olarak 6.000 askeri Basileios'a yolladı. Basileios'un sadakatları sıklıkla değişen kendi askerlerine güvenmemesi, siyasetten uzak kalan Vareglerden kendine bir muhafız taburu kurmasına neden oldu. Yıllar boyunca, İsveç, Danimarka ve İzlanda'dan yapılan yeni asker alımları ile geç 11. yüzyıla kadar baskın olarak İskandinav kökenli kaldı. Birçok İskandinav erkeğin bu birliğe yazılmak için ülkeyi terk etmesi nedeniyle, Västergötland vilayetinde bir orta çağ İsveç kanunu "Yunan" (Bizans İmparatorluğu için kullanılan İskandinav terimi) kalan hiç kimsenin mirastan yararlanamayacağını belirtir. 11. yüzyılda, iki diğer Avrupalı saray daha İskandinav asker almaktaydı: Kiev Rusları yaklaşık 980-1060 ve Londra 1018-1066. İlk yüzyıl, birlikler İskandinavlardan oluştu, Normanlar'ın İngiltere'yi istila etmesi ile Anglosaksonlarda birliklere katılmaya başlamıştır. Geç 11. yüzyılda İmparator I. Aleksios döneminde Bizans Vareg Muhafızları geniş şekilde Anglosaksonlardan ve "Vikingler ve onların kuzenleri Normanların ellerinden kaçan diğerleri"den temin ediliyordu. Anglosakson ve diğer Alman insanları, Vikingler gibi ölümüne hizmet etme geleneğini taşıyorlardı, İngiltere'nin Norman istilasından sonra birçok savaşçı toprağını ve bağlı olduğu efendisini kaybetti ve yaşamak için başka yer aramaya başladı. Vareg Muhafızları yalnızca Bizans İmparatorlarının korumalığı yanında, Bizans ordusu ile birçok savaşa katılmışlar ve bir savaşın en kritik anlarında kullanıldıkları için önemli bir rol oynamışlardır. Geç 13. yüzyılda, Varegler çoğunlukla etnik olarak Bizanslı Yunanlar tarafından asimile edilmişler, en az 14. yüzyıl ortalarına kadar hizmet etmişler ve 1400 yılında Konstantinopolis'te hala kendilerini "Vareg" olarak tanımlayan bazı insanlar vardı. 911 yılına kadar, Varegler Bizanslılar için savaşan paralı askerler olarak tasvir edilir. 902 yılında aklaşık 700 Vareg, Dalmaçyalılar ile beraber Girit Emirliği'ne yapılan Bizans deniz seferine denizci olarak katılmışlar ve 629 tanesi Konstantinos Porfirogennetos komutasında 949 yılında geri dönmüşlerdir. 415 kişilik bir Vareg birliği, 936 yılında yapılan İtalyan seferine katılmıştır. 955 yılında Suriye'de Araplar ile yapılan savaşlara da Vareg birliği katılımıda kayıt edilmiştir. Bu dönemde Vareg paralı askerleri, "Hetaireia" (Gr. Μεγάλη Εταιρεία) dahilindeydi. 988 yılında, II. Basileios Kiev Prensi I. Vladimir'den tacını korumaya yardım etmesi için askeri yardım talep etti. 971 yılındaki Dorostolon kuşatması sonrası babası ile yapılan anlaşma uyarınca, Vladimir, Basileios'a 6.000 asker yolladı. Karşılığında Basileios'un kızkardeşi Anna Porphyrogenneta ile evlendi. Vladimir ayrıca Hristiyan oldu ve Kiev Rusları Hristiyanlığı kabul etti. 989 yılında, Varegler, Basileios'un liderliğinde Bardas Fokas'ı yenmek için Hrisopolis'te karaya çıktılar. Muharebe alanında, Fokas, rakibinin vuruşu ile öldü, liderlerinin ölümü ile, Fokas'ın birlikleri döndüler ve dağıldılar. Kaçan orduyu takip edip öldüren Vareglerin gaddarlığı not edilmiştir. Bu askerler, 11. yüzyılda Güney İtalya'da Bizans egemenliğini yok eden Normanlar ve Lombardlara karşı geniş bir hizmet veren Vareg Muhafızlar birliğinin nüvesini oluşturdular. 1018 yılında, İtalya valisi Basileios Boioannes, Barili Melus'un Lambard İsyanına karşı II. Basileios'tan destek istedi. Vareg Muhafızlar birliğinin katılımı ile Bizanslılar Cannae savaşında büyük bir zafer kazandı. Varegler ayrıca, 1038 yılında Georgios Maniakes yönetiminde Araplardan Sicilya'nın kısmi yeniden fethine katılmışlardır. Burada İtalya'ya yeni gelmiş macera arayan Normanlar ve Bizans kontrolünde Apulia'dan Lombardlar ile beraber savaşmışlardır. Sonradan Norveç kralı olan Harald Hardrada bu birliğin öne çıkan üyesiydi. Maniakes Lombardları liderleri Arduin'i herkesin önünde küçük düşürerek dışlaması nedeniyle önce Lombardlar sonra onları izleyen Normanlar ve Varegler savaşı terk etti. Bu olaydan çok sonra olmayan bir zaman "Katepano" Mihail Doukeianos Bari'de Vareglerden bir kuvvet konuşlandırdı. 16 Mart 1041 tarihinde Venosa yakınlarında Normanlar ile savaşmak üzere çağrıldılar. Ofanto nehrinde geçerek geri çekilirlerken birçoğu boğulmuştur. Eylül ayında Eksaugustus Boioannes, İtalya'ya küçük bir Vareg birliği ile gözden düşmüş Doukeianos'un yerine gönderildi. 3 Eylül 1041 tarihinde, Normanlar tarafından savaşta bozguna uğratıldılar. Son katepanoların çoğu Konstantinopolis'ten Vareg birlikleri ile gönderilmişlerdir. 1047 yılında John Raphael, Bari'ye Vareg birliği ile gönderildi fakat Barililer birlikleri kabul etmediler ve Raphael'de dönemini Otranto'da tamamladı. 20 yıl sonra, 1067 yılında, Güney İtalya'nın son Bizans katepanosu Mabrica, Vareg birlikleri gelip, Brindisi veTaranto'yu aldı. 1071 yılında Bizans için felaket ile biten Malazgirt Meydan Muharebesi'nde İmparatorun etrafındaki korumalarının tamamı öldü. İlk yüz yıl İskandinavlardan oluşan ana yapı, Normanlar'ın İngiltere'yi istila etmesi ile Anglosaksonlarda birliklere katılmaya başlamıştır. 1088 yılında, Anglosakson ve Danimarkalılar Akdeniz yolu ile Bizans İmparatorluğu'na göç etmişlerdir. 235 gemi ile 5000 tanesi gelmiştir. Bunlar İmparatorluk hizmetine girmemiş, Karadeniz sahilinde şehrin inşasını ve güvenliğini I. Aleksios için sağlamışlardır. Bu insanlar o günden sonra "Englinbarrangoi" (Anglo-Varegler) isimlendirilmiş ve Vareg Muhafızları için yaşamsal olmuşlardır. Aşağı Balkanlarıda istila etmek te isteyen Robert Guiscard komutasından Normanlara karşı Sicilya'da savaşmışlardır. 1080 yılında bu birlik hakkında yazan Vakanüvis ve prenses Anna Komnini, onlara Britanya adaları ya da İskandinavya farketmesin hepsine "Thule'den" olma "balta taşıyan barbarlar" demektedir. Aynı şekilde sivil memur, asker ve tarihçi İoannis Kinnamos onları İmparatoru koruyan "balta taşıyan" "Uzun zaman önce Roma İmparatorlarının hizmetine giren Britanyalılar" olarak adlandırmaktadır. Kinnamos'un geç 12. yüzyılda yazdığı bu ifadesi Dördüncü Haçlı Seferi'ne kadar muhafızların Sakson ve Danimarkalı yapısını gösterir. Vareg Muhafızlar, kılıç kullanmak ve ok atmakta yetenek sahibi olmalarına rağmen uzun baltalarını ana silahları olarak kullanırlardı. Anna Komnini'nın Aleksiad adlı eseri gibi bazı kaynaklarda, hem Vikingler hem de seçkin Anglosakson savaşçılar, normalde piyade olmalarına rağmen startejik olarak hareketliliğe ihtiyaç duyduklarında at kullanılardı. Muhafızlar esas olarak Konstantinopolis çevresinde yerleşiklerdi ve Bukoleon Sarayı yerleşkesinde barakaları vardı. Muhafızlar ayrıca savaş meydanında orduya eşlik ederlerdi. Bizans Vakanüvisleri (Aynı zamanda birçok dikkate değer Batı Avrupalı ve Arap Vakanüvisleride) sıklıkla savaştaki özellikle yerel barbar insanlar ile karşılaştırıldıklarındaki cesaretlerini not etmişlerdir. 1122 yılında İmparator II. İoannis emrinde kazanılan Beroia Muharebesi'ndeki Bizans zaferinde hayati rol oynamışlardır. Vareg Muhafızlar, Peçeneklerin savaş arabaları ile kapatılan düşman çemberini yarmayı başarmışlar ve kamplarına ulaşılması için bir yol açmıştır. İoannis Kinnamos, istisnasız tamamının "rhomphaia" isimli silah taşıdıklarını belirtir, fakat bu Bizans edebiyatında Attisizm etkisinin ürünüdür. "Rhomphaia" terimi, Mihail Psellos tarafından daneaxe için kullanılmıştır. Dördüncü Haçlı Seferi sırasında Konstantinopolis'in savunmasında etkili olmuşlardır. İngiliz ve Danimarkalılardan oluşan muhafızların rolü, söylendiğine göre "çok şiddetli savaştılar, balta ve kılıçlar ile göğüs göğüse bir mücadeleydi, saldırganlar duvara geldiklerinde her iki taraftan da diğer tarafa esir düşen oldu". En az 14. yüzyıl ortalarına kadar hizmet etmişler ve 1400 yılında Konstantinopolis'te hala kendilerini "Vareg" olarak tanımlayan bazı insanlar vardı. Vareg Muhafızlar'ın görev ve amaçları tamamen aynı olmamakla beraber Kievli "druzhina"ların, Norveçli "hird"lerin ile İskandinav ve Anglosaksonların "Húskarl"larının verdikleri servislere benzemektedir. Vareg Muhafızlar, imparatora sadık kalacaklarına dair bir yemin ederek, kişisel koruma olarak hizmet etmişlerdir. Vareg Muhafızları, savaşların sadece kritik anlarında ya da muharebenin çok sertleştiği zamanlarda kullanılırlardı. Zamanın Bizans Vakanüvisleri, coşku ve dehşet karışımı ile "İskandinavlar, hem görünüm hem ekipmanları ile savaşırlar, ne kaybedecekleri kana ne de yaralanmalarına bakmaksızın pervasız bir öfke ile saldırırlardı" diye not almışlardır. Bu tarif muhtemelen, kendinden geçme hali ile yaralarından acı duymayan ve insan üstü güç sahibi olan berserkergang'a atıfta bulunmaktadır. Bizans İmparatoru öldüğü zaman, Vareg Muhafızlar'ın imparatorluk hazinesine koşup alabildikleri kadar altın ve değerli taş alma hakları verdi ve bu usul Eski Nors dilinde "polutasvarf" ("saray yağması") olarak bilinir. Bu imtiyaz, birçok Vareg Muhafızının eve zengin olarak dönmesini mümkün kılmış ve daha birçok İskandinavın "Miklagarðr" (İsveççe = Miklagård = 'Büyük Şehir') (Konstantinopolis) şehrine muhafız olarak yazılmasına neden olmuştur. Vareg Muhafızların sadakati, Bizans yazarların kinayesi olmuştur. İmparatorluk tacını 1081 yılında ele geçiren babası Aleksios hakkında yazarken, Anna Komnini, hala İmparator olan Nikiforos'un muhafızlığını yapan Vareglere saldırılmaması için tavsiye aldığını not etmiştir, Varegler için "imparatorlara sadakate ve onların insanlarını bir aile geleneği olarak, gizli bir hazine olarak korumaya inanmışlardır" diye yazar. Bu bağlılık için şunu not etmiştir:"Bozulmamışlıklarını muhafaza etmişler ve ihanetin en ufağına dahi yüz vermemişlerdir". II. Basileios tarafından güvenilir bulunulmayan yerli Bizans muhafızlarının aksine Vareg Muhafızlarının sadakati tacın altında duran adama değil İmparatorluk pozisyonundadır. Bu konu 969 yılında İmparator II. Nikiforos'a yapılan ve ölümüyle sonuçlanan suikast olayında açıkça görülür. Bir uşak, İmparator saldırıya uğradığında muhafızları çağırır, fakat geldiklerinde İmparator ölmüştür. Muhafızlar, hemen I. İoannis önünde diz çökmüşler ve onu imparator olarak selamlamışlardır. "Yaşarken, son nefesine kadar onu savunurlar: ölüyken, intikam almak için bir sebep yoktur. Onların artık yeni efendileri vardır." Bu şöhret, gerçek ile en azından kaydedilmiş iki olayda çelişmektedir. 1071 yılında, İmparator Romen Diyojen Selçuk Sultanı Alp Arslan tarafından esir alınıp daha sonra serbet kalıp Konstantinopolis'e dönerken bir saray darbesi oldu. Sezar İoannis Dukas, Vareg Muhafızlarını kullanarak İmparatoriçe Eudokia'yı tutukladı ve yeğeni VII. Mihail'ı imparator ilan etti. Sonuçta, mevcut olmayan imparatoru savunmak yerine, gaspçı Varegleri kullanılarak tahta ulaşmıştır. Daha fesat bir olay ise tarihçi İoannis Zonaras tarafından yazılmıştır. III. Nikiforos, general Nikiforos Bryennios 1078 yılında kör edildikten sonra Muhafızlar imparatora isyan etmişler, "onu öldürmek için plan yapmışlar" fakat isyan sadık birlikler tarafından bastırılmıştır. Muhafızlar, af dilemişler ve affedilmişlerdir. Vareg Muhafızları, Walter Scott'ın "Parisli Kont Robert" romanında Bizans kuvvetlerinin en kuvvetlisi ve en sadık parçası olarak gösterilsede, muhtemelen bu abartıdır. Fakat abartma, Vareg Muhafızlarını "Soylu zalimler" olarak tanımlayan Bizans yazarların kendileri ile başlamıştır. Birçok Bizans yazar onları Vareg Muhafızlarından ziyade "balta taşıyan yabancılar", "pelekyphoroi barbaroi" olarak tanımlamışlardır. Onların kuvvetli sadakatları dışında, 11. yüzyıl boyunca en bilinen özellikleri büyük baltaları ve içmeye olan eğilimleridir. Vareg Muhafızları hakkında çok içmeleri ya da sarhoş olmaları hakkında sayısız hikâye vardır. 1103 yılında, Danimarka Kralı I. Eric'in Konstantinopolis ziyaretinde, "muhafızları daha ölçülü hayat ve sarhoşluğa kendilerini vermemeleri konusunda cesaretlendirmiştir." Sonuçta, 12. yüzyılda onların "imparatorun şarap torbaları" olarak tanımlanmaları çok sürpriz değildir. Vareg Muhafızların yaşadığı büyük acılar İsveç'in yabancı seyahatlerinin anlatıldığı Runik Taşlar'ın büyük kısmında yansıtılmaktadır. Bu taşlar, Vareg Muhafızların sonraki üyeleri ya da hatıralarına dikilmişlerdir. Dört İtalya Runik Taşını içeren daha küçük bir grup, muhtemelen Güney İtalya'da ölen Vareg Muhafızlar üyelerinin hatıralarına dikilmiştir. En eski Bizans runik taşı RAK tarzı 6 taştır. RAK tarzı 1015 yılı öncesi dönemi gösterir. Bu taşlar arasında, Skepptuna Runik Taşı U 358, Västra Ledinge Runik Taşı U 518, Nälberga Runik Taşı Sö 170 ve Eriksstad Runik Taşı Sm 46 vardır. Daha sonraki dönem Runik taşları arasında en çok göze çarpanlardan biri Pr4 tarzında olan Ed Runik taşı U 112'dir. Ed gölünün batı kıyısında büyük bir taş parçasıdır. Taşta Vareg Muhafızlarının komutanı Ragnvaldr'ın eve döndüğünü ve bu taşı ölüğ annesinin hatırasına bu yazıyı yazdırdığı yazmaktadır. Ed Runik taşı U 104 (Şu anda Ashmolean Müzesi, Oxford'da bulunmaktadır) gibi Pr5 tarzı en genç runik taşlar 1080–1130 arası döneme aittir, bu dönemden sonra Runik taş modası geçmiştir. Varegler, erken 11. yüzyıl dönemde Risbyle Runik taşı U 161'e kazınmış Bizans haçına yemin edip, Bizans kültüründe basılı iz bırakmadan evlerine dönmezlerdi. Bizans haçı günümüzde günümüzde yerel kasaba Täby şehrinin armasıdır. İronik bir şekilde İngiltere'de üç "Danegeld" alan Viking Borrestalı Ulf tarafından, bunu kutlamak için Orkesta Runik taşı U 344 yaptırılmıştır. Sagalara göre Batı Norsları, Doğu Norslarından daha sonra muhafızlık hizmetine girmişlerdir. Laxdæla saga, yaklaşık 1006 yılında doğan İzlandalı Bolli Bollason'un bilinen ilk İzlandalı ya da Norveçli Vareg Muhafızı olduğunu bildirir. Konstantinopolis'e Danimarka üzerinden yapılan seyahatte, Vareg Muhafızlarında birçok yılını harcamıştır; "(O) tüm amellerinde en cesur olanı ve en ön cephede diğerleri ile omuz omuz yürüyen olarak bilinirdi." Saga, ayrıca onun takipçilerinin İmparator'dan süslü güzel elbiseler aldığını kaydeder ve kazandığı bu etkiyi İzlanda'ya döndükten sonra da taşımıştır: Vareg Muhafızlarından ayrıca Njal'ın Sagasında, Kolskegg—an Icelander isimli kişinin önce Holmgard (Novgorod) geldiği sonra Miklagard'a (Konstantinopolis) giderek İmparatorun hizmetine girdiği şeklinde anlatılmaktadır. "Onun hakkında duyulan son şey orada bir hanımla evlendiği, Vareglerin komutanı olduğu ve öldüğü güne kadar orada kaldığıdır." Belki de en ünlü Vareg Muhafızı, geleceğin Norveç kralı Harald Hardråde ("sert-hükümdar") olarak bilinen III. Harald'dır. Evinden ayrıldıktan sonra önce Kiev Ruslarının yaşadığı Eski Nors metinlerinde ""Garðaríki"" ismi verilen bölgeye sonra 1035 yılında vardığı Konstantinopolis'e gitmiştir. Hizmet ettiği süre boyunca on sekiz savaşa katılmıştır ve General Basileios Boioannes emri altında Güney İtalya ve Bulgaristan yanında Anadolu ve Sicilya'da Araplara karşı savaşmıştır. Seyahatleri, ismini taşıyan sagada geniş şekilde yer almaktadır. Vareg Muhafızı Harald, "manglavites" ve "spatharokandidatos" unvanlarını kazanmıştır. Hayrat Hayrat sözcüğü ile şunlardan biri kastedilmiş olabilir: Kahkaha Kahkaha (Özgün adı: "LOL (Laughing Out Loud)"), 2008 yapımı Fransız komedi filmi. Filmin yönetmeni aynı zamanda Delgado Nans ile birlikte senaryosunu da yazan Lisa Azuelos'dur. Filmde lakabı "Lol" olan Lola isimli genç kızın annesini canlandıran Sophie Marceau oynamaktadır. Lola 16 yaşındadır ve hayatı Paris 'teki prestijli bir lisede okuması, gizli günlüğü, arkadaşları, erkek arkadaşları, boşanmış olan ebeveynleri, uyuşturucu ve cinsellik arasında bölünmüştür. Demi Moore, Miley Cyrus ve Adam Sevani 'nin baş rollerini paylaşacağı, 2011'de gösterime girmesi için bir çekilmiştir. Kahkaha filmini kültürel açıdan ele alan bir eleştiri yazısı filmin, İngiliz yaşamını pek çok Fransız'ın ön yargısal olarak gördüğü şekilde yansıttığını belirtir: Londra'nın dışında, yağmurun hiç durmadığı küçük bir kasaba; rüküş, çiçek desenli kıyafetler giyen ve gösterişli şemsiyelerle dolaşan orta yaşlı kadınlarla dolu sokaklar; ve akşam yemeğinde kendilerine beyaz ekmek, marmelat ve makarnanın aynı tabakta servis edildiği Fransız gençleri. " Ahmet Dervişoğlu Ahmet Dervişoğlu, (d. 1935, Gönen), Türk akademisyen. 2016 Mayıs ayında Doğan Cüceloglu ile "Derviş'in Aklı" adında, biyografi ve anılar kitabı, 10,000 adet yayınlanmıştır. 1959 yılında İTÜ Elektrik Elektronik Fakültesi, Zayıf Akım kolundan mezun oldu. Aynı yıl fakülteye asistan olarak girdi. 1962 yılında doktora öğrenimi için Amerika Birleşik Devletleri'ndeki İllinois Üniversitesi'ne gitti. 1964 yılında "Ph.D." unvanını aldıktan sonra 1965 yılına kadar aynı üniversitede doktora sonrası araştırmacı olarak çalıştı. 1965 Şubat'ında İTÜ Elektrik Fakültesindeki görevine döndü. 1969 yılında Doçent, 1975 yılında profesör unvanı aldı. 1973-74 ve 1980-82 yıllarında 'nın daveti üzerine Berkeley'deki California Üniversitesi'nde araştırmalar yaptı ve dersler verdi. Yurt içinde, İTÜ'deki öğretim ve araştırma faaliyetleri dışında Boğaziçi Üniversitesi, Ortadoğu Teknik Üniversitesi, Hacettepe Üniversitesi, Karadeniz Teknik Üniversitesi, Uludağ Üniversitesi, Yeditepe Universitesi ve Işık Üniversitesi'nde dersler verdi ve tez çalışmaları yürüttü. Çalışma ve yayınları İngilizce olarak yayınlanmış 13 orijinal makale, İngilizce olarak sunulmuş 10 tebliğ, Türkçe olarak sunulmuş 32 tebliğ, 4 ders notu ve kitap ile 6 rapordan ve 4 Türkçe olarak yayınlanmış makaleden oluşmaktadır. Yayınlarına, "Science Citation Index"'de 100'den çok atıfta bulunulmuştur. 1985-1987 yılları arasında Elektronik ve Haberleşme Mühendisliği Bölüm Başkanı olarak, 1987-1996 tarihinleri arasında da İTÜ Elektrik Elektronik Fakültesi Dekanı olarak görev yaptı. 17 Eylül 2000 tarihinde kendi isteği ile emekliye ayrıldı. Evli ve iki çocuk babasıdır: Eşi Öğretmen Çayhan, kızları Yonca ve Yesim, torunları Doğa, Yeşim ve Asya. Uluslararası düzeyde yaptığı çalışmaları ve yayınları, özellikle C.A. Desoer ile yayınladığı durum denklemlerinin en genel devreler halinde nasıl kurulacağını algoritmik bir biçimde açıklayan makale ile Devreler ve Sistemler Biliminde yankılar yapan katkılarından dolayı "ODTÜ Prof. Dr. Mustafa N. Parlar Eğitim ve Araştırma Vakfı" tarafından 1986 Bilim ödülüne layık görüldü. “Bilimsel çalışmaları ve yetiştirdiği nitelikli insan kaynağı ile Elektronik ve Bilişim sektörünün gelişimine yapmış olduğu değerli katkılar için” 29 Ocak 2013 tarihinde, kendisine Türkiye Elektronik Sanayicileri Derneği tarafından Üstün Hizmet Ödülü verilmiştir. 1982 Ottawa saldırısı 1982 Ottawa saldırısı, ESAK tarafından 27 Ağustos 1982'de Türkiye'nin Ottava Büyükelçiliği Askeri Ataşesi Kurmay Albay Atilla Altıkat'ın öldürüldüğü silahlı saldırı. 27 Ağustos 1982 günü, sabah saatlerinde aracıyla yolda olan Albay Altıkat, kırmızı ışıkta durduğu esnada, yanına yaklaşan bir araçta bulunan iki kişiden biri arabadan inerek Altıkat'a aracının sağ ön penceresinden ateş etti. 11 merminin isabet ettiği Altıkat olay yerinde hayatını kaybetti. Saldırganlar arabayla uzaklaştılar. Altıkat'ın naaşı, 2 Eylül günü Ottava'da yapılan merasimin ardından, Kanada hükümetinin tahsis ettiği uçakla Türkiye'ye nakledildi. 4 Eylül'de Ankara'da yapılan tören sonrasında İzmir'de toprağa verildi. Ayla Altıkat ile evli olan Altıkat'ın, 17 yaşında Zeynep ve 4 yaşında Göker adlarında iki çocuğu vardı. AFP'nin Montreal bürosunu arayan ve kimliğini açıklamayan bir kişi, suikastı ESAK'ın üstlendiğini söyledi. Kanada Başbakanı Trudeau, Ottava'da ilk kez bir yabancı diplomat öldürüldüğü için, Dışişleri ve Savunma bakanlıklarında bayraklarının yarıya indirilmesi talimatı verdi. Kanada hükümeti, katilleriny akalanmasına yardım edeceklere 100 bin Kanada doları ödül verileceğini duyurdu, ancak katil bulunamadı. The Four Feathers Diğer yeniden yapım filmler Watermouth Watermouth, İngiltere'nin Kuzey Devon sahilinde Hele Bay ve Combe Martin arasında korunaklı bir koy ve mezradır. Yerleşmenin kalesi, Watermouth Kalesi, şu anda bir eğlence parkı olarak kullanılır. Watermouth limanı Sexton Burrows doğal dalgakıranı ile korumalıdır. Watermouth Valley Camping Park Watermouth'ta bulunabilir. 1982 Lizbon saldırısı 1982 Lizbon saldırısı, silahlı Ermeni örgüt ESAK tarafından gerçekleştirilen Türkiye'nin Lizbon Büyükelçiliği İdari Ataşesi Erkut Akbay'ın (d.1943) ve Sözleşmeli Sekreter Nadide Akbay'ın (d.1942) öldürüldüğü silahlı saldırı. 7 Haziran 1982'de öğle yemeği için Büyükelçilikten eve araçlarıyla giden Akbay çifti, evlerinin önünde durduklarında kimliği belirsiz bir saldırgan, aracın yarı açık olan sol ön camından içeri ateş etti. Başından ve göğsünden vurulan Erkut Akbay olay mahalinde yaşamını yitirdi. Kapıyı açmaya çalışan Nadide Akbay ise bu sırada başının sağ tarafından iki kurşunla vuruldu ve sonrasında ağır yaralı olarak hastaneye kaldırıldı. Saldırgan kaçarken, saldırıyı ESAK üstlendi. 1970 yılında evlenen Akbay çiftinin 11 yaşındaki İlker ve 5 yaşındaki Saadet adlı çocukları suikast sonrasında Büyükelçilik konutuna alındı ve Türkiye'den akrabaları gelene kadar olay çocuklardan gizlendi. Olay yerinde yaşamını yitiren Erkut Akbay'ın naaşı, 14 Haziran'da Lizbon'da yapılan törenin ardından ertesi gün Ankara'ya getirildi ve 16 Haziran'da Ankara'da devlet töreni düzenlendi. Cebeci Asri Mezarlığı'na defnedildi. Saldırıda ağır yaralanan ve komaya giren Nadide Akbay, Lizbon'daki San Jose Hastanesi'nde dört ay üç gün kaldıktan sonra 10 Ekim 1982 tarihinde Ankara'ya getirilerek Hacettepe Hastanesi'ne yerleştirildi. Buradaki tedavi de sonuç vermedi ve komadan çıkamayarak 8 Ocak 1983 tarihinde yaşamını yitirdi. 11 Ocak'ta yapılan devlet töreninin ardından Cebeci Asri Mezarlığı'nda eşinin yanına defnedildi. Portekiz polisinin başlattığı soruşturmada olası şüpheliler olarak Kara Bedian Haroutiou, Simon Kafalian, Varajan Ourfalian ve Jean Yessayan adlarında, Ermeni asıllı dört Lübnanlı üzerinde duruldu, ancak bu kişiler yakalanamadı. Ertesi yıl Lizbon Büyükelçiliği silahlı saldırganlar tarafından basıldı. Demir Adam (anlam ayrımı) Demir Adam isimli aşağıdaki sayfalar bulunmaktadır; Duman dedektörü Duman dedektörü, tipik bir yangın göstergesi olan dumanı algılayan bir cihazdır. Ticari, endüstriyel ve toplu konut dedektörleri yangın alarm sistemine bir sinyal yollarken, ev dedektörleri olarak adlandırılan tiptekiler genellikle dedektörün kendisinden yerel bir sesli ya da görsel alarm yayarlar. Duman dedektörleri genellikle 150 milimetre (6 in) çapında ve 25 milimetre kalınlığında (1 in) bir disk şeklindeki plastik bir muhafaza içine yerleştirilmiştir ancak şekli, üretici veya ürün hattı göre değişebilir. Birçok duman dedektörü optik algılama (fotoelektrik) veya fiziksel sürece (iyonizasyon) göre çalışırken, daha hassas dedektörler duman duyarlılığını artırmak için her iki algılama yöntemini de kullanmaktadır.Bu hassas dedektörler, tuvaletler ve okullar gibi sigara içmenin yasak olduğu yerlerde caydırma amaçlı kullanılabilir. Büyük ticari, endüstriyel ve konut duman dedektörleri genellikle bir pil yedeklemesi ile bina gücü tarafından beslenmekte olan merkezi bir yangın alarm sistemi tarafından desteklenmektedir. Ancak tek bir aileye ait müstakil ve daha küçük evlerde, duman dedektörleri genellikle sadece tek bir pil ile beslenmektedir. İlk otomatik elektrikli yangın alarm dedektörü Francis Robbins Upton tarafından 1890 yılında icat edilmiştir (US Patent No. 436.961). Upton bir Thomas Edison iştirakiydi, ancak Edison'un bu projeye katkıda bulunduğunu gösteren bir kanıt yoktur. George Andrew Darby 1902 yılında İngiltere’de ilk elektrikli ısı ve duman dedektörünün patentini almıştır. 1930lu yılların sonunda İsviçreli fizikçi Walter Jaeger zehirli gazlar için bir sensör icat etmeyi denemiştir. Bu deneyde sensöre giren gazın iyonize olmuş hava moleküllerini birbirine bağlayacağını ve bu sayede aygıttan bir elektrik akımı geçeceğini düşünmüştü. Ancak aygıtı, az yoğunluklu gazın sensörün iletkenliği üzerinde bir etki yaratmaması yüzünden çalışmamıştı. Sinirlenen Jaeger bir sigara yaktıktan hemen sonra aygıtta kaydedilen akım düşümünü görünce çok şaşırmıştı. Duman partikülleri görünüşe göre gazın yapamadığını yapmıştı. Jaeger’in deneyi modern duman dedektörleri için yeni bir yol açan önemli gelişmelerden biriydi. Ancak nükleer kimya ve katı-durum elektroniğindeki gelişmeler sayesinde ucuz bir sensörün üretilmesi yaklaşık 30 yıl sonra gerçekleşti. Ev tipi duman dedektörleri 1960lı yıllarda kullanılabilir olsa da bu cihazların fiyatları oldukça yüksekti. Bundan önce dedektörler o kadar pahalıydı ki sadece büyük işletmeler ve tiyatrolar bu cihazları alabiliyorlardı. Gerçek anlamda ilk uygun fiyatlı ev tipi duman dedektörü 1965 yılında Duane D. Pearsall tarafından içinde kolaylıkla değiştirilebilen ve yüklenebilen bağımsız pille beslenen ünitesi olacak şekilde icat edilmiştir. Seri üretim cihazlar ilk defa Lakewood Colarado’da bulunan Duane Pearsall’ın şirketi olan Statitrol Corporation tarafından üretilmiştir. Bu ilk cihaz, yangına karşı oldukça dayanıklı ve daha çok arı şeklini andıracak şekilde üretilmişti. Cihazın pili Gates Energy tarafından tasarlanan tekrar şarj olabilecek şekilde geliştirilen bir üniteydi. Çok uzun zaman geçmeden pili değiştirme ihtiyacı ortaya çıktı ve tekrar şarj edilebilir ünite, dedektörü örten plastik kabuk içindeki bir çift AA piliyle değiştirildi. Statitrol icadı 1980 yılında Emerson Elektrik’e satmadan ve Searlerin perakendecileri “her eve lazım” konseptiyle dedektörlerin tam distribütörlüğünü almadan önce küçük bir montaj hattı günde yaklaşık 500 ünite üretilebiliyordu. İlk ticari duman dedektörleri pazara 1969 yılında girdi. Günümüzde Amerika’daki evlerin % 93ünde ve İngiltere’deki evlerin % 85inde bu dedektörler mevcuttur. Buna rağmen bu cihazların yaklaşık % 30u kullanıcıların cihazların pillerini çıkarması ya da değiştirmeyi unutması yüzünden çalışmadığı tahmin edilmektedir. = Dizayn = Optik duman dedektörü bir ışık sensörüdür. Duman dedektörü olarak kullanıldığında bir ışık kaynağı (akkor ampul ya da kızılötesi LED), ışığı ışına dönüştüren bir lens ve ışık dedektörü olarak kullanılan foto diyot veya fotoelektrik sensör içerir. Duman olmadığı zaman ışık düz bir çizgi olarak dedektörün önünden geçer. Eğer duman, ışın demeti yolundaki optik çemberden geçerse bazı ışınlar duman partikülleri tarafından kırılıp sensöre ulaşırlar ve böylece bir alarm tetiklenir. Ayrıca kapalı spor salonu ve amfi gibi büyük odalarda yansıtılan ışınları algılayan cihazlar kullanılmaktadır. Duvara monte olan bir ünite, ayrı bir izleme cihazı tarafından alınan ya da bir ayna tarafından geri yansıtılan bir ışın yollar. Eğer ışın sensörün “gözüne” daha az gözükürse cihaz yangın alarm kontrol paneline bir alarm sinyali yollar. Ulusal Yangından Korunma Kurumu’na (NFPA) göre “fotoelektrik duman algılama genellikle uzun süreli yanma ile başlayan yangınlara karşı daha hassastır.” Ayrıca California’da bulunan Texas A&M ve NFPA’nın çalışmalarına göre “Fotoelektrik dedektörler iyonizasyon tipindekilere göre hızlıca büyüyen yangınlara daha yavaş tepki vermektedir, ancak laboratuvar ve saha testleri göstermektedir ki fotoelektrik duman dedektörleri tüm yangın tiplerine göre uygun alarm vermekte ve kullanıcılar tarafından çok daha az devre dışı bırakılmaktadır.” Her ne kadar optik dedektörler uzun süreli yanma ile başlayan yangınlara daha duyarlı olsalar ve alevli yangınlara uygun koruma sağlasalar da yangın güvenlik uzmanları ve NFPA hem iyonizasyon hem fotoelektrik/optik algılama süreçlerine sahip ya da hem ısı hem duman algılamasını sağlayan kombine dedektörlerin kullanılmasını önermektedir. Ayrıca bazı kombine dedektörler karbon monoksit algılama yeteneğine de sahiptir.Her optik ya da fotoelektrik algılama metodu aynı değildir. Foto diyot ya da optik sensörün tipi ve duyarlılığı ve içindeki duman çemberinin tipi üreticiler arasında farklılık göstermektedir. İyonizasyon tipi duman dedektörü genel olarak optik duman dedektörüne göre daha ucuza üretilmektedir, ancak bu tip dedektörler optik duman dedektörlerine göre yanlış alarm vermeye daha yatkındırlar. İyonizasyon tipi dedektörler gözle görülemeyecek kadar küçük duman partiküllerini algılayabilir. Bu dedektörler yaklaşık 37 kBq ya da 1 µCi radyoaktif element olan Amerikyum-241 (241Am) içerir. Radyasyon iyonizasyon çemberinden - iki elektrot arasındaki hava dolu boşluk - geçer ve elektrotlar arası küçük sabit bir akım geçmesini sağlar. Çembere giren herhangi bir duman iyonizasyonu azaltan ve akımı bölen alfa partiküllerini çeker ve böylece alarm tetiklenir. 241Am, 432 yıl yarı ömüre sahip bir alfa yayıcısıdır. Beta ve gama radyasyonunun karşıtı olan alfa radyasyonu iki ek sebepten ötürü kullanılmaktadır: Alfa partikülleri yüksek iyonizasyona sahiptir bu yüzden hava partiküllerinin akımın var olması için iyonizasyon olması yeterlidir ve bu partiküller düşük delici güce sahiptir yani havada ya da duman dedektörünün plastik kısmında dururlar. Yayılan 241 Am’nin radyoaktif enerjisini % 1’i gama radyasyonudur. Hava örneklemeli duman dedektörleri mikroskobik duman partiküllerini algılama yeteneğine sahiptir. Birçok hava örneklemeli dedektör, korunacak alanı saran, tavanda paralel olarak yayılmış ve küçük deliklere sahip boru ağı ile aktif olarak içine hava çekerek algılama yapar. Her boruda yer alan küçük delikler matris bir yapı oluşturarak boru ağında yayılım sağlarlar. Hava örnekleri dumanı oluşturan çok küçük partikülleri algılayan ve içinde lazer bulunan hassas optik bir aygıta çekilir. Hava örneklemeli dedektörler gazlı söndürme sistemi gibi otomatik yangın cevap sistemlerini tetiklemekte ve arşiv ya da sunucu odaları gibi yüksek önem ya da kritik görevlere sahip bölgelerde kullanılmaktadır. Birçok hava örneklemeli duman dedektörü noktasal duman dedektörlerine göre daha hassas algılama yapma yeteneğine sahiptir ve çoklu alarm eşik değerini sağlamaktadır. Eşik değerleri çeşitli duman seviyelerine göre ayarlanabilmektedir. Bu özellik, hava örneklemeli dedektörlerin noktasal duman dedektörlerine göre çoğalan bir yangının uyarısını daha erken vermesini, böylelikle otomatik söndürme sistemlerinin devreye girmesini, yangının zararlarının azalmasını ve tahliye için gerekli zamanın kısalmasını sağlamaktadır. Luc Castaignos Luc Castaignos (d. 27 Eylül 1992), Güney Kore K League 2 ekibi Gyeongnam FC adına oynayan Hollandalı futbolcudur. Castaignos'un ailesinin kökleri, Fransa'nın güneybatısındaki Bordeaux'nun yüz kilometre güneyindeki Landes iline dayanır. Burada, Castaignos'un babası Fransa doğumlu Jean-Luc Castaignos, Castaignos'un Yeşil Burun Adaları kökenli ve bir İtalyan pasaportuna sahibi olan annesiyle tanıştı. Ekim 1990'da Luc'un doğumundan iki yıl önce aile Hollanda'ya taşındı. Otto PÃ©rez Molina Otto Pérez Molina (d. 1 Aralık 1950), Guatemala'nın Yurtsever Partisi (Partido Patriota) adayı olarak 2011 Cumhurbaşkanlığı seçimlerini kazanan bir Guatemalalı politikacı ve emekli tuğgeneral. 2012-2015 yılları arası istifasına kadar devlet başkanlığı yapmıştır. Pérez, Guatemala Ulusal Harp Akademisi (Escuela Politecnica) ve Amerikan Savunma Koleji Okulu mezunudur. Orduda görev yaptığı süre zarfında, askeri istihbarat ve ordu müfettişi genel müdürü olarak görev yaptı. 1983 yılında ordu subayları grubunun bir üyesiydi. Savunma Bakanı Óscar Mejía, de facto devlet başkanı Efraín Ríos Montt'a karşı darbeyi destekledi. 1993 yılında askeri istihbarat şefi olarak görev yaptı. Pérez de Guatemala'da 30 yıl süren İç Savaşı bir son veren, 1996 Barış Anlaşmalarının müzakerelerinde orduyu temsil etti. 1998 ve 2000 yılları arasında Inter-Amerikan Savunma Kurulu'nda Guatemala'yı temsil etti. General Pérez, aktif askerlik görevinden 2000 yılı Ocak ayında emekli oldu. 24 Şubat 2001 tarihinde Vatansever Partisini kurdu. 9 Kasım 2003 genel seçimlerinde, iki parti ile ittifak yaparak PP Grand Ulusal İttifak ile kongre üyesi olarak kongreye seçildi. Ülkede artan suçlara karşı Yurtsever Partisi'nden 2007 devlet başkanlığı seçimlerinde aday oldu. 9 Eylül'de ilk yarışmada ikinci büyük sayıda oy aldıktan sonra Umut Ulusal Birlik Partisinden Alvaro Colom, 4 Kasım 2007 tarihinde ikinci turda seçimi kaybetti. Kasım 2011'de % 54 oy ile yeni devlet başkanı seçildi. 3 Eylül 2015 tarihinde Guatemala'daki Kongre, adı yolsuzluk iddialarına karıştığı için Parlamento kararıyla dokunulmazlığı kaldırılan Devlet Başkanı Otto Perez Molina'nın istifasını kabul etti. İstifasının ardından Molina tutuklanmıştır. HMS Duke of Edinburgh HMS "Duke of Edinburgh" 1900'lerin ortalarında İngiliz Kraliyet Donanması için inşa edilen "Duke of Edinburgh" sınıfının lider gemisi olan bir zırhlı kruvazördür. I. Dünya Savaşı başladığında Akdeniz'de bulunan gemi, Goeben ve Breslau'nun takibine katılmıştır. Alman gemileri Osmanlı İmparatorluğu'na geçtikten sonra gemi, Ağustos 1914'te Hindistan'dan gelen asker sevkiyatını korumak için Kızıldeniz'e gitti. "Duke of Edinburgh", Aralık 1914'te Büyük Filo'ya (İngilizce: "Grand Fleet") katıldı ve Mayıs 1916'daki Jutland Muharebesi'nde savaştı. Ağustos 1917'de Atlas Okyanusu'na transfer edilen gemi, konvoy eskortu görevlerinde bulundu. Sökülmek üzere 1920'de satıldı. "Duke of Edinburgh", Büyük Britanya'nın 1902-1903 donanma inşaat programının bir parçası altında, Duke of Edinburgh sınıfı zırhlı kruvazörlerin ilki olarak sipariş edildi. 14 Haziran 1904'te Pembroke tersanesinde inşaatına başlanan gemi, 20 Ocak 1906'da tamamlandı. Gemi, 1906'dan 1908'e kadar 5. Kruvazör Filosun'nda görev yaptı. Daha sonra Süveyş Kanalı'nı korumakla görevlendirilen 1. Kruvazör Filosuna transfer edildi. Kısa süre sonra Atlantik Donanması'nın bir parçası olarak 5. Kruvazör Filosu'nda gönderildi. Aralık 1911'de Fas kıyılarında karaya oturan buharlı vapur gemisi "SS Delhi"'nin yolcuları kurtarma çalışmalarına yardım etti. 1913-1914 yılları arasında Akdeniz Donanması'ndaki 1. Kruvazör Filosu ile birlikte görev yaptı. Britanya, Temmuz 1914'te I. Dünya Savaşı'na hazırlanmaya başladığında, Duke of Edinburg'un Malta'da teknik bakım ve tamiratı yapılıyordu. Savaş başlayınca bakımı kısa kesildi ve derhal Adriyatik'in güneyinde konuşlanmış olan filosuna döndü. Bu sırada donanma, Alman kruvazörleri Goeben ve Breslau'nun takibine başladı. Ancak Alman muharebe kruvazörlerinin hızlıca Osmanlı İmparatorluğu topraklarına girmesi sebebiyle takip, donanma komutanı Tuğamiral Ernest Troubridge tarafından sona erdirildi. 10 Ağustos'ta Duke of Edinburgh ve kız kardeşi HMS Black Prince, Hindistan'dan getirilecek olan askerî birliklerin nakliye konvoylarını korumak için Kızıl Deniz'e gönderildi. Bu görevi sırasında 15 Ağustos'ta Alman ticaret gemisi "Altair"'e el koydu. Kasım 1914'te Hindistan'dan Fransa'ya bir birlik konvoyuna eşlik ederken, Osmanlı İmparatorluğu'nun eyaleti Yemen'e bağlı ufak bir adacıktaki bir kaleye asker gönderdiğini ve Bab'ül Mendep Boğazı'nın girişini tuttuğu öğrenildi. 10 Kasım'da kale İngilizler tarafından ele geçirildi, ardından boşaltıldı ve Duke of Edinburgh'un top atışlarıyla yıkıldı. Duke of Edinburgh, Büyük Filo'yla birleştirilen 1. Kruvazör Filo'suna Aralık 1914'te tekrar katıldı. Mart 1916'da geminin ana güvertesindeki taretler söküldü ve açık bölümler metal kaplamayla kaplandı. 6 top bataryası üst güverteye, üçer tane de yanlara, silah kalkanlarıyla korunmuş şekilde yeniden monte edildi. BCD kodu BCD (Binary Coded Decimal) kodu, bilgisayar ve elektronik sistemlerinde onluk tabandaki (decimal) sayıların ikilik tabana (binary) dönüştürülmesi için kullanılan sayısal kodlama metodudur. Bu dönüştürme işlemi yapılırken öncelikle sayının her bir basamağı tek tek ikilik tabana (genellikle dört veya sekiz bit ile ifade edilir ancak farklı uzunluklarda da olabilir) çevrilir ve ardından her basamağın karşılık geldiği binary değerler sırasıyla birleştirilerek sayının BCD Kodu ile gösterimi elde edilir. Bir bilgisayar için en doğal sistem ikili sistem olmasına rağmen, çoğu insan ondalık sisteme daha alışkındır. BCD Kodu'nun en büyük avantajı da elektronik sistemlerde BCD ile kodlanmış olarak kullanılan ikilik tabandaki sayıların insanlar tarafından kolaylıkla anlaşılıp onluk sisteme çevrilebilmesidir. BCD Kodu günümüzde eskisi kadar yaygın olarak kullanılmamakla birlikte geçmişte onluk sistemi kullanan (decimal computer) bilgisayarlarda yaygın olarak kullanılmıştır. Günümüzde de tam sayı veya ondalıklı sayı işlemlerinin önemli olduğu finans, sanayi ve ticaret gibi alanlardaki sistemlerde kullanılmaktadır. Girişte de bahsedildiği gibi, BCD Kodu kullanılarak onluk tabandaki sayılar ikili tabanda 4 bit ile gösterilebilir. "Tablodaki 8421 ifadesi ikili sistemdeki basamakları (2222) göstermektedir." Onluk tabadaki sayıları BCD'ye göre kodlamak için şu methodlar kullanılabilir: Onluk tabandaki 91 sayısı Uncompressed BCD'ye göre şu şekilde kodlanır: Onluk tabandaki 91 sayısı Packed BCD'ye göre şu şekilde kodlanır: Sonuç olarak, uncompressed BCD 0-9 aralığındaki (9 dahil), packed BCD ise 0-99 aralığındaki (99 dahil) sayılar için kullanılabilir. Bir byte'dan daha büyük olan sayılar BCD ile kodlanırken ardışık byte'lar kullanılabilir. Örneğin onluk tabandaki 12345 sayısı packed BCD ile şu şekilde kodlanır: Bu örnekte baştaki en anlamlı 4 bit sayının asıl değerinin 012345 olduğunu göstermektedir. Verilen öneklerden de anlaşılacağı üzere uncompressed BCD kullanarak yapılan kodlama packed BCD'ye göre yüzde yüz daha fazla hafıza gerektirir. BCD sayısal bir değerin gösterildiği ve özellikle sayısal mantığa dayalı elektronik sistemlerde oldukça yaygındır. BCD sayesinde, sayısal bir veride değişim yapmak oldukça kolay bir hal alır. Çünkü her rakam ayrı bir alt devre gibi incelenir. Eğer sayısal değerler yalnızca ikilik tabanda depolanıyor ve değiştiriliyorsa, böyle bir displayi arayüzlemek daha karmaşık bir devre gerektirir. Bu nedenle, bazı hesaplamalarda ikilik sisteme çevirmek yerine BCD koduna çevirmek daha basit ve kolaydır. Gömülü bir mikrodenetleyici ve diğer işlemciler kullanıldığında da aynı teknik uygulanır. Genellikle kısa kodlar, ikilik tabandaki bir sayıyı BCD formatına çevirmek masraflı bir işlem olduğu için kısıtlı kapasitede işlemcilerin oluşmasına neden olurlar. İki basamağın her birinin 8 bitte kodlanmasına sıkıştırılmış BCD (packed BCD ya da packed decimal) denir. Sıkıştırılmış BCD 1960'lardan bu yana kullanılmaya başlanmıştır ve bütün IBM merkezi işlemci donanımlarda uygulanmıştır. Çoğu gösterimde bir ya da iki bayt on tabanında bir tam sayıyı ifade eder. Her bir baytta iki tane dörtlü bit (İngilizce'de nibble olarak ifade edilir.) vardır, bu dörtlü bitlerin her biri bir onluk tabandaki rakamı gösterir. En üstteki(hafızadaki adresi üstte olan) dörtlü en anlamlı, diğer dörtlü ise en anlamsız basamak şeklinde adlandırılır. En sağdaki baytın en anlamsız dörtlüsü genellikle işareti gösterir. Örneğin, 4 baytlık bir değer 8 tane dörtlü içerir. En üstteki 7 dörtlü), 7 rakamlı onluk tabandaki değerin rakamlarını hafızada tutar ve en alttaki dörtlü onluk tam sayı değerinin işaretini gösterir. Standart işaret değerleri pozitifler için 1100 (on altılık tabanda C) ve negatifler için 1101 (on altılık tabanda D)'dir. On altılık tabandaki bu kısaltmalar C için Credit, D için Debit'ten gelir, bunun nedeni sıkıştırılmış BCD'nin muhasebede yaygın olarak kullanılmasından kaynaklanır. Ayrıca pozitif sayılarda 1010 (A), 1110 (E) ve negatif sayılarda 1011 (B) işaretleri de bulunmaktadır. 127 sayısı sıkıştırılmış BCD'de 0001 0010 0111 1100 (127C) şeklinde, -127 sayısı ise 0001 0010 0111 1101 (127D) olarak gösterilir. Bir bit dizisi ne kadar uzun olursa olsun her zaman çift sayıda dörtlü vardır çünkü her bir baytta 2 dörtlü vardır. Bu nedenle, bir "n" uzunluğunda bit dizisi en fazla (2"n"-1) tane onluk tabanda rakam (rakam sayısı tek sayıda olacak şekilde) içerebilir. "d" basamaklı bir onlu sayı 1/2(d+1) baytlık bir hafıza alanını kaplar. Örneğin, 32 bitlik bir bit dizisinde işaret ile birlikte 7 tane onluk tabanda rakam vardır ve bu dizi +-9,999,999 aralığındaki bütün sayıları temsil edebilir. Yani -1,234,567 sayısı 7 basamaklıdır ve aşağıdaki gibi kodlanır: Ancak, yine 32 uzunluğunda bir bit dizisinin 2'ye tümleyeni ile -2,147,483,648'den -2,147,483,647' ye kadar olan bütün tam sayıları gösterebiliriz. Sıkıştırılmış BCD bellek kullanımı açısından çok verimli olmamasına karşın ASCII, EBCDIC, veya Unicode'un diğer kodlama çeşitleri aritmetik işlemler gerektirdiği için çok kullanılmaz. Sıkıştırılmış BCD fixed-point packed decimal ve higher-density encodings olmak üzere ikiye ayrılır. Ayrılmış onlu sayısal gösteriminde onluk tabandaki her rakamın en alttaki dört biti bellekte bir baytlık alanda saklanır. En üstteki dört bit ise ayrılmış bitler olarak ifade edilir ve genellikle sabit bir değere ayarlanır, böylece saklanan baytta rakamı ifade eden bir karakter değeri tutulur. EBCDIC sistemleri 1111 ayrılmış değerini kullanırlar. Bu değer EBCDIC kodunda 0'dan 9'a kadar kadar herhangi bir karakter değerini alabilir. Aynı şekilde ASCII'de de 0011 ayrılmış değeri kullanılır. Bu ayrılmış değer on altılık tabanda 30'dan 39'a kadar olan karakterleri ifade eder. İşaretli ayrılmış onlu değerlerinde en anlamsız ayrılmış dörtlü işaret rakamını gösterir (işaretli sıkıştırılmış BCD ile aynı değerlerdir.). Örneğin -123 sayısının ayrılmış onlu değeri on altılık tabanda F1 F2 D3 şeklinde kodlanır: Öncelikle ikilik tabanda toplama işlemi yapılır sonra sonuç BCD'ye çevrilir. Eğer toplamın değeri 9'dan büyükse, bu toplamı BCD'ye çevirmenin kolay bir yolu sayıya 6 eklemektir. Örneğin; Burada istenen sonucun onluk tabanda değil ikilik tabanda olduğunu görüyoruz. BCD'de onluk tabanda olduğu gibi bir basamaktaki rakamın değeri 9'dan büyük olamaz. Bu durumu düzeltmek için toplama 6 (0110) eklenir ve sonuç 2 dörtlüye ayrılır: Sonucun dörtlülere ayrılmış halinde 0001 1'i ve 0111 7'yi ifade eder. Bu sayı BCD'de 17'yi ifade eder. Bu yöntem birden fazla rakamın toplanması durumu için de geçerlidir. Böyle bir durumda gruplar toplanarak sağdan sola doğru gidilir ve toplamın 2.basamağı elde olarak tutulur. Sonucun her biti için 9 olup olmadığı kontrol edilir. Çıkarma işlemi, eksilene çıkarılanın ona tümleyeni(ten's complement) eklenerek yapılır. BCD ile sayıların işareti gösterilirken; pozitif sayılar için 0000, negatif sayılar için 1001 kullanılır(diğer 14 ihtimal işaret açısından bir anlam taşımaz). BCD kullanılarak 357 - 432 işlemi şu şekilde yapılır: İşaretiyle birlikte 357 sayısının (eksilen) BCD gösterimi 0000 0011 0101 0111'dir. -432 sayısının (çıkan) ona tümleyeni bulunurken sayının dokuza tümleyeni alınıp bu değere 1 eklenir, dolayısıyla 999 − 432 = 567, ve 567 + 1 = 568 bulunur. Bu değer negatif olduğu için BCD karşılığı 1001 0101 0110 1000 şeklindedir. Son olarak da bu iki değer şu şekilde toplanır: Bulunan değerler onluk sistemde kullanılamayacağı için buradaki 1001'den büyük her BCD basamağına elde biti oluşturmak için 6 eklenir (Burada 6 eklenmesinin nedeni 2 = 16 değerden sadece 0000-1001 aralığındaki 10 değerin BCD için anlamlı olmasıdır.).Buna göre sonuç şu şekildedir: Bulunan 1001 1001 0010 0101 değeri işaretli gösterimde -925 değerine eşittir. 925 sayısının ona tümleyeni ise 999 - 925 = 74, ve 74 + 1 = 75'dir. Sonuç olarak 357 - 432 = -75 şeklinde BCD kullanılarak doğru hesaplanmıştır. Farklı basamak uzunluğuna sahip sayılarda çıkarma işlemi yapılırken basamak sayısı az olanın önüne 0 eklenir. Örneğin, 1053 - 122 işlemi yapılırken 0122 sayısının ona tümleyeni eksilene eklenerek çıkarma işlemi yapılır. Tabloda da belirtildiği gibi başka yöntemler de olmasına rağmen, BCD en çok kullanılan kodlama biçimidir. Tabloda BCD yöntemi BCD 8421 olarak gösterilmektedir. Burada 8421 her bir bitin ağırlığını ifade eder. Ayrıca 5.sütunda bu dört basamağın ikisinin negatif olduğuna dikkat ediniz. Tabloda gösterilmiş olan ASCII ve EBCDIC karakter kodlarının her ikisi de ayrılmış BCD'nin birer örneğidir. Aşağıdaki tablo onluk tabandaki rakamların çeşitli BCD sistemlerindeki şekillerini göstermektedir: Diğer sayı sistemlerinde kullanılabilecek çeşitli BCD gösterimleri mevcuttur. Bunlardan bazıları şu şekildedir: İşaretli onluk tabandaki sayılar farklı şekillerde ifade edilebilir. Örneğin COBOL programlama dil 5 farklı ayrılmış onlu formatı için uygun bir dildir. Bu formatlardan her biri sayının işaretini farklı şekillerde ifade eder: TBCD (Telephony Binary Coded Decimal), BCD kodunda kullanılmayan 6 değerlerle özel telefon karakterlerinin gösterilmesinde kullanılır. Nemesis Operasyonu Nemesis Operasyonu (Ermenice: Նեմեսիս գործողություն "Nemesis gortsoğutyun"), çoğunlukla Taşnak Partisi'nin düzenlediği silahlı saldırı eylemleridir. Operasyonlar Ermeni Tehciri kararının alınmasını sağlayan devlet adamlarını hedef almıştır. Öldürülen kişilerin arasında, Osmanlı İmparatorluğu'ndan ve Azerbaycan Demokratik Cumhuriyeti'nden devlet adamları bulunmaktadır. Operasyon adını Yunan mitolojisindeki intikam tanrıçası "Nemesis"ten almıştır. Saldırıların yapılması fikri ilk olarak Ermeni siyaset adamı olan Şahan Natali tarafından 1919 yılı Ekim ayında Erivan'da yapılan Taşnaksutyun Partisi'nin 9. kurultayında gündeme getirilmiştir. İlk olarak tehcire katkısı olan yaklaşık 650 kişinin listesi çıkarılmıştır. Bu liste içerisinde 41 kişi, "ele başı" kabul edildi. Saldırı operasyonunu yönetmek için özel bir birim oluşturuldu ve tüm yetki bu birime bağlandı. Birimin yöneticisi olarak Ermenistan cumhuriyetinin ABD'deki elçisi Pastırmacıyan Karekin Efendi seçildi. Bunun yanı sıra saldırı birimine finansal destek sağlaması amacıyla özel fon oluşturuldu. Fonun amacı örgüte sağlanacak lojistik destek için para toplamaktı. Fonun ilk yöneticiliğine Saan Satçaklyan seçildi. Örgütün aynı zamanda yasal bir dernek şeklinde çalışan ikinci bir birimi daha kuruldu çoğunlukla kooperatif statüsünde çalışacak olan birim çeşitli bölgelerde yapacağı yardım balolarında eğitim ve hayır işleri adı altında para toplayacak el altından örgüt fonuna kaynak aktaracaktı. Kooparatifin sorumluluklarına ise Şahan Natali ve Grigor Merdyanov getirildi. Örgütün ulusları alanda istihbarat toplaması için kendini Türk gibi gösteren Graç Papazyan, dış ilişkilerden sorumlu yönetici olarak sonradan örgüte dahil edildi. Graçyan göreve başladıktan sonra ilk olarak Genç Türkler ile yakın ilişkiler kurdu. Silahlı saldırıların yapılabilmesi için paraya ihtiyacı olan işsiz insanlardan 3-5 kişilik gruplar halinde ekipler kuruldu. Her plan için farklı grupların konuşlandırılması planlanıyor böylece karşı tarafın saldırının tek bir noktadan gelmediğine dair kanaate sahip olması isteniyordu. Saldırı hedeflerinin iki temel merkezi vardı, bunlar "Çakatamart" (İstanbul) ve "Droşak" (Boston) gazetelerinin binaları idi. Saldırganların hazırladığı ölüm listesinde ilk isimlerden biri Osmanlı Devleti'nin eski harbiye nazırı Enver Paşa'nın adı da vardı. İttihat ve Terakki Cemiyeti'nin eski genel sekreteri Doktor Nâzım Bey'in adı da listedeki ilk isimlerden biriydi. Onlar da Ermeni saldırganlar tarafından izlenmişler fakat öldürülememişlerdir. Michael Sheen Michael Christopher Sheen, Galli aktör. Royal Academy of Dramatic Art'ta eğitimini aldı. Amadeus (1998), Look Back in Anger (1999), Caligula (2003) ve Frost/Nixon (2006) gibi birçok tiyatro yapımında oynamıştır. Michael Sheen Newport Walles'te doğmuştur. Bir sekreter olana Irene ve bir fabrikada İnsan kaynakları yönetiminde çalışan Meyrick'in oğludur. Joanne adında kendinden küçük bir kız kardeşi vardır. Ailesiyle beraber Baglan, Neath Port Talbot, Port Talbot da yaşamıştır, daha sonra Londra'ya taşınmıştır. Port Talbot aynı zamanda ünlü aktörler Richard Burton ve Anthony Hopkins memleketidir. 12 yaşında Arsenal futbol takımından keşfedilmiştir takım ona Londra'da bir yer teklif etmiştir, ailesi onu göndermeye isteksiz olsa da onu göndermiştir. Daha sonra kendi tarifiyle muhteşem oynasa da bir süre sonra futbola ilgisini kaybetmiştir ve futbol kariyerini sonlandırmıştır. Daha sonra gençlik yıllarında West Glamorgan Youth Theatre ve, sonra, the National Youth Theatre of Wales'te oynamıştır. Blaenbaglan Primary School ,Glan Afan Comprehensive School ve son olarak Neath Port Talbot College'de, Drama ve sosyoloji eğitimi görmüştür. 1988 yılında Royal Academy of Dramatic Art'ta oyunculuk yapmıştır. The Society of London Theatre'da 2 yıl çalışmıştır ve 1991'de Bachelor of Arts'ta oynamıştır. 1993 yılında BBC'nin televizyon serisi Gallowglass'de oynadı, ve 1995'lerde Kenneth Branagh 'ın yanında Othello filminde oynadı. Stephen Frears 'ın yönettiği Mary Reilly filminde küçük bir rol almıştır. Sonraları 2005'e geldiğimizde en çok bilinen rollerinden birini Cennetin Krallığı filminde oynamıştır. Twilight Saga: New moon, Eclipse ve Breaking Dawn Part 1 ve Part 2 filmlerinde Aro karakterini canlandırmıştır. 2010 yapımı Unthinkable (türkçe adı;Akılalmaz) filminde Steven Arthur Younger olarak rol almıştır. Michael Sheen ingiliz oyuncu Kate Beckinsale ile 1995'ten 2003'e kadar 8 yıl evli kalmıştır. Kate Beckinsale ile The Seagull filminin setinde tanışmıştır ve kısa bir süre sonra birlikte yaşamaya başladılar. Kate Beckinsale bu durum hakkında "İlk görüşte aşk" tabirini kullanmıştır. Bu çiftin kızı Lily Mo Sheen ise 1999 yılında Londra'da doğdu. Daha sonra ise Kate Beckinsale 2003 yılında hala evliyken Underworld film setinde tanıştığı filmin yönetmeni Len Wiseman'a aşık olmuştur ve Kate Beckinsale filmden sonra Michael Sheen ile olan ilişkisini bitirmiştir. Daha sonra Michael Sheen balet dansıçısı Lorraine Stewart ile 2004'ten 2010'a kadar ilişki yaşamıştır. Şu anda ise 2010 yılında Paris'te Gece Yarısı filminin setinde tanıştığı Kanadalı Aktris Rachel McAdams ile 3 sene kadar birliktelik yaşamıştır. 2018 yılında Sarah Silverman ile kısa süreli bir ilişki yaşadı 2019 yılında İsveçli aktris Anna Lundberg'den çocuk sahibi oldu. Michael Sheen herhangi bir dine mensup değildir 8 yaşından beri kiliseye gitmemektedir. Kendisi İşçi Partisine oy vermektedir. IMBEL MD IMBEL MD (MD-1, MD-2, MD-3 ve son olarak MD-4), Brezilya "IMBEL" (Indústria de Material Bélico do Brasil) tarafından üretilmiş, halen Brezilya ordusunda M16A2'nin birçok modeli yanında, IMBEL MD'nin gelişmiş bir modeli olan IMBEL MD97 ile birlikte kullanılmaktadır. İlk prototip olan MD-1, 1983 yılında ortaya çıktı. 1985 yılında MD-2 üretildi ve Brezilya ordusunda kullanılmaya başlandı. IMBEL MD-2/MD-3 %90 oranında FN FAL, %10 oranında M16A1 (nişangah ve mühimmat) nın melezlenmiş şekli gibidir. IMBEL MD-2/MD-3 şarjörleri , M16 tarafından da kullanılan şarjörlerdir. MD-2 'nin iki yana katlanabilen metalik seyyar dipçiğine karşılık, MD-3 polimerden sabit bir dipçiğe sahiptir. Aradaki terk fark budur. Conrad Schumann Hans Conrad Schumann (d. 28 Mart 1942, Zschochau, Saksonya - ö. 20 Haziran 1998, Oberemmendorf, Eichstätt, Bavyera), Berlin Duvarı'nın yapımından sonraki ilk kaçaklardandır. Dikenli tellerin üzerinden atladığı fotoğrafı Soğuk Savaş'ın en bilinen fotoğraflarındandır. Schumann Döbeln'deki Zschochau'da doğdu ve Meissen'deki Leutewitz'de çobanlık mesleğini öğrendi. 1960'lı yılların başında polis olarak görev yaptı. Dresden'daki üç aylık eğitimden sonra Potsdam'daki astsubay okuluna gönderildi. Daha sonrasında Berlin'de görev yapmak için başvurdu. 15 Ağustos 1961 günü iki gün öncesinde Berlin Duvarı'nın yapımının başlandığı Ruppiner Caddesi ile Bernauer Caddesi arasındaki kavşakta nöbet tutuyordu. Bu yüzden bu noktadaki sınır ayrımı 80 cm yüksekliğindeki dikenli teller ile yapılmıştı. Schumann kaldırım üzerindeki telin spirallerini kontrol etmeyi fırsat olarak kullanarak telin bir kısmını ayağıyla aşağı doğru bastırdı, kendi asıl nöbet noktasıyla tel arasında daha sık gidip gelmeye başladı. Gidip gelirken gözetlenmediği bir anı tellerin üzerinden atlamak için fırsat olarak kullandı. Atlama sırasında omzundaki makineli tüfeği düşmesi için çıkardı ve on metre mesafedeki kapıları açık bırakılmış polis aracına koştu. Polis aracındakiler kaçış yapılacağını fark ettikleri için kaçanın güvenliği için kapıyı açık bırakmışlardı, bu durum Schumann'ı risk almaya cesaretlendirmişti. Fotoğrafçı Peter Leibing atlayış anında ünlü fotoğrafı çekti. Sıra dışı bir olay olabileceğini fark edip 200 mm objektifli kamerasını tel çitine doğru odakladı ve Schumann çitin üzerinde havadayken doğru zamanda deklanşöre bastı. Bu fotoğraf Soğuk Savaş'ın en bilinen fotoğraflarından biri haline geldi. Tüm kaçış olayı Schumann'ın kaçış hazırlıklarıyla beraber yine aynı açıdan 16-mm filme kaydedildi. Kaçıştan bir süre sonra eşi Kunigunde ile tanışacağı Bavyera'da Günzburg'a taşındı. Duvarın yıkılışından sonra Conrad Schumann ilk defa 9 Kasım 1989'dan itibaren kendini gerçekten özgür hissettiğini söyledi. Yine de yapmış olduğundan dolayı alabileceği tepkilerden çekindiği için Bavyera'da kendini Saksonya eyaletindekine göre daha fazla evinde hissetmişti. Hayatı boyunca güvenlik güçlerindeki eski iş arkadaşlarının öc almasından korktu. Son olarak Oberbayern'de yaşadı ve Ingolstadt'da Audi firmasında makine ayar ustası olarak çalıştı. 20 Haziran 1998'de bahçesinin yakınlarındaki bir hangarda kendini asarak intihar etti. HMS Warrior HMS "Warrior" 1900'lerin ortalarında İngiliz Kraliyet Donanması için inşa edilen "Duke of Edinburgh" sınıfından bir zırhlı kruvazördür. I. Dünya Savaşı başladığında Akdeniz'de bulunan gemi, Goeben ve Breslau'nun takibine katılmıştır. Alman gemileri Osmanlı İmparatorluğu'na geçtikten sonra gemi, Aralık 1914'te Büyük Filo'ya (İngilizce: "Grand Fleet") katıldı ve Mayıs 1916'daki Jutland Muharebesi'nde savaştı. Muharebede ağır hasar alan gemi açık denizde terkedildi ve battı. Warrior, 1903-1904 yıllarında Büyük Britanya'nın donanma inşaat programının bir parçası olarak dört zırhlı kruvazörün birincisi olarak sipariş edildi. Gemin inşası 5 Kasım 1903'te başladı, 25 Kasım 1905'te tamamlandı ve 12 Aralık 1906'da da Manş Denizi Filosu'na katılarak hizmetine başladı. I. Dünya Savaşı'nın yaklaşması üzerine HMS Warrior, 1913'te Akdeniz Filosu'na katılmak için yola çıktı. Birkaç ay sonra Almanya, Fransa'ya savaş ilan etti. Ancak Britanya'ya henüz savaş açılmamıştı. Almanya'nın Akdeniz'de bulunan iki kruvazörü Goeben ve Breslau, henüz savaş açılmaması fırsat bilerek hızlıca İstanbul'a doğru yola çıktı. Bunun üzerine HMS Warrior ve filo, Goeben ve Breslau'nun takibine başladı. Alman kruvazörlerinin 11 Ağustos'ta İstanbul Boğazı'na demir atmasının ardından takip sona erdirildi. Takibin sona erdirilmesinin ardından HMS Warrior ve beraberindeki filo, hızlıca Adriyatik Denizi'ne yöneldi. 16 Ağustos 1914'te Antivari Deniz Savaşı yaşandı ve Avusturya-Macaristan İmparatorluğu'nun hafif kruvazörleri SMS Zenta ile SMS Ulan bu muharebede batırıldı. Birkaç gün sonra HMS Warrior, Osmanlı İmparatorluğu'nun Beyrut Vilayeti üzerinden Süveyş'e saldırması ihtimaline karşı Süveyş Kanalı'nı savunmak için Mısır'a gönderildi. HMS Warrior burada 6 Kasım 1914'e değin kaldı. Çünkü 1 Kasım'da Alman Doğu Asya Filosu ile Britanya arasında Coronel Deniz Muharebesi yaşanmıştı ve Britanya ağır bir yenilgi almıştı. Bu savaş üzerine HMS Warrior, Alman filosunun yerini aramakla görevlendirildi ve Cebelitarık'a doğru yola çıktı. Ancak Alman gemileri 2 gün sonra ortaya çıktı. Horn Burnu'nundan geçen Alman filosu, Falkland Adaları'nda İngiliz filosuyla karşılaştı. 8 Kasım'da Falkland Adaları Muharebesi yaşandı ve Almanlar yenildi. HMS Warrior, Aralık 1914'te donanmanın geri kalanıyla birleşti ve Tuğamiral Sir Robert Keith Arbuthno'un komutasındaki 1. Kruvazör Filosuna atandı ve Kuzey Denizi'ne döndü. 31 Mayıs 1916'da Jutland Savaşı başladı. HMS Warrior ve içinde bulunduğu 1. Kruvazör Filosu, tüm donanmanın önünde sağ tarafta, amiral gemisi HMS Defence ile birlikte yan yana ilerlemekteydi. Alman filosundan SMS Wiesbaden tarafından atılan zırh delici mermi ile ağır hasar aldı. Motorlar, savaş hattının gerisine çekilmesini sağlayacak kadar çalışmaya devam etti. Ancak 1 Haziran sabahı saat 8.30'da üst güvertesi suyun sadece 1,2 metre üzerindeyken tüm mürettebat gemiyi terk etti. Kısa süre sonra battı. Bournemouth Üniversitesi'nden Dr. Innes McCartney, Danimarkalı bir ekiple HMS Warrior'un enkazını 24 Ağustos 2016'da keşfettiklerini açıkladı. Gemi, Norveç ile İskoçya arasındaki bir bölgede, üst güvertesi tamamen ters dönmüş bir şekilde denizin 80 metre derinliğinde yatmaktadır. Enkanın parçalarının yasadışı hurda toplayıcıları tarafından sökülebileceği yönünde endişeler bulunmaktadır. HMS Agamemnon (1906) HMS "Agamemnon", Britanyalı Kraliyet Donanması için inşa edilen iki "Lord Nelson" sınıfı ön dretnot zırhlıdan biridir. 1906'da denize indirilmiş, 1908'de göreve başlamıştır. I. Dünya Savaşı'nda Akdeniz'de görev yapmış, Çanakkale Deniz Savaşı'na katılmıştır. 30 Ekim 1918'de Ege Denizi'ndeki Limni adasının Mondros Limanı'nda, Agamemnon zırhlısında Mondros Ateşkes Antlaşması imzalanmıştır. Agamemnon ateşkesten sonra, Kasım 1918 yılında İstanbul'a giderek İngiliz filosunun bir parçası oldu. Mart 1919'da İngiltere'ye döndü. 20 Mart'ta Chatham Tersanesi'nde yedeğe çekildi. 6 Aralık 1920 ve 8 Nisan 1921 tarihleri arasında bir hedef gemisi olarak kullanılmak üzere Chatham Tersanesi'nde modifiye edildi. Gemi'nin 12-inç kulesi, gemiye kaldı. Deniz kabinleri, ana vinç ve tekne ekipmanları, alt Kule, direkler ve torpido ekipmanları, silah ve tüm ekipmanları çıkarıldı. 27 Ocak 1927'de Newport, Galler'de satılarak 1 Mart tarihinde Portsmouth Tersanesinde hurdaya çıkartılmıştır. HMS Tigress (1911) HMS "Tigress", İngiliz Kraliyet Donanması için inşa edilmiş, I. Dünya Savaşı'nda savaşmış Acheron sınıfı muhrip. 1910-1911 yıllarında Hebburn'deki R. W. Hawthorn Leslie & Company tarafından üretilmiş, 20 Aralık 1911'de denize indirilmiş, 9 Mayıs 1921'de sökülmek üzere satılmıştır. Ä°oann Zlatoust Ioann Zlatoust (), Rus İmparatorluk Donanması için I. Dünya Savaşı'nda görev yapan "Evstafi" sınıfı bir ön dretnot zırhlıdır. 1905 Rus-Japon Savaşı'ndan alınan derslere göre inşa edilmiştir. Kendi sınıfının ikinci gemisidir. I. Dünya Savaşı'nın başında "Ioann Zlatoust" ve kardeş gemisi "Evstafi", "Imperatritsa Mariya" sınıfı dretnotlar hizmete girene dek Rus İmparatorluğu'nun Karadeniz'de bulunan en modern gemileriydi. "Ioann Zlatoust", Rusya'nın Osmanlı İmparatorluğu'na savaş ilan etmesinin ardından Sarıç Burnu Muharebesi'nde "Yavuz Sultan Selim" ile karşı karşıya geldi. 1915 başlarında İstanbul Boğazı girişindeki tabyalara karşı birkaç bombardıman görevinde bulundu. 1915 sonlarında daha modern gemilerin hizmete girmesiyle ikincil görevlere alındı, 1918'de Sivastopol'da rezerve alındı. 1922-1923 yıllarında Sovyetler tarafından söküldü. Schweinfurt Göztepe-Karşıyaka derbisi İzmir Körfezi'nin karşılıklı olarak ayırdığı semtlerin takımlarının rekabetidir."İzmir Derbisi" olarak adlandırılır.Zaman zaman yerli basında "Körfezin Ayırdığı Biraderler" olarak da adlandırılırlar. 1960lı yıllara kadar İzmir şehir merkezi, Güzelyalı,Konak ve Alsancak'tan ibaret olmuştur.Cumhuriyetten önce ise Konak ve Alsancak'ta Yahudi,Rum ve Avrupa Mahalleleri yer alırdı.Körfez'in karşı yakasında ise Karşıyaka bulunurdu.Burası tamamen Türk mahallelerinden oluşur bundan dolayı da Karşıyakalılar kendilerini İzmir'in Türk kesimi olarak görürlerdi.Bundan dolayıdır ki sonrasında kuracakları futbol kulüplerinin renkleri de Türk'ün kırmızısını ve İslam'ın yeşilini taşıyacaktır.Karşıyakalılar, "Biz Karşıyakalıyız" der körfezin karşısına geçerken de "İzmir'e gidiyorum" diye konuşurlardı.Bu durum Osmanlı yıllarında başlamış ve İzmir göçlerle metropol konumuna gelene kadar 1980li yıllara kadar sürmüştür.İşte Karşıyaka böyle bir geleneğin takımıdır.Günümüzde Bayraklı ve Bornova ilçeleri Karşıyaka ile İzmir şehir merkezini hemen hemen birbirine bağlamış durumdadır.Ne var ki Karşıyakalılar ile İzmir arasındaki futbol rekabeti ise en az eskisi kadar sıcaktır. Göztepe, İzmir'in Güzelyalı semtinde kurulmuş olan bir kulüptür.Her ne kadar semt kulübü olarak yola başlamış olsalar da bir İzmir takımı görünümündedirler.İzmir'in Karşıyaka ve çevresi dışındaki hemen her yerinden taraftarları vardır.Göztepe bir anlamda da kendilerine küçümseyerek bakan Karşıyakalılara karşı İzmir kentinin tepkisidir. Ülkede futbol ilk olarak İzmir'de oynanır.Burada İngilizlerin Bornova çayırlarında başlattığı futbol hareketine Rum ve Ermeni gençler de katılır.Karşıyakalılar vatandaki kötü gidişata sessiz kalmaya niyetli değildirler.Kendi deyimleriyle "Gavur İzmir"deki yabancı takımlara karşı bir Türk takımı oluşturmanın zamanı gelmiştir.Böyle bir ortamda işgale direnişin bir yolunun da futbol olacağına inanan her halk gibi Karşıyakalı gençler de satın aldıkları bir topla futbol hayatlarına başlamışlardır.Burada İzmir'in azınlık takımlarıyla oynarlar.Karşıyaka resmi olarak da, İzmir'in ilk Türk futbol kulübü olarak 1912 senesinde "Karşıyaka Muaresei Bedeniye Kulübü" adıyla kurulur.Fakat bu yalnızlıkları çok fazla sürmez.İki sene sonra 1914 yılında Altay kulübü kurulur.Altay, Karşıyaka'nın o yıllardaki en büyük rakibi olur.1920’li yıllara kadar gösterdiği başarılarla Karşıyaka’nın bir adım önüne geçse de başarıyı sahiplenme duygusu Altay’ın içindeki grupları birer birer ayrılmaya sevk eder.1923 yılında Altınordu Altay'dan ayrılarak İzmir'in üçüncü futbol kulübü olarak kurulur.İki sene sonra ise Altay'ın Aydın'a yaptığı seyahat sırasında grupta bir anlaşmazlık çıkar ve Güzelyalıdaki gençler 1925 senesinde nihayet Göztepe'yi kurarlar. Göztepe, kurulduktan on dört sene sonra 1939'da ilk İzmir şampiyonluğunu İzmirspor ile birleştiği Doğanspor adı altında alır.Ertesi sene yeniden ayrılırlar.1942 ve 1944 yılları arasında da üst üste üç kere İzmir şampiyonu olurlar.Artık Karşıyaka'nın koltuğu ciddi anlamda sallanmaktadır.Göztepe başarılı oldukça İzmir'i sahiplenlenme yarışı iyice kızışır.Altınordu,İzmirspor ve Altay daha çok üst tabakayı temsil ederler ve bu duruma biraz daha yabancı kalırlar.Karşıyaka, İzmir Körfezi'nin kuzey kısmının gururu olmuştur.Göztepe ise artık Güzelyalı semtinden İzmir kentine yayılmıştır.İşte kutuplaşma ve ezeli rekabet kuvvetli bir biçimde başlamıştır.Türkiye Futbol Ligi kurulana kadar da İzmir'de ikişer şampiyonluk daha kazanırlar.1959'da Türkiye Ulusal Futbol Ligi kurulur.İstanbul,Ankara ve İzmir kulüpleri bu lige katılır.İzmir'in son şampiyonu Karşıyaka ile Göztepe de bu kulüpler arasındadırlar.Aralarındaki ilk lig maçı 8 Mart 1959'da Alsancak Stadyumu'nda oynandı ve Göztepe 3-2 kazandı.İlk sene Göztepe ligi dördüncü, Karşıyaka ise altıncı tamamladı.Artık ünleri ülke çapına da yayılmıştır.5 Mart 1961'deki 6-2 biten Karşıyaka galibiyeti ise Göztepe'nin itibarını biraz düşürür. Göztepe'nin altın yılları 1960'lı senelerdir.Altay bu turnuvada İzmir'i temsil eden ilk takım olsa da,İzmir ve Türkiye'nin gururu 1964 ile 1971 yıllarındaki Avrupa arenasında Fuar Şehirleri Kupası'nda (Günümüzde UEFA Avrupa Ligi) yarı final oynayan Göztepe olmuştur.Ayrıca UEFA Kupa Galipleri Kupası'nda da bir kere çeyrek final oynama başarısı gösteren Göztepe,o yıllarda artık İzmir'in en büyük takımıdır.İzmir'de Göztepe çılgınlığı baş göstermiştir.İzmirliler "Göztepe İzmirdir" demektedirler.Göztepe,İzmir'i dünyaya da tanıtan bir ikon haline gelmiştir.Gürsel Aksel,Fevzi Zemzem,Ali Artuner,Nevzat Güzelırmak gibi efsane isimler İstanbul takımlarının müthiş tekliflerine rağmen Göztepe'de kalmayı tercih ederler.O zamanlar bir İzmirlinin top peşinde koşarkenki en büyük hayali bir Gürsel Aksel olabilmektir.Bu duruma Karşıyakalılar sessiz kalmazlar ve "Biz İzmirli değiliz Karşıyakalıyız" diyerek bağları koparırlar.Artık plakaları otuz beş değil, otuz beş buçuktur.Bu duruma karşı Göztepeliler de biz İzmir'i temsil ediyoruz diyerek "Tam 35" sözünü kullanmaya başlarlar. Karşıyaka ise 1960 ve 1970li yıllarda 2. Lig ile 1.Lig arasında gidip geldi.İstediği başarıları yakalayamadı.Göztepe ayrıca 1967'de final oynadığı kupada, 1969 ve 1970'te de Türkiye Kupasını da müzesine götürdü.1969'da final oynadığı kupada ise 1970'te Cumhurbaşkanlığı Kupasını da (Günümüzde Türkiye Süper Kupası) müzesine götürmeyi başardı. 1980li yılların en dikkat çekici olayında, 16 Mayıs 1981'de ise Türkiye tarihinin en büyük derbilerinden biri oynandı.Dünya futbol tarihine ikinci lig tarihindeki en kalabalık karşılaşma olarak geçen ve resmi kurumlarca da tescillenen bu karşılaşma öncesi iki takımdan Karşıyaka 1 puan farkla 33. haftaya giriyordu ve kazandığı takdirde son hafta öncesi 1.Lig'e çıkmayı garantileyecekti.Göztepe ise kazanarak son haftaya 1 puan önde girmeyi hesaplıyordu.Karşılaşmada tribünler ikiye bölünmüştü.40.000 Karşıyakalı, 40.000 Göztepeli takımlarını destekledi.Maça Ege çevresinden seyirciler geldi.Karnaval havasında geçen karşılaşma 0-0 sona erdi ve Karşıyaka son haftaya avantajlı girdi.Son hafta ise Karşıyaka yönetiminin uğruna tren kaldıracağı Bandırmaspor deplasmanında Karşıyaka gol atamayacak,Göztepe ise evinde Balıkesirspor'u 3-2 yenerek Süper Lig'e çıkacaktı. 1982'de Göztepe küme düştü ve tam 19 sene burada mücadele etmek zorunda kaldı.Karşıyaka ise bu süre zarfında yedi sezon Birinci Lig'de mücadele etti ve Göztepe'nin önüne geçti.Karşıyaka 1996'da son kez küme düştü ve bir daha en üst düzey ligde oynayamadı.Göztepe 1999'da Süper Lig'e geri döndü.Böylece yeniden ipleri eline aldı.Fakat mazisini yakalayamadı.İlk sene küme düştü.İki sene sonra yeniden çıktı ilk sene yedinci olarak UEFA Kupası'nı kıl payı kaçırdı.Fakat ertesi sene hemşehrisi Altay ile birlikte yeniden küme düştü.Kulüp borç krizi yüzünden transfer yasağıyla karşı karşıya kaldı ve beş senede dört lig düştü.Amatör Lig'e kadar düşen Göztepe için Karşıyaka taraftarı lokma döktürdü ve Göztepe için sela okuttu.Göztepe ise bitti denilen yerde Altınbaş Holding'in takımı almasıyla küllerinden doğdu.Dört senede üç lig atladı ve 2011-2012 sezonunda yeniden 1. Lig'de oynayacak.Bu süre zarfında Karşıyaka ise iki kere Süper Lig'in kapısından döndü.İlk olarak 2008-2009 sezonunda Play-off finalinde Kasımpaşa'ya 2-1 ile kaybetti.Ertesi sene ise yine Play-Offlarda grubu 3.bitirerek Süper Lig'e çıkamadı. Tam 7 sene sonra Bank Asya 1.Lig'de yeniden karşılaşacak olan İzmir'in ezeli rakipleri lig ve kupada 44 kere karşı karşıya geldiler.Liglerdeki maçların 18 tanesi 1.Ligde, 21 tanesi ise 2. Ligde oynandı.İki takım da on yedişer galibiyete sahiplerdir.10 maç ise berabere sonuçlanmıştır.Karşıyaka 59 gol atmış buna Göztepe 50 gol ile cevap vermiştir. Karşıyaka takımının taraftar grubu Çarşıdır.Çarşı ismi, Karşıyaka'nın merkezindeki ünlü Çarşısından gelmektedir.Çarşı 1987 senesinde kurulmuştur.Grup, 2000lerin başında biraz sekmeye uğrasa da, Karşıyaka 2003 senesinde yeniden 1.Lig'e yükselince taraftar grubu yeniden toparlanmıştır.Çarşı, sadece futbol maçlarında değil Pınar Karşıyaka'nın basketbol maçlarında ve DYO Karşıyaka'nın voleybol maçlarında da takımını desteklemektedir.Kendi deyimleriyle 'Karşıyaka armasının olduğu her yerde' takımlarını desteklemektedirler. Göztepe'de ise tribünlere 1998'de kurulan Yalı önderlik eder.Yalı ismi ise çok eskiden beri denize karşı sıfır yalılarıyla ünlü Güzelyalı semtinden gelmektedir.Deniz doldurulup yalılar eski özelliğini yitirse de Yalı grubu, bu ismi halen yaşatmaktadır.Yalı grubu, Göztepe'nin yaşadığı zor günlerde dünyaya adeta fedakarlık dersi vermiştir.Göztepe'nin Amatör Küme'ye düştüğü sene hemen her maçta tribünler dolmuş ve Denizgücü karşılaşmasında 10.000 kişi ile resmi olarak tescil edilmese de muhtemelen "Dünya amatör küme taraftar rekoru" kırılmıştır.3. Lig'de ve 2. Lig'de de takımını yalnız bırakmayan Yalı, "İsyan Marşı"nı besteleyerek ve "and olsun ki döneceğiz" sloganlarını kullanarak kulübü adeta yeniden diriltmiştir. Göztepe-Karşıyaka derbileri Türkiye'deki en şiddet içeren karşılaşmalar olarak kayıtlara geçer.İstanbul derbileri ülke basınında çok daha geniş yer etse de taraftarlar arasında şiddet stad içinde yaşanır ve biter.Göztepe ve Karşıyaka arasında ise şiddet günlük yaşamın her anında vardır.İzmirliler tarafından çok iyi bilinen bir şey, bir Göztepelinin Karşıyaka'da veya bir Karşıyakalının Göztepe ve Güzelyalı'da kendi atkı veya formasıyla dolaşabilmesinin büyük cesaret gerektirdiğidir.Günlük yaşamda Karşıyakalı bir grup ile Göztepeli bir grubun İzmirin sokaklarında karşılaşıp kavga etmesi çok sık görülen bir olay olmuştur. Göztepe-Karşıyaka rekabetinde esas büyük çekişmenin 1980 yılındaki 80.000 kişilik unutulmaz karşılaşma olduğu çoğu kişi tarafından doğrulanmaktadır.Bu tarihten önce de bir rekabet söz konusu olsa da 80.000 kişinin izlediği maç sonrası bu müthiş atmosferinde etkisiyle rekabet başka bir