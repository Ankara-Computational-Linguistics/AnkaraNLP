ve daha az antikor üretilir. Prednisone (Deltasone, Orasone) hastaların tedavisinde başarılı sonuç alınan bir steroiddir. Ancak uzun süreli steroid kullanımının yan etkileri bilinmektedir. Bunlar; osteoporoz, katarakt, diyabet gelişimi, hipertansiyon, obesite, myopati (kas güçsüzlüğü) içerir. Diğer immunsupresif ajanların kullanımı, prednisone ihtiyacını azaltır. İsveç'te yapılan son çalışmalara göre (2002) 30 sarkoidoz hastasından alınan doku örneklerinin neredeyse tamamında "Rickettsia helvetica" adlı mikroorganizmanın varlığı tespit edilmiştir. Bu çalışmanın devamı niteliğinde bir başka çalışmada ise; 20 İsveç'li sarkoidoz hastasının hiçbirinde, bu mikroorganizmaya karşı vücudun ürettiği bir koruyucu maddeye rastlanmamıştır. Bu mikroorganizmanın sarkoidoz hastalığındaki rolü ile ilgili birbiri ile çelişen verilerin tartişıldığı oldukça detaylı bir çalışma yayınlanmıştır.. Casussavar yazılım (antispyware) Casussavar yazılım (antispyware), casus yazılım (spyware) ve diğer zararlı yazılım (malware) türlerine karşı etkin koruma sağlayan güvenlik yazılımlarının genel adıdır. Casus savar yazılım oldukça yeni bir olgudur. Piyasada artan sayıda bu konuda iddialı yazılımlar geliştirilmeye başlansa da; gelinen nokta, olması gerekenin gerisindedir. Öyle ki virüs korunma ürünleri üreten firmaların piyasaya virüs yayıp virüs korunmalarını (antivirus) satmaları nasıl abesse; casus yazılım ürünleri çıkaran firmaların, aynı zamanda casus savar yazılım ürünlerini üretip satıyor olması da o kadar vahimdir. Birinci durum “bilindiği kadarı” ile yoktur; fakat ne yazık ki ikinci duruma karşılık gelen birçok üretici bulunmaktadır . Piyasada çok sayıda casus savar yazılımı, paket halinde sunulmaktadır. McAfee ve Norton gibi daha çok virüs koruma yazılımlarıyla ünlenen büyük şirketler de henüz yeterli seviyeye gelmese de casus savar yazılım ürünleri sunmaya başlamışlardır. Casus savar yazılım ürünleri arasında, ilk örnekleri olmasının avantajıyla en başta gelen yazılımlardan, Spybot Search & Destroy yazılımı ve Lavasoft şirketinin çıkartmakta olduğu Ad-Aware yazılımı sayılabilir. Bedava sürümü de bulunan bu yazılımlar, birçok ihtiyacı karşılamaktadır. Volkanik gaz Volkanik gaz, magmanın yerkabuğundaki etkinliği sonucu gelişen volkanlardan sızan gaz. Yanardağlar, birtakım yer hareketlerinin gerçekleşmiş olduğu yerlerde ya da bu yerlerin yakınında oluşurlar. Özellikle yayılma sırtlarında, dalma-batma bölgelerinde ya da sıcak noktalarda yanardağlara rastlanır. Dünya üzerinde aktif volkanlar üç ana bölgede toplanmıştır. Volkanların en yoğun olduğu bölge Pasifik Okyanusu çevresidir. Volkanik gazlar volkanizma sırasında oluşur. Magma ile köpürerek faaliyete geçer. Bazen yanardağ bacasından patlama şeklinde ortaya çıkan volkanik gazlar, canlılar için büyük tehlike oluşturmaktadır. Kavaklı, Silivri Kavaklı, İstanbul'un Silivri ilçesine bağlı bir beldedir. Kavaklı'nın bilinen tarihi Osmanlı son dönemine dayanmaktadır. Osmanlı'nın son döneminde Feti Bey'in yönetimine verilmiş, bu sebepten "Feteköy" adıyla anılmaya başlamıştır. 1982'den itibaren yapılan resmi değişiklikle köyün adı Kavaklı olarak değiştirilmiştir. Nüfus mübadelesi ile de köy Rumeli'den gelen Bulgaristan göçmenlerine tahsis edilmiştir. 1990'larla birlikte, özellikle iş adamları ve sanatçı camiası tarafından sayfiye alanı olarak keşfedilmiş ve köyün sosyo-ekonomik yapısı büyük bir kırılma yaşamıştır. Köyde villası bulunan bazı tanınmış simalar: Orhan Gencebay, Sibel Alaş, Şahin Özer'dir. Kavaklı'nın bu gelişimi ile birlikte doğal yapısında da bozulmalar olmuş, üzümcülük, bağların köylü tarafından elden yüksek ücretler karşılığı çıkartılması nedeniyle bitme noktasına gelmiştir. Kavaklı'nın başlıca geçim kaynağı tarımdır. Bununla birlikte hayvancılık da yapılmaktadır. 1990'lardaki değişim ve çevresel sanayileşme, köylü halkının özellikle genç nüfusunun fabrikalarda işçi statüsünde çalışmasını da beraberinde getirmiştir. Kavaklı'da yetiştirilen başlıca tarım ürünleri: bamya, buğday, kavun, karpuz, ayçiçeği (gündöndü), soğan. Abdi, Kozaklı 1997'de 360 olan nüfus, 2000'de 280 olarak sayılmıştır. 120 haneli köyün rakımı 1140 metredir. Nevşehir'e uzaklığı 80, Kozaklı'ya uzaklığı 17 km'dir. Çayiçi, Kozaklı Türkmen kültürü görülmektedir. NasÄ±l Delirdim? Nasıl Delirdim?, Türk şarkıcı Hande Yener'in beşinci stüdyo albümü. 15 Mayıs 2007'de Erol Köse Production etiketiyle piyasaya sürülmüştür. Elektronik, pop, house, downtempo, dans ve club ritimleri içerir, şarkıcının 2006 yılında satışa sunulan "Apayrı" albümünden sonraki ilk stüdyo albümüdür. Albümdeki dokuz şarkının sözlerini yazıp bestesini yapan Boaz Aldujeli, albümde en çok adı geçen söz yazarıdır. Albümün prodüktörü Hande Yener'dir. Toplam 15 şarkıdan oluşan "Nasıl Delirdim?", müzik eleştirmenlerinden olumlu geri dönüşler aldı ve en iyi Türkçe albümlerden biri olarak gösterildi. Kayıtları T-Ekspres Studio'da tamamlanmıştır, çıkış şarkısı ve ilk klibi "Kibir (Yanmam Lazım)" olarak seçilmiştir. İkinci klip "Romeo" ve üçüncü klip "Yalan Olmasın" şarkısına çekildi, tüm kliplerin yönetmenliğini, albüm fotoğraflarını da çeken Kemal Doğulu üstlendi. Altı ayda tamamlanan "Nasıl Delirdim?", dört farklı kapak tasarımıyla satışa sunuldu ve 72.000 kopya satış rakamına ulaştı, İstanbul FM Altın Ödülleri'nde En İyi Pop Kadın Albüm kategorisinde ödül kazandı. Yener, albümdeki şarkıları "Beyaz Show", "MTV Extra" ve "Saba Tümer ile Bu Gece" gibi programların yanı sıra çeşitli etkinliklerde ve konserlerinde seslendirdi. Hande Yener'in 2006'da satışa sunulan "Apayrı" adlı dördüncü stüdyo albümünde yaptığı müzikal değişim, bazı eleştirmenler tarafından takdir edilirken bazıları tarafından olumsuz yönde eleştirildi. Aynı yıl Yener, yeni arayışlar içinde olduğunu ve artık "eller havaya şarkıcı" olmadığını söyledi. 8 Eylül 2006'da satışa sunduğu "Hande Maxi" adlı extended play çalışmasında elektronik ve house tarzlarına yer verdi. O sıralar elektronik müziğin en sevdiği müzik tarzı olduğundan bahsetti. Nisan 2007'ye gelindiğinde Hande Yener'in yeni albümüyle ilgili bazı bilgiler paylaşıldı, adının "Nasıl Delirdim?" olduğu, çıkış şarkısının Sezen Aksu tarafından yazılıp bestelenen "Kibir (Yanmam Lazım)" olduğu haberleri basına yansıdı. Altı ayda tamamlanan albüm, 15 Mayıs 2007'de Erol Köse Production etiketiyle ve dört farklı kapak tasarımıyla satışa sunuldu. Kartonet, fotoğraf çekimlerini de yapan Kemal Doğulu tarafından tasarlandı. Yener'in elektronik müzik tarzına geçiş yaptığı albüm olarak bilinen "Nasıl Delirdim?", elektroniğin yanı sıra pop, house, downtempo, dans ve club ritimleri de içerir. Toplam 15 şarkıdan oluşan albümün insani duyguları anlattığını belirten Hande Yener, yedi şarkının söz yazımına katkıda bulundu, bu şarkıları Boaz Aldujeli ile birlikte yazdı. "Sen Yoluna Ben Yoluma" (2002), "Aşk Kadın Ruhundan Anlamıyor" (2004) ve "Apayrı" albümlerinde söz yazarı olarak görev alan Alper Narman, bu albümde Boaz Aldujeli takma adıyla yer aldı. Aldujeli, dokuz şarkının yazımında görev alarak albümde en çok adı geçen söz yazarı oldu. Aldujeli'nin dışında Sezen Aksu, Mete Özgencil, Ertuğ Ergin ve Olcayto Ahmet Tuğsuz, albümün söz yazarı kadrosunda yer aldı. "Apayrı" (2006) albümündeki yedi şarkıyı yazıp besteleyen Özgencil, "Nasıl Delirdim?"de yalnızca "Sen Anla" şarkısını yazıp besteledi. Bunların dışında Hande Yener, "Nasıl Delirdim?" için ilk kez Seyyal Taner tarafından seslendirilen "Naciye" şarkısını yeniden yorumladı, "Seni Sevi... yorumlar Yok" şarkısında ise Anita Baker'in "Rapture of Love" şarkısının bestesini kullandı. Kayıtları T-Ekspres Studio'da tamamlanan albüm, 72.000 kopya satış rakamına ulaştı ve İstanbul FM Altın Ödülleri'nde En İyi Pop Kadın Albüm dalında ödül aldı. 2009 sonunda, NTV müzik jürilerinden Atilla Şen'in hazırladığı son on yılın en iyi albümleri listesinde dördüncü sırada yer aldı. Hande Yener, "Nasıl Delirdim?" çıktıktan sonra yapılan bir röportajında, albüme yapılan geri dönüşlerden memnun olduğunu belirterek "Ben hiçbir albümümde bu kadar tebrik edilmemiştim, bu kadar çok insan yanıma gelmemişti her tarzdan. Belki hiç birisine gidip övgüde bulunmayacak tarzda kişiler bile gerçekten yanıma gelip bu albümü tebrik ediyor, müzikaliteyi tebrik ediyor. O yüzden çok çok mutluyum." şeklinde konuştu. Şarkıcının bu açıklamasına paralel olarak müzik eleştirmenleri de albüme olumlu eleştiriler yaptı. "Hürriyet" gazetesi yazarı Onur Baştürk, albümü "çok iyi" buldu ve olumlu bir eleştiri sundu. Radyocu Michael Kuyucu, Yener'in Erol Temizel ile iş birliği yapmasını övdü, "Naciye" şarkısının yeniden yorumlanmasını "en güzel sürpriz" olarak nitelendirdi ve kartoneti başarılı buldu, albümde "modern ve batılı, ama Türkiye'den uzaklaşan" bir Hande Yener'in olduğunu ekledi. Müzik sitesi Gerçek Pop da albümü övdü, beş üzerinden beş notunu verdi, 2007'nin "en iyi yerli albümü" olarak göstermesinin yanı sıra, "en iyi Türkçe albümlerden biri" olarak nitelendirdi. Ayrıca 2010'da yayımlanan bir yazıda, "Nasıl Delirdim?"in "Apayrı" (2006) albümüyle birlikte Yener'in "doruk noktası" olduğunu yazdı. Radyocu Olcay Tanberken ise albümün "müthiş" olduğunu yazdı ve Yener'in zirveye yerleştiğini ekledi. Ayrıca, "Naciye" ile "Seni Sevi... yorumlar Yok" şarkılarını "eğlenceli" buldu. "Nasıl Delirdim?" albümünün ilk klibi, aynı zamanda albümün açılışını yapan "Kibir (Yanmam Lazım)" şarkısına çekildi. Klibin yönetmenliğini Kemal Doğulu üstlendi, kullanılan kıyafetler Selim Baklacı ve Hakan Yıldırım tarafından tasarlandı. Şarkı, Türkiye'de listelere girmesinin yanı sıra Avrupa'da yayımlanan Euro Airplay Top 100 listesine de giriş yaptı ve 79 numaraya kadar ilerledi. İlerleyen yıllarda Murat Boz, Sezen Aksu, Nihat Doğan, Gönül Yazar ve Aydilge tarafından yeniden seslendirildi. İkinci klip, Boaz Aldujeli ve Hande Yener'in birlikte yazdığı, Kadir Doğulu için yazılan "Romeo" şarkısına çekildi. Yönetmenliğini Kemal Doğulu'nun üstlendiği klipte Kadir Doğulu, Yener'e eşlik etti. "Romeo" şarkısı, "Kibir (Yanmam Lazım)" gibi Türkiye'de listelere girmesinin yanı sıra Avrupa'da yayımlanan Euro Airplay Top 100 listesine de giriş yaptı ve 83 numaraya kadar ilerledi. Ayrıca Boğaziçi Müzik Ödülleri ve İmedya Ödülleri'nden En İyi Şarkı kategorisinde ödül aldı; Eurovision Şarkı Yarışması'nın fan kulüp organizasyonu olan OGAE'nin şarkı yarışmasında Türkiye'yi temsil etti ve 84 puan toplayarak dokuzuncu oldu. Üçüncü klip, Sezen Aksu tarafından yazılıp Erol Temizel tarafından bestelenen ve karşılık bulamayan bir aşkı anlatan "Yalan Olmasın" şarkısına çekildi, Ocak 2008'de gösterime girdi. Kemal Doğulu'nun yönettiği klipte Yener, ikilemde kalmış bir karakteri canlandırdı ve elinde tuttuğu bıçakla, karşılık bulamadığı aşkını kesti. Yapım görevlileri, "Nasıl Delirdim?" albüm kitapçığından alınmıştır. TGV TGV (Train à grande vitesse, Fransızca "hızlı tren") Alstom ve SNCF tarafından geliştirilen ve SNCF tarafından işletilen hızlı tren servisidir. 1981 yılında Paris ile Lyon arasında ilk defa seferlere baslamiştır. Şu anda Paris merkez olmak üzere çeşitli şehirlere ve komşu ülkelere seferler duzenlemektedir. 3 Nisan 2007'de 574.8 km/s ile dunya tekerlekli tren hız rekorunu kırmıştır. Ortalama hızı 200 km/s maksimum hızı ise saatte 320 km'dir. TGV fikri ilk kez 1960'larda önerilmiş, sonra Japonya 1959 yılında Shinkansen yapımına başlamıştı. Fransız hükûmeti yeni teknolojiler keşfetmekten yanaydı, Aérotrain gibi Hovercraft ve maglev gibi hava destekli tren üretimini desteklemekteydi, aynı anda SNCF şirketi geleneksel tarzda faaliyet gösterecek yüksek hızlı trenler tasarımlarını araştırmaya başladı. Özgün bir TGV, gaz türbini-elektrikli lokomotifler tarafından tahrikli olacağı planlandı. Küçük boyutlu Gaz türbinleri, iyi bir güç-ağırlık oranı ve yeteneği ile uzun süreli yüksek güç sağlamak için seçilmişti. İlk prototip, TGV 001’ dir, 1973 yılındaki enerji krizini petrol fiyatındaki artış takip etti, gaz türbinleri elverişsiz kabul edildi ve proje elektrikli havai hatlara döndü. Bu elektrik ise Fransa’nın o dönemde yapmış olduğu yeni nükleer santralleri tarafından üretilecekti. TGV 001 boştan bir prototip değildi, doğal gaz türbinli motor, yüksek hızlı tren yolculuğu için olabilecek teknolojilerden sadece biri oldu. Ayrıca, yüksek hızlı aerodinamik bir trenin sahip olduğu kinetik enerjiyi büyük miktarda dağılımı için gerekli olan yüksek hız frenleri test edilmiş ve sinyalizasyon sistemlerinde gelişmeler yapılmıştır. Böylece 318 km / s (198 mph) hıza ulaşıldı, bir ilkti ve elektrikli tren dünyasında bu hız rekoruna hala ulaşabilen olmadı. İç ve dış tasarımlar İngiliz tasarımcısı Jack Cooper tarafından tarz edildi, burun şekli dahil olmak üzere erken TGV tasarımlarının temelini kurdu. Elektrikli çekiş değişimi için TGV ye önemli bir tasarım revizyonu gerekli oldu. 1974 yılında ilk elektrik prototip olan “Zebulon” , yenilikçi vücut motorlar, dış tasarım, süspansiyon ve fren montajı gibi özellikleri güvenlik testlerini tamamlandı. 1976 yılında Fransız hükûmeti finanse edilen, TGV projesini ve LGV Sud-Est adı verilen ilk yüksek hızlı hat inşaatı kısa bir süre içinde başladı. Ve ilk yapılan hatta “LN1, Ligne Nouvelle 1” adı verildi “Patrick” ve “Sophie” adı verilen iki adet ilk üretim test edilerek 25 Nisan 1980 tarihinde teslim edildi. Ve TGV 27 Eylül 1981 de Paris ve Lyon arasında hizmete açıldı. SNCF şirketi, TGV iş seyahati için başka bir lüks hizmet olacağını yönündeki önyargılara önlem olarak, büyük bir tanıtım kampanyası hazırlayarak hız, rezervasyon politikası, normal fiyat prensiplerine odaklanarak her çeşit yolcuya eşit fiyat politikası oluşturmuştur. TGV normal trenlerden, arabalardan veya uçaklardan daha hızlıdır. Trenler, halk nezdinde hızlı ve pratik bir seyahat aracı olarak kabul edilerek yaygın olarak popüler oldu. İlk olarak 1 Ekim 1964 tarihinde Tokyo ve Osaka bağlayan Japon Shinkansen’den ve İngiltere'nin ana hatları için hazırlanan ve 1976 yılında hizmete giren İngiliz İntercity 125’ den sonra TGV dünyanın üçüncü ticari yüksek hızlı tren servisi oldu. TGV için şu anda dünya hız rekorunu konvansiyonel, tekerlekli ve raylı trenler arasında elde tutuyor. 1990'da 515.3 km/h (320.2 mph) olan dünya rekorunu kırdı. Ve TGV, 2007 yılında dünyanın en hızlı konvansiyonel tarifeli tren seferi olan Champagne-Ardenne seferini saatte ortalama 279,3 km / h (173,6 mph) ile yaptı. TGV hizmete girdiği 1980 yılından bu yana yüksek hızda seyir halindeyken herhangi bir kaza yapmadı. Ancak 270 km/h (168 mph) hız ve üstünde üç raydan çıkma olayı kayıtlara geçmiştir. Ama bu raydan çıkma olaylarının hiç birinde devrilme söz konusu olmamıştır. Gemi kampanalarÄ± Gemi kampanaları,zil olarak saatleri gösteren bir sistemdir.Gemi güvertelerinde gemicilerin vardiya ve dinlenme zamanlarını düzenlemek için kullanılıyordu. Sivil saatlere benzemez,zilin vuruşu saatin zamanı ile uyumlu değildir.Sekiz kampana vuruşu vardır,dört saatlik bir nöbetin her bir yarım saatinde. Kampana her bir yarım saatte çalınır.Ve çift düzende hesaplamayı kolaylaştırmak için,sıranın sonunda tek bir zilli. Klasik sistem şöyle idi: Pek çok gemi tayfası iki veya dört gruba bölünür ve nöbetçiler diye adlandırılır.Her bir nöbetçi sırasında esaslı görevler olan dümen,seyir,sahil gözleme ve gözcülüğü alır.16:00 ve 20.00 saatleri arası böyle ayarlandı çünkü nöbet iki kısma ayrıldı(vardiyayı kısaltmak için) vardiyanın tek sayıları,her bir adama her bir gün farklı vardiya vermeyi amaçlıyordu.ayni zamanda geminin tüm tayfalarına çay zamanı izni veriyordu. Normal zaman başlangıcı 17:00 ilk bekçi köpeği yemek zamanı 18:00 ile. Bazı gemi kampanaları çalmada basit sistem kullanır: sekiz zil terimi denizcilere nöbet bittiğinin söylemenin sağlık yolu olabilir. Örneğin bay veya bayan denizcinin ölüm bildirimi.O bitiş için denizcilik ifadesidir. Mazot Mazot veya motorin dizel motorlarda kullanılan, ham petrolün damıtma ürünlerinden biridir. Ham petrolün damıtılması sırasında 200-300 °C kaynama aralığında alınan üçüncü ana ürün motorindir. Motorin dizel motoru yakıtıdır. Yanma ısısını mekanik güce çevirmek için en yeterli mekanizma olan dizel makinesi, benzin ve gaz makinelerinden takriben 30 yıl kadar sonra 1892 de Rudolf Diesel tarafından keşfedildi. Yüksek kompresyonlu bir makinenin geliştirilmesinin sebeplerinden biri, daha ucuz yakıtların kullanılabilme arzusundan dolayı idi. Termik verim bakımından dizel makinesi gaz ve benzin makinelerinden daha verimlidir. Çünkü daha yüksek bir sıkıştırma oranı ile çalışır, ilk imal edilen dizeller ağır devirli ve büyük silindirli olduklarından piyasaya arz edilen benzinlerin silindire püskürtülerek yanma suretiyle kullanılmaları mümkün oluyordu. Fakat zamanla dizel imalatçıları makine ebatlarını küçültüp devir adedini artırarak daha fazla güç üretimi yoluna gidince bu ihtiyaca cevap verecek yakıtların yapılması zaruret haline geldi. Çeşitli makine imalatçıları değişik tip motorlar imal ettiklerinden bunların her biri için ayrı bir dizel yakıtı imalinin imkansızlığı karşısında ASTM de bunları bir sınıflandırmaya tabi tutmak mecburiyetinde kaldı. InterCityExpress InterCityExpress veya ICE Almanya'da ve komşu ülkelerinde faaliyet gösteren hızlı tren servisidir. EnÃ¼rezis Enürezis, çocukluk çağının en önemli ve en sık görülen işeme bozukluğudur. Uyku sırasında mesanenin fonksiyonel kapasitesi dolduğunda ortaya çıkan kendini boşaltma ihtiyacı çocuk uyanır ve gece tuvalete işerse “nokturi”, uyanamaz ve yatağına işerse “enürezis” olarak adlandırılır. Enürezis ve inkontinans deyimleri sıklıkla birbirinin yerine ve yanlış olarak kullanılmaktadır. Enürezis uygunsuz yer ve zamanda gerçekleşen fizyolojik (normal) bir işemedir. İnkontrinansta ise, normal bir işeme yoktur, çocuk bilinçli olarak engellemeye çalıştığı halde idrar kaçırmağı önleyemez. Enürezis idrar kontrolünün beklendiği yaştan sonra (4-5 yaş) gece ya da gündüz, yatağına ya da giysilerine istemli ya da iradedışı olarak yenileyen (haftada en az 2 kez) idrar kaçırması olarak tanımlanır. Enürezis başlangıcı ve seyrine göre primer veya sekonder olabilir. Uykuda işeme bazı çocuklarda doğuştan beri arada hiç kuru kalma dönemi olmadan sürer gider buna birincil tip (primer enürezis) denir; bazılarında ise bir süre (en az 6 ay) tuvalet eğitimi sağlanmış sonra herhangi bir yaşta birdenbire uykuda işeme başlamıştır. Buna da ikincil tip (sekonder enürezis) adı verilir. Enürezis nokturnal ve diurnal olabilir. Gece uykuda işeme durumuna nokturnal enurezis, gündüz uyanıkken işeme ise diurnal enürezis olarak isimlendirilmektedir. Gece veya gündüz yalnızca uykuda işeyen çocuklarda bundan başka bir yakınma yoksa buna tek semptomlu uykuda işeme (monosemptomatik enürezis nokturna) denilmektedir. Nokturnal enürezis için yatak ıslatma veya uykuda altını ıslatma şeklindeki ifadeler suçlayıcı bir tanımlamlar olduğu için kullanılmamalı, bunların yerine “uykuda işeme” terimi tercih edilmelidir. Öncelikle bir doktora baş vurarak doğuştan bozukluklar ya da idrar yollarında iltihap gibi bir hastalık olup olmadığı araştırılmalıdır. Eğer araştırma sonucu herhangi bir hastalık bulunamazsa, şunlar çocuğun altını ıslatma nedeni olabilir: Yeni bir kardeşin doğması, çocuğun ilgiyi tekrar üzerinde toplayabilmek için kardeşine özenerek altını ıslatmasına neden olabilir. Bu durumdan en fazla çocuk rahatsızdır ve kurtulmak istemektedir. Her sabah yatağından ıslak olarak kalkan bir çocuğun duyduğu sıkıntıyı anlamak çok zor değildir. Bu durum aileler tarafından hastalık olarak kabul edilmediği için çocuk devamlı suçlanmakta ve zaman zaman cezaya çarptırılmaktadır. Özellikle yabancı bir evde yatması gerektiği ya da kamp, tatil gibi nedenlerle evden uzak kaldığı durumlarda çocuk çok yoğun utanma duygusu yaşar. Bu nedenle birçok faaliyete katılmak istemeyebilir. Beş yaşındaki çocukların yaklaşık %15’inde Enürezis noktürna görülmektedir. Çeşitli ülkelerden %5-%15 gibi oranlar bildirilmektedir. Erkek çocuklarda daha sıktır. Kendi kendine de düzelebilen Enürezis noktürnaNın sıklığı yaş ilerledikçe azalmakta, erişkin yaşlarda %1 oranında devam etmektedir. Çocuğun altını ıslatması ve dışkısını kaçırmasında anne ve babaların tutumu çok önemlidir. Aile öfke ve utanç duyabilir, çocuğu cezalandırır, kardeşleri ile kıyaslayabilir. Bazı aileler ise tam aksine çocuğa bez bağlamak, bezini değiştirirken onu öpüp sevmek gibi enüresisi bilmeden destekler tutumdadır. Her iki tutumun da zararlı olduğu, yani cezanın da, sevecen davranışla ödüllendirmenin de doğru olmayacağı bilinmelidir. Öncelikle çocuğa destek gerekir. Azarlama, utandırma ya da cezalandırma doğru değildir. Eskiden akşamları sulu şeyler verilmesin gece altını ıslatmayı önleyeceğine inanılmaktaydı. Yapılan araştırmalar bunun bir yararı olmadığı gibi, kısıtlamaların gerilimi artırarak altını ıslatmayı kolaylaştırdığını göstermiştir. Gece tuvalete kalkmak sorunu çözebilir. Özellikle çocuk uykudan 1,5 saat sonra uyandırılmalıdır. Çünkü altını ıslatmalar en çok uykunun bu döneminde olmaktadır. Çocuk uyandırılarak idrarı yaptırılır. Yarı uyur durumda idrar yapması ile yatağında uyurken yapması arasında eğitim bakımından pek fark yoktur. Başlıca iki grup tedavi yöntemi vardır. Bunlar davranış modifikasyonu (motivasyon tedavisi, kondüsyon-alarm tedavisi, mesane retansiyonu eğitimi) ve ilaç tedavisi (antikolinerjikler, trisiklik antidepresanlar, vasopressin) yöntemleridir. Survivor Survivor ÅŸu anlamlara gelebilir: Survivor Aslanlar-Kanaryalar Survivor Aslanlar - Kanaryalar, Survivor Türkiye - Yunanistan'dan sonra Panama'da aynı adalarda çekilen bir macera-yarışma programı.sunucusu Acun Ilıcalı kanalı Show TV'dir. Yarışmayı SMS ve Survivor'da yarışmış olan 9 jüri üyesinin oylarının toplamıyla Kanaryalar'ın Lideri Taner kazanmıştır, ödülü ise 250.000 TL'dir. OndÃ¶rtler Ondörtler, 27 Mayıs Darbesinin ardından kurulan Millî Birlik Komitesi'nden daha sonra ihraç edilen 14 subaya verilen ad. Ondörtlerin Millî Birlik Komitesi'nden tasfiyesi 27 Mayıs rejiminin en önemli dönüm noktasını oluşturdu. Bu tasfiyeyle iktidarın seçimler yoluyla yeniden sivil yönetime devredilmesine karşı olan grup gücünü büyük oranda yitirirken, askeri yönetimin geçici olmasını savunan grup yönetimi kesin biçimde ele geçirmiş oldu. 27 Mayıs Darbesinden sonra iktidarı ele geçiren ve Millî Birlik Komitesi'ni oluşturan subay kadrosu arasında siyasi bir amaç birliği yoktu. Komite içinde zamanla başlıca iki siyasi görüş biçimlendi. Birinci görüşe göre, 27 Mayıs müdahalesinin amacı demokratik sistemi yeniden kurmak, bunun için gereken hukuksal yapıyı oluşturmak, en kısa zamanda seçimleri yaparak iktidarı seçimle gelecek olan sivil yönetime devretmekle sınırlıydı. İkinci görüşe göreyse Türkiye'nin siyasi, sosyal ve ekonomik alanlarda yapısal sorunları vardı ve bunlar çözülmeden ülkede sağlıklı bir demokrasi kurulamazdı. Bu grup, iktidarın kısa sürede yapılacak seçimlerle yeniden sivillere bırakılmasını kabul etmiyor ve askeri yönetimin uzun süre daha devam etmesi gerektiğini öne sürüyordu. Darbenin 14'ler ismiyle anılan bu grubun genel fikri eğilimleri ise: mevcut siyasi organizasyonlara, kendi ifadeleri ile "statükocu-muhafazakâr" olmaları nedeniyle ülkenin büyük sorunlarına köklü çözümler getiremeyeceği yönündedir. 14'lere göre, Türkiye'nin zaman kaybetmeye tahammülü yoktu ve bundan dolayı tarafsız ve güçlü bir Millî Birlik Komitesi iktidarı, sağlık hizmetlerinin sosyalizasyonundan başlayıp, toprak reformuna kadar uzanan bir dizi reform politikasını gerçekleştirene kadar yönetimde kalmalıydı. Bu reformu yürürlüğe geçirebilmek için ise "en az" dört yıllık iktidar dönemi öngörülüyordu. Cumhuriyet Halk Partisi genel başkanı İsmet İnönü, askeri yönetimin bir an önce sona erdirilmesi ve en kısa zamanda seçimlerin yapılarak iktidarın sivil yönetime devredilmesi yönünde ağırlığını koydu. İnönü'nün bu tutumu, Millî Birlik Komitesi içinde birinci görüş yanlılarının güçlenmesini sağladı. Komite içindeki anlaşmazlıkların siyasi bir bunalıma dönüşmesi üzerine, 13 Kasım 1960'ta Millî Birlik Komitesi Başkanı Orgeneral Cemal Gürsel bir bildiri yayımlayarak Millî Birlik Komitesi'nin çalışmalarının ülkenin yüksek çıkarlarını tehlikeye düşürecek bir duruma geldiğini, bu nedenle Türk Silahlı Kuvvetleri ile Millî Birlik Komitesi üyelerinin talepleri üzerine komiteyi feshettiğini açıkladı. Yeni oluşturulan Millî Birlik Komitesi'nde ise Fazıl Akkoyunlu, Rıfat Baykal, Ahmet Er, Orhan Erkanlı, Numan Esin, Orhan Kabibay, Mustafa Kaplan, Muzaffer Karan, Münir Köseoğlu, Muzaffer Özdağ, İrfan Solmazer, Şefik Soyuyüce, Dündar Taşer ve Alparslan Türkeş'e yer verilmedi. Millî Birlik Komitesi üyesi Korgeneral Cemal Madanoğlu'nun liderliğinde yapılan bu tasfiyeler ile bu kişiler Türk Silahlı Kuvvetleri'nden de emekli edilerek çeşitli görevlerle yurt dışına sürgüne gönderildiler. 14'ler, yurt dışında sürgünde bulundukları süre içerisinde mevcut fikirlerini geliştirmeye ve pratiğe geçirme yolları aramaya devam edecekti. Ancak bu arada ikiye ayrılacak ve Türkeş'in liderliğini kabul etmeyen Orhan Kabibay, Orhan Erkanlı, İrfan Solmazer Türkiye'ye döndükten sonra 1965'te Cumhuriyet Halk Partisi'nden seçimlere katıldı. Muzaffer Karan her iki grubun da dışında kalarak Türkiye İşçi Partisi'nden meclise girdi. Alparslan Türkeş, Rıfat Baykal, Numan Esin, Muzaffer Özdağ grubunun başını çektiği diğerleri ise Cumhuriyetçi Köylü Millet Partisi'ne katıldı. Ondörtler sürgün yıllarında ülke hakkındaki düşüncelerini pratiğe geçirmek için Türkiye'ye döndükten sonra siyasal partiler yoluyla iktidar mücadelesinin daha verimli olabileceği konusunda hemfikir olmuşlardır. Nippur Nippur (günümüzde Niffer ya da Nuffar), Irak'ın güneydoğu kesiminde antik kent.Bir devlet merkezi olmamakla birlikte, Mezopotamya'nın dinsel yaşamında belirleyici bir rol oynamıştır. Sümer efsanelerine göre Tanrı Enlil (Akad dilinde Bel) bu kentte yaşamıştı. Nippur'da toplanan tanrılar meclisinin kararlarını insanlara bildiren Enlil, aynı zamanda gücün de temsilcisiydi. Bir başka inanca göre de Enlil insanı Nippur'da yaratmıştı. Ülkeyi ele geçiren her kral, Enlil'in kutsal yönetme gücüne sahip olabilmek için törenler yaparak kendini kutsamaya çalışırdı. Bu nedenle, Mezopotamya'yı hangi hanedan yönetirse yönetsin, Nippur ve kentteki Enlil Tapınağı kutsallığını korurdu. Amerikalı uzmanlar Mezopotamya'daki ilk arkeolojik kazılarını 1889-1900 arasında Nippur'da yürüttüler; 1948'de bu çalışmaya yeniden döndüler. Kentin doğusunda ortaya çıkarılan Sümer tabletleri nedeniyle bu yöreye kâtipler mahallesi adı verildi. Nippur kazıları, Sümer yazısıyla ilgili bilgilerin temel kaynağını oluşturdu. 1990'daki kazılarda Şifa Tanrıçası Bau'ya (Gula) adanmış büyük bir tapınağa rastlandı. Kentin tarih öncesine ilişkin çok az bilgi bulunmakla birlikte, MÖ 2500'de bugün yıkıntılarının kapladığı alana yayılmış olduğu ve surlarla çevrildiği sanılmaktadır. Daha sonra Ur'un 3. sülalesinin ilk kralı Ur-Nammu (MÖ 2112-2095) Enlil Tapınağı'nı bugünkü biçimine getirdi, duvarlarla çevrili bir avluda bir ziggurat ve tapınak yaptırdı. Enlil Tapınağı'yla çevresindeki duvarların üstüne daha sonraları Part yapıları kuruldu. M.S. 3. yüzyılda gerileyen kent, 12. ya da 13. yüzyılda tümüyle terk edildi. Rouen Rouen Fransa'nın kuzeybatısında bir şehirdir. Yukarı Normandiya (Fransızca: Haute-Normandie) bölgesi ve Seine-Maritime'in il merkezidir (Fransa'da 26 bölge ve 100 vilayet merkezi (valilik) bulunmaktadır). Sen nehri şehri ortasından ikiye ayırır. Rouen'nın nüfusu 116.000, merkez ilçeleriyle birlikte 417.000'dir. Rouen, Madam Bovary' nin yazarı Gustave Flaubert' in hayatını geçirip eserlerini ürettiği şehirdir. Orhan Pamuk Rouen Üniversitesi' nden Fahri Onursal doktora unvanı alırken "Mösyö Flaubert benim" başlıklı bir konuşma yapmıştır. O dönem üniversitenin rektörü Prof. Dr. Cafer Özkul idi. Üçüncü Çağ Üçüncü Çağ, J. R. R. Tolkien'in Orta Dünya evreninde bir zaman dilimidir. Orta Dünya tarihi, gerçek Dünya tarihinin kadim zamanları olarak kurgulanmıştır. Üçüncü Çağ, Númenor'un Düşüşü'nden sonra kurulan İnsanların ve Elflerin Son İttifakı tarafından Sauron'un ilk kez mağlup edilmesinden sonra başlamıştır. Bu çağın en karakteristik özelliği Elflerin zayıflamasıdır. Çağın başlangıcında Elflerin çoğu Valinor'a yelken açmıştır. Çünkü İkinci Çağ'ın sonunu getiren, Elflerin de katıldığı savaş onları zayıflatmıştı. Bununla beraber Lindon, Lothlórien ve Kuyutorman'da yaşayan Elflerin kurdukları krallıklar Üçüncü Çağ'ın sonuna kadar sürdü. Rivendell ise Elflerin ve diğer ırklardan kişilerin meşhur sığınağı oldu. Tüm çağ boyunca Elfler, diğer ırkların işlerine fazla karışmadılar ve sadece savaş zamanlarında diğerlerine yardım ettiler. Elfler bu çağda kendilerini sanatsal zevklere ve yaşadıkları topraklara hizmet etmeye vakfettiler. Sauron'un geri dönmesi ve Orta Dünya'ya tekrar hakimiyetini yayması ile Elfler kademe kademe zayıflamaya ve Orta Dünya'yı terk etmeye devam ettiler. Çağ bittiğinde, bir zamanlar çok büyük medeniyetler kurmuş olan İlkdoğanların krallıklarından geriye sadece çok küçük parçalar kalmıştı. Bu çağ aynı zamanda, Númenorean soyundan gelenlerin yönettiği Arnor ve Gondor krallıklarının yükseliş ve gerileme dönemlerini kapsar. Üçüncü çağın başında, manevî olarak aynı krallığın parçası olsalar da, Arnor ve Gondor krallıkları birbirinden ayrıldı. Kaderleri de birbirinden farklı şekillendi. Çağ, Tek Yüzük yok edilip Sauron kesin olarak yenilinceye kadar 3021 yıl devam etti. Imladris'in efendisi Elrond, Shire'lı Bilbo ve Frodo Baggins, Ak Gandalf, Lothlórien'in hanımı Galadriel en uzak batıya yola çıktıklarında Dördüncü Çağ başlamış oldu. Yüzük Kardeşliği'nin mensuplarından Samwise Gamgee, Thranduil'in oğlu Legolas, Gloin'in oğlu Gimli ise bir süre daha Orta Dünya 'da kalmaya devam etti. Kardeşliğin hayatta kalan diğer üyelerinden Aragorn yeniden kurulan birleşik krallığın tahtına oturarak uzun yıllar hükmetti. Peregrin Took ve Meriadoc Brandybuck ise özerk Shire'da yöneticilik yaptılar. Daha sonra Legolas, Peregrin Took ve Meriadoc Brandybuck ile birlikte Aragorn'un cesedini de alarak batıdaki ölümsüz topraklara göç eder ve Orta Dünya'da Yüzük Kardeşliği'nden kimse kalmamış olur. Risk (albüm) Risk Amerikalı Heavymetal grubu Megadeth' in 1999' da piyasaya çıkan sekizinci stüdyo albümüdür. Grup bu albümde tarz değişikiğine gitmiş, eski sert çizgisinden kaymıştır. Bütün şarkıların yazımı Dave Mustaine, Marty Friedman ve Bud Prager' e aittir. Kitab-Ã¼l Hiyel Vanilla Sky Vanilla Sky, 2001 çıkışlı ABD yapımı psikolojik gerilim filmidir. "Vanilla Sky", İspanyol sinemacı Alejandro Amenábar'ın 1997'de yazıp yönettiği "Abre los ojos" adlı filmin yeniden çevrimidir. Tom Cruise, Cameron Diaz ve Penélope Cruz'un başrollerini baylaştığı filmin yönetmeni Cameron Crowe'dur. Penélope Cruz 1997 tarihli filmde de rol alıyordu. Senaryosunu Alejandro Amenábar, Mateo Gil ve Cameron Crowe'un birlikte yazdıkları filmi Cameron Crowe yönetmiş, önemli rollerinde Tom Cruise, Penélope Cruz, Cameron Diaz, Kurt Russell ve Jason Lee oynamışlardır. Film Alejandro Amenábar'ın 1997'de yaptığı Aç Gözünü (Abre los ojos) adlı İspanyol filminin yeniden çevrimidir. Penélope Cruz her iki filmde de "Sofia" rolünde oynamıştı. Paul McCartney'in bu film için bestelediği aynı adlı şarkı 2002 yılında En İyi Özgün Şarkı Akademi Ödülü'ne aday gösterilmişti. Bir basın kodamanının oğlu olan David Aames (Tom Cruise), ailesinin bir trafik kazasında ölmesi üzerine babasının yayıncılık işini devralmıştır. Hayatta istediği her şeye sahip gözükmektedir. Zengin, yakışıklı ve geniş bir çevresi vardır. Bazılarının gözünde ise, şansının ve servetinin farkında bile olmayan şımarık bir playboy'dur. Bütün bu göz kamaştırıcı yaşantıya rağmen, yine de hayatında bir şeylerin eksik olduğunu hisseder. David arkadaşı Brian (Jason Lee)'ın bir partiye getirdiği Sofia (Penélope Cruz) adlı kıza âşık olur. İlişkilerini sürdürürlerken eski aşığı Julie (Cameron Diaz)'nin gözleri devamlı üzerlerindedir. Geçirdiği ağır bir trafik kazası sonucunda yüzü ileri derecede deforme olan David, bir seri ciddi estetik ameliyat geçirir. Bir maske takarak dolaşan David, gördüğü rüyalar gerçek olurken, gerçek sandığı şeyler ise kabusa dönüşürken asıl gerçeği aramak için bir mücadele içine girer. Filmin Soundtrack Albümünde şu parçalar yer alıyor; Karayolu kapasitesi Karayolu kapasitesi, hakim yol, trafik ve kontrol koşulları altında, verilen bir zaman dilimi içinde, yol platformu, uniform bir şerit kesimi veya bir noktadan makul şekilde geçebilecek taşıt/insan/diğer yol kullanıcılarının maksimum miktarını göstermektedir. Bu genel tanımdan sonra taşıt kapasitesi hakim yol, trafik ve kontrol koşulları altında, özel bir zaman süresince belli bir noktadan makul şekilde geçebilecek taşıtların maksimum sayısı olarak tanımlanır. Benzer şekilde; insan kapasitesi, hakim koşullarda, özel bir zaman diliminde verilen bir noktadan geçebilecek kişilerin maksimum sayısıdır. İnsan kapasitesi, genel olarak toplutaşıma hizmetleri, taşıt şeritlerinin yüksek oranda yayalarca işgal edilmesi ve yaya alanlarının değerlendirilmesinde kullanılır. Hakim yol, trafik ve kontrol koşulları, kapasite analizi yapılan herhangi bir karayolu kesimi için makul ölçüde uniform olmalıdır. Hakim koşullardaki herhangi bir değişim yolun kapasitesini doğal olarak değiştirecektir. Kapasite analizi uniform trafik, yol ve kontrol koşulları altındaki bir yolun kavşakları (örneğin sinyalize kavşaklar gibi) veya kesimlerini inceler. Bu koşullar kapasiteyi tespit ederken hakim koşulları farklı olan kesimler için farklı kapasite değerleri elde edilebilir. Kaynak:KeKa Battlefield 2142 Battlefield: 2142 (kısaca BF 2142), Digital Illusions CE tarafından geliştirilmiş ve Electronic Arts oyun şirketi tarafından 2006 yılında Kuzey Amerika'da, 2007 yılında ise Avrupa’da, daha sonraki günlerde ise dünyanın geri kalanında piyasaya dağıtılmış birinci şahıs nişancı türü video oyunudur. Geleceği ve kurgusal olayları bilimkurgu tarzında konu almaktadır. Uzay aracı, ışın tüfekleri, yürüyen dev robot gibi kurgusal araçlar içermektedir. 2142 yılında başlayan yeni buzul çağı, Kuzey Kutbu’nu kuşatmaktadır. Dünya'daki doğal kaynaklar azalmaktadır ve bu yüzden ülkeler arası krizler yaşanmaktadır. Birleşmiş Milletler dağılmıştır ve yeni siyasi kutuplaşmalar için zemin hazırlanmıştır. Rusya’nın önderliğinde Pan Asya Koalisyonu (PAC) oluşturulur, Avrupa ise Avrupa Birliği (EU) ile birlik olur. Pan Asya Koalisyonu ve Avrupa Birliği yaşanılabilecek yeni yerler elde edebilmek için güneye, yani Afrika'ya göç eder ve bu sırada savaş çıkar. Bu yeni savaş, geçmişte yaşanan tüm savaşlaran farklıdır çünkü teknoloji ileri seviyededir. Dünya'da yaşama elverişli olan en uygun yer Afrika'dır ve o bölgede yaşayan siyahi halklar çoktan yok olmuşlardır. Pan Asya Koalisyonu, Avrupa Birliği’ni daha çabuk mağlup edip Afrika’yı ele geçirebilmek için Orta Avrupa ve Doğu Avrupa’yı da işgal eder, öyle ki Berlin’e kadar ilerlemişlerdir... "Battlefield: 2142", "Battlefield" oyunlarının en ayrıntılı ve karmaşık olanıdır. Oyunda Avrupa Birliği (EU) ve Pan Asya Koalisyonu (PAC) isimli iki takım bulunmaktadır. Bu iki takım en son teknoloji silahları ve zırhlı araçları kullanmakta. "Battlefield: 2142", 2007 yılında çıkan en iyi online oyunlar arasına girmiştir. "Battlefield 2"’de kullanılmış olan Refractor Engine 2.0 oyun motorunu kullanmaktadır ve grafikler biraz daha geliştirilmiştir. Oyunda 10 harita bulunmaktadır. "Northern Strike" genişleme paketi ile 14 tane, 1.40, 1.50 ve 1.51 sürümleriyle birlikte ise toplam 17 harita bulunmaktadır. Oyunun sonradan çıkarılan "Northern Strike" genişleme paketi, oyuna görevli oynanış seçeneği sunmaktadır. "Battlefield: 2142"’de rütbe sistemi güçlendirilmiştir. Oyunda rütbe atladıkça açılan puanlar size yeni silahlar ve donanımlar alma şansı sunmaktadır. Düşman askerlerini bıçaklayarak öldürerek ayrı bir madalya alınabilmektedir. Oyunda 4 çeşit asker sınıfı bulunmakta. "Battlefield: 2142" şu özellikler ile özetlenebilir: Oyunda 4 çeşit asker sınıfı vardır. Gelişip yeni yetenekler kazandıkça ve silah kilitleri açıldıkça bu asker sınıflarında canlandırdığımız karakterimizin kullandığı ekipmanların sayısını arttırabilmekteyiz. Asker sınıfları şunlardır: Oyunda iki tür savaş modu bulunmakta: "Conquest" ve "Titan". Oyunun tek oyunculu ("singleplayer") ve çok oyunculu ("multiplayer") modlarında bu savaş türlerinden biri seçilebilmekte. "Battlefield: 2142"’nin çok oyunculu ("multiplayer") modunda sunucular üzerinden oynanan demosu mevcuttur. Demo sürümde sadece "Sidi Power Plant" haritası vardır. Demo sürüm sınırlı olduğu için seviye atlanılamamakta ve silah kilitleri açılmamaktadır. Battlefield: 2142: Northern Strike, "Battlefield 2142"’nin genişleme paketidir. 8 Mart 2007 tarihinde çıkmıştır. "Northern Strike"’ın konusu 2145 yılında Rusya’nın Kuzey ve Orta Avrupa’yı tekrar işgal etmesi ve Avrupa’nın topraklarını geri almak için Rusya’ya karşı saldırıya geçmesidir. Bu genişleme paketi ile 3 yeni harita oyuna eklenmiştir. Jade Raymond Jade Raymond (d. 28 Ağustos 1975 Montreal, Kanada), en büyük eseri Assassin's Creed olan Kanadalı oyun yapımcısı. Bilgisayar mühendisliği mezunudur. Üniversiteden ayrıldıktan sonra Sony'de oyun yapımcılığına başlamıştır. Günde 10 saat EverQuest oynadığını söyler. McGill Üniversitesi'nde okudu. Daha sonra EA Games'te Sims için çalıştı. En sonunda Ubisoft Montreal Studiolarında işe başladı.20 Ekim 2014 tarihinde Ubisoft Montreal'daki görevinden ayrıldı. Kendini %25 Çinli, %25 Avustralyalı, %50 Kanadalı olarak tanımlar. Assassin's Creed 2'de yardımcı yapımcı olarak görev yapmıştır. İspanyol Komünist Partisi İspanya Komünist Partisi ya da İspanyol Komünist Partisi (isp: Partido Comunista de España, PCE), İspanya'daki üçüncü büyük ulusal partidir. Izquierda Unida (Birleşik Sol) koalisyonunun en büyük partisidir ve İspanya'nın en büyük işçi sendikası olan İşçi Komisyonları (CC.OO) üzerinde etkilidir. PCE'nin gençlik örgütü İspanya Genç Komünistler Birliği'dir (Unión de Juventudes Comunistas de España). PCE "Mundo Obrero" (İşçi Dünyası) adlı aylık yayını yayınlamaktadır. İspanya'daki ilk komünist partisi, İspanyol Komünist Partisi, İspanyol Sosyalist İşçi Partisi'nin gençlik kolu olan Genç Sosyalistler Federasyonu'ndan (Federación de Juventudes Socialistas) kaynaklanmıştır. İspanyol Komünist Partisi, 15 Nisan 1920'de kuruldu." El Comunista" gazetesini yayınlamaya başladı. İspanyol İşçi Komünist Partisi (Partido Comunista Obrero Español, PCOE) 13 Nisan 1921'de, PSOE'yi (İspanyol Sosyalist İşçi Partisi) Komintern'e katılmaya ikna etmeye çalışan "terceristas" grubu tarafından kuruldu. PSOE, 3. Enternasyonal yerine Viyana Enternasyonal'ine katılma kararı aldıktan sonra, terceristas grubu partiden ayrıldı ve PCOE'yi kurdu. İspanya Komünist Partisi (Partido Comunista de España) 14 Kasım Kasım 1921'de İspanyol Komünist Partisi ve İspanyol İşçi Komünist Partisi'nin birleşmesi yoluyla kuruldu. Birleşik PCE, Komintern'e üye oldu. PCE'nin ilk kongresi Sevilla'da Mart 1922'de gerçekleşti. İlk günlerinde PCE, Miguel Primo de Rivera diktatörlüğünün (1923-1930) ağır baskısına maruz kaldı. Bir dizi parti içi çatışmalardan sonra, Moskova yanlısı yönetim baskın çıktı ve parti çizgisini belirlemeye başladı. Katalan-Balearik Komünist Federasyonu (FCCB) 1930 yılında partiden koptu. FCCB Uluslararası Sağ Muhalefetle birleşti ve daha sonra İşçi Köylü Bloku'nun (BOC) temelini oluşturdu. Bu nedenlerle PCE, İkinci İspanyol Cumhuriyeti 1931 yılında ilan edildiğinde oldukça güçten düşmüş durumdaydı. 3 Aralık 1993'te Cayetano Bolívar Escribano ilk PCE üyesi parlamenter olarak parlamentoya seçildi. Bolívar seçim döneminde hapisteydi ve seçildikten sonra parlamenter görevini yerine getirmesi için serbest bırakıldı. PCE, Cumhuriyet'in ilk yıllarında küçük bir partiydi, ta ki komünistlerin içinde başlıca parti olduğu Halk Cephesi 1936'da zafer elde edinceye ve aynı yılın Temmuz ayında İspanya İç Savaşı patlak verinceye kadar. José Díaz ve Dolores Ibárruri (La Pasionaria olarak anılırdı) tarafından yönetilen PCE, Cumhuriyetçi güçlerin ve Halk Cephesi hükümetinin zaferi için kararlı biçimde çalıştı. Ancak parti Cumhuriyetçi birliği bozan sol-maceracı akımlardan endişe duyuyordu. Komünistler ayrıca Barselona'daki 1937 Mayıs'ındaki Anarşistlerin ve POUM militanlarının ayaklanmalarının sert biçimde ezildiği olayların baş sorumlusu olarak görülüyordu. PCE böylece cumhuriyetçi hükûmeti onu halkın gözünden düşürebilecek din adamlarına ve soylulara karşı kontrolsüz kıyımlara girişen muhalif unsunlardan kurtardı. İyi örülmüş ve sıkı disiplinli bir organizasyon olarak PCE, 30 000 üyeden kısa zamanda 100 000 üyeye ulaştı. Parti ayrıca Uluslararası Kızıl Yardım'ın İspanyol şubesini açmayı da başardı. Bu organizasyon Cumhuriyetçi davaya kayda değer bir katkı yaptı. 1936 yılında Katalonya'daki özel politik durumdan dolayı, Partit Comunista Katalunya (PCE'nin Katalan seksiyonu) partiden ayrıldı ve diğer sosyalist gruplarla birleşerek Partit Socialista Unificat de Catalunya'yı oluşturdu. PCE bundan sonra Katalonya'da bir örgüte sahip değildi, ancak varlığı bu bölgesel partiye dayanıyordu. Bu düzenleme İspanya'daki birçok komünist grupların ayrışmasına örnek oldu. Türkiye'deki illerin gelişmişlik düzeyleri "Türkiye'deki illerin gelişmişlik düzeyleri", Devlet Planlama Teşkilatı’nın sosyo-ekonomik gelişmişlik kriterlerine göre belirlenen endekslerdir. 2011 yılı için illerin Sosyo-Ekonomik Gelişmişlik Sıralaması şöyledir: "Not: Tabloların üst kısmında bulunan tuşu, ilgili sütuna göre sıralama yapmaktadır." Sosyo-ekonomik gelişmişlik Lebuinus Aziz Lebuinus (diğer bilinen isimleriyle Lebuin, Lebwin, Liefwin(e)), Frizler'in apostolu ve Deventer'in koruyucu azizidir. İngiltere'de Anglo-Sakson bir ailenin çocuğu olarak dünyaya geldi ve 775'te Deventer'de öldü. Lebuinus Ripon'daki Wilfrid manastırında bir kişilikti. Aziz Bonafice, Aziz Willibrord ve diğer ünlü İngiliz misyonerlerden etkilenerek yaşamını Almanlar'ın Hristiyanlaştırılmasına adadı. Papaz olarak atandıktan sonra 754 yılında Utrecht'e gitti. Burada kendisini vekaleten psikoposluk görevini yürüten Aziz Gregory karşıladı, onu Westfalya'ya komşu Overijssel'e gönderdi. Bölgedeki kabilelere vaazlar verdi ve Ijssel'in batı yakasındaki Wilp'e küçük bir şapel kurdu. Saygı değer kişiliği sayesinde soyluların da aralarında bulunduğu birçok kişiyi Hristiyanlığa kazandırdı ve kısa bir süre içinde nehrin doğu yakasındaki Deventer'de büyük bir kilise kurma ihtiyacı doğdu. Fakat onun bu başarısı paganların ona düşman olmasına neden oldu. Din değiştirmedeki başarısını büyüye bağlayarak Hristiyan karşıtı Saksonlar'la işbirliğine gittiler ve kiliseyi yakarak inananları dağıttılar. Hayatını zorlukla kurtardıktan sonra, Weser yakınlarındaki Marclo'da Sakson ulusal toplantısında Hristiyanlığın sesini duyurmaya karar verdi. Burada Sakson tanrılarının yetersizliğini dile getirdi ve eğer Hristiyan olmazlarsa güçlü kral tarafından ezilme tehditi altında oldukarı konusunda onları uyardı. Bu toplantı sonucunda belli bölgelerde özgürce dinini duyurmasına izin verildi. Frizland'a dönüşünün ertesinde Deventer'de yakılan kiliseyi tekrar kurdu. 776 yılından önce öldüğü kesindir. Zira bu yıl tekrar saldırarak kiliseyi yakan Saksonlar uzun aramalara rağmen onun cesedini bulamamıştır. Cesedi daha sonra kiliseyi tekrar kuran Aziz Ludger tarafından bulunmuştur. Gelişmişlik sırasına göre Türkiye'nin il merkezleri listesi 2004 yılı Devlet Planlama Teşkilatı kaynaklarında gelişmişlik sırasına göre il merkezleri: Sunucu Delta Libra Delta Librae (δ Lib / δ Librae) Libra Takım Yıldızı'nda bir yıldızdır. Ayrıca geleneksel ismi Zuben el Akribi dir. Diğer geleneksel adı, Akatça' da Mulu-lizi, ve anlamı "Ateşin Adamı" dır. TC-ANA TC-ANA (Tango Charlie - Alpha November Alpha), Türkiye cumhurbaşkanı için tahsis edilmiş özel yolcu ucağı. TC-ANA Airbus A 319-115X CJ tipi bölgesel jet sınıfı bir uçaktır. 2005 yılında İtalya Hava Kuvvetleri'nden satın alındı. İçerisi bir business jet şeklinde döşenen yolcu uçağı daha sonra Türk bayrağı şeklinde boyandı. Kuyruk dümeni kırmızı renge boyanıp ay ve yıldız yerleştirildi. Gövde kuyruktan buruna doğru giderek incelen kırmızı renge boyanmıştır. Doğan Hatipoğlu Doğan Hatipoğlu (d. 1951, Abazlı, Bala, Ankara, Türkiye). Türk bürokrat. Ankara Üniversitesi Siyasal Bilgiler Fakültesi mezunudur. Sırasıyla, Diyarbakır'da maiyet memurluğu, Sivrihisar, Bulancak, Doğubayazıt kaymakamlıkları, mülkiye müfettişliği, Ağrı ve Diyarbakır valiliklerinde bulunmuştur. Hâlen merkez valisi olarak görev yapmaktadır. TC-ATA TC-ATA (Tango Charlie - Alpha Tango Alpha), Türk Hava Kuvvetleri tarafından başbakanlığın emrinde kullanılması için tahsis edilmiş VIP Business jet uçağı. Gulfstream Aerospace Gulfstream IV model jettir. Bu uçağın en önemli özelliği 7815 km uzunluğunda menzile sahip olmasıdır. TC-ATA beyaz gövde üzerinde kuyruktan buruna kadar uzanan, burunda birleşen kırmızı renkte 3 hat ile boyanmıştır. Leyla Tavşanoğlu Leyla Tavşanoğlu, (d. 8 Ağustos 1948). Türk gazeteci. Özellikle "Cumhuriyet" gazetesinde yayımlanan röportajlarıyla ilgi çekmektedir. Eski milletvekillerinden Selim Ragıp Emeç'in kızı ve 7 Mart 1990'da suikast sonucu öldürülen gazeteci Çetin Emeç'in kardeşidir. Île-de-France (bölge) Île-de-France [], Fransa'nın ortakuzey kesiminde, 26 bölgesinden biri. Essonne, Hauts-de-Seine, Paris, Seine-Saint-Denis, Seine-et-Marne, Val-de-Marne, Val-d'Oise, Yvelines illerini ("département") kapsar ve kabaca tarihsel Île-de-France bölgesiyle çakışır. Yüzölçümü 12.011 km²'dir. Geçmişte Paris ve çevresindeki topraklar için kullanılan ve France (Fransa) adının kökeni olan Francia adı, Merovenjler döneminde (476-750) Ren ve Sen ırmakları arasında kalan bölgeyi kapsayan bir anlam kazandı. Karolenjler döneminde Aisne, Oise ve Sen, 10. ve 11. yüzyıllarda ise Sen, Marne, Beuvronne, Oise ve Nonette ırmaklarının çevrelediği topraklara denk düşüyordu. Ortaçağda genellikle ırmaklarla çevrili alan anlamına gelen "Île" sözcüğü France adıyla birlikte 1387'den sonra kullanılmaya başladı. 16. yüzyılda oluşturulan Île-de-France valiliği, 18. yüzyılda Paris ve Soissons yönetim birimlerine ("généralité" ya da "intendance") ayrıldı. Fransız Devrimi döneminde de illere bölündü. Île-de-France Paris Havzası içinde yer alır. Doğusunda kalker oluşumlu kayalıklar yükselir. Nüfus yoğunluğu son derece yüksektir. Île-de-France, Avrupa Birliği sınırları içinde, İngiltere, Kuzey Ren-Vestfalya ve Bavyera'dan sonra en yüksek nüfus yoğunluğuna sahip 4. yönetim birimidir. 1850-1950 arasında Fransa'nın çoğu bölgesinde nüfus azalırken, iç göçlerin çekim merkezi olan Paris'in nüfusu dört kattan fazla arttı. Paris'in nüfus fazlasını azaltmak amacıyla hükümetin aldığı önlemler sonucunda göçler çevre yörelere kaydı; böylece kentin nüfus artış hızı ulusal ortalamanın altına düştü. Sonraki yıllarda Essonne, Seine-et-Marne, Yvelines ve Val-d'Oise illeri Paris ilindeki nüfusun bir bölümünü çekince, Paris'in nüfusu 1968-1982 arasında % 19'luk bir azalma gösterdi. Aynı dönemde Hauts-de-Seine, Seine-Saint-Denis ve Val-de-Marne illeri eski nüfus düzeyinde kaldı ya da çok az büyüdü. Île-de-France sınırları içindeki 1.281 mahallenin 800'den fazlası Paris'e yakın olmasına karşın hala kırsal alan olarak nitelendirilmektedir. Seine-et-Marne, Val-d'Oise ve Yvelines illeri dışında tarımsal etkinlik yok denecek kadar azdır. Seine-et-Marne'de tarım ileri düzeyde makineleşmiştir ve işgücünün yalnızca küçük bir bölümü bu kesimde çalışır. 1962'den bu yana Paris metropoliten alanındaki tüketim malları sektöründe çalışan işçi sayısının azalmasına karşın, sanayi oldukça gelişmiştir . Işıl Özgentürk Zeynep Işıl Özgentürk (d. 19 Eylül 1948, Gaziantep), Türk senarist, yönetmen, oyun ve köşe yazarı. İstanbul Üniversitesi İktisat Fakültesi mezunudur. Özgentürk, "Cumhuriyet" gazetesinde "Sanata Bakış" adlı köşenin yazarıdır. Ayrıca, Kadıköy Belediyesi Aile Danışma Merkezi'ne bağlı film atölyesinin yönetmenidir. Yönetmen Ali Özgentürk'ün eşidir. Altın Post Altın Post ya da Altın Pösteki (Yunanca: Χρυσόμαλλον Δέρας; ), Yunan mitolojisinde zenginliği ve iktidarı sembolize eden postun adıdır. Yason ve Altın Post hikâyesi Koç takım yıldızıyla ilişkilendirilir. Phrixus ve kız kardeşi Helle, Boeotya Kralı Athamas'ın çocuklarıdır. Karısı Nephele öldükten sonra üvey anneleri Ino çocuklara tahammül edemez ve tuzak kurarak tarlalara zararlı maddeler döktürüp ürünlerin zarar görmesini sağlar. Kral bu beladan nasıl kurtulacağını sordurmak için danışmanlarını Delphi'ye kutsal rahiplere gönderir. Kraliçe danışmanlara rüşvet vererek çocukların kurban edilmesi yanıtını krala vermelerini sağlar. Kral Athamas çocuklarını kurban etme konusunda tereddüte düşer fakat rahip danışmanlar kurban konusunda ısrar ederler. Çocuklarını kurban etmek üzere yakınlardaki dağa götürür, bu arada olup biteni cennetten seyreden öz anneleri Nephele tanrılardan çocuklarını korumak için altın postlu bir koç kurban (Aries) yollamalarını diler. Koç onları almaya gelir ve sırtına alarak Asya'ya (Anadolu) doğru uçmaya başlar. Ne yazık ki Çanakkale Boğazı'nın üzerine geldiklerinde küçük kız Helle aşağıya düşer. Antik Yunanistan'da Çanakkale Boğazı'nın "Hellespont" olarak adlandırılmasının sebebi bu mittir. Phrixus yoluna devam eder, koç onu güvenli Kolkhis diyarında bırakır. Phrixus koçu Zeus'a kurban ederek koçun altın postunu Lazların Kralı Güneş Tanrısı'nın oğlu Aietes'e sunar. Aietes de Altın Post'u Ares Korusu'ndaki kutsal bir meşe ağacına asar. Post ağacı saran ve hiç uyumayan devasa Kolkhis Ejderhası tarafından korunmaktadır. Kendilerine Argonotlar denilen aralarında Herakles(Herkül), Orpheus, Aşil'in babası Peleus'un da bulunduğu bir grup cesur genç ve liderleri Yason, gemi ustası Argos'un yaptığı ellibeş kürekli bir gemiyle bu postu ele geçirmek için Kolkhis ülkesine doğru yola çıkarlar. Bu postun bulunduğu yer olarak adı geçen Kolhis, Karadeniz'in Doğu kıyılarındaki tarihsel olarak Lazların yaşadığı bölge Kolha'dır. Uzun ve çok zor bir yolculuktan sonra Ayet’in güçlü ve zengin krallığına varırlar. Kral, Yunan kahramanları öfkeyle karşılar ve gelmelerinin nedenini öğrenir. Ayet, Yason’un şartlarını yerine getirmesi halinde “Altın Post”u Yunanlara vermeye karar verir. Yason önce ateş püskürten boğalara boyun eğdirecek, başlarına boyunduruk geçirecek ve büyük bir tarlayı sürecektir. Sonra Yason’un bir ejderhanın dişlerini toprağa ekmesi ve bu dişlerden çıkacak savaşçıları yenmesi gerekecektir. Yunanlar ancak bundan sonra “Altın Post”u alabileceklerdir. Bu şartları, Ayet’in dışında kimsenin yerine getirmesi mümkün değildir. Bundan dolayı Kral, Yason’un öleceğinden emindir. Kralın kızı Medea’nın yardımı olmasa, Yunanların liderinin, Ayet’in şartlarını yerine getiremeyeceği açıktır. Kralın kızı, ilk görüşte Yason’a âşık olmuş ve ona yardım etmeye karar vermiştir. Medeia bir büyücüdür Yason'a, Prometheus'un kanlarından biten Colchicum bitkisinden büyülü bir merhem hazırlar. Bu merhemi süren bedene silah işlemez gün boyunca ne yaralanır ne ölür. Ejderhanın dişlerini toprağa ektikten sonra topraktan çıkacak adamların aralarına bir taş attığında kendi aralarında kavgaya tutuşup birbirlerini öldüreceklerini de Yason'a Medea söyler. Onun yardımıyla Yason kralın şartlarını yerine getirir ve Aietes’ten Altın Post'u ister. Kral, Yunanlara kimin yardım ettiğini hemen anlar ve Altın Post'u vermeyeceğini açıklar. Bunun üzerine Yason, postu çalmaya karar verir. Ne var ki Medea’nın yardımı olmadan bunu gerçekleştirmesi olanaksızdır. Kralın kızı, postu bekleyen korkunç ejderhayı uyutur ve Yunanlar Altın Post'u ele geçirmeyi başarırlar. Hızla gemilerine binerler ve ülkeleri Yunanistan’a doğru kaçarlar. Medea da Yason’la birlikte gider. Aietes, postun çalındığı ve kızının kaçtığını öğrenir öğrenmez, hemen ordusunu toplar ve Yunanların peşine salar, ama askerler Altın Post'u geri almayı başaramazlar. Yason ve Medeia Altın Postla birlikte İolkos'a dönerler. Pilot balina Pilot balinalar; gri, kahverengi veya siyah renkelere sahiptirler. Göç etmeyen alt türler daha koyu bir renktedir. Erkeklerin boyu 8,5 metre, dişilerin boyu ise 6 metreye varabilir. Ağırlıkları erkek bireyler için azami 3,5 ton, dişiler için ise 2,5 tondur. Kafası köşeli ve dar bir yapıdadır. Ağzı küçüktür. Boğazı ve alt kısmı diğer yerlerinden daha açıktır. Üst çenesinde 13, alt çenesinde 8 diş bulunur. Pilot balinaların ana besini mürekkep balığıdır. Bu besini bulamadığı zamanlarda daha küçük balıklarla beslenir. Beslenme gibi bir sorunu yoktur. İhtiyacını bir şekilde giderir. Pilot balinalar dondurucu bir soğukluğa sahip suları tercih ederler veya sıcaklığın 0-25 °C olduğu sularda yüzerler. Bunlar da genelde okyanuslardır. Beslenmek için sığ suları tercih ederler. Yaz aylarında Batı Kanada'ya göç ederler. Tipik bir pilot balina sürüsü 50 - 100 bireyden oluşur. Akrobatik değillerdir. Yüzeyde durmaya ve yavaş yüzmeye dikkat ederler. Kendi aralarında iletişim kurmak için çıkarttıkları sesler vardır. Balıkçılar bu balina türünü su altında ringa bulmak amacıyla kullanırlardı. Bu yüzden bu balinaya "pilot balina" adını verdiler. Pilot balinaların güçlü sosyal bağları vardır. Grubun bir üyesi herhangi bir nedenden dolayı yaralanır veya hastalanırsa diğerleri onu korumak için çevresini sararlar. Adeta etten bir duvar örerler. Pilot balinaların yaşam süreleri 40-50 yıl arasında değişir. Balinalar göç esnasında liderlerini takip ederler. Bu sayede bireyler sürüden ayrılmaz. 1888 yılında 100 tane pilot balina yakalanmış ve avlanmaları bugüne kadar süregelmiştir. Kıyılara yakın olduklarından dolayı yakalanmaları oldukça kolaydır. İnsanlar yüzyıllardır bu türü avlamak için Kuzey Atlantik'te ava çıkmışlardır. 1936-1978 yılları arasında yılda ortalama 1552 tane pilot balina avlanmıştır. 1941 yılında beklenmedik bir şekilde Faroe Adaları'nda 4325 adet pilot balina yakalanmıştır. Tüm protestolara rağmen Faroe Adaları'daki avlanma devam etmekte ve denizlerde hala kan akmaktadır. Bu avın yapılma sebebi yöresel bir yemek olan Grind Og Spik yemeğini yapmak içindir. Kelebek ve Dalgıç Dalgıç ve Kelebek, Amerikalı yapımcı Julian Schnabel tarafından çekilen, 23 Mayıs 2007'de gösterime başlayan Fransız filmi. 2007 Cannes Film Festivali'nde mizansen ödülü kazandı. Film, "Elle" dergisi editörü Jean-Dominique Bauby'nin (okunuşu: "Jan Dominik Bobi") gerçek hayat hikâyesinden alınmıştır. Bauby kendine geldiğinde, hiçbir uzvunu kıpırdatamadığını fark eder. Locked-in adı verilen felç hastalığına tutulmuştur. Konuşamamakta, yardım olmadan nefes alamamaktadır. Kıpırdatabildiği tek organı, sol göz kapağıdır. Bu sayede basit sorulara evet-hayır karşılıkları verebilir. Bu, dış dünyayla tek bağlantısıdır. Bir konuşma terapisti, Bauby'nin daha etkin iletişim kurabilmesi için, harfleri Fransızcadaki kullanılma sıklığına göre sıralar ("E, L, A, O, I, N, S, D, vs.") ve yüksek sesle okur. Doğru harfe geldiğinde Bauby göz kırpmakta ve bir sonraki harfe geçilmektedir. Bu yöntemi kullanarak Bauby filmle aynı addaki kitabı yazar. Filmin önemli bir kısmı, Bauby'nin bakış açısından çekilmiştir. Öyle ki, Bauby sorulara cevap vermek için gözünü kırptığında, perde kısa süre kararmaktadır. Filmin adı, Bauby'nin kendi bedeninde hapsolmasını ve özgürlük çabasını simgelemektedir. Söz konusu dalgıç, sünger avcılarının kullandığına benzer eski tip, metal bir dalgıç elbisesi giymektedir. Bauby, rüyalarında kendisini, bedenini simgeleyen bu elbisenin içinde görmektedir. Hareket edememekte, elbise ile birlikte derinliklere batmaktadır. Bağırır, çırpınır, ancak kimse sesini duyamaz. Kelebek ise özgürlüğün, bedeni durmuş bir insanın içinde yaşamaya devam eden insanlığın simgesidir. Kitabı yazmak için göz kırpması, kelebeğin uçmak için kanatlarını çırpmasına benzemektedir. Schnabel, yapımcı şirketin filmin İngilizce çekilmesi yönündeki baskılarına direndi. İngilizcenin, kitapta kullanılan karmaşık Fransızcayı yansıtamayacağını düşünüyordu. Filmi daha iyi çekebilmek için Fransızca öğrendi. Başlangıçta Bauby'yi Johnny Depp'in oynaması düşünülüyordu. Ancak programının filmiyle çakışması nedeniyle Depp bu projeden çekildi. Kazandıkları AdaylÄ±klar Kelebek ve Dalgıç Giysisi Kelebek ve Dalgıç Giysisi, Fransız yazar, Elle dergisi editörü Jean-Dominique Bauby (okunuşu: "jan dominik bobi") tarafından yazılan öz yaşam öyküsü. Bauby, hayatını locked-in sendromu adı verilen felç hastalığına yakalanması sonrasından geçmişe bakarak anlatır. Hastalık sonucu Bauby, hareket ettiremediği bedeninin içinde hapis kalmıştır - kitabın adındaki "dalgıç giysisi" simgesi bu durumdan kaynaklanır. Bauby, hareket ettirebildiği tek organı olan sol göz kapağını kırparak, kitabı yazdırmıştır. Bir dil terapisti, Fransızcadaki harfleri kullanım sıklığına göre sıralayarak (E, L, A, O, I, N, S, D, vs.) okumuş, Bauby, söylemek istediği harf gelince göz kırparak karşılık vermiştir. Bu yolla kitabın yazılması için Bauby'nin yaklaşık 200.000 kez göz kırptığı tahmin edilmektedir. Bir kelimenin ortalama yazılma süresi 2 dakika almıştır. Kitap, bir locked-in hastasının günlük hayattaki deneyimlerini (plajda ailesiyle top oynamak, yıkanmak, ziyaretçi karşılamak) anlattığı gibi hastalık öncesi hatıralarından da bahseder. Kitap ilk olarak Mart 1997'de yayımlandı. Çok olumlu eleştiriler aldı ve ilk haftada 150.000 sattı. Kitabın basılmasından on gün sonra Bauby, zaattüre nedeniyle vefat etti. Kitap, 2007 yılında Julian Schnabel tarafından filme aktarıldı. Dalgıç ve Kelebek (film) İngilizce ve Fransızca Vikipedi YÃ¼cel Kop Yücel Kop, (d.1963) Türk atletizm antrenörü. Süreyya Ayhan'ın antrenörü olarak tanınan Yücel Kop, Gaziantep'te yaşadığı dönemde bir yarışmada Süreyya Ayhan'ı fark ederek çalıştırmaya başlamıştır. Süreyya Ayhan'ın Kahramanmaraş Spor Akademisi'ni kazanmasından sonra, profesyonel olarak çalışmaları hızlandırarak, 2002'de Münih'te yapılan 18. Avrupa Atletizim Şampiyonası'nda 1500 metrede Avrupa Şampiyonluğu'na taşımıştır. 13 yaşında tanıştığı ve antrenörü olduğu Süreyya Ayhan ile 17 Şubat 2004 tarihinde New Mexico eyaletinin Albuquerque kentinde ikinci evliliğini yapmıştır. 20 Şubat 2003'te boşandığı ve 30 Mayıs 2005'te Susurluk'ta vefat eden öğretmen eşi Süheyla Kop'tan Savaş ve Yaprak isimli iki çocuğu bulunmaktadır. TatlÄ± Budala Tatlı Budala 1968 ABD yapımı komedi filmidir. Özgün adı The Party dir.Yapımcılığını ve yönetmenliğini Blake Edwards 'ın üstlendiği filmin senaryosunu da kendi hikâyesinden Edwards yazmıştır. Filmin başrollerinde Peter Sellers ve Claudine Longet oynamışlardır. Film Hollywood'da tutunmaya çalışan önemsiz bir Hint aktörün (Peter Sellers) yaptığı sakarlıklar sonunda setten kovulurken, bir yanlışlık sonucunda isminin ünlü bir yapımcının vereceği partinin davet listesine yazılması ile başlar. Kazara davet edildiği partiye katılan aktörün partide nasıl bir tahribat yaratacağını tahmin etmek güç değildir. Blake Edwards bu "burlesk" filmi ile sessiz sinema döneminin slapstick tarzı komedi filmlerini 1960'ların sinemasına uyarlayarak tekrar canlandırmıştır. Aynı şeyi Avrupa Sinemasında da Jacques Tati yapmıştı. Hemen hemen tek bir mekanda geçen filmde zıtlıkların çatışmasından doğan güldürü ögeleri (Doğulu, saf, iyi niyetli Bakshi ile makineleşmiş refah ülkesinin varlıklı, üst sınıftan insanları arasındaki zıtlıklar, iletişimsizlik ve yabancılaşma) birikerek arka arkaya patlayan "gag" (gülüt)'lere dönüşür ve tek dakikası bile sıkıcı olmayan bu mütevazı başyapıtı oluşturur. Filmin büyük bir bölümü doğaçlama olarak çekilmiştir, zaten senaryo sadece 56 sayfaydı. Önemsiz bir Hint aktör olan Hrundi V. Bakshi (Peter Sellers) yaptığı sakarlıklar sonucunda figüran olarak rol aldığı bir filmi mahveder ve setten kovulur. İsmi üst yönetime bildirilirken yanlışlıkla ünlülerin davetli olduğu görkemli bir Hollywood partisinin davet listesine yazılır. Hem İngilizcesinin çok yeterli olmayışı, hem de sakarlığı partinin altını üstüne getirmesine yetecektir. Filmde kullanılan müzik parçaları şunlardır: Ahmed Barusso Ahmed Apimah Barusso (d. 26 Aralık 1984), Ganalı futbolcudur. İtalya'da Manfredonia, Rimini ve Roma kulüplerinde forma giydi. Gana millî futbol takımı ile birlikte 2008 Afrika Uluslar Kupası'nda mücadele eden Barusso'nun İtalya kariyeri 18 yaşında Manfredonia'da başladı. 3 yıl formasını giydiği Manfredonia'da 2 şampiyonluk yaşayan Barusso, 2006-2007 sezonunda Serie B ekiplerinden Rimini'ye transfer oldu. Rimini'de oynadığı futbolla Serie A kulüplerinin transfer listesine giren Barusso, sezon başında AS Roma kulübüyle sözleşme imzaladı. 31 Ocak 2008 tarihinde ise kiralık olarak Galatasaray takımına transfer oldu. 1.85 boyundaki Barusso, orta sahada görev yapıyor. Galatasaray'daki tek golünü UEFA kupasında B. Leverkusen'e karşı atmıştır. Galatasaray uzatma opsiyonunu kullanmadı ve eski kulübü olan Roma'ya geri döndü. Fakat her sene farklı bir kulübe kiralanmış ve Roma'da forma şansı bulamamıştır. Madurodam Madurodam Hollanda'nın Lahey şehrinde bulunan minyatür şehir'dir. Hollanda şehirlerinde bulunan binaların ve yapıların 1:25 ölçeğinde küçültülmüş modelleri sergilenmektedir. 1952 yılında inşa edilmiş olup, o tarihten bu yana milyonlarca turist ziyaretine sahne olmuş önemli bir turistik merkezdir. Bu minyatür şehir ismini bir hukuk öğrencisi iken Nazi işgalinde Hollandalı direnişçiler arasında bulunan ve Nazi toplama kampları'nda öldürülen George Maduro'nin ailesinin bağışı ile yapılmıştır. 2 Temmuz 1952'de genç bir prenses olan Beatrix Madurodam'a başkan olarak atanmıştır. Beatrix kraliçe seçildikten sonra yönetim şekline bir değişiklik getirmiştir. Bugün Madurodam, bölgede bulunan okullardan seçilmiş ve seçimle gelen 25 genç üye tarafından yönetilmektedir. Bu durum Storybook Land in Disneyland'a ilham kaynağı olmuştur. Dünyaca ünlü minyatür şehir Madurodam 55 yıldan fazladır Hollanda’nın bütün harikulade özellikleriyle tanışmak için tek kelimeyle uygundur: Amsterdam’ın kanal binaları, Utrecht’teki Dom kulesi, Lahey’deki Altın Faytonuyla Binnenhof ve Delta işlerinin bir kısmı. Hollanda’nın ünlü olduğu her şey Madurodam’da en ince ayrıntılarına kadar 1:25 ölçekte inşa edilmiştir. 2002 yılından beri minyatürleri Miniaturk'ünde yapımcısı olan İstanbul merkezli Miniatureart firması tarafından yapılmaktadır. www.miniatureart.com.tr adresinde görülebilir. Madurodam hareket doludur. Yeni Amsterdam Havaalanı Schiphol’da her çeşit uçaklar inip kalkarlar ve yemek tedarik araçları gelir giderler. Yel değirmenleri dönerler, gezinti tekneleri kanallardan gider, limanda bir yangın söndürülür ve trenler dünyanın en büyük minyatür demir yolları üzerinden bir şehri tamamen dolaşır. Tadilat edilmiş dükkânı ise geniş hediyelik eşya seçeneğini sunar. Oyun bahçesi ve piknik alanı ise parkı bütünler. Adana GarÄ± Adana Garı, Adana'nın Seyhan ilçesinde yer alan TCDD'ye ait ana tren istasyonudur. İstasyon, 1912 yılında hizmete girmiştir. Günümüzde TCDD 6. Bölge Müdürlüğü'ne ev sahipliği yapmaktadır ve Adana – Mersin demiryolu ve Adana – Kurtalan demiryolu'nun başlangıç noktasıdır. İstasyon, Toros Ekspresi, Erciyes Ekspresi ve Fırat Ekspresi anahat trenleri ile Mersin – Adana, Mersin – İskenderun ve Mersin – İslahiye bölgesel trenlerine hizmet vermektedir. Gar; ana binası, lojmanları ve bakım-tamir atölyeleri ile kentin orta kesiminde yaklaşık 450.000 m² büyüklükte bir alanı kaplamaktadır. Gar binasının önünde Uğur Mumcu Meydanı bulunmaktadır. Bu meydana üç büyük sivri kemerle açılan, geniş ve yüksek bir mekana sahip olan garın orta bölümünde bekleme salonu, gişeler, danışma ve eşya emanet bölümü gibi standlar yolculara hizmet vermektedir. Soldaki bölümün üst katında hareket memurluğu, gar müdürlüğü ve VIP salonu vardır. Binanın sağında ve solunda ayrıca lojmanlar mevcuttur. İstasyonun, yolcu trenleri için üç peronu bulunmaktadır. Adana'da "(günümüzde Adana İl Müftülüğü'nün bulunduğu yerdeki)" ilk tren istasyonu, 1886 yılında bir Fransız şirketi olan Mersin – Tarsus – Adana Demiryolu (MTA) Şirketi tarafından Mersin – Tarsus – Adana Demiryolu hattı için inşa edilerek hizmete girmiştir. 1906 yılında Bağdat Demiryolu (CIOB) Şirketi'nin sahibi ve ana finansörü Deutsche Bank, Fransız MTA şirketine ait olan demiryolu hattını satın almıştır. Bu satın alma işleminin ardından 1912 yılında Adana'daki MTA Şirketine ait olan gar binası terk edilerek CIOB Şirketi tarafından daha kuzeyde inşa edilen Adana Garı binası kullanılmaya başlanmıştır. 1 Ocak 1929 tarihinde Türkiye Cumhuriyeti hükûmeti tarafından alınan demiryollarının millileştirilmesi kararı kapsamında MTA Şirketi ve CIOB Şirketi aynı kaderi paylaşmış ve kamulaştırılmıştır. Şirketlerin işlettiği demiryolu hatları ise daha sonradan TCDD adını alacak olan Devlet Demiryolları Umum Müdürlüğüne devredilmiştir. Hack and slash Hack and slash, rol yapma oyunlarında daha az öyküleştirilmiş ya da daha çok aksiyona dökülmüş biçimidir. Diyaloglara sadece görev alırken rastlanır. Karşılaşılan yaratıklar ayırt edilmeden öldürülür. Oyunun amacı yaratıkları öldürmektir. Hack and slash oyunlarının arasında Anarchy Reigns, Smash Online, Diablo vb. oyunlar bulunur. Jadakiss Jason Philips (d. 27 Mayıs 1975), bilindiği sahne adıyla Jadakiss, Amerikalı rapçi. Hip hop grubu The Lox ve Ruff Ryders'ın birer üyesi olmanın yanında, yayınladığı solo albümler ve mixtape'lerle tanınmaktadır. Jadakiss rap yapmaya Yonkers, New York'ta Styles P ve Sheek Louch ile birlikte başladı. Gençlik yıllarında Mary J. Blige ile tanışan grup, Mary J. Blige'ın grubun sokak tarzı sert sözlerinden etkilenerek grubun demosunu Sean "Diddy" Combs'a vermesiyle, Bad Boy Records sanatçılarına söz yazmaları için işe alındı. Burada The LOX adını alan üçlü Diddy, The Notorious B.I.G., Mary J. Blige ve Mariah Carey ile yaptıkları çalışmalarla hip hop camiasında şöhret kazandı. 1996 ve 1997'de Diddy, Mase, Mariah Carey, The Notorious B.I.G. ve Mary J. Blige'ın çeşitli hit parçalarında yer aldılar. The LOX, 1997'de merhum The Notorious B.I.G. anısına yaptıkları "We'll Always Love Big Poppa" parçalarının Diddy'nin üç platin plak sahibi "No Way Out" albümünden çıkan hit single'ı "I'll Be Missing You"nun B yüzünde yer almasıyla uluslararası alanda tanındı. Şarkının başarının ardından, grup 1998'de "Money, Power & Respect" adlı ilk albümünü çıkardı. Albüm platin plak kazanmış olsa da, Bad Boy Records'ın gösterişli imajının sert tarzlarıyla bağdaşmadığına inanan The LOX, şirketten ayrılarak Ruff Ryders Records'a katıldı. Ruff Ryders'da "We Are the Streets" (2000) adında bir LOX albümü daha çıkardıktan ve Ruff Ryders albümlerinde yer aldıktan sonra, Jadakiss "Kiss tha Game Goodbye" adını taşıyan ilk solo albümünü Interscope Records etiketiyle yayınladı. Albümde DJ Premier, The Alchemist, DMX, Eve, Snoop Dogg ve Swizz Beatz gibi sanatçı ve prodüktörlerle çalıştı. Jadakiss, ikinci albümü "Kiss of Death"i 2004 yazında piyasaya çıkardı. Eminem, Kanye West, Pharrell ve Nate Dogg gibi isimlerle ortak çalışmaların yer aldığı albüm, "Billboard" 200 listesinde bir numaraya yükseldi. Albümün Anthony Hamilton vokalli ilk single'ı "Why?" yılın hit şarkılarından biri oldu ve "Billboard" listelerinde 11 numaraya yükselmeyi başardı. 2007 yılı sonunda Jay-Z'nin Roc-A-Fella Records plak şirketiyle anlaştı. Nisan 2009'da "The Last Kiss" albümünü Roc-A-Fella/Def Jam etiketiyle piyasaya çıkardı. Nas, Lil Wayne, Ne-Yo ve Mary J. Blige gibi isimlerin konuk olduğu albüm "Billboard" 200 listesinde üç numaraya yükseldi. Sonraki yıllarda "I Love You (A Dedication to My Fans)", "Consignment" ve "#T5DOA: Freestyle Edition" gibi mixtape'lerle dinleyiciyle buluşan sanatçının dördüncü albümü "Top 5 Dead or Alive" Kasım 2015'te raflarda yerini aldı. Albümde Akon, Future, Just Blaze ve Swizz Beatz gibi isimler yer aldı. Jadakiss son olarak 2017'nin Kasım ayında Fabolous ile "Elm Sokağında Kâbus" ve "13. Cuma" filmlerinden esinlendikleri ortak projesi "Friday on Elm Street" albümünü yayınladı. Çılgınlar Kraliçesi Çılgınlar Kraliçesi 1961 ABD yapımı romantik filmdir. Özgün adı Breakfast at Tiffany's olan film Türkiye'de bazı TV kanallarında özgün adının tam çevirisi olan Tiffany'de Kahvaltı adı ile de gösterilmiştir. (Tiffany, New York'ta bulunan ünlü ve eski bir mücevherat mağazasının adıdır). Film Türkiye'de ilk kez 10 Şubat 1963 tarihinde gösterime girmiştir. Senaryosunu Truman Capote'nin 1958 yılında yazdığı aynı adlı kısa romanından George Axelrod'un uyarlayıp yazdığı filmi Blake Edwards yönetmiş, önemli rollerinde Audrey Hepburn, George Peppard, Patricia Neal, Buddy Ebsen, Martin Balsam ve Mickey Rooney oynamışlardır. Filmin müziklerini Henry Mancini yapmıştır. Filmde New York sosyetesinin renkli siması, ayrıksı, saf, pervasız, neşeli, çılgın, acayip ama herkesin sevgilisi Holly Golightly (Audrey Hepburn) ile apartman komşusu genç yazar Paul Varjak (George Peppard) arasındaki romantik ilişki anlatılmaktadır. Capote'nin romanında Holy'nin bir telekız olduğu açıkça belirtilmişken, sansür nedeniyle filmde bohem hayatı sürdüren ve aldığı armağanlarla geçinen çılgın sosyetik kız haline getirilmiştir. Varjak ise filmde de romandaki gibi jigololuk yaparak geçimini sağlamaktadır. Filmde bizzat Audrey Hepburn tarafından seslendirilen Moon River adlı duygusal romantik şarkıyı Henry Mancini bestelemiş, sözlerini ise Johnny Mercer yazmıştı. Bu şarkı Mancini ve Mercer'a "En İyi Özgün Şarkı Akademi Ödülü"'nü kazandırdı. Ayrıca Henry Mancini'ye bir de "En İyi Özgün Müzik Akademi Ödülü" verildi. Mancini aynı yıl bu müzik için Grammy ödülünü de aldı. Piyasada tutunmaya çalışan çiçeği burnunda bir yazar olan Paul Varjak (George Peppard), New York'ta eski bir apartman dairesine taşınır. Buradaki güzel ama tuhaf davranışları olan komşusu Holly Golightly (Audrey Hepburn) onun ilgisini çekmeye başlar. Holly taşradan gelmiştir, mutsuz bir çocukluğun ardından 14 yaşında evlendirilmiş, aktris olmak için Hollywood'a kaçmış, sonra da New York'a gelmiştir. Burada geçimini sağlayan paranın kaynağı pek açık değildir. Holly'nin çelişkili yaşam tarzı, sadece tek bir roman yazmış ve kendine güven sorunları olan Paul Varjak'ı hem şaşırtır hem de onda hayranlık uyandırır. Toplum içindeyken, seksi ve kaşarlanmış tavırlarıyla dışadönük bir kişilik yapısı sergileyen Holy, Varjak'la yalnız kaldığında savunmasız, yumuşak, tatlı, çocuksu ve vesveseli bir insan haline gelmektedir. Hayatta tutunamamış iki kaybeden insanın dokunaklı aşk hikâyesinin anlatıldığı "Tiffany'de Kahvaltı", aslında yüzeydeki öforinin neşe ve havailiğin altında yatan derin bir mutsuzluğu örttüğü karamsar bir öyküdür. Film/roman adını New York'ta bulunan ünlü ve tarihi bir mücevher dükkânı olan "Tiffany's" den alır. Filmin/romanın kahramanı Holly ne zaman karamsarlığa kapılsa, günün hangi saatinde olursa olsun, soluğu bu mücevhercinin vitrininin önünde alır, ayaküstü kahvesini içip sandviçini yerken pırlantaları seyreder. Böylelikle depresyonundan kurtulmaya çalışır. Bu mağaza temsil ettiği zenginlik ve dinginlikle Holly'e sükûnet veren tek şey olmuştur artık (daha önce uyuşturucuyu bile denemiş faydası olmamıştır). Filmde bizzat Audrey Hepburn tarafından seslendirilen, filmin unutulmaz şarkısı "Moon River"ı Henry Mancini bestelemiş, sözlerini ise Johnny Mercer yazmıştı. Mancini şarkıyı özellikle Audrey Hepburn için yazdığını belirtmiştir. Hepburn müzik eğitimi almadığı için vokaller özellikle onun kolay söyleyebilmesi için bir oktav aralığında düzenlenmişti. Post-prodüksiyon toplantılarından birinde bir stüdyo yetkilisi şarkıyı aptalca bulup filmden çıkartmaya kalkınca Hepburn'ün direnişiyle karşılaşmış ve böylelikle şarkı filmde kalmıştı. Oysa filmi unutulmaz yapan ögelerden birinin de bu şarkı olduğu kesindir. Bu şarkı Mancini ve Mercer'a En İyi Özgün Şarkı Akademi Ödülü'nü kazandırdı.Ayrıca Henry Mancini'ye bir de "En İyi Özgün Müzik Akademi Ödülü" verildi. Mancini aynı yıl bu müzik için Grammy ödülünü de aldı. Zaten filmin aday gösterildiği ve aldığı ödüllerin büyük bir kısmı müziği ile ilgilidir. Filmin müziğini Henry Mancini yapmıştır. Filmin soundtrack albümünde yer alan parçalar şunlardır: Fiat Sedici Fiat Sedici İtalyan üreticinin 2005 yılının Eylül'ünde piyasaya sunduğu Fiat'ın ilk SUV modelidir. Dizel ve benzinli motor seçenekleri ile satılmaktadır. Aracın ismi esprili bir şekilde bunun 4x4 bir araba olduğunu ima eder. Sedici, İtalyanca "on altı" demektir. The Vagabond (film, 1916) The Vagabond, Charles Chaplin'in Mutual Film Corporation 'la 1916 yılında çektiği sessiz filmlerin üçüncüsüdür. Chaplin bu filmde barlarda keman çalarak para kazanmaya çalışan bir serseriyi (Tramp) canlandırır. Filmin ilk sahnesi, kameraya doğru yürüyen Charlie'nin ünlü ayakkabılarının görünmesiyle açılır. Charlie bir barın kapısına gelir ve keman çalmaya başlar. Onun çaldığı hüzünlü aşk melodisi barın diğer kapısında çalmaya başlayan Alman grubun müziği ile bastırılır. Bardakiler Charlie'yi fark etmez fakat diğer grubu beğenir. O sırada para toplamak için içeri giren Charlie'yi de o gruptan sanıp bol bol bahşiş verirler. Grup lideri para toplamak için geldiğinde müşteriler ikinci kez para vermediği için kavga çıkar ve paraları toplayan Charlie ordan kaçar. İkinci sahnede Charlie kırlardadır. Orada rastladığı bir genç kıza (Edna) keman çalar. Edna aslında zengin bir ailenin kızıdır; fakat çingenelerce kaçırılmıştır ve köle gibi kullanılmaktadır. Kızı çok seven ve durumuna üzülen Charlie, çeşitli numaralarla onu çingene kampından kaçırır. Birlikte kırlarda bir arabanın içinde yaşamaya başlarlar. Bir gün ilham arayan genç bir ressam onların olduğu yere gelir ve Edna'yı çok beğenip onun bir portresini yapar. Edna da bu nazik adamdan hoşlanır. Bu ressamın sergisine gelen Edna'nın annesi resimdekinin yıllardır aradığı kızı olduğunu fark edince ressamın yardımıyla hemen onu bulur. Yaptığı iyilikler için Charlie'ye para vermek ister ama Charlie almaz. Edna, ailesi ve ressam tarafından götürülür ve yalnız kalan Charlie kahrolur. Fakat film mutlu sonla bitecek, aslında âşık olduğu kişinin ressam değil de Charlie olduğunu fark eden Edna geri gelip Charlie'yi de alıp götürecektir. Fiat 500 Fiat 500 1950'li yıllarda çıkan minik bir Fiat modelidir. Bu modelden sonra 2007 yılında Nuova 500 (Yeni Fiat 500) piyasaya sürülmüştür. BASF 1865 yılında Ludwigshafen şehrinin Ren Nehrinin yakınlarında kurulan kimya şirketi BASF’in ( „Badische Anilin- & Soda-Fabrik“'in kısaltması) portföyünde kimyasallar, boya, petrol ve gaz, performans ürünleri ve tarımsal ürünler ile gıda ve plastikler yer almaktadır. BASF'in 2014 yılında tüm dünyada çalışan sayısı yaklaşık 113.000 ve dönem satışları 74,3 milyar Avro olarak gerçekleşmiştir. BASF hisseleri Frankfurt (DAX), Londra (FTSE) ve Zürih (SIX) borsalarında işlem görmektedir. Hayalet (film) Hayalet, 1990 Amerika Birleşik Devletleri yapımı film. Başrollerinde Patrick Swayze, Demi Moore, Tony Goldwyn ve Whoopi Goldberg bulunur. Senaryosunu Bruce Joel Rubin, yönetmenliğini Jerry Zucker yaptığı film, 21.000.000 $ bir bütçe ile hazırlanarak 505.702.588 $ hasılat elde ederek bir gişe başarısı göstermiştir. 1990'ın en yüksek hasılat yapan filmi oldu. Ghost, 13 Temmuz 1990'da Paramount Pictures tarafından gösterime sunuldu. 2015'ten itibaren Ghost, tüm zamanların 93. en yüksek gişe hasılatı elde eden filmiydi. Film, 63. Akademi Ödülleri'nde beş adaylık aldı: En İyi Film, En İyi Orijinal Skor ve En İyi Film Kurgu, En İyi Yardımcı Kadın Oyuncu (Whoopi Goldberg için) ve En İyi Orijinal Senaryo. Sam (Patrick Swayze) ve Molly (Demi Moore) birbirlerine aşık bir çifttir. Akşam tiyatro çıkışı eve giderlerken, bir hırsızın saldırısına uğrarlar. Hırsız Sam'i vurarak kaçar. Sam ise Molly'e bir şey olup olmadığına bakarken, aslında kendisinin ölmüş olduğunu fark eder. Artık bir hayalettir ve onu kimse görememekte ve duyamamaktadır. Başlarına gelen olayın aslında hırsızlık ile ilgisi olmadığını öğrenen Sam, Molly'nin tehlikede olduğunu anlar ve onu uyarmak için her yolu dener. Hiçbir şekilde sesini duyuramayan Sam, sonunda Bayan Brown (Whoopi Goldberg) adında bir medyum aracılığı ile Molly'e ulaşacaktır. Ghost için çekimler Temmuz 1989'da çekime başladı. İç sahnelerin çoğu Los Angeles'ta Paramount'ta çekilirken, dış sahneler New York'ta, özellikle Bedford – Stuyvesant, Soho ve Wall Street'te yaklaşık beş hafta boyunca çekildi. Film yaklaşık 100 özel efekt çekimi içermektedir. Demi Moore'un filmdeki ünlü 'saç kesimi' Manhattan saç stilisti John Sahag tarafından tasarlandı. Akademi ve Altın küre ödüllü filmin müziklerini, usta besteci Maurice Jarre yapmıştır. Filmin soundrack albümünde 1955 yapımı Righteous Brothers şarkısı olan, "Unchained Melody" yer almaktadır. En İyi Orijinal Müzik akademi ödülüne aday gösterilen albüm, Milano kayıtlarıyla Varase sarabande lisansı ile yayınlandı, daha sonra Maurice Jarre ile yapılan görüşmede, Milan'ın Silver Screen Edition adıyla, ekstra parçalar eklenerek, 1995 yılında tekrar yayınlanmıştır. "Orijinal Film Müziği" Vanspor FK Vanspor ya da tam adıyla Vanspor Futbol Kulübü, Van'da kurulan futbol kulübü. 2. Lig'de mücadele etmektedir. 1982'de kurulan Van Belediyespor, 2003 yılında Vanspor'un küme düşüşünden beri profesyonel