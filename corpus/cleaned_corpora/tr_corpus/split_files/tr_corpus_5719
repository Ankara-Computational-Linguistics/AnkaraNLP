aynı zamanda 2015 yılında Redpoint Ventures ve Essential Products şirketinin başkanıdır. Ewald Janusz Ewald Stefan Janusz (d. 13 Aralık 1940, Czechowice-Dziedzice - ö. 9 Haziran 2017), Polonyalı kanocu. Kano sporuna 1960'lı yılların sonunda başladı. Meksiko'da düzenlenen 1968 Yaz Olimpiyatları'nda, Erkekler K-4 1000 metre kategorisinde sekizinci oldu. Sporcu 9 Haziran 2017'de 76 yaşında ölmüştür. Kathryn Stripling Byer Kathryn Stripling Byer (bilinen dıyla : Kay Byer d. 25 Kasım 1944 –ö. 5 Haziran 2017) ,Amerikalı kadın şair ve eğitimcidir. Kuzey Carolina Valisi Mike Easley tarafından 2005-2009 yılları arasında beş defa Kuzey Carolina'nın En İyi Şairi Ödülü'nün sahibi olup bu pozisyonu en uzun süre elinde tutan ilk kadın şairdir. Amerikalı kadın şair ve eğitimci Kathryn Stripling Byer, 5 Haziran 2017'de 72 yaşında Cullowhee, Kuzey Carolina'da lenfoma nedeniyle öldü. John C. Yoder John C. Yoder (d. 9 Ocak 1951 ; ö. 9 Haziran 2017), Amerikalı yüksek hâkim ve politikacı. Newton, Kansas'ta doğan Yoder, lisans eğitimini Chapman Koleji'nden, hukuk derecesini ise Kansas Üniversitesi'nden aldı. Yoder aynı zamanda Chicago Üniversitesi'nde işletme yönetimi yüksek lisans derecesi aldı. 1976'dan 1980 yılına kadar Yoder Kansas Bölge Mahkemesi hakimi olarak görev yaptı. 1980 ve 1981'de Birleşik Devletler Yüksek Mahkemesinde adli görevli olarak görev yaptı ve 1981-1983 yılları arasında Birleşik Devletler Yüksek Mahkemesi Baş Hakimliği'ne özel asistan olarak atandı. Daha sonra Birleşik Devletler'deki Varlık Feshi Ofisinin müdürlüğünü yaptı. ABD Adalet Departmanı'nda 1983 ve 1984 arası görev yapan Yoder Harpers Ferry, West Virginia'da yaşıyordu. John Liu Shi-gong John Liu Shi-gong (; d. 18 Ağustos 1928 ; ö. 9 Haziran 2017), Çinli Roma Katolik kilisesine bağlı piskopos ve din adamıdır. 1956'da rahiplik makamıyla görev alan Liu Shi-gong, 1995 yılından 2017'de ölümüne kadar Çin'in Jining şehrinde bulunan Katolik Piskoposluğu'nun piskoposu olarak görev yapmıştır. Legend of the Galactic Heroes Legend of the Galactic Heroes ( "Ginga Eiyū Densetsu") veya , Yoshiki Tanaka tarafından yazılan bir bilimkurgu roman serisidir. İnsanlığın uzak gelecekte, dördüncü binyılda iki yıldızlararası devlet olan Galaktik İmparatorluk ile Özgür Gezegenler İttifakı'nın hiç bitmeyen bir savaşa girmiştir. Hikâye sırasıyla Galaktik İmparatorluk ve Özgür Gezegenler İttifakı'nda güç ve ün kazanmak için rakipleri Reinhard von Lohengramm ve Yang Wen Li'nin kullanımına odaklanmaktadır. Kitty Films tarafından üretilen ve Artland ve Magic Bus tarafından yapılan anime uyarlaması 1988-1997 yılları arasında yayınlanmıştır. Ayrıca romanlara dayanan, Katsumi Michihara'nın sanata dayalı bir mangası bulunmaktadır. Buna ek olarak, 2008 yılında gerçek zamanlı bir strateji oyunu olan en son sürümle birlikte birçok video oyunu uyarlaması da çıkmıştır. 2017 yılında yeni bir anime serisinin çıkacağı duyuruldu. Azize Katerina Manastırı Azize Katerina Manastırı (Yunanca: "Μονὴ τῆς Ἁγίας Αἰκατερίνης", Arapça: "دير القدّيسة كاترين"‎‎) resmi olarak "Sina Dağı'ndaki Kutsal Tanrı-Trodden Manastırı" (Modern Yunanca: "Ιερά Μονή του Θεοβαδίστου Όρους Σινά"), Mısır'ın Güney Sina ilinde, Sina Dağı'nın eteklerinde, Azize Katerina kentinde yer alan bir manastırdır. Manastır, daha geniş Doğu Ortodoks Kilisesinin bir parçası olan Özerk Sina Kilisesi tarafından yönetilmektedir. 2002 yılında UNESCO tarafından Dünya Mirası olarak ilan edilmiştir. 548 ile 565 yılları arasında inşa edilen manastır, dünyanın en eski Hristiyan manastırlarından biridir. Site, aktif olarak hizmet veren dünyanın en eski kütüphanesi içermektedir ve kütüphanede Syriac Sinaiticus gibi birçok benzersiz eser yer almaktadır; ayrıca kütüphane 1859 yılına kadar Sina Yazması'na da ev sahipliği yapmakta idi. Vadi el-Hitan Vadi El Hitan (Arapça: وادي الحيتان, "Balina Vadisi") Mısır'da, Kahire'nin yaklaşık 150 km güneybatısındaki Feyyum ilinde yer alan bir paleontolojik alandır. Park alanı, Temmuz 2005'te, barındırdığı yüzlerce arkeoceti (günümüz balinalarının nesli tükenmiş bir alt türü) fosili nedeniyle UNESCO tarafından bir Dünya Mirası olarak belirlenmiştir. Fosillerin yoğunluğu, sayısı ve kalitesi açısından bakıldığında, milli park alanındaki fosiller benzersizdir. Bu yüzden UNESCO tarafından korunan Dünya Mirası listesine eklenmiştir. Balinaların ilk fosil iskeletleri 1902-1903 kışında keşfedildi. Takip eden 80 yıl boyunca, büyük oranda bölgeye ulaşmanın zorluğu nedeniyle oldukça az ilgi gördü. 1980'li yıllarda, dört tekerlekli araçların ulaşım kolaylığı sağlaması nedeniyle bölgeye olan ilgi arttı. Bölge, fosil toplayıcılar tarafından talan edilmeye başladı, bunun üzerine koruma çalışmaları başladı. Kalıntılar, modern balinaların tipik aerodinamik vücut biçimini sergilemekle birlikte, bazı fosil kalıntılarında kafatası ve diş yapısının ilkel özellikleri gözlenebilmektedir. Bulunan en büyük iskelet uzunluğu 21 metredir. Empress of Mars "Empress of Mars", Büyük Britanya bilimkurgu dizisi "Doctor Who"nun onuncu sezonunun dokuzuncu bölümü. 10 Haziran 2017 tarihinde BBC One kanalında yayınlanmıştır. Mark Gatiss'in yazdığı bölümün yönetmenliğini Wayne Yip üstlenmiştir. Günümüzde NASA, Mars'ın yüzeyinde "Tanrı kraliçeyi korusun" yazısını görür. Doktor, Bill ve Nardole Mars'ı araştırmaya gider ve gezegenin Victoria döneminin askerleri tarafından işgal edildiğini keşfeder. Nardole, TARDIS'e döner ancak TARDIS arızalanır ve Nardole'un Mars'tan uzaklaşmasına neden olur. Nardole, geri dönebilmek için Hanım'ın yardımını ister. Doktor ve Bill, askerlerle tanışır ve onların Friday adını verdikleri bir Buz Savaşçısı ile ittifak kurduğunu öğrenir. Kaptan Catchlove, Friday'i bir uzay gemisinde tutsak kaldığını ve onu kurtardıklarını, bunun karşılığında da kendi ırkının teknolojisini kullanarak Mars madenlerini keşfetmelerine imkân tanıdığını söyler. Doktor, Friday'in kendi kovanına gidebilmek için insanları kullandığını söyler. Madenci cihazıyla Buz Kraliçesinin mezarını keşfeder. Albay Godsacre, adamlarına mezarı izlemek için emir verir ve mezara yaklaşmalarına izin vermez. Muhafızlardan biri olan Jackdaw, kuralı ihlal edip mezarın tabanından bir kristal keser. Bunun sonucunda Buz Kraliçesi Iraxxa uyanır. Friday, kraliçeye 5.000 yıldır uyuduklarını söyler. Askerlerin geri kalanı kendi çıkarları için savaş istese de Doktor, Buz Savaşları yardım almadan gezegenin yüzeyinde hayatta kalamayacaklarını söyleyerek Iraxxa'nın onlara merhamet göstermesini ister ve uzlaşmaları gerektiğini söyler. Doktor'u ve askerleri küçümseyen kraliçe, Bill'in fikrini sorar. Bill de onları doğrular. Birden bir asker tüfeğini ateşler. Kurşun Iraxxa'nın kaskını sıyırır. Buna sinirlenen kraliçe ateş açar. Catchlove, komutayı alır ve Iraxxa ile Friday'i kısa süreliğine tutsak eder. Daha sonra Doktor, Bill ve Godsacre'ın kilitli tutulmasını emreder. Bu arada Iraxxa, sayısız Buz Savaşçısını uyandırmaya başlar. Buz Savaşçıları saldırıya hazırlanır. Ancak Friday, Doctor ve Bill ile ittifak kurmak ister ve onları kurtarır. Iraxxa'yı oylayarak Doktor'un maden cihazını kontrol etmesini sağlar. Doktor, Mars'ın kuzey kutbunda oldukları için gezegeni buzun altına gömmek için cihazı kullanmaya tehdit eder. Catchlove, Iraxxa'yı arkasından bıçakla yakalar ve onu Dünya'ya geri dönebilmek için uzay gemisini kurtarmaya zorlar. Oradan kaçmış olan Godsacre sürpriz bir şekilde görünür ve Catchlove'ı öldürür. Iraxxa'ya kendisini öldürmesi için yalvarır. Iraxxa, Godsacre'ın kendisini Buz Savaşçılarına adaması karşılığında saldırıyı geri çeker ve ittifaka razı olur. Doktor, Alpha Centauri ile bağlantı kurarak Buz Savaşçılarına yardımcı olur. Doktor ve Bill, NASA'nın görmesi için Godsacre'a onun mesaj bırakmasına yardım ederler. Sonra Nardole, TARDIS'le geri döner. Ancak Hanım da konsolda görünür ve dostça bir şekilde Doktor'un iyi olup olmadığını sorar. Doktor'un sonik tornavidasının hâlâ tahtalara karşı çalışmaması bu bölümde görünürken, ilk kez bu durumun sözü "Silence in the Library" bölümünde geçmiştir. Kraliçe Victoria'nın portresinde, "Tooth and Claw" bölümünde bu rolü oynayan Pauline Collins bulunmaktadır. Friday'in adı Daniel Defoe'nin "Robinson Crusoe" eserindeki "Friday"den gelmektedir. Bill, "Terminatör" ve "Şey" adlı filmlerden bahsederken; Doktor, "Karlar Ülkesi" filmine göndermede bulunmuştur. Buz İmparatoriçesi'nin mezarının keşfedilmesinin ardından Doktor, "Yıldız Savaşları"nın popüler repliğini kullanarak "Bununla ilgili kötü şeyler hissediyorum" demiştir. Bölümün okumaları 11 Ocak 2017 tarihinde gerçekleştirildi. Çekimler ise 27 Ocak'ta başladı, 22 Şubat 2017 tarihinde sona erdi. Senaryo ilk başta Mars'ta değil Peladon'da geçiyordu. Bu nedenle 43 yıl sonra Alpha Centauri geri dönecekti. Ayrıca ilk başta dokuzuncu sezondaki "Sleep No More" bölümünün devamı olarak planlandığı bildirildi. Mark Gatiss, Buz İmparatoriçesinin savaşçılarının uykudan uyanmasından dolayı bölümün adıyla onlara göndermede bulundu. Bölüm, yayınlandığı gece 3,58 milyon seyirci tarafından izlendi. Toplam 5,02 milyon seyirciye ulaşan bölümün Appreciation Index skoru 83 olarak belirlendi. Filai Filai (Yunanca: "Φιλαί", Arapça: "فيله‎‎" Mısır Arapçası: "pꜣ ı͗w q"), Mısır'da, Asvan Barajı üzerinde yer alan bir adadır. Filai, başlangıçta Yukarı Mısır'da, "İlk Katarakt"ın yakınında kurulmuştu ve bir Mısır tapınak kompleksiydi. 1902'de Aşağı Asvan Barajı'nın inşasına kadar sürekli sular altında kalmakta idi. Tapınak kompleksi UNESCO Nubiye Projesi kapsamında yerinden sökülmüş ve Yukarı Asvan Barajı'nın tamamlanmasından önce Agilkia Adası'na taşınmıştır. Assassination Classroom Assassination Classroom ( "Ansatsu Kyōshitsu"; "Suikast Sınıfı"), Yūsei Matsui tarafından yazılan bir bilimkurgu manga serisidir. Seri, Shueisha'nın haftalık Weekly Shōnen Jump dergisinde Temmuz 2012-Mart 2016 tarihleri arasında yayınlanmıştır. Seri, son derece güçlü bir ahtapot benzeri bir öğretmenin ve Dünya'nın yok edilmesini önlemek için kendisine suikast yapmakla görevli öğrencilerinin günlük yaşamlarını izliyor. Temmuz 2016 itibarı ile Japonya'da 21 milyon kopya olmak üzere 21 tankōbon cilt halinde satılmıştır. Brain's Base tarafından seriye dayanan bir OVA uyarlaması Ekim-Kasım 2013 tarihleri arasında Jump Super Anime Tour'da gösterildi. Bunu, Ocak 2015'te Fuji TV'de yayınlamaya başlayan Lerche'nin bir anime televizyon uyarlaması izledi. 21 Mart 2015'te canlı aksiyon filmi uyarlaması yayınlandı ve 25 Mart 2016'da ikinci film "" yayınlandı. Dünya, aniden ortaya çıkan ve Ay'ın %70'ini yok ederek kalıcı bir hilal gibi şekillendiren adlı son derece güçlü bir canavar tarafından tehlike altındadır. Dünya'yı da bir yıl içinde yok edeceğini duyuran Korosensei, bundan önce Kunugigaoka Ortaokulu'nun kötü şöhretli 3-E sınıfının öğretmeni olup bu süre içerisinde öğrencilere mezun olmadan önce kendisini nasıl öldürebilecekleri konusunda eğitim vermeyi önerir. Teb Nekropolü Teb Nekropolü, Yukarı Mısır'daki Teb'in (El-Uksur) karşısında, Nil'in batı kıyısında bulunan bir nekropoldür. Site, özellikle Yeni Krallık sırasında, Firavun dönemlerinin çoğunda ritüel definlerde kullanılmıştır. Ouadane Ouadane veya Wādān (Arapça: "وادان"), Chinguetti'nin 93 km kuzeydoğusunda, Adrar Yaylasının güney kenarında yer alan, Moritanya'nın orta bölgesindeki çöl bölgesinde yer alan küçük bir kasabadır. Kent, trans-Sahra ticaretinde ve Idjil'deki madenlerden yola çıkan tuz kervanları için bir dinlenme noktası idi. Portekiz ticaret karakolu 1487'de kuruldu, ancak muhtemelen çok geçmeden kent terk edildi. Şehir on altıncı yüzyıldan gerilemeye başladı kısa bir süre içinde yok oldu. Eski Kent, bozulmamış yapısı ile bir Dünya Mirası alanıdır ve yeni kent, eski kentin hemen dışında yer almaktadır. Ouadane, uzaydan görülebilen devasa dairesel yer şekli olan olan Sahra'nın Gözü'ne (Rchat Structure) en yakın kasabadır. CoMix Wave Films CoMix Wave Films, Inc. ( "Komikkusu Uēbu Firumu"), bir Japon animasyon stüdyosudur. Mart 2007 tarihinde kurulmuş olup anime filmler, kısa filmler ve televizyon reklamlarıyla tanınır. Şirketin merkezi Tokyo'nun Chiyoda semtinde yer almaktadır. Chinguetti Chinguetti (Berberice: "Cengiṭ", Arapça: "شنقيط Šenqīṭ"), Moritanya'nın kuzeyinde, Atar'ın doğusundaki Adrar Yaylası'nda bulunan bir Berberi ortaçağ ticaret merkezidir. 13. yüzyılda trans-Sahra ticaret yollarının merkezi olarak kurulan bu küçük şehir, mimarisi, manzarası ve eski kütüphaneleri ile dikkat çekmektedir. Kent, çölün amansız koşulları nedeni ile tehdit altındadır, kentin batı bölümündeki birçok ev kumlara teslim edilmiştir. Kentin daha eski kesimlerinin yerli Berberi Sahra mimarisi, kızıl kuru taş ve çamur tuğlası teknikleriyle inşa edilmiş evlerin yanı sıra palmiyelerden yapılmış düz çatılara sahiptir. Eski evlerin çoğunda çevredeki alanlardan kesilmiş antik akasya ağaçlarından elle oyulmuş kapılar bulunur. Birçok evde, caddenin ortasındaki camilere giden avlu veya verandalar bulunmaktadır. Kasabadaki önemli yapılar arasında, Chinguetti Cuma Camisi; Eski Fransız Dışişleri Lejyonu kalesi ve yüksek bir su deposu bulunmaktadır. Chinguetti'nin eski meydanı, el yazması Kur'an ve bilimsel eserler içermektedir. 1996 yılında UNESCO tarafından bir Dünya Mirası olarak ilan edilmiştir. Tichitt Tichit veya Tichitt (Berberice: "Ticit", Arapça: "تيشيت"), Moritanya'nın güneydoğusundaki Tagant Yaylası'nın eteğinde, bahçeli mimarisi ile bilinen kısmen terk edilmiş bir köydür. Tichitt'deki ortaçağ ticareti yerleşimi UNESCO Dünya Mirası alanıdır. Oualata Oualata veya Walata (Arapça: "ولاته") (ayrıca, 17. yüzyıl kroniklerinde Biru), Moritanya'nın güneydoğusunda, Aoukar havzasının doğu ucunda yer alan küçük bir vaha şehridir. Oualata, 13. ve 14. yüzyılda trans-Sahra ticaret yolunun güney ucunu oluşturan bir kervan şehri olarak önemli bir konumdaydı. 1996 yılında UNESCO tarafından bir Dünya Mirası olarak ilan edilmiştir. El Cem Amfitiyatrosu El Cem Amfitiyatrosu, Tunus'taki El Cem kentinde bulunan oval bir amfitiyatrodur. UNESCO tarafından 1979 yılında bir Dünya Mirası olarak listelenmiştir. Antik Tiyatro, modern Tunus'un El Cem'in bir banliyösü olan Thysdrus şehrinde, Afrika'nın Roma eyaletine ait olduğu MS 238 yıllarında inşa edilmiştir. Dünyadaki en iyi korunmuş Roma kalıntılarından biridir ve Afrika'da bir benzeri yoktur. Roma İmparatorluğu'ndaki diğer amfitiyatrolar gibi, seyir oyunları için inşa edilmiştir ve dünyanın en büyük amfitiyatrolarından biridir. Tahmini kapasitesi 35.000, boyutları sırasıyla 148 x 122 metredir. Tiyatro, düz bir zeminde bulunan taş bloklardan inşa edilmiş ve son derece iyi korunmuştur. Ichkeul Gölü Ichkeul Gölü (Arapça: "بحيرة اشكل"), Tunus'ta, Afrika'nın en kuzeyindeki Bizerte'ye 20 kilometre mesafede yer alan bir göldür. Ichkeul Milli Parkı'nın göl ve sulak alanları, her yıl yüz binlerce göç eden kuşun önemli bir konaklama noktasıdır. Gölün ziyaretçileri arasında ördek, kaz, leylek ve pembe flamingo bulunmaktadır. Gölün besleyici nehirlerindeki baraj inşaatı, göl ve sulak alanların ekolojik dengesinde önemli değişikliklere neden oldu. Barajlar, göle ve bataklıklara tatlı su girişini önemli ölçüde azalttığından, sazlıklar, papirüsler ve diğer taze su bitki türleri yerini tuz seven bırakmak zorunda kaldı. Bu değişiklikler, var olan bitkilerin değişimine bağlı olarak göç eden kuş popülasyonlarında keskin bir azalmaya neden oldu. UNESCO'ya göre, Tunus hükûmeti tatlı suyun tutulması ve tuzluluğun azaltılması için bazı adımlar attı ve göl 2006'da UNESCO'nun Tehlike altındaki Dünya Mirasları listesinden çıkarıldı. Bununla birlikte, Dünya Doğa ve Doğal Kaynakları Koruma Birliği'nden bazı raporlar, tuzluluğun aşırı derecede yükseldiğini ve rehabilitasyon olanağının hızla kaybolduğunu düşündürmektedir. Kerkouane Kerkouane veya Kerkuane (Arapça: "كركوان, Karkwān"), Tunus'un kuzeydoğusundaki Cape Bon'un yakınlarındaki yer alan bir Pön şehridir. Bu Fenike şehri, muhtemelen Birinci Pön Savaşı'ndan sonra (M.Ö. 250'de) terk edildi ve Romalılar tarafından yeniden inşa edilmedi. Şehir, yaklaşık 400 yıl boyunca varlığını sürdürdü. Şehrin kazılarında M.Ö. 4. ve 3. yy'dan kalıntılar ve sikkeler açığa çıkarılmıştır. Düzenin net olarak görülebildiği site çevresinde birçok ev duvarı ve cephelerdeki renkli kil halen görülebilmektedir. Evler, karmaşık bir şehir planlama anlayışına uygun olarak standart bir plana göre inşa edilmiştir. Kerkouane, Kartaca, Hadrumetum (modern Sousse) ve Utica ile birlikte en önemli Pön şehirlerinden biriydi. Antik kent, 1985 yılında UNESCO tarafından bir Dünya Mirası olarak ilan edilmiştir. İstanbullu Gelin bölümleri listesi İstanbullu Gelin bölümleri listesi, O3 Medya tarafından yapılıp Star TV'de yayınlanan İstanbullu Gelin adlı Türk televizyon dizisinin bölüm listesidir. Dizi 3 Mart 2017 tarihinde Star TV ekranlarında yayınlanmaya başlamıştır. Dizinin yönetmenleri Zeynep Günay Tan ve Deniz Koloş, senaristi Teşrik-i Mesai, yapımcısı Onur Güvenatam'dır. Başrollerini Özcan Deniz ve Aslı Enver'ın paylaştığı dizi anlatmaktadır. Transilien Transilien, Fransa'nın Île-de-France bölgesinde faaliyet gösteren SNCF'ye ait bir banliyö treni hizmetidir. Transilien adı, Île-de-France sakinlerini tanımlamak için yaygın olarak kullanılan bir terim olan Francilien'den gelmektedir. Transilien trenleri, Paris'in ana demiryolu, RER istasyonlarından ve La Défense'nin batı ticaret bölgesinden kalmaktadır. Transilien hizmetleri 2004 yılında 615 milyon yolcu taşımıştır. Selahaddin Kalesi Sahyun veya Saladin Kalesi olarak da bilinen Selahaddin Kalesi (Arapça: "قلعة صلاح الدين", "Qal'at Salah al-Din"), kuzeybatı Suriye'de bulunan bir ortaçağ kalesidir. Al-Haffah kasabasının 7 km doğusunda ve Lazkiye şehrinin 30 km doğusundaki dağlık arazide iki derin vadinin arasındaki bir sırt üzerinde bulunan ve ormanlarla çevrili olan site, en azından 10. yüzyılın ortalarından beri kullanılmıştır. 975 yılında Bizans imparatoru I. İoannis Çimiskes bölgeyi ele geçirdi ve bölge 1108 yılına kadar Bizans denetiminde kaldı. 12. yüzyılın başlarında Franklar bölgenin kontrolünü ele aldı ve Antakya Prensliği Haçlı devletlerinin bir parçası haline geldi. Kalenin bugünkü görünümünün büyük bir bölümü, bu dönemde meydana gelmiştir. 1188'de üç günlük kuşatma sonrasında Selahaddin kuvvetleri tarafından ele geçirildi. 1287 yılında kale tekrar kuşatılmıştı, bu sefer hem savunmacı hem de savaşan Memlükler idi. 2006 yılında, Krak des Chevaliers ve Salah Ed-Din Kalesi UNESCO tarafından bir Dünya Mirası olarak ilan edildi. Manisa Arkeoloji MÃ¼zesi Manisa Arkeoloji Müzesi, Türkiye'nin Manisa ilinde bulunan bir müzedir. Müze, 29 Ekim 1937 yılında ziyarete açılmıştır. SNCF SNCF (Société nationale des chemins de fer français; "Fransız Ulusal Demiryolları Şirketi"), Fransa'nın devlete ait demiryolu hizmetlerini işleten kurumdur. SNCF, 1938 yılında kurulmuş olup Fransa'nın yüksek hızlı demiryolu şebekesi olan TGV'yi de içeren ülkenin ulusal demiryolu hizmetlerini yürütmektedir. Görevleri arasında demiryolu hizmetlerinin yolcu ve yük için işletilmesi, demiryolu altyapısının bakımı ve sinyalizasyonu yer almaktadır. Merkezi Paris'te yer almaktadır. SNCF'nin dünyanın 120 ülkesinde 180.000'den fazla çalışanı bulunmaktadır. Demiryolu ağı, 1.800 km yüksek hızlı hat ve 14.500 km elektriklendirilmiş hat ile yaklaşık 32.000 km'dir ve her gün yaklaşık 14.000 tren işletilmektedir. SNCF, 2010 Fortune Global 500 listesinde Fransa'da 22. ve dünyada 214. sırada yer aldı. Kuzey Suriye'nin Antik KÃ¶yleri Kuzey Suriye'nin Antik Köyleri, Ölü Şehirler (Arapça: المدن الميتة) veya Unutulan Şehirler (Arapça: المدن المنسية), Suriye'nin kuzeybatısındaki Halep ve İdlib arasında yer alan 700 terk edilmiş yerleşim grubudur. Suriye'nin kuzeybatısındaki sekiz arkeolojik parkta bulunan yaklaşık 40 köy, Geç Antik Çağ ve Bizans döneminin kırsal yaşamı hakkında izler sunmaktadır. 1. yüzyıldan 7. yüzyıla kadar iskan edilmiş olan çoğu köy, 8. ve 10. yüzyıllar arasında terk edilmiştir. Yerleşimler, iyi korunmuş konutlar, putperest tapınaklar, kiliseler, sarnıçlar, hamamlar vb. mimari kalıntıları içermektedir. Ölü Şehirler, Kalker Masifi olarak bilinen yüksek bir kalker alanında yer almaktadır. Bu antik yerleşimler, 20–40 km (12-25 mil) genişliğinde ve 140 km uzunluğunda (87 mil) bir alanı kaplamaktadır. Masif, üç dağ grubu içerir: ilki, Simeon Dağı'nın ve Kurd Dağı'nın kuzey grubudur; ikinci orta grup Harim Dağları grubudur; Üçüncü güney grubu Zawiya Dağı grubudur. Kalker Masifi içinde yer alan Ölü Şehirler ve arkeolojik sit alanları: Bahla Kalesi Bahla Kalesi (Arapça: "قلعة بهلاء"; "Qal'at Bahla"), Umman'da, Bahla Vahası'nda yer alan Djebel Akhdar'ın eteklerinde yer alan dört kaleden biridir. 1987 yılında UNESCO tarafından Dünya Mirası olarak ilan edilmiştir. 12. yüzyıldan 15. yüzyılın sonlarına kadar bölgeye hakim olan Banu Nabhan topluluğu tarafından yaptırılmıştır. 1988'den 2004'e kadar, Tehlike altındaki Dünya Mirasları listesinde yer almıştır. Proastiakos Proastiakos (; "banliyö"), Yunanistan'ın TrainOSE tarafından işletilen banliyö treni hizmetidir. Banliyö tren hizmetlerinin geliştirilmesine 1990'larda başlanmış olup Atina'da düzenlenen 2004 Yaz Olimpiyatları'nda faaliyete geçmiştir. Mart 2016 tarihi itibarı ile Proastiakos ülkenin üç büyük kenti olan Atina, Selanik ve Patras'a hizmet vermektedir. Bat, el-Hutm ve el-Ayn Arkeolojik Siteleri Bat, el-Hutm ve el-Ayn Arkeolojik Siteleri, M.Ö. 3. bin yıldan kalma önemli bir nekropol grubudur. 1988 yılında UNESCO tarafından Dünya Mirası ilan edildi. Son 15 yıl boyunca yapılan çalışmalar, Basra Körfezi'nden Umman Körfezi'ne kadar birçok insan yerleşiminin varlığını ortaya koymuştur. Bat sit alanı bir palmiye korusu içerisinde bulunur. M.Ö. 3000 yıllarında, Sümerlerle yoğun bir bakır ticareti (yerel olarak çıkarılan) ve taş (muhtemelen diyorit) ticareti yapılmaktaydı.. Gılgamış Destanı gibi birkaç Sümer metninde bölgeden "Dilmun" olarak bahsedilmektedir. Nekropol 100 mezar ve yaklaşık 20 metre çapında dairesel yapılardan oluşmaktadır. Bu yapıların dışa açıklıkları yoktur, bu yüzden depo ya da silolar olabilir, ancak inşa amaçları kesin olarak bilinmemektedir. 1972'de Karen Frifelt önderliğinde bir Danimarka ekibi tarafından gerçekleştirilen kazılar, kentin 4000 yıldır sürekli olarak gördüğünü ortaya çıkarmıştır. El-Hutm'daki kalıntılar temelde bir taş kale, çapı 20 metrelik bir kayadan yapılmış bir kuleyi içermektedir. Bat'ın 2 km batısındadır. Al-Ayn küçük bir nekropoldür. Üç site içinde en iyi durumda olanıdır. Bat'ın 22 kilometre güneydoğusundadır. Arlette Conzemius Arlette Conzemius (d. 11 Aralık 1956) Lüksemburglu diplomat. 1981 yılından itibaren Dışişleri Bakanlığı'nda görev yapmaktadır. 1993-1998 yılları arasında Avrupa Konseyi nezdinde Lüksemburg Daimi Temsilcisi, 1998-2005 yılları arasında ABD Büyükelçisi (Kanada ve Meksika'ya akredite), 2005-2007 yılları arasında Dışişleri Bakanlığı Avrupa İşleri ve Uluslararası Ekonomik İşler Genel Müdürü, 2007-2011 yıllarında Avusturya Büyükelçisi ve BM Viyana Ofisi Daimi Temsilcisi (Türkiye ve Slovenya'ya akredite), 2011-2016 yılları arasında Türkiye Büyükelçisi, Eylül 2016 tarihi itibarıyla NATO Daimi Temsilcisi ve Belçika Büyükelçisidir. Evli olup 2 oğlu vardır. Frankincense TopraklarÄ± Frankincense Toprakları, Umman'daki Tütsü Yolu üzerinde yer alan bir sit alanıdır. Ortaçağ tütsü ticareti için çok önemli olan "Frankincense" ağaçları, Khor Rori ve bir kervan vahası kalıntısı yer almaktadır. Site, 2000 yılında UNESCO tarafından "Frankincense Trail" olarak Dünya Mirası olarak ilan edilmiş, 2005 yılında "Frankincense Toprakları" olarak yeniden adlandırılmıştır. Umman Kehrizi Umman "Aflaj" Sulama Sistemleri ya da Umman Kehrizi, Dakhiliya, Sharqiya ve Batinah bölgelerinde bulunan MS 500 civarında inşa edilmiş antik su kanallarıdır. Bununla birlikte, bölgedeki 5000 yıllık bir sulama sistemini temsil etmektedir. "Aflaj", klasik Arapça'da "parçalara bölünme" anlamına gelen "Falaj" çoğuludur. Bu sulama sistemi, suyun bütün kullanıcıları arasında etkin bir şekilde bölüştürülmesini sağladı; su, yer çekimi sayesinde su kaynaklarından evlere ve ekili alanlara aktı. Sulama sistemi, koruma amacıyla inşa edilmiş gözetleme kuleleri; ayrıca camiler ve diğer binalar da içermektedir. 2006 yılında Umman'daki beş "Aflaj" Sulama Sistemi UNESCO tarafından Dünya Mirası olarak ilan edildi: Falaj Al-Hatimi, Falaj Al-Malki, Falaj Daris, Falaj Al-Mayassar ve Falaj Al-Jeela. Ferrari Daytona Ferrari Daytona, Ferrari tarafından 1968-1973 yılları arasında üretilen bir grand tourer modelidir. İlk olarak 1968 Paris Otomobil Fuarı'nda tanıtılmış olup Ferrari 275'in yerini almıştır. GTB/4 ve GTS/4 olmak üzere iki modeli üretilmiştir. Kusayru Amre Kusayru Amre (Arapça: قصر عمرة), Ürdün'ün doğusunda yer alan çöl kalelerinden en meşhur olanıdır. 8. yüzyılın başlarında, 723 ile 743 yılları arasında bir tarihte, o dönemde bölgeye hakim olan, gelecekte Emevi halifesi olacak olan II. Velid tarafından yaptırılmıştır. Erken İslam sanatının ve mimarisinin en önemli örneklerinden biri olarak kabul edilir. 2012 yılında gerçekleştirilen çalışmalar sırasında bulunan bir kitabe, kalenin yapım tarihinin daha isabetli bir tarihe çekilmesine izin vermiştir. Emeviler döneminde yapılan Kuseyr Amre ve çöl saraylarında, fresklerde ve stuko heykellerde müstehcen tasvirlerin bulunduğu görülmektedir. Kalıntılar, 1985 yılında UNESCO tarafından Dünya Mirası olarak ilan edilmiştir. Indulis Bērziņš Indulis Bērziņš (4 Aralık 1957, Madona, Letonya) Letonyalı siyasetçi ve diplomat. Letonya Üniversitesi'nde eğitim görmüş ve akademisyen olarak görev yapmış, 1990-1993 yıllarında Geçiş Dönemi parlamentosu olan Yüksek Konseyi'nin üyesi olmuş ve 1992-1993 yıllarında Dışişleri Komisyonu Başkanı olmuş, 1993-2002 yılları arasında 3 dönem milletvekilliği yapmıştır. 16 Temmuz 1999 - 7 Kasım 2002 tarihleri arasında Dışişleri Bakanı olarak görev yapmıştır. 2003-2004 yıllarında Danimarka Büyükelçisi, 2004-2009 yılları arasında Birleşik Krallık Büyükelçisi olmuştur. 2007-2013 yıllarında Yeni Zelanda ve Avustralya'ya akredite olmuştur. 2009-2013 yıllarında Avusturya Büyükelçisi (aynı dönemde Slovakya, Liechtenstein ve İsviçre'ye akredite olmuştur) olarak görev yapmış, Eylül 2015 tarihi itibarıyla NATO Daimi Temsilcisidir. İngilizce, Rusça ve Almanca bilmektedir. Umm ar-Rasas Umm ar-Rasas (Arapça: "أم الرصاص") (Kastrom Mefa'a, Kastron Mefa'a), Ürdün'ün merkezindeki Madaba Valiliğinin başkenti Madaba'nın 30 km güneydoğusunda yer almaktadır. Bir zamanlar yalnızca Kral Yolu ile erişilebilir durumda olan site Ürdün Çölü'ndeki yarı kurak step alanda bulunur. Yerleşim alanı, Yeremya Kitabında bahsedilen Mephat'ın İncil'deki yerleşim bölgesi ile müttefiktir. Roma ordusu bölgeyi stratejik bir garnizon olarak kullandı ancak daha sonra Hristiyan ve İslam toplulukları bölgeyi yerleşim alanına çevirerek kullanmaya devam etti. 2004 yılında site UNESCO tarafından bir Dünya Mirası olarak ilan edildi ve arkeologlar tarafından Roma, Bizans ve Müslüman dönemlere ait kalıntıları nedeniyle önemli bir yer olarak değerlendirildi. Studium Biblicum Franciscanum, 1986'da bölgenin kuzey ucunda kazılar gerçekleştirdi; ancak alanın büyük bölümü toprak altından çıkarılamadı. Rum Vadisi Koruma Alanı Ay Vadisi (Arapça: "وادي القمر") olarak da bilinen Rum Vadisi (Arapça: "وادي رم"), Ürdün'ün güneyindeki Akabe'nin 60 km doğusunda yer alan kumtaşı ve granit kaya içinde oluşmuş bir vadidir. Ürdün'deki en büyük vadidir. Rum Vadisi, tarih öncesi çağlardan beri birçok insan kültürü tarafından yerleşim görmüştür; Nebatiler de dahil olmak üzere pek çok kültür, kaya resimleri, duvar yazıları ve tapınaklar şeklinde izlerini bırakmıştır. Rum Vadisi, 2011 yılında UNESCO tarafından bir Dünya Mirası olarak ilan edilmiştir. Uğur Kaymaz'ın öldürülmesi Uğur Kaymaz'ın öldürülmesi, 12 yaşındaki Uğur Kaymaz'ın babası Ahmet Kaymaz ile birlikte 21 Kasım 2004'te Mardin'in Kızıltepe ilçesindeki evlerinin önünde polis tarafından açılan yaylım ateşi sonucu öldürülmesi olayı. Mardin Valiliğinden yapılan ilk açıklamada iki teröristin çatışma sırasında öldürüldüğü söylendi. Polis memurları Mehmet Karaca, Yaşafettin Açıkgöz, Seydi Ahmet Döngel ve Salih Ayaz tutuksuz yargılandı ve beraat etti. Mardin Emniyet Müdürü Kemal Dönmez de, soruşturma sırasında bazı polis memurlarıyla birlikte açığa alındı. Meclis İnsan Hakları Komisyonu, incelediği olayı meclise taşıdı. Polis memurlarının dava sürerken göreve iade edilmesi ve daha sonra başka yere tayin edilmesi konusunda mecliste soru önergesi verildi. Güvenlik gerekçesiyle Eskişehir'de görülen dava sırasında müdahil avukat Tahir Elçi, Tarafsız yargılama istiyoruz dediği için adil yargılamayı etkilemeye çalışmakla suçlanarak hakkında dava açıldı. 2015'te yapılan ‘Yargılamanın Yenilenmesi’ talebi Eskişehir 1. Ağır Ceza Mahkemesi tarafından gerekçe gösterilmeden reddedildi. Avrupa İnsan Hakları Mahkemesi Türkiye’nin yaşama hakkını ihlal ettiğine hükmetti ve Makbule Kaymaz’a 65 bin Euro maddi, 50 bin Avro manevi tazminat; Emine Kaymaz’a 5 bin Euro maddi, 15 bin Euro manevi tazminat ve Reşat Kaymaz’a 5 bin Euro manevi tazminat ödenmesine karar verdi. Türkiye AİHM'e, olayda orantılı güç kullanıldığı yönünde savunma yaptı. 4 Ağustos 2009'da Kızıltepe Belediyesi Uğur Kaymaz’ın adının verildiği bulvar üzerinde bulunan meydana bir heykelini diktirdi. Heykel 2017'de belediyeye atanan kayyım tarafından kaldırıldı. Uğur Kaymaz'ın annesi Makbule Kaymaz önceki yıl KHK ile belediyedeki işinden atılmıştı. 12 yaşında 13 kurşunla öldürülen Kaymaz'ın olay sırasında üzerinde olan giysileri Devrimci 78’liler Federasyonu’nun Ankara’da her yıl eylül ayında açtığı, 12 Eylül Utanç Müzesi'nde 2012 yılında sergilendi. 2012'de CHP Genel Başkan Yardımcısı Sezgin Tanrıkulu Uğur Kaymaz Davasıyla ilgili AİHM'in sorularına verilecek cevaplarla devletin safını belirleme noktasında olduğunu, cinayeti işleyen kolluk güçlerinin mi yoksa yaşam hakkı ihlal edilen çocuğun yanında mı pozisyon aldığını ortaya koyacağını belirtti. Olaydan sonra adını Serdar Gökbayrak olarak değiştiren polis memuru Yaşafettin Açıksöz, İstanbul İl Emniyet Müdürlüğü Terörle Mücadele Şubesi’nde görevli iken 15 Temmuz darbe girişimi sırasında çıkan çatışmada öldürüldü. Polisin adı Kocaeli'de bir üstgeçide verildi. El-MaÄŸtas Arapça "vaftiz" veya "batırma" anlamına gelen El-Mağtas (Arapça: المغطس), Ürdün'de, Ürdün Nehri'nin doğu kıyısında, resmi olarak "Ürdün Ötesinde Bethany" Vaftiz Siti adı ile bilinen bir arkeolojik Dünya Mirası alanıdır. İsa'nın Vaftizi'nin ve Vaftizci Yahya'nın vekaletinin orijinal makamı olarak kabul edilir ve en azından Bizans döneminden beri kutsal kabul edilmektedir. El-Mağtas iki ana arkeolojik alanı kapsamaktadır. Jabal Mar-Elias (İlyas Tepesi) olarak bilinen bir höyükteki bir manastırın kalıntıları ve nehre yakın bir bölge olan kiliseler, vaftiz havuzları, hac ve höyük yerleşimleri. İki bölge, Wadi Kharrar adlı bir akarsu ile birbirine bağlanmaktadır. Jabal Mar-Elias geleneksel olarak peygamber İlyas'ın cennete yükseldiği yer olarak tanımlanmaktadır. Ürdün'ün iki kıyısındaki cephede yer alan bütün alanlar 1967'deki Altı Gün Savaşı'ndan sonra terk edildi. Bu tarihlerde bölgeye birçok mayın döşendi. 1994'te İsrail-Ürdün Barış Antlaşması'nın imzalanmasından sonra, mayınsızlaştırma çalışmaları başladı. Site daha sonra çeşitli arkeolojik kazılar, 4 papalık ziyareti ve devlet ziyareti gördü ve bölgeye turist ve hac faaliyetleri başladı. 2015 yılında, bölge, nehrin batı tarafı hariç UNESCO tarafından Dünya Mirası alanı olarak ilan edildi. 2016 yılında çoğunluğunu Avrupalı, Amerikalı ve Arap turistlerin oluşturduğu yaklaşık 81.000 kişi bölgeyi ziyaret etti. Binlerce kişi Epifani'yi kutlamak için 6 Ocak'ta siteye akın etmektedir. Zabid Zabid (Arapça: "زبيد") (ayrıca Zabīd ve Zebid olarak da yazılır), Yemen'in batı kıyı ovasında yer alan bir şehirdir. Şehrin kent nüfusu yaklaşık 52,590'dır. Yemen'in en eski şehirlerinden biridir ve 1993'ten beri UNESCO Dünya Mirası Listesi'ndedir. 2000 yılında Tehlike altındaki Dünya Mirasları listesi'ne dahil edilmiştir. Şehirdeki Ulu Cami, MS 628 yılında Muhammed'in takipçilerinden biri olan Ebu Musa Ashaari tarafından yaptırılmıştır. Şehir, 13. yüzyıldan 15. yüzyıla kadar Yemen'in başkenti idi. Cezayir Kasbahı Kasbah (Arapça: "قصبة", "qaṣba", kelime anlamı ile, kale), özellikle Cezayir'deki Cezayir şehrinin kalesi ve kale etrafında yer alan geleneksel meydandır. Daha genel olarak, bir kasbah birçok Kuzey Afrika kenti ve kasabasında yer alan duvarlı kalelerdir. Cezayir Kasbahı, 1992 yılında UNESCO tarafından bir Dünya Mirası olarak ilan edilmiştir. Ferrari Berlinetta Boxer Ferrari Berlinetta Boxer (BB), Ferrari tarafından 1973-1984 yılları arasında üretilen bir spor otomobil modelidir. Araç, boksör 12 silindirli motor kullanmakta olup Ferrari adını ve logosunu taşıyan ilk ortadan motorlu araçtır. Yerini Testarossa'ya bırakmıştır. Ortadan motor Ortadan motor, bir otomobilin motorunun ön ve arka akslar arasında yer aldığı bir düzendir. 0verflow 0verflow ( "Ōbāfurō"), Japonya merkezli bir video oyunu şirketidir. Şirket 1997 yılında kurulmuş olup oyunları etkileşimli kurgu temellidir. Başlıca oyunları "School Days", "Summer Days" ve "Cross Days" 'dir. Şirketin merkezi Tokyo'nun Chiyoda semtinde yer almaktadır. 1998 Dünya Karate Şampiyonası 1996 Dünya Karate Şampiyonası, Dünya Karate Federasyonu tarafından düzenlenen 14. Dünya Karate Şampiyonası. 15-18 Ekim 1998 tarihinde Rio de Janeiro, Brezilya'da düzenlendi. EtkileÅŸimli kurgu Etkileşimli kurgu, oyuncuların karakterleri kontrol etmesi ve çevreyi etkilemek için metin komutları kullandığı ortamları simüle eder. Bu biçimdeki eserler ya etkileşimli anlatılar ya da etkileşimli anlatım biçiminde edebi anlatılar olarak anlaşılabilir. Bu eserler, bir macera oyunu ya da rol yapma oyunu biçiminde, bir video oyunu biçimi olarak da anlaşılabilir. Yumi Uchiyama Yumi Uchiyama ( "Uchiyama Yumi"; 30 Ekim 1987 Tokyo, Japonya), Japon seslendirme sanatçısı. Antalyaspor 2017-18 sezonu Antalyaspor 2017-18 sezonu, kırmızı beyazlı ekibin Süper Lig'deki yirmi ikinci sezonu, kuruluşunun ise elli birinci yılıdır. 2016-17 Süper Lig sezonunun beşinci tamamlamıştır. Antalyaspor bu sezonda Süper Lig ve Türkiye Kupasında mücadele etti. Yaptığı Samir Nasri ve Jérémy Ménez gibi pahalı transferlere rağmen ligin ilk yarısını 4 galibiyet, 5 beraberlik ve 9 mağlubiyetle kapatan Antalyaspor, devre arasında bu futbolcunun yanı sıra Samuel Eto'o ile de yollarını ayırdı. Ligde 10 galibiyet, 8 beraberlik ve 16 mağlubiyet alan Antalyaspor 38 puanla 14. sırada yer aldı. Kupada son 16 turunda Kayserispor'a 3-1 ve 2-0'lık skorlarla yenilerek elendi. 1962 Kıtalararası Kupa 1962 Kıtalararası Kupa, Kıtalararası Kupa'nın sahibi olacak takımı belirlemek için, 1961-62 Şampiyon Kulüpler Kupası şampiyonu Benfica ile 1962 Copa Libertadores şampiyonu Santos arasında iki ayaklı olarak oynanan maç. Organizasyon tarihindeki 3. maç olan bu maçın ilk ayağı, 19 Eylül 1962'de Rio de Janeiro'daki Maracanã Stadyumu'nda, ikinci ayağı ise 11 Ekim 1962'de Lizbon'daki Işık Stadyumu'nda oynandı. Santana'nın iki golüne karşılık Pelé'nin iki ve Coutinho'nun bir golüyle Santos, ilk maçı 3-2 kazandı. İkinci maçta ise Eusébio ve Santana Benfica adına birer gol atarken; Santos, Pelé'nin üç, Coutinho ve Pepe'nin birer golüyle maçı 2-5 kazandı ve maçlar sonunda şampiyonluğa ulaşan taraf oldu. Bu sonuçla Santos, kupa tarihindeki ilk maçında ilk şampiyonluğunu yaşamış oldu. Benfica ise tarihindeki ikinci Kıtalararası Kupa maçından da mağlubiyetle ayrılmıştı. 1963 Kıtalararası Kupa 1963 Kıtalararası Kupa, Kıtalararası Kupa'nın sahibi olacak takımı belirlemek için, 1962-63 Şampiyon Kulüpler Kupası şampiyonu Milan ile 1963 Copa Libertadores şampiyonu Santos arasında iki ayaklı olarak oynanan maç. Organizasyon tarihindeki 4. maç olan bu maçın ilk ayağı, 16 Ekim 1963'te Milano'daki San Siro Stadyumu'nda, ikinci ayağı ise 11 Ekim 1963'te Rio de Janeiro'daki Maracanã Stadyumu'nda oynandı. Pelé'nin iki golüne karşılık Amarildo'nun iki, Giovanni Trapattoni ve Bruno Mora'nın birer golüyle Milan, ilk maçı 4-2 kazandı. İkinci maçta ise José Altafini ve Bruno Mora Milan adına birer gol atarken; Santos, Pepe'nin iki, Almir Pernambuquinho ve Lima'nın birer golüyle maçı 2-4 kazandı. Ancak organizasyondaki kurallara göre galibiyete iki puan verildiğinden ve her iki takım da ikişer puana sahip olduğundan, 16 Kasım 1963'te, Maracanã Stadyumu'nda bir play off maçı oynandı. Bu maçı Dalmo'nun tek golüyle kazanan Santos, kupa tarihindeki ikinci maçında ikinci şampiyonluğunu yaşamış oldu. Milan ise tarihindeki ilk Kıtalararası Kupa maçından mağlubiyetle ayrılmıştı. Rie Kugimiya Rie Kugimiya ( "Kugimiya Rie"; 30 Mayıs 1979 Kumamoto, Japonya), Japon kadın şarkıcı ve seslendirme sanatçısı. Kugimiya'nın bazı önemli rolleri "Fullmetal Alchemist" 'da Alphonse Elric, "Fairy Tail" 'da Happy, "Gintama" 'da Kagura, "Hayate the Combat Butler" 'da Nagi Sanzenin, "Shakugan no Shana" 'da Shana, "The Familiar of Zero" 'da Louise, "The Idolmaster" 'da Iori Minase ve "Toradora!" 'da Taiga Aisaka'dır. Bazı fanları tarafından "Tsundere Kraliçesi" lakabı ile anılır. Aya Hisakawa Aya Hisakawa ( "Hisakawa Aya"; 12 Kasım 1968 Kaizuka, Japonya), Japon kadın şarkıcı ve seslendirme sanatçısı. Hisakawa'nın bazı önemli rolleri "Sailor Moon" 'da Sailor Mercury, "Ah! Tanrıçam" 'da Skuld, "HeartCatch Pretty Cure!" 'de Yuri Tsukikage / Cure Moonlight, "Cardcaptor Sakura" 'da Kero ve "Pokémon" 'da Kazuki'dir. Jill Singer Jill Singer (d. 1957 –ö. 8 Haziran 2017) ,Avustralyalı kadın gazeteci, köşe yazarı ve televizyon sunucusudur. Kendisi 1957'de Korumburra, Victoria (Avustralya) 'da doğmuştur. Kariyerine 1984'te ABC radyosunda stajyer gazeteci olarak başladı. Sonunda ABC'de "7.30 Raporu" programında kıdemli muhabir oldu ve daha sonra Seven Network haber kanalında "Today Tonight" adlı Avustralya'nın Victoria basınından haberlerin yer aldığı programı sundu. Sunduğu programlar arasında "7.30 Raporu", "The Arts Show", "2-shot" ve "People Dimensions" (ABC TV) sayılabilir. Singer, ayrıca ABC TV'nin ulusal sabah haberleri ve güncel olaylar programı "Birinci Baskı" yapımcı ve yönetmeni olarak görev yapmış. 1997 ve 2012 yılları arasında Melbourne'daki "Herald Sun" gazetesine haftalık köşe yazıları kaleme almıştır. Melbourne'daki RMIT Üniversitesi'nde televizyon gazeteciliği konusunda dersler vermiş ABC 774 kanalında yayınlanan "Konuşma Saati" ve Sky News Australia'nın "Melbourne Raporu" programları son dönem sunuculuk yaptığı programlardır. Avustralyalı gazeteci, sunucu ve köşe yazarı Jill Singer amiloidoz rahatsızlığından 8 Haziran 2017'de Melbourne kentinde 60 yaşında ölmüştür. Errol Christie Errol Christie (d. 29 Haziran 1963-ö.11 Haziran 2017) ,Eski profesyonel İngiliz boksör ve boks antrenörü. 1980-1983 yılları arasında İngiliz Amatör boks takımının kaptanı ve 1983'te Avrupa Amatör klasman boks şampiyonu oldu. Profesyonel olduktan sonra sonra, 1980'lerde "ITV Dövüş Gecesi" ile düzenli boks fikstür maçlarına katıldı. Bokstan çekildikten sonra beyaz yakalı boks antrenörü oldu. Mart 2015'te Errol Christie'ye küçük hücreli akciğer kanseri teşhisi kondu, kendisi iyileşemeyerek bu hastalık ilerlemesi sonucu 11 Nisan 2017'de 53 yaşında yaşamını yitirmiştir. Japonya'da turizm Japonya'da turizm, ülkenin hızla büyüyen sektörlerinden biridir. Japonya, 2016 yılı itibarı ile yaklaşık 24 milyon turisti ağırlamıştır. Japonya Himeji Kalesi, Antik Kyoto ve Nara'nın Tarihî Anıtları gibi 19 Dünya Mirası Listesi'ne ev sahipliği yapmaktadır. Popüler yabancı mekanlar arasında Tokyo ve Hiroşima, Fuji Dağı, Hokkaidō'da Niseko gibi kayak merkezleri, Okinawa gibi yaz tatil mekanları, shinkansene binme ve Japonya'nın otel ve cazibe merkezleri ağının avantajları bulunmaktadır. Japonya, 2017 Seyahat ve Turizm Rekabet Edebilirlik Raporu'nda 141 ülke arasında dördüncü sırada yer almıştır. Japonya neredeyse tüm yönleriyle, özellikle sağlık ve hijyen, güvenlik, kültürel kaynaklar ve iş seyahatinde görece yüksek puanlar almıştır. ASCII Corporation ASCII Corporation ( "Kabushiki kaisha Asukī"), Japonya merkezli bir yayımcılık şirketiydi. Şirket 1977 yılında kurulmuş olup 2004 yılında Kadokawa Corporation'un yan kuruluşu haline geldi. 1 Nisan 2008 tarihinde MediaWorks ile birleşerek ASCII Media Works adını aldı. 1964 Kıtalararası Kupa 1964 Kıtalararası Kupa, Kıtalararası Kupa'nın sahibi olacak takımı belirlemek için, 1963-64 Şampiyon Kulüpler Kupası şampiyonu Internazionale Milano ile 1964 Copa Libertadores şampiyonu Independiente arasında iki ayaklı olarak oynanan maç. Organizasyon tarihindeki 5. maç olan bu maçın ilk ayağı, 9 Eylül 1964'te Avellana'daki Amerika'nın Kurtarıcıları Stadyumu'nda, ikinci ayağı ise 23 Eylül 1964'te Milano'daki San Siro Stadyumu'nda oynandı. Mario Rodríguez'in tek golüyle Independiente, ilk maçı 1-0 kazandı. İkinci maçta ise Internazionale Milano, Sandro Mazzola ve Mario Corso'nun birer golüyle maçtan 2-0'lık galibiyetle atrıldı. Ancak organizasyondaki kurallara göre galibiyete iki puan verildiğinden ve her iki takım da ikişer puana sahip olduğundan, 26 Eylül 1964'te, Madrid'deki Santiago Bernabéu Stadyumu'nda bir play off maçı oynandı. Normal süresi 0-0 berabere tamamlanan maçın uzatma süresinde, Mario Corso'nun kaydettiği golle rakibini 1-0 yenen Internazionale Milano, kupa tarihindeki ilk maçında şampiyonluk yaşamış oldu. Independiente ise tarihindeki ilk Kıtalararası Kupa maçından mağlubiyetle ayrılmıştı. 1970 Kıtalararası Kupa 1970 Kıtalararası Kupa, Kıtalararası Kupa'yı kazanacak takımı belirlemek için, 1969-70 Şampiyon Kulüpler Kupası şampiyonu Feyenoord ile 1970 Copa Libertadores şampiyonu Estudiantes arasında iki ayaklı olarak oynanan final maçı. Organizasyon tarihinde oynanan 10. final maçı olan bu karşılaşmanın ilk ayağı, 26 Ağustos 1970'te Buenos Aires'teki La Bombonera'da, ikinci ayağı ise 9 Eylül 1970'te Rotterdam'daki De Kuip'de oynandı. Birinci maç 2-2 eşitlikle sona erdi. Feyenoord, ikinci maçta rakibini Joop van Daele'nin attığı golle 1-0 mağlup ederek kupada şampiyonluğa ulaştı. 1969 Kıtalararası Kupa 1969 Kıtalararası Kupa, Kıtalararası Kupa'yı kazanacak takımı belirlemek için, 1968-69 Şampiyon Kulüpler Kupası şampiyonu AC Milan ile 1969 Copa Libertadores şampiyonu Estudiantes arasında iki ayaklı olarak oynanan final maçı. Organizasyon tarihinde oynanan 9. final maçı olan bu karşılaşmanın ilk ayağı, 8 Ekim 1969'da Milano'daki Giuseppe Meazza Stadyumu'nda, ikinci ayağı ise 22 Ekim 1969'da Buenos Aires'daki La Bombonera'da oynandı. Milan, birinci maçta kendi evinde rakibini 3-0 mağlup etti. İkinci maçta ise rakibine 2-1 mağlup olmasına karşın toplamda 4-2 üstünlük sağlayarak kupanın sahibi oldu. Çoban Yıldızı bölümleri listesi Çoban Yıldızı bölümleri listesi, Most Production tarafından yapılıp FOX'de yayınlanan Çoban Yıldızı adlı Türk televizyon dizisinin bölüm listesidir. Dizi 2 Mart 2017 tarihinde FOX ekranlarında yayınlanmaya başlamıştır. Dizinin yönetmenleri Murat Can Oğuz, senaristleri Gülizar Irmak ve Çoşkun Irmak, yapımcısı Gül Oğuz'dır. Başrollerini Şükrü Özyıldız ve Selin Şekerci'ın paylaştığı dizi anlatmaktadır. 2016 Avrupa Atletizm Şampiyonası - Kadınlar 3000 metre su engelli 2016 Avrupa Atletizm Şampiyonası'nda kadınlar 3000 metre su engelli müsabakası, 8 ve 10 Temmuz tarihlerinde Amsterdam Olimpiyat Stadyumu'nda gerçekleştirilmiştir. Her seride ilk 5 atlet (Q) ve bunlar dışında kalan en hızlı 5 atlet (q) finale yükselir. 1968 Kıtalararası Kupa 1968 Kıtalararası Kupa, Kıtalararası Kupa'yı kazanacak takımı belirlemek için, 1967-68 Şampiyon Kulüpler Kupası şampiyonu Manchester United ile 1968 Copa Libertadores şampiyonu Estudiantes arasında iki ayaklı olarak oynanan final maçı. Organizasyon tarihinde oynanan 8. final maçı olan bu karşılaşmanın ilk ayağı, 8 Ekim 1969'da Milano'daki Giuseppe Meazza Stadyumu'nda, ikinci ayağı ise 16 Ekim 1968'da Manchester'daki Old Trafford'da oynandı. Estudiantes, ilk karşılaşma da 1-0 mağlup ettiği rakibiyle deplasmanda 1-1 berabere kaldı ve iki maçın sonunda toplamda 2-1 üstünlük sağlayarak kupada şampiyon oldu. 1967 Kıtalararası Kupa 1967 Kıtalararası Kupa, Kıtalararası Kupa'yı kazanacak takımı belirlemek için, 1966-67 Şampiyon Kulüpler Kupası şampiyonu Celtic ile 1967 Copa Libertadores şampiyonu Racing arasında iki ayaklı olarak oynanan ve sonrasında play-off maçı ile kazananın belirlendiği final maçı. Organizasyon tarihinde oynanan 7. final maçı olan bu karşılaşmanın ilk ayağı, 18 Ekim 1967'de Glasgow'daki Hampden Park'ta, ikinci ayağı ise 1 Kasım 1967'de Buenos Aires'daki Başkan Perón Stadyumu'nda oynandı. Celtic, ilk maçta rakibini Billy McNeill'ın kafası ile attığı gol ile 1-0 mağlup etti. İkinci karşılaşma da ise Racing rakibini 2-0 mağlup etmeyi başardı. O zamanki turnuva kurallarına göre kazanılan her bir maç için takımlara 2 puan verilmekteydi. Ve iki takımda kazandıkları birer maçın sonucunda ikişer puan aldılar. Kazananı belirlemek için 4 Kasım tarinde Montevideo'da ki Yüzüncü Yıl Stadyumu'nda play-off maçı oynandı. Racing, Juan Carlos Cárdenas'ın attığı gol ile rakibini 1-0 mağlup etti ve kupanın sahibi oldu. 2016 Avrupa Atletizm Şampiyonası - Erkekler 4 x 100 metre bayrak yarışı 2016 Avrupa Atletizm Şampiyonası'nda erkekler 4 x 100 metre bayrak yarışı müsabakası, 9 ve 10 Temmuz tarihlerinde Amsterdam Olimpiyat Stadyumu'nda gerçekleştirilmiştir. Her seride ilk 3 ülke (Q) ve bunlar dışında kalan en hızlı 2 ülke (q) finale yükselir. Timur Işık Timur Işık (d. 16 Kasım 1980; Hamburg) ,Türk asıllı Alman oyuncu. Timur Işık bir Türk diş hekimi baba ile Alman bir annenin oğlu olarak Hamburg'da doğdu ve büyüdü. 2002-2006 yılları arasında eğitim gördüğü Berlin Sanat Üniversitesi'ni bitirdi. Daimi üyesi olduğu Münih Ulusal Tiyatrosu (2006-2009) 'nda 3 yıl boyunca sahne aldı. Oyuncu film ve sahne çalışmalarına yaşamını sürdürdüğü Berlin'de devam etmektedir. Oyuncunun yer aldığı yapımlar arasında; tiyatro oyunları; "Woyzeck" (2006), "Macbeth" (2008) ve Tv yapımları; "Ayla" (2010), "5 Jahre Leben" (2013) ve "Ein Sommer in Prag" (2017) sayılabilir. Deo Rwabiita Deo K. Rwabiita (d. 1943 – ö. 7 Haziran 2017) ,Ugandalı siyasetçi ve diplomattır. 1943 yılında Ibanda İlçesi'nde doğan Deo Rwabiita Kenya Nairobi Üniversitesi'nde pazarlama eğitimi gördü. 1988 yılında Yardımlaşma ve Sosyal Rehabilitasyon Bakan Yardımcısı olarak atandı daha sonra Uganda parlamentosunda John Byabagambi ile birlikte Ibanda kenti temsilcisi olarak 2001 yılına kadar görev yaptı. Rwabiita daha sonra ülesi Uganda'nın Belçika, Almanya ve İtalya büyükelçisi olarak görev yaptı. 7 Haziran 2017'de 74 yaşında tedavi gördüğü Kiruddu General Hastanesi'nde 74 yaşında öldü. Christoph Harting Christoph Harting (d. 10 Nisan 1990) disk atmada yarışan Alman disk atıcı. Rio de Janeiro'daki 2016 Yaz Olimpiyatları'nda altın madalya kazanmıştır. 2013 ve 2015 Dünya Atletizm Şampiyonası'nda yarıştı. Birden çok kez dünya şampiyonu olan Olimpiyat altın madalyası sahibi disk atıcı Robert Harting'in küçük kardeşidir. Reunification Kupası 2002 Hong Kong'da 2002 FIFA Dünya Kupası öncesi takımların kendilerini sınadığı bir dostluk turnuvası olarak düzenlenmiştir. Nokia Lumia 630 Nokia Lumia 630, Windows tabanlı ve Nokia Lumia mobil telefon ürünleri ailesinin bir parçası olarak üretilen akıllı telefondur. Microsoft ve Nokia tarafından üretilir. Windows Phone 8.1 işletim sistemini çalıştırır. 2 Nisan 2014'te Build 2014'te ilan edildi ve Temmuz 2014'te piyasaya çıkması planlandı. Çinde Lumia 636 adında ve 1 GB RAM ile mevcuttur. Geliştirilmiş türevi Nokia Lumia 638 çift SIM kart desteği ve artan RAM miktarı ile biliniyor. Geliştirilmiş bir dört çekirdekli işlemci ile Nokia Lumia 625'in halefidir, ancak ön yüzdeki fotoğraf makinesi, flaş ve özel kamera tuşunu kaldırıyor. Lumia 630 ve Nokia Lumia 635'ten bu yana, tüm PureView Lumia telefonları kamera düğmelerini kaldırdı. 2 Mart 2015'te Microsoft, halefi olan Microsoft Lumia 640'ı tanıttı. Model geliştirilmiş 1280x720 HD ekran, 1 GB RAM, 1080p video kaydı ve LED flaşlı 8 MP kamera, kendi ve videokonferans için öne bakan kamera, büyük 2500 mAh pil, Office 365, Microsoft Outlook ve Windows 10 Mobile yükseltilebilirlik özelliği ile geldi. Nokia, 12 Mayıs 2014'te Hindistan'da Nokia Lumia 630'u sundu. Model 10.500 INR ve ikili SIM varyantı INR 11.500 olarak fiyatlandırılmışdır. Malezya'da RM549'da piyasaya çıktı. Pakistan'da Lumia 630 modeli 12 Mayıs 2014'te Mobilink ile 15.990 / - PKR fiyatıyla ilan edildi. 29 Mayıs 2014 itibarıyla Nokia, Lumia 630'u Birleşik Krallık'ta yalnızca tek SIM sürümü için 89,95 İngiliz Sterlini ile satışa sunduğunu açıkladı. Aygıt, 22 Mayıs 2014'te Carphone Warehouse perakendeci tarafından başlatıldı ve yeşil, siyah, beyaz, sarı ve turuncu rengleri bulunuyordu. Nokia, Lumia 630'u Filipinler'de de piyasaya sundu. 13 Mayıs 2014'te Taguig'de Bonifacio Global şehrinde düzenlenen ve 7990 ABD Doları tutarında uygun bir fiyata sunulan bir etkinlikte ilan edildi. Parlak turuncu, parlak sarı, parlak yeşil, beyaz ve siyah dahil olmak üzere farklı renklerde sunuldu. Lumia 630 Kasım 2014'te ABD pazarı için sadece Cricket Wireless için başlatıltı. Yeşil ve mavi renkte mevcuttur ve fiyatı 100 dolardır. Lumia 630/635, Şubat 2016'dan önce durdurulmuştur. Lumia 630 parlak ve renkli bir plastik kabuğa sahiptir. Quad core işlemci (MSM8226 veya MSM8626) ve Adreno 305 GPU'lu bir Qualcomm Snapdragon 400 SoC'ye sahiptir. Ayrıca, 4,5 inç ClearBlack FWVGA ekran ve 5 MP kamera bulunuyor. Benzeri olan Nokia Lumia 635 4G uyumludur, çift-SIM versiyon içermez ve farklı bir görünüm kazanıyor. Lumia 630'un gelişmiş pil ömrü vardır. 1,830 mAh bataryası, Motorola Moto G'den üç saat daha fazla performans gösteriyor. 630'ların gelişmiş 5 megapiksel kamerası bulunuyor. Nokia'nın standart kamera uygulamasına ek olarak Lumia 630, Nokia Lumia 925 gibi üst düzey Lumia cihazlarında bulunan Smart Sequence özelliğine de sahiptir. Lumia 630 Windows Phone 8.1 işletim sisteminde çalışır. Yazılımın bu sürümü Microsoft Cortana, Windows Phone'ın ses asistanı gibi bir dizi yeni özellik getiriyor, ancak tüm yeni özellikler 630'da bulunmuyor. Tam yeni Eylem Merkezi'nde kullanıcı tek bir hızla kaydırarak tüm sohbet, sosyal güncellemeler ve ayarlarını görebilir. Lumia 630, Windows Phone Store uygulama mağazası ve pek çok uygulama ile daha önceden kurulu olarak geldi. Ayrıca 7GB bedava OneDrive bulut depolaması bulunuyor. Ek olarak 128GB'a kadar genişletilebilir depolama alanı mevcuttur. Jan Hoiland Jan Høiland (d. 6 Şubat 1939 ; ö. 7 Haziran 2017) ,Norveçli şarkıcı. Sanatçı 6 Şubat 1939'da Stavanger, Norveç'te doğdu. Thore Skogman'ın "Tio tusen röda rosor" adlı şarkısının seslendirdiği yeni versiyonuyla tanındı. Høiland bu çalışmayla iyi bir çıkış yapmıştır. Finn Våland'ı piyanosu eşliğinde ilk kez 1957 yılında Stavanger'da Inger Cafe'de sahne alan şarkıcı 1958'de ilk albümü "Dormi-dormi-dormi" 'yi Columbia Plakçılık'tan çıkarmıştır. Kariyeri boyunca 78 albüme imza atan Norveçli mzüisyen ve şarkıcı Jan Høiland 7 Haziran 2017'de Harstad, Norveç'te 78 yaşında öldü. David Choby David Raymond Choby (17 Ocak 1947 – 3 Haziran 2017), Roma Katolik Kilisesi'ni temsil eden Amerikalı üst düzey din görevlisi ve piskopos. 2004-2006 yılları arasında Nashville'in 11. Katolik Piskoposluk Bürosu'nun yönetciliğini yapmıştır. Kendisi Nashville, Tennessee'de doğan din adamı ve piskopos David Choby doğum yeri Nashville, Tennessee'de 3 Haziran 2017'de bir kaza sonucu düşmesine bağlı oluşan enfeksiyon nedeniyle 70 yaşında ölmüştür. Ferrari 288 GTO Ferrari 280 GTO, Ferrari tarafından 1984-1987 yılları arasında üretilen bir spor otomobil modelidir. Araç, toplam 272 adet üretilmiştir. GT Gran Turismo ve O ise "Omologato" (İtalyanca doğrulamak) olarak belirlenmiştir. Türk Malı (dizi) Türk Malı (dizi) şu anlamlara gelebilir: Ferrari 308 Ferrari 308, Ferrari tarafından 1975-1985 yılları arasında üretilen bir spor otomobil modelidir. 308, 1975 yılında Dino 246 GT'nin yerini almış ve 1985 yılında yerini 328'e bırakmıştır. Benzer 208 GTB ve GTS, başlangıçta doğal emişli ve sonradan turbolu daha küçük 2 litrelik motorlar ile donatılmış ve çoğunlukla İtalya'da satılmıştır. Pininfarina tasarımı "Ferrari 308 GTB"', 1975 yılında Paris Otomobil Fuarı'nda tanıtıldı. "F106 AB" V8 motoru, Weber 40DCNF karbüratör ve tek bobinli ateşleme sistemi ile donatılmıştı. Avrupa versiyonları 6600 rpm'de (7700 rpm redline) güç üretirken, Amerikan versiyonları emisyon kontrolleri nedeniyle 6.600 rpm'de 'ye düştü. Avrupa versiyonlarında kuru karterli yağlama sistemi kullanılmıştır. Avustralya, Japonya ve ABD pazarına ihraç edilen modellerde ise GT4'ün geleneksel ıslak karterli motoru kullanılmıştır. İlk üretilen 308 GTB modellerinin dikkat çeken bir yönü, Carrozzeria Scaglietti tarafından hala üretilen, üst yapısının tamamen cam takviyeli plastikten yapılmış olması ve 'lık çok hafif ağırlığa sahip olmasıydı. Bu durum 308'in çelik gövde ile üretime geçtiği Haziran 1977'ye kadar devam etti ve bu tarihten itibaren aracın toplam ağırlığı yaklaşık arttı. Beş kollu 14 inç alaşım jantlar standart sunulurken, 16 inç jantlar daha sonra 328'de spor egzoz sistemi ve yüksek sıkıştırmalı pistonlar ile birlikte opsiyonel olarak sunuldu. Targa 308 GTS 1977 Frankfurt Otomobil Fuarı'nda tanıtıldı. Tüm GTS'lerde ıslak karter motoru kullanıldı ve araçların hepsi çelik gövdeliydi. Avrupa GTB modellerinde 1981 yılına kadar kuru karter yağlama sistemi kullanılmaya devam edildi. 1975'ten 1980'e kadar 3219 GTS ve 2897 GTB üretildi. Sadece 808 adet fiberglas (İtalyanca da "vetroresina") versiyonu üretildi. 1980 yılında, Bosch K-Jetronic mekanik yakıt enjeksiyonlu 308 GTBi ve GTSI sunuldu. Emisyonlar, Avrupa modellerinde 'ye, federal modellerde ise 'ye düştü. Yakıt enjeksiyonu, her bir silindir sırası için bir bobin, distribütör ve ateşleme modülü içeren bir Marelli MED 803A Digiplex elektronik ateşleme ile birleştirildi. Aracın içerisindeki saat ve yağ sıcaklık göstergesi orta konsola alındı; ayrıca üç kollu yeni bir siyah direksiyon simidi ve farklı desene sahip koltuklar mevcuttu. Model 1982'de yerini 308 "Quattrovalvole"ye bırakmadan önce 494 GTBis ve 1743 GTSis üretildi. İki yıl sonra, 1982 Paris Otomobil Fuarı'nda Ferrari 308 quattrovalvole GTB ve GTS formunda tanıtıldı. 308 GTBi/GTSi'den belirgin farkı, emisyon kontrolü nedeniyle kaybedilen performansın bir kısmının geri kazanılmasını ve aracın güç üretmesini sağlayan dört valf idi (bu nedenle model adı İtalyanca “dört valf” anlamına gelen quattrovalvole olmuştur). 1980'de Ferrari 308, 208 GTB and 208 GTS'nin iki litrelik bir versiyonunu tanıttı. Bunun asıl amacı, 2 litrenin üzerinde motora sahip yeni araçların standart %18 yerine %38'lik bir katma değer vergisine tabi tutulduğu yerel İtalyan pazarı içindi. Araç ayrıca Portekiz ve Yeni Zelanda'da da listelendi. 208 GTB/GTS, 208 GT4 2+2 modelinin yerini aldı. Model çoğu zaman Ferrari'nin şimdiye kadar yaptığı en yavaş otomobil olduğu kabul edilmiştir, ancak 1980'de Amerikan dergisi "Motor Trend" tarafından yapılan bir testte 208 GT4 Bertone'dan daha hızlı olduğu kanıtlanmıştır. Dört Weber 34 DCNF karbüratörden beslenen V8 motor, 6800 rpm'de güç üretiyordu. 1980 ve 1981 yıllarında 160 adet 208 GTS ve 140 adet 208 GTB otomobil üretildi. Ferrari 400 Ferrari 400 ("Tipo F101"), Ferrari tarafından 1972-1989 yılları arasında üretilen bir grand tourer modelidir. Araç, 365 GT4 2+2, 400 ve 412 adları ile üç nesil boyunca üretilmiştir. Araçlarda V12 motor kullanılmıştır. Nuriye Ulviye Mevlan Civelek Nuriye Ulviye Mevlan Civelek (d. 1893 Gönen, Balıkesir - ö. 1964 Kırıkhan, Hatay, Türkiye), gazeteci, Türkiye'nin ilk kadın hakları savunucularından biridir. Osmanlı'nın ilk feminist dergisi olan Kadınlar Dünyası'nın ve kadın hakları örgütü Osmanlı Müdafaa-i Hukuk-ı Nisvan Cemiyeti'nin kurucusudur. Nuriye Ulviye Yediç, 1893 yılında Safiye Hanım ve Çerkes olan Mahmut Yediç'in kızı olarak Osmanlı İmparatorluğu'na bağlı Gönen, Balıkesir'de dünyaya geldi. Nuriye'nin ailesi Kafkasya'da yaşadığı dönemde Rus İmparatorluğu tarafından sürülmüştür. Sürgün sonrası önce Trabzon'a oradan da Balıkesir, Gönen'e yerleşen aile mali sıkıntılar yaşamaktaydı. Bu sebeple kızlarını altı yaşında Yıldız Sarayı'na gönderdi. Nuriye, burada saray terbi­yesi aldı ve sarayın adetlerine uygun olarak kendisinden yaşça büyük II. Abdülhamid’in sütkardeşi Hulusi Bey ile 1906'da on üç yaşında evlendirildi. Yaşlı olan eşi Hulusi bey bir süre sonra öldü ve Nuriye 20 yaşındayken dul kaldı. Nuriye Ulviye, 4 Nisan 1913'te ""Kadınlar Dünyası"" adıyla ilk dergisini kurdu. Bir ay sonra da 28 Mayıs 1913'te kadınların eğitim ve istihdam olanaklarını iyileştirmek ve kıyafet haklarını iyileştirmek amacıyla Osmanlı Müdafaa-i Hukuk-ı Nisvan Cemiyeti (Osmanlı Kadın Hakları Savunma Derneği)'ni kurdu. Dernek önceleri sadece Müslüman kadınların örgütüydü, ancak zamanla etnik azınlık üyeleri ve Avrupalı gazeteciler de dahil oldu. Başlangıçta dergi günlük yayımlanmaktaydı. 100. sayıdan sonra haftalık olarak yayınlamaya başladı. Nuriye Ulviye, derginin 108. sayısından itibaren gazeteci ve politikacı olan yeni kocası Rıfat Mevlan'ın soyadı olan "Mevlan" soyadını kullanmaya başladı. "Kadınlar Dünyası" dergisi, Müslüman bir kadının fotoğrafını yayınlayan ilk dergidir. Dergi çalışanlarından hiçbiri erkek değildi; Nuriye, erkekleri özellikle dergide çalıştırmadı çünkü ona göre erkekler kadınları toplumdan dışlamaktaydı. Nuriye, dergide yazdığı her makalede kadınların yüksek öğretim hakkı, kadınların iş yerlerinde eşit ücret alması ve memuriyet hakları gibi konulara yoğunlaştı. Ayrıca, kadınların peçe yerine başörtüsü takabilmeleri, evliliklerinde eşit haklara sahip olmaları ve düzenlenmiş evlilik uygulamalarına karşı çıkmaları gerektiğini savundu. Bu kampanyalar sonrası kadınlar önemli başarılar elde ettiler ve yedi kadın bir telefon bürosunda çalışmaya başladı ve 1914 yılında kadınların yüksek öğrenim görebilmesi için İnâs Darülfünunu kuruldu. "Kadınlar Dünyası" dergisinin, 1913-1914 yılları arasında Avrupa feministleri ve dernekler üyeleri arasındaki diyaloğu artırması amacıyla bir Fransızca baskısı da yayınladı. Nuriye, dergiyi 1921 yılına kadar yönetti. Aynı dönemde Türk Kurtuluş Savaşı devam etmekteydi ve Nuriye'nin kocası Rıfat Mevlan, Kürt bağımsızlık mücadelesini desteklemekteydi ve bu sebeple Yüzellilikler ile birlikte sürgüne gönderildi. Bu gelişme sonrası Nuriye, 1927'de eşinden boşandı ve öğrenci yurdu işletmeye başladı. Nuriye, İşlettiği bu yurtta kalan, Antakyalı Tıp Fakültesi öğrencisi Ali Muharrem Civelek ile tanıştı ve 1931'de evlendi. Daha sonra da İstanbul'dan ayrılarak Kırıkhan'a taşındılar. Nuriye, 9 Nisan 1964'te Hatay'ın Kırıkhan ilçesinde öldü ve Hatay'ın Antakya ilçesinde bulunan Asri Mezarlığı'na gömüldü. Ölümünden sonra kocası, 1967 yılında Hatay'ın Kırıkhan ilçesinde adına bir kütüphane kurdu. Kütüphanede 2004 yılı itibarı ile 9000 kitap bulunmaktaydı. Aynı zamanda Kırıkhan'da adını taşıyan bir sokak ve çeşme de bulunmaktadır. 1967 yılında mezarlığına, Türk Kadınlar Konseyi adına bir hatıra levhası asıldı. Türk Malı (dizi, 2017) Türk Malı, 28 Mayıs 2017’de Star TV’de yayınlanmaya başlayan durum komedisi türündeki televizyon dizisi. 15 Mart 2010’da yayınlanmaya başlayıp 7 Ocak 2011’de sona eren "Türk Malı"’nın 2. versiyonudur. Dizide Abiye’den boşanan Erman Kuzu’nun yeni hayatı anlatılmaktadır. 27 Eylül 2017’de 8.bölümde final yaparak sona ermiştir. Erman’ın bütün kazandığı para, Abiye’ye verdiği nafakaya gidince Erman, dibe vurur. Hem evsiz, hem de parasız kalır ve son çare olarak yıllardır görüşmediği amcasının oğlu, süper marketler zinciri sahibi Eymen Kuzu’nun evine gidip ondan yardım ister. Amca oğlu Eymen, Erman’la pek ilgilenmez, Ona az bir para verip başından savmak ister ama daha sonra Eymen’in de başı belaya girince, evini ve iki çocuğunu Erman’a emanet edip evden kaçar. Erman, birdenbire kendini çok büyük bir malikanede, çok zengin bir hayatın ortasında buluverir. İşte buradan sonra, "Türk Malı" dizisinin yeni ve çok renkli karakterleri devreye girer. Evin dadısı Bakiye, kendini çok bilgili ve görgülü sanan, ama aslında dünya cahili bekar bir kadındır. Erman, Bakiye’den daha ilk görüşte bir elektrik alıp, ondan hoşlanır. Ama Bakiye, Erman’a asla yüz vermez. Yan evde oturan Bahattin ile Şaduman da kırk yıllık evli, çok sosyetik ve ünlü bir çifttir. Bahattin emekli olup evinin erkeği olduktan sonra, evde canı çok sıkıldığı için sitedeki diğer evlerde çalışan Doğu Avrupalı ve Rus hizmetçilere kafayı takmıştır. Bahattin’in bir numaralı gözdesi de komşu evin Ukraynalı güzel ve seksi hizmetçisi Valeridir. Ancak Bahattin ne zaman Valeri’ye biraz yakınlaşmaya çalışsa hep karısı Şaduman’a yakalanmaktadır. ASCII Media Works ASCII Media Works ( "Asukī Media Wākusu"), Japonya merkezli bir yayımcılık şirketidir. Şirket 1 Nisan 2008 tarihinde ASCII Corporation ile MediaWorks'un birleşmesiyle kurulmuştur. Şirket, kitaplar, eğlence ve bilgisayar dergileri, manga ve video oyunları yayınlarında uzmanlaşmıştır. Şirketin merkezi Tokyo'nun Shinjuku semtinde yer almaktadır. ASCII Media Works, "Dengeki Daioh" ile "Dengeki G's Magazine" gibi marka dergiler ve şirketin ana light novel yayıncısı "Dengeki Bunko" ile bilinmektedir. David Production David Production Inc. ( "Kabushiki-gaisha Deividdo Purodakushon"), bir Japon animasyon stüdyosudur. Eylül 2007 tarihinde eski Gonzo başkanı Kōji Kajita ile yapımcı Taito Okiura tarafından kurulmuştur. Şirketin ilk çalışması bir animasyon alt yüklenicisi olup 2009 yılında "Ristorante Paradiso" animesinin ana yüklenici olarak ilk tam animasyon üretimini üstlendi. Aynı zamanda uzun süreli manga serisi olan "JoJo's Bizarre Adventure" 'nin anime uyarlamasının yapımcılığını da yapmıştır. Şirketin merkezi Tokyo'nun Nishitōkyō kentinde yer almaktadır. 1 Ağustos 2014 tarihinde stüdyo Fuji Television tarafından satın alınmıştır. Niseko Niseko ( "Niseko-chō"), Japonya'nın Hokkaidō prefektörlüğünün Shiribeshi alt prefektörlüğünde bulunan bir kasabadır. Kasaba Yōtei Dağı yakınlarında yer almaktadır. Yüzölçümü 197.13 km² olan kasabanın nüfusu 30 Eylül 2016 tarihi itibarı ile 4,938'dir. Niseko'nun ekonomisi tarım ve turizme dayalı olup yakınlarında dünyanın en iyi 10 kayak merkezinden biri olan Niseko Mt. Resort Grand Hirafu yer almaktadır. Action Bronson Arian Asllani (d. 2 Aralık 1983), bilindiği sahne adı ile Action Bronson, Amerikalı rapçi ve televizyon programcısı. Flushing, Queens'de Müslüman Arnavut bir baba ile Yahudi New Yorklu bir annenin oğlu olarak dünyaya geldi. New York'ta aşçılık yaparken, mutfakta bacağını kırdıktan sonra aşçılığı bıraktı ve küçük yaşlarda hobi olarak yaptığı rap ile ciddi olarak ilgilenmeye başladı. Mart 2011'de Tommy Mas prodüktörlüğünde kaydettiği ilk albümü "Dr. Lecter" ile ilk kez dinleyiciyle buluştu. O yılın Kasım ayında Statik Selektah ile ortak albümü "Well Done"ı yayınladı. Mart 2012'de Party Supplies prodüktörlüğündeki ilk mixtape'i "Blue Chips" ile dikkatleri üzerine çekti. Ağustos 2012'de Paul Rosenberg'ün Goliath Artists menajerlik şirketi ile anlaştı. O yılın Kasım ayında The Alchemist ile ortak mixtape'i "Rare Chandeliers"i piyasaya çıkardı. 2013 başında Coachella'da sahne aldı ve "XXL" dergisinin gelecek vadeden rapçilere yer verdiği Freshman Class listesinde yer aldı. Mayıs 2013'te Atlantic Records plak şirketi ile kontrat yaptı ve bir ay sonra Harry Fraud prodüktörlüğündeki ilk EP'si "Saaab Stories"i yayınladı. O yılın Kasım ayında "Blue Chips" serisinin ikinci mixtape'i ile dinleyiciyle buluştu. Şubat 2014'te J. Cole ve Kendrick Lamar ile birlikte Avustralya turnesinde Eminem'e eşlik etti. Mayıs 2014'te, YouTube üzerinden yayınlanan gezi yemek programı "Fuck, That's Delicious"ı hazırlamaya başladı. Ağustos 2014'te ilk stüdyo albümünün çıkış single'ı "Easy Rider"ı yayınladı. Şarkının altyapısında Mazhar ve Fuat'ın "Adımız Miskindir Bizim" (1973) adlı şarkısından aldığı sample'ları kullandı. Sanatçı, "Mr. Wonderful" adını verdiği ilk stüdyo albümünü 23 Mart 2015'te Vice/Atlantic etiketiyle yayınladı. Prodüktörlüğünü The Alchemist, Party Supplies, Mark Ronson, 40 ve Oh No gibi isimlerin üstlendiği albüm, "Billboard" 200 listesinde yedi numaraya yükseldi. "Fuck, That's Delicious", Mart 2016'da kablolu televizyon kanalı Viceland'de haftalık olarak yayınlanmaya başladı. Yeni bölümlerde sanatçıya The Alchemist, Meyhem Lauren ve Big Body Bes eşlik etti. Ayrıca 2016 yazında aynı kadroyla hazırladığı "Traveling the Stars: Action Bronson and Friends Watch Ancient Aliens" programı yine Viceland'de yayın hayatına başladı. İkinci stüdyo albümü "Blue Chips 7000"ı 25 Ağustos 2017'de Vice/Atlantic etiketiyle yayınladı. Eylül ayında "Fuck, That's Delicious: An Annotated Guide to Eating Well" adlı yemek kitabını piyasaya çıkardı. 23 Ekim 2017'de Viceland'de günlük yemek talk şovu "The Untitled Action Bronson Show"u sunmaya başladı. CTrain CTrain, Kanada'nın Calgary kentinde bulunan bir hafif raylı sistemdir. CTrain 11 Aralık 1985 tarihinde açılmıştır. Sistem 59.9 km uzunlukta olup 2 hat (mavi ve kırmızı) ve 45 istasyona sahiptir. CLion CLion - Entegre geliştirme ortamı için bir programlama dili «C++». Durumu "CLion" - ücretsiz deneme sürümü 30 gün. en Uygun işletim sistemleri için «Windows» ve «macOS» ve «Linux». Güncelleme ile 2017.1 geliştirme ortamı «CLion» öğrendim C++14 ve C++17. Bu deneyimini geliştirir, hata ayıklama amacı ile geliştirme ve birim test desteği ile çerçeve Catch. Ayrıca, kullanıcılar Windows kontrol edebilirsiniz, yeni bir deneysel destek derleyici «Microsoft Visual C++». Ferrari GT4 Ferrari 208/308 GT4, Ferrari tarafından 1973-1980 yılları arasında üretilen bir spor otomobil modelidir. Başlangıçta Dino adıyla satılmış olup 1975'te Ferrari adını almıştır. Ferrari Mondial Ferrari Mondial, Ferrari tarafından 1980-1993 yılları arasında üretilen bir spor otomobil modelidir. Araç, Ferrari 308/208 GT4'ün yerini almış olup 2008'de Ferrari California piyasaya sunuluncaya kadar üretilen son V8 motorlu 2+2 Ferrari modeli oldu. Ferrari 328 Ferrari 328 ("Tipo F106"), Ferrari tarafından 1985-1989 yılları arasında üretilen bir spor otomobil modelidir. Mekanik olarak 308'e dayansa da, gövde stili ve motorda küçük değişiklikler yapıldı ve en önemlisi motor hacminin 3.2 L'ye çıkartılarak gücü ve torku arttırılmıştır. Toplam 7,400 adet üretildikten sonra yerini 348'e bırakmıştır. Ferrari 348 Ferrari 308 ("Tipo F119"), Ferrari tarafından 1989-1995 yılları arasında üretilen bir spor otomobil modelidir. 348, 328'in yerini almış ve 1995 yılında yerini F355'e bırakmıştır. Araç, Enzo Ferrari'nin ölümünden önce geliştirilen son ortadan V8 motorlu Ferrari modelidir. Yüksek erişilebilirlik Yüksek erişilebilirlik (high availability), bir sistemin kabul gören bir operasyonel performansla normalden uzun süre çalışmasını sağlamaya yönelik bir karakteristiktir. Örneğin hastaneler ve veri merkezleri, sistemlerinin günlük rutin işlerini gerçekleştirebilmek için yüksek erişilebilirliğe ihtiyaç duyarlar. Erişilebilirlik insanların bir hizmet ya da malı elde etme, sisteme erişme, yeni bir işe başlama ya da var olan bir işi güncelleme ya da daha önce yapılmış bir işin sonuçlarını toplayabilmesini ifade eder. Eğer kişi sisteme erişemezse - kullanıcının bakış açısından - sistem erişilebilir değil olarak nitelendirilir. Sistemin erişilebilir olduğu süreye "ayakta kalma süresi" (uptime), erişilebilir olmadığı süre ise "kapalı kalma süresi" (downtime) adı verilir. Yüksek erişilebilirliğe sahip sistemlerin tasarlanmasında üç prensipten yararlanılır: HAProxy HAProxy, yüksek erişilebilirliğe sahip yük dengeleyici ile TCP ve HTTP tabanlı uygulamalar için proxy sunucusu hizmeti veren açık kaynak kodlu bir yazılımdır. HAProxy 2000 yılında aynı zamanda Linux kernel yazılımcısı olan Willy Tarreau tarafından C ile yazılmış olup hızlı ve verimli (işlemci ve hafıza kullanımı açısından) olması ile ünlüdür. Github, Bitbucket, Stack Overflow, Reddit, Speedtest.net, Tumblr ve Twitter gibi yüksek trafiğe sahip web siteleri tarafından kullanılmaktadır. Yōtei Dağı Yōtei Dağı ( "Yōtei-zan"; "koyun toynağı dağı"), Japonya'nın Hokkaidō adasında bulunan bir yanardağdır. Dağ, Shikotsu-Toya Millî Parkı'nda yer almakta olup Fuji Dağı'nı andırdığından olarak da bilinir. Dağ, Japonya'nın 100 Ünlü Dağı'ndan biridir. Bursaspor 2017-18 sezonu Bursaspor 2017-18 sezonu, yeşil beyazlı ekibin Süper Lig'deki kırk dokuzuncu sezonu, kuruluşunun ise elli dördüncü yılıdır. 2016-17 Süper Lig sezonunun on dördüncü tamamlamıştır. Bursaspor bu sezonda Süper Lig ve Türkiye Kupasında mücadele etti. Bursaspor Türkiye Kupası'nda son 16 turunda karşılaştığı Gençlerbirliği'ne 1-0 ve 1-2'lik maçlar sonucunda elendi. Ligte 11 galibiyet, 6 beraberlik ve 17 mağlubiyet alan Bursaspor 39 puanla 13. sırada yer aldı. Galatasaray (futbol takımı) 2017-18 sezonu Galatasaray (futbol takımı) 2017-18 sezonu, sarı kırmızılı ekibin Süper Lig'deki altmışıncı sezonu, kuruluşunun ise yüz on ikinci yılıdır. 2016-17 Süper Lig sezonunun dördüncü tamamlamıştır. Galatasaray bu sezonda Süper Lig, Türkiye Kupası ve UEFA Avrupa Ligi 2. ön eleme turundan itibaren mücadele etmektedir. Kaynak:Transfermarkt San Francisco tramvay hattÄ± San Francisco tramvay hattı (), Amerika Birleşik Devletleri'nin San Francisco kentinde bulunan bir tramvay hattıdır. San Francisco tramvayı 1 Eylül 1873 açılmış olup 1873-1890 yılları arasında 23 hat inşa edilmiştir. Sistem günümüzde 6.3 km uzunlukta olup üç hat ve 62 durağa sahiptir. Tramvaylar belli bir oranda kullanılırken, yolcularının büyük çoğunluğu turistler oluşturmaktadır. San Francisco tramvay hattı, Ulusal Tarihi Yerler Kayıtları'na dahil edilmiştir. Las Vegas havarayÄ± Las Vegas havarayı (), Amerika Birleşik Devletleri'nın Las Vegas kentinde bulunan bir havaray hattıdır. Las Vegas havarayı 15 Temmuz 2004 tarihinde açılmıştır. Sistem 6.3 km uzunlukta olup 7 istasyona sahiptir. Budapeşte tramvay hattı Budapeşte tramvay hattı (), Macaristan'ın Budapeşte kentinde bulunan bir tramvay hattıdır. Budapeşte tramvayı 30 Temmuz 1866 tarihinde açılmış ve 1877 yılında elektriklendirilmiş olup dünyanın en büyük tramvay ağlarından biridir. Sistem günümüzde 156.85 km uzunlukta olup 33 hat ve 657 durağa sahiptir. Viyana tramvay hattÄ± Viyana tramvay hattı (), Avusturya'nın Viyana kentinde bulunan bir tramvay hattıdır. Viyana tramvayı 1865 yılında açılmış ve 1897 yılında elektriklendirilmiş olup dünyanın beşinci büyük tramvay ağıdır. Sistem günümüzde 432.3 km uzunlukta olup 30 hat ve 1071 durağa sahiptir. Gate: Jieitai Kano Chi nite, Kaku Tatakaeri Gate: Jieitai Kano Chi nite, Kaku Tatakaeri (; "Geçit: Ve Bu Yüzden Öz Savunma Kuvvetleri Savaştı"), Takumi Yanai tarafından yazılan ve Daisuke Izuka ile Kurojishi tarafından çizilen bir askerî fantezi roman serisidir. Satoru Sao'nun çizdiği bir manga uyarlaması ise Temmuz 2011'de başladı ve 2015 yılında üç tane spin-off manga örneği başladı. Anime televizyon dizisi uyarlamasının ilk yarısı Temmuz-Eylül 2015 ve ikinci yarısı ise Ocak-Mart 2016 tarihleri arasında yayınlandı. 21. yüzyıl civarlarında Tokyo'nun Ginza semtinde bir geçit ortaya çıkar. Bu geçitten canavarlar, Orta Çağ şövalyeleri ve diğer fantastik yaratıklar Tokyo'ya akın eder ve vatandaşların çoğunu katleder ve kaçırır. Bu olay Ginza Olayı olarak anılır. Japonya hükûmeti, Japonya Öz Savunma Kuvvetleri'nden otaku bir asker olan Yōji Itami'nin komutasında küçük bir askeri grubu bu geçidin ardına gönderir. Teğmen Itami de fantastik öyküler hakkındaki bilgilerini kullanarak sihir, ejderha ve elflerin gerçek olduğu diğer dünyada yol almaktadır. Banpresto Banpresto Co., Ltd. ( "Kabushiki-gaisha Banpuresuto"), Japonya merkezli bir video oyunu şirketiydi. Şirket Nisan 1977 tarihinde Hoei Sangyo, Co. Ltd. adıyla kurulmuş olup 1982'de Coreland olarak değişmiştir ve 1980'lerde Sega'nın alt yüklenicisi olarak hizmet vermiştir. 1989'da Bandai tarafından satın alınıp Banpresto adını almıştır. Mart 2006'da Bandai Namco'nun yan kuruluşu haline geldi ve 2011 yılında BEC ile birleşerek B.B. Studio adını almıştır. Banpresto Ã¶zellikle "Super Robot Wars", "Slam Dunk", "Tenchi Muyou! Game Hen" ve "Compati Hero" oyun serileri ile bilinmektedir. 2017-18 EuroLeague 2017-18 EuroLeague diğer adıyla 2017-18 Turkish Airlines EuroLeague, sekizinci kez Türk Hava Yolları sponsorluğunda gerçekleştirilen ve EuroLeague turnuvasının 18. sezonu. Önceki FIBA Avrupa Şampiyonlar Kupası dahil olmakla birlikte, Avrupa erkek basketbol takımları için en üst düzey organizasyonun 61. sezonudur. 12 Ekim 2017 tarihinde başlamıştır. 10 Kasım 2015 tarihinde EuroLeague tarafından yeni bir format oluşturulduğu açıklandı. Yeni formatta, 16 takım birbiriyle ikişer maç oynadığı çift devreli lig usulü uygulanacaktır. Ligi ilk sekiz sırada bitiren takımlar, play-off oynamaya hak kazanacak. 5 maç üzerinden oynanacak olan play-off maçlarında, 3 galibiyet alan takımlar şampiyonluk için dörtlü finale çıkacak. A Lisansına sahip olan 11 takım, dört yerel ligin şampiyonları veya en iyi derecesi ve önceki sezon EuroCup'ı kazanan takım organizasyonda yer alacaktır. Not: Normal Sezon, Ekim 2017 tarihinde başlayıp, Nisan 2018 tarihinde sona erecektir. Not: Maçların normal süresinin berabere bitmesi durumunda galibi belirlemek için oynanan uzatma sürelerinde atılan ve yenilen sayılar sıralamada dikkate alınmayacaktır. 1., 2. ve (gerekirse) 5. maçlar 1. takımın, 3. ve (gerekirse) 4. maçlar 2. takımın ev sahipliğinde oynanacaktır. 3 galibiyete ulaşan takımlar 4'lü Final'e yükselecektir. Dörtlü Final maçları, 18-20 Mayıs 2018 tarihlerinde Belgrad'ın Štark Arena salonunda düzenlenecektir. Luka Dončić ( Real Madrid) 2017-18 EuroLeague Play-off (Ã§eyrek final) turu 2017-18 EuroLeague Play-off (çeyrek final) turu 17 Nisan - 1 Mayıs 2018 tarihleri arasında oynanacaktır. 1., 2. ve (gerekirse) 5. maçlar 1. takımın, 3. ve (gerekirse) 4. maçlar 2. takımın ev sahipliğinde oynanacaktır. 3 galibiyete ulaşan takımlar 4'lü Final'e yükselecektir. Studio Fantasia Studio Fantasia ( "Yūgen gaisha Sutajio Fantajia"), bir Japon animasyon stüdyosuydu. 12 Ekim 1983 tarihinde eski Tsuchida Production çalışanı Tomohisa Iizuka tarafından kurulmuş olup merkezi Tokyo'nun Nerima semtinde yer almaktaydı. 16 Kasım 2016 tarihinde iflas etmiştir. 2018 EuroLeague Dörtlü Final 2017-18 EuroLeague Dörtlü Final maçları 18-20 Mayıs 2018 tarihlerinde Belgrad'ın ev sahipliğinde düzenlenmiştir. Art+Feminism Art+Feminism, Vikipedi'de kadın görünürlüğünün artmasına yönelik çalışan kâr amacı gütmeyen organizasyondur. Her yıl 8 Mart haftası sonunda tüm dünya çapında katılıma açık Vikimaratonlar düzenler. Art+Feminism'in açılış etkinliğini düzenlediği 2014 yılındaki Vikimaraton'a, 30 ayrı bölgeden 600 gönüllü katıldı. Ertesi yıl ise, dört kıtadan, 17 ülkenin 70 farklı bölgesinden 1.300 gönüllü katıldı. Kadınlar Dünyası Kadınlar Dünyası, Balkan Savaşları sonrasında 4 Nisan 1913 tarihinde yayın hayatına başlayan ve 1921'e kadar yayında kalan kadın dergisi. Derginin imtiyaz sahibi kişisi Nuriye Ulviye Mevlan Civelek'ti. Osmanlı Müdafaa-i Hukuk-ı Nisvan Cemiyeti'nin yayın organıydı ve kadın yazarlar tarafından çıkartılıyordu. Kuruluş amacı ise genel olarak kadın haklarını ve özgürlüklerini artırmak, kadınların bilinçlenmesini sağlamak ve onların çalışma ve sosyal yaşamda etkin olmasını sağlamak idi. Osmanlı'nın ilk feminist dergisidir.