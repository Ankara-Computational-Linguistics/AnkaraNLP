World" başlıklı makalesinde tutumlardaki kaymayı tanıdı. Bir Mattachine memuru "dostane ve tatlı" ("amicable and sweet") bir mum ışığı seremonisi önerince izleyicilerden bir adam öfkelenip "Tatlı mı?! "Saçmalık"! O toplumun kraliçelerin üstüne zorladığı roldür." ("Sweet! "Bullshit"! That's the role society has been forcing these queens to play.") diye bağırdı. "Do You Think Homosexuals Are Revolting? You Bet Your Sweet Ass We Are!" diye ilân eden bir el ilânı ile Gay Liberation Front ("Gey Kurtuluş Cephesi"; GLF) az sonra kurulmuştu. "Gay" kelimesini kendi ismi içinde kullanan ilk gey örgütü idi. Mattachine Society, Daughters of Bilitis ve bir sürü diğer eski homofil grubu kendi amaçlarını saklamak amacıyla kasten perdeli isimler seçerlerdi. Yeni kurulan GLF grubunu görmek için onun toplantısına gittikleri zaman militanlığın artışı, yıllardı homofil örgütlerinde çalışmış ve rollerini kamudan hiç saklamamış Frank Kameny ile Barbara Gittings'e göre belli oldu. Bir genç GLF üyesi onların kim olduklarını ve onların itimatların neler olduklarını öğrenmek istedi. Şaşkın bir hâlde kalan Gittings, "Ben geyim. O yüzden buradayım" diye kekeledi. GLF, "Amerikan topluluğunu yeniden yapılandırmak için çaba [harcayabilme]" ülküsü ile savaş karşıtı ve siyah hakları aktivistlerin taktiklerini kullandı ve bu aktivistler ile işbirliğine girdiler. Kara Panterler ve diğer köktenci Yeni Sol ülkülerini üstlendiler ve Afeni Shakur'u desteklemek için Women's House of Detention (New York'ta eski bir kadın cezaevi)'a yürüdüler. Mamâfih, kuruluşundan dört ay sonra üyelerin işletme prosedürü ile anlaşamamaları nedeniyle grup dağıldı. Stonewall ayaklanmalarından itibaren altı ay içinde aktivistler, kent çapında dağıtılan "Gay" adlı bir gazete çıkarttılar; bunu yapmayı gerekli gördüler çünkü şehrin en liberal yayımı olan "The Village Voice", yeni üyeler ve gönüllüler arayan GLF reklamlarında "gay" kelimesinin basılmasına izin vermedi. Altı hafta içinde iki gazete daha kuruldu: "Come Out!" ile "Gay Power"; bu yayımların okur sayısı 20.000'den 25.000'e hızla arttı. GLF üyeleri birçok hemcins dansı düzenlediler, fakat GLF toplantıları kaotik idi. Bob Kohler, ayaklanmalara katılan ve çoğu Christopher Park veya Sheridan Square'de uyuyan evsiz gençlere yardım etmek amacıyla giysiler ve para için rica edince, ona verilen cevap kapitalizmin düşüşü ile ilgili bir tartışma idi. Aralık 1969'un sonuna doğru, GLF toplantılara katılmış ve düş kırıklığından dolayı grubu sonradan terk eden birçok kişi Gay Activists Alliance (Gey Aktivistler İttifakı; GAA)'ı kurdular. GAA'nin vurgusu sadece gey sorunları olacaktı ve daha düzenli bir örgüt olacaktı. Anayasası: "Biz, azat edilmiş eşcinsel aktivistler olarak, insan olarak haysiyetimizi ve değerimizi ifade etme özgürlüğünü talep ediyoruz" diye başladı. GAA, "zap" adlı bir taktik geliştirip mükemmelleştirdi; bu zap eylemleri ile aktivistler, bir halkla ilişkiler fırsatında bir siyasetçiyi hazırlıksız olarak yakalayıp onun gey ve lezbiyen haklarını kabul etmeye zorladılar. Belediye meclis üyeleri bu zaplara uğradılar ve belediye başkanı John Lindsay, birçok zap eylemine maruz kaldı - bunlardan biri televizyonda, GAA üyeleri izleyicilerin çoğunu oluşturunca meydana geldi. Gey bar baskınları Stonewall ayaklanmalarının ardından durmamıştı. Mart 1970'te Müfettiş Yardımcısı Seymour Pine, "Zodiac" ve "17 Barrow Street" barlarına baskın düzenledi. İçki satma ruhsatı veya iskan izni olmayan "The Snake Pit" adlı bir mesai sonrası gey kulübü kısa süre içinde baskına uğradı ve 167 kişi tutuklandı. Bunların birisi Arjantin vatandaşı idi; eşcinsel olması sebebiyle sınır dışı edilmekten korkan Arjantinli, iki katlı bir binanın penceresinden zıplayarak polislerden kaçmayı çalıştı ve böylece 36 santimetre uzunlukta bir sivri çitin üstüne düşüp delindi. "New York Daily News" ön kapağına genç adamın delinmesini gösteren grafik bir fotoğraf bastı. GAA üyeleri, Christopher Park'tan Altıncı Polis Bölgesi'ne giden, yüzlerce gey, lezbiyen ve liberal sempatizanın TPF'yi barışçıl bir şekilde yüzleştirdikleri bir yürüyüş düzenlediler. Greenwich Village Demokratik Parti şubesi ile Kongre üyesi Ed Koch, kentteki gey barlara yapılan baskılara son verilmesini diledikleri, belediye başkanı Lindsay'e yönelik bir mektup kampanyasını da desteklediler. Stonewall Inn, ayaklanmaların ardından sadece birkaç hafta ayakta kaldı. Ekim 1969'a gelince kiralığa çıkarıldı. Village'de oturanlar barın adının fazla çıktığını düşündü ve Rodwell'in boykotu müşterileri oraya gitmekten vazgeçtirdi. Christopher Street Liberation Day 28 Haziran 1970 tarihinde Stonewall ayaklanmalarının birinci yıldönümünü, Christopher Street'te bir toplantı ve ABD tarihinin ilk onur yürüyüşü ile andı. Bu yürüyüş Christopher Street ile Central Park'ın arasındaki 51 sokağı kapsadı. Yürüyüş, hem heyecan hem de gey afişler ve pankartlar ile sokaklarda yürümeye dair endişelerden dolayı plananan sürecin yarısını sürdü. Geçit töreni ruhsatının ancak yürüyüşün başlamasından iki saat önce teslim edilmesine rağmen yürüyüşçüler, seyircilerden fazla direnişe uğramadılar. "New York Times"ın ön kapağında yayımladığı röportaja göre yürüyüşçüler yaklaşık 15 sokağın tamamını doldurdular. "The Village Voice", "bir yıl önce Stonewall Inn'de yer alan polis baskınından büyüyen açık dayanışma"yı betimleyerek olumlu bir röportaj yayımladı. Gey Onur yürüyüşleri eş zamanlı olarak Los Angeles ve Chicago'da yer gerçekleştirildi. Ertesi yıl Gey Onur yürüyüşleri Boston, Dallas, Milwaukee, Londra, Paris, Batı Berlin ve Stokholm'da yer gerçekleşti. 1972'ye gelince Atlanta, Buffalo, Detroit, Washington, Miami ile Philadelphia, onur yürüyüşlerini ev sahipliği yapan kentler arasına gird. Kısa zaman içerisinde Frank Kameny, Stonewall ayaklanmalarının getirdiği muazzam değişimi fark etti. 1950'lerde gey aktivizmine katkıda bulunan biri olarak eşcinsellerin heteroseksüellerden farklı olmadıklarına ikna etme taktiklerine alışmıştı. Sadece beş yıl önce diğer aktivistler ile Beyaz Saray, Dışişleri Bakanlığı ve Independence Hall'ın önlerinde yürürken amaçları, ABD hükûmeti için çalışan bireyler gibi gözükmek idi. O sefer on kişi Kameny ile yürümüştü ve basını niyetlerine dair hiç uyarmamıştı. 1969'daki Yıllık Hatırlatma'ya katılanların arasındaki devrimden şaşırmasına rağmen sonradan "Stonewall'un yer aldığı dönemde ülke çapında elli ila altmış arasında gey grubumuz var idi. Bir yıl sonra en az bin beş yüz tane var idi. İki sene sonra...iki bin beş yüz tane var idi." Kameny'nin ayaklanmalardan sonraki tutum kaymalarına gösterdiği tepkisinden pişman olmasına benzer bir şekilde Randy Wicker, duyduğu utancı "[kendi] hayatının en büyük hatalarından biri" olduğunu açıkladı. O kadar yıl boyunca geylere yapılan tacize karşı hiçbir şeyin yapılmamasından sonra geylerin polislere karşı koymaları "birçok eşcinsel arasında beklenmeyen bir ruh aşıladı". 1965'teki yürüyüşleri fotoğraflayan Kay Lahusen: "1969'a kadar bu harekete genelde homoseksüel veya homofil hareketi ismi verildi... Birçok yeni aktivist Stonewall isyanını gey kurtuluş hareketinin doğuşu olarak değerlendirerek, elbette muazzam bir seviyede gey onurun doğuşuydu" diye belirtir. Stonewall ayaklanmalarının ardından iki yıl içerisinde ABD'nin yanı sıra Kanada, Avustralya ve Batı Avrupa'nın her büyük kentinde gey hakları grupları vardı. Ayaklanmalardan sonra aktivist örgütlerine üye olan kişilerin arasında hemcinsine ilgi duymalarının dışında az ortak zemin vardı. GLF ve GAA toplantılarına gidenler, bir mekândaki gey insanların sayısına şaşırdılar. Ayaklanmaların ardındaki seneler boyunca ırk, sınıf, ideoloji ve cinsiyet çok sık meydana gelen engeller idi. Örneğin 1973'teki Stonewall mitinginde Barbara Gittings'in kalabalıktaki çeşitliliği coşkunluk ile övmesinden az bir süre sonra feminist aktivist Jean O'Leary, algıladığına göre travestiler ve drag queenlerin kadınlar ile dalga geçmelerine itiraz etti. O'Leary, drag queen'lerin eğlence ve kâr amacıyla kadınlar ile dalga geçtiklerini iddia ettiği bir konuşma esnasında Sylvia Rivera ile Lee Brewster, sahnenin üstüne tırmanıp "Drag queenlerin size kazandırdıklarından dolayı barlara gitmeye devam ediyorsunuz, ve "bu kancıklar" kendimiz gibi davranmaktan vazgeçmek gerektiğimizi söylüyorlar!" diye bağırdılar. Hem drag queenler hem de lezbiyen feministler mitingi tiksinmiş bir şekilde terk ettiler. O'Leary 1970'ların ilk yıllarında travestileri gey hakları sorunlarından hariç tutmaya çalıştı çünkü travesti haklarının kazanılmasının fazla zor olacağını düşünüyordu. Sylvia Rivera ise 1970'ler boyunca gey aktivizmi terk edip transgender kişilerin ve travestilerin sorunları için çalışmaya başladı. Bunlara rağmen hareketlere katılanların arasındaki ilk anlaşmazlıklar çoğunlukla daha çok düşünce ile evrimleştiler. O'Leary, 1973'teki toplantıya katılan drag queenlere karşı gösterdiği tepkiden sonradan pişman oldu: "Geriye dönüp baktığımda bu beni çok utandırıyor çünkü o dönemden beri görüşlerim çok değişti. Şimdi olsa bir travestiye asla sataşmazdım." "İğrençti. Travestileri hariç tutmaya çalışırken aynı zamanda lezbiyenleri hariç tutmak için ellerinden geleni yapan feministleri nasıl eleştirebildim?" O'Leary burada "Lavender Menace" (Lavanta Tehdit)'ten bahsediyordu. İkinci dalga feminist Betty Friedan tarafından verilen bu isim, National Organization for Women (Ulusal Kadın Örgütü; NOW)'in bir lezbiyen sığınağı olarak algılanmasından kendini uzak tutma çabalarını tanımlıyordu. Bu süreç kapsamında Rita Mae Brown gibi NOW'un etkin lezbiyen üyeleri örgütten kovuldular. 1970 yılındaki İkinci Congress to Unite Women (Kadınları Birleştirme Kongresi)'de bir protesto gösterisinde bulunup birçok NOW üyesinin desteğini elde ettiler. 1971'de tamamıyla kabul edildiler. 1970'lerde lezbiyen feminizmin artışı gey kurtuluş hareketi ile bazen o kadar çelişti ki bazı lezbiyenler, gey erkekler ile çalışmayı reddettiler. Birçok lezbiyen, erkeklerin tutumlarını ataerkil ve şovenist buldu ve heteroseksüel erkeklerin kadınlar ile ilgili yanlış fikirlerinin gey erkeklerde de olduğunu düşündü. Gey erkeklere göre en önemli sorunlar - polis tuzaklarına düşmek ve suç işlemeye teşvikte bulunmak - lezbiyenlerin sorunlarına eşit değildiler. 1977'de bir Lesbian Pride (Lezbiyen Onur) yürüyüşü, gey erkeklerin sorunlarını ve özellikle Adrienne Rich'in "gey barlarının şiddetli ve kendi kendine zarar veren dünyası" olarak nitelendirdiğini paylaşıma bir alternatif olarak düzenlenmişti. Tecrübeli gey aktivist Barbara Gittings, "En çok neresinde acıyor diye bir mesele söz konusudur. Bana göre en çok kadın arenası değil, gey arenası acıyor" düşüncesine vararak gey hakları hareketinde çalışmaya karar verdi. 1970'ler boyunca gey aktivizmi birkaç önemli başarıyı elde etti. Bunların ilk ve en önemlisi, Mayıs 1970'te Amerikan Psikiyatri Birliği'nin verdiği toplantıda Los Angeles GLF'in işlediği "zap" eylemi idi. Davranış değiştirme ile ilgili bir konferansta hemcinsine ilgi duymasının elektroşok tedavisi ile azaltılmasını gösteren bir film çalarken Morris Kight ile izleyicilerin arasındaki diğer GLF üyeleri "İşkence!" ve "Barbarlık!" diye bağırıp filmi yarıda kesti. Mikrofonu alıp böyle terapileri eşcinsellere veren tıbbi profesyonellerin eşcinsellerin işkence edilmelerine dahil olduklarını ilân ettiler. Konferansa katılan 20 tane psikiyatrın konferansı terk etmelerine rağmen GLF, odada geri kalan psikiyatrları eşcinsellerin akıl hastası olmadıklarına ikna etmeye çalıştı. 1972'de APA, gruba konuşma vermek için gey aktivistleri davet ettikleri zaman bu aktivistler yanında John E. Fryer adlı bir eşcinsel psikaytr getirdiler; kariyerinin tehlikede olduğunu inanan Fryer toplantıda maske taktı. Aralık 1973'te, çoğunlukla gey aktivistlerin çabaları sayesinde APA, oybirliği ile eşcinselliği Mental Bozuklukların Tanısal ve Sayımsal El Kitabı'ndan kaldırmaya karar verdi. 1977'de gey erkekler ile lezbiyenler, taban siyasî örgütlerde çalışmak için bir araya gelerek organize dirence karşılık verdiler. Save Our Children ("Çocuklarımızı Kurtarın") adlı bir muhafazakâr koalisyonu, Florida'daki Dade County'de uygulanan bir sivil haklar kararnamesini iptal etmek amacıyla bir kampanya düzenledi. Save Our Children, 1978'de ABD çapında birçok şehirde benzer iptalleri etkilemek için yeterince başarılıydı. Mamâfih aynı yıl içerisinde Kaliforniya'da eşcinsel devlet okulu elemanlarının işten çıkarılmalarını zorlayan Briggs Initiative ("Briggs İnisiyatifi") mağlup edildi. Gey topluluğu içerisinde Save Our Children ile Briggs Initiative'in etkisine karşı gösterilen tepki o kadar anlamlı idi ki birçok aktivist bunu ikinci Stonewall olarak değerlendirmiştir; bunlar geylerin siyasal katılıma ilk adımlarıydı. Stonewall ayaklanmaları çok önemli bir dönüm noktasıydı ki onyıllar boyunca utanç ve gizlilikten oluşan bar kültürü gibi Stonewall öncesi gey ve lezbiyen alt kültürünün birçok yönü yoksayılıp inkâr edildi. Tarihçi Martin Duberman'ın yazdığına göre: "Stonewall'dan önceki onyıllar...çoğu gey ve lezbiyen tarafından büyük bir neolitik kellik olarak görülmeye devam ediyor." Tarihçi Barry Adam: "Her sosyal hareketin belli bir noktada geçmişinden neleri tutmak, neleri de reddetmek istediğine karar vermesi gerekir. Hangi özellikler baskının sonucu, hangileri de sağlıklı ve otantik?" diye yazar. 1970'lerdeki gelişen feminist hareketi ile bağlantılı olarak 1950'ler ile 1960'lar boyunca lezbiyen barlarında gelişmiş butch ve femme rolleri reddedilmişti çünkü bir yazarın ifade ettiği gibi "her tür biçilmiş rol iğrençtir". Lezbiyen feministler butch rollerini, erkeksi davranışların eskimiş bir taklidi olarak gördüler. Lillian Faderman'a göre bazı kadınlar, oynamak zorunda olduğunu hissetikleri rollerden vazgeçmeyi çok istedi. 1980'lerde bu roller bazı kadınlar için geri döndü fakat bunlar Stonewall öncesine göre daha çok esnekliğe yer açtılar. Yazar Michael Bronski, "Stonewall öncesi kültürüne [yapılan] saldırı"nın altını çizerek özellikle erkeklere yönelik gey pulp edebiyatından bahseder. Bu pulp romanlarındaki temalar sıkça gey olmaya dair çelişik duygululuk ya da kendinden nefret etmeyi yansıttılar. Birçok roman tatmin edici olmayan ve sert bir biçimde, sıkça intihar ile sona ererdi ve yazarlar gey karakterlerini alkolik ve çok mutsuz olarak betimlerdi. Bronski'nin "gey erkekler tarafından yazılan ve gey erkeklere yönelik muazzam ve kohezif bir edebiyat" olarak tanımladığı bu kitaplar yeniden basılmamış ve sonraki nesillerde kaybedilmişlerdir. Bunun sebebinin siyasi doğruluk olduğunu sonuçlandıran Bronski, "gey kurtuluş, tarih anlayışı büyük ölçüde geçmişin reddedilmesi ile belirlenen bir gençlik hareketi idi" diye yazar. Bir bar baskınının neden olduğu ayaklanmalar, geyler ile lezbiyenlerin karşı koymalarını simgeleyen gerçek örnek ve birçok kişiyi direnmeye çağıran sembolik olay oldular. Tarihçi David Carter, Stonewall ayaklanmaları hakkındaki kitabında barın hem topluluk merkezi hem de Mafya'nın kendi müşterilerini istismar edebildiği bir fırsatı simgelediğini; hem ev hem de bir "istismar ve aşağılama" yeri olduğunu yazar. Carter'ın ısrar ettiğine göre Stonewall ayaklanmalarının asıl mirası "lezbiyen, gey, biseksüel ve transgender eşitliği için devam eden mücadele"dir. Tarihçi Nicholas Edsall'ın yazdığına göre: Stonewall, Boston Çay Partisi gibi Amerikan tarihinden çok sayıda radikal protesto veya isyankârlık eylemi ile karşılaştırılmıştır. Fakat en iyi ve kesinlikle neredeyse daha muasır bir benzeşim, Aralık 1955'te Rosa Parks'ın Montgomery, Alabama kentinde otobüsün arkasına gitmekten direnmesi ve böylece modern sivil haklar hareketini başlatmasıdır. Stonewall'ın ardındaki aylar içerisinde Amerika'nın yanı sıra Kuzey Avrupa çapındaki kentler ve üniversite kampüslerinde radikal gey kurtuluş grupları ve bültenleri türemişti. Tarihçiler Dudley Clendinen ile Adam Nagourney'nin yazdıklarına göre, Stonewall Inn'deki başkaldırıdan önce eşcinseller: varlığı bilinen fakat önemsenmeyen; yok sayılan, alay edilen veya nefret edilen gizli bir insan grubu idi. Ve sır tutanlar gibi aynı zamanda dezavantaj olan bir avantaja sahip idiler ve bu, Birleşik Devletler'deki başka azınlık grupları için geçerli değildi. Görünmezdiler. Afroamerikanlar, kadınlar, Amerikan yerlileri, Yahudiler, İrlandalılar, İtalyanlar, Asyalılar, Latin Amerikalılar veya saygı ve eşit haklar için mücadele etmiş herhangi bir diğer kültürel gruba karşın eşcinseller, birbirini saptayabildikleri veya kendilerini diğerlerine saptayabildikleri herhangi bir bedensel veya kültürel işaret, herhangi bir dil veya lehçeye sahip değildiler... Fakat o gece onların olağan uyumu şiddetli direnişe dönüştü. O geceden beri milyonlarca gey erkek ile lezbiyenin hayatı ve içinde yaşadıkları daha geniş kültürün onlara karşı gösterdiği tutum hızlı bir şekile değişmeye başladı. İnsanlar eşcinsel olarak meydana çıkıp saygı istemeye başladılar. Tarihçi Lillian Faderman, "Stonewall Başkaldırısı çok önemliydi çünkü o hareketin oluşmasını dürttü. Gey ve lezbiyen gücün amblemi oldu. Diğer ezilen gruplar tarafından işlenen çarpıcı, şiddetli protesto taktiklerini kullanarak Stonewall'daki eylemler, eşcinsellerin onlar kadar hoşnutsuz olma sebepleri var olduğunu ima etti" diye açıklayarak ayaklanmaları "dünya çapında duyulan kurşun" ("shot heard around the world") olarak nitelendirir. Joan Nestle, 1975'te "Lesbian Herstory Archives" ("Lezbiyen Tarihi Arşivleri")'ı başlattı ve kuruluşunu "o geceye ve sesini sokaklarda bulan cesarete" itibar etti. Ancak gey aktivizminin Stonewall ayaklanmaları ile başlamadığında tedbirli bir şekilde ısrar eden Nestle'nin yazdığına göre: Gey ve lezbiyen tarihinin başlangıcını kesinlikle Stonewall'da görmüyorum ... ve direnişin başlangıcını da Stonewall'da görmüyorum . Asıl gördüğüm, kuvvetlerin bir araya gelmeleridir, ve altmışlı yıllar insanların bu toplumdaki şeylere nasıl tahammül edebildiklerini ve nelere tahammül etmekten vazgeçtiklerini değiştirdi... 1969'un o gecesinde kesinlikle özel bir şey yer almıştı, ve başlangıç noktası olarak nitelendirdiğim ihtiyacımız ile o geceyi daha özel yaptık... Bu her şeyin Stonewall ile başladığını söylemekten çok daha komplikedir. 28 Haziran 1969 tarihinin erken saatlerindeki olaylar, ne New York'ta ne de diğer yerlerde eşcinsellerin polislere karşı koydukları ilk olay değildi. Mattachine Society'nin Los Angeles ve Chicago gibi büyük kentlerde etkin olmasının yanı sıra benzer bir şekilde ezilmiş insanlar 1966'da Compton's Cafeteria'daki ayaklanmayı başlattılar ve diğer bir ayaklanma, 1967'de Los Angeles'taki Black Cat Tavern'a yapılan bir baskına verilen karşılıktı. Ancak Stonewall ayaklanmalarını hatırlanmaya değer yapan birçok özellik vardır. Baskının yer aldığı konum bir etken idi: "The Village Voice" bürolarının karşısında yer aldı ve dar, çarpık sokaklar ayaklananlara polislere karşı üstünlük sağladı. Greenwich Village'de katılanlar ve yaşayanların birçoğu, ayaklanmalarının ardındaki haftalar ve aylar içerisinde büyük ve kohezif bir gey topluluğunu etkili bir şekilde harekete geçirebilen örgütlerin üyeleriydi. Yerel basın ve ulusal gey basını kapsamlı bir şekilde bu hadiseler hakkında röportaj yaptı. Ancak Stonewall ayaklanmalarının en önemli tarafı Christopher Street Liberation Day kapsamında kutlanmaları ve böylece dünya çapındaki yıllık LGBT Onur etkinliklerine evrimleşmeleri idi. 1993 March on Washington for Lesbian, Gay and Bi Equal Rights and Liberation ("Lezbiyen, Gey ve Biseksüellere Eşit Haklar ve Özgürlük için Washington'a Yürüyüş") platformu kapsamında biseksüellerin dahil edilmelerini başarılı bir biçimde istemeleri ile biseksüellerin gey topluluğun kapsamında temsil edilmiş bir grup olarak dahil edilmeleri, 1990'lı yılların ortasında bir dönüm noktası oldu. Transgender kişilerin de dahil edilmek istemelerine rağmen bu bir tek yürüyüşün istekler listesinde trans kişileri kapsayan bir uslübün kullanılması ile karşılandı. İkili ve değişken cinsel yönelimlere ve cinsiyet kimliklerine ilişkin tutumlar gelişip gittikçe artan oranda ihtilafa düşerken transgender topluluğu kendini eşzamanlı olarak hem gey topluluğunun içerisinde yerleşik bir şekilde karşılanmış hem de gey topluluğu ile anlaşmazlık içinde bulunduğunu hissetti. 1994'te New York, Birleşmiş Milletler Genel Merkezi'nin önünden geçen ve Central Park'a doğru giden bir yürüyüş ile "Stonewall 25"'i kutladı. Tahminlere göre 1,1 milyon kişi bu yürüyüşe katılmıştı. Sylvia Rivera, transgender kişilerin bu etkinliklerden hariç tutulmalarını protesto etmek amacıyla 1994'te New York Şehri'nde alternatif bir yürüyüşe öncülük etti. Onyıllar geçtikçe Gey Onur etkinliklerine katılım muazzam bir derecede artmıştır. Çoğu büyük Amerikan kentinin yanı sıra dünya çapındaki çoğu büyük kentin kendi Onur gösterisi vardır. Bazı kentlerdeki Onur etkinlikleri bütün yıllık etkinliklerin arasındaki en büyüğüdür. Etkinliklerin şirket sponsorluğunu kazanmaları ile yürüyüşleri geçit töreni şeklinde ticarileştirme eğiliminin artması, masrafsız aktivizmi bireylerin eline koyan özgün halk hareketlerinin özerkliğinin yıpranmasına dair endişeler yaratmıştır. Haziran 1999'da ABD İçişleri Bakanlığı 51 ve 53 Christopher Street, caddenin kendisi ve etrafındaki caddeleri bir National Historic Landmark ("Ulusal Tarihi Öneme Sahip Yer") olarak tayin etti; bu lezbiyen, gey, biseksüel ve transgender topluluğu için önem taşıyan ilk National Historic Landmark'tır. Bir ithaf töreninde ABD İçişleri Bakanlığı Sekreter Yardımcısı John Berry "Sonsuza kadar hatırlansın ki burada - bu noktada - erkekler ve kadınlar gurur ile karşı koydular...kim olursak olabilelim, istediğimiz yerde çalışabilelim, tercih ettiğimiz yerde yaşayabilelim ve kalbimizin arzuladığı kişiyi sevebilelim diye" belirtti. 1 Haziran 2009 tarihinde Başkan Barack Obama, ayaklanmaları "yasalar doğrultusunda LGBT Amerikalılar için eşit adaletin kazanılmasına bağlanma" sebebi olarak zikrederek Haziran 2009 ayını Lezbiyen, Gey, Biseksüel ve Transgender Onur Ayı ("Lesbian, Gay, Bisexual and Transgender Pride Month") olarak ilan etti. O sene ayaklanmalarının 40. yıldönümü idi ve böylece hem gazetecilere hem de aktivistlere 1969'dan beri kaydedilen gelişimleri düşünme fırsatı verdi. "The New York Times"da Frank Rich, gey Amerikalıların haklarını koruyan herhangi bir federal kanunun bulunmamasına dikkat çekti. "Washington Blade" gazetesinden bir editoryal, Stonewall ayaklanmaları sırasında ve sonrasındaki dağınık, şiddetli aktivizmi Başkan Barack Obama'nın kendi vaatlerini karşılamamasına gösterilen cansız tepki ile karşılaştırdı; zengin LGBT aktivistleri göz ardı edilmeye karşı Demokrat Parti gayelerine daha az para vermekle tehdit ederek tepki gösterdiler. İki yıl sonra New York'ta eşcinsel evliliğin yasallaştırılmasının ardından Stonewall Inn, kutlamalar için bir toplanma noktası oldu. Bu eşit evlilik yasası 24 Haziran 2011'de New York Başkanı Andrew Cuomo tarafından imzalandı. Yıldırım Bekçi Yıldırım Bekçi (d. 1959, Samsun), Türk sanat müziği solisti. 1959 yılında Samsun’da doğan Yıldırım Bekçi, müzik yaşamına 1974 yılında Samsun Musiki Cemiyeti’nde başladı. Burada Cavit Ersoy’dan müzik eğitimi aldı ve Taner Çağlayan şefliğindeki koroda iki yıla yakın bir süre görev yaptı. Daha sonra 1975 yılında İstanbul Belediye Konservatuvarı sınavını kazanan Bekçi, konservatuvarda aldığı eğitimin yanı sıra Üsküdar Musiki Cemiyeti’ne de devam etti ve burada Emin Ongan’la çalıştı. Ardından askere giden Yıldırım Bekçi, 1981’de TRT Ankara Radyosu’na girdi ve 1989 yılına dek orada görev yaptı. 1989’da TRT İstanbul Radyosu’na atandı ve 1990 yılında tek albümü olan "Düşündüğüm Biri Var" albümünü çıkarttı. Bu dönemde 1994 yılında "Denizciler Geliyor" adlı dizide oynayan Bekçi, daha sonra İsmail Dede Efendi’nin yaşamını konu alan bir belgeselde de rol aldı. 1998’de özel işleri nedeniyle kendi isteğiyle İstanbul Radyosu’ndan ayrıldı ve müzik çalışmalarına sahnelerde devam etti. Sanat yaşamı süresince pek çok projede yer alan Yıldırım Bekçi, aynı dönemin sanatçısı olan ve "çok sevdiğim bir kardeşim, değerli bir arkadaşım" dediği Nalan Altınörs’le de birçok ortak çalışmaya imza attı. Biri kız, diğeri erkek olmak üzere iki çocuk babası olan Yıldırım Bekçi, müzik yaşamını profesyonel olarak sürdürmektedir. Kıbrıs Komünist Partisi Kıbrıs Komünist Partisi, 24 Aralık 1926 tarihinde İşçiler Kulübü'ne mensup Kıbrıslı komünistler tarafından kurulan siyasi parti. Genel Başkanı Haralambos Vatiliotis idi. 1933 yılında Birleşik Krallık Kıbrıs İdaresi tarafından "Kıbrıs Ortodoks Kilisesi ile komünistler arasında şiddet olayları olacağı" yönündeki rapor sonucunda kapatıldı. Mahinur Ã–zdemir Mahinur Özdemir (d. 7 Kasım 1982, Schaerbeek), Türk asıllı Belçikalı siyasetçi, 2009-2019 yılları arasında iki dönem Brüksel Milletvekili. 1 Ocak 2020 tarihinden beri Türkiye'nin Cezayir Büyükelçisi. Konya ve Emirdağ asıllı göçmen bir Türk ailesinin Belçika'daki üçüncü nesil fertlerindendir. Brüksel ULB Üniversitesi İnsan Kaynakları Mühendisliği Bölümünde Lisans, Kamu Yönetimi alanında da Master yaptı. Seçilmesinin ardından, başörtüsü yüzünden eleştiriler aldı ve çalışmasının zor olacağı iddia edildi. Şehir planlama, imar, çevre, konut sorunu ve iş yerlerinde ayrımcılıklarla mücadele konularında çalışmalar yapmaktadır. 24 Haziran 2009 tarihinde Frankofon kesimden, Hristiyan Demokrat çizgideki CDH'den Brüksel Meclisi'ne seçildi. Böylece Avrupa'da ve Belçika'da vekil seçilen ilk başörtülü oldu. 2015 yılında Ermeni Kırımı'nı soykırım olarak tanımlamayı reddetmesi nedeniyle partisinden ihraç edilmiştir. 12 Eylül 2019 tarihinde açıklanan "Büyükelçi ve daimi temsilci atamaları" ile Cezayir Büyükelçisi olarak atandı. Ana dilleri Türkçe ve Fransızca'nın yanı sıra ileri düzeyde Felemenkçe, İngilizce konuşmaktadır. 30 Temmuz 2010 tarihinde Rahmi Göktaş ile evlendi. Düşündüğüm Biri Var Düşündüğüm Biri Var, Yıldırım Bekçi'nin 23 Ağustos 1990'da piyasaya çıkan Türkçe sözlü Türk sanat müziği albümü. Türküola'dan çıkan ve 14 şarkıdan oluşan bu solo albüm, Yıldırım Bekçi'nin tek albümüdür. İSKİ skandalı İSKİ skandalı, İSKİ genel müdürünün İSKİ ihalelerini paravan olarak kurduğu şirketlere vermesi ve bu ihalelerde büyük yolsuzluklar yapması olayıdır. 1989 yılında İstanbul Büyükşehir Belediye başkanı seçilen SHP'li Nurettin Sözen; 70'li yılların sonlarına doğru başlatılan ve o dönem Düzenleme Kurulu Başkanlığı görevini üstlendiği Taksim Toplantıları'ndan arkadaşları Ergun Göknel'i İstanbul Su ve Kanalizasyon İdaresi genel müdürlüğü, Tuncer Çelik'i İstanbul Gaz Dağıtım Sanayii ve Ticaret A.Ş. Genel Müdürlüğü görevine getirdi. 1990'lı yılların başlarında tarihinin en susuz dönemini yaşayan İstanbul'un içme suyu temin etmekle görevli kurumu İSKİ'nin Genel Müdürü Ergun Göknel'in, kurumun ihalelerini paravan olarak kurduğu şirketlere verdiği ve bu ihalelerde büyük yolsuzluklar yaptığı ortaya çıktı. Olayın ortaya çıkması ise Göknel'in eşi ile olan ilişkisinin bozulmasına dayanıyor. Eşi Nurdan Erbuğ'la ilişkisi bozulan Göknel, İSKİ'de sekreterliğini yapan Feray Karvar ile aşk ilişkisi yaşamaya başlamış, eşi Erbuğ'a, boşanmak için de 1 milyon dolara yaklaşan bir tazminat ödemeyi de kabul etmiş, ancak "herhangi bir açıklama yapmadan sessiz sedasız boşanmak" şartını koşmuştu. Bu durumdan hoşnut olmayan Nurdan Erbuğ, eşi Ergun Göknel'in yaptığı yolsuzlukları ortaya çıkardı. Sanıklar ilk olarak 25 Ekim 1993'te satın alınan klorun bedelinin yüksek gösterilerek yolsuzluk yapıldığı suçlamasıyla hakim karşısına çıktı. 6 Aralık 1993'te davanın tutuklu zanlılarında Ergun Göknel'in İsviçre'de bulunan Amerikan Discon Bank'ta 30 000 ABD Doları ve 670 000 Alman Markı bulunduğu saptandı. Göknel'in tüm hesaplarına el konulurken, İsviçre'deki paranın da iadesi de istendi. Ayrıca "Eşiyle yaptığı sözlü boşanma protokolüne uymadığı" gerekçesiyle Göknel tarafından Erbuğ'a ödenen 1 milyon dolara yaklaşan tazminata da Mali Şube aracılığıyla el kondu. Murat Karayalçın, Sözen ve Yüksel Çengel, İSKİ davasında beraat etmiştir. Nurettin Sozen 1994 yerel seçimlerinde aday olmazken İstanbul belediyesi SHP'den Refah Parti'li Recep Tayyip Erdoğan'a geçti. 1989 yerel seçimlerinde %35,95 olan SHP'nin oy oranı 1994'teki yerel seçimlerde %20,30'a düşmüştür. Ahmed Åžahin Ahmed Şahin (d. 1935, Yozgat), din adamı, gazeteci, yazar. 1935'te Yozgat'ın Çayıralan ilçesinin Yahyasaray köyünde doğan Ahmed Şahin, ilköğrenimi tamamladığı Kayseri'de Kur'an öğrenimine de devam ederek 1950'de hafızlık diplomasını aldı. 1952 yılında İstanbul'a giderek Gönenli Mehmed Efendi'nin talbesi olup Hüsrev Efendi, Ömer Nasuhi Bilmen, Bekir Hâkı ve Dersâm Selahaddin gibi isimlerden tefsir, hadis, fıkıh, kelam gibi alanlarda dersler aldı. 1960'ta Süleymaniye Camii'nde din görevlisi olarak atanan Şahin, 27 Mayıs 1960 ihtilalinde kapatılan haftalık "Hür Adam" gazetesinde okuyucuların dini sorularına cevap veren yazılar yayımladı. On senelik cami görevi boyunca haftalık "İttihad" gazetesinde yazılar kaleme aldı. "Yeni Asya" gazetesinin yayın hayatına girdiği ilk yılından itibaren bu gazete düzenli olarak köşe yazıları yayımladı. 1982'de kitaplarına yoğunlaşmak amacı ile gazete yazılarını sonlandırdı ve Cihan Yayınevi’ni kurdu. 1988 yılında "Zaman" gazetesinde yeniden günlük yazılarına başladı. 30'dan fazla kitabı bulunmaktadır. 1994'ten itibaren sürdürdüğü Moral FM radyosundaki Cuma sohbetleri de "Müslüman Nasıl Yaşamalı?" adı ile kitap olarak yayımlanmıştır. İki çocuk babası olup İstanbul'da oturmaktadır. Coriolanus Gaius Marcius Coriolanus MÖ 5. yüzyılda yaşamış olduğu olası ve bir efsane olması imkân dahilinde olan Romalı generaldir. "Coriolanus" lakabını Volskianiler elinde bulunan Corioli şehrinin Romalılar tarafından kuşatmasında gösterdiği üstün kahramanlık dolayısıyla kazanmıştır. Antik çağlarda tarihçiler Coriolanus'un gerçekten yaşamış olduğuna inanmaktaydılar ve üzerinde tarihçiler tarafından kabul edilmiş bir yaşam öyküsü genellikle gerçek olarak kabul edilmekteydi. Bu yaşam öyküsü Romalı tarihçiler olan Livius ve Plutarkhos tarafından tarihlerinde anlatılmıştı. İngiliz oyun yazarı William Shakespeare'de Coriolanus adlı bir trajedi oyunu yazmıştır. Plutarkhos tarafından yazılan yaşam öyküsüne göre Coriolanus Romalı soyluları temsil etmekteydi. General olarak Roma şehrinin askerlerine "Volskiani" düşman kabilesine karşı savaşta komuta etti. Roma düşmanlarını yendikten ve Roma Senatosu'nun soylular grubunun desteğini kazandıktan sonra, daha aşağı sınıf olan pleblerin demokratik halka açıklık yönelimlerine karşı geldi ve onların şahsi düşmanlığını kazandı. General aleyhinde devlet fonlarını zimmetine geçirme ithamı ile bir halk davası açılıp şehir halkı tarafına yargıya alındı; halk Coriolanus'un bu sucu işlediği hükümüne vardı ve Coriolanus'a Roma'dan sürekli olarak kovulma cezası verildi. Roma vatandaşlarının kendinin büyük pozitif katkılarına karşı gösterdikleri bu nankör davranışları dolayısıyla Coriolanus bu sefer taraf değiştirdi ve o zamana kadar düşman kabul ettiği Volskianililar tarafına geçti. Plutarkhos'un yazdığına göre Coriolanus maske takıp elbise değiştirerek bir Volskiani'li soylusu olan Tullus Aifidius'un evine gitti. Orada maskesini indiren Coriolanus Aufidius'a yalvararak Volskiani'lilerin Roma ile yapmış oldukları ateşkes anlaşmasını bozarak onlara hücum etmelerini istedi ve Aufidus'u kendine inandırdı. Coriolanus ve Aifidius bu öneriyi kabile halkına bildirip yandaş kazanınca, birlikte yeni bir ordu kurup Roma'ya yeni bir hücum düzenlediler. Bu ordu Roma'yı tehdit altına alınca Coriolanus'un karısı ve annesini de kapsayan bir Romalı kadınlar grubu bu orduya komutanına gidip Roma'yı bağışlayıp hücumu durdurmasına yalvarmaya karar verdiler. Annesi "Veturia" (Shakespeare'in oyununda "Volumia") ve karisi "Virgilia" ve kendi çocuklarının yanına gelip ayağına kapanıp yalvarmalarına dayanamayan Coriolanus Roma'ya hücumu bırakıp; ordusunu Roma sınırlarına çekti ve Antium şehrindeki Aufidus'un evine gidip kısmetini bekleye başladı. Böylece Coriolanus hem Roma'ya hem de Volskiani şehirlerine ihanet etmiş oldu. Aufidius önce Coriolanus'u ihanet suçundan Volskiani halkı tarafından yargılaması için destek kazanamaya uğraştı. Bu yargılama sona erince de onun bir suikastle öldürülmesini sağladı. Coriolanus'un Aufidius'a gidip ondan destek istemesi, Coriolanus'la aynı zamanlarda yaşadığı inanılan Atina demokratlarının lideri olan Themistokles'in öyküsüne çok benzemektedir. Themistockles Atina'dan halk tarafından sürgün edildiği zaman kendi şahsi düşmanı olan Molossianların Kıralı Admentus'a kıyafet değiştirerek gitmiş ve bir kaçak olarak ondan yardım istemiştir. Ancak Themistokles Atinalılara karşı bir askerî harekat hazırlamamış ne de buna destek sağlamamıştır. Antik tarihçiler tarafından nakil edilen Coriolanus'un yaşam öyküsü etik ve ahlakla ilgili bir efsanevî bir hikâyedir ve kıssadan hisse alınması için tekrar tekrar söylendiği gayet açıktır. Bu öykünün ana temaları vefasızlık ve nankörluk şeklindeki bireysel ve grup davranışların birbiriyle çekişmesi ve birbirine karşı gelmesidir. Modern tarihçiler bu kıssaden hisse alma hedefli öykünün gerçek olmadığı ve bir efsane olduğu konusunda anlaşmaktadırlar. Efsanenin ortaya çıkarılma nedeni Romalıların Volskiani kabilesiyle savaşında birkaç kere yenik düşmesini açıklamaktır. Bu yenilgilerden geri kalanlar Roma şehrinin kendi beğenisini korumak için düşman güçlerinin Romalıları ihanet edip bırakıp kaçan ve düşman tarafına geçen bir Romalı tarafından yenilgiye uğratıldığını iddia etmek; Romalıların askerî idareciliğinin niteliğinin bu yenilgiyle inandırıcı olmaktan çıkmasını önlemek ve bir Romalı inancı olan "Romalıların ancak ve ancak eskiden bir Romalı olan general tarafından yenilebileceği" önerisini pekiştirmektir. Bu hikâyede bulunan Coriolanus ve diğer şahısların isimleri Roma konsül kayıtları olan Fastilerde bulunmamaktadır. Coriolanus Volskiani kabilesinin Latium bölgesini ellerine geçirdikleri ve Roma'nın varlığını tehdit ettikleri MÖ 5. yüzyılın kara ve mutsuz günlerinden halk arasında kalan efsanevi hatırasından ileri gitmemektedir. Bunun için Coriolanus'un bir efsane olması veya gerçek olması da aynı olasılıkdadır. Beethoven oyun yazarı Heinrich Joseph von Collin tarafından 1802'de yazılan bu konuda bir oyun için Coriolan Uvertürü eserini bestelemiştir. Delbek Delbek, başta Fethiye olmak üzere, Teke Yöresinde çalınan Def benzeri vurmalı çalgıdır. Bu çalgı Orta Asya'dan göçen Yörük kitlelerince yöreye getirilmiş olup, Türkmenistan 'da Debrek adıyla bilinir. Fethiye ve civarında, kadınlarca çalınan bu çalgı kına gecelerinde, asker uğurlamalarında maniler eşliğinde kullanılır. Ayrıca Boğaz Havalarında ve yöresel müzik türlerinde de Sipsi eşliğinde kullanılır. Kennedy SuikastÄ± Peñón de Vélez Peñón de Vélez ya da Peñón de Vélez de la Gomera, Fas'ın Kuzey Afrika sahil şeridi üzerinde, ana karadan küçük bir kanal ile ayrılan İspanya'ya bağlı bir adadır. Sadece küçük bir askeri birlikten ibaret olan nüfusun yaşadığı ada, aynı kıyı şeridi üzerinde İspanya'ya bağlı bir diğer nokta olan Melilla'dan yönetilmektedir. Önceleri ada olan ama Akdeniz'den gelen okyanus dalgaları ve en çok da 1930'daki deprem ile 1934'teki büyük fırtınanın etkisiyle tombolo ile Afrika'ya karadan bağlanmış ve bir yarım adaya dönüşüp, Fas ile kara sınır oluşturmuştur. Çizgisel olarak Melilla Şehri'nin 126 Km batısında ve yine İspanya'ya ait Ceuta Şehri'nin 117 Km doğusunda yer almaktadır. İspanya ve Portekiz 1496’da bir anlaşmayla Kuzey Afrika’daki nüfuz alanlarını belirlediler. Bu anlaşmaya göre İspanya sadece Peñón de Vélez’in doğusundaki toprakları işgal edebilecekti. Bu anlaşma 1578 Vadisseyl Muharebesi’ne kadar geçerli kaldı. Bu tarihten sonra İspanya, Laranche işgali gibi Fas’a doğrudan müdahaleye başladı. 1508’de İspanya adayı mesken tutan ve Güney İspanya’da yağma yapan korsanlara karşı ssavaşmak üzere sefer düzenledi ve adayı aldı. 1522’de İspanya adayı, Fas’tan gelen bir Berberi saldırısı sonucu kaybetti. 1554’te Osmanlıların yardımıyla Tlemcen ve Fez Şehirlerini güneydeki düşmanları Saadlilerden alan ve tahta geçen Ali Abu Hassun, adayı Osmanlılara verdi. 1563’teki başarısız bir girişimden sonra 1564’te Villafranca’nın 4. Marki’si García Álvarez de Toledo kumandasındaki İspanyollar, garnizonda bulunan 150 kişilik Osmanlı Birliği’nin tamamını öldürerek adayı ele geçirdi ve günümüze kadar da 1680, 1701, 1755, 1781 ile 1790’daki kuşatılmalara rağmen ada İspanya kontrolünde kaldı. 1871’de İspanya Meclisi adayı, askeri önemini yitirmesi sebebiyle terk etmeyi tartışmaya açtı ama nihayetinde teklif düştü. 29 Ağustos 2012 sabahı Ceuta ve Melilla’nın Özgürlüğü Komitesi’nden 7 kişilik eylemci grubun yarımadaya girmesi ve Fas Bayrakları asmaları olayı 4’ünün adadaki İspanyol Askerleri tarafından tutuklanmasıyla son buldu. Eylemciler arasında Fas’ın bir şehri olan Beni Ansar’ın belediye başkanı Yahya Yahya da vardı. Sonrasında Faslılar kaçmayı başardılar. Mathurin Romegas Mathurin Romegas ya da Mathurin d’Aux de Lescout (d. 1525 veya 1528 – ö. Kasım 1581, Roma), d'Aux'lu aristokrat Gascony ailesinin oğlu ve Malta Şövalyeleri'nin bir üyesidir. Tarikatın en seçkin deniz komutanlarından biriyken kendisine rakip olan tarikat liderlerinden biri tarafından gözden düşürülmüş ve 4 Kasım 1581'de ölmüştür. Fakat Osmanlı'nın Malta seferi sırasında Osmanlı kuvvetleri karşısında oynadığı rol küçümsenmeyecek kadar fazladır. 1564 yılı ortalarında, şövalyelerin en kıdemli denizcilerinden Mathurin Romegas komutasındaki birliklerin yaptığı bir saldırıda, içlerinde Osmanlı sarayının haremağası, İskenderiye ve Kahire valileri ve pek çok önemli tacir esir alındı. Tony Almeida Anthony "Tony" Almeida, 24 dizisindeki kurgusal bir karakterdir. Karakteri Carlos Bernard canlandırmaktadır. Jean de Valette Jean de Valette ya da Jean Parisot de Valette, (doğumu: 1494 ; ölümü: 21 Ağustos 1568 Malta) Quercy'li asil bir ailenin çocuğu olarak doğdu. Langue de Provence'de katıldığı Hospitalier Şövalyeleri ile Rodos'ta Osmanlı ordularına karşı savaştı. 1565 yılındaki Malta Kuşatması'nda Osmanlı kuvvetlerine karşı komuta ettiği direnişçi birliklerle kazandığı başarıların ardından tarikatın kahramanlarından biri haline geldi. Pseudibis papillosa Pseudibis papillosa, Threskiornithidae familyasında yer alan bir aynak türüdür. Hint altkıtasının belirli bölgelerinde yaşar. Erkek ve dişi kuş özellikleri birbirine benzer. Uzun, aşağı kıvrılan bir gagası vardır. Siyah renkli kafasında kırmızı leke ile omzuna yakın yerde beyaz leke bulunur. Siyah tüylüdür. Göllerde, bataklıklarda ve akarsu yatakları ile sulanmış tarım arazilerinde yaşar. Diğer aynak türleri kadar suya bağlı değildir. Sosyal bir kuştur ve küçük sayıda gruplar hâlinde su havzalarının kıyılarında beslenirler. Ağaçlara yuva yaparlar ve Hindistan'ın kuzeyinde mart ile ekim ayları arasında ürerler. St. Elmo Kalesi St. Elmo Kalesi, Malta'nın Valletta şehrindeki kalelerden biridir. Sciberras yarımadası kıyısında yer alan kale Marsamxett Limanı ve Büyük Liman'ı birbirinden ayıran ve her iki limanın da kontrolünün sağlandığı yerdir. Carlos Bernard Carlos Bernard Papierski (d. 12 Ekim 1962; Evanston, Illinois, ABD), AmerikalÄ± oyuncu. People dergisi tarafından En Güzel 50 İnsan listesine seçilmiş olan Carlos Bernard yeniden 24 dizisinde rol almaya başladı. Bernard, rol arkadaşlarıyla birlikte drama dalında bir toplulukla gösterilen en üstün başarı dalında iki kez Screen Actors Guild Ödülüne aday gösterildi. Doğma büyüme Chicago’lu olan Bernard belirgin ve gelişkin bir tarza sahip. Yüksek öğrenimini için Illinois Devlet Üniversitesine devam etti. Lisansüstü eğitimini de San Francisco’da Konservatuvarında tamamladı. Bernard yakın zamanda “Alien Raiders” adlı gerilim filminin yapımını tamamladı. Şu günlerde de yakında gösterime girecek olan “Mission Road” adlı televizyon filmini hem yönetiyor hem de başrolünde oynuyor. 2006’da Kim Delaney ve Beau Bridges ile birlikte “10.5 Apocalypse” adlı televizyon filminde de oynamıştı. Bunlardan başka “Walker, Texas Ranger”, “The Young and the Restless (Yalan Rüzgarı)” ve “Sunset Beach” gibi televizyon yapımlarında da boy göstermişti. Uzun metrajlı film olarak da “Vegas, City of Dreams”, “The Colonel's Last Flight” ve “Mars and Beyond”da rol aldı. Renkli bir televizyon ve sinema kariyerine sahip olsa da Bernard’ın asıl tutkusu hâlâ tiyatro içindir. Çok sayıda oyunda sahneye çıkmıştır. Bunlar arasında “Blackout”un Los Angeles yapımı, Frank Angella ile birlikte “Scenes from an Execution”, ve William Hurt ile birlikte “Good” sayılabilir. Bernard defalarca yönetmen olarak kamera arkasına da geçti. Bunu ilk kez David Mamet’in “Bobby Gould in Hell”in Los Angeles yapımı için yaptı. Sonra “The Memorandum” için gösterdiği başarıyla LA Weekly Theater tarafından en iyi yönetmen ödülüne aday gösterildi. Bernard çalışmadığı günlerde Los Angeles’ta eşi ve çocuğuyla vakit geçiriyor. Kendisi aynı zamanda spor konusunda da çok hevesli. Beğendiği filmler : Beğendiği oyunculer: Kutsal aynak Kutsal aynak ("Threskiornis aethiopicus"), aynakgiller familyasından bir aynak türüdür. Yetişkin bir kutsal aynak, 68 cm uzunluğa sahip olmasının yanında bacakları, kanat uçları, kel olan başı ve kıvrımlı gagası dışında kalan tüm vücudu beyazdır. Kutsal aynaklar uçarken kanatları ucunda bulunan siyah tüyler siyah bir sınır gibidir. Dişi ve erkekler benzerdirler, genç kutsal aynaklar kirli beyaz renkte tüylere, daha küçük bir gagaya ve boyunlarında bir takım tüylere sahiptirler. Genelde sessiz olan bu kuş türü, bazen de olsa vaklama benzeri sesler çıkarırlar. Kutsal aynak, Sahra Altı Afrikası ve Irak'ta yaşar. Eskiden Mısır'da da yaşayan kutsal aynak, kutsal bir hayvan kabul edilir ve tanrı Thoth'un simgesi olarak görülürdü. Kutsal aynaklar sulak araziler ve çamurlu yerlerde yaşadığının dışında karaların iç kısımlarında, kıyı kesimlerinde, yetiştirme çiftlikleri ve çöplük alanlarda görülmektedir. Bu kuş türü yuvalarını ağaçlar üzerinde kolonileştirir bu durum sık sık diğer balıkçıl kuşlar ile birlikte yapar. Yuvalarına genellikle baobab ağaçlarına yaparlar ve 23 yumurta bırakırlar. Çeşitli balık türleri, kurbağalar, küçük memeliler, kertenkeleler ve küçük kuşlar bunun yanı sıra haşereler ile beslenirler. Jean-Baptiste Vanmour Jean-Baptiste Vanmour veya diğer kullanımıyla Jean-Baptiste van Mour (9 Ocak 1671, Valenciennes - 22 Ocak 1737, İstanbul), tür resimleri, portreleri ve tarihsel yapıları konu alan resimleriyle tanınan Flaman asıllı Fransız ressam. 1699'da Fransız elçisi Marquis de Ferriol'un maiyetinde İstanbul'a gelen Vanmour, Osmanlı elçi kabul törenlerini ve Lale Devri İstanbul'unu bütün ayrıntılarıyla resmetmiştir. Yüz iki adet tablosunun gravür tekniği ile çoğaltılması ile meydana getirilen ""Osmanlı Kıyafet Albümü"" adlı koleksiyon ile Avrupa'da tanındı. Marquis de Ferrol, Vanmour'a sipariş ettiği tabloları Paris'e döndükten sonra bir gravür albümü olarak yayımlamış; bu albüm tüm Avrupa'da büyük ilgi görmüş, tercüme baskıları yapılmış, başka sanatçılara esin vermiştir. Marquies de Ferriol'den sonra elçilik görevini üstlenenler de (Kont des Alleurs, Marquies de Bonnac, Vicomte d'Andrezel ve Marquis de Villeneuve), Vanmour'a pek çok tablo siparişi verdiler. Elçi de Bonnac, Fransa'ya döndükten sonra, Fransız Kralı XIV. Louis'ye Vanmour'un başarılarını ve resim sanatındaki ustalığını övmüş ve ona bir unvan verilmesini önermiştir. Böylelikle, Vanmour, Kral XIV. Louis tarafından ""Kral'ın Doğu'daki özel ressamı"" unvanını aldı. Sanatçı ömrünün sonuna kadar İstanbul'da kaldı, 1737'de Galata'da öldü. 1671 yılında Fransa’nın kuzeyindeki Valenciennes kentinde doğdu. Annesi Marie-Anne Lebrun, babası bir marangoz olan Simon Vanmour’dur. Jean Baptiste Vanmour, alt kardeşin en büyüğüdür. Vanmour’un gençlik yıllarına ve aldığı eğitime dair bilgiler azdır. Antoine Watteau'nun hocası olan Jacques - Albert Gerin'den resim dersleri aldığı sanılmaktadır. 1699'a doğru Paris'e gitmiş ve Comte de Ferriol'ün dikkatini çekerek, onun himayesine girmiştir. Comte de Ferriol 1699'da İstanbul elçiliğine atanınca Vanmour'u da birlikte götürdü. Ferriol onu, geleneksel giysileri içinde çeşitli Osmanlı tiplerini çizmekle görevlendirdi. Sanatçı, elçinin siyasal yaşantısını konu alan eserlerin yanı sıra ağırlıklı olarak İstanbul'la ilgili eserler gerçekleştirdi. Bu tablolarda peyzajlar, İstanbul halkının yaşantısı, Osmanlı sarayı ile ilgili sahneler ve kabul törenleri yer almaktaydı. Elçinin dönüşünde götürdüğü bu tablolardan gerçekleştirilen 100 parçalık gravür koleksiyonu 1712'de Fransa'da "Recueil de cent estampes représentant différentes nations du Levant" (Levant'ın Çeşitli Ülkelerini Tanıtan 100 Oyma Baskı Derlemesi) adı altında basılarak ve büyük ilgiyle karşılanmıştır. Le Hay adlı mühendis tarafından basılan eserin, kısa sürede İtalya ve Almanya'da sahte kopyaları piyasaya çıkmış, daha sonra İngiltere ve İspanya'da orijinalinden tercüme baskıları yapılmıştı. Bu albüm, Antoine Watteau, Francis Smith ve Antonio Guardi gibi pek çok sanatçıya esin kaynağı oldu. Vanmour daha sonra "Estampes orientales" (Doğu Oymabaskıları) adlı bir derleme daha yayımladı. Sanatçı, bu sıralarda Avrupa'da bir ressam olarak da tanındı. Vanmour, Elçi Comte de Ferriol ile birlikte Paris'e dönmemiş ve İstanbul'da görev yapan diğer Fransız elçilerinin maiyetinde bulunarak yaşamının sonuna kadar İstanbul'da kalmıştır. Sanatçı, bu dönemde Fransa Bahriye Nezareti'ne sunulmak üzere Fransa Elçisi Marquis de Bonnac'ın emriyle Türklerin balık tutma yöntemlerini gösteren bir seri tablo yapmıştır. Başka ülkelerin elçilerinin portre ve kabul töreni resmi siparişlerini de yerine getiren Vanmour’un Venedik balyoslarının kabul törenlerini gösteren tabloların bir bölümü halen Beyoğlu'nda, İtalyan Başkonsolosluğu'nda bulunmaktadır. Vanmour'un elçi Vicomte d’Adrezel’in Topkapı Sarayı’na kabul törenini resmeden tablosu, günümüzde Bordeaux Sanat Müzesinde bulunmaktadır. 1727'de İstanbul'a gelen Hollanda elçisi Cornelis Calkoen, Vanmour'un eserlerine büyük ilgi göstermiş ve topladığı eserler daha sonra koleksiyon olarak Amsterdam Devlet Müzesi'ne intikal etmiştir. Hollanda elçisi Cornelis Calkoen'in topladığı Vanmour eserleri, 1978'de İstanbul'da Atatürk Kültür Merkezi'nde sergilenmiştir. Vanmour 1725'te “"Kralın Levant'taki Sürekli Ressamı"” ("Peintre Ordinaire du Roy en Levant") unvanıyla onurlandırıdı. Bu unvanı alan ilk Fransız sanatçısıdır. Vanmour elçilerin sultanı ya da sadrazamı ziyaretlerini, görkemli geçit törenlerini, şölenleri resmetmesinin yanısrıa İstanbul limanını, Boğaziçi'nin birçok köşesini, süslenen, raks eden ya da hamamda yıkanan Türk kadınlarını, sema yapan Mevlevi dervişlerini konu aldığı resimler yaptı. İstanbul'la ilgili eserlerinden bazıları "Sarraf", "Rum Düğünü", "Açık Havada Eğlenen Rumlar", "Arnavut Askerlerinin Portresi", "Patrona Halil", "Çavuş", "Padişah", "Türk Düğünü", "Mevlevi Dervişlerinin Yemeği" ve "Bentler" olarak sayılabilir. Sanatçı, 1730'da Patrona Halil İsyanı'na (1730) da tanık oldu. Patrona Halil'i arkadaşlarıyla birlikte betimlediği resim 18. yüzyıl Osmanlı tarihinin en ilginç belgelerinden biridir ve Amsterdam Devlet Müzesi'nde sergilenir. 1737'de Galata'da ölen Vanmour, İstanbul'da defnedilmiştir. Dönemin önemli şahsiyetlerinden olan sanatçının ölümü İstanbul dışında da büyük üzüntü yaratmış, hakkında Fransız "Mercure de France" gazetesinde bir anma makalesi yayımlanmıştır. Vanmour'un mezarının İstanbul'da Galata'daki, eski Fransız Konsolosluğu sınırları içinde bulunun RR. PP. Jésuites-Saint Louis Kilisesi bahçesinde, Baron de Salagnac'ın mezarının yanında olduğuna dair pek çok kayıt bulunmasın rağmen, mezarı belirleyici bir işaret yoktur. 18. yüzyıldan itibaren Avrupa'dan Osmanlı topraklarına çok sayıda ressam ve seyyah gelmiştir. Özellikle Fransız ve İngiliz Elçilikleri yoluyla, İstanbul'a önemli ressamlar gelip Boğaziçi'nde eserler vermiştir. Elçi ressamları Osmanlı yaşamına ve anıtlarına ilişkin resim dizileri, panoramalar, kıyafet albümleri hazırlayarak, elçi ve diplomatlarla beraber sanat piyasasını yönlendirmekteydiler. Vanmour da Fransız elçiliği yoluyla bu şehre yerleşen ve hayatının sonuna kadar İstanbul’da yaşayan ressamlardandır. Elçi ressamları özellikle Osmanlı elçi kabul törenlerini resmetmişlerdir. Osmanlı'da gerek Müslüman gerekse Hıristiyan elçilerinin sadrazam ve padişah tarafından kabulü belirli bir protokole bağlıydı. Elçilere eşlik eden birçok Avrupalı yazar bu protokolü ayrıntıyla anlatmış ve elçilerin birlikte getirdikleri ressamlar da bu törenleri resimlemiştir. Ferriol'ün Vanmour'u beraberinde İstanbul'a getirmesinin asıl nedeni, dönemin padişahı II. Mahmut'un huzuruna çıktığı anın kaydedilmesi olmalıdır ancak bu mümkün olmamış; elçi huzura kabul edilmemiştir. Ferriol, Ocak 1700’de sadrazam tarafından kabul edilmiş; ne var ki padişahın huzuruna kılıcı ile çıkmak istemesi sonucu patlak veren tartışma büyümüş ve ısrarından vazgeçmeyince huzura kabul edilmemişti. Vanmour, ilk patronu olan Ferriol’ün huzura kabulünü resimleyemediyse de 1737'deki ölümüne kadar geçen otuz yedi yıl boyunca farklı elçilerle çalışmış ve bazılarının huzura kabul edilişlerini resimleyebilmiştir. Vanmour sadece Fransız elçilerinin değil, diğer Avrupalı elçilerin kabul törenlerini de resmetmiştir. İçlerinde en önemlisi 7 Mayıs 1727’de maiyeti ile birlikte İstanbul’a gelen Hollanda elçisi Cornelis Calkoen'dir. Colkoen Vanmour'a Türklerin gündelik yaşamına dair resimler de yaptırmıştır. Venedik balyosunun elçi kabul törenini gösteren dört tabloluk serisi İstanbul'da Pera Müzesi'nde sergilenmektedir. Osmanlı devlet, saray, askeri ve toplumsal yapısından kesitler sunan ve özellikle bu sınıflara ait bireylerin gösterildiği kıyafet albümleri, Osmanlı resim sanatı içerisinde özellikle belgeleyici nitelikleri ile önemli bir yer tutar. Altlarında çoğunlukla yabancı dilde açıklamalar bulunan bu albümler, günümüz ifadesi ile birer moda resmidir. Konu edilen figürler, belirgin giyim-kuşam özellikleri ile resmedilir. Albümlerin zengin içerikleri altlarına yapılan yazılı açıklamalarla da iyice kıymetlenir. Bunlar belli ki Osmanlı toplumunu tüm ayrıntıları ile tanımak veya tanıtmak isteyen kişiler için hazırlanmıştır. Vanmour, ilk patronu olan ve İstanbul'a birlikte geldiği Charles de Feriol için yüz iki resimden oluşan bir albüm hazırlamıştı. Albümdeki resimler, grup portreleri, tek figürler ve iç mekân sahneleri olmak üzere üç ana başlık altında incelenebilir. Tek figür kompozisyonlarında Osmanlı İmparatorluğu’nda yaşayan farklı milletlere mensup kadın ve erkekler ile Osmanlı Sarayı görevlileri resmedilmiş, iç mekân sahnelerinde kadınlara ve dervişlere yer verilmiş, grup portrelerinde çeşitli gelenek ve ritüelleri gerçekleştiren figürler betimlenmiştir. Ferriol ülkesine döndükten sonra bu resimleri gravür olarak bastırmıştır ancak resimlerin orijinallerinin bugün nerede olduğu bilinmez. Ferriol'ün Vanmour'a yaptırdığı bu küçük resimler ilk olarak 1712-1713 yıllarında mühendis Le Hay tarafından yayımlandı. Kısaca “Recueil Ferriol” diye adlandırlan albüm, ikinci kez 1914’te ve üçüncü kez 1915’te basıldı. 1915 baskısına resimleri anlatan yirmi altı sayfalık tanıtım bölümü eklendi. Kitabın ayrıca 1717’de Nuremberg’de, 1723’te Amsterdam'da, 1746’da Paris'te ve 1769'da Londra'da yayımlandığı bilinir. Venedik'te, İspanya'da kopya baskılarının yapıldı. Albümün 1915 baskısı Türkçeye çevrilip 1980 yılında "Osmanlı Kıyafetleri" başlığı ile yayımlandı. 2014 yılında ise İstanbul Büyükşehir Belediyesi Kültür A.Ş tarafından “"Lâle Devri Ressamı Vanmour'un Çizimleriyle Osmanlı Kıyafet Albümü" adıyla eserin tıpkıbasımı gerçekleştirildi. Vanmour'un albümü, Avrupa'da uzun yıllar etkisi altına alan Türköri modasına öncülük etmesi ve Osmanlı yaşamını tüm canlılığı ile gözler önüne sermesi açısından büyük önem taşır. Batılıların doğuyu anlama kaygısıyla hazırlanan bu eserdeki 102 çizime dönemin Büyükelçisi Ferriol'un detaylı anlatımı eşlik etmektedir. Bu yönüyle albüm, dönemi için bir istihbarat raporu olarak da değerlendirilir. Albümdeki resimler daha sonra kartpostal olarak da bastırılmıştır. Jean-Baptiste Vanmour'un eserlerinde işlenilen kıyafetler, devlet kültürünü ve devlet içerisindeki hiyerarşiyi belgelemek adına kullanılırdı. Elçiliklerin resmi ve gayri resmi törenlerde meydana çıkan gelenek ve görenekleri algılanması ve kendi topraklarına aktarabilmeleri açısından böyle bir belgeleme yapılması önemliydi. Ferriol'dan sonraki büyükelçilerde Vanmour'a benzer tablo siparişleri vermeye devam ettiler. Kendisinden özellikle elçiler, portrelerinin yapılmasını talep etmişler ve İstanbul yaşamını görüntüleyen tablolarına sahip olmak için adeta ısrarcı bir tavır içerisinde olmuşlardır. Böylesine yüksek taleplerden dolayıdır ki, Vanmour'un atölyesinde bazı yerli sanatçıları da görevlendirerek, bu siparişleri yetiştirmeye özen gösterdiği varsayılmaktadır. Vanmour Osmanlı Devleti'’nde Lâle Devri'nin tanığı olan tek ve ilk oryantalist ressamdır. Bu yüzden Osmanlı'nın en gösterişli zamanını fırçasıyla tuvale aktarabilmiştir. Aynı zamanda sadece Osmanlı'nın günlük yaşamını değil, saray yaşamını da resmedebilecek şekilde sarayın içinde tuval resmi yapan ilk ressamlardandır Jean-Baptiste Vanmour e eserlerine kıyafetleri ve günlük yaşamın tüm inceliklerini işlemiştir. Jean-Baptiste Vanmour'un gerek kendi eserlerinde (bakınız: "Yeniçeri", "Elçi Alayı" Serisi vb.) gerek öğrenci yetiştirdiği Vanmour Okullarının eserleri (bakınız: "Sohbet", "İmam" vb.) gerekse diğer oryantalist sanatçıların resimleri (bakınız: "Kozbekçi Mustafa Ağa ve Maiyeti", "Mehmed Said Efendi ve Maiyeti", "Mehmed Said Efendi Portreleri", "Türk Hareminden Bir Sahne", "Yusuf Agah Efendi", "Vergennes Kontesi'nin Türk Giysileri İçinde Portresi", "Fransız Büyükelçisi Vergennes Kontu Charles Gravier'nin Türk Giysileri İçinde Portresi", "Mustafa Ağa" vb.) incelediğinde, Osmanlı mimarisiyle aynı değerde kıyafetlerin de değeri ortaya çıkmaktadır. Sanatçının yapıtları arasında, plastik değerler açısından gelişmiş örnekler kapsamında olan resimler olduğu gibi, boya dokusu, kompozisyon düzeni, figüratif anlatımlar bakımından daha zayıf nitelikler taşıyan eserlerin de yer aldığı görülmüştür. Resimler bir bütün olarak incelenip birbirleriyle teknik açıdan karşılaştırıldığında farklı ellerin varlığı göze çarpar. Bu çerçevede, Vanmour’un İstanbul'da bir atölyesinin olduğu ve burada yerel ressamları çalıştırdığı öne sürülmektedir. Konularına göre yapılan gruplarda yer alan resimler, kendi içlerinde de teknik açıdan karşılaştırıldığında, hangi resimlerin Vanmour tarafından yapıldığı ya da hangilerinde başka ellerin çalıştığı tespit edilmektedir. Vanmour Okulu'na ait birkaç eser şöyledir: 2003 yılında, Vanmour'un resimleri ile çağdaşı nakkaş Levnî’nin eserleri ‘Lale Devri İstanbul'una İki Özgün Bakış - Van Mour ve Levnî’ adıyla Topkapı Sarayı'nda sergilenmiştir. Media Molecule Media Molecule, merkezi Guildford, Surrey'de bulunan Britanyalı video oyunu geliştirme stüdyosu. 4 Ocak 2006'da, Lionhead Studios eski çalışanları Mark Healey, Alex Evans, Dave Smith ve Kareem Ettouney tarafından kuruldu. Şirketin kurucuları, Media Molecule kurulmadan önce Healey'nin önderliğinde "Rag Doll Kung Fu" adlı oyunu yayımlamışlardı. Stüdyo, ilk oyununu PlayStation 3 platformu için üretti. "LittleBigPlanet" adlı oyun, ilk olarak 2007 Oyun Geliştiricileri Konferansı'nda tanıtıldı. Şirketin amacı, her zaman en iyi oyunları üretmek, aynı zamanda da masrafların büyümemesi için şirketi mümkün olduğunca küçük tutmaya çalışmaktı. Metacritic'te 95 gibi bir ortalama alan "LittleBigPlanet" sayesinde Media Molecule, 2008 Spike Video Oyunu Ödülleri'nde Yılın Stüdyosu ödülünü kazandı. Oyun, çeşitli kurumlardan kazandığı Yılın Oyunu ödülleri kazandığından, Media Molecule, 2009'da oyunun yeni bir sürümünü yayımladı. Media Molecule, SCE Studio Cambridge ile birlikte ürettiği "LittleBigPlanet"'in PlayStation Portable versiyonunu, 2009 yılında yayımladı. Firmanın son projesi ise "LittleBigPlanet 2" ise Ocak 2011'de piyasaya sürüldü. 2 Mart 2010'da, Sony Computer Entertainment, Media Molecule'ü satın aldığını açıkladı. Judith Ridley Judith Ridley (d. 1948) Amerikalı oyuncu. George A. Romero'nun yönetmenliğini yaptığı "Yaşayan Ölülerin Gecesi" (1968) ve "There's Always Vanilla" (1971) filmlerindeki rolleriyle tanınır. "Yaşayan Ölülerin Gecesi"'nde yapımcı olan ve aynı zamanda bu filmde Johnny karakterini canlandıran Russell Streiner ile olan evliliğinden sonra filmlerin oyuncu kadrolarında Judith Streiner adıyla geçti. "Yaşayan Ölülerin Gecesi"'nde canlandırdığı daha önceki filmlerde yer almayan Judy rolü, onun için yazılmıştır. Chad Franscoviak Chad Franscoviak (d. 1973), Amerikalı ses mühendisi ve müzik yapımcısı. Daha çok John Mayer albümleri üzerindeki çalışmaları ile tanınmaktadır. İkili aynı zamanda oda arkadaşıdır. Franscoviak 2003 yılında, arkadaşı David LaBruyere'in albümünde mühendislik yaptı, bu albüm 2007 EP "Farrago Dance Mix" adıyla piyasaya çıkarıldı. Şubat 2007 tarihinde Franscoviak, ses mühendisi olarak "Continuum" albümündeki çalışmaları için, 2007 Grammy Ödülleri'nde En İyi Pop Vokal Albüm Grammy Ödülü'nü kazandı. Ekim 2007'de, üç dalda TEC Ödülleri'ne nail görüldü. S. William Hinzman Scott William Hinzman (d. 24 Ekim 1936 - ö. 5 Şubat 2012) Amerikalı oyuncu ve yönetmen. Hinzman, 5 Şubat 2012 tarihinde kanser nedeniyle öldü. İlk rolü, bir korku filmi olan 1968 tarihli "Yaşayan Ölülerin Gecesi"'ndeki zombi karakteridir. Hinzman ayrıca, "Legion of the Night" (1985), "Santa Claws" (1996), "Evil Ambitions" (1996), ve "The Drunken Dead Guy" (2005) filmlerinde rol aldı. Bağımsız bir korku filmi olan ve Kurt Angle, Kevin Nash ve Sid Vicious'un da rol aldığı "River of Darkness"'ta kariyerinin tek başrolünü oynadı. 1983 yılında "The Majorettes" ve 1988'te "Flesheater" adlı filmlerin yönetmenliğini yaptı. Etki AltÄ±nda Etki Altında, 1990 ABD yapımı kara film tarzında çekilmiş bir psikolojik gerilim filmidir. Özgün adı Bad Influence olan bu filmin Türkiye'de sinemalarda gösterildiğine dair bir kayıt bulunmamaktadır. Film 20 Mayıs 1998'de özel televizyon kanalı Kanal D tarafından "Etki Altında" adıyla gösterime verilmiş, 1 Ağustos 2003'te ise CNBC-e bu kez filmi Psikopat adıyla yeniden yayınlamıştır. Senaryosunu David Koepp'in yazdığı filmi Curtis Hanson yönetmiş, başrollerini ise Rob Lowe, James Spader ve Lisa Zane (aktör Billy Zane'in kızkardeşidir) paylaşmışlardır. Görüntülerini Robert Elswit'in çektiği filmin özgün müziğini Sea of Love (1989), Mississippi Burning (1988) gibi filmlerin de müziğini yapan Trevor Jones bestelemiştir. Los Angeles'ta yaşayan Michael Boll (James Spader), tekdüze yaşamından sıkılmış, kendi dışında akıp giden gerçek hayatı yaşamayı ıskalamış, çevresindekiler tarafından itilip kakılmayı kanıksamış, kendine güven sorunları da olan genç bir şirket analistidir. Bir gün barda tesadüfen tanıştığı hayatın çemberinden geçmiş gizemli serseri Alex (Rob Lowe) tam da onun olmak istediği adamdır. Bu kötü arkadaşın hayatını nasıl değiştireceğini tahmin bile edemez. 1980'lerin ABD'sinde kokain kullanımının nispeten daha yaygın olduğu pervasız hedonistik dönemin son demlerinde çekilmiş bu film bir anlamda Amerikan Sapığı ve Less Than Zero gibi filmlerle benzerlikler taşımakta, bazı açılardan da bazı Alfred Hitchcock filmlerini, özellikle de Trendeki Yabancılar'ı akla getirmektedir. Filmin başrol oyuncularından Rob Lowe'un adının bir yıl önce filmdekine benzer bir seks skandalına karışmış olması da filmi ilginç kılan unsurlardan bir başkasıdır. Fransa'nın Deauville Film Festivali'nde eleştirmenlerin ödülüne aday gösterilen film, İtalya'nın Cattolica kentinde düzenlenen Mystfest Film Festivali'nde "en iyi film" ödülünü kazanmıştı. Bekâr bir adam olan Michael Boll (James Spader), Los Angeles'taki bir menkul kıymetler şirketinde borsa analisti olarak çalışmaktadır. İşinde oldukça başarılı olan Michael'ın sosyal hayatı pek parlak değildir. Esrarkeş ve işsiz bir erkek kardeşi (Pismo, Christian Clemenson) vardır ve parasız kaldıkça ona maddi olarak yardım etmektedir. Evliliğe hiç de hazır olmadığı halde zengin bir doktorun kızıyla nişanlanmıştır ve istemediği bir evliliğin hazırlıkları içindedir. Tekdüze olan işinin dışında özel bir uğraşısı ya da bir gece hayatı yoktur. Bütün bunlar yetmiyormuş gibi iş arkadaşı ve rakibi Patterson (Tony Maggio), onun hazırladığı işlerin bilgisayar kayıtlarını çalarak terfisine engel olmakta ve şirketteki başarısını sabote etmektedir. Pısırık ve itilip kakılmayı kanıksamış bir adam olan Michael bütün bunları sineye çeker. Yine işyerinde uğradığı bir haksızlığın ardından teselliyi alkolde bulmak için gittiği barda sohbet etmeye çalıştığı kadının erkek arkadaşı tarafından tartaklanırken birdenbire ortaya çıkan Alex (Rob Lowe) onu bu zor durumdan kurtarır ve ortadan kaybolur. Ancak günler sonra Alex'le tekrar karşılaşacak ve ona teşekkür etme fırsatı bulacaktır. Michael bu gizemli ve karizmatik serseriye adeta hayran olmuş gibidir. Alex, tam onun olmak isteyip de olamadığı adamdır. Alex'in teklifiyle arkadaÅŸ olurlar. Bu yeni arkadaşlık ilerlerken Alex artık "Mick" olarak hitab ettiği Michael'a kendisine güvenmesini öğretmeye başlar. Ona göre bu yeni ad, onun yeni bir insan olmasında yardımcı olacaktır. Son derece dışa dönük ve pervasız davranışları olan Alex, Michael'a resim galerilerinde ve sosyete partilerinde Fransız ve İtalyan aksanıyla konuşarak kadınları tavlamayı öğretir. Michael'la tanıştırdığı kadınlardan biri de Claire (Lisa Zane)'dir. Michael Claire'e tutulur. Alex her geçen gün Michael'ın hayatına daha fazla girer, ancak zaman ilerledikçe Alex'in psikopat davranışları daha çok ön plana çıkmaya başlar. Claire'le sevişirlerken gizlice çektiği görüntüleri, Michael'ın nişanlısının doğum günü partisinde seçkin davetlilerin önünde video cihazına koyup gösterince nişan bozulur, böylelikle Alex Michael'ın bir isteğini daha yerine getirmiş olur. Aynı gece Michael'ın iş arkadaşı Patterson'un evine giderler. O gece Patterson öldüresiye dövülür. Dövülmüş ve tehdit edilmiş olduğu için Patterson yarıştan çekilir, Michael'ın terfi için önü açılmıştır. Çok alkollü olan Michael Patterson'u kendisinin dövmüş olduğunu sanır, oysa bunu yapan Alex'tir. Alkol dolu gecelerde zevk için, altlarındaki lüks arabayla, silah zoruyla market ve içki dükkânlarını soyarlar. Alex'in gerçek yüzü ortaya çıkmaya başladıkça durum da gittikçe daha tehlikeli olmaya başlamıştır. Alex'in sonunda Michael'ın evini de soyması ve evde tek bir eşya bırakmaması, sonra da Clair'i Michael'ın evinde öldürüp cinayeti onun işlemiş olduğu süsünü vermesi bardağı taşıran son damla olur. Michael çaresizce erkek kardeşi Pismo'dan yardım ister. Birlikte cesedi ortadan kaldırmaya çalışırlar ama Alex de peşlerinden gelmiştir. Tüm deliller Michael'ın aleyhindedir. Alex tehditlerini sürdürürken bilmediği bir şey vardır. Pismo Alex'in bütün konuşmalarını saklandığı köşeden videoya çekmiştir. Michael Alex'i tabancayla vurur ve iskeleye doğru gelen polislere doğru yürürlerken film sona erer. Edip GÃ¼nay Edip Günay (d. 10 Mart 1931, Milas, Muğla - ö. 26 Temmuz 2010, Kuşadası, Aydın), müzikolog, müzik eğitimcisi. Ankara Gazi Eğitim Enstitüsü Müzik Bölümü'nde keman eğitimi gördü ve 1953 yılında mezun oldu. Askerlik hizmetini ve çeşitli okullarda müzik öğretmenliği yaptıktan sonra aynı bölümde Bernhard Klein'ın asistanı olarak çalışmaya başladı. Daha sonra burslu olarak gittiği Almanya'da keman ve oda müziği eğitimi aldı. Hacettepe Üniversitesi Edebiyat Fakültesi'nde Psikolojik Danışmanlık ve Rehberlik eğitimi aldı ve "Fon Müziğinin İnsanın Çalışmasına Etkisi" adlı doktora tezini tamamlayarak, Türkiye'de Müzik Psikolojisi alanındaki ilk "Dr." unvanının sahibi oldu. 1988 yılında doçentlik, 1995 yılında profesör unvanı aldı. Türkiye'de müzik eğitimi ve müzik sosyolojisi alanında öncü olan birçok kitap yazdı. Son olarak İTÜ Türk Musikisi Devlet Konservatuvarı Müzikoloji Bölümü'nde ders vermekteydi. Rahatsızlığı nedeniyle 2009 yılında Aydın'ın Kuşadası ilçesine yerleşti. 26 Temmuz 2010 tarihinde Aydın'daki evinde hayatını kaybetti. Emmanuel Chabrier Emmanuel Chabrier (d. 18 Ocak 1841, Ambert, Puy-de-Dôme, Fransa – ö. 13 Eylül 1894, Paris). Fransız Romantik dönem besteci ve piyanist. Emmanuel Chabrier özellikle hazırladığı "España" ve "Joyeuse marche" adlı iki orkestra eseri ile çok tanınmış olmakla beraber, operalar, piyano müziği ve şarkılar da bestelemiştir. Sayıca küçük olan eserleri gayet yüksek kaliteli olup sonraki birçok besteci tarafından (örneğin Debussy, Ravel, Richard Strauss, Erik Satie, Florent Schmitt, İgor Stravinski) çok beğenilmiş ve bu bestecilere ilham sağlamıştır. Emmanuel Chabrier merkezi Fransa'da Auvergne bölgesinde "Ambert" adlı bir köyde bir avukatın oğlu olarak doğdu. Altı yaşında iken müzik dersleri almaya başladı. Fakat 1852'de ailesi Clermont-Ferrand'a yerleşince hukuk kariyerine girmek için liseye devam etti. Bu arada bir Polonyalı kemancı ve besteci "Alexander Tarnowski"'den teori ve pratik müzik dersleri almaya devam etti. 1856'da ailesi Paris'e yerleşince Chabrier bakuleryasını almak için prestijli Lise Saint-Luis'e devam etti ve sonra Hukuk Fakültesine devam ederek 1861'de üniversite diploması aldı. 1861'de Fransa İçişleri Bakanlığı'na memur olarak girdi ve bu memuriyette 1880'e kadar kaldı. Bu arada küçük besteler hazırlayarak müzik sevgisini de unutmadı. Paris'te iken "Parnasian" ismini taşıyan kültür ve edebiyat grubu içinde bulunuyordu. Bu sırada ünlü Fransız şairi Paul Valery Chabrier'in bitiremediği iki opera eseri için libretto hazırlamıştır. 1870-1871 Fransa-Prusya Savaşı sırasında çalıştığı Bakanlık için sırayla Tours, Bordeaux ve Versay'da çalışmıştır. 1873'te, Marie Alice Dejean adlı bir hanım ile evlendi ve biri çok genç yaşta ölen üç oğulları oldu. 1870'li yıllarda Chabrier sahnede temsil edilen birkaç eser tamamladı. Bunlarda 1877'de hazırladığı "Le Etoile" operası "Théâtre des Bouffes Parisiens" tiyatrosunda 48 defa başarılı olarak temsil edildi. Chabrier zamanının avantgart Fransız empresyonist (izlenimci) ressamları ile (özellikle Claude Monet ve Édouard Manet ile) yakın arkadaşlık kurmuş ve bu stilde resimler moda olmadan birçok izlenimci tablo satın almıştır. Günümüzde Dünyanın önde gelen sanat galerilerindeki Fransız empresyonist tablolar Chabrier'in şahsi koleksiyonundan gelmiştir. 1880'den sonra Chabrier memuriyetten ayrılarak tam zamanlı olarak bestecilik kariyerine başladı. Önce Richarda Wagner'in eserleri ve müzik stili üzerinde önemli çalışmalar yaptı ve Avrupa'nın birçok şehrine bu eserlerin temsillerini görmek için seyahatler yaptı. 1882'de İspanya'ya yaptığı seyahat "Espana" adlı orkestralı rapsodi eserine ilham sağladı. Hazırladığı Gwendoline ve Le roi malgré lui adlı operalar Fransa'da pek ilgi görmedi ve diğer ülkelerdeki temsillerde de bazı talihsiz olaylar sonucu fazla temsil edilmedi. Chabrier kendi ülkesinin bu ilgisizliğinden, yaptığı mali yatırımlarını bankerlerin iflası ile kaybetmesi ve yakalandığı frengi hastalığının son safhasından dolayı, son yıllarını çok zor bir durumda geçirmiştir. 1893'te tam bir inme inip hayatının son yılında tam paraliz halinde yatalak olmuş ve 53 yaşında 13 Eylül 1894'te Paris'te hayata gözlerini yummuştur. Mezarı Paris'teki Montparnasse Mezarlığında bulunmaktadır. Ferruccio Busoni Ferruccio Busoni (d. 1 Nisan 1866, Empoli, Toskana, İtalya - ö. 27 Temmuz,1924, Berlin, Almanya) İtalyan besteci, piyanist, piyano ve kompozisyon öğretmeni ve orkestra şefi. Ferruccio Busoni, İtalya'nın Toskana bölgesinin Empoli şehrinde doğdu. Ailesi, profesyonel müzisyenlerdi. Annesi piyanist, babası ise klarnet çalgıcısı idi. Busoni, küçükken çeşitli şehirlerde profesyonel konserlere katkı yapan ailesi ile birlikte İtalya'nın birçok bölgesini gezmekle beraber, genellikle Trieste'de yaşadı. Busoni müzik alanında "normal insan gelişiminin ötesinde bir gelişim gösteren, çevre ya da genetik kalıtım yoluyla edinilemeyeceği kabul edilen, olağanüstü beceri ve yeteneklere sahip" bir çocuktu. Halka açık ilk piyano konserini 7 yaşındayken verdi. İki yıl sonra, Viyana'da verdiği bir piyano konserinde kendi bestelerini de çaldı. Besteci Franz Liszt de bu konsere gitmiş ve 9 yaşındaki çocuğu övmüştür. Viyana'ya bu ziyaretinde Busoni, Liszt'in yanı sıra Johannes Brahms ve Anton Rubinstein ile de tanışmıştır. Kısa bir müddet için Graz'da ve sonra Leipzig'de müzik öğrenciliği yapmıştır. Sonra, Avrupa'daki birkaç konservatuvarda müzik hocalığı yapmıştır. 1888'de Helsinki'de hocalık yapmakta iken hayatı boyunca yakın bir arkadaş olarak kabul ettiği Jean Sibelius ile tanışmıştır. Yine bu sırada sonradan evleneceği Gerda Sjöstrand ile de tanışmıştır. 1890'da, "Concert Piece for Piano and Orchestra, Op. 31a" adlı kompozisyonu ile "Anton Rubinstein Yarışması"'nda baş ödülü kazanmıştır. 1890'da, Moskova'da konservatuvar hocalığı yapmıştır. 1891 ile 1894 döneminde ise ABD'de geçirmiştir. Hem Boston konservatuvarında müzik hocalığı yapmış hem de ülkeyi virtüöz piyanist olarak gezerek piyano konserleri vermiştir. 1894'te Busoni, Berlin'e yerleşmiş ve I. Dünya Savaşı esnasında, bir ara hariç 1924'e kadar o şehirde yaşamıştır. Orada hem virtüöz piyanist olarak konserler vermiş hem de orkestra şefliği yapmış ve birçok müzisyen ve besteciye hocalığa devam etmiştir. Yazları Weimar, Viyana ve Basel'de usta-müzisyenlik ("master-class") dersleri de vermiştir. Bu şehirdeyken, modern kompozisyon üzerine "Müzik için Yeni Estetik Üzerine Etütler" adlı bir kitap yazmış ve o zamana kadar müzik konservatuvarları kompozisyon hocaları tarafından kabul edilen ve hiç istisna olmadan öğretilen çok sıkı kurallara uyulma prensibinden uzaklaşıp, müziğin "serbest olması" önerisini savunmuştur. Bu düşünüşü kendi kompozisyon dersi öğrencileri olan Percy Grainger, Kurt Weill ve Edgard Varèse tarafından uygulanmıştır. Birinci Dünya Savaşı sırasında Busoni, önce konservatuvar direktörü görevini aldığı Bologna, İtalya'da yaşamış; ancak İtalya savaşa girince Zürih'e geçmiştir. Busoni, prensip olarak savaş aleyhtarı olup, savaşa katılan ülkelerde konser vermemeyi prensip edinmişti. Harpten sonra, 1920'de, yine Berlin'e dönmüştür. Burada kompoziyon dersleri ve usta-müzisyen sınıflarına katkısı devam etmiştir. Busoni, 27 Temmuz 1924'te Berlin'de, böbrek yetmezliğinden ölmüştür. Mezarı, Berlin-Schöneberg'de "Städtischen Friedhof III" mezarlığında bulunmaktadır. Busoni, orijinal beste olarak 303 eser bırakmıştır. Bu eserlerin 200'den fazlasını 20 yaşından daha küçük iken hazırlamıştır. Bu orijinal eserlerin yanında, diğer bestecilerin eserlerinden de çok sayıda uyarlama hazırlamıştır. Busoni'nin Johann Sebastian Bach'in şu besteleriden piyano için uyarladığı bazı örnekler şunlardır: Kyra Schon Kyra Schon (d. 4 Ekim 1957) Amerikalı oyuncu. George A. Romero'nun yönetmenliğini yaptığı "Yaşayan Ölülerin Gecesi" (1968) filmindeki Karen Cooper rolüyle tanınır. Bu filmde de babasını canlandıran Karl Hardman'ın kızıdır. Korku gösterileri konusunda yayın yapan online bir dergi olan "Dread Central"'e düzenli olarak katkıda bulunmaktadır. Derginin Halloween 2005 baskısında, "Yaşayan Ölülerin Gecesi" filmindeki rolüyle "en iyi zombi" kategorisinde aday gösterildi. Keith Wayne Keith Wayne (d. 16 Ocak 1945 - ö. 9 Eylül 1995), doğum adıyla Ronald Keith Hartman, Amerikalı oyuncu. George A. Romero'nun yönetmenliğini yaptığı "Yaşayan Ölülerin Gecesi" (1968) filmindeki rolüyle tanınır. Bu oyuncuün sinemadaki tek rolüdür. Filmin tamamlanmasının ardından, birkaç yıl şarkıcı olarak çalıştı ve ardından kiroproyuncu oldu. Wayne, Washington, Pennsylvania'da doğdu. Müzik dalında eğitim gördüğü Mansfield Üniversitesi'nden mezun oldu. Ayrıca burada, üniversitenin tiyatro yapımlarında da yer aldı. Kolej kariyeri boyunca "Ronnie and the Jestors" adındaki popüler dans grubunda yer aldı. 9 EylÃ¼l 1995 tarihinde, Cary, North Carolina'da intihar etti. Lane Stadyumu Lane Stadyumu Blacksburg, Virginia, ABD'de yer alan stadyum. Virginia Tech Hokies tarafından kullanılan stadyum, 2005'te, Rivals.com tarafından iç saha maçları için en avantajlı stadyum olarak seçildi. Stadyum; ayrıca, ESPN.com tarafından hazırlanan "En Korkutucu 10 Stadyum" listesinde ikinci sırada yerini aldı. 1963'te, eski bir okul müdürü olan Stuart K. Cassell, 17.000 kişilik Miles Stadyumu'nun yerine daha büyük bir stadın yapılmasını önerdi. Öneri üzerine Nisan 1964'te Lane Stadyumu'nun inşaatına başlandı. Stadın tamamlanması dört yıl aldı. 1965'te, Virginia Tech Hokies'in William & Mary Tribe'i 9-7 yendiği maçla birlikte, stadyumdaki ilk karşılaşma oynanmış oldu. O zamanlarda stadın yalnızca batıdaki tribümleri ile doğuda bulunan açık tribünün orta kısımları tamamlanmıştı. 1968 yılında tamamlanan stadın inşası için toplamda 3,5 milyon $ harcandığı açıklandı. 35.050 kapasiteli yeni stadyumda basın mensupları, özel davetliler, yazarlar, gözlemciler ve diğer antrenörler için özel kısımlar da bulunmaktaydı. Stadyumun ismi, Virginia Tech mezunlarından Edward Hudson Lane'den gelmektedir. Kendi adıyla kurduğu şirketin sahibi olan Lane, şirketini 1912'de, eski üniversite hocasının yardımlarıyla kurdu. Lane, 1960'larda başlattığı proje sayesinde stadyumun inşası için 3 milyon $ topladı. O zamanlardaki birçok stadda olduğu gibi, yan taraflarda ovalimsi iki tribün, arka tarafına ise açık bir tribün inşa edildi. Lane Stadyumu, inşasından sonraki 20 yıl kadar hiçbir değişikliğe uğramadı. 1980'lere gelindiğinde, stadyumda birtakım genişleme ve gelişen teknolojiye ayak uydurmak amacıyla yenileme çalışmaları yapıldı. 1980'de, stadyumun sağ kısmındaki tribünlerinde yapılan genişleme çalışmaları sonucunda, toplam kapasite 35.050'den 52.500'e yükseltildi. İki yıl sonra, ışıklandırmada yapılan yenilemeler sonucunda, stadyumda yapılan bir maç ilk kez televizyondan canlı olarak yayınlanmış oldu. 1989 sezonunun başlamasından önce, stadyuma 16 bayrak eklenmekle birlikte, stadyumun iç kısmı kahverengi ve turuncu renge boyandı. Stadyum, 5 Eylül 1992'den itibaren, Kilmarnock, Virginia'da yaşayan Hokie taraftarları Wes ve Janet Worsham'ın onuruna "Worsham Field" adıyla da anılmaya başlandı. Worshamlar, üniversitenin ikiyüzüncü yıl kutlamaalarına bağışladığı 1 milyon dolar sayesinde, toplamda 18,6 milyon doların toplanmasını sağladı. 1994 baharında, doğu tribünlerinde yapılan yenileme çalışmaları tamamlandı. Çalışmalar, kolon güçlendirmelerini ve engelliler için özel tribün oluşturmayı kapsamaktaydı. 1994 sezonunun başlamasından önce ise, takımın eski oyuncularından Bruce Smith, Carroll Dale, Jim Pyne ve Frank Loria'nın emekli edilmiş numaralarının yazdığı plakalar, stadın kuzey tribünlerindeki duvara eklendi. Yapılan son çalışmalar sonucunda ise emekli edilen dört numara, kuzey tribünlerine dikilen bayraklarda yazmaktadır. 1998 sezonunun başlamasından önce, eski açık tribünler için yenilenme çalışmalarına gidildi ve eski koltular, su geçirmeyen özelliğe sahip akasya odunundan yapıldı. Doğu kısmında, ziyaretçi takımın soyunma odalarının hemen üstündeki çatı kısmı ise bakıma alındı. 1999 sezonundan önce, üniversite, stadın kuzey kısmında çalışmalara başladı. 1999 yazında kuzey tribünlerinin kapasitesi 2.100 kişi arttırıldı. 2000 yazında ise yine kuzey kısmına 3.000 koltuk daha eklendi. Aynı yaz, yeni bir skor tabelası takıldı. 2001 yazında ise kuzey kısmına son kez ekleme yapıldı ve 600 kişilik koltuk eklendi. Bu sayede toplam seyirci kapasitesi 53.662 kişiye yükselmiş oldu. 2002 sezonuna girilirken güney tribünlerine yapılan eklemeler sonucu kapasitede 11.120'lük bir artış oldu. Lane Stadyumu'ndaki en büyük genişleme çalışması 2006 sezonunda tamamlandı. 2004 sezonundan sonra, yapılan çalışmalar neticesinde kapasite 66.233'e ulaştı. TRT Avrasya TRT Avrasya, TRT'nin Avrasya'daki Türkler'e yönelik genel içerikli yayın yapan televizyon kanalıdır. Genelde TRT 1 kanalı ile ortak yayın yapmakta olan TRT Avrasya, Kanalda kendine özgü programlar da yayınlanmıştır. TRT Avrasya, 2001 senesine kadar siyah beyaz renkte ve kanalın formatı SECAM sistemiyle yayın yapmıştır. Sadece Türksat uydusundan yayın yapmıştır. Kanalın akşamı saat 22:00 televizyon İstiklâl Marşı ile kapanış ve sabah saat 07:00 saatleri arasında açılış olarak gerçekleşti. Ayrıca TRT 1 ile TRT 2 ve TRT int'le birlikte TRT Ana Haber Bülteni kuşağına ortak yayına gerçekleşti. 31 Ocak 2001 tarihinde itibaren yayın hayatına sona erip TRT Türk olarak değiştirilmiştir. WikiLeaks Wikileaks, anonim kaynaklara dayanarak hassas belgeler yayınlayan ve kâr amacı gütmeyen uluslararası bir sivil toplum kuruluşudur. 2006-2016 arasındaki 10 yıllık süreçte 10 milyon belge yayınladığı belirtilen organizasyonun kurucusu ve yöneticisi Avustralyalı internet aktivisti Jullian Assange’dır. Kristinn Hrafnsson, 2018 yılından beri sorumlu editörlüğünü yürütmektedir Organizasyon başlangıçta, Afganistanda’ki savaş harcamaları, Kenya’da yolsuzluk soruşturmaları, Guantanamo Körfezi’ndeki Amerikan hapishanelerinin operasyon bilgilerini yayınlamıştır. 2012’de “Suriye Dosyaları” ismiyle iki milyondan fazla e-postayı ifşa etmiştir. 2016’daki Amerika Birleşik Devletleri başkanlık seçimleri sırasında Democratic National Committee (DNC) ve Hillary Clinton’un kampanya yöneticisi John Podesta’nın çeşitli belge ve e-postalarını yayınlayarak kampanyaya verdiği zarar tartışma konusu olmuştur. Ayrıca CIA tarafından kullanılan Yayınladığı sosyal güvenlik ve kredi kartı numaraları ve sağlık bilgileriyle vatandaşların mahremiyetine özen göstermemenin yanı sıra Panama Belgeleri karşısında aldığı tutum ve Rusya ile ilgili tartışmalı konulardaki pasif yaklaşımı, Wikileaks’in başlıca eleştirilme sebepleri olmuştur. WikiLeaks'in Çinli muhaliflerin yanı sıra ABD, Tayvan, Avrupa, Avustralya ve Güney Afrikalı gazeteciler, matematikçiler ve şirket teknologları tarafından kurulduğu belirtilmiştir. Avustralyalı gazeteci ve internet aktivisti Julian Assange, organizasyonun görünen yüzüdür. Site 4 Ekim 2006 tarihinde yayına girmiş olup kayıtlı olduğu ülke ABD'dir. Sitenin ziyaret edilme oranının en yüksek olduğu ülke 29 Kasım 2010 itibarı ile