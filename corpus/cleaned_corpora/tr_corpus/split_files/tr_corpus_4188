bir şekil almıştır. Ancak nehir üzerindeki bu tür kıvrımlar sürekli bir karakter göstermemektedir. Kıvrım, Page yerleşim biriminin güney kısmında yer almaktadır. Yöresel adıyla bu kıvrım, "King Bend" olarak adlandırılmaktadır. Glen Kanyonu Ulusal Rekreasyon Alanı içerisinde yer almaktadır. MAP MAP, aşağıdaki anlamlara gelebilir: Salerno Salerno (Latince: "Salernum"), İtalya'nın güney kesiminde, Campania'da aynı ismi taşıyan Salerno ili merkezi kent. Napoli'nin güneydoğusunda, Salerno Körfezi'nin kuzeyinde bulunur Avrupa'nın Schola Medica SalernitanaII. Dünya Savaşı sırasında kısa bir süre İtalya Krallığı'nın başkentliğini yaptı. Aziz Matta'ya adanmış, eşyalarının bulunduğu Salerno Katedrali'nin inşasına 1080 yılında başlanmıştır. Salerno şu kentlerle kardeş şehir bağlantısı kurmuştur: Langjökull Langjökull, İzlanda'da bir buzul. Vatnajökull'dan sonra ülkenin en büyük buzuludur ve 1025 km² alanı vardır. En yüksek noktası 1360 metredir. En büyük boyutlarına 1840 yılında ulaşmıştır. Haukadalur'dan rahatça görülebilir. Buzulun altında en az iki volkanik sistem vardır. Bunlardan biri buzulun batısında diğeri ise güneybatısında bulunur. Buna rağmen bölge İzlanda'nın diğer bölglerine göre az aktiftir, son 10,000 yılda sadece 32 patlama olmuştur. Madenci Madenci, maden ocaklarında çalışan işçi. Genellikle yeraltında, mineral veya cevheri kazarak, ayıklayarak çalışırlar. Dünyanın en tehlikeli işçiliği olarak kabul edilmektedir. Çalışırken grizu patlamaları, göçüklerle oldukça karşı karşıya gelmektedirler. 21 Haziran 1935 tarihinde Uluslararası Çalışma Örgütü tarafından kadınların ve çocukların maden işçisi olarak çalışması yasaklanmıştır. Aligoderz Aligudarz (Farsça: الیگودرز, ), İran'ın Luristan Eyaleti'nde şehir. Başkent Tahran'a 504 km uzaklıkta, Hürremabad ile İsfahan arasındaki karayolu üzerinde önemli bir merkezdir. Şehir kendi adını taşıyan Aligudarz şehristanı'nın idari merkezi olup 2006 yılı nüfusu 78.690 kiÅŸidir. Şehrin geçmişi ile ilgili önemli bir bilgi yoktur. Fakat isminin, bu yöreye ilk yerleşen ailelerin isminden kaynaklandığı düşününülür. Ayrıca kent eski zamanlarda dervişlerin ve Kızılbaşlar'ın eğitim aldıkları önemli bir medreseye ev sahipliği yapmıştır. Halkının çoğunluğunu Bahtiyariler oluşturur. Konuşulan diller Farsça ve Lurca yaygın mezhep ise Şii'dir. Yakın zamana kadar şehirde küçük bir Yahudi topluluğu yaşasa da devrim sonrasında buradan çıkartılmışlardır. Şehrin görülmeye değer yerleri şunlardır: Absefid (beyazsu) Şelalesi, Aligudarz ormanları (şehir yakınlarındaki Oştran Dağı milli parktır), Sayleh Kalesi, Tamandar ve Behnavid mağaraları, Mandiş Dağı ve Masisilan antik tepesi. Şendabad (Farsça: شندآباد , ), İran'ın Doğu Azerbaycan Eyaleti'nde şehir. İdari olarak Şebister şehristanı'na bağlıdır. 2006 nüfusu 7.332 kişidir ki Şabestar'ın ikinci, Doğu Azerbaycan'ın 26. büyük şehridir. Urmiye Gölü'nün kuzeyinde bulunan şehir, Tebriz'e 71 km, Tahran'a 695 km uzaklıktadır. Halkı Azeri Türküdür ve şehirde Türkçe konuşulmaktadır. Şehir ve çevresinin geçim kaynağı tarımdır. Ağırlıklı olarak şeftali üretimi yapılır. Farsça Vikipedi شندآباد maddesi. Mustafa PreÅŸeva Mustafa Preşeva (d. 11 Ekim 1961, Mitroviça, Yugoslavya SFC, bugün Kosova) Türk yönetmen yardımcısı ve kurgucu. Mustafa Preşeva, bugün Kosova sınırları içinde kalan Mitroviça şehrinde 1961 yılında doğmuştur. 1992 yılında Yugoslavya’nın bölünmesiyle sonuçlanan savaş döneminde, aşk ilişkisi ve savaş sebebiyle Türkiye’ye gelmiş, İstanbul’a yerleşmiştir. Bu şehirde, çalışmalarına devam etmiştir. Belgrad Teknik Üniversitesi Makina Bölümü'nün ardından Belgrad Dramatik Sanatlar Fakültesi Sinema Kurgu Bölümü'nde okuyan Preşeva, 1984'ten beri yönetmen yardımcısı ve kurgucu olarak sinema ve TV sektöründedir. 1992 sonunda Türkiye'ye gelmiş ve kurgucu olarak çalışmaya başlamıştır. 1996 yılında "Tabutta Rövaşata" filminin kurgusuyla Türk sinema camiasında tanınmış ve Antalya Altın Portakal Festivali'nde "En İyi Kurgu" ödüllünü almıştır. 2001 yapımı The Accidental Spy-Altın Yumruk İstanbul'da filminde İtalyan rahip rolunde oynamıştır. Günümüze kadar 25 uzun metraj ve binlerce TV ürünü (reklam, dizi, belgesel, kısa film vs.) kurgulamıştır. Aktörlük yapmayı sevdiğinden dolayı Preşeva, arkadaşlarının projelerinde amatör oyuncu olarak zaman zaman yer almıştır. Preşeva, 1997 ve 2010 yıllarında çekilen iki reklamda profesyonel olarak Atatürk'ü canlandırdı. 2000 yılından bu yana düzenli olarak çeşitli sinema okulları, seminer ve festivallerde kurgu dersi veren Preşeva, 2003-2005 arasında Bilgi Üniversitesi'nde "Kurgu" ve "Ses Tasarımı" dersleri vermiştir. Hâlen serbest olarak çalışmaya devam etmektedir. Mustafa Preşeva, film sektöründe bugüne dek 8 ödül sahibi olmuştur. Serab Serab (Farsça: سراب), İran'ın Doğu Azerbaycan Eyaleti'nde şehir. Eyaletin aynı isimli Serab şehristanı'nın yönetim merkezi olan şehrin 2006 yılı resmi nüfusu 42.057 kişi ve 11.045 hanedir. Şehir Doğu Azerbaycan'ın 7. büyük şehridir. Sarab; Tebriz-Erdebil karayolu üzerinde, Tebriz'den 134 km., Erdebil'den 86 km. ve başkentten 659 km. uzaklıktadır. Bozkuş Dağları ile Sabalan Dağı arasında düz bir arazide kurulu şehrin soğuk bir iklimi vardır. Halkı Azeri'dir ve şehirde Azerice konuşulmaktadır. Şehir ve çevresinin geçim kaynağı tarım ve hayvancılıktır. Ayrıca yerel ölçekli dokumacılık da gelişmiştir. Şehrin "serabi" denilen halıları çok meşhurdur. Potkabaç makinası Potkabaç makinesi, kesici elmas dişler ile tabana paralel kesme yapıp, arın içerisinde yeni serbest yüzeyler yaratıp, üretimi kolaylaştıran bir maden makinesidir. Açtığı boşluklara da potkabaç denmektedir. Bu makine elektrikle veya pnömatik sistemler yardımı ile çalışmaktadır. Tabanda, kızak üzerinde veya oluk üzerinde hareket eder. Kullanılırken damar eğiminin de büyük etkisi vardır. Optimum 0°-25° arasında çalışırlar. Martopikör Martopikör, Fransızca bir kelime olan marteau-piqueur'den türetilmiştir. Ucu sivri, madenlerde direkt olarak kömür kazımında ve yan kayaların kırılmasında da kullanılan bir maden makinasıdır. Pnömatik veya hidrolik sistemler kullanarak çalışırlar. Kömür madenlerinde aşırı toz çıkması nedeniyle sulu martopikörler de geliştirilmiştir. Luigi Cherubini operalarÄ± listesi Bu liste Luigi Cherubini (d.1760–ö.1842) adlı İtalyan asıllı ama çalışma hayatının onemli kısmını Fransa'da geçirmiş bestecinin tüm opera eserlerini kapsamaktadır: Phil Lewis Phil Lewis Amerikan glam metal grubu L.A. Guns'ın İngiltere doğumlu solistidir. 9 Ocak 1957 yılında İngiltere'nin Londra kentinde doğmuştur. Phil Lewis, L.A. Guns'a katılmadan önce Girl, New Torpedos ve Torme gruplarıyla çalışmıştır. L.A. Guns'tan geçici olarak Filthy Lucre ve Liberators gruplarında solistlik yapmıştır. Aynı zamanda Sheer Greed grubunun Sublime To The Ridiculous albümündeki "Everybody Wants" şarkısına katkıda bulunmuştur. Def Leppard'ın "tribute albumü" olan "Leppardmania" albümünde, Def Leppard'ın "Bringin' on the Heartbreak" şarkısının coverını söylemiştir. Guns N' Roses'ın "tribute albumü" olan "Appetite for Reconstruction" ta, Guns N' Roses'ın "My Michelle" şarkısını coverlamıştır. Kiss grubunun "Spin The Bottle" "tribute albumü"nde Kiss'in "Strutter" şarkısını, Alice Cooper'ın "Humanary Stew" "tribute albumü"nde "Billion Dollar Babies" şarkısını seslendirmiştir. Bon Jovi'nin "Covered Dead or Alive" "tribute albumü"nde, Bon Jovi'nin "Wanted Dead or Alive" şarkısında vokal katkısı yapmıştır. Grand Theft Auto: Double Pack GTA serisinin 2002 yılında piyasaya çıkarılan GTA 3 ve GTA Vice City adlı oyun, 2003 yılında "double pack" adlı seri piyasaya çıkarıldı. Japonya'da ise bu tarih GTA 3 ve GTA Vice City, PlayStation 2, Windows ve Xbox konsolları için 9 Mart 2005 olarak kararlaştırılmıştır. KVR Audio KVR Audio veya KVR, bilgisayar tabanlı müzik yazılımları (DAW) ve bu yazılımların eklentileri hakkında yenilikler, güncellemeler ve duyurular veritabanına ve forumuna sahip bir sitedir. 2000 yılı Şubat ayında Ben Turl tarafından açılan site daha sonra Muse Research & Development tarafından alınmıştır. Günümüze kadar gelinen noktada KVR, hemen hemen tüm bilgisayar tabanlı müzik yazılımı üreticilerinin güncellemelerini ve haberlerini duyurduğu standart bir platform haline gelmiştir. Ben Turl tarafından, kendi sözleriyle "zaman geçirmek ve site yapımını öğrenmek" amacıyla kurulmuş. Turl, 1999 yılı sonlarında gelişen VST standartını kullanan çeşitli enstrüman bankalarını, diğer kullanıcılarla paylaşmak üzere açtığı sitede, ilgiyle birlikte daha sonra çeşitli yeni eklenti ve güncelleme haberlerini yayımlamaya başladı. Kullanıcı inceleme ve yorumlarıyla birlikte büyüyen bir topluluk haline gelen KVR'ın forum bölümü 2010 yılı itibarıyla 200.000'e yakın kayıtlı kullanıcı ve 4.000.000'dan fazla açılmış konuya sahiptir. Hindistan'daki Yahudilerin tarihi Hindistan Yahudileri Hindistan'da bulunan dini bir azınlıktır. Yahudiliğin, Hindistan'a giren ilk gayri-Dharma dinlerden olduğu tarihte kayıtlıdır. Antik çağlardaki cemaatler kültürel asimilasyona uğramıştır. Her Yahudi cemaati, Yehuda Krallığı ve Kayıp On Kabile gibi farklı kökenlerden geldiği için ülkedeki Yahudi sayısını kestirmek zordur. Toplam Yahudi nüfusunun yarısı Manipur ve Mizoram'da, çeyreği de Mumbai'de yaşamaktadır. Dünyadaki birçok ülkenin aksine Hintlerin kontrolundeki Hindistan'da antisemitizm olayları görülmemiştir. Bölgede görülen tek antisemitik olaylar, Portekiz'in Goa'yı işgal edip engizisyonları başlattığı dönemdir. Yahudiler Malabar kıyılarındaki Kodungallur'a yerleşip 1524'e kadar barış içinde ticaretle uğraştılar. Hem İngiliz hakimiyetinden önce hem de sonra Yahudiler Hint prensleri altında, hükümette, orduda ve endüstride önemli mevkilere geldiler. Hindistan'da mülteci ve yeni gelmiş Yahudiler dışında beş yerli Yahudi cemaati bulunmaktadır: Hindistan'daki Yahudi cemaatlerinin en eskisi Koçin'dedir. Geleneksel inanca göre Yehuda'dan çıkan tüccarlar bugün Kerala'da bulunan Koçin'e M.Ö. 562'de varmıştır; ve 70 yılında Kudüs Tapınağı'nın yıkılmasıyla Yehuda'yı terk eden bazı Yahudiler Koçin Yahudilerine katılmıştır. Koçin Yahudilerinin cemaatinin adı Anjuvannam'dır. 1492'de İspanyol Engizisyonundan kaçan Sefarad Yahudileri olan Paradesi Yahudilerine ait sinagog hâlen aktiftir. Bene Israel'in inanışına göre ataları 2100 yıl önce Yehuda'dan çıkan ve Mumbai'nin güneyinde Alibag yakınlarındaki Navagan'da karaya oturan gemideki yedi Yahudi ailedir. Cumartesi günleri Şabat kurallarına uydukları için yerli halk tarafından "Cumartesi yağ basıcıları" anlamına gelen "shanivār telī" denir. Pen, Mumbai, Alibag, Pune ve Ahmedabad'da cemaatleri ve sinagogları vardır. En gelişmiş Bene Israel cemaati Mumbai'de 1950'ler ve 60'lardaydı; bu zamandan sonra Bene Israil Yahudileri yeni kurulmuş İsrail'e göç etmeye başladılar. Bene Israel toplumu İsrail'de önemli mevkilere geldiler. Hindistan'da ise azalan nüfusla eski sinagogları kullanılmaz hale gelmiştir. Cemaatin Mala'da bir mezarlığı bulunmaktadır. Bağdadi Yahudilerin bir kısmı isimlerinden anlaşılacağı üzere Irak'lıdır fakat bununla sınırlı olmayıp İran, Afganistan, Suriye ve Yemen Yahudilerini de bünyelerinde barındırır. Bu Yahudiler 250 sene evvel Hindistan'a göç edip Mumbai'ye yerleşmişlerdir. Tüccar olduklarından kısa zamanda varlıklı hale geldiler. Aralarından bazı hayırseverler varlıklarının bir kısmını devlet mülklerinin bakımı ve inşası için bağışlamışlardır. David Sassoon limanı ve Sassoon Kütüphanesi halk tarafından bilinen yapılardan bazılarıdır ve hâlen aktif haldedir. Bağdadi Yahudiler Mumbai'nin yanı sıra Kalküta gibi merkezlerde de önemli cemaatler oluşturdular. Bu cemaatin soyundan gelenler özellikle jüt ve çay ticaretinde başarılı olup ilerleyen zamanlarda orduda görev almışlardır. Lt-Gen J. F. R. Jacob PVSM, önce Goa eyaletinin ardından Punjab ve Chandigarh'ın başkanı oldu. Hindistan'ın Kuzeydoğu eyaletlerinden Mizoram ve Manipur'da 9000 kişi 1970'lerde Menaşe kabilesinin soyundan geldiklerini savunup halaha Yahudiliğini uygulamaya başladı. İsrail bu kişileri İsrail'in kayıp kabilelerinden olduğunu dile getirmiştir. Bu Yahudilerin çoğu ortodoksluğa geçip ya İsrail'e göç etmiştir ya da göç etme planları yapmaktadır. Bunun üzerine Hindistan, Yahudiliğe geçmeyi ve İsrail'e göç etmeyi durdurdu. Bene Efraim, Bnei Menaşe gibi yakın zamanda, 1981'de Yahudiliği benimsedi. Telugu dili konuşan bu küçük grup Andhra Pradeş'in doğusunda yaşamaktadır. Delhi Yahudileri, daha çok yurtdışından İsrail'li diplomatlar gibi geçici olarak Delhi'ye gelen küçük ve yerel bir cemaattir. Paharganj'da, Chabad tarafından kurulmuş ve İsrail'li turistlerin ziyaretine uğrayan bir sinagog ve dini merkez vardır. İsrail'in 1948'de kurulmasıyla Hindistan Yahudilerinin çoğu İsrail'e göç etti. İsrail'de bugün, toplam nüfusun %1'ini oluşturan, 75,000 Hindistan Yahudisi yaşamaktadır. Kerala'da Yahudi varlığının sinagog gibi kanıtları hâlen mevcuttur. Bu Yahudiler her ne kadar Hindistan'da antisemitizm ile karşılaşmadılarsa da İsrail'e vardıklarında zorluklarla karşılaştılar. Bir görüşe göre bunun sebebi Hint Yahudilerinin çelişkili kimlikleridir. Bir kişi herhangi bir ırktan Yahudi olabilir ve bir Hint herhangi bir dine mensup olabilir. Bu ikisinin karışımı güçlü bir kültürel ve dini yaşam tarzı oluşturmaktadır. Bir görüşe göre Yahudilerde ve Hintlerde görülen Baral soyadı bu iki halkın aynı soydan gelebileceğini savunur. Güney Asyalı birçok Baral Hindistanlı veya Nepallidir, Baral soyadını taşıyan Yahudilerin birçoğu ise güney Asyalı değildir. Bir teoriye göre Baral'ların bir kısmı Yahudiliğe geçip Hindistan'dan ayrılmıştır. Isı çarkı Isı çarkı, endüstrüde kullanılan, tasarruf aletidir. Özellikle fabrikalarda kullanılır. Isı çarkı, binaya giren ve binadan çıkan havanın sıcaklığını kullanarak enerji tasarrufu sağlar. Çıkan havanın %80'ini kullanarak önemli ölçüde enerji tasarrufu sağlar. Isı çarkının amacı, dışarı çıkan sıcak havadan azami şekilde yararlanmaya çalışır. Dışarı çıkan sıcak hava, ısı çarkının içinden geçer. Isı çarkı, sıcak havanın ısısını ve sıcaklığını emer. Kazanılan sıcaklık ve ısı, fabrikaya geri kazandırılır. Dışarıya da soğuk hava çıkar. Böylece, %80 oranında tasarruf sağlanır. HOA HOA ÅŸu anlamlara gelebilir: Marlies GÃ¶hr Marlies Göhr (d. 21 Mart 1958, Gera), eski Doğu Alman kısa mesafe koşucusu. Göhr, Atina'da düzenlenen 1975 Avrupa Gençler Atletizm Şampiyonası'nda 100 metreyi ikinci bitirerek ilk uluslararası başarını kazandı. Bir sonraki yıl, Montreal Olimpiyatları'nda 100 m finalini koştu ancak son sırada kaldı. Ama aynı organizasyonda 4x100 m bayrak yarışında altın madalyanın sahibi olan Doğu Almanya takımında Göhr de yer almıştı. Dresden'deki 1977 Doğu Almanya Şampiyonası'nda 100 metreyi 10.88'le bitirdi ve 11 saniyenin altını koşan ilk kadın atlet olarak tarihe geçti. 1977 IAAF Dünya Kupası yarışmalarında 100 metrede dünya şampiyonu oldu. 1980 Moskova Olimpiyatları'nda 4x100 metre bayrakta 42.55 ile Olimpiyat rekoru kırarak şampiyon olan Doğu Alman takımında koştu. 100 metrede de ikinci oldu. 1984'te, Doğu Almanya diğer Doğu Bloku ülkeleri gibi Los Angeles Olimpiyatları'nı boykot ettiği için yarışamadı. 1988 Seul Olimpiyatları'nda 4x100'de gümüş madalya kazandı. 1983 Dünya Atletizm Şampiyonası'nda 100 m ve 4x100 m bayrakta birincilik kürsüsüne çıktı. 1978, 1982 ve 1986 Avrupa şampiyonalarında 100 metrede kazandığı altın madalyaların yanı sıra 1982 ve 1986'da 4x100 metre bayrak takımlarıyla Avrupa şampiyonukları yaşadı. OkyanuslarÄ±n asitlenmesi Okyanus asitlenmesi, okyanusların atmosferden antropojenik karbondioksit emmesi sebebiyle pH'ının düşmesi yani asitlenmesidir. 1751'den 1994'e kadar okyanus pH'ının 8.179'dan 8.104'e düştüğü hesaplanmaktadır. Pick Pick ÅŸu anlamlara gelebilir: Canavar otugiller Canavar otugiller (Orobanchaceae), Lamiales takımına ait bir familyadır. Yaklaşık 90 kadar cinste toplanmış çoğu asalak bitkilerdir. BaÄŸdadi Yahudiler BaÄŸdadi Yahudiler, Hindistan'daki ana Yahudi cemaatlerinden biridir. Bağdadiler isimlerini Britanya Hindistanı döneminde Hindistan'a göç eden Irak Yahudilerinden alır. Cemaat üyelerinin büyük bir kısmı Bağdatlı olmasına rağmen bununla sınırlı değildir; bünyesinde Irak'ın başka şehirlerinden ve hatta zamanında Osmanlı İmparatorluğunun parçası olan Orta Doğu'nun diğer ülkelerinden gelen Yahudileri de barındırır. Bu cemaat, Müslüman ülkelerdeki dini ayrımcılıktan kaçıp Hindistan'ın kuzeybatısına yerleşen Yahudilerin oluşturduğu bir cemaattir. Çoğunluğu Irak'tan geldiği için adı "Bağdadi" olan cemaate Suriye, İran ve Afganistan'dan Yahudiler de katılmış, bu cemaat içinde asimile olmuştur. Hindistan'da binlerce yıllık köklü Yahudi cemaatlerinin aksine bu cemaat sadece birkaç asır önce kurulmuştur. Bağdadiler deyince akla gelen Hindistan'ın yanı sıra bu cemaate bağlı kişiler hem batı dünyasında hem de doğuda Yangon, Singapur, Penang ve Şangay gibi liman kentlerinde ticarette etkin olmuştur. Giyim tarzları batı dünyasının giyim tarzıyla aynıdır. Bağdadilerin mutfağı Arap, Türk, Fars ve Hint mutfaklarının karışımından oluşur. En meşhur yemekleri Hint baharatlı dana, Bağdadi biryani, Bağdadi Yahudi gözlemesidir. Bağdadiler Tanduri Tavuğu Hint mutfağının eksine krema yerine limonlar pişirirler. Taşkırangiller Taşkırangiller (Saxifragaceae), Saxifragales takımına ait yaklaşık 36 cinsten oluşan bir bitki familyasıdır. 2009 Dünya Atletizm Şampiyonası'nda Kıbrıs Cumhuriyeti Kıbrıs Cumhuriyeti 15-23 Ağustos tarihlerinde Berlin'de yapılan 2009 Dünya Atletizm Şampiyonası'nda yer aldı. Bir erkek ve üç kadın olmak üzere dört atletten oluşan Rum takımı, şampiyonayı bir gümüş madalyayla tamamladı. Nesil (parçacık fiziği) Parçacık fiziğinde nesil veya aile temel taneciklerin oluşturduğu şubelerden her birine verilen addır. Nesillerde yer alan parçacıklar yalnızca kütleleri ile birbirlerinden ayrılırlar. Bütün etkileşimler ya da kuantum sayıları aynıdır. Parçacık fiziğinin Standart Modeli'ne göre üç nesil bulunmaktadır. Her bir nesil iki lepton ve iki kuarka bölünür. Leptonlar biri -1 elektrik yüklü (elektron benzeri) ve diğeri yüksüz (nötrino) olacak şekilde sınıflandırılabilir; kuarklar da biri − yüklü (aşağı tip) ve diğeri de + yüklü (yukarı tip) olarak sınıflandırılabilir. Daha üst bir neslin her üyesi alt nesildeki karşılık gelen parçacıklardan daha büyük kütleye sahiptir. Bununla birlikte pek çok özelliği de paylaşırlar. Örneğin ilk nesilde yer alan elektronun kütlesi , ikini nesilde yer alan müonun kütlesi ve üçüncü nesilde yer alan taunun kütlesi (neredeyse protonun kütlesinin iki katı) şeklindedir. Bu kütle hiyerarşisi daha büyük nesillerdeki parçacıkların birinci nesillerdeki parçacıklara bozunmasına sebep olur. Bu da maddenin (atomun) neden sadece birinci nesil parçacıklardan oluştuğunu açıklamaktadır. Elektron ve onun yörüngesinde dolandığı, yukarı ve aşağı kurakları içeren proton ve nötronun oluşturduğu çekirdek. Yüklü parçacıkların ikinci ve üçüncü nesilleri normal olarak maddede yer almazlar ve sadece kozmik ışınlar ve parçacık hızlandırıcılar gibi yüksek nerjili ortamlarda görünürüler. Dust Bowl Dust Bowl veya Dirty Thirties, 1930'dan 1936'ya ve bazı bölgelerde 1940'a kadar şiddetli toz fırtınalarının, Amerika Birleşik Devletleri ve Kanada'nın bozkır ve çayır topraklarına önemli derecede ekolojik ve tarımsal zarar verdiği bir dönemdir. Bu fenomen, aşırı kuraklıkla birlikte ürün rotasyonu, nadas alanları ve koruyucu bitki gibi erozyonu önleyici tarımsal yöntemlerin uzun yıllar kullanılmamasından kaynaklanmıştır. Milyonlarca dönümlük tarım arazisinin işe yaramaz hale geldiği bu dönemde, yüzbinlerce insan evlerini terk etmek zorunda kaldı. Büyük bir kısmı Oklahomalı olduğu için "Okies" olarak adlandırılan bu ailelerin çoğu Kaliforniya ve diğer eyaletlere göç ettiler. Arazi sahibi olmadıkları için, yol üzerinde karşılarına çıkan çiftliklerde çok düşük ücret karşılığında meyve ve diğer ürünleri toplayıp, açlık sınırında yaşam sürdürdüler. Bu dönem, yazar John Steinbeck'in Pulitzer Ödülü kazanan "Gazap Üzümleri" ve "Fareler ve İnsanlar" adlı eserlerine konu oldu. Kuzey Amerika'da görülen "Toz Çanağı" koşulları, herhangi bir çöle bitişik olmamasına rağmen gelişmiştir. O yıllarda Çölleşme terimi henüz kullanılmaya başlanmamış olsa da, çölleşme olayına açık ve belirgin bir örnek oluşturur. Battlefield 1942: Secret Weapons of WWII Battlefield 1942: Secret Weapons of WWII (kısaca BF 1942: SW), "Battlefield 1942"nin ikinci genişleme paketidir. ""dan sonra çıkmıştır. Bu genişleme paketinde Almanya, İngiltere ve ABD'nin kullandığı gizli silahlar vardır. II. Dünya Savaşı'nın sonlarına doğru Almanya üzerine yapılan saldırılar ve bu saldırılarda kullanılmış, tarihte pek gün yüzüne çıkmamış silahlar konu alınmıştır. Oyundaki bazı haritalarda Alman saflarında Waffen-SS birlikleri mücadele vermektedir. Sturmtiger, Schwimmwagen, Natter Roket Uçağı, Horton HO 229, Roket paketi, Harley-Davidson W, F-85 Goblin, Flakpanzer, AW-52, T-34 Calliope, T95/T28 Super Heavy Tank, V-2 füzesi ve komando teknesi gibi yeni araç ve askeri silahların yanı sıra yeni silahlar da eklenmiştir. Bu silahlar Bren, Sten, FG42 ve Gewehr 43 gibi silahlardır. Oyuna 8 yeni harita eklenmiştir. Ayrıca bilgisayar botlarının yapay zekâsı yükseltilmiştir. Everybody Loves Hugo "Everybody Loves Hugo", American Broadcasting Company'de gösterilen drama televizyon dizisi "Lost"'un altıncı sezonunun on ikinci, toplamda ise 115. bölümüdür. Bölüm, ABD'de 13 Nisan 2010 tarihinde yayınlandı. Yönetici yapımcılar Edward Kitsis ve Adam Horowitz tarafından kaleme alınan bölümü, daha önce de "Numbers" bölümünün yönetmenliğini üstlenen Dan Attias yönetti. Bölümün adı ikinci sezon bölümlerinden "Everybody Hates Hugo"yu andırmaktadır. 2007'de Hugo "Hurley" Reyes, Ajira uçağını patlatmanın kötü bir fikir olduğunu düşünmeye başlar. Desmond Hume, Siyahlı Adam'ın kampına gelir. Alternatif zaman çizgisinde Desmond, Hurley'yi Libby Smith'in anılarına inandırmaya çalışır. Hugo "Hurley" Reyes (Jorge Garcia), başarılı bir iş adamı ve hayırseverdir. Annesi ona bir tanışma randevusu ayarlar, ancak mekanda Libby Smith (Cynthia Watros) ile karşılaşır. Libby, birbirlerini daha önceden tanıdıklarını anlatırken; doktor (Bruce Davison) gelir ve Libby'yi uzaklaştırır. Hurley, dışarıda Libby'nin akıl hastanesinin minibüsüne bindirilerek götürüldüğünü görür. Daha sonra Hurley, Desmond Hume (Henry Ian Cusick) ile tanışır ve Desmond ona Libby'ye inanması ve neden kendisini tanıdığını söylediğini öğrenmesi gerektiğini söyler. Hurley, Santa Rosa Akıl Sağlığı Enstitüsü'ne gider ve Libby'yi ziyaret eder. Libby, onu bir uçak kazasından sonra kaldıkları adadan hatırladığını ifade eder. Hurley onu hatırlayamaz, ancak buluşmayı teklif eder. Sahilde pikniğe giderler, Libby onu öper ve Hurley hatırlamaya başlar. O sırada, Desmond uzaktan otomobili içinde onları izlemektedir. Daha sonra Ben Linus (Michael Emerson) ve John Locke'ın (Terry O'Quinn) çalıştıkları okula gider. Locke'ı tekerlekli sandalyede gören Desmond, Ben ile kısa bir konuşmadan sonra otomobili Locke'ın üzerine sürer ve ona çarparak kaçar. Libby'nin mezarı başında olduğu sırada Hurley, Michael Dawson'ı (Harold Perrineau) görür. Eğer onun planlarına uyup uçağı patlatmak üzere Hidra adasına giderlerse, birçok insanın öleceğini ve bunun onun hatası olacağını Hurley'e anlatır. Ilana, "Black Rock"tan dört dinamit getirir. Hurley, bu fikirle ilgili endişelerini anlatırken; Ilana dinamit dolu çantasını düşürür. Dinamitler patlar ve Ilana hayatını kaybeder. Richard Alpert (Nestor Carbonell), daha fazla dinamit almak üzere "Black Rock"a giden gruba önderlik eder. Ortadan kaybolan Hurley, "Black Rock" enkazını havaya uçurur. Daha sonra, Jacob'ın kendisine Siyahlı Adam'a gitmeleri gerektiğini söylediğini iddia eder. Richard buna inanmaz ve uçağı patlatma fikrinde ısrar eder. Jack (Matthew Fox), Frank (Jeff Fahey) ve Sun (Yunjin Kim), Hurley ile kalırken; Richard, Ben ve Miles (Ken Leung) dinamit almak üzere Diğerleri'nin barakalarına doğru yola çıkarlar. Hurley, aslında Jacob'ı görmediğini Jack'e itiraf eder. Jack bunu bildiğini ve onu yine de takip edeceğini söyler. Grup, ormanda fısıltılar duyar. Michael, Hurley'ye yeniden görünür ve fısıltıların, adada ölen ve adada sıkışıp kalan kimselerden geldiğini anlatır. Ayrıca, Libby'yi öldürdüğü için de Hurley'den özür diler. Sayid (Naveen Andrews), Desmond'ı Siyahlı Adam'a getirir ve Siyahlı Adam da onu eski kuyuya götürür. Siyahlı Adam, buradaki insanların pusulalarının ibresinin neden döndüğünü bulmak için bu kuyuyu kazdıklarını açıklar. Daha sonra da Desmond'ı kuyuya atar. Hurley ve ardındaki grubu Siyahlı Adam ile konuşmak üzere kampa gelirler. "Everybody Loves Hugo", eleştirmenlerden olumlu yorumlar aldı. Metacritic, "Evrensel Başarı" olarak nitelediği bölüme 100 üzerinden 83 puan verdi. Dizinin puanlarında, 93 puan alan önceki bölüme göre düşüş yaşandı. How the Test Was Won How the Test Was Won, "Simpsonlar"ın yirminci sezonunun on birinci bölümüdür. Orijinal yayını ABD'nin Fox kanalında 1 Mart 2009'dur. Yazarlığı Michael Price, yönetmenliği ise Lance Kramer tarafından yapılmıştır. Bölümün kültürel referansları özellikle televizyon şovları olan "The Honeymooners", "The Dick Van Dyke Show", "The Brady Bunch", "Cheers" ve "Footloose" filmidir. Bölüm eleştirmenlerden karışık eleştiriler aldı. Yaz tatilinden sonra Springfield'da okul yeniden başlamıştır. Müdür Skinner, ayın sonunda yapılacak değerlendirme testine okulca katılacaklarını ve öğrencilerin başarısı sonucunda gelecek yıl okulun devletten ne kadar para alacağını açıklar. Alıştırma testinde Lisa, Bart'tan daha düşük bir puan alır. Homer, sigorta ödemesini unutunca, başına gelecek kazaları önlemeye çalışır. No Loan Again, Naturally No Loan Again, Naturally, "Simpsonlar"ın yirminci sezonunun on ikinci bölümüdür. Orijinal yayını ABD'nin Fox kanalında 8 Mart 2009'dur. Yazarlığı Jeff Westbrook, yönetmenliği ise Mark Kirkland tarafından yapılmıştır. Bölümün konuk oyuncusu Mark Kirkland'dır. 5,99 milyon kişi izlemiştir. Bölüm eleştirmenlerden genellikle olumlu eleştiriler aldı. Homer, her yıl evinde Mardi Gras partisi vermektedir. Ev kredisi alan Homer'a ipotek mektubu gelir. Zor durumda kaldıkları için evlerini açık arttırmaya çıkarırlar. Flanders üzgün durumlarını görür ve evi alır. Aldığı evi "Simpsonlar"a kiralar. Virginia Eliza Clemm Poe Virginia Eliza Clemm Poe (evlilik öncesi soyadı Clemm; 15 Ağustos 1822, Baltimore - 30 Ocak 1847, New York), Amerikalı yazar Edgar Allan Poe'nun eşiydi. Kuzen olan çift, Virginia Clemm 13, Poe ise 27 yaşındayken evlendi. Bazı biyografi yazarları çiftin ilişkisinin karı kocadan çok ağabey kardeş ilişkisine benzediğini, aralarında cinsel anlamda bir ilişki olmadığını belirtir. Virginia Poe, Ocak 1842'de vereme yakalandı ve Ocak 1847'de 24 yaşındayken bu hastalıktan öldü. Virginia Clemm ile Edgar Allan Poe evlilikleri öncesinde kesintili olarak yıllar boyunca diğer aile üyeleriyle bir arada yaşadı. Çift, Poe'nun işleri dolayısıyla birkaç defa taşındı; dönem dönem Baltimore, Philadelphia ve New York'ta yaşadı. Evlenmelerinden birkaç yıl sonra Poe, Frances Sargent Osgood ile Elizabeth F. Ellet'ın adının karıştığı bir skandalın içinde yer aldı. Eşinin uygunsuz aşk ilişkileri yaşadığı söylentileri Virginia Poe'yu öyle etkiledi ki ölüm döşeğindeyken Ellet'ın kendisini öldürdüğünü iddia etti. Mezarı, eşiyle aynı mezar taşını paylaştıkları Baltimore, Maryland'deki Westminster Hall and Burying Ground'dadır. Virginia Eliza Clemm Poe'ya ait olduğu doğrulanmış tek resim, ölümünden saatler sonra yapılan bir suluboya portredir. Eşinin hastalığı ve buna bağlı ölümü Edgar Allan Poe'nun hayatını etkiledi. Çöküntü yaşayan yazar bununla baş edebilmek için yeniden içki içmeye başladı. Virginia Poe'nun hastalığıyla mücadelesinin ve ölümünün Poe'nun "Annabel Lee", "Kuzgun" ve "Ligeia" gibi ölmekte olan genç kadınların sık işlenen bir tema olduğu eserlerini etkilediği düşünülmektedir. Virginia Eliza Clemm 15 Ağustos 1822'de doğdu ve doğumundan on gün önce bebekken ölen ablasının adı kendisine verildi. Babası William Clemm, Jr. Baltimore'da nalburdu. Virginia'nın annesi Maria Poe ile 12 Temmuz 1817'de, Maria'nın kuzeni olan ilk eşi Harriet'in ölümünden sonra evlendi. Clemm'in önceki evliliğinden beş çocuğu vardı, Maria ile üç çocukları daha oldu. 1826'daki ölümünden sonra ailesine çok az para bıraktı ve akrabaları evliliklerine karşı çıkmış olduklarından aileye maddi destek olmadılar. Maria, dikiş dikerek ve pansiyoner alarak çalışırken felçli ve yatalak annesi Elizabeth Cairnes'in yıllık 240 dolar tutarındaki emekli maaşı da aile gelirlerine eklendi. Bu maaş, Elizabeth'e Maryland'de levazım subayı olarak çalışmış ve devlete kredi vermiş olan kocası "General" David Poe'dan kalmıştı. Edgar Allan Poe, kuzeni Virginia ile ilk defa ordudan ayrılmasından dört ay sonra, Ağustos 1829'da karşılaştı. O tarihte Virginia yedi yaşındaydı. 1832'de, Elizabeth, Maria, Virginia ve Virginia'nın ağabeyi Henry'den oluşan aile Elizabeth'in pansiyonunu, o zamanlar Baltimore'da 3 North Amity Sokağı adresindeki evi kiralamak için kullanabildi. Poe'nun aileyle birlikte yaşamakta olan ağabeyi William Henry Leonard Poe, 1 Ağustos 1831'de henüz yeni ölmüştü. Poe, ev halkına 1833'te katıldı ve bir süre sonra Mary Devereaux adında bir komşuya tutuldu. Virginia, ikisinin arasında haberci görevini üstlendi. Elizabeth Cairnes Poe, 7 Temmuz 1835'te öldü. Bu ölüm, ailenin gelirini sona erdirdi ve mali durumları daha da güçleşti. Henry'nin de 1836'dan önce ölmesiyle birlikte Virginia, Maria Clemm'in sağ kalan tek çocuğuydu. Ağustos 1835'te Poe, bu aileyi geride bırakarak "Southern Literary Messenger"da işe girmek için Richmond, Virginia'ya taşındı. Poe Baltimore'dayken, Virginia'nın üvey kardeşi Josephine Clemm'in eşi ve aynı zamanda Poe'nun kuzeni olan Neilson Poe Edgar'ın Virginia ile evlenmeyi düşündüğünü duydu. Neilson Edgar'la o kadar küçük yaşta evlenmesini önlemek amacıyla, Virginia'yı alıp eğitimini sağlamayı önerdi. Ancak bu seçeneğin daha sonra tekrar düşünülebileceğini de belirtti. Edgar Baltimore, Maryland'de bir gazetenin sahibi olan "en kötü düşmanı" Neilson'ı aradı ve onun davranışlarını Virginia ile bağlantısını kesmeye çalışmak olarak yorumladı. 29 Ağustos 1835'te Edgar; Maria'ya, "yazarken gözyaşlarından göremez olduğunu" belirttiği ve Virginia'nın kendi kararını vermesi için yalvardığı bir mektup yazdı. "Southern Literary Messenger"da işe girmesinin ardından Poe, Richmond'a taşınmaları hâlinde Maria, Virginia ve Henry'nin geçimini sağlamayı önerdi. Evlilik planları onaylandı ve Poe, 22 Eylül 1835'te evlilik ruhsatı için başvurmak amacıyla Baltimore'a döndü. Çiftin sessizce evlenmiş olup olmadığına dair açıklamalar net değildir. Tek halka açık tören 16 Mayıs 1836'da Richmond'da yapıldı. Bu törende çift Rev. Amasa Converse adında Presbiteryen bir papaz tarafından evlendirildi. Poe 27, Virginia ise 13 yaşındaydı, ancak Virginia'nın yaşı kayıtlara 21 olarak geçirilmişti. Bu evlilik Richmond'da kayıt altına alınmıştı ve kayıtlar, Thomas W. Cleland'in, gelinin iddia edilen yaşta olduğunu doğrulayan beyanını da içermekteydi. Tören akşam Poe, Virginia ve Virginia'nın annesi Maria Clemm'in kalmakta olduğu pansiyonun sahibi James Yarrington'ın evinde yapıldı. Ardından çift, Petersburg, Virginia'da bir balayına çıktı. Çiftin olağandışı olduğuna ilişkin tartışmalar, yaşları ve kan hısımlıklarına dayanıyordu. Tanınmış Poe biyografisi yazarı Arthur Hobson Quinn, ne çiftin birlikteliğinin, ne Poe'nun eşine (İngilizce'de kız kardeş anlamına gelen "Sister"ın kısaltılmışı olan) "Sissy" ya da "Sis" adlarını takmasının olağandışı olduğunu öne sürer. Bir başka Poe biyografisi yazarı Kenneth Silverman ise, kardeş çocukları olmalarının değilse de, Virginia'nın yaşının küçüklüğünün olağandışı olduğunu söyler. Clemm ile Poe'nun ilişkisinin karı kocadan çok ağabey kardeş ilişkisine benzediği fikri de ortaya atılmıştır. Aralarında Marie Bonaparte'ın da bulunduğu araştırmacılar Poe'nun eserlerini otobiyografik olarak okur ve Virginia'nın bakire olarak öldüğü sonucuna varır, zira o ve eşi hiçbir zaman cinsel ilişkide bulunmamıştır. Bu yorum çoğu kez "Annabel Lee" şiirine adını veren karakterin Virginia'yı temsil ettiği varsayımına dayanır: bir "bakire... Annabel Lee adında". Poe biyografisi yazarı Joseph Wood Krutch'a göre Poe kadınlara "normal erkeklerin ihtiyaç duyduğu şekilde" değil, ancak bir ilham ve sevgi kaynağı olarak ihtiyaç duyar ve kadınlara hiçbir zaman cinsel ilgi duymamıştır. Poe'nun arkadaşları ise çiftin evliliklerinin en azından ilk iki yılında aynı yatağı paylaşmadığını, ancak Virginia 16 yaşına bastıktan sonra onun hastalığının başlangıcına dek "normal" bir evlilik hayatlarının olduğunu öne sürer. Söylenenlere göre Virginia ve Poe mutlu ve birbirine bağlı bir çiftti. Poe'nun bir dönem patronu olan George Rex Graham ilişkilerine dair şunları yazdı: "Karısına olan aşkı, güzelliğin ruhuna bir çeşit coşkulu tapınmaydı." Poe bir keresinde bir arkadaşına, "Canlılar arasında benim küçük karım kadar güzelini görmüyorum." diye yazdı. Buna karşılık Virginia, çağdaş açıklamaların çoğuna göre, kocasını neredeyse idolleştirmişti. O yazarken çoğu zaman ona yakın otururdu; dolmakalemlerini düzenli tutar, elyazmalarını katlar ve gönderirdi. Poe'ya olan aşkını, 23 yaşındayken yazdığı 14 Şubat 1846 tarihli bir akrostiş şiirle gösterdi: Virginia'nın Sevgililer Günü şiirinde geçen "tattling of many tongues" ("birçok dilin gıybetinden") ifadesi, gerçek olaylara göndermedir. 1845'te Poe 34 yaşındaki evli şair Frances Sargent Osgood ile flört etmeye başladı. Virginia bu arkadaşlıktan haberdardı; hatta arkadaşlıklarını teşvik etmiş dahi olabilir. Yaşça daha büyük kadınların Poe üzerinde "dizginleyici" etkisi olduğunu düşünerek Osgood'u sık sık evlerine davet etti. "İçkiyi bırakmaya söz vermiş olan" Poe, Osgood'un huzurunda asla içkili olarak bulunmazdı. Aynı sıralarda, başka bir şair, Elizabeth F. Ellet, Poe'ya aşık oldu ve Osgood'u kıskandı. Poe Sarah Helen Whitman'a yazdığı bir mektupta onun kendisine olan sevgisine ilişkin "nahoş" sözcüğünü kullanmasına ve "bunu küçümseyerek reddetmekten başka bir şey yapamazdım" cümlesini sarfetmesine karşın, editörü olduğu "Broadway Journal"da onun kendisine yazdığı şiirleri yayımlattı. Ellet her işe burnunu sokma eğilimi olan, kindar biri olarak biliniyordu ve 1846 yılı Ocak ayının sonlarında Poe'nun evini ziyareti sırasında Osgood'un Poe'ya yazdığı kişisel mektuplardan birini gördü. Ellet'a göre Virginia, Osgood'un mektubundaki "korku veren paragraflar"a dikkat çekti. Ellet Osgood'la temasa geçti, düşüncesizliklerinden kaçınması gerektiğini söyledi veya kıskançlıkla ya da bir skandala yol açma arzusuyla Poe'dan onun kendisine yazdığı mektupları geri göndermesini istedi. Sonrasında Osgood Margaret Fuller ile Anne Lynch Botta'yı kendi adına Poe'dan mektupları geri vermesini istemeleri için yolladı. Bu kişilerin müdahalelerine sinirlenen ve onlara "işgüzârlar" adını takan Poe,düşüncesizliğini ima ederek, Ellet'ın ""kendi" mektuplarıyla ilgilense" daha iyi olacağını söyledi. Daha sonra bu mektupları Ellet'tan toplayıp bir araya getirerek, onun evinde bıraktı. Bu mektuplar kendisine geri verilmiş olmasına karşın Ellet erkek kardeşinden, mektupları talep etmesini istedi. Kardeşi Albay William Lummis, Poe'nun mektupları zaten geri vermiş olduğuna inanmadı ve onu öldürmekle tehdit etti. Poe kendisini savunmak için, Thomas Dunn English'ten bir tabanca istedi. Kendisinden daha önemsiz bir yazar ve aynı zamanda eğitimli bir doktor ve avukat olan arkadaşı English de Poe'nun mektupları geri verdiğine inanmadı ve hatta bunların varlığını sorguladı. Bu çıkmazdan kurtulmanın en kolay yolunun "asılsız suçlamaların geri alınması" olduğunu söyledi. Yalancı olarak anılmaya sinirlenen Poe, English'i yumruk yumruğa bir kavgaya zorladı. Poe sonrasında kavgayı kazandığını iddia etti, oysa English'in iddiası aksi yöndeydi ve Poe'nun yüzü English'in yüzüklerinden biri tarafından kötü şekilde kesilmişti. Poe'nun versiyonuna göre Poe, "E.'ye öleceği güne dek hatırlayacağı bir dayak" atmıştı. Hangisi doğru olursa olsun, kavga Poe'nun Osgood'la ilişkisi hakkındaki dedikodunun daha da yayılmasına yol açtı. Osgood'un kocası devreye girerek Ellet'ı, sarf ettiği sözler için özür dilemediği takdirde dava etmekle tehdit etti. Ellet Osgood'a "Bayan Poe tarafından bana gösterilen, Poe'nun kendisinin düzenlediği sahte bir mektup olmalı" ifadelerini içeren bir mektup yazarak sözlerini geri aldı. Suçu tamamen Poe'ya atan Ellet, olayın Poe "taşkın ve deliliğe meyilli" biri olduğu için yaşandığını öne sürdü. Ellet Poe'nun deliliğine ilişkin dedikoduyu yaydı, bu dedikodu, Poe'nun düşmanları tarafından da devam ettirildi ve gazetelerde yer aldı. St. Louis "Reveille" şöyle yazdı: "New York'ta şair ve yazar Bay Edgar A. Poe'nun akıl hastası olduğu ve arkadaşları tarafından Dr. Brigham kontrolünde Utica'daki Akıl Hastanesi'ne yatırılacağına ilişkin bir dedikodu dolaşmaktadır." Skandal ancak Osgood kocasıyla yeniden bir araya geldiği zaman yatıştı. Öte yandan Virginia, kocasının yaşadığı bu ilişkiden çok etkilenmişti. Henüz Temmuz 1945'te aldığı ve kocasının düşüncesizliklerine ilişkin iddiaların yer aldığı imzasız mektupların Ellet ile ilgisinin olduğu tahmin edilir. Bunlardan öyle rahatsız olmuştu ki, Virginia ölüm döşeğinde, "Bayan Ellet'ın onun katili olduğunu" söyledi. Bu dönemde Virginia vereme yakalandı. Hastalığının ilk belirtileri 1842 yılı Ocak ayı ortalarında görüldü. Virginia piyano çalıp şarkı söylerken ağzından kan geldi, Poe ise yalnızca damarının çatladığını söyledi. Sağlığı giderek kötüledi ve Virginia yatalak hale geldi. Bu durum, özellikle de ara sıra düzelme belirtileri göstermesi, Poe'yu derin bir depresyona sürükledi. Arkadaşı John Ingram'a yazdığı bir mektupta Poe, bunların yol açtığı ruh halini şöyle tarif etti: "Her seferinde ölümünün tüm ızdıraplarını çekiyorum ve rahatsızlığı her arttığında onu daha da çok seviyor ve yaşamına daha umutsuz bir inatla bağlanıyorum. Ama ben doğuştan çok olağandışı derecede hassas ve gerginim. Deliriyorum, uzun aralıklı ve berbat aklı başında dönemler geçirerek." Poe ailesini taşınmak konusunda Virginia'nın durumu harekete geçirmiş ve aile onun için daha sağlıklı bir çevre arayışına girmiş olabilir. 1840'ların başında Philadelphia içinde defalarca taşındılar. Bu şehirde yaşadıkları son ev şu anda Spring Garden'da Edgar Allan Poe National Historic Site olarak korunmaktadır. Bu evde Virginia çiçek bahçesiyle ilgilenecek kadar iyiydi ve arp ya da piyano çalarak ve şarkı söyleyerek konukları eğlendiriyordu. Aile ardından 1844 yılının Nisan ayı başlarında, tren ve buharlı gemiyle yolculuk ederek New York'a taşındı. Kocası Greenwich Sokak'ta bir pansiyon ayarlarken, Virginia gemide bekledi. 1846'nın başlarında aile dostu Elizabeth Oakes Smith, Virginia'nın, "Biliyorum yakında öleceğim, biliyorum iyileşemeyeceğim; ama mümkün olduğunca mutlu olmak ve Edgar'ı mutlu etmek istiyorum." diyerek durumunu kabullendiğini söyledi. Virginia kocasına, ölümünden sonra, onun koruyucu meleği olacağına söz verdi. Mayıs 1846'da Poe, Virginia ve annesi Maria'dan oluşan aile, Fordham'da, şehrin 22,5 km. kadar dışında, hâlen ayakta olan küçük bir kır evine taşındı. Poe'nun Virginia'ya yazdığı günümüze kalan tek mektup olan 12 Haziran 1846 tarihli mektupta Poe, eşini iyimser olmaya teşvik ediyordu: "Tüm bu umutsuzluğun içinde kalbini ayakta tut ve birazcık daha güven." Sahip olduğu tek dergi olan "Broadway Journal"'ı yakın zamanda kaybetmiş olması üzerine Poe, "Cesaretimi kaybetmiş olmalıydım, ama senin için—benim sevgili minik karım, sen benim bu sevimsiz, yetersiz ve nankör hayatla savaşımda "muazzam" ve "tek" canlandırıcımsın." sözlerini sarf etti. Ancak o yılın Kasım ayında, Virginia'nın durumu artık umutsuzdu. Düzensiz iştah, kızarmış yanaklar, değişken nabız, gece terlemeleri, yüksek ateş, ani titreme, nefes darlığı, göğüs ağrıları ile kan öksürme ve tükürme gibi belirtiler gösteriyordu. Poe'nun arkadaşı ve etkili bir editör olan Nathaniel Parker Willis, 30 Aralık 1846'da bir duyuru yayımlayarak aile için yardım istedi. Öte yandan gerekçeleri tamamen doğru değildi: Poe ile iki yıldır haberleşmemiş ve bu arada eşini kaybetmiş olan Willis, bu dönemde onun en büyük destekçilerindendi. Poe ve eşine, ilham verici bir Noel kitabı olan "The Marriage Ring; or How to Make a Home Happy"'yi (“Evlilik Yüzüğü ya da Bir Yuvayı Nasıl Mutlu Yaparsınız?”) yolladı. Duyuru, Poe'nun annesi Eliza Poe için verem hastalığının son evrelerinde yapılan duyuruya benziyordu. Diğer gazeteler de hikâyeden haberdar oldu: "Yüce Tanrım!", diyordu biri, "Birliğin edebiyatla ilgilenen topluluğunun, zavallı Poe'nun New York'ta açlık ve yoksulluktan can vermesine izin vermesi mümkün müdür? Poe ile eşinin ızdırap, ölüm ve hastalık yatağında beş parasız olduğuna ilişkin gazetelerde sıklıkta yer alan ilanlara bakılırsa öyle." "The Saturday Evening Post" Virginia'nın umutsuz hâlde olduğunu ve Poe'nun yalnız kaldığını iddia etti: "Edgar A. Poe'nun beyin hummasından yatmakta olduğu ve eşinin veremin son evrelerinde olduğu belirtiliyor-parasız ve arkadaşsızlar." Poe'nun daha önce kendisine dava açtığı editör Hiram Fuller dahi "New York Mirror"da Poe ve eşi için yardım toplama girişiminde bulundu ve "Onun tartıştığı bizler buna öncülük edeceğiz." diye yazdı. Virginia koyu renk saçlı, menekşe gözlü ve "görünüşünü bozacak kötü bir karışıma" yol açan "katıksız beyaz" denilebilecek kadar solgun bir tene sahip biri olarak tarif edilir. Poe ailesinin ziyaretçilerinden biri, muhtemelen hastalığının bir belirtisi olan "yanaklarının üzerindeki hafif pembe rengin çok parlak olduğundan" söz eder. Fordham'daki bir başka ziyaretçi, "Bayan Poe çok genç görünüyordu; iri siyah gözleri ve incimsi beyazlıkta bir cildi vardı ki bu kusursuz bir solgunluktu. Solgun yüzü, parlak gözleri ve kuzgun saçları ona, bu dünyadan değilmiş gibi bir görünüm veriyordu." diye yazdı. Bu esrarengiz görüntüden, bunun Virginia'nın insan değilmiş gibi görünmesine yol açtığını belirten başkaları da söz eder. Bir dönem aileyle aynı evde pansiyoner olarak kalan William Gowans, Virginia'yı "benzersiz bir güzellik ve hoşluğa sahip bir kadın, gözleri bir hurininkine eş, yüzü Canova'nın dehasına meydan okuyacak kadar taklit edilemez nitelikte" biri olarak tarif eder. Virginia biraz balıketi olabilir. Pek çok çağdaş anlatımın yanında modern biyografi yazarları da, yaşamının son yıllarında dahi belli olan çocuksu görüntüsüne dikkat çeker. Virginia ölürken annesine, "Canım... zavallı Eddymi teselli eder ve ona bakar mısın—onu "asla asla" terk etmez misin?" diye sordu. Annesi Poe'nun 1849'daki ölümüne dek Poe ile beraber kaldı. Virginia ölmekteyken, aileyi aralarında Virginia'nın eski arkadaşı Mary Starr'ın da bulunduğu pek çok kişi ziyaret etti. Bir ara Virginia, Starr'ın elini Poe'nun elinin içine koyarak arkadaşından "Eddy'nin arkadaşı olmasını ve onu asla bırakmamasını" istedi. Virginia'nın bakımını 25 yaşındaki Marie Louise Shew üstlendi. Hemşire olarak görev yapan Shew tıbbi bakımı, ikisi de doktor olan babası ve eşi dolayısıyla öğrenmişti. Shew, Poe'nun eski askerî pelerini dışında üzerine örtecek bir şeyi olmayan Virginia'ya bir yorgan getirdi. Ayrıca Virginia'nın "yutmakta zorlanırken bile gülümseyerek" içtiği birkaç şişe şarabı temin etti. Virginia ayrıca Poe'ya Poe'yu çocukken yanına alarak bakımını üstlenen babası John Allan'ın ikinci eşi Louisa Patterson'ın yazdığı ve kendisinin yıllarca sakladığı, Patterson'ın Allan ile Poe'nun arasını bilerek bozduğunu gösteren mektubu gösterdi. 29 Ocak 1847'de Poe, Marie Louise Shew'a şunları yazdı: "Zavallı Virginiam hâlâ yaşıyor, hızla kötüleşmesine ve çok acı çekmesine rağmen." Virginia ertesi gün, beş yıl süren hastalığı sonucunda, 30 Ocak'ta öldü. Shew cenaze töreninin düzenlenmesine yardımcı oldu; hatta tabutu kendisi aldı. Ölüm haberi çeşitli gazetelerde yer aldı. 1 Şubat'ta The New York "Daily Tribune" ile "Herald"'da şu sade ölüm ilanı yayımlandı: Cumartesi günü, geçen ayın 30'unda, verem nedeniyle, 25 yaşındayken, VIRGINIA ELIZA, EDGAR A. POE'nun eşi." Cenaze töreni 2 Şubat 1847'de yapıldı. Törene katılanlardan bazıları Nathaniel Parker Willis, Ann S. Stephens ve yayıncı George Pope Morris'ti. Poe onu yaşarken hatırlamayı tercih ettiğini söyleyerek, ölmüş eşinin yüzüne bakmayı reddetti. Şu anda Westminster Hall and Burying Ground'da gömülü olsa da, Virginia'nın cenazesi ilk olarak Poe ailesinin Fordham'daki kır evlerini kiraladığı Valentine ailesine ait olan bir mezara defnedildi. Virginia'nın bilinen tek görüntüsü, ressamın Virginia'nın ölüsünü model olarak kullanmak zorunda kaldığı bir resimdir. Eşinin ölümünden birkaç saat sonra Poe, Virginia'nın hiç resminin olmadığını fark etti ve birini suluboya bir portre yapmakla görevlendirdi. Resimde Virginia, üzerinde Shew tarafından ona kendisinin giydirdiği söylenen "güzel bir keten giysi" ile görülür. Portreyi Shew yapmış da olabilir ancak bu kesin değildir. Resimde Virginia hafif gerdanlı ve ela gözlü olarak betimlenmiştir. Resim sonradan Neilson Poe'nun eşi ve Virginia'nın üvey kardeşi olan Josephine'in ailesine miras kaldı. 1875'te, eşinin cenazesinin yeniden gömüldüğü sene, Virginia'nın mezarının da bulunduğu mezarlık tahrip edildi ve Virginia'nın cenazesi neredeyse unutuldu. Erken dönem Poe biyografi yazarlarından William Gill kemikleri toplayıp bir araya getirdi, bunları bir kutuya koydu ve kutuyu yatağının altına sakladı. Gill'in hikâyesi, olaydan yirmi yedi yıl sonra "Boston Herald"da yer aldı: Gill Fordham mezarlığını 1883'te, mezarlık görevlisi Dennis Valentine Virginia'nın kemiklerini kürekle çıkarmakta ve sahipsiz olduğundan atmaya hazır olduğu sırada ziyaret ettiğini belirtti. Edgar Allan Poe da 1849'da ölmüştü. Dolayısıyla Gill Virginia'nın cenazesini aldı ve Baltimore'daki Neilson Poe ve John Prentiss Poe ile haberleştikten sonra, kutunun küçük bronz bir tabut içinde Poe'nun sol tarafına gömülmesini planladı. Virginia'nın cenazesi nihayet, şu an ayakta olan anıtın dikilmesinden neredeyse on yıl sonra, Edgar Allan Poe'nun yetmiş altıncı doğumgünü olan 19 Ocak 1885'te, kocasının yanına gömüldü. Poe'nun cenazesinin ilk defa gömülmesi, mezarından çıkartılması ve yeniden gömülmesi sırasında görev yapan mezarlık görevlisi, Virginia ve Virginia'nın annesi Maria Clemm'in onun yanına gömülmesi sırasında yapılan ayinlerde de hazır bulundu. Virginia'nın ölümü Poe’yu önemli ölçüde etkiledi. Virginia'nın ölümünün ardından Poe aylarca derin bir üzüntü yaşadı. Bir arkadaşına göre, "Eşinin kaybı onun için üzücü bir darbeydi. O gittikten sonra bir saat, bir gün, bir hafta ya da bir yıl yaşasa umrunda olmaz gibi görünüyordu; eşi onun her şeyiydi." Virginia'nın ölümünden bir yıl sonra Poe bir arkadaşına, "o güne dek kimsenin kimseyi sevmediği kadar sevdiği eşi" hastalandığı zaman, bir adamın yaşayabileceği en büyük ve şeytani acıyı yaşadığını yazdı. Virginia hâlâ iyileşme mücadelesi verirken, Poe bir süre önce bırakmış olduğu alkole geri döndü. Ne sıklıkla ve ne kadar içtiği Poe yaşarken de, ölümünden sonra modern biyografi yazarları tarafından da tartışılmış ve üzerinde fikir birliğine varılamamış bir konudur. Poe, eşinin hastalığına verdiği duygusal tepkiden kendi hastalığı olarak söz etti ve şifayı "eşinin "ölümünde"" bulduğunu belirtti: "Buna dayanırım & dayanabilirim-bu umut & çaresizlik arasındaki asla bitmeyen salınıma mantığı tamamen kaybetmeden daha fazla dayanamazdım." Poe Virginia'nın mezarını düzenli olarak ziyaret etti. Arkadaşı Charles Chauncey Burr'un yazdığına göre, "Eşinin ölümünden sonra çoğu defa, bir kış gecesinin ölü bir saatinde, onun mezar taşının başında, karda, neredeyse donmuş hâlde otururken bulunurdu." Virginia'nın ölümünden kısa süre sonra Poe Lowell, Massachusetts'ten Nancy Richmond, Providence, Rhode Island'dan Sarah Helen Whitman ve Richmond'dan çocukluk aşkı Sarah Elmira Royster dahil başka birkaç kadınla yakınlaştı. Buna karşın, yine Poe'nun elde etmeye çalıştığı Frances Sargent Osgood'a göre "[Virginia] onun sevmiş olduğu tek kadındı." Poe'nun pek çok eseri otobiyografik olarak yorumlanır ve bunların çoğunun Virginia'nın veremle uzun süren mücadelesini ve ölümünü yansıttığına inanılır. En çok tartışılan örnek, "Annabel Lee"dir. Ölü genç bir gelin ile onun yas tutan aşığını betimleyen bu şiirin Virginia'dan ilhamla yazıldığına genellikle inanılır. Öte yandan Frances Sargent Osgood ve Sarah Helen Whitman gibi Poe'nun hayatındaki diğer kadınlar da, onun ilham almış olabileceği potansiyel adaylardır. Benzer bir şiir olan "Ulalume" ile şiire adını veren karakterin "çok genç ölenler içindeki en güzel ölü" diye tarif edildiği "Lenore" da Virginia'nın anısına yazıldığına inanılan eserlerdendir. Poe'nun ölümünden sonra Londra merkezli "Critic"ten George Gilfillan, Poe'nun eşinin ölümünden sorumlu olduğunu belirterek, "'Annabel Lee' ile 'Kuzgun'u yazabilmek için onun vaktinden önce ölümüne yol açtı." sözlerini kullandı. Virginia, Poe'nun düz yazı eserlerinde de görülür. Kısa hikâye "Eleonora" (1842) -ki anlatıcısı, evlenme hazırlığı yaptığı kuzeni ve kuzeninin annesiyle yaşamaktadır- yine Virginia'nın ölümüne değiniyor olabilir. Poe hikâyeyi yazdığında, eşinde hastalığın belirtileri yeni yeni görülmeye başlamıştı. Çift bundan kısa süre sonra gemiyle New York'a taşınmış ve Poe "Uzun Sandık"ı (1844) yayımlamıştı. Genç eşinin ölümünün yasını tutan ve onun cesedini gemiyle taşıyan bir adamı anlatan bu hikâye, Poe'nun Virginia'nın yaklaşan ölümü hakkındaki duygularını belirttiği izlenimini verir. Gemi batarken adam, eşinin cesedinden ayrılmaktansa ölmeyi tercih eder. Aynı adlı karakterin yavaş yavaş öldüğü kısa hikâye "Ligeia" da Virginia'dan esinlenilerek yazılmış olabilir. Eşinin ölümünden sonra Poe, basılan ilk hikâyesi "Metzengerstein"den anlatıcının vereme gönderme yapan "I would wish all I love to perish of that gentle disease" ("Tüm sevdiklerimin o nazik hastalıktan ölmesini dilerdim.") cümlesini kaldırdı. Today Was a Fairytale "Today Was a Fairytale", Amerikalı country pop şarkıcısı ve söz yazarı Taylor Swift'in şarkısı. Şarkının sözleri yazılırken Swift'e yapımcısı Nathan Chapman yardımcı oldu. Şarkı 19 Ocak 2010 tarihinde Big Machine Records etiketiyle, Swift'tin de rol aldığı "Sevgililer Günü" filminin soundtrack albümünün bir teklisi (single'ı) olarak yayınlandı. "Today Was a Fairytale" pop müzik türünde bir şarkıdır. Şarkı yayınlanmasının ardından eleştirmenlerden genel olarak pozitif yönde yorumlar aldı, hatta pek çoğu "Today Was a Fairytale"in filmin soundtrack'indeki en iyi şarkı olduğunu söyledi. Şarkı üç ülkenin müzik listelerinde ilk onda yer aldı ve iyi bir ticari başarı elde etti. "Today Was a Fairytale" Taylor Swift'in Kanada'da bir numara olan ilk şarkıdır. Ayrıca şarkı Birleşik Devletler Billboard Hot 100 listesinde iki numaraya kadar yükseldi ve böylece Swift'in bu listedeki en başarılı şarkılarından biri oldu. Swift, şarkı yayınlandıktan sonra, o dönemde devam eden Fearless Tour adlı turnesi kapsamında yapılan konserlerde bu şarkıyı da söylemiştir. Swift "Today Was a Fairytale"i 2008 yazında yazmış ancak o dönemde yayınlamamıştır. "Sevgililer Günü" filminin kadrosuna Felicia Miller rolüyle katıldıktan sonra, bu şarkının kendi albümündense filmin soundtrack'ine daha uygun olacağını düşünmüş ve yapımcılara bunu teklif etmiştir. Swift bu konu hakkında The Tennessean'a ""Film teklifi geldikten sonra bu şarkının film için mükemmel olacağını düşündüm. Umuyorum ki bu harika bir soundtrack olacak."" demecini verdi. "Today Was a Fairytale" 19 Ocak 2010 tarihinde "Sevgililer Günü" filminin soundtrack'i olarak yalnızca iTunes Store'da satışa sunuldu. "Today Was a Fairytale" dört dakika iki saniye uzunluğunda bir şarkıdır. Şarkı dakikada 80 vuruşluk ballad temposuyla oluşturuldu. Swift şarkıya D C arasındaki iki oktavlık sesiyle eşlik eder. Şarkının akoru G–C–Em–D şeklinde ilerler. "Slate" dergisinden Jonas Weiner Taylor Swift'in başarılı olmasındaki başlıca etkenlerden birinin şarkılarında country'dense pop müziğin ağırlıkta olmasından kaynaklı olduğunu düşündüğü söyledi.Billboard dergisinden Melanie Bertoldi Swift'in vokal performansının ilerlediğini ve şarkı seslendirmede çok daha başarılı olabileceğine inandığını söyledi. Şarkı masalsı bir ilişkiyi anlatır. Swift, "Love Story" ve "White Horse"ta olduğu gibi bu şarkısında da prens, prenses benzetmelerini kullanmıştır. Bunlar şarkının "Today was a fairytale/ You were the prince/ I used to be a damsel in distress."(Bugün peri masalıydı./Sen prenstin/Ben de tehlikedeki genç kızdım.) kısmında yer alır. Bertoldi şarkı için "duygunun yakalanması için pek çok benzetme yapılmış" dedi. O, Swift'in şarkısıyla gerçek hayatın içinde bir peri masalı oluşturduğunu ve Swift'in bu oluşturduğu yeni dünyada hem gerçekteki hem de masallardaki ayrıntıları kullandığını söyledi. Şarkı yayınlandıktan sonra eleştirmenlerden genellikle olumlu yönde yorumlar aldı. "Billboard" dergisinden Melanie Bertoldi şarkının sözlerinin, Swift'in önceki teklileri (single'ları) "You Belong with Me" ve "Fifteen" ile benzerlik gösterdiğini ve "Today Was a Fairytale"in Swift'in yerini daha sağlama alacağını hatta daha geniş kitlelere ulaştıracağına inandığını söyledi."Entertainment Weekly" dergisinden Leah Greenblatt, bu şarkıda herhangi bir yenilik göremediğini ve şarkının "Love Story" ve "You Belong with Me" ile aynı olduğunu söyledi. Ancak Greenblatt sözlerini ""Elimizde onun hayranları için Taylor yapımı bir şarkı var. Bundan memnun olmalıyız. O hala tatlı, zarif ve ... Yaşına uygun."" şeklinde devam ettirdi. People dergisi şarkının, "Sevgililer Günü" filminin soundtrack'indeki en öne çıkan parça olduğunu yazdı. OK! dergisinden Brittany Talarico şarkının akılda kalıcı olduğunu ve hoş bir şarkı olduğunu söyledi. Allmusic'ten Andrew Leahey şarkının soundtrack albümünde yeri en özel olan şarkı olduğunu ve albümdeki en dikkat çekecek olan şarkı olacağını söyledi. 6 Şubat 2010 haftasında, "Today Was a Fairytale" Billboard Hot 100 listesine iki numaradan giriş yaptı ve böylece bu listedeki daha önceki en yüksek başarısını (2009'un ağustos ayında You Belong with Me ile iki numaraya kadar yükselmesini) egale etmiş oldu. Şarkı ilk haftasından dijital ortamda 325.000 kopya satmış ve böylece Swift daha önceki "ilk haftasında en çok satan kadın sanatçı" olan Britney Spears'ı (Womanizer şarkısıyla) geçmiş ve birinci olmuştur. (Şu anki yayınlanan raporlara göre ise Lady GaGa Born This Way şarkısıyla ilk haftasında 448.000 kopya satmış ve bu rekoru geçmiştir.) Şarkı daha sonraki hafta Hot 100 listesinde yirmi iki numaraya geriledi. Şarkı on beş hafta boyunca bu listede yer aldı. "Today Was a Fairytale Birleşik Devletler'deki "Billboard Hot 100" dışında pek çok listede yer aldı: Adult Contemporary Listesi'nde en yüksek yirmi bir,Hot Country Songs Listesi'nde kırk bir, Mainstream Top 40 (Pop Songs) Listesi'nde ise yirmi numarada yer aldı. Şarkı Birleşik Devletler'de bir milyonun üzerinde satış rakamına ulaşmıştır ve böylece Amerika Kayıt Endüstrisi Birliği (RIAA) tarafından "platin plak" ile sertikikalanmıştır. Şubat 2011 verilerine göre "Today Was a Fairytale" Birleşik Devletler'de dijital ortamda 1.3 milyon kopya sattı. 20 Şubat 2010 haftasında "Today Was a Fairytale" Kanada listelerinde Swift'in ilk ve tek bir numarası oldu, şarkı bu pozisyonda bir hafta kaldı. Şarkı 21 Şubat 2010 haftasında Avustralya Müzik Listesi'ne altı numaradan girdi ve ertesi hafta bu listedeki en yüksek pozisyonu olacak olan üç numaraya yükseldi. Şarkı bu listede toplam on iki hafta boyunca yer aldı ve 9 Mayıs 2010 haftasında listeden çıktı. "Today Was a Fairytale" Australian Recording Industry Association (ARIA) tarafından Avustralya'daki 70.000'lik satışı nedeniyle platin plak ile sertifikalandı. Şarkı Yeni Zelanda müzik listesine otuz yedi numaradan girdi ve bu listede en yüksek yirmi bir numarada yer aldı. Şarkı Japonya listelerine de girdi ve burada en yüksek altmış üç numarada yer aldı. "Today Was a Fairytale" Avrupa'da İrlanda'da kırk bir numarada, Birleşik Krallık'ta ise elli yedi numarada yer aldı. Taylor Swift "Today Was a Fairtale" şarkını ilk olarak 52. Grammy Ödülleri Töreni'nde seslendirdi. Törendeki performansında sahneye gündelik bir bluz ve siyah skinny jean ile çıkan Swift akustik gitarıyla Today Was a Fairytale'i bir kısmını söyledikten sonra gitarı bıraktı ve "It's a fairy tale and an honor to share the stage with Stevie Nicks" (Bu sahneyi Stevie Nicks ile paylaşmak bir peri masalı ve bir onurdur.) diyerek sahneye Stevie Nicks'i çağırdı. Nicks sahneye geldikten sonra onunla beraber Fleetwood Mac'in "Rhiannon" şarkısının bir kısmını söylediler. Ve bu şarkıdan sonra Swift tekrar gitarı aldı üçüncü, ve son, şarkı olan You Belong with Me'yi Nicks ile beraber söylerek performansını bitirdi. MTV News'ten Eric Ditzian performansın kendisi için bir hayal kırıklığı yarattığını ama yine de Swift ve Nicks'in düetlerinin dikkat çektiğini söyledi. Performansın ardından Swift'in şarkıları söylerken detone olduğu ve bu yüzden çok eleştirildiği için Big Machine Records CEO'su Scott Borchetta Swift'i savunan bir bildiri yayınladı. Swift, 2010'da "Today Was a Fairytale"i Fearless Tour kapsamında yapılan konserlerin birçoğunda söylemiştir. Bu şarkıyı genelde konserin bitimine yakın söyleyen Swift, perfromans sırasında genellikle v yaka siyah bir elbise ve siyah deri çizme giyer. Turne kapsamında yapılan konserlerde bu şarkı söylenirken fonda renkli bir orman gösterilir ve Swift'te sahnenin ortasında akustik gitar çalar. Şarkı bittiğinde ve gösteri tamamlandığında da sahneye konfetiler düşer. 22 Mayıs 2010'da Toronto'da yer alan Air Canada Centre'da sahne alan Swift bu şarkıyı söylerken Toronto Maple Leafs'in formasını giydi. "The Toronto Sun"'dan Jane Stevenson bunu, hokey düşkünü bir şehirde yapmasının popülerliğine bir zararı olmayacağını düşündüğünü söyledi. Turnenin son konseri 5 Haziran 2010'da Foxborough, Massachusetts'daki Gillette Stadium'da gerçekleştirildi. Swift bu konserde Patriots formasını giydi. "Billboard" dergisinden Molly Trust bununla ilgili ""Üzerindeki o formayla kalabalığın önüne çıktı, şarkısını söyledi ve bize yaptığı müziği tam anlamıyla hissettirdi."" dedi. Åžualar Şuâlar (Osmanlıca Türkçesi: شعاغلر), Said Nursi'nin Risale-i Nur adlı külliyatında bulunan kitaplarından biridir. Şuâ, "ışın" demektir. Kitapta kainattan yaratıcısını soran bir seyyahın gözlemleri yine o kişinin gözüyle anlatılır. Gone Maggie Gone Gone Maggie Gone, "Simpsonlar"ın yirminci sezonunun on üçüncü bölümüdür. Orijinal yayını ABD'nin Fox kanalında 15 Mart 2009'dur. Yazarlığı Billy Kimball ve Ian Maxtone-Graham, yönetmenliğini Chris Clements yapmıştır. Bölümün ana konusu "National Treasure" ve Da Vinci Şifresi'nin parodisidir. Kent Brockman, Springfield'da güneş tutulması olacağını bildirir. Bart, Homer'ın güneş tutulması için yaptığı aleti bozar. Marge, Homer'a kendisininkini verir. Marge sonunda dayanamaz ve çıplak gözle bakar. Çıplak gözle baktığı için gözleri şişer ve hastaneye giderler. Doktor, gözlerini bantla kapatır ve 2 ay bu şekilde kalması gerektiğini söyler. Evin mutfağını fareler basmıştır. Homer markete gider ve zehir alır. Maggie'yi Katolikler alır. Lisa bu durumu kurtarır. The Last Recruit "The Last Recruit", American Broadcasting Company'de gösterilen drama televizyon dizisi "Lost"'un altıncı sezonunun on üçüncü, toplamda ise 116. bölümüdür. Bölüm, ABD'de 20 Nisan 2010 tarihinde yayınlandı. 2004'te, birçok olay gerçekleşir: Jack Shephard (Matthew Fox) ve oğlu, David (Dylan Minnette), üvey kızkardeşi Claire Littleton (Emilie de Ravin) ile karşılaşır; Sayid Jarrah (Naveen Andrews), James "Sawyer" Ford (Josh Holloway) ve Miles Straume (Ken Leung) tarafından yakalanır; Jin Kwon (Daniel Dae Kim), Sun Kwon (Yunjin Kim) ve John Locke (Terry O'Quinn), hastaneye kaldırılır. 2007'de, Hurley'nin (Jorge Garcia) grubu, Locke'ın grubunun olduğu yere varınca, Sawyer, The Man in Black'i (oynayan O'Quinn) kandırarak planını, Kate (Evangeline Lilly), Claire ve Hurley'nin grubuna açıklar. John Locke (Terry O'Quinn), Desmond Hume (Henry Ian Cusick) tarafından araba ile çiğnendikten sonra acele ile hastaneye kaldırılır. Sun-Hwa Kwon (Yunjin Kim) da aynı hastaneye götürülür ve sedyedeyken Locke'ı görünce, onu hatırlamış gözükür ve ondan korkar. Polis merkezinde James "Sawyer" Ford (Josh Holloway), Kate Austen'i (Evangeline Lilly) sorgulamaktadır. Kate, Sawyer'ın kendisini LAX'deyken yakalamadığını çünkü kimsenin Sawyer'ın Avustralya'da olduğunu bilmesini istemediğini anlar. Miles Straume (Ken Leung), Martin Keamy (Kevin Durand) ile üç adamının bir restoranda cinayete kurban gittiğini söyleyerek Sawyer'ı çağırır. Miles, Sawyer'a Sayid Jarrah'ın (Naveen Andrews) mekânı terk ederken görüntülendiği bir kamera kaydını izlettirir. Desmond, çocuğunu evlatlık vermek için uğraşan Claire Littleton (Emilie de Ravin) ile karşılaşır. Havaalanından birbirlerini tanıdıkları hatırlatarak, evlatlık verme işlemleri için kendisini bir avukat ile tanıştırmaya ikna eder ve herhangi bir ücret ödemeyeceğine dair söz verir. Avukata kendini tanıtırken, Ilana Verdansky (Zuleikha Robinson), Claire'e kendisini aramakta olduklarını söyler. Jack Shephard (Matthew Fox) da o sırada, avukatın ofisine oğluyla birlikte gelir ve Claire'ın üvey kardeşi olduğunu öğrenir. Jack ardından hastaneden acil bir telefon alır ve oradan ayrılmak zorunda kalır. Sayid, Nadia'nın (Andrea Gabriel) evine gelir ve gitmek için hazırlanır, fakat Sawyer ile Miles tarafından yakalanarak tutuklanır. Sun uyanır ve Jin-Soo Kwon (Daniel Dae Kim), Sun ile bebeklerinin sağlık durumlarının iyi olduğunu söyler. Jack, Locke'ı ameliyat etmek üzereyken, onu tanır. Man in Black, Jack ile konuşmak ister ve adaya düştükleri günden beridir Christian Shephard'ın şekline girdiğini belirtir. Claire yanlarına gelir ve Man in Black, ikisinin konuşması için oradan ayrılır. Zoe (Sheila Kelly) gelerek Desmond'ın kendilerine iade edilmesini söyler. Eğer reddelerse, kampın topçu mermisiyle havaya uçurulacağını söyleyer ve yakınlarda küçük bir patlama gerçekleştirir. Man in Black, Sawyer'a teknenin bulunduğu rıhtımı gösteren bir harita verir ve kampın geri kalanıyla birlikte bekleyeceği buluşma noktasına gelmesini ister. Ancak Sawyer, kendi planını uygulamaya koyar ve Jack'e Hugo "Hurley" Reyes (Jorge Garcia), Frank Lapidus (Jeff Fahey) ve Sun'ı adadan ayrılacakları yere getirmesini ister. Sawyer ve Kate kamptan ayrılırlar ve tekneyi bulurlar. Man in Black, Sayid'den gidip kuyudaki Desmond'ı öldürmesini ister. Sayid kuyuya gider ve Desmond'ı bulur. Sayid, Desmond'a Man in Black'in Nadia'yı geri getirebileceğini, çünkü kendisini de geri getirdiğini anlatır. Man in Black ve grubu, Sawyer'ın onları alması gereken yere doğru yol alırken; Man in Black Sayid ile karşılaşır ve Desmond'ı öldürüp öldürmediğini sorar. Sayid, onu öldürdüğünü söyler. Jack, Hurley, Sun ve Lapidus tekneye ulaşırlar, ancak Claire onları görmüş ve takip etmiştir. Claire, onlara silah çeker ancak Kate, Claire'i de onlara katılmaya ikna eder. Denize açılırlar ve yolculuk sırasında Jack, Sawyer'a adadan ayrılmanın bir hata olduğunu söyler ve denize atlar. Ana adaya yüzerek ulaşan Jack, Man in Black ve bekleyen grubu görür. Hidra adasında ise Sun ve Jin kavuşurlar ve Sun, İngilizce konuşabilme yeteneğini geri kazanır. Bu arada, Charles Widmore (Alan Dale) Sawyer ile yaptığı anlaşmayı bozarak Man in Black'i öldürmek amacıyla ana adadaki bombaları patlatır. Jack, patlamada yaralanır; onu ormana taşıyan Man in Black, Jack'e "artık benimlesin" der. "The Last Recruit" eleştirmenlerden olumlu yorumlar aldı. Metacritic, bölüme 100 üzerinden 73 puan verdi. Dizinin puanlarında, 83 puan alan önceki bölüme göre düşüş yaşandı. Sistem dinamiÄŸi Sistem Dinamiği karmaşık sistemlerin zaman içindeki davranışlarını anlamaya yarayan bir yaklaşımdır. Bütün bir sistemin davranışlarını etkileyen içsel geri besleme döngüleri ve gecikme süreleri ile ilgilenir. Sistem Dinamiği'ni karmaşık sistemlerle ilgilenen diğer yaklaşımlardan farklı yapan şey, onun geri besleme döngülerini ve stok ve akışları kullanmasıdır. Bu unsurlar görünüşte basit olan sistemlerin bile nasıl şaşırtıcı biçimde doğrusal olmayan davranışlar gösterdiğini anlatmaya yardımcı olurlar. Sistem dinamiği karmaşık meseleleri ve problemleri tanımlamak, anlamak ve tartışmak için kullanılan bir metodoloji ve bilgisayar simülasyonu tekniğidir. Başlangıçta şirket yöneticilerinin endüstriyel işlemleri anlamalarına yardımcı olmak için 1950'lerde geliştirilen Sistem Dinamiği, şimdilerde kamu ve özel sektörde yönerge analizi ve tasarımı için kullanılmaktadır. Sistem Dinamiği karmaşık sistemlerin dinamik davranışlarını anlamaya yarayan bir metot olarak sistem düşüncesinin bir şeklidir. Fearless (şarkı) Fearless Amerikalı country şarkıcısı Taylor Swift'in şarkıyla aynı adı taşıyan albümü Fearless'in beşinci ve son teklisidir. Şarkı 2008 yılında iTunes'te satışa sunulmuştur. Fearless Swift'in Billboard Hot 100 listesinde Today Was a Fairytale'den sonra en iyi girişe sahip ikinci şarkısıdır. Listeye 9 numaradan girmiştir. Swift "Fearless"'ı 2008'de Late Show with David Letterman'da seslendirmiştir. Şarkının video klibi Fearless Tour'un sahne performansı ve kulis görüntülerinden oluşmaktadır. Abade Abade (Farsça:آباده), İran'ın Fars Eyaleti'nde şehir. Eyaletin aynı isimli Abade şehristanı'nın yönetim merkezi olan şehrin 2006 yılı resmi nüfusu 52.042 kişi ve 14.184 hanedir. İsfahan ile Şiraz arasındaki karayolu üzerinde, verimli bir ova üzerinde kurulu şehir sürekli büyüyen ve göç olan bir merkezdir. 1985-2005 yılları arasında kent nüfusu %45 artmıştır. Halkın geçim kaynağını tarım ve ahşap oymacılığı oluşturur. Üretilen tarım ürünleri ise daha çok tahıl ve meyve ile susam yağıdır. Ayrıca şehrin el yapımı kilimleri de meşhurdur. Fearless Tour Fearless Tour, Taylor Swift'in "Fearless" albümünün tanıtımı içim yapılmış bir konser turnesidir. Sanatçının ilk headliner konseridir. Konserin Kuzey Amerika ve Avustralya ayaklarında Kellie Pickler, Gloriana ön sanatçı olarak çıkmıştır. Turnenin İngiltere ayağında ise Swift'e Justin Bieber eşilik etmiştir. Turne kapsamında 52 şehirde konser verilmiştir. Turne kapsamında Kuzey Amerika, Avustralya, Büyük Britanya ve Japonya'da konserler verilecektir. Turnenin yapılacağı 30 Ocak 2009 tarihinde Swift'in resmi sitesinde duyurulmuştur. Konserler 23 Nisan 2009'da Evansville'de başladı ve 10 Temmuz 2010'da Cavendish, Kanada'da son bulması planlanmaktadır. Ä°glid İglid (Farsça: اقلید), İran'ın Fars Eyaleti'nde şehir. Eyaletin aynı isimli İglid şehristanı'nın yönetim merkezi olan şehrin 2006 yılı resmi nüfusu 49.709 kişi ve 10.497 hanedir. İsfahan ve Şiraz arasındaki şehir Fars Eyaleti'nin kuzeyinde yer alır. Zagros Dağları'nın engebeli arazisinde bulunan İglid, 2250 m.'lik irtifasıyla İran'ın en yüksekte kurulu şehirlerinden birisidir. Oldukça kuru ve soğuk havası vardır. Şehir halkı tarımla geçinir. Genellikle tahıl ve meyve üretimi yapılır. Taken by Force Taken By Force, Alman rock grubu Scorpions’un beşinci stüdyo albümüdür. 1977 yılında piyasaya çıkmıştır. Albüm, gitarist Uli Jon Roth’un katkıda bulunduğu son Scorpions albümüdür. Roth, albümün ardından çıkılan tur tamamlandıktan sonra gruptan ayrılmıştır. Onun yerini daha sonra Matthias Jabs alacaktır. Albüm kapağında yer alan fotoğraf, Michael von Gimbut tarafından çekilmiştir. Bu, sanatçının Scorpions için tasarladığı üçüncü kapak çalışmasıdır. Bundan önceki iki albümde olduğu gibi, Taken By Force albümünün kapağı da tartışmalara neden olmuş ve çoğu ülkede kapağın aletrnatif bir versiyon ile değiştirilmesi ile sonuçlanmıştır. Alternatif kapak versiyonunda grup elemanlarının fotoğrafları kullanılmıştır. Grubun o dönemdeki gitaristi Uli Jon Roth, 2008 yılındaki bir röportajında orijinal kapak çalışmasını şunları söyleyerek savunmuştur: “Orijinal fikir, bir askeri mezarlıkta silahlarla oynayan çocuklar idi ve çoğu insan bunu fazlasıyla agresif buldu. Ben bu fikri agresif bulmuyorum, tam tersine fotoğrafın savaş ile ilgili oldukça çarpıcı bir bakış açısı sunduğunu düşünüyorum. 18-19 yaşındaki genç insanlar savaşmaya gidiyorlar ve sadece birileri onlara bunu ülkleri uğruna yapmaları gerektiğini söylediği için hiç tanımadıkları insanları öldürüyorlar. Tüm zamanlar boyunca, politikacılar genellikle tetiği çekmeye hazır bir görüntü sergilediler ve bu durumda savaş da hemen “kolay bir çözüm”e dönüşüverdi. Ancak bana göre, savaş hiçbir zaman çözüm olamaz, olmamalı. Kimi durumlarda, ülkeler kendilerini savunmak durumunda kalabilirler, bu anlaşılabilir bir şeydir, ama günümüzde Dünya üzerinde 100’den fazla savaşın devam ettiği düşünüldüğünde bunun düpedüz çılgınlık olduğu görülebilir. Tabii ki hiçbir şey sadece siyah ve beyazdan ibaret değildir, bunu kabul ediyorum ama yine de birilerini öldürmek kesinlikle yanlış bir çözüm yoludur.” Lovedrive Lovedrive, Alman rock grubu Scorpions’un altıncı stüdyo albümüdür. 1979 yılında çıkan albümde grup, bundan önceki albümlerinden farklı olarak çok daha enerjik bir sound ile hayranlarının karşısına çıkmıştır. Ayrıca bu albüm, Uli Jon Roth yerine gruba dahil olan yeni gitarist Matthias Jabs ile kaydedilen ilk albümdür. Grubun ilk albümü olan Lonesome Crow’da çalan ve daha sonra UFO grubuna geçerek Scorpions’dan ayrılan Michael Schenker de 3 şarkının kayıt aşamasında gitar çalarak albüme katkıda bulunmuştur. Lovedrive albümü, RIAA tarafından 28 Mayıs 1986’da “Altın Albüm” olarak tescillenmiş ve IGN tarafından yapılan Top 25 Metal Albümü Listesinde de 25. sırada yer almıştır. Albümün kapak resminde, bir arabanın arka koltuğunda resmi kıyafetler giymiş olarak oturan bir adam ve kadın bulunmaktadır. Kadının göğüslerinden biri açıkta olup erkeğin eline sakız ile yapışmış durumdadır. Kapak tasarımı, Hipgnosis firmasında çalışan tasarımcı Storm Thorgerson tarafından yapılmıştır. Tartışmalara neden olan kapak resmi daha sonraki basımlarda yasaklanmıştır. Albümün daha sonraki basımlarında siyah zemin üzerinde yer alan mavi bir akrep resmi kullanılmıştır. Kapak, "Playboy" dergisi tarafından “1979 Yılının En İyi Albüm Kapak Tasarımı” seçilmiştir. Tasarımcı Thorgerson, kapak hakkında şu yorumu yapmıştır: “Siyaseten doğruluk açısından bakacak olursak, görebileceğiniz en düzgün sahne olmadığının farkındayım. Sadece komik olduğunu düşünmüştüm, fakat kadınlar bu durumu farklı şekilde algılıyorlar.” Animal Magnetism (albüm) Animal Magnetism, Alman rock grubu Scorpions’un 1980 yılında çıkardığı yedinci stüdyo albümüdür. RIAA, albümü 8 Mart 1980’de “Altın Albüm”, 28 Ekim 1981’de de “Platin Albüm” olarak tescillemiştir. Albüm kapağı, bir önceki albüm Lovedrive’da olduğu gibi Hipgnosis Firması’nın tasarımcısı Storm Thorgenson tarafından hazırlanmış ve bundan önceki çoğu Scorpions albümünde olduğu gibi tartışmalara neden olmuştur. Bununla birlikte, daha önceki albüm kapaklarından farklı olarak bu kez alternatif bir kapak tasarımı ile değiştirilmemiştir. TaÅŸkÄ±ran (bitki) Taşkıran ("Saxifraga"), taşkırangiller (Saxifragaceae) familyasına ait bir bitki cinsidir. Evlerde makromeye asılı sevilerek bakılan türü gelintacıdır ("Saxifraga stolonifera"). Azeriler taş-delen ("daşdələn") adını verirler. Çoğu dilde Türkçedeki gibi taş-kıran anlamına gelir: İngilizce ("stone-breakers"), Almanca ("Steinbrech"), Felemenkçe ("steenbreek"), Danca ("stenbræk"), Rusça ("камнеломка"), Bulgarca ("каменоломка"); Lehçe ("skalnica"). Latince bilim adı da taş ("saxum") ile kırmak ("frangere") sözlerinden kuruludur. Çoğunlukla çok yıllık nadiren bir yıllık veya iki yıllık otsu bitkilerdir. Gövde öbekli ya da basit yapılıdır. Bulunduğu yere göre taban ve gövde yaprakları olmak üzere iki tip yaprak bulunur. Yaprak saplı veya değildir. Yaprak ayası basit; kenarı dişli veya lopludur. Gövde yaprakları almaşık dizilişli olup nadiren karşılıklıdır. Çiçek kurulu, tek çiçekli ya da talkımlarda çok sayıda çiçekten oluşur. Çiçekler genellikle er dişi bezen tek cinsli, bir yanlı bakışımlı nadiren iki yanlı bakışımlıdır. (zigomorfik) Çiçek tablası kupa veya fincan biçimindedir. 4 ila 8 arasında çanak yaprak görülür. Taç yaprakların sayısı 4 veya 5'dir, rengi sarı, turuncu, beyaz ya da mordur, belirgin damarlı ve kenarı genellikle tamdır. Erkek organlar 8-10 kadardır. İplikçik biz ya da sopa biçiminde olur. Meyve yaprağı (karpel) plesanta bölgesinde az miktarda birbiriyle bitişmiştir. Yumurtalık çoğunlukla 2 gözlü; plesanta genellikle köşede yer alır; 1 veya 2 zarlıdır. Diskli bal özü bezi kimi zaman iyi gelişmiştir dairesel ya da yarı dairesel yapıdadır. Meyve 2 kapakçıklı kapsül yapısında olup içerisinde çok sayıda tohum bulunur. Temsilciler Meclisi (Ä°talya) Temsilciler Meclisi (İtalyanca: "Camera dei deputati"), İtalya Parlamentosu'nun iki kanadından biri. Serseri MayÄ±nlar Serseri Mayınlar (Özgün adı: "Mine Vaganti"), 26 Mart 2010'da gösterime giren ve yönetmenliğini Ferzan Özpetek'in yaptığı sinema filmidir. Filmde makarna üreticisi bir İtalyan ailesinin, İtalyan kültürüne göre geleneksel ve ahlâki kalıpların dışına çıkan çocuklarının öykülerini anlatıyor. Cantoneler, Güney İtalya'nın Lecce şehrinde yaşayan, kendi makarna fabrikaları bulunan burjuvazi sınıfından bir ailedir. Ailenin iki oğlundan biri olan Tomasso (Riccardo Scamarcio) Roma'daki öğrenimini tamamlamış ve homoseksüel olduğunu tüm ailesine açıklama umuduyla ailesinin yanına dönmüştür. Tomassso bu planlarından ve aile şirketinde çalışmak istemeyip Roma'ya taşınıp yazar olma hayallerinden abisi Antonio'ya (Alessandro Preziosi) bahsetmiştir. Tüm aile, iş ortakları Brunetti ailesiyle yemek yerken, tam Tomasso haberlerini paylaşmak üzereyken, Antonio onun sözünü keser ve tüm aileye homoseksüel olduğunu söyler. Bunun üzere ailenin babası (Ennio Fantastichini) haberi çok kötü karşılar ve hastaneye kaldırılır. Antonio'yu reddettikten sonra, babası aile şirketinin başına Tomasso'yu geçirmeye karar verir. Bu olaylardan sonra Tomasso, babasının bir kez daha kalp krizi geçirmemesi için homoseksüel olduğunu ailesine açıklamaktan vazgeçer. Tomasso'nun erkek arkadaşı Marco'nun (Carmine Recano) ve bazı eşcinsel arkadaşlarının Roma'dan Tomasso'yu ziyarete gelmesi üzerine Tomasso'nun hayatı daha da zorlaşacaktır. İrritabl bağırsak sendromu İrritabl bağırsak sendromu (IBS) veya huzursuz bağırsak sendromu. Tehşis edilen farklı bir hastalığın olmaması durumunda, kesintili abdominal ağrı, kasılma ve ishal kombinasyonu ya da kriz şeklinde bunların yaşanması durumunda ortaya çıkar. IBS'nin kesin sebebi bilinmemektedir ancak kaygı ve stres durumu şiddetlendirmektedir. IBS her 5 kişiden birini hayatlarının bir döneminde etkilemektedir ve gastroenterolojistlerin karşısına diğer rahatsızlıklardan daha fazla çıkmaktadır. Kadınlarda erkeklere oranla iki kat daha fazla karşılaşılmakta ve bu rahatsızlık genelde erişkinlik döneminin başında ya da ortasında görülmektedir. IBS'nin semptomları karın bölgesinde kesintili, kramp şeklinde ağrı, genellikle sol tarafta oluşan abdominal distansiyon, gaz çıkarılması ya da bağırsak faaliyetleri sonucu oluşan geçici rahatlama; bağırsakların tam boşalmadığı hissi, aşırı gaz, mukus akıntısı, ishal, kasılmalar ve mide bulantısıdır. Bazı insanlarda ayrıca sindirim yolları ile ilgisi olmayan baş ağrısı sırt ağrısı ya da yorgunluk gibi semptomlara da rastlanmaktadır. Semptomlar tipik olarak kesintili ve genellikle yaşam boyu tekrarlayan ancak zamanla sıklığı ve şiddeti azalan bir şekilde seyreder. Durum genellikle komplikasyona yol açmaz. Sindirim yollarında ortaya çıkan diğer hastalıklardan farklı olarak IBS'i tehşis amaçlı kullanılan bir test bulunmamaktadır. Hastalık genellikle semptomlarından ya da fiziksel muayene ile teşhis edilir. Ancak hasta, orta yaşlı ya da daha yaşlı ya da rektal kanama, kilo kaybı, enfeksiyon ya da kişinin aile öyküsünde bağırsak kanseri ya da inflamatuvar bağırsak hastalığı bulunması durumunda testler de gerekli olabilir. Testler kolonoskopi gastroskopi gibi yöntemlerini, ultrason tarama ya da baryum lavmanı gibi testleri içermektedir. IBS bazı durumlarda, beslenme düzeninin değiştirilmesi ve rahatlama tekniklerinin kullanımı yoluyla da kontrol edilmektedir. Birey kendisine en iyi gelen yaklaşımı bulmak için farklı yöntemleri deneyebilir. Eğer ana problem kasılmalar ise, yüksek oranda lif içeren bir beslenme ya da kepek,