Montanı ve çivileri elinden kaçıracağını anlamıştı. Montan ile arasında yüz metre kadar bir mesafe vardı. Hızla uçan bir ok gibi sessizce Montana doğru uçarcasına koştu ve korumaların arasına girdi. Korumalar, aralarından geçenin ne olduğunu bile anlayamadan, Maestro, Montanın elindeki kutuyu kaptı. Ama Montan, aniden gelişen bu olay karşısında bile hazırmış gibi Maestronun eline geçen kutuya hamle yaptı. İki denk güç karşısında kutu yere düştü ve kapağı açıldı. Dört çivi yere saçılmıştı. Sepp Van Montan, Maestro. diye bağırdı ve Maestronun dizine bir tekme attı. Maestro tek dizinin üzerine yere düşerken, fırsattan faydalanıp, yere düşen çivilerden birini kaptı ve cebine attı. Montanın ikinci tekmesi Maestronun boynuna isabet ettiği zaman, Maestro yerdeki çivilerden birini daha kapıp cebine atmıştı. Beş koruma aynı anda silahlarını çekip Maestronun üzerine kurşun yağdırdığında Maestro yerdeki çivilerden birini daha almayı başarıp, Montanın yüksek cipinin altından diğerine geçmeyi başarmıştı bile. Kurşun hızıyla karanlığa karışırken peşinden atılan kurşunlardan üç tanesi çelik yeleğinin zırhına saplanmıştı. Maestro ortadan kaybolduğunda, Montan yerdeki son çiviyi eline aldı ve öfkeyle baktı. Şaşkınlığını hâlâ üzerinden atamamıştı. İçinden, korumalarını kurşuna dizmek geçti. Öfkeliydi ama soğukkanlılığını korumayı başarıyordu. Bu olayın Ekselansa nasıl yansıyacağını düşününce irkildi. Elinde kalan tek çivinin işe yarayıp yaramayacağını bilmiyordu. Bezi ve çarmıh parçalarını da hâlâ bulamamışlardı. Operasyonun en önemli parçaları olan çiviler tekrar ele geçirilemezse kendi sonunun da yakın olduğunu biliyordu. Şimdilik bu olayı kendine saklamaya ve Maestronun peşine daha fazla kuvvetle takılmaya karar verdi. Maestro da düşünceliydi, Montanın elinden üç çiviyi almayı başarmıştı ama geride kalan son çivi ile işlemi yapma ihtimalleri vardı, bir de hâlâ açıklığa kavuşmamış olan bez konusu aklını kurcalıyordu. Son çiviyi de ele geçirme kararı aldı, riske girmek istemiyordu. Montanı ele geçiremezse bile son çiviyi nerede ele geçireceğini biliyordu. O güne kadar beklerken, diğer işlerle uğraşacaktı. Daha önce hiç kullanmadığı sığınak evlerden birine gitti. Yeşilköyde küçük bir binanın içinde bir daireydi burası. Sadece bir yada iki gece kullanmak için kiralamıştı burayı sahte belgelerle. Dairenin içinde dizüstü bir bilgisayardan başka bir şey yoktu, bir de kahve makinesi. Sabaha kadar burada dinlenecek ve sonra da operasyonun bir sonraki aşamasına geçecekti. Sırada Kara Kardinaller vardı, bir de Sepp Van Montan tarafından dünyanın çeşitli yerlerinden toplanmış olan kutsal parçaların ele geçirilmesi. Bir de düşünmesi gerekiyordu. Hâlâ açıklığa kavuşturmadığı konular vardı. Sıcak bir fincan kahve eşliğinde başlamak istiyordu düşünmeye. Dizüstü bilgisayarın açma düğmesine bastıktan sonra kahve makinesine gitti ve makinenin haznesine kahve koyduktan sonra geri döndü. Yerde, zeminin üzerinde oturuyordu, elinde bir kupa kahve ile bilgisayardaki dosyalan incelemeye başladı. 1 ve 1 şifreleme ile çözmüş olduğu metni incelemeye başladı. Gelecek ayın 1 ve 5 tarihleri arasında yapılacak olan çeşitli konferanslar vardı metnin içinde. Güneş Kulübünün üyelerinin bu konferansa katılacak olanların arasında olduğunu biliyordu, iki ihtimal olduğunu düşündü. Ayın birine daha üç gün vardı ve üç gün içinde diriltme operasyonuna büyük bir darbe vurarak ayinin yapılmasını engellemeliydi. Diğer parçalardan sadece önemli bir parçayı ele geçirmek bile yetebilirdi onları engellemek için. Bunlar Kutsal Kase, Ahit Sandığı ve son kalan çividen biri olmalıydı. Diğerlerinin, kitapların, tılsımların çözümlerinin kopyalanmış olacağını ve orijinallerini ele geçirse bile kopyaları da kullanarak onların sonuca gidebileceklerini düşünüyordu. Kont Duval bu kutsal ve değerli parçaların hepsinin Kara Kardinallere getirildiğini söylemişti. Şimdi ise Kara Kardinallerin nerede olduğunu bulması gerekiyordu. Bunu sabah evi terk etmeden on dakika önce yapmayı düşünüyordu. Yeniden internete girmesi ve bazı karanlık arşivleri taraması gerekiyordu. Kendini yeniden o fotoğraftaki çıplak kadını düşünürken buldu. Bu kadının da yapılması planlanan ayinin önemli bir parçası olduğunu düşünmeye başlamıştı. Bir şekilde onunla da karşılaşacağını düşünüyordu. Yeniden Kara Kardinaller konusunu düşünmeye çalıştı. Bir saat kadar sonra, artık dinlenmesi gerektiğini düşündü ve uyumak için yere uzandı. Aklında hâlâ Kardinaller konusu varken uykuya daldı. Sabah, cep telefonunun çalar saati ile uyandığında yeterince dinlendiğini hissetti. Güneş daha yeni doğmuştu ve karanlık yavaş yavaş çekiliyordu. Hemen toparlanıp bilgisayarını açtı ve internet üzerinden gizli bir siteye bağlandı. Sitenin şifrelerini girerek, gizli dosyalara ulaştı. Birkaç dakika içinde aradığına ulaştı. Onun adına çalışan adamlar iyi çalışmış ve Kara Kardinallerin izini bulmuştu. Kara Kardinaller, Boğaziçinde, Yeniköyde bir yalıda kalıyordu. Hemen etrafı topladı ve bulunduğu daireyi arkasında iz bırakmayacak şekilde temizledi. Geride onu tanımlayacak hiçbir şey kalmamıştı. Kahve makinesi ile kahve fincanları çöplüğün birine atılmıştı birkaç dakika sonra. Muratti ve Kassan birbirlerinden habersiz, Montandan birer zarf daha almışlardı. Muratti zarfın Vatikandan geldiğini düşünüyordu. Zarflardan birer fotoğraf çıkmıştı. Maestronun son yüzü. Tenis kulübünün ve Kor tek şirketinin plazasının güvenlik kameralarından elde edilen görüntülerden basılmıştı bu fotoğraflar. En azından ellerinde artık aradıkları adamın bir yüzü vardı. Kassan, fotoğrafı kendi istihbarat ağına dağıttı, Maestro, o anda İstanbulda en çok aranan adam olmuştu. Maestroda bunu biliyordu ama yüzünü tekrar değiştirebilmek için iki güne daha ihtiyacı vardı. Çok özel, gerçeğe çok yakın plastik maske kullanıyordu ikinci bir deri gibi yüzüne yapışıyordu. Maskenin yüze yapışmasını sağlayan yapıştırıcı, ancak özel solüsyonlar kullanıldığında yılanların deri değiştirdiği gibi deriden ayrılıyordu. Ama Maestronun gizlenmeye ayıracak iki günü yoktu. Solüsyonu maskeye sürdü, maske yaprak yaprak yüzünden iki gün içinde düşecekti, sonra sokağa çıktı, Kara Kardinalleri bulması gerekiyordu. Küçük bir balıkçı teknesi, adı Martı, Boğaziçinin sularında akıntıya kendini bırakmış süzülüyordu. İki kişi vardı teknede, tekneyi kullanan adam ve Maestro. Bir saat önce öğrenmişti Kara Kardinallerin bulunduğu yerin nerede olduğunu. Kendisine bağlı adamlardan birine ait olan bu tekne ile denize açıldığında yüzündeki maske de yavaş yavaş dökülmeye başlamıştı. Ona yakından bakan, ciddi bir cilt hastalığı geçirdiğini düşünürdü. Tekne Yeniköye doğru yol alırken, Kassana bir mesaj geldi istihbarat ağından Maestronun gözlendiğini ve Martı teknesinde olduğunu bildiriyordu mesaj. Kassan ve dört katili, gerekli donanımlarını hazırlayarak bir sürat teknesi ile Boğaziçine açıldığında, Maestro, Martı teknesinin içinden, özel bir dürbün ile Kara Kardinallerin kaldığı yalıyı gözlemeye başlamıştı bile. Elindeki dürbün perdelerin arkasını bile gösterecek güçteydi. Aynı zamanda fotoğraf da çekiyordu. Maestronun aklından yalıya sürpriz bir operasyon yapıp, kardinallerin hepsini bir anda yok etmek geçiyordu ya da kutsal eşyalardan en az bir tanesini ele geçirmek. Binanın çok iyi korunduğunu ve gözlendiğini anlamak için Maestro bile olmak gerekmiyordu. Adeta insandan bir duvar oluşturmuşlardı yalının çevresinde. Hem denize bakan tarafta hem de diğer yanlarda, her beş metrede bir güvenlik görevlisi bekliyordu. Bazılarının ellerinde dürbünler vardı ve çevreden geçen tekneleri ve gemileri aralıksız izliyorlardı. Buraya girmek neredeyse imkansız gibiydi. Girse bile kutsal eşyalara ulaşana kadar nelerle karşılaşacağını bilmiyordu. Kutsal eşyaların binanın neresinde olduğu belli değildi. Yalının altında, yalıya açılan bir sandal iskelesi gözüne çarptı, buraya suyun altından ulaşabilirse, içeri girebileceğini düşünürken, tam da oradan bir grup balık adamın su yüzüne çıktığını ve onların yerlerine başka balık adamların geçtiğini görünce hayal kırıklığına uğradı. Aklından buraya bir füze saldırısı yapmak geçti ama füzeleri elde etmek birkaç hafta sürebilirdi ve onun bu kadar zamanı yoktu. Gelecek üç, beş gün içinde bir sonuca ulaşmak zorundaydı. Dürbününü, perdelerin arkasını gösterecek şekilde ayarladı ve pencerelerin arkasında kalanları incelemeye başladı. Odaların içinde yoğun bir şekilde çalışmakta olan yaşlı adamları görünce, onların Kara Kardinaller olduğunu anladı. Maestro izlemeye dalmışken, arkada bir yerlerde onu da izleyenler vardı ve o bunun farkında değildi. İşine dalmış ve tedbiri elden bırakmıştı. Maestro, Kara Kardinallerin kaldığı yalıyı izlerken, Kassan da içinde bir kaptan ile Maestronun olduğu Martı isimli tekneyi izliyordu elindeki dürbünle. Maestroyu kıskıvrak yakaladığını düşünüyordu. Eğer, ondan Maestronun kellesinin getirilmesi istenmeseydi, küçük bir füze ile Maestroyu da, tekneyi de havaya uçurabilecek durumdaydı. Ama o zaman işi tamamladığını kanıtlayamazdı. Kassanın beraberinden getirdiği dört katil fedaisi, Boğaziçinin sularında balık gibi suyun hemen altından varlıklarını belli etmeden Martı teknesine doğru yüzmeye başlamıştı. Ne teknenin kaptanı ne de Maestro, kendilerine doğru yüzen adamları fark etmişti. Kassan ise dürbünle, bir yandan tekneyi,bir yandan da yüzen adamlarını izliyordu. Dört fedai suyun içinden ses çıkarmadan yağ gibi ayrılıp, teknenin güvertesine gölgeler gibi kaydığında ne teknenin kaptanı ne de Maestro onların farkına varmıştı. Kaptan, gırtlağında hissettiği ince bir metale daha tepki veremeden, kafasını kesen Kassanın adamlarından birinin kucağına düştü bir anda, katillerden biri arkasına yılan gibi sessizce dolanmış ve güvertede yalıyı dürbünle izleyen Maestroya bakarken boynuna jiletten bile keskin ince bir kılıçla vurmuştu. Adam onu yavaşça yere bırakırken, gövdeden ayrılan kafanın yere düşmesine engel olamamıştı. Yere düşen bir şeyin sesini duyan Maestro kafasını, sesin geldiği yöne çevirdiğinde, havada kendisine doğru hızla gelen katil çarkları görmüştü. Katillerden üçü sadece, bu tarikatın kullandığı sessiz ölüm çarklarını fırlatmıştı. Alamutiyan tarikatının silahçılarının özel olarak, kendi savaşçıları için ürettiği bir çarktı bu. Fırlatıldığında hiç ses çıkarmadan hızla ilerler ve isabet ettiği yerde kalmaz ve içindeki bir mekanizma dönmeye devam ederdi. İnsanın içine giren bir böcek gibi, gövdeden içeri girer ve içeride de durana kadar iç organları ve kemikleri parçalamaya devam ederdi. Bu ölüm makinelerinin vurduğu tek bir canlı bile hayatta kalmamıştı. Aynı anda anlamıştı Maestro, üzerine gelen üç şeyin ölüm çarkı olduğunu. Elindeki dürbünün birini, üzerine doğru gelen ölüm çarklarından birine fırlattı ve çarkın yönünü değiştirdi. Diğer ikisinden kurtulmak için kendini hemen denize attı. Yön değiştiren çark teknenin direğine çarptı ve direği ikiye bölene kadar dönmeye devam etti. Maestronun suya atladığını gören dört fedai de hiç beklemeden onun arkasından suya atlamıştı. Olan biteni Kassan da görmüş ve içinde bulunduğu tekneyi Martı teknesine doğru sürmeleri için emir vermişti. Sürat teknesi bir dakika içinde Martı teknesine yanaşmıştı. Kassan Martı teknesine geçti. Bu sırada suyun içinde ölümüne bir savaş başlamıştı. Kassan teknenin ucuna geldi ve suyun içinde ne olduğuna bakmak için kafasını uzattı, iki adamının cansız bedenlerinin suyun üzerine çıktığını gördüğü zaman öfkeyle küfretti. Diğer iki adam da suyun üzerine çıkmıştı, kendilerine öfkeyle bakan Kassanı gördüklerinde titremişlerdi. Biri, Maestro ortada yok kaçmış. diye bağırdı. Kassan elindeki makineli tabancayla teknenin etrafında dönüp, suyun içine çılgınca ateş etmeye başlamıştı, ama ateş ederken Maestronun orada olmadığını biliyordu artık. Maestro suya atladığında adamların da hemen arkasından suya atlayacağını biliyordu ve onları bekliyordu, ilk adam kendini suya attığında, Maestro yunus balıkları gibi suyun içinden yukarı fırlamış ve daha adam suya düşmeden adamın alnının ortasına teknik bir vuruş yapmıştı. Vurmakla kalmamış, adamın belindeki silahların asılı olduğu kemeri de söküp almıştı. Bu vuruştan kaçan olmamıştı bugüne kadar. Adamın alın kemiği kırılmış ve beyninin içine çökmüştü, ikinci adamı da suyun içinde karşılamıştı. Adamın ayağını tuttuğu gibi suyun derinliklerine doğru yüzmeye başlamıştı. Dakikalarca suyun altında nefes almadan kalmayı biliyordu. Diğer iki adam suya atladığında Maestroyu ve arkadaşlarını göremeyince şaşırmış ve onları aramaya devam etmişti. Ayağından tutup suyun derinliklerine doğru sürüklediği adamın havasızlıktan çırpınarak ölmesi dört dakika almıştı. Adamın öldüğünü anlayınca, ayağını bırakmış ve Boğaziçinin dip akıntısına kendini bırakarak, uzak bir yerlerde kıyıya ulaşıp sudan dışarı çıkmıştı, Kassanla düşündüğünden daha erken karşılaştığını ve artık gücünü sadece saldırıya değil, savunmaya da ayırması gerektiğini anladı. Bir yandan Kara Kardinalleri engellemeye çalışırken, diğer yandan da Kassana karşı sırtını korumak zorundaydı. Karaya çıktığında kendisine şaşkın gözlerle bakan insanlara aldırmadan yürüdü, yüzündeki plastik maskenin dökülmeye başlaması ve yüzünün plastik maskenin aralarından yer yer ortaya çıkması, ona dehşet bir görünüş katıyordu. Karaya çıkarken onun yüzünü gören bir kadın çığlık atmaktan kendini alıkoyamamış ve Adamın yüzünü balıklar yemiş. diye bağırmıştı. Maestro, hızla oradan uzaklaşıp bir taksiye bindi ve bir başka sığınak eve gitti. dince deliye dönmüştü. İhtiyacı olmasa öfkesinden diğer iki adamını da kendisi öldürecekti, ama son anda sinirlerine hakim olmuş ve Maestroyu bulmak için tekne ile bir saat boyunca kıyılarda dolaştıktan sonra onu aramaktan vazgeçmişti. Maestro, operasyon sırasında hiçbir zaman kendi evini kullanmazdı. Bu operasyon için sekiz farklı sığınak ev kullanıyor ve devamlı yer değiştiriyordu. Kıyıya çıktığında bu evlerden birine gitti. Ev Üsküdarın sırtlarında bir villaydı ve sadece bu operasyonda kullanılmak için kiralanmıştı. Kassanın artık izini bulduğunu ve İstanbulda önemli lojistik ve istihbarat desteği aldığını, Kassanı teknenin üzerinde gördüğünde anlamıştı. Maestro hemen kendi istihbarat ağına mesaj geçti ve Kassan ile ilgili bilgi istedi. Kassandan korkmuyordu, en az kendisi kadar tehlikeli olan bu adamla bir gün karşı karşıya geleceğini biliyordu zaten. İşin içinde önemli bir kişi daha olduğunu şifreli metinlerin çözümünde anlamıştı Maestro. Belki de Sepp Van Montanın yerli işbirlikçiler arasında en güvendiği adamlardan biri olan bakan Kurtözü. Ondan yeterince bilgi almayı umuyordu. Şu anda onun nerede olduğunu anlamak için yeniden internete kısa bir süre için girmesi gerekiyordu. Kurtözü lüks otelin birinde, bugün öğlen saatlerinde siyasi bir toplantıya katılacaktı. Gelen bilgi bu şekildeydi. Maestro ayağa kalktı ve yüzündeki plastik maskeye baktı. Daha saatler vardı, yüzündeki maskeden kurtulabilmek için iyi bir makyajın günü kurtarması için yeterli olacağını düşünüyordu. Kafasında, otele girme ve bakan Kurtözünü ele geçirme planları yaparken, bir yandan da makyaj yapmaya başlamıştı. Otuz dakika içinde, yüzünü yeniden insan yüzüne çevirmeyi başardı. Kafasındaki plan da oturmuştu bu arada. Öncelikle elindeki birçok metal aleti içeri sokması gerekiyordu. Birkaç telefon ile bunu kolayca halletti. Güvendiği adamlardan biri, otele meyve ve sebze getiren araba ile çantayı da içeri sokacaktı. Kendisinin lüks otele girmesi ise normal kapıdan oldu. Otelin mutfağına gitmeden önce lobide oturarak etrafı iyice inceledi. Çevredeki koruma polisleri dikkat çekiyordu. Bunlar Kurtözünün koruma polislerindendi. Onlara zarar vermemek için onlardan uzak durarak, Kurtözünü ele geçirmeyi düşündü. Otelin mutfağına indiğini gören olmamıştı. Birkaç saniye içinde, aşçı kıyafeti ile mutfağa ulaştı ve yüzünü ustalıkla gizleyerek, çantasının bulunduğu yere gitti. Mutfağın tuvaletlerinden birinde gizlenmişti çantası. Asansör odasına girdiğinde ise hiç beklemediği halde, odada bir teknisyenin olması onu şaşırttı. Adamı bir süreliğine uyutması gerekiyordu. Teknisyen daha geleni görebilmek için kafasını bile çeviremeden, Maestro adamın boynunda bir noktaya sertçe vurdu. Bu darbe adamın birkaç saat uyuması için yeterli olacaktı. Yedinci katta kendi odasında toplantı halindeydi bakan Kurtözü, bu da yedinci kata kadar asansör boşluğundan kedi ayakları ile tırmanmak demekti. Maestro idmanlıydı bu iş için, belki de bir kediden daha hızlı bir şekilde sekizinci kata tırmandı. Yedinci katta sayısız koruma polisin olacağından emindi. Sekizinci katın asansör kapısının üzerindeki havalandırma penceresi koridora çıkması için yeterli oldu. Lastik gibi bedeni ile küçük pencereden geçmişti. Koridorda, bakanın bulunduğu odanın tam üstüne gelen odayı buldu ve kapısını çaldı. Kapıyı açan olmadığını görünce, kapıyı açan kartın yerleştirildiği alete, kendi bilgisayar destekli aletini soktu ve şifreyi birkaç saniye içinde kırıp, kapının açılmasını sağladı. Birkaç adımda kapıdan, balkona geçti. Balkondan etrafı inceledi. Dikkat çeken kimse yoktu çevrede. Hiç beklemeden harekete geçti ve kedi ayakları ile binanın duvarından, bakanın olduğu odanın penceresine yaklaştı ve içeriye göz attı. Gördüklerine şaşırmıştı gerçekten, siyasi bir toplantı beklerken, başka bir şey ile karşılaşmıştı. Hemen tanımıştı onu. Fotoğraftaki kadın oradaydı, rahiplerle seks yaparken çekilmiş fotoğraflardaki o kadın. Şimdi bakanla birlikte bir masada oturmuş konuşuyordu. Başka kimse yoktu odada ve ikisi de masadaki bir plan üzerine odaklanmışlardı. Kadın bakana bir şeyler anlatıyordu. Maestro için artık bir hedef değil, üç hedef vardı. Bakan, kadın ve masadaki plan. Cama elindeki matkap ile küçük bir delik açtı. Içeridekiler matkabın sesini duymamıştı. Delikten içeriye bir boru uzattı ve hızla bayıltan gazı içeri verdi. Bakan birkaç saniye içinde bayılmıştı, kadın da bayılmak üzereydi ama dayanıklı çıkmıştı. Artık bu kadının daha özel olduğunu anlamıştı. Kadın bayılmak bilmiyordu ve içeri gaz verildiğini anlamıştı. İkisi aynı anda hareket etti. Kadın, kapıya koşup korumalara haber verirken, Maestro da pencereyi kırıp içeri girmişti bile. Odanın tam ortasında karşılaştılar. Kadın hâlâ bayılmamıştı ve dizlerinin üzerine çökmüş kendine gelmeye, bir yandan da çantasını almaya çalışıyordu. İçeri giren korumaların ikisi bellerindeki silahları çıkarıp namluyu Maestroya doğrulttuğu anda, Maestro bir kaplan gibi fırlayıp adamların boyunlarına birer tekme vurmuştu. İçerideki gazın da etkisiyle, adamlar etkilenip yere düşmüştü. İki korumanın daha içeri girmesi ile birlikte kapıdan dışarı fırlamaları bir oldu. Maestro ikisinin de kafalarına aynı anda birer sert tekme atmıştı. Geride koruma kalmamıştı, ama başkalarının birkaç saniye içinde geleceklerinden emindi. Masanın üzerinde ne olduğunu görmek için masaya doğru koştuğunda kadının birden masanın arkasından, masadaki plana uzandığını gördü. Elini hızla uzattı ve planı çekti aldı, kadının eli havada kalmıştı. Hızla bir bakış attı ve planın yeraltındaki tünellerle ilgili olduğunu anladı. Bir hazine bulmuş gibi sevindi. Kadın birden kendine gelmişti. Vahşi bir sırtlan gibi Maestronun üzerine atladı ve yüzünü tırnakları ile tırmaladı, bir taraftan da vahşi bir hayvan gibi bağırıyordu. Kadının, düşündüğünden fazla tehlikeli olduğunu anlamıştı Maestro. Dizi ile kadının apış arasına sert bir tekme attı, kadın bağırarak yere düştü, ama sanki hiçbir şey olmamışçasına, lastik bir top gibi anında düştüğü yerden fırladı. Bu kez elinde, küçük bir hançer vardı. Maestro içeri girdiğinden beri gazdan korunmak için maskeyi çıkartma fırsatını bile bulamamıştı. Koridordan da koşan adamların ayak seslerini duydu. Hızla karar verdi, kadınla boğuşmaktan vazgeçmişti, kadının hamlesini esnek bir hamle ile geçiştirdikten sonra kapıya koştu ve kapının önünde, gelenlerle karşılaştı, içlerinden biri üzerine kurşun yağdırdı. İlk iki kurşun çelik yeleğinde kaldı. Bu arada hızla yana çekilmişti Maestro ve diğer kurşunlar yanından geçip gitti. Diğer ikisi düştüğü yerde onun üzerine çullandı. Maestro göz açıp kapayıncaya kadar üç adamı da buruşturup bir kenara attı ve koridordan koşarak bir alt kata geçti. Yangın merdivenlerine yöneldi ve merdivenlerden koşmaya başladı. Birden merdivenlerin üzerinde birini gördü ve durdu. Katil Cizvit Papazı Muratti bir kabustan çıkmışçasına bir anda karşısına çıkmıştı. Kassandan sonra Murattiyi de karşısında görünce hiç şaşırmadı. Bir anda Sepp Van Montanın peşine düşmanlarını taktığını anlamıştı. Muratti, Maestronun yüzündeki maskenin parça parça döküldüğünü görünce bir an şaşırmış ve ucube gibi görünen Maestronun yüzüne sert bir yumruk atmıştı, bir sonraki hamle belindeki silahı çekmek oldu. Aldığı darbe ile sarsılan ve duvara çarpan Maestronun gözünden, Murattinin elini silahına atması kaçmamıştı. Kafasını hızla çevirdi, kafasını kaldırdığı yere üst üste iki mermi saplandı. Bir yangın merdiveninin dar alanında silahlar patlıyor ama mermiler hedefine isabet etmiyordu. Maestro tekme atarak ilerledi. Murattinin geri çekilmesini sağladı, Muratti karşısına çıkan kapıyı açıp kendini dışarı attı. Muratti yangın merdivenlerinin olduğu kapıdan dışarıya bir adım attı ve ayağını kapıya koyarak, tekrar silahını ateşledi. Maestro yine mermilerden kaçmayı başarmıştı, birden ayaklarının üzerinde yükselmiş sanki duvara yapışmıştı. Duvardan duvara kedi gibi atlıyordu. Muratti bir kez daha silahını ateşlemeye kalkmadan, Maestro, sakız gibi yapıştığı duvardan ayağını uzatıp sert bir darbe vurdu Murattinin yüzüne. Dev gibi Muratti sarsılıp bir adım geri atınca kapı kapandı. Maestro, merdivenlerden aşağıya İnip alt kata koştu. Katın kapısından, koridora geçti ve asansöre doğru koşmaya başladı. Murattinin peşinden geldiğini biliyordu. Maestro asansörün çağır düğmesine bastı ve gelmesini beklerken silahını çekti. Muratti de köşeden çıkmıştı bu arada. Karşılıklı silahlarını ateşlediler. Maestro kurşunlardan kurtulmak için asansör kapısına yapıştı. Muratti ise bulunduğu köşeden kafasını çıkarıma dan ateş etmeye devam ediyordu. Asansör geldi. Maestro asansöre bindi ve asansörün en üst düğmesine bastı. Asansör yukarı doğru hareket ederken, Muratti asansörün kapısına doğru koştu ve ateş etmeye başladı Murattinin silahından çıkan mermiler asansörün kapısına saplanıyordu. Ateş etmeyi kesen Muratti kafasını kaldırdı asansörün çıktığı kata baktı. En üst kata çıkıyordu asansör, merdivenlere doğru koşmaya başladı. Onu çatıda yakalayacağından emin di. Asansörün kapısından dışarı çıktığında, kaçabilecek tek bir kapının olduğunu gördü, diğer yön merdivenlere gidiyordu ve Murattinin elinde silahlarla merdivenlerden yukarı doğru geldiğinden emindi. Kapıya doğru koştu ve birkaç basamak koştuktan sonra çatıya ulaştı. Çatının her yanını koşarak dolaştı kaçacak bir yer arıyordu. Diğer yandan da Murattinin ayak seslerinin yaklaştığını duyu yordu. Çatıda, silahlı Muratti karşısında fazla şansı olmadığının farkındaydı. Çatının üzerinden, aşağıya kadar büyük devasa bir bayrağın binanın cephesine asılı olduğunu gördü, bina bayrama hazırlanıyordu. Kafasını çevirdiğinde ise Muratti ile silahını gördü. Hiç düşünmeden bayrağın üzerine atladı ve kumaşa sıkıca yapıştı. Sanki ağırlığı yokmuş gibi bayrağın üzerinden, tırnaklarını kumaşa geçirmiş bir kedi gibi düşmeye başladı. Ayağına yine kedi ayaklarını takmıştı. Muratti çatının kenarına geldiğinde, Maestro şimdiden yirmi metre kadar düşmüştü bile, kafasını kaldırıp yukarı baktığında Murattinin silahını ateşlediğini gördü. Mermiler her iki yanından da geçerken, bayrağın üzerinde sağa sola hızlı hareketlerle kaçarak kurşunlardan korundu, bir yandan da düşmeye devam ediyordu. Elli metrelik bir düşüşten sonra, düştüğü yerden ayağa kalktığında aşağıda olanları görenler, yere düşen adamın hiçbir şey olmamış gibi ayağa kalkmasını hayretle izledi. Maestro bir kez daha kafasını kaldırıp yukarı baktı ve Murattiyi çatıda göremedi. Murattinin şimdi aşağıya inmeye başladığını anlamıştı. Muratti ile böyle bir yerde karşılaşacağı aklına bile gelmemişti. Bir zamanlar kardeşlerinden birini öldürmek zorunda kalmıştı Murattinin. Artık peşinde başka katillerin de olabileceğini düşünerek daha dikkatli olması gerektiğini anladı. Eline geçirdiği plan çok önemliydi, rahiplerin nerelerde olacağını artık biliyordu, ama kutsal eşyalardan birini ele geçirmeden işin bitmiş olmayacağına inanıyordu. Daha fazla bilgi için bir Kara Kardinali ele geçirmesi gerekiyordu. Yeni bir sığınak evde, yeniden internete girerek, gizli bir site üzerinden haberleşti ve Kara Kardinallerle, ilgili bilgi istedi. Beş dakika içinde taze bir bilgi geldi. Kara Kardinallerden biri yalıdan dışarı çıkmış ve bir Amerikan Konsorsiyumuna ait olan bir binaya gitmişti. Binaya giren Kara Kardinali elinden kaçırmak istemiyordu, Maestro, hemen yola çıktı. Binanın önüne geldiğinde arabasından dışarı çıktı ve etrafı inceledi. Sonra arabasına döndü ve güçlü bir merceği olan bilgisayar destekli dürbünü çıkardı ve binanın camlarına tuttu. Hızlı hareketlerle, bütün pencerelerden içeri baktı, merdivenlerden inenleri, asansörlerden çıkanları izledi. Kapıdan çıkanları da gözünden kaçırmamaya dikkat etti ve yarım saat kadar sonra Kara Kardinalin kapıdan yanında bir adam ile çıktığını gördü. Adamla birlikte, sürücünün kapının önüne getirdikleri bir çeşit makam arabasına bindi. Araba hareket edince, direksiyonu çevirdi ve Kara Kardinali taşıyan arabanın peşine düştü. Kara Kardinali korumasının yanında kaçırmayı planlıyordu. Arabanın durduğu ve Kara Kardinalin arabadan çıktığı ilk yerde operasyonu başlatma kararı aldı. Araba caddelerden geçtikten sonra Vatikan Konsolosluğunun önünde durdu ve Kara Kardinal koruması ile birlikte arabadan indi. iyi bir fırsat yakalamıştı Maestro. Arabasını hızla korumanın üzerine sürdü, koruma dikkatli çıkmış ve üzerine gelen arabaya ateş etmeye başlamıştı. Maestro hareket halinde olan arabadan zarif bir hareketle, kapıyı açıp dışarı fırladı. Koruma arabanın altında kalırken, Maestro hızlı hareketlerle Kara Kardinale ulaştı ve kolundan tuttuğu gibi yere yatırdı. Kara Kardinalin arabasının sürücüsü de bu arada dışarı çıkmaya kalkmıştı ama Maestronun tekmesi yüzünde patladı. Maestro sürücüyü arabanın içinden çekip çıkardı ve Kara Kardinali arabanın içine atıp direksiyona geçti. Birkaç saniye içinde olmuştu her şey, konsolosluğun önünde bekleyen polisler bile silahlarını çekecek fırsatı bulamamıştı. Maestro aracı ana caddeye doğru sürerken, dönüp çuval gibi koltuğun üzerine yığılmış olan Kara Kardinale baktı ve Ben Maestro, konuş bakalım yaşlı büyücü, ne işler çeviriyorsunuz İstanbulda. dedi. Bu alaycı sorgulamaya anlamsız gözlerle karşılık vermişti Kara Kardinal, o anda her şekilde artık bir ölü olduğunu biliyordu. İstanbulda ne yaptıklarını ve diğer şeyleri Maestroya söyleyemeyeceğini biliyordu. Adamın yüzüne garip bir gülümseme yerleştiğinde Maestro artık çok geç olduğunu anladı. Kara Kardinal, o sırada, kaşla göz arasında kendini zehirlemişti. Boş bir çuval gibi yıkıldı koltuğun üzerine. Maestro bir sonuç elde edemediği için öfkelenmişti. Yolun sakinleştiği bir yerde adamın cesedini arabadan dışarı fırlattı ve birkaç yüz metre gittikten sonra da arabayı park edip, yaya olarak yoluna devam etti. Kara Kardinallerden birinin öldürülmesi Sepp Van Montan için bir alarm olmuştu. Kara Kardinallerin yerinin Maestro tarafından öğrenildiğini düşündüğünde, adamlarını arayıp, Kara Kardinalleri başka bir yere yerleştirmesini istedi. Bir kez daha Kara Kardinallere ulaşmakta başarılı olamamıştı, yeniden harekete geçmeden önce peşindekilerden kurtulmaya karar verdi. Büyük harekete başlamadan önce, avcıların tuzağına yakalanmak istemiyordu. Öncelikle Kassandan daha zayıf olan düşmandan, Murattıden kurtulmak istiyordu. Peşinde bu kadar çok avcı ile diğer işlerin peşinde koşmak zor olacaktı. Av olmaktansa, avcı olmaya karar vermişti. Murattiyi tuzağa düşürebilmek için kendini yem olarak ortaya atacaktı. Yüzündeki plastik maske parçalarının tamamen düşmesi için daha birkaç saat vardı. Bu süre içinde Murattiyi tuzağa düşürmeliydi. Hiçbir zaman düşmeyeceği bir hataya bilerek düştü. Sultanahmet meydanındaki Mobesa kameralarına bilerek güzel ve net görüntüler verdi. Bu görüntülerin kısa zamanda Montana, ondan da Murattiye ulaşacağından emindi ve tam kameranın görüş açısında, caminin bahçesine yakın duvara yakın bir yerde beklemeye başladı. Tam düşündüğü gibi çıkmıştı. Muratti yarım saat sonra ortaya çıkmıştı. Aralarında birkaç yüz metre varken, birbirlerini fark ettiler. Maestro caminin bahçe kapısından içeri girerken, Muratti onun peşinden koşmaya başladı. Maestro hızlı adımlarla, caminin avlusundan kapıya doğru yürürken, Muratti avlu kapsından içeri girdi. Akşam karanlığı çökmek üzereyken avludaki çeşmenin yanında karşı karşıya geldiler. Muratti bildiği en iyi yönteme başvurdu. Belinden iki tabanca çıkardı ve susturucu takılmış silahlarını ateşledi. Muratti, tam tetiğe bastığı sırada, Maestro seri bir hareketle kendini yere fırlatmıştı ve mermiler kafasının üzerinden geçerken Maestronun elinden bir şey fırladı ve Murattinin göğsüne doğru uçtu. Bu alet, Maestronun tekne baskını sırasında Kassanın adamlarının fırlattığı Ölüm Çarklarından biriydi. Maestronun sevdiği bir ölüm makinesiydi ve gençliğinde çok sık kullanmıştı bu aleti. Çark Murattinin göğsüne çarptığında, Maestro artık ölümcül bir düşmanından kurtulduğunu anlamıştı. Alet bir elma kurdu gibi Murattinin göğsünü kemirdi ve açtığı boşluktan içeri girdi. Parçalanan kemik ve iç organlarının sesini duyuyordu Maestro caminin avlu kapısına doğru yürürken, Aptal Sicilyalı Cizvit katil papazdan kurtuldum. diye düşündü. Murattinin de öldürüldüğünü duyunca derin bir sessizliğe bürünmüştü Sepp Van Montan. Kara Kardinallerden birinin ölmüş olması ise çok daha büyük bir problem haline gelmişti. İstanbulda eksik işleri tamamlamaya çalışırken, Ekselanstan gelen telefon ile ürperdi, kafası her an bir celladın baltasının altına girebilirdi. Murattinin eksiği kapatılabilirdi, adam öldürecek çok katil bulabilirdi ama bir Kara Kardinalin eksik olması işleri aksatırmıydı. İşte bilmesi gereken buydu. Ekselansları. diyebildi, derin bir sessizlik içinde. Karşısındaki adamın öfkeli olduğunu hissediyordu. Sakin bir sesle konuşmasına rağmen, sesinin tınısı yeterince tehdit ediciydi.. Sepp Van Montan, beni hayal kırıklığına uğratmaya devam ediyorsunuz. Maestro hâlâ hayatta ve bir Kardinalimi kaybettim. diyen sesi ölümün sesinden daha fazlaydı, cehennemin sesi ile konuşuyordu. Güveninize layık kalmaya devam edeceğim Ekselansları, eğer Kara Kardinallerin eksiğini kapatabilirsek. Birden kahkahalar atmaya başlamıştı Ekselans. Sesi yılan tıslamalarından farksızdı. Ben de Kardinal çok Montan, tek bir adamla, Maestro bile olsa tek bir adamla baş edememeniz beni şaşırtıyor. Ben oraya geldiğimde beni nasıl koruyacaksınız Montan. diye devam etmişti. Adamı yatıştıracak bir şeyler söylemesi gerekiyordu, Kassan ve adamları onun peşinde ayrıca ben sizin emniyetiniz ve genel güvenlik için Lejyonları getiriyorum bölgeye. dedi. Ekselansın bölgeye geleceğini ilk defa duymuştu. Bu adamla bir kez daha yüz yüze gelmeye katlanamayacağını düşündü. Ekselans, O güne fazla kalmadı Montan, Maestroyu hallet. dedi ve telefonu yine Sepp Van Montanın yüzüne kapattı. İkilemde kalmıştı, yapacak çok işi vardı bir yandan da Maestroyu ancak kendisinin öldürebileceğini düşünüyordu. Diğer yandan Maestro, Kassan ve adamlarını nasıl avlayacağını düşünüyordu. Maestro onları da tuzağa çekmek istiyordu. Kassan ve adamlarının da tuzağa çekilmesi gerekiyordu ama Kassan tuzağa düşmeyecek kadar akıllı bir adamdı, başka bir çare bulunması gerekiyordu. Kassan a doğrudan saldırmaya karar verdi. Kassan, Maestronun doğrudan kendisine saldırmasını beklemiyordu. O bir avcı, Maestro ise bir avdı. Kassan öylesine kibirli bir adamdı ki, kimsenin kendisine karşı gelebileceğine inanmazdı. Saldırı beklemediği için fazla bir tedbir de almamıştı. Kassanın bulunduğu yer konusunda bilgi almak birkaç dakikasını almıştı. Kassanın kaldığı villaya hiç beklemeden gitti. Zaman kaybetmeden bu işi de halledip asıl işine dönmek istiyordu. Villanın içine girdiğinde bir güvenlik tedbiri alınmadığını fark etti. Daha baktığı ilk odada iki katil fedainin televizyon seyrettiğini görünce iyice şaşırdı. Kassan ortalıkta görünmüyordu. Onları kendi silahları ile öldürmeye karar vermişti. İlk öldürdüğü fedainin belinden çekip aldığı kemerin içinden çıkan ölüm çarklarından ikisini fedailere fırlattı. Adamlardan biri Maestroyu bu arada fark etmişti ve hızla bulunduğu yeri değiştirdi. Diğeri ise ölüm çarkına yakalanmıştı ve kemik sesleri duyulmaya başlamıştı. Maestro için tek bir fedai ile dövüşmek zor değildi, ses çıkarmamak için tabanca kullanmak istemiyordu, ama fedainin silahını ateşlemesi ile birlikte o da silahını ateşledi. Bütün şarjörü fedainin üzerine boşaltmıştı, adamın hâlâ nefes aldığını görünce şaşırdı. Fedainin silahından çıkan mermiler ise Maestroya değmemişti bile Maestro, can çekişen adamın boynuna bir tekme attı. Bu kadarı yeterli olmuştu ölmesi için. Kassan ile hesaplaşmak için onu beklemeye karar verdi. Onu, villanın bahçesinde bekleyecekti. Villadaki bir ağaca tırmandı ve ağacın dalları ve yaprakları arasına gizlendi. On dakika kadar sonra Kassan lüks bir araba içinde villanın kapısından içeri girdi. Yanında sürücü ile birlikte bir kişi daha vardı. Bu adamların da birer fedai olduğunu anlamıştı Maestro. Kassan arabadan indi ve yanındaki adam ile birlikte villaya doğru yürürken, aracın sürücüsü arabayı park etmeye çalışıyordu. Maestro, saniyesinde ağaçtan aşağı atladı ve sessiz, kedi adımlarıyla arabanın içinden çıkan şoförün arkasına dolandı ve bir kılıç darbesi ile adamın başını, boynundan ayırdı. Kassanın villaya girmesi ile çıkması neredeyse aynı anda olmuş ve kafası kopan sürücünün yanında Maestroyu görmüştü. Burnundan soluyordu. Maestro da onu gördü ve görmesi ile birlikte elindeki kılıcı Kassana fırlatması bir oldu. Kassan tam zamanında kılıçtan kendini kurtardı, ama arkasından gelen son adamı kılıcın kurbanı oldu. Son adamlarını da birkaç dakika evvel hiç beklemediği bir şekilde kaybetmişti Kassan. Maestro, Kassanın bulunduğu yere doğru geleceğine emindi ve onun dövüş tekniklerinin ne olduğunu biliyordu. Onu bilmediği teknikler ile karşılamalıydı. Bir Alamutiyanın dövüş karakterine uygun olmayan tarz. Birden koşmaya başladı ve bir sıçrayışta villanın duvarını aştı. Kassan şaşırıp kaldı bir anlığına. Maestro ilerideki tepelik, taşlı araziye doğru koşmaya başladığında, Kassan da öfke içinde koşmaya başlamıştı arkasından. Aynı şekilde bir sıçrayışta villanın duvarını aştı ve Maestroyu bir tepeliğin arkasında kaybolurken gördü ve uçar adımlarla peşine takıldı. Maestro da Kassanın peşinden geldiğini görmüştü. Amacı onu araziye çekmek ve Kassanın bilmediği bir dövüş tekniği ile yenmekti. Kassan, onun bildiği her tekniği bilir ve karşı savunma sağlayabilirdi, ama Maestro bu süre içinde başka dövüş teknikleri de Öğrenmişti. Kassanla dövüşürken kullanacağı tekniği bir Eskimodan öğrenmişti. ........________....... , başına sarılı olan kuşağı bir hamlede çekti. Maestro bu kuşağın da bir çeşit silah, öldürücü bir silah olduğunu anlamıştı. Nasıl bir silah olduğunu çözmeye çalışırken, Kassan, ilginç bir şekilde kuşağı salladı ve kuşaktan kopan yüzlerce minik metal şarapnel, mermi hızıyla Maestroya doğru uçtu. Mayından kopan şarapnel parçaları gibi her yanma saplandı Maestronun. Maestro daha ne olduğunu anlayamadan, derisinin kavrulduğunu hissetti. Yarı baygın yere yıkıldığında, Kassan acele etmeden elinde Yılan Hançeri ile onun kafasını boynundan ayırmak için yürümeye başladı, gözlerini bir an bile Maestronun üzerinden ayırmıyordu. Maestro birkaç saniye sonra sonunun geleceğini biliyor ve bir şeyler yapmak için gücünü toplamaya çalışıyordu. Kassanın gölgesi üzerine düştüğü an, parmağındaki yüzüğün taşını sertçe yere vurmayı başardı. Yüzükten fırlayan tozlar yerden iki metre kadar yukarı fırladığında Kassan bir an geçici körlük yaşadı. Bu kadarı yeterli olmuştu Maestro için. Etindeki metal parçalarının verdiği acıya aldırmadan gözleri görmeyen Kassanın bacaklarına sert bir tekme attı ve onu yere düşürdü. Kassan yere düşerken Yılan Hançerini boşluğa rastgele savurdu. Maestro güçlükle sıyrıldı hançerden ama hançerin ucu sol bileğini sıyırıp geçti. Çok acı vermişti bu yara Maestroya, yerde yatan Kassanı tekmelemeye başladı. Kassan, sanki üçüncü gözüyle görüyormuş gibi Maestroya karşı koymayı başardı ve ayağını tutup, onu yere savurdu. Maestro yere düşerken, Kassanın, başına büyük bela olacağını anlamıştı, bir türlü yenilmiyor ve sürekli karşı koyuyordu. Buna bir son vermek için ayak bileğine bağladığı kılıfta olan küçük tabancasını kavradı ve Kassanın üzerine bütün mermileri boşalttı. Kassan ilk mermiyi isabet aldıktan sonra, diğerlerinden sıyrılmayı başarmıştı. Mermi tam karnına girmişti ama kaim ve güçlü kasları arasında kalmış, ileri gitmemişti. Yılan Hançerini aradı el yordamı ile ama hançer uzağına düşmüştü. Elini beline attı, orada kullanmayı fazla sevmediği modem bir silah vardı küçük bir Browning tabanca. Tabancanın bütün mermilerini, Maestronun üzerine boşalttı ama Maestro artık onun düşündüğü yerde değildi. Tam onun arkasına geçmiş ve elinde keskin bir Japon kılıcı ile Kassanın boynunu hedef almıştı. Kassan bir şeyin boynuna doğru geldiğini hissetmiş ama gerekli hızda tepki verememişti. Kassandan kurtulmakla sorunlarının önemli bir bölümünü hallettiğine inanmıştı Maestro. Muratti ve Kassandan arka arkaya kurtulmuş ve yaşayan düşmanlarının sayısını azaltmıştı. Gücü azalmıştı, yaraları çok ağrı veriyordu. Belki de iç kanaması vardı, ama tüm bunlara karşı daha önünde uğraşması gereken bir düşman ordusu da bekliyordu. Yaralarını tedavi etmek için yol üzerinde kaybettiği çantasını bulması gerekiyordu. Gerekli ilaçlar onun içindeydi. Maestro Kassan ile yaptığı dövüş sırasında aldığı yaraları sarmak için sığınak evlerden birine gitmişti. Her bir şarapnel parçası, çıktığı yerde büyük acılar bırakıyordu. Kendi el yapımı ilaçları ile acısını dindirmeye çalıştı. Saatler süren çabalardan sonra Kassanın fırlattığı şarapnellerden kurtulmayı başarmıştı. Acıları dindikten ve yeniden soğukkanlılığını kazandıktan sonra bir durum değerlendirmesi yapması gerektiğini anlamıştı. Kassan ve Murattiyi öldürmüştü, ama, peşinde başka katiller olabilirdi, başka tuzaklar konusunda tedbir alması gerekiyordu. Elinde üç çivi vardı ama çivilerden biri Sepp Van Montanda kalmıştı. Bu tek çivi ile işlerini yapabilirlerdi. Diğer kutsal eşyaların hiçbirini ele geçirememişti. Ahit Sandığı, Kutsal Kase ve Süleymanın Anahtarı kitabı ile diğer parşömenler. Ve daha ne kadar zamanı kaldığını da bilmiyordu. Bu aşamada ya Kont Duval ve Vatikandaki yaşlı adamdan yardım isteyecekti ya da bir başka çözüm bulacaktı. Şimdi en önemli şeyin ayinin yapılacağı tarihi öğrenmek olacağını biliyordu. Tarihi öğrenmenin yolu, karşı tarafın Sepp Van Montan gibi önemli adamlarından birini ele geçirmek olabilirdi ama bunu zamanında yapamama ihtimali vardı. Onun nerede olduğunu bilmiyordu. Adam belki de dünyanın herhangi bir yerinde bir şeylerin peşinde dolaşıyordu. Daha ne yapacağına karar vermemişken, gizli hat üzerinden sadece bu operasyon için kullandığı telefonlardan biri olan cep telefonuna gelen bir mesaj ile heyecanlandı. Vatikandaki yaşlı adam ve Kont Duval onunla gizli bir toplantı istiyordu, yanlarında birkaç konuğu daha olacaktı. O ana kadar kaydettiği bütün gelişmelerin ve yaptığı her şeyin yaşlı adam tarafından bilindiğini anlamıştı. Ve onun bir çıkmazda olduğunu düşündüklerinden yardıma gelmişlerdi. Onun da tam o sırada yardıma ihtiyacı vardı. Hem de kafasındaki birçok sorunun yanıtını bu toplantıda alabileceğini düşünüyordu. Toplantı bu gece yapılacaktı. Daha birkaç saat zamanı vardı Maestronun ve yeni bir plastik yüz yapmak için zamanı yoktu, daha azı ile yetinmek zorunda kalacaktı. Yarım saat kadar süren bir plastik makyaj ile yüzünü değiştirdi, ama bu değişimin dikkatli gözlerden kaçmayacağını da biliyordu. Şu anda bulunduğu sığınak evin olduğu yerden, toplantının yapılacağı Maçkadaki adrese zamanında gidecek kadar vakti vardı. Arabası ile sahil yolundan ilerlerken Yeniköydeki Kara Kardinallerin kaldığı binanın önünden geçerken içeriye göz atmıştı. Villanın içinde hiçbir hayat belirtisi görmeyince Kara Kardinallerin burayı boşalttığım anlamıştı. Aradığı adresi bulmak hiç zor olmadı Maçkada. Eski zamanlarda yapılmış taş bir binaydı. Üç kat üzerine inşa edilmişti. Binanın üzerinde birkaç heykelciğin bulunması, bu binanın bir zamanlar zengin ve önemli insanlara ait olduğunu gösteriyordu. Binanın karşı sokağında bir yere arabasını park etmiş ve binanın etrafında dolaşarak, şüpheli bir şeyler aramıştı ama dikkatini çeken bir şey olmamıştı. Binanın kapısına geldiğinde, küçük pirinç bir tabela gözüne çarpmıştı. Tabelada Titan Madencilik yazıyordu. Zile bastığında ise, onu zaten güvenlik kamerasında gördüklerinden hiç bekletmeden içeri almışlardı. Bir şekilde kendisini tanıdıklarının farkındaydı Maestro. Toplantının yapılacağı üçüncü kata çıkarken ona orta yaşlı bir kadın eşlik etmişti. Kadın sanki bir rahibeye benziyordu davranışları ile ama normal kıyafetler giymişti. Pencereleri siyah, kalın perdelerle kapatılmış olan geniş salona girdiği zaman, sanki beşyüz yıl öncesinin bir saray odasına girdiğini düşünmüştü Maestro salonun her yanına eski, antika eşyaların kokusu sinmiş gibiydi geniş dikdörtgen toplantı masasının birkaç yüzyıllık olduğundan emindi. Masanın bacakları ve köşeleri oyma ile işlenmişti. Duvarlardaki birçok eski eşyanın da ahşap olduğu gözünden kaçmamıştı. Beklediğinin aksine, dini hiçbir resim ya da eşya gözüne çarpmamıştı. Toplantı salonunda gözüne ilk çarpan Kont Duval olmuştu, adamı görünce tanıdığı bir insanla karşılaştığı için sevinmişti ve sevincini ona gülümseyerek göstermişti. Kont Duval, onu gördüğünde oturduğu koltuktan kalkmış ve onu karşılamıştı. İki adam hararetle el sıkıştıktan sonra Kont Duval, Geçmiş olsun Maestro, yaralarının ölümcül olduğunu duymuştuk. deyip, üzgün gözlerle ona bakmıştı. Maestro ise, Öyleydi Kont Duval, ama Kassanın zehirli demir parçalarına karşı benim de elimde birkaç şişe ilaç vardı. diye karşılık vermişti. Kont Duvalın gösterdiği koltuğa oturduktan sonra soran gözlerle bakmıştı, ama Kont Duval beklemesini ifade eden bir bakış ile ona karşılık verince sessizce beklemeye devam etmişti. Aradan bir dakika bile geçmeden odaya giren bir adamı gördüğünde ayağa kalkmış ve adamın işvereni olan Vatikandaki yaşlı adam olduğunu hemen anlamıştı. Arkasından gelen üç yaşlı adam daha vardı. Uzun saçları ve sakalları ile birer dervişe benziyorlardı. Ama hepsi de takım elbise giymiş ve kravat takmış olduğundan onlar hakkında bir fikir oluşturmak kolay olmuyordu. İlk kez karşılaşmıştı Maestro Vatikandaki yaşlı adamla. O da diğerleri gibi şık bir takım elbise giymiş ve güzel bir kravat ile de bu görüntüyü pekiştirmişti. Çok yaşlı biri gibi görünmesine rağmen, dinç adımlar atıyordu. Bu da adamın son derece sağlıklı olduğunu gösteriyordu. Yaşlı adam elini uzatmamış, ama onun yerine sanki baba, oğul gibiymişçesine Maestroyu kucaklamıştı. Demek efsanevi Maestro sensin, eminim bu da gerçek yüzün değildir. Gerçeğe yakın diyebiliriz. Sadece birkaç makyaj çalışması. Seni, yüzünde plastik bir maske ile bekliyordum. Yapacak zaman kalmamıştı. Bay Maestro, sizi diğer yaşlılar ile tanıştırayım. Elini en yakınındaki yaşlı adamın omzuna koymuş ve kendine çekmişti. Bu, Kudüsten Johannes baba, İlk Yaşlılar kilisesinin başrahibi. O sizi daha önce gördüğünü söylüyor. Ya siz, onu tanıdınız mı. diye sormuştu Maestro, Johannes babaya uzun uzun baktıktan sonra onu bir yerlerden tanıdığını düşünmüştü. Belki de ilk Yaşlılar Kilisesinin kütüphanesinden kendisine gelen belgeler bu adamlar tarafından gönderilmişti. Bu adamlarla bir ilişkisi vardı mutlaka. Vatikandaki yaşlı adam, Her neyse. deyip, diğer iki yaşlı adamı da tanıştırmıştı Maestroya. Bu kilisenin idaresinden sorumlu Patrick, bu da kütüphaneci Samuel. Maestro, bu toplantının nereye ulaşacağını merak etmeye başlamıştı. Vatikanın yaşlı adamı, boş koltukları göstererek, herkesten oturmasını istedikten sonra toplantıyı başlatmıştı. Bay Maestro bize yaptığınız hizmetlerden dolayı size şükranlarımı ifade etmekten büyük mutluluk duyacağımı bilmelisiniz. Daha bir sonuca ulaşamadım efendim. Elimizde üç çividen başka bir şey yok ve muhtemelen onlar işlerine devam ediyorlar. Bu arada efendim, bir adınız varsa size adınızla hitap edebilir miyim. Elbette Maestro, adımı bilmeyi hak ettiğinizi düşünüyorum. Bana Jesus diyebilirsiniz. Bildiğimiz Jesus, yani İsa Mesih. Evet, annemin bana verdiği isim bu. Anlaşıldı efendim. Biz her ne kadar da takip etmiş bile olsak, siz acaba şu ana kadar yapmış olduklarınızı bize kısaca rapor edebilir misiniz. Elbette, işveren sizsiniz. Öyle demeyin Maestro, ben bir işverenden çok sizin bir dostunuz olmayı tercih ederim. Sizin bana Kont Duval aracılığı ile ilettiğiniz belgeleri ve resimleri inceledikten sonra, bazı ipuçlarını takip edip, birçok özel ve gizli kütüphaneden düşüncemi destekleyecek belgeler ve resimler elde ettim. Yaşlı Jesus araya girerek açıklama yapmıştı. Maestro sözünün kesilmesinden hoşlanmazdı, ama bu kez istisna olarak yaşlı işvereni Jesusa hoşgörü göstermişti. Evet bu gizli çalışmanızdan da haberimiz olmuştu, ama neyin peşinde olduğunuzu anlayamamıştık. Aradığım sizlerin bana, notlarda sorduğunuz soruların yanıtını bulmaktı. Bulabildiniz mi. Evet Bay Jesus, çok önemli ilerlemeler kaydetmiştim. Güneş Kulübünün İstanbulda büyük bir diriltme operasyonu yapacağını anladım. Sepp Van Montan ise ayin için gerekli kutsal eşyaları bir araya getirmek ve ayine katılacakların organizasyonu ve güvenliği için çalışıyordu. Bu arada sizin bana iş verdiğinizi de bir şekilde anlamışlar. Yaşlı Jesus sıkıntı ve üzülerek araya girmiş ve bir açıklama yapma gereği duymuştu. Ne kadar dikkatli olursak olalım, hainlere engel olamıyoruz. İçimizden biri bir şekilde bu bilgiyi sızdırmış. Bu bilginin Sepp Van Montan ile Ekselansa ulaşmasından sonra Kassan ve Murattı peşime takıldı. Belki başkaları da vardır. Avcı iken av durumuna düşmem çalışmalarımı aksattı. Yaşlı Jesus sanki özür diler gibi başını eğmişti kafasını kaldırdığında, Maestroya hüzünlü gözlerle bakarak konuşmuştu. Onların sizin peşinde olduğunu da bizler onların içindeki adamlarımız sayesinde öğrendik. Evet, bana verdiğiniz bu bilgi benim daha tedbirli olmamı sağladı. Öğrendiğim çok şey oldu efendim. Washington DC kent planındaki kutsal pergel çiziminin aynısının İstanbulda da yapıldığını anladım. Evet Kont Duval bu bilgileri sizden aldıktan sonra bize iletti. Ama anlayamadığım birkaç şey kaldı geride. Nedir onlar Bay Maestro. Tek bir çivi ile ayini gerçekleştirebilirler mi, ayin gerçekten Apolloniusun yeniden diriltilmesi için mi yapılacak. Sanki bana bu işin içinde başka bir şey varmış gibi geliyor. Rosalyn Shapelinden sökülen Yeşil Adam kafaları niçin kullanılacak ve en önemlisi ayin ne zaman yapılacak. Yaşlı Jesusun bir anda gözleri parladı. Maestronun da kendisi gibi aynı ipuçlannı değerlendirmesinden hoşlanmıştı. Sorularınıza sırasıyla yanıt vereyim Maestro. Tek bir çivi bile iş görebilir, eğer Ekselansın peşinde olduğu buysa. İkinci soruya yanıtım ise evet. Apollonius yeniden diriltilecek ama Ekselansın bedeninde. Ayinden sonra Ekselans mozaikteki Apollonius görüntüsüne sahip olacak. Bu da Apolloniusun yeniden dirilmesi anlamına gelir. Ekselans Kara Mesih olmanın peşinde, bu kadar açık artık. Yeşil Adam kafalarına gelince onlar da ayin sırasında bedenlenecekler ve Apolloniusun ilk cehennem askerleri olacaklar. Son derece üstün güçlere sahip bu Yeşil Adamlar. Kara delikten gelen enerjiyi kullanarak hem Apollonius diriltilecek hem de Yeşil Adamlar. Son sorunuzun yanıtı ise yarın. Yarın gece, dolunay gecesi ayin başlatılacak. Bu sırada Kont Duval çantasından çıkardığı bir konser davetiyesini Maestroya uzattı. Davetiye, yarın gece Sultanahmet meydanında Dikilitaşın altında yapılacak olan bir opera konseri ile ilgiliydi. Ponti adında operacı bir soprano konser verecekti. Yaşlı Jesus, Her şey bu konser sırasında olacak. Konserin sonunda ayin gerçekleştirilecek. diye açıklama yaptı. Maestro artık eksik kalan bütün parçaları yerine yerleştirmişti. Yaşlı Jesus kaldığı yerden devam etti, Şimdi soru şudur Bay Maestro Bu ayini engelleme şansımız kaldı mı. Bu kadar kısa süre içinde bir şeyler yapabilir miyiz. Size destek olsunlar diye Kudüsten yaşlı rahipleri de getirdik, onların desteğine ihtiyaç duyabilirsiniz. Şaşırmıştı Maestro, bu üç yaşlı adamın kendisine nasıl bir destek verebileceğini düşündü. Yaşlı Jesus sanki onun ne düşündüğünü anlamış gibi, Bu üç yaşlı adam, Ekselansın kara rahipleri kadar eski büyüleri bilen insanlardır Maestro. Büyücülere karşı büyü kullanmak gerekebilir diye düşünüyorum. diye sözlerini tamamlamıştı ve düşünmesi için Maestroya zaman bıraktı. Maestronun kafasından binlerce düşünce birbiri ardına hızla geçiyordu. Bu kadar kısa bir süre içinde neler yapabileceğini düşünüyordu. Hayalinde Kara Kardinallerin ve diğer rahiplerin tünellere yerleştiğini gördü. Sepp Van Montanın yüzlerce korumasının hem tünellerin içinde hem de giriş ve çevrede büyük güvenlik önlemleri alacağından emindi. Daha da fazla, bilmediği başka önlemler de almış olabilirlerdi. Tünellerin altna bir operasyon yapıp, Kara Kardinalleri devreden çıkarsa sonuçları ne olur, diye düşündü ve Kara Kardinaller tünellerde yer alacak, Süleyman Kitabındaki tılsımlı sözleri söylemek için. Bunları devre dışı bırakırsak ne olur. diye ortaya bir soru atmıştı. Soruyu yanıtlayan ise Johannes baba olmuştu. Yaşlı adam, yaşlı Jesusa bakıp, gözleri ile konuşması için onay aldıktan sonra, Bay Maestro belki bir etkisi olur. Kara Kardinaller ve diğer rahiplerin tünellerde artık ne için bulunduklarını biliyoruz. Kara delik enerjisine yol olacak hortumun konik ucunu Dikilitaşın üzerine çekebilmek için sihir yapacaklar. Ancak bu baskın sırasında çok sayıda olan rahiplerin hepsini ele geçirmeniz mümkün olmayabilir, Ekselans ve Sepp Van Montanın tedbirli olduklarını düşünüyorum, belki de yedek rahipleri vardır. Daha etkili bir darbe vurulmalı. dedikten sonra susmuş ve Maestronun düşünmesi için fırsat vermişti. Maestro, kafasından bütün operasyonun planlarını geçirmeye başlamıştı yeniden. Geride eski pagan tapınağında yapılacak olan ayin ile Dikilitaşın önünde konser sırasında yapılacak olan ayin vardı. Pagan tapmağında yapılacak olan ayine bir baskın düzenlesem, muhtemelen Ekselans da orada olacaktır. Ekselansı orada öldürebilirim sanırım. diye sormuştu. Yaşlı adamlar ve Kont Duval bu fikri değerlendirmek için bir süre düşünmüşler ve soruya yine Johannes baba yanıt vermiş ve Belki başarılı olursunuz ama olamayabilirsiniz de, o zaman geriye yapacak hiçbir şey kalmıyor. Pagan tapınağında, yeraltında neler olacağından emin değiliz. dediğinde, Maestronun aklına o kadının içinde bulunduğu fotoğraf gelmiş ve Pagan tapmağında o fotoğraftaki kadının da içinde bulunduğu bir grubun seks ayini yapacağı açık. Bu ayinin yapılma amacı, kara delik için gerekli olan bulutların toplanmasını sağlamak. Bu ayini engellersem kara bulutlar toplanmaz ve onların operasyonu çöker. diye düşüncesini açıklamıştı. Yaşlı Jesus bir süre düşündükten sonra, Ekselans yok edilmediği sürece, bu operasyonun başarı ile sona ermiş olması mümkün görünmüyor. Çünkü kendisi hariç her şeyin mutlaka bir yedeğini yerine koyacak gücü var onun. Daha çok onu yok etmek üzerine odaklanmalıyız, hem de en zayıf olduğu, dikkatinin en çok dağıldığı anda. diye konuşunca, Maestro, geriye sadece konser alanının kaldığını anlamıştı ve de en zayıf anı, dikkatinin en çok dağıldığı an. Tam da ayinin sonunda. Enerjinin yere indiği an. Bu düşüncesini, salondakiler ile paylaştığında, her biri ayrı ayrı düşünmüş ve kafalarında bu plana onay vermişlerdi ama nasıl yapılacaktı operasyon. Maestro, Kassandan ele geçirdiği sihirli Yılan Hançerinden söz etmişti onlara. Yılan Hançeri en az iki bin yıllık bir silahtı, nesilden nesle geçmiş ve Hasan Sabbaha kadar ulaşmıştı. Üzerinde sayısız etkili tılsım vardı. Yılan Hançerinin en önemli iki özelliği ise hedefini asla şaşırmaması ve isabet ettiği kişiyi ise toza çevirmesiydi. Eğer bu hançeri tam zamanında Ekselansın kalbine fırlatma şansı olursa, hiç beklemediği ve en zayıf olduğu anda, o zaman Ekselansın sonu gelirdi. diye açıklama yapmıştı. Yaşlı adamlar, Maestronun bu önerisini düşünmek için tekrar sessizliğe bürünmüştü. Birkaç dakika sonra yaşlı jesus onu onaylar bir şekilde konuşmuştu, Elbette Maestro, bu planı uygulanabilir buldum, ama Yılan Hançerinin biraz daha güçlendirilmesi gerektiğini düşünüyorum. Diğer üç yaşlı adamla da göz göze gelmişlerdi bu arada. Üçü de onaylayan gözlerle bakmıştı. Sözü Johannes baba almış ve Yılan Hançerine onlarca kez daha fazla güç katacak birkaç tılsım işlemek gerekir Bay Maestro, böylece değdiği yeri sadece toza değil, moleküllerine kadar ayırabilsin de ölümsüzlüğün peşinde olan Ekselans gibileri, Ölümden kaçamayacağını anlasınlar. Bu arada sözü Kont Duval almış ve Sanırım, Ekselansa nasıl ulaşacağını da düşünmüşsündür Maestro. demişti. Elbette, ona nasıl ulaşacağımı biliyorum artık, hem de burnunun dibinde olacağım ama bunu nasıl yapacağım da sır olarak kalsın. Bu bilginin de yanlışlıkla yine onların eline geçmesini istemem. diye karşılık vermişti Maestro. Yaşlı Jesus ayağa kalkmış ve Sanırım bu toplantıyı bitirmenin zamanı geldi, açıklığa kavuşmamış bir şey kaldı mı acaba. diye sorunca, Maestro, Evet Bay Jesus bir sorum olacaktı, eğer izin verirseniz... Yaşlı Jesus gözleri ile ona izin verdiğini işaret edince Maestro, konuşmaya devam etmiş ve Bay Jesus, size Vatikanın Yaşlı Adamı diyorlar. Gerçekte siz kimsiniz ve Vatikanda hangi görevle bulunuyorsunuz. diye sorusunu tamamlamıştı. Yaşlı Jesus, Maestroya yanıt vermeden önce bir süre düşündü ve Şöyle düşünün Maestro, Vatikan denilen yer, içinde çok değişik karşıt güçlerin olduğu bir kale gibidir. Kimse kimsenin kalbindekini ve kafasındakini bilmez. Vatikan içindeki çok kişi gizli din taşır, ama dost ve düşmanla bir arada yaşamak zorunluluğumuz var. Bugün İsanın getirdiği dini büyük oranda Vatikan denilen kale temsil ediyorsa, bu kale içinde bulunma zorunluluğumuz var, gerçek bir gün ortaya çıkana ve kehanet gerçekleşene kadar. İsa Mesih bir gün döndüğünde, geleceği yer son geldiği yer olacaktı İlk Yaşlılar Kilisesi. Çünkü bize emanet ettiğini geri almak isteyecektir. Bizler için zaman denilen bir mefhum vardır ve bu yıllarla ölçülür, ama Isa Peygamber gibi insanlar için zamanın ölçüsü yoktur ve daha bir dakika önce ayrıldığı yere geri dönmüş gibi olacak ve kaldığı yerden devam edecektir. Onun başına tam olarak nelerin geldiğini bilmiyoruz. Ama çarmıhta gerilenin o olmadığını anladığımız zaman, bir gün onun geri geleceğine de inanmaya başladık. Çarmıhta gerilenin Tyanalı Apollonius olduğuna yemin edecek çok kişi oldu o sırada. Gerçek İsa Peygamberi ya Kudüs yolunun üzerinde ya da daha sonra bir şekilde bertaraf ettiler ve yerine Apollonius denilen adamı geçirdiler. O, Mesih ve kurtarıcı olduğunu, yeni bir düzen getirdiğini söyledi insanlara. Bir yandan sevgiden söz ederek, bir yandan da Mısır dininin sihirli sembollerini insanlara aktarıyordu. Gerçek bir büyücüydü o, Babilin büyücüsü derlerdi ona. Ve Süleymanın Anahtarı kitabındaki tılsımların sırrına erdiği ve o kitaptan öğrendikleri ile suyun üzerinde yürüdüğü, suyu şaraba çevirdiği, hastaları iyileştirip, ölüleri dirilttiği bilinirdi. Sihir ve büyü yaparak insanları peşinden sürükledi. Herkes onun kurtarıcı Mesih olduğunu düşünüyordu. Oysa gerçeği bilenler sadece gerçek İsa Peygamberi görenlerdi. Onu Zeytindağı yolu üzerindeki manastırda yaşayan rahipler görmüştü. Kudüste tapınakta konuşan adamın kendine kurtarıcı Isa Mesih dediğini duyan İlk Yaşlılar Manastırının rahipleri oraya gitmiş ve vaaz eden adamı kendi gözleriyle görmüşlerdi. Bu adam kendi manastırlarına elinde vahiylerle gelen adam değildi. O zaman gerçek Isa Peygamberin başına bir şey geldiğini anlamışlardı. Kendi aralarında toplandılar ve harekete geçme kararı aldılar. Onun gerçek İsa Mesih, kurtarıcı olmadığını önce Roma valisine bildirdiler. Sonra da başka önemli insanlara. Onu, İsa Mesih olduğunu kanıtlasın diye tapınağa davet ettiklerinde o, orada sihirden başka bir şey yapmadı. Bütün bilge yaşlılar onun ne tür sihirler yaptığını biliyordu. Elbette tapınakta onun da çok sayıda yandaşı vardı ve onlar da sihir ve tılsımlarla ona destek vermişti. Sonra sihir ve büyüleri yaparken, o gücü elindeki kara bir taştan aldığını fark ettiler. Taş elinden alındığında gücü azaldı. Vali onun ölüm kararını söylenenin aksine hemen vermişti. Çünkü bir sahtekarı cezalandırdığını düşünüyordu. Roma geleneklerine uygun olarak cezası verildi. Günümüzdeki istavroz şeklinde değil, birbirine çapraz çivilenmiş iki tahtanın oluşturduğu çarmıha gerildi. Romalılar her zaman o tür çarmıhlar kullanmıştır. Ona da farklı bir şey uygulanmamıştı. Bundan dolayı dört çivi ile tahtaya mıhlandı. Dostları ona yardım etmeye onu kurtarmaya çalıştı ama bunu başaramadılar. Çarmıhtan kurtulması için onu oraya gönderen dostlarının büyü yapacağına inanmıştı ve büyük bir gösteri ile çarmıhtan kurtulmayı bekliyordu ama yapamadılar. Sonrası ise efsane ve masaldan başka bir şey değil. Aziz Pavlus denilen adamın, onun ölümünden yıllar sonra yaptığı misyonerlik ile din kuruldu. İncillerde yer alan ise Apolloniusun gerçek hayat hikayesinden başka bir şey değildir. Tyanalı Apolloniusun hayat hikayesi, İsa Peygamberin değil. Gerçek İsa Peygamberin ne zaman, nereye gittiğini biz bile bilmiyoruz. Şu kadarını söyleyebilirim Bay Maestro, Vatikan içinde bile benim gibi düşünen birkaç kişi var. Ve Kudüsteki İlk Yaşlılar Kilisesi gibi çok sayıda kilise gerçek İsa Mesihin dönüşünü bekliyor. Ama Vatikan içinde Ekselans gibi Güneş Kulübüne hizmet eden Kara Kardinaller gibileri de var. Benim ne ve kim olduğumu asla ortaya çıkaramadılar. Vatikandaki görevim ise para. Vatikanın parasına ben yön veririm. Sanırım hakkımda bu kadar bilgi sizin için yeterli olmalı Bay Maestro. diye uzun bir açıklama yapmıştı. Bunları ben de biliyorum, Kont Duvala da bunlardan bahsetmiştim. Söylediklerinize ne kadar inanmam gerektiğini bilmiyorum, bu sizin inancınız. Belki bir efsaneye belki de gerçeğe inanıyorsunuz ama en azından iyi ve saygıdeğer bir insan olduğunuz için size saygı duyuyorum. Evet Bay Jesus, sanırım bu kadar bilgi yeterli olacaktır benim için. Bu sırrınızı koruyacağıma emin olun. Bundan eminim Bay Maestro, senin dostlarına ihanet ettiğini hiç duymadım ve bizim de kötü insanlar olmadığımızı anlamış olman bizi mutlu etti. Anladım. Artık, işlerin geri kalanını siz ve yaşlılar yapacaksınız. Ben sizi izliyor olacağım ve başarınız için dua edeceğim. Duanıza ihtiyacımız olabilir Bay Jesus. Vedalaştıktan sonra yaşlı Jesus salondan çıkmıştı. Johannes baba, Yılan Hançerini bize getirmeniz mümkün mü. diye sorunca, Maestro belinden Yılan Hançerini çıkarmış ve masanın üzerine koymuştu. Maestro kafasındaki planı hayata geçirmek için sığınak evine dönerken Yılan Hançerine tılsımlar yapsınlar diye onu yaşlı adamlara bırakmıştı. Her zamankinden farklı bir pazartesi günü yaşanıyordu Sultanahmet semtinde, turizm sezonu açılmıştı. Divanyolu Caddesi turistlerle doluydu, akın akın Sultanahmet meydanına doğru yürüyorlardı. Kapalıçarşıdan, Nuruosmaniye Caddesine kadar her yer turist otobüsleri ile doluydu. Ayasofya Müzesinin çevresi, Sultanahmet parkı ve meydan da turistten geçilmiyordu. Günlerden beri duyurusu yapılan büyük bir konser için geliyordu kalabalık. Aralarında yerli insanlar da vardı. Bir çoğu ne olduğunu bilmiyor sâdece kalabalığın gittiği yeri merak ediyordu. Güneş batıda, Eyüp üzerinden, Eyüp Camisinin üzerine tatlı bir kızıllık bırakarak batarken, diğer yandan ise, büyük beyaz bir dolunayın doğudan adalar üzerinden doğduğu görülüyordu. Büyük ayın şavkı, denizin üzerine vurmaya başlamıştı bile. Denizin mor karanlık sularının üzerinde aydan yansıyan ışıklar adeta dans ediyordu. Four Seasons otelinin denize bakan pencerelerinden birinde Sepp Von Mantan ile Ekselans ayın doğuşunu izliyordu. Sepp Van Montanın aksine, Ekselans büyük bir sevinç ve coşku içinde bakıyordu, büyük, beyaz, parlak aya. Gözlerini alamıyordu sanki ayın parlaklığından Ekselans, ama yine de Sepp Van Montanın arkasında kıpırdandığını algılamıştı, döndü ve bu yılan ruhlu adama baktı. Bay Montan, buraya kadar çok eksiğiniz oldu. Maestroyu elinizden kaçırdınız. Kardinallerimden biri öldü ve çivilerden üçü eksik, yine de elimizde kalanlar diriltme için yeterli. Şimdi sizden istediğim bundan sonra hata yapılmaması. Programın aynen uygulanması için gerekli çabayı göstereceğinizden eminim. Şimdi beni yalnız bırakın, ayin için hazırlanmam gerekiyor. Bir anda ayini yönetecek başrahibin Ekselans olduğunu hissetmişti Sepp Van Montan, bir de içinde kendine bile itiraf etmekten korktuğu bir önsezi vardı. Bunun doğru olup olmadığını yaşayarak görmeye karar verdi. Sessizce Ekselansın odasından çıktı ve kendi odasında onu bekleyen lejyonların komutanı Fransız General De Bieni görmeye gitti. De Biende yeni talimatlar için onu bekliyordu. Talimat açık ve netti Yeraltı tünellerinde yeterli sayıda lejyon olacaktı, her bir rahibi, bir lejyon koruyacaktı. Konser sahnesinin üzerinde, arkasında, yanlarında ve önünde yine turist kılığında lejyonlar ile büyük bir güvenlik zinciri kurulacaktı. Topkapı Sarayının bahçesindeki pagan tapınağının şimdi bir inşaat alanı gibi gösterilen girişi de lejyonlar tarafından kontrol edilecekti. Yeraltı tünellerine ve yeraltı tapmaklarına izinsiz girişler engellenecek, özellikle de Maestroya dikkat edilecekti. Daha başka detaylar da vardı. Onları da görüştü iki eski arkadaş. Sepp Van Montan, diğer hazırlıkları yerinde görmek için, özellikle de kutsal eşyalara bakmak için otelden ayrıldı. Ünlü Venedik sopranolarından biri olan Pontinin İstanbulda herkese açık bir konser vereceği ilan edildiğinde onu tanıyanlar buna inanamamıştı. Ponti dünyaca tanınan büyük operacılardan biriydi ve hiçbir zaman açık havada konser vermemişti. Onu, buna ikna eden büyük bir gücün olduğuna inanıyorlardı. Konserin sponsoru ise bir Rockefeller şirketi olmuştu. Konseri duyan Ponti hayranları İstanbula akın etmiş ve sadece bu konser için İstanbula özel turlar düzenlenmişti dünyanın birçok yerinden. İstanbul otellerinde yer bulmak imkansız hâle gelmişti. Aynı dönemde yapılan çok sayıda konferans da doluluk oranlarını artırmıştı İstanbul otellerinin. Basının da gözünden kaçmamıştı bu olaylar. Gelişmelerle ilgili çeşitli düşünceler öne sürüyordu gazeteciler, ama hiçbirinin düşünceleri gerçeğin yanından bile geçmiyordu. Gece karanlığı bastığı anda operasyonun son ayağı başlamıştı. Farklı girişler kullanılıyordu yeraltı tünellerine ulaşmak için. Daha önceden Kortek inşaat Şirketi yeraltı tünellerine girmiş ve tünelleri ayin yapılmaya uygun hâle getirmişti. İlk grup rahip ellerinde kitaplar ve yanlarındaki lejyon korumalar ile Çemberlitaşın altındaki girişten tünellere girdiler. Onları görenler, inşaat işçileri olduklarını zannetmişti, inşaatı gizleyen paravanın arkasına geçtiklerinde ise artık onlarla ilgilenen olmamıştı. Buradaki tünel, doğrudan düz bir çizgi gibi meydandaki Mısır Dikilitaşının altına gidiyordu. Çemberlitaş ile Dikilitaşın arasında kalan tünelin üzerinde, zamanında 33 sütun vardı ve her sütun için bir rahip görev alacaktı. Rahipler aydınlatılmış tünelin içine ellerinde çantaları ve korumaları ile yavaş yavaş ilerlediler ve her sütun için, tünelin içinde zemine koyulan işaretli yerlere yerleştiler. Bir rahip ve bir koruma. Her biri hemen ayin için hazırlık yapmaya başlamıştı. Önce kara cüppelerini giydiler. Cüppelerin üzerinde çeşitli tılsımlar vardı, kafalarına kara birer maske geçirdiler. Onların da üzerinde çeşitli tılsımlar vardı. Çantalarından çıkardıkları özel bir toz boya ile bulundukları yerin çevresine bir daire çizdiler. Dairenin içine ve dışına ellerindeki toz boya ile, parmaklarını fırça gibi kullanarak tılsımlar çizdiler. Tünel duvarlarına da bazı işaretler yaptılar. Lejyon korumalar rahipleri şaşkınlıkla izliyordu. Sonra her biri çantasından birer kara kaplı kitap çıkardı. Lejyonlardan biri meraklanıp kitaplardan birinin sayfasına göz attığında bunun yeni kağıtlara basılmış olan bir tılsım kitabı olduğunu gördü. Süleymanın Anahtarı isimli tılsım ve büyü kitabı ile diğer eski elyazması tılsım kitaplarından çoğaltılmıştı tılsımlar ve her biri rahibe ayrı ayrı verilmişti. Bu tüneldeki 33 rahibi denetlemek için görevlendirilmiş şef konumundaki bir rahip, meydandaki Mısır Dikilitaşına en yakın olan rahipten başlayarak 33 rahibi de denetlemeye başladı. Tünelin zeminine rahiplerin durduğu yerlere çizilmiş olan dairelere, içindeki ve dışındaki tılsımlara baktı. Elindeki kitaptan bakarak, işaretlerin ve tılsımların doğru çizilip çizilmediğini denetledi. Son rahibi de denetledikten sonra, rahiplerin derslerine iyi çalışmış olduğunu anladı. Tek bir hata bile yoktu tılsım ve işaretlerde. Bu tılsımlar, özel olarak hazırlanmış şifreler gibi kombine tılsımlardı. Kabalacıların Süleymanın Anahtarı kitabından çıkardıkları ve anlamlarını ve ne işe yaradıklarını çözdükleri tılsımlar, Papaz Saunierenin bulduğu ve tekrar yerine gizlediği Fransadaki manastırdan getirilmiş tılsımlar, Arjantinden Thule örgütünün arşivlerinden, Nazilerin elinden alınan tılsımlar ile Ekselansın yıllardan beri sahip olduğu Kumran El Yazmalarından elde edilmiş tılsımlar bir kombinasyon haline getirilmişti. Diğer giriş olan, Topkapı Sarayının bahçesindeki, eski pagan tapmağının olduğu yer de bir inşaat çalışması varmış gibi düzenlenmişti. Buradan da 33 rahip, inşaat çalışanı kılığında, kimseye sezdirilmeden içeri alındı. Rahipler korumaları ile birlikte bir zamanlar sütunların olduğu yerlere yerleştiler birer birer, lejyonları ile birlikte. Burada da aynı işlem yapılmıştı. Tılsımlar ve işaretler olması gerektiği gibi yazılmış, çizilmiş ve bir başka denetleyici rahip tarafından sıkıca ve dikkatlice takip edilmişti. Bu rahiplerin hemen arkasından ise, pagan tapmağının yeraltındaki kalıntıları içine bir ayin düzeni yapılmıştı. Buraya bir sunak yerleştirilmiş ve ayin malzemeleri yerli yerine konulmuştu. Tünelin girişinin hemen karşı tarafından büyük bir oda ortaya çıkarılmıştı Kortek İnşaat tarafından. Oda kurban törenlerinin yapıldığı bir odaydı. Eski sunaktan kalan parçalar özenle bir araya getirilmiş ve sunağın üzerine, eski zamanlardaki gibi tılsımlar yazılmış ve çizilmişti. Odanın duvarları ve zemini de tılsımlar ile bezenmişti. Göz alıcı görünüyorlardı. Sunağın önüne çeşitli metal kemerler yerleştirilmişti. Bu kemerlerin üzerinde de tılsımlar vardı. Burada büyük bir ayin yapılacağı açıktı ama burada ayin yapacak olanlar henüz ortada yoktu. Dikilitaştan Yerebatan Sarnıcına doğru uzanan pergel gibi açısı olan iki kola yerleşen on birer rahip bu tünellere, Yerebatan Sarnıcının, tünellere açılan girişlerinden gelmişti. Bu iki tünel diğer tünellerin üçte biri kadardı ve bu hatlarda zamanında on birer tane Apollonius sütunu vardı. Her bir sütunun altına yerleştirilmiş olan rahipler hemen çalışmaya başlamıştı bile. Tılsımlar yazıldı dualar okunarak, işaretler bırakıldı. Kara cüppeleri içinde korkunç görünüyordu her biri ve heyecanlıydılar. Binlerce yıldan beri bir efsane olan kehaneti hayata geçirecek olan onlardı. Bir hayal, bir düş gerçek olmak üzereydi, Mısır Dikilitaşından diğer tarafa, Sultanahmet Camisi tarafına giden iki tünelin girişi ise Arasta Bazaarın dükkanlarının birinin içinden açılıyordu. Bu tüneller de sadece 11 sütun için açılmıştı. Başlarında denetleyici rahiplerle birlikte 22 rahip ile lejyon korumalar, dükkanın içinde bir anda kayboldu ve tünele açılan kapıdan içeri girdiler. Onlar da diğerleri gibi hazırlıklara başladı. Tılsımlar yazıldı, kutsal işaretler olması gereken yerlere çizildi, dualar okundu ve rahipler kara cüppeleri içinde beklemeye başladılar. Konserin yapılacağı alanda da çalışmalar yoğunlaşmıştı. Dikilitaşın önüne kurulmuş olan sahnenin hemen önünde başlıyordu seyirci koltukları. Ön taraf önemli konuklar içindi. Onların hemen arkasında ise yerli protokol için, daha az lüks koltuklar konulmuştu. Onların arkasında da biletli seyirciler için koltuklar konulmuştu ve koltuklar bütün park alanını kaplamıştı. Bu biletli seyircilerin tamamı, büyük ayin için burada olduklarını bilen Güneş Kulübümün üyesi farmasonlar, tapınakçılar ve diğer tarikatların ileri gelenleriydi. Ekselansın özel daveti ile buraya gelmişlerdi ve her birinin elinde kara kaplı birer dua kitabı vardı ve ayın sırasında hep bir ağızdan sihirli kelimeleri dua eder ya da şarkı söyler gibi belli bir düzen içinde okumaları gerekiyordu. Daha önce bu ayinin bir provası yapılmıştı ve her biri ne yapacağını çok iyi biliyordu, içlerinden birçoğu heyecanlarını bastıramıyordu. Sepp Van Montan, Ayasofya Müzesinin karşısındaki otoparkta duran bir arabanın içinde adamları ile birlikte telsiz başında, organizasyonu sağlayan şefler ile haberleşiyordu ve şu ana kadar programa uygun gitmişlerdi. Ne Maestro ortalıkta görünüyordu ne de onların ne yaptığını fark eden biri vardı, O sırada telsizden bir haber geldi, konuşan denetleyici rahiplerden biriydi. Bütün tünellerde işlem tamam, herkes yerini aldı. Eksik var mı. Eksik yok, bütün rahipler kitaplarda yazanı aynen hatasız uyguladılar. Tamam, denetlemeye devam edin. Hata istemiyorum. Anlaşıldı, denetlemeye devam edilecek. Sepp Van Montan güvenlik konusunda da bilgi almak istiyordu, güvenlikten sorumlu De Bieni aradı. General, durum raporu lütfen. Bay Montan, bütün tünellerde güvenlik sağlanmış durumda, girişler ve çıkışlar kontrolümüz altında. Şüpheli şahıs ya da durum yok. Tapınak hazır, güvenliği sağlandı ve rahiplerin gelmesini bekliyorlar. Tapınağa gelecek olan rahipler otelde hazırlık yapıyorlar ve orada da güvenlik sorunu yok. Genel çevre güvenliği için, çevredeki binaların çatılarında ve katlarında otuz iki keskin nişancı ve otuz iki gözlemci görev yapıyor ve hiçbirisi olumsuz bir rapor vermedi. Dokuz güvenlik aracında ağır silahlı lejyon komandolar hazır bekliyor. Çevre iki yüz elli kamera ile izlenmeye devam ediliyor ve olumsuz bir rapor yok. Anlaşıldı General, teşekkür ederim. Sepp Van Montan güldü ve içinden Bu kadar güvenlik tedbiri arasından değil Maestro, bir sinek bile geçemez. dedi. Artık her şey yoluna girmişti ve ayine birkaç saat kalmıştı sadece. Sadece birkaç saat sonra, ayin bitecek ve o yeraltı dünyasında büyük bir efsane olmanın yanı sıra yüz milyonlarca dolara sahip olacaktı. En önemlisi de artık güzel karısının yanına, evine dönebilecekti. Bunun dışında başka bir şey ile ilgilenmiyordu. Pagan tapınağına gitmek için hazırlanmıştı rahipler, Sepp Van Montana haber verildi. Onların güvenliğinden bizzat kendisi sorumluydu. Hemen otele döndü ve birkaç araç içinde rahipleri aldı. Bunların arasında Ekselansı da görünce şaşırmıştı onun Dikilitaşın önünde sahnede olacağını düşünmüştü, sesini çıkarmadı. Rahipler araçlara bindikten sonra sadece birkaç yüz metre ötede olan Topkapı Sarayının bahçesine geldiler, kapıda bekleyen asker şaşırmıştı. Bu saatte bahçeye girmek yasaktı ama bu adamların ellerindeki giriş kartları, bir saat önce içeri giren diğer adamlarınki ile aynıydı. Asker bu konuda uyarılmıştı. Pagan tapınağının olduğu yerde başlayan inşaat için, çalışanların gece gündüz giriş izni vardı içeriye, ama gelenler ne işçiye ne de mühendise benziyordu. Görevli Türklerden biri, askere, Bunlar inşaat şirketinin ortakları, çalışmayı görmek için geldiler. dedi ve araçlarını içeriye sürdüler. İnşaat alanının çevresini kaplayan paravanın kapısını açtı korumalardan biri, her biri birer birer araçlarından çıkıp, paravanın arkasından kayboldu. En son çıkan Ekselans olmuştu. Ekselans sanki binlerce yıl önce terk ettiği yuvasına dönmüş gibi hissediyordu kendini. Özel bir asansör yapılmıştı yüzeyden derinlere doğru inen. Yirmi metre kadar derine ineceklerdi. Asansöre ilk binen Ekselans oldu, yanında Sepp Van Montan ile yüzünde maske olan iki kişi. Birinin kadın olduğunu anlamıştı yuvarlak hatlarından, diğeri ise uzun, kırmızımsı saçları olan ve maskenin ardından delici gözlerle bakan biriydi. Kafasında ise üç yüz yıl öncesi Avrupası modası olan bir şapka vardı. İlk grup aşağıya indi ve hemen tapmağa girdi. Asansör diğerlerini de almak için yukarı çıkarken, Ekselans ile maskeli kadın el ele tutuşmuş tapınağın içinde dolaşmaya başlamışlardı. Tek tek duvarlardaki tılsımları ve işaretleri inceliyorlardı. Kadın sunağın başındaki malzemelerin arasında duran kemeri eline aldı ve kemerin üzerindeki tılsımları inceledi. Sonra elinde kemer ile birlikte Ekselansın yanına geldi. Ekselans kemerdeki tılsımları incelerken, yanındaki maskeli adam tapmağın duvarına doğru yürüdü ve oraya çizilmiş olan tılsımlardan birini inceledi. Memnun olmamış gibi görünüyordu. Bu arada Ekselans da onu fark etti ve elinde kemer ile birlikte onun yanına gitti. Bir şey mi var Kont. Evet. Ekselans. Bu tılsım eksik çizilmiş. Tılsımın daire gibi olan kısmında daire kapatılmamıştı. Orayı gösterdi ve Daire mutlaka kapatılmalı. dedi. Öfkelenmişti Ekselans, başka hataların da olabileceğini düşündü ve saatine baktı. Sadece iki saat kalmıştı gece yarısına ve saat tam 00.00da son vuruşu yapmak için konser sahnesinde olmalıydı ve bu arada, burada pagan tapınağında yapması gereken özel bir ayin daha vardı. Bir işaret yaptı Sepp Van Montana, Montan koşup Ekselansın yanına geldiği zaman nerede hata yaptığını düşünüyordu. Ekselans, kulağına bir şeyler söylediğinde hatayı yapanın kendisi olmadığını anlamış ve rahatlamıştı. Ekselans, Kont dediği maskeli adama döndü ve Üstat, sizin içinde uygunsa bütün tılsımları gözden geçirmeniz mümkün mü. Bay Montan size eşlik edecek dedi yumuşak bir tonla. Şaşırmıştı Sepp Van Montan, Ekselansın ilk kez bir adama bu kadar nazik davrandığına tanık olmuştu ve bu adama özel bir saygısı olduğunu anladı. Adamın kim olduğunu şiddetle merak ettiğini hissetti. Kont, başını olur şeklinde eğdi ve hemen tapınağın duvarlarındaki tılsımları incelemeye başladı. Adamın yaptıklarını görünce dehşete düşmüş ve bu adamın bir insan olamayacağına karar vermişti Sepp Van Montan. Adam sanki ışıkmış gibi hızla duvarların önünden geçiyor ve tılsımlara hızlı bakışlar atıyordu. Kimse onun hareketlerini takip edemiyor ve gözlerinin önünden sadece bir görüntünün geçtiğini düşünüyorlardı. Kont bir tılsımın önünde aniden durdu ve yeniden şekillendi, elini cebine attı ve cebinden çıkardığı toza parmağını sürüp, parmağı ile tılsımı düzelttikten sonra Bu da açık kalmış. dedi. Kont ile Sepp Van Montan tapınaktan çıkıp, tünelin girişine gittiler. Kont Siz burada bekleyin Bay Montan, sanırım benim hızıma yetişemezsiniz. Ben bakar gelirim. dedi. Der demez de gözden kayboldu,