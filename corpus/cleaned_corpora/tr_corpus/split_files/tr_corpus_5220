alır. NGC 3705 NGC 3705 Aslan takımyıldızı yönünde yaklaşık olarak 60 milyon ışık yılı uzaklıkta bulunan bir çubuklu sarmal gökada. Wilhelm Herschel tarafından 18 Ocak 1784 tarihinde keşfedilmiştir. Gökada, Aslan II Grupları içinde yer alır. NGC 3718 NGC 3718, Büyükayı takımyıldızı bölgesinde yaklaşık olarak uzaklıkta bulunan bir çubuklu sarmal gökadadır. William Herschel tarafından 12 Nisan 1789 tarihinde keşfedildi. Halton Arp tarafından görüntülenmiş ve Arp 214 olarak "Düzensizliklere, emilime ve çözülüme sahip gökadalar" kategorisi altında Tuhaf Gökadalar Atlası'na dahil edilmiştir. NGC 3718, Büyük Ayı Grupları içindeki Büyükayı kümesi'nin kuzey parçasında yer alır. Gökbilimciler önceleri NGC 3718'in merceksi gökada olabileceğini düşünmüşlerdi. Ancak daha sonraki zamanlarda elde edilen fotoğraflar, merkezden çıkan iki zayıf uzantıyı ortaya çıkarmış ve gökadanın bir sarmal gökada olduğunu göstermiştir. NGC 3718, NGC 4753 ile etkileşim halindedir ve bu etkiler sonucunda yapısı oldukça fazla bozulmuştur. NGC 3718'den sadece 150.000 ışık yılı uzaklıkta bulunan NGC 3729'un da bu bozulmada payı olduğu düşünülmektedir. Bazı gökbilimciler gökadayı etkin çekirdekli olarak bilinen LINER gökada sınıfına sokmuşlardır. Diğer bazı göbilimciler ise seyfert gökada olarak sınıflandırmışlardır. The Final Frontier The Final Frontier İngiliz heavy metal Grubu Iron Maiden'in 16 Ağustos 2010'da çıkardığı 15. stüdyo albümüdür. Çıktığı tarih itibarıyla, 76:34 dakikalık toplam süresiyle grup tarihinin en uzun ve stüdyo albümleri arasında en uzun ara verilerek çıkarılan albümdür ("A Matter of Life and Death" albümü 2006'da çıkarılmıştı). The Final Frontier Dünya Turnesi'nin Amerika ayağı Dallas, Texas'ta 9 Haziran'da başladı Washington'da 20 Temmuz'da sona erdi. Avrupa ayağı ise 30 Temmuz'da Dublin'de başladı. Albümde bulunan "When the Wild Wind Blows" adlı şarkı, albümün yayınlandığı tarih itibarıyla 11 dakikalık süresiyle, "Rime of the Ancient Mariner" ve "Sign of the Cross"'dan sonra grup tarihinin en uzun parçasıdır. Bruce Dickinson - Vokaller Dave Murray - Gitar Adrian Smith - Gitar, Geri Vokaller Janick Gers - Gitar Steve Harris - Bas Gitar, Geri Vokaller Nicko McBrain - Bateri, Perküsyon Kevin Shirley - Prodüktör Melvyn Grant - Kapak Tasarımcısı NGC 3729 NGC 3729 Büyük Ayı takımyıldızı yönünde yaklaşık olarak 55 milyon ışık yılı uzaklıkta bulunan bir çubuklu sarmal gökada. William Herschel tarafından 12 Nisan 1789 tarihinde keşfedilmiştir. Gökada, Büyük Ayı Grupları içindeki Büyükayı kümesi'nin kuzey parçasında yer alır. İçinde bulunduğu grubun diğer üyesi olan NGC 3718'den sadece 150,000 ışık yılı uzaklıkta bulunmaktadır ve muhtemelen birbirlerini kütleçekimsel olarak etkilemektedirler. NGC 3738 NGC 3738, Büyükayı takımyıldızı bölgesinde yaklaşık olarak uzaklıkta bulunan bir düzensiz cüce gökadadır. William Herschel tarafından 14 Nisan 1789 tarihinde keşfedildi. Halton Arp tarafından görüntülenmiş ve Arp 234 olarak "Füzyon görünümüne sahip gökadalar" kategorisi altında Tuhaf Gökadalar Atlası'na dahil edilmiştir. M81 Grubu üyesidir. NGC 3738, büyük sarmal gökadalarla karşılaştırıldığında küçük gökadalar sınıfından "Mavi kompakt cüce gökada" (İngilizce: "Blue compact dwarf galaxy" - BCD) olarak da tanımlanır. Mavi kompakt cüce gökadalar, etrafındaki yıldızlararası gazı yoğun morötesi ışınımlarıyla iyonize eden büyük kütleli ve sıcak yıldızlardan oluşmuş kümeleri içerdiği için mavi renkte görünür. Bu tip gökadalar nispeten sönük ve şekil olarak düzensiz görünür. NGC 3738, merkezinde bulunan hidrojen gazı rezervlerinin yıldızlara dönüştüğü, şiddetli bir yıldız oluşumu olayına ev sahipliği yapıyor. Fikirtepe Kültürü Fikirtepe Kültürü, İstanbul ilinde ve yakın çevresinde Neolitik çağda yaşayan insanların yaşam tarzlarına verilen addır. Fikirtepe Kültürü bulunduğu bölgede yerleşik yaşamın en eski bulgularını içermektedir. Kökenleri hakkında yeterli bilgiye sahip olunmadığı için, yerleşme alanı ve topluluğun kültürü, bölgenin çağdaş adıyla anılmaktadır. Bu kültüre ait kalıntılar, 1907 yılında İstanbul-Bağdat demiryolu hattının yapımı sırasında tesadüfen bulunmuştur. Pendik'in Kaynarca mahallesinde de Fikirtepe Kültürü'nü yaşayan başka bir yerleşke ortaya çıkarılmıştır. Cumhuriyet döneminde çeşitli arkeolojik kazı çalışmaları yürütüldüyse de, bölge hızla kentleştiği için her iki yerleşkenin de üstü apartmanlarla kapanmıştır. Kazılarda elde edilen bulgulara göre Fikirtepe Kültürü son neolitik çağda ortaya çıkmıştır. Fikirtepe kültürü yalnızca İstanbul'a değil, tüm Trakya ve Anadolu'da Eskişehir'e kadar yayılma göstermişir. Böylesi geniş bir alana yayılmış buluntular veren Fikirtepe tibi çanak çömleğin Konya Ovası buluntularıyla yakın bir benzerlik gösterdiği görülmektedir. Bu durumda, Fikirtepe Kültürü'nün Orta Anadolu'dan bölgeye yayılmış bir kültür olabileceği düşünülmektedir. Fikirtepe yerleşkesinde evler yuvarlak ya da söbe biçimlidir. Ahşap direkler, kuru dallar ve sazlar kullanılarak duvarlar oluşturulmuş; bu perde çamurla sıvanmıştır. Kemik, boynuz ve çakmak taşından yapılan araçlar, hayvan beslemenin yanı sıra avcılığın da hâlen var olduğunu göstermektedir. Kazı alanında ortaya çıkartılan bulgular arasında kesici, delici, kazıyıcı gereçler; tahıl öğütme işinde kullanıldığı düşünülen taş, tokmak ve havanlar vardır. Topluluğun dinsel inanışlarına ilişkin fazla bilgi bulunmazken, toprak altından çıkartılan kadın figürlerinin tanrıça heykelleri olduğu düşünülmektedir. Arjantin-Türkiye ilişkileri Türkiye-Arjantin ilişkileri, iki ülke elçiliklerince imzalanan 1909 tarihli bir anlaşma ile başlar. İki ülke arasında büyükelçilik düzeyinde ilişki vardır. Türkiye'nin Buenos Aires Büyükelçiliği Arjantin, Bolivya, Paraguay ve Uruguay ile ilişkilerden sorumlu iken Arjantin'in Ankara Büyükelçiliği Türkiye, Gürcistan ve Azerbaycan'la ilişkilerden sorumludur. İki ülke birbirlerinin vatandaşlarına vize uygulanmazken en büyük politik sorunlar Arjantin'in Ermeni Kırımı'nı soykırım olarak tanıması ve Arjantin ile Birleşik Krallık arasındaki Falkland Savaşı sırasında Türkiye'nin diğer NATO üyesi Birleşik Krallığı desteklemesidir. Türkiye-Arjantin ilikişkilerinin başlangıcı Osmanlı döneminde Arjantin'e doğru yapılan yoğun göç hareketiyle başlamıştır. Bu dönemde Arjantin sadece Osmanlı Devleti'nden değil dünya'nın birçok bölgesinden yoğun bir şekilde göç almaktaydı. Arjantin coğrafyasının geniş olmasına karşın ülke nüfusunun azlığı tarımsal faaliyetlerin yeterince yapılamamasına neden olmuştur. Ayrıca İspanyolların bağımsızlık sonrası ülkelerine dönmeleri kalifiye insan ihtiyacını doğurmuştur. Bunlar Arjantin göç politikalarını etkileyen temel nedenler olmaktadır. İki ülke arasındaki siyasi ilişkileri başlangıcı 21 Temmuz 1870 yılında Arjantin’in Paris elçisi Balkari’nin Osmanlı devletinin Paris elçiliğine yazdığı bir mektupla başlamıştır. Mektupta Balkari, Arjantin’in Osmanlı ülkesinin çeşitli şehirlerinde konsolosluk açmak ve iki ülke arasında dostluk ve ticaret bağlamında bir anlaşma yapılması gerekliliğini iletmiştir. Osmanlı Devleti’nin müspet yanıt vermesiyle iki ülkenin Paris elçileri de bu konuda çalışmaya başlamışlardır. Arjantin’in İspanya ile yapmış olduğu anlaşma metni bazı düzenlemelerle tekrardan hazırlanmış, 1872 yılında imzalanan antlaşmayla iki ülke arasındaki resmi bağ kurulmuştur. Anlaşma metninin ilk kısmında iki ülkenin mütemadiyen dost kalacağı belirtilmiş, ihracat ve ithalatta ödenecek vergi koşullarının eşit olacağı, iki ülke vatandaşlarının can, mal ve mülkleri diğer ülke içerisinde korunacağı kabul edilmiştir. Anlaşma; dostane ilişkiler, ticari hakların korunması, iç hukuk kurallarına saygı ve vatandaşların haklarının güvencesi çerçevesinde oluşturulmuştur. Son olarak anlaşmanın 10 yıl yürürlükte kalacağı belirtilmiştir 1910 yılında Roma’da yapılan konsolosluk anlaşmasıyla iki ülke aralarındaki ilişkiler diplomatik temsilcilik seviyesine çıkarılmıştır. Anlaşma çerçevesinde Buenos Aires’te açılan konsolosluk 1914 yılına kadar faaliyet sürdürebilmiştir. Cumhuriyet döneminde 1926 yılında imzalanan ancak 1936 yılında uygulamaya geçirilebilen dostluk anlaşmasıyla diplomatik ilişkiler tekrar sağlanmıştır. Fakat sonraki yıllarda uzun bir dönem ikili ilişkiler pasif kalmıştır. 1992 yılında Carlos Menem’in Türkiye’yi ziyaret etmesi, 1995 yılında ise Süleyman Demirel’in Arjantin’e ziyarete gitmesi ilişkileri tekrar hareketlendirmiştir. 2013 yılında Cumhurbaşkanı Recep Tayyip Erdoğan olimpiyat seçimleri vesilesiyle Arjantin’i ziyaret etmiştir. 2014 yılında Türkiye ile Arjantin Parlamentoları arasında dostluk grubu oluşturulmuştur. Son ikili görüşme 2018 yılında yapılan G-20 zirvesi vesilesiyle Cumhurbaşkanı Recep Tayyip Erdoğan'ın Arjantin'i ziyareti sırasında gerçekleşmiştir. İki ülkenin de ilişkilerini olumsuz etkileyen durum Arjantin’in Ermeni Kırmı'nı soykırım olarak tanımasıdır. 2010 yılında Recep Tayyip Erdoğan’ın Başbakan sıfatıyla gerçekleştirdiği Latin Amerika seyahatinde Arjantin’le siyasi bir kriz yaşanmasına neden olmuştur. Başbakan’ın Arjantin gezi programında Buenos Aires’te “Atatürk Büstü” açılışı gerçekleştirilecekti, fakat Arjantin’de bulunan Ermenilerin tepki göstermesi büst açılışının Otonom Buenos Aires yönetimi tarafından iptal edilmesine sebep oldu. Federal hükümetin bir şey yapamaması üzerine Başbakan Arjantin’deki tüm programını iptal ederek seyahatlerine Şili’den devam etmiştir. Bir başka örnekte ise Lamer’le Latin Amerika ülkelerinde “1915-Osmanlı İmparatorluğu’nun En Uzun Yüzyılı” başlıklı konferanslar düzenlenmekteydi. Bu konferanslar Kolombiya, Şili, Bolivya, Paraguay, Kosta Rika gibi kıta ülkelerinde gerçekleştirildikten sonra 20-22 Mart tarihlerinde Arjantin’de yapılması planlandı. Ancak Ermenileri tepki göstermesi, üniversitelerin geri çekilmesine yol açtı ve programı iptal etme durumuna gelindi. Arjantin’deki Los Turcos’ların devreye girmesiyle Arjantin İslam Merkezinde gerçekleşen sempozyum ülkedeki Ermeni faaliyetlerini ve etkinliğini gösteren önemli bir olay olmuştur. NGC 3756 NGC 3756 Büyük Ayı takımyıldızı yönünde yaklaşık olarak 55 milyon ışık yılı uzaklıkta bulunan bir çubuklu sarmal gökada. William Herschel tarafından 14 Nisan 1789 tarihinde keşfedilmiştir. Gökada, Büyük Ayı Grupları içindeki Büyükayı kümesi'nin kuzey parçasında yer alır. NGC 3773 NGC 3773 Aslan takımyıldızı yönünde bulunan bir merceksi gökada. William Herschel tarafından 12 Nisan 1784 tarihinde keşfedilmiştir. Bazı kaynaklar gökadayı Büyük Ayı Grupları üyesi olarak göstermektedirler. NGC 3810 NGC 3810 Aslan takımyıldızı yönünde yaklaşık olarak 55 milyon ışık yılı uzaklıkta bulunan bir sarmal gökada. William Herschel tarafından 15 Mart 1784 tarihinde keşfedilmiştir. NGC 3810, Aslan II Grupları içinde yer alır. Parlak merkezi bölgenin, birçok yeni yıldızı oluşturduğu düşünülür ve gökadanın bazı dış alanlarından daha çok parlamaktadır. Dıştaki sarmal kollar boyunca çarpıcı ve zengin toz bulutları görünmektedir. Sıcak genç mavi yıldızlar, dev kümeler halinde merkezden uzaktadır ve parlak kızıl dev yıldızlar sarmal kollarda dağılmışlardır. NGC 3923 NGC 3923 Suyılanı takımyıldızı yönünde yaklaşık olarak 92 milyon ışık yılı uzaklıkta bulunan bir eliptik gökadadır. William Herschel tarafından 7 Mart 1791 tarihinde keşfedilmiştir. 2010-11 TÃ¼rkiye Basketbol Ligi 2010-11 Türkiye Basketbol Ligi, Türkiye'nin profesyonel basketbol ligi olan Türkiye Basketbol Ligi'nin kırk beşinci sezonudur. Bu sezonda Medical Park Trabzonspor ve Olin Gençlik Spor tarihinde ilk defa ligde oynamaya hak kazanmışlardır. Geçen sezon Darüşafakka ve Kepez Belediyespor küme düşmüştür. 2010-211 sezonunda 10 farklı ilden 16 takım ligde mücadele etmektedir. codice_1 codice_2 NGC 3938 NGC 3938 Büyük Ayı takımyıldızı yönünde bulunan bir sarmal gökada. William Herschel tarafından 6 Şubat 1788 tarihinde keşfedilmiştir. Gökada, Büyük Ayı Grupları içindeki Büyükayı kümesi'nin güney parçasında yer alır. NGC 4030 NGC 4030 Başak takımyıldızı yönünde yaklaşık olarak 60 milyon ışık yılı uzaklıkta bulunan bir sarmal gökada. William Herschel tarafından 1 Ocak 1786 tarihinde keşfedilmiştir. NGC 4030, Başak Kümesi'nin sağ alt tarafında yer alan küçük bir grubun en parlak gökadasıdır. Er-Reyyan (spor kulübü) Er-Reyyan ya da tam adıyla Nadi er-Reyyan er-Riyadi (), Katar Ligi'nde oynayan futbol takımıdır. Maçlarını 27.000 kişi kapasitelik Ahmed bin Ali Stadyumu'nda oynamaktadır. Takımın renkleri kırmızı-siyahtır. Miguel Veloso Miguel Luís Pinto Veloso (d. 11 Mayıs 1986), Portekizli millî futbolcudur. FK Dinamo Kyiv ve Portekiz millî futbol takımında oynamaktadır. Genellikle defansif ortasaha mevkisinde oynamaktadır, daha önceleri sol bek pozisyonunda da oynamıştır. Veloso'nun babası António da futbolcudur. Defans oyuncusu olan babası, Benfica için (500'den fazla resmi maç) profesyonel olarak 15 sezon oynadı ve 40 uluslararası kupa kazandı. 2010-2011 transfer sezonunda İtalya Serie A ekiplerinden Genoa CFC'ya transfer oldu. Orta saha mevkiinde görev yapan Portekizli oyuncunun maddi değeri 12.000.000 € dur. NGC 4274 NGC 4274 Berenis'in Saçı takımyıldızı yönünde yaklaşık olarak 44 milyon ışık yılı uzaklıkta bulunan bir çubuklu sarmal gökada. William Herschel tarafından 17 Nisan 1784 tarihinde keşfedilmiştir. 7 Kasım 1999'da gökada içerisinde, Tom Boles tarafından tip II süpernova Sn 1999ev keşfedilmiştir. Paul Durand-Ruel Paul Durand-Ruel (31 Ekim 1831 - 5 Şubat 1922), İzlenimcilik sanat akımının içinde yer almış Fransız sanat simsarı. Durand-Ruel, ressamlarına maaş bağlayan ve kişisel sergiler düzenlemelerine destek veren ilk modern sanat tüccarlarındandır. Babası Jean-Baptiste-Camille Corot'nun ve Barbizon ekolünden bazı ressamların temsilciliğini de yapan bir tablo satıcısı olan Durand-Ruel 1865 yılında aile işini devraldı. 1860'larda ve 1870'lerin başında Fransız doğa resimleriyle öncü olan Barbizon ekolüne ait pek çok resim satarak başarı ve ün kazandı. Daha sonraki yıllarda ise izlenimciler olarak tanınacak bir grup ressamla arkadaÅŸlÄ±k kurdu. 1870-1871 senelerinde Fransa-Prusya Savaşı sırasında Paris'i terk ederek Londra'ya kaçtı. Bu şehirde Charles-François Daubigny, Claude Monet and Camille Pissarro gibi ressamlarla tanıştı. Aralık 1870'te Londra'daki 168 New Bond Street adresinde açtığı yeni galerisinde Fransız ressamlar için bir sergi düzenledi. Charles Deschamps yönetimindeki galeride senelik olarak açılan bu sergiler gelenekselleşti. İzlenimcilik'teki sanatsal potansiyeli ve bu akımın moda yaratabileceğini 1870 yılının başında fark etti. Akımın ressamlarının da yer aldığı ilk sergiyi 1872 yılında Londra'daki galerisinde düzenledi. Daha sonraları da hem izlenimcilerin hem de Londra'da yaşayan Amerikalı ressam James Abbott McNeill Whistler gibi isimlerin eserlerinin sergilendiği sergileri Londra ve Paris'te açtı. Bu sanatçıların tablolarını New York'a götürerek orada da tanınmalarını sağladı. Bu dönemde İzlenimcilik'in ABD'deki popülaritesinde artış oldu. On dokuzuncu yüzyılın son otuz senesinde Paul Durand-Ruel Fransız -İzlenimcilik'inin dünya üzerindeki en tanınan ve önemli tüccarı oldu. Edgar Degas, Édouard Manet, Claude Monet, Berthe Morisot, Camille Pissarro, Pierre-Auguste Renoir, Alfred Sisley gibi pek çok ressamın hem Avrupa'da hem de ABD'de tanınmasında büyük katkı sağladı. Ayrıca, Maxime Dethomas gibi diğer sanatçılara göre daha az tanınmış ressamların da temsilciliğini yaptı. Parisli bir diğer sanat simsarı Georges Petit ile şiddetli bir rekabet içinde olan Durand-Ruel açıldığı ABD piyasasıyla ilgili "Amerikan halkı gülmez. Sadece satın alır!" açıklamasını da yapmıştı. NGC 4278 NGC 4278 Berenis'in Saçı takımyıldızı yönünde yaklaşık olarak uzaklıkta bulunan bir eliptik gökadadır. William Herschel tarafından 13 Mart 1785 tarihinde keşfedilmiştir. Édgar Benítez Édgar Milciades Benítez Santander (d. 8 Kasım 1987), forvet mevkisinde görev yapan Paraguaylı millî futbolcudur. Hâlen, Liga MX takımlarından Querétaro FC'da oynamaktadır. Lakabı "Pájaro"dur (kuş). Benítez kariyerine Itaugua şehrinin takımı Club 12 de Octubre'da başladı. 2005 yılında Libertad takımına geçti ve aynı yıl bu takımla Paraguay Birinci Ligi şampiyonluğunu kazandı. 2008'de Sol de América ile anlaştı ve bu takımda en golcü oyunculardan biri haline geldi. 1 Aralık 2008 tarihinde, Meksika takımlarından Pachuca CF ile anlaştığı duyuruldu. 2 Ocak'ta Interliga 2009 turnuvasında bu takımdaki ilk maçına çıktı ve takımının Tecos UAG'i 4-0 yendiği bu maçta ilk golünü kaydetti. Turnuva sonunda 4 maçta 4 gol atarak en golcü isim oldu, ve böylece Copa Libertadores 2009'un ön eleme maçlarında yer alabilmesine yardımcı oldu. 2009'dan beri Pachuca takımında ilk 11'de pek yer bulamayan Benítez, sıklıkla sonradan oyuna girdi. 20 Şubat 2010 tarihinde, takımının Jaguares de Chiapas'a karşı oynadığı maça ilk 11'de başlayan Benítez, 2-2 biten maçta Pachuca'nın iki golünü kaydetti. Sol de América takımında yer alırken, Paraguay millî futbol takımına çağrıldı. 2010 FIFA Dünya Kupası elemelerinde Peru millî futbol takımına karşı oynanan ve Paraguay'ın 1-0 kazandığı maçta, ilk kez millî formayı giydi. NGC 4293 NGC 4293 Berenis'in Saçı takımyıldızı yönünde yaklaşık olarak 55 milyon ışık yılı uzaklıkta bulunan bir çubuklu sarmal gökada. William Herschel tarafından 14 Mart 1784 tarihinde keşfedilmiştir. Gökada, Başak kümesi'nin bir üyesidir. Carlos Bonet Carlos Bonet Cáceres (d. 2 Ekim 1977, Asunción) sağ açık mevkisinde görev yapan Paraguaylı millî futbolcudur. Hâlen, Paraguayan Primera División takımlarından Olimpia'da oynamaktadır. 2002, 2006 ve 2010 FIFA Dünya Kupası'nda Paraguay millî futbol takımı kadrosunda yer aldı. Theodore Robinson Theodore Robinson (3 Temmuz 1852 - 2 Nisan 1896), izlenimci manzara tablolarıyla tanınmış Amerikalı ressam. 1880'lerin sonlarında İzlenimcilik'le ilgilenmeye başlayan sanatçı, bu akıma ait eserler veren ilk Amerikalı ressamlardan biridir. Robinson, bu dönemde Giverny'i ziyaret etmiş ve Claude Monet ile yakın arkadaş olmuştur. Sanatçının birçok çalışması Amerikan İzlenimciliği'nin başyapıtları kabul edilir. Irasburg, Vermont'ta dünyaya gelen ressam ailesinin Wisconsin'e taşınmasının üzerine orada büyüdü. Sanat eğitimini ise Chicago'da aldı. 1874'te Art Students League ve National Academy of Design'da verilen derslere katılmak üzere New York'a gitti. 1876'da Carolus-Duran'nın ve Jean-Léon Gérôme'un öğrencisi olmak için Paris'i ziyaret etti. Bu şehirde École des Beaux-Arts'a da devam etti. Tabloları ilk kez 1877 yılında Paris'te sergilendi. Aynı senenin yazını Grez-sur-Loing'de geçirdi. Venedik ve Bologna'ya gidişinin ardından 1879'da Birleşik Devletler'e geri döndü. Bu dönem boyunca gerçekçi tablolar yapan Robinson, çoğunlukla insanları sessiz ev içi ortamlarda ya da kırda betimledi. 1884 yılında Fransa'ya geri dönen Robinson, bu ülkede sekiz sene yaşadı. Ressam, Claude Monet'nin etkisi altındaki Fransız izlenimcilerinin merkezi olan Giverny'de yaşamaya başladı. Tarihçiler, Robinson ve Monet'nin ne zaman tanıştığı konusunda kesin bir açıklama yapamamaktadırlar. Fakat 1888 yılında Robinson'un ünlü izlenimci ile kapı komşusu olacak kadar yakın arkadaş olduğu bilinmektedir. Bu günlerde sanatçı Monet'nin etkisiyle geleneksel izlenimci tarzında eserler üretmeye başladı. Giverny'e gelen diğer Amerikalı ressamların hiçbiri Monet'ye Robinson kadar yakın olamadı. Monet ressama sık sık tavsiyelerde bulundu ve onun kendi yaptığı tablolarla ilgili fikrini sordu. Robinson, Monet'nin atölyesindeki tabloları da bol bol gözlemleme ve onlardan ilham alma fırsatı da buldu. Örneğin, 1890 yılında tamamladığı "Capri" isimli eseri Monet'nin 1880'lerin başında yaptığı, Varengeville, Pourville ve Etretat bölgelerindeki uçurumlar ile Bell-Ile bölgesindeki kayalıkları betimlediği çalışmalarından esinlenilmiştir. Robinson'un Giverny'de yaptığı tablolar bazı sanat tarihçilerince tüm eserleri arasındaki en başarılı çalışmaları kabul edilir. Bu resimlerde çoğunlukla, farklı hava durumlarında "en plain air" ("açık havada") geleneğini devam ettiren kırsal bölge manzaraları betimlenmiştir. Bu tablolarda zaman zaman poz vermiş kadınlara da rastlanır. Claremont California'daki Scripps College'ın koleksiyonunda yer alan "La Débâcle" (1892) bu çalışmalara örnek olarak verilebilir. Robinson Fransa ve Monet'den son kez 1892 yılında ayrıldığında niyeti tekrar geri dönmekti. ABD'deki Brooklyn Art School'da ders vermeye başladı. Ayrıca, Catskill Dağları yakınındaki Napanoch'da yaz okullarının yönetimini yaptı. Bu bölgeyle ilgili pek çok manzara resmi de yaptı. Robinson, Evelyn College (Princeton, New Jersey) ve Pennsylvania Academy of the Fine Arts'ta da dersler verdi. Ressam, İzlenimcilik'in Amerikalı ressamlar arasında yaygınlaşmasında da aktif rol oynadı. Bu hareketin merkezi New York oldu. Robinson, John Henry Twachtman ve Julian Alden Weir gibi ressamlarla da yakındı ve zamanını Connecticut'ta bulunan Cos Cob Art Colony'de de geçiriyordu. Bu bölgedeki Riverside Yat Kulübü'nde yaptığı bir grup tekne manzarası tabloları vardır. Önemli bir Amerikalı izlenimci olarak ünü artmasına rağmen, Robinson geçinebilmek için öğretmenlik yapmaya devam etmek zorundaydı. Ayrıca, çalışmalarının kalitesiyle ilgili hâlâ şüphe içindeydi. 1895 yılında Vermont'ta verimli bir dönem geçirdi ve Şubat 1896'da Monet'ye Giverny'e döneceğini yazdı. Aynı yılın Nisan ayında geçirdiği bir astım krizi sebebiyle New York'ta 43 yaşında öldü. Bugün Robinson'un eserleri New York'taki Metropolitan Museum of Art, Washington'daki Corcoran Gallery of Art ve Şikago Sanat Enstitüsü gibi pek çok önemli müzede sergilenmektedir. Darío Verón Darío Anastacio Verón Maldonado (d. 26 Temmuz 1979, San Ignacio) Paraguaylı millî futbolcudur. Hâlen, Liga MX takımlarından UNAM Pumas'ta forma giymektedir. 2003 yılında, Şili'nin Cobreloa takımından Pumas'a geçti. Daha önce her ikisi de Paraguay kulüpleri olan Club Guaraní ve Club 12 de Octubre'da oynamıştı. Ayrıca 2001'den beri Paraguay millî futbol takımında yer almaktadır. Lakabı ""Hechicero""dur ("Büyücü"). NGC 4361 NGC 4361 Karga takımyıldızı yönünde yaklaşık olarak 2,500 ışık yılı uzaklıkta bulunan bir gezegenimsi bulutsu. Wilhelm Herschel tarafından 7 Şubat 1785 tarihinde keşfedilmiştir. NGC 4380 NGC 4380 Başak takımyıldızı yönünde yaklaşık olarak 72 milyon ışık yılı uzaklıkta bulunan bir sarmal gökada. John Herschel tarafından 10 Mart 1826 tarihinde keşfedilmiştir. Gökada, Başak kümesi'nin bir üyesidir. Christian Wulff Christian Wilhelm Walter Wulff (d. 19 Haziran 1959, Osnabrück), 2010-2012 yılları arasında görev yapmış Almanya cumhurbaşkanı. 1959 yılında Almanya'nın Osnabrück kentinde Katolik bir ailenin çocuğu olarak doğan Wulff, liseyi bitirdikten sonra Osnabrück Üniversitesi'nde hukuk fakültesini bitirdi. 1987 ve 1990 yıllarında iki devlet sınavına girerek savcı olmaya hak kazandı. 1975 yılında henüz 16 yaşındayken CDU'ya üye oldu. 1978-1980 yılları arasında partinin öğrenci okulu başkanlığını yürüttü. 1979-1983 yılları arasında gençlik kolları yönetim kurulu üyeliğini üstlenen Wulff, 1983 yılında Aşağı Saksonya eyaleti gençlik kolları başkanı seçildi. 1986 yılında yaşadığı kasabanın belediye başkanı oldu. 1994 yılında Aşağı Saksonya eyalet seçiminde Gerhard Schröder'e karşı eyalet başkanı adayı oldu ancak seçimi kaybetti. 7 Kasım 1998 tarihinde CDU'nun genel başkan yardımcılığına seçildi. 4 Mart 2003 tarihinde yapılan eyalet seçiminde partisi %48.3 oy oranıyla Aşağı Saksonya'da iktidara gelince Wulff, yıllardır beklediği başkanlık koltuğuna oturdu. Başkanlığı devrinde Aşağı Saksonya'da birçok reforma imza attı. Eyaletin ilköğretim sistemini yeniledi. Bütçe dengesizliğini giderdi. Bu devrede partisinin yapılacak seçimlerde federal başbakan adayı olarak gösterilmesi eğilimi arttı. Ancak 2005 yılında Angela Merkel'in seçimi kazanması bu eğilimi sona erdirdi. Cumhurbaşkanlığı görevini 6 yıldan beri sürdüren Horst Köhler'in bir demeci yüzünden 31 Mayıs 2010 tarihinde istifası Almanya'da yeni bir Cumhurbaşkanı arayışını başlattı. Haziran ayında iktidardaki üç partili koalisyonun ismi üzerinde anlaşması bu tartışmayı başka bir boyuta taşıdı. Federal düzeyde pek tanınan bir isim olmaması muhalefetin şöhretli adayı Joachim Gauck karşısında seçimi kaybedebilir görüşlerine yol açtı. 30 Haziran 2010 tarihinde yapılan seçimlerde 1. tur oylamada Wulff yeterli sayı olan 623 oyu bulamaması endişeye neden oldu. 2. turda da seçilemeyen Wulff 3. tur oylamada 625 oy alarak Almanya'nın 10. Cumhurbaşkanı olarak seçildi. Wulff, bu sıfatının yanı sıra 50 yıldan sonra ilk katolik cumhurbaşkanı olması ve bu makama seçilmiş en genç kişi olması nedeniyle tarihe geçti. Christian Wulff, ikinci evliliğinde Bettina Wulff ile evli iki çocuk babasıdır. 17 Şubat 2012 tarihinde Aşağı Saksonya Eyaleti Başbakanı olarak görev yaptığı sırada yolsuzluk iddiaları sonrasında istifa etti. Odoacer Odoacer, (433 - 15 Mart 493), 5. yüzyılda yaşamış İtalya Kralı. Batı Roma İmparatorluğu'nun son imparatoru olan Romulus Augustus'u 476 yılında düşüren ve imparatorluğu çökerten kumandan olarak ün yapmıştır. Batı Roma İmparatorluğu'na son vererek Orta Çağ'ı başlatan kişi olarak bilinir. Tarihte Romalı olmayıp da tüm İtalya'yı yönetmiş olan tek kraldır. Odoacer'in geçmişi hakkında tam olarak kesin bilgiler bulunmamaktadır. Odoacer'in kabilesinin başında bulunan Edekon, Hun kralı Attila'nın boyunduruğunu kabul etmişti. Ailesinin kökeni tam olarak belli değildir. Kimi kaynaklar Ostrogot asıllı olduğunu savunmaktadır. Özellikle geçmişte Ostrogot kabilelerinde yaşadığına dair önemli deliller bulunuyordu. Aynı yıllarda yaşamış tarihçi Jordanes ise Odoacer'in İtalya Kralı olmadan önce, ismi Turcilingi olan, kökeni bilinmeyen bir kavmin lideri olduğundan bahsetmiştir. Turcilingi kavmi hakkında kesin olarak bilinen tek şey Avrupa kökenli bir kavim olmadığıdır. Bu kavmin Hunlar ile beraber Asya'dan gelmiş bir Türk kavmi olabileceği yönünde teoriler de vardır. Odoacer'in aslı hakkında 1946'da "American Historical Review" adlı büyük akademik itibarlı bir tarih akademik kaynağında Amerikan tarihçileri R.L.Reynolds ve R.E.Lopez diğer bir tez ortaya atmışlardır. Bu yazarlara göre, Odoacer'ın aslı Germen değildir, çünkü bu sözcüğün Germenik dillerde etimolojisi bulunamamıştır. Bu tarihçilere göre "Odoacer" sözcüğü bir Türk dili kökünden gelmektedir. "Ot-togar" ("ottan" veya "ateşten doğan") sözcüğünden türetilmiş veya "otgar" ("at sürüsü güder") sözcüğünden çıkartılmıştır. Bu ismin Romalılar tarafından Odoacer olarak telaffuz edilmesine de "Nasıl 'Ratchis' 'Radagaisus' oldu ise, ayni nedenle 'Ot-gâr' veya 'ot-gar' neden 'Odoacer' olmasın?" şeklinde bir soru ile yanıt vermektedirler. 470 yılında Odoacer, lider oldu. Lider olduğu toplulukta yaklaşık 30.000 insan vardı. Bu toplulukta sadece Cermenler değil, Ostrogotlar ve İtalyanlar da vardı. Kabilesi, Apenin Dağlarının etrafında kuruluydu. 475 yılında Odoacer, Julius Nepos'u Roma'nın Genelkurmay Başkanı ve patrici olarak atadı. 1968 Wimbledon Tenis TurnuvasÄ± - Tek Erkekler Rod Laver finalde Tony Roche'u 6-3 6-4 6-2 skorlarla yenerek Tek Erkekler ÅŸampiyonu oldu. "Ayrıca bakınız: Dennis Ralston "(Ã‡eyrek Final) Earl Butch Buchholz "(Ã‡eyrek Final) Fred Stolle "(4. Tur) Tom Okker "(Ã‡eyrek Final) Arthur Ashe "(YarÄ± Final) Cliff Drysdale "(3. Tur) Tony Roche "(Final) Nikola Pilić "(1. Tur) Greatest Flix Greatest Flix, İngiliz Rock grubu Queen'in, kuruluşlarının 10. yılı şerefine 19 Ekim 1981 tarihinde çıkardığı ilk toplama video kasedidir. VHS formatında yayınlanmıştır. Greatest Flix'e ek olarak, "Greatest Hits" isimli albüm (LP, CD, kaset olarak) ve "Greatest Pix" isimli kitap da yayınlanmıştır. Greatest Flix, grubun 1975-1980 tarihleri arasında yayınladığı klipleri kapsar. 1991 yılında "Box Of Flix" adıyla yeniden VHS formatında yayınlanmıştır. Bu sefer 1973-1974 yılları arasında çekilen "Keep Yourself Alive", "Liar", "Killer Queen" ve "Now I'm Here" gibi şarkıların video klip ve konser görüntüleri de eklenmiştir. Charles de l'Ã‰cluse Charles de l'Écluse, L'Éscluse veya Carolus Clusius (19 Şubat 1526, Arras - 4 Nisan 1609, Leiden), Flaman hekim, botanikçi ve bahçeci. Montpellier'de eczacılık eğitimi gördü, fakat hiç eczacılık yapmadı. Avrupa'nın ilk botanik bahçelerinden birinin kurulmasına yardımcı oldu. İlk kitabı Fransızca'ya çevirisini yaptığı Rembert Dodoens'in bitki kitabıydı. Kitap 1557'de Anvers'te yayımlandı. Bahçecilik tarihinde adı laleler üzerinde yaptığı gözlemlerle geçer. Yaptığı gözlemler sayesinde pek çok yeni lale çeşidi üretilmiş ve bu da lale çılgınlığına sebep olmuştur. Peter Benjamin Golden Peter Benjamin Golden (d. 1941), Amerikalı tarihçi ve türkolog. Rutgers Üniversitesi'nde tarih profesörüdür. Lisans derecesini New York Şehir Üniversitesi'nin Queens College okulunda kazanmıştır. Tarih doktorasını 1970'te Columbia Üniversitesi'nde tamamlamıştır. Türk halkları ve Orta Asya üzerine yayımlanmış 60 çalışması vardır. Bunların içinde pek çok kitap ve makale vardır. Makable şümul Makable şümul, bir hukuk kuralıdır. Bir yasanın kabul ediliş tarihinden önce gerçekleşmiş suçlara uygulanmamasını sağlar. Bu konuda bazı istisnalar olabilir. Yeni yasanın geçmişe uygulanması, ancak yasanın suçlu lehine olan veya söz konusu kişilere yeni haklar getiren maddelere söz konusu kişilerin talebi halinde mümkün olabilir. Birdman Bryan Williams (15 Şubat 1969) sahne adıyla Birdman veya Baby olarak bilinen New Orleans, Louisianalı Amerikalı rapçi ve yapımcı. Cash Money Records plak şirketinin kurucusu ve Mannie Fresh ile birlikte Big Tymers grubunun bir üyesidir. Birdman Uptown New Orleans doğdu ve büyüdü. Kardeşi Ronald ile 1991 yılında Cash Money Records'u kurdu. Bülend Uşaklıgil Bülend Uşaklıgil, Türk diplomat. Yazar Halit Ziya Uşaklıgil'in oğlu, Vedad Uşaklıgil'in kardeşi, gazeteci Emine Uşaklıgil'in babası ve Yunus Nadi Abalıoğlu'nun damadıdır. Galatasaray Lisesi mezunudur. Numan Menemencioğlu'nun Türk diplomasisine kazandırdığı ve Kahire, Washington ve Paris'te görev yapmış bir büyükelçidir. 1962'de başladığı Paris büyükelçiliği görevi 1965'in Ocak ayında, dönemin Dışişleri Bakanı Feridun Cemal Erkin ile yaşadığı sürtüşme nedeniyle merkeze çağrılmasıyla son bulmuştur. 1977 yılının Haziran ayında vefat etmiştir. Zeynep ve Emine adlı iki kızı vardır. Tourniquet (Evanescence şarkısı) "Tourniquet" ünlü hard rock grubu Evanescence'ın Fallen albümünde yer alan 6 numaralı şarkısıdır. Şarkı bir Hristiyan death metal grubu olan "Soul Embraced"in 2000 tarihli albümü "For the Incomplete"de yer almıştır. Şarkının asıl ismi "My Tourniquet"'tır. Rocky Gray Soul Embraced gitaristiyken Evanescence'a baterist olarak katıldığında, şarkıyı adapte edip performanslarında söylemişlerdir. Şarkı Fallen için kaydedilene kadar şarkının iki tane demosunu yapmıştır. Bu demolar Fallen versiyonundan çok farklıdır. Şarkılarda 1996 yılında yayınlanan Romeo + Juliet filminden bir klip yer aldı. Şarkının köprü ve nakaratlarında bu cümle duyulabiliyor. Amy Lee ise şarkıyı Fallen'a koymadan önce cümleyi "I want to die!" olarak değiştirdi. Asda Asda Britanyalı süpermarket zinciri. Yiyecek, giyecek, oyuncak gibi birçok ürün satışı yapmaktadır. Asda Mobile adında bir telefon ağına da sahip olan şirketin merkezi Asda House; Leeds, Batı Yorkshire'da bulunmaktadır. Asda, 1999'da, dünyanın en büyük perakendecisi olan Amerikan Walmart tarafından satın alındı. Şirket; Tesco'nun ardından Birleşik Krallık'taki en büyük süpermarket zinciri konumunda bulunmaktadır. Memûn Memun veya "Abdullâh Memûn", Tam Adı: "Ebû `Abbâs el-Memûn Abdullâh bin Hârûn Reşîd" (d. 14 Eylül 786, Bağdat - ö. 9 Ağustos 833, Tarsus yakınları), 813-833 arasında 7. Abbasi halifesi. 809'da babaları Hârûn Reşîd'den sonra Abbâsî Hâlifesi ilan edilen kardeşi Emin'e karşı yaptığı bir iç savaştan sonra 813'de onu halifelik tahtından indirerek idam edilmesinden sonra 7. Abbâsî halifesi oldu. Memun'un Halifelik döneminde en önemli olaylar devam eden mütezile itikadi mezhep tartışmaları ve Bizans İmparatorluğu ile büyük çapta çatışmalar içeren savaşın 25 yıl süren bir sükunet döneminden sonra tekrar başlamasıdır. 14 Eylül 786 (Hicri:15 Rebîülevvel 170) gecesinin ilk saatlerinde Bağdat yakınlarındaki Yaşıriye'de babası Harun Reşit'in 11 erkek oğlundan birincisi olarak muhtemelen Bağdiş (modern Afganistan) yöresinden Soğd asıllı bir cariyesi olan Marajilden doğdu. 13 Eylül 786'yi 14 Eylül'e bağlayan gece sonradan "üç halifeler gecesi" olarak bilinmektedir çünkü o gece Abbasiler halifesi olan Hadi veya Mûsâ el-Hâdî ölmüştü ve yerine halife olarak o akşam yeni doğan Memun'un babası ve Hadi'nin yeğeni olan Harun Reşit 5. Abbasiler halifesi olmuştur. Annesi Marajıl çocuğunun doğumunda öldüğü için Memun 2. Abbasiler halifesi Mansur'un torunu ve halife Harun Reşit'in karısı olan Zübeyde tarafından, Zübeyde'nin Harun Reşit'ten olan ikinci oğlu olan (sonra Emin adı ile Abbasiler halifesi olan) Muhammed ile birlikte, yetiştirildi. Me'mun eğitimini babası halife iken Bağdad'da sarayında özel hocalardan aldı. Arapça dili ve edebiyatının inceliklerini Ali bin Hamza el-Kisâî’den; hadis kural ve bilgilerini Hüseym bin Beşîr, Abbâd bin Avvâm, Yûsuf bin Atiyye gibi hocalardan ve, fıkıh derslerini bazı diğer hocalardan okudu. Babası onu özel olarak yetiştirmek üzere İran asıllı Fazl bin Sehl'i saraya tayin etti. Eğitilip yetişmesinden Ca‘fer b. Yahyâ el-Bermekî ve babası önemli rol oynadılar. Me’mûn’un sarayında bulunmuş olan Mu‘tezile âlimlerinden Sumâme bin Eşres de hocası olarak kabul edilmektedir. Taberî tarihinde etraflı olarak anlatıldığı gibi, Halife Harun Reşit yaşamakta iken öldükten sonra ilk iki oğlu arasında muhtemel olan taht kavgalarını önlemek için devamlı tedbirler aldı. Memun'un annesi bir cariye olduğu için ve Harun'un ikinci oğlu Emin'in annesi Zübeyde hem bir eski halife torunu hem de İran'da asiller sınıfından olduğu için Harun Reşit ikinci oğlu olan Emin'i birinci veliaht olarak seçti ve Memun'u Emin'den öldüğünden sonra onun yerine halife olmak üzere ikinci veliaht olarak ilan etti. Memun'u devlet merkezi olan Bağdat'tan uzaklaştırmak için de doğu İran'da Horasan'dan Hemedan'a kadar uzanan arazilere "Horasan Valisi" olarak tayin etti. Memun bu valiliği altında olarak gayet otonom bir şekilde eyalet idareciliğine başladı. Harun Reşit iki oğlunun birbirlerine daha yakın ve babaları Harun Reşit'in veraset için kararlarına ikinci oğlu uygun hareketlerde bulunmalarını ve aralarında ihtilaf çıkmamasını sağlamak için onlara devamlı olarak telkin ve nasihatlarda bulundu. Hatta 802 (hicri:186) yılında her iki oğluna bunu açıkça gösteren ahitnameler imzalattı. Harun Resit o yıl her iki oğlu ile birlikte Hicaz'a hac için gittiği zaman bu ahitnamalerin metinlerini Mekke'de Kabe duvarına astırdı. 3 Cemâziyelâhir 193’te (24 Mart 809) Tûs’ta ölünce vasiyeti gereği birinci veliaht Emîn halife oldu. Memun 5 yıl doğuda Merv'de bağımsız olarak ve 20 yıl tek Abbâsî halifesi olarak hüküm sürdükten sonra 833de Tarsus'ta 48 yaşındayken 9 Ağustos 833'te öldü. İlk Abbâsî halifelerinin mezar yerleri saklanmakla beraber Memun'un Tarsus'ta gömüldüğü çok muhtemeldir. Ölümü sıcak bir yaz gününde bir dere kenarında kardeşi Ebu İshak'la birlikte otururken oraya gelen bir hayvan yükünden aldığı hurmayı yemesinden sonra çok ateşlenip hastalandıktan sonra olduğu bildirilir. Ölüm yatağında yatarken Memun bir buyruk hazırlatarak yerine kardeşi olan Ebu İshak'ın Mutasım adıyla halife olmasını istemiş ve ölünce yerine halifeliğe Mutasım geçmiştir. Office of Fair Trading Office of Fair Trading (OFT; "Adil Ticaret Ofisi") Birleşik Krallık'ta rekabet hukukunun gereklerinin yerine getirilmesi ve tüketici haklarının korunması ile sorumlu ve "iktisadi düzenleyici kurum" kimliğine sahip resmi kurumu. 1973'te Adil Ticaret Kanunu ("Fair Trading Act") çerçevesinde oluşturulmuş, 2002 İşletmeler Kanunu ("Enterprises Act") rol ve sorumlulukları yeniden belirlenmiştir. Devlet kurumu olmakla birlikte herhangi bir bakanlığa bağlı değildir. Görevleri arasında piyasaların tüketiciler açısından olumlu işlemesini, şirketlerin rekabet hukukuna uymalarını sağlamak, şirketlerin tekelleşmesini engellemek ve kural dışı ticari uygulamalarla mücadele etmek yer almaktadır. Yönetim kurulunda icrada rolü olan 4, olmayan 7 direktör bulunur. Yapısal şeması sektörel bazda ayrılmıştır. OFT, geçmişte süpermarketlere ve petrol şirketlerine karşı rekabet hukukuna uygun etkin bir yaptırım gücü gösterememiş olduğu eleştirilerine uğramıştır. Rekabet hukuku konularına aktif yaklaşım düzeyinin ve etkinliğinin ABD'nin aynı alanda faaliyet gösteren sorumlu federal devlet kuruluşu Adalet Bakanlığı Antitröst Divizyonu ("Department of Justice Antitrust Division") ve AB Komisyonu'nun Rekabet Genel Müdürlüğü DG COMP'a kıyasla düşük olduğu belirtilmiştir. Being Human (Kuzey Amerika dizisi) Being Human, Amerika Birleşik Devletleri ve Kanada ortak yapımı doğaüstü drama dizisi. Montreal'deki Muse Entertainment Enterprises tarafından aynı ismi taşıyan İngiliz yapımı BBC dizisinden uyarlanmıştır. Dizinin ikinci sezonu, BBC yapımı dizinin senaryosunu izlemeyecek, bu sayede iki dizi birbirinden tamamen ayrılacaktır. 17 Mart 2011'de Syfy, "Being Human" için ikinci sezonun çekileceğini doğruladı. Syfy'nin resmi açıklamasına göre ikinci sezonun ilk bölümü 16 Ocak 2012'de yayınlanacak. Dizi, sevenlerini ne kadar üzse de 7 Nisan 2014 tarihinde 4. sezonun son bölümünü yayınladı ve bu aynı zamanda dizinin final bölümü idi. Hikâye, yirmili yaşlarda, Boston'da, aynı evde yaşayan üç komşunun etrafında döner. Bir hayalet, bir vampir ve bir kurt adam olmalarına rağmen, normal bir hayat sürmeye çalışmaktadırlar. 28 Haziran 2010'da, Entertainment Weekly, aktör Sam Witwer'ın vampiri, Meaghan Rath'ın hayaleti ve Sam Huntington'ın kurt adam karakteri canlandıracağını bildirdi. 7 Temmuz 2010'da, "Lost" ve "Supernatural" dizileriyle tanınan Mark Pellegrino'nun Aidan'ın karizmatik ve tehditkar akıl hocası Bishop'u canlandıracağı açıklandı. 17 Mart 2011'de SyFy dizi için ikinci bir sezon sipariş ettiğini bildirdi. Syfy'in 2005 yılındaki kuruluşundan bu yana, ilk bölümünden itibaren 1.8 milyon kişi tarafından takip edilen dizi, kanalın en çok izlenen yapımı oldu. Dizinin ikinci sezonu, büyük olasılıkla Ocak 2012'de yayınlanmaya başlayacak. 29 Haziran 2011 tarihinde, münzevi bir vampiri canlandıracak Dichen Lachman'ın ikinci sezon oyuncu kadrosuna katıldığı açıklandı. Anna Fricke ve eşi Jeremy Carver, İngiliz yapımı diziyi Kuzey Amerika televizyonuna adapte etmek üzere görevlendirildi. Carver ve Fricke, diziyi, yeniden tasarlayacaklarının yanında orijinal seriye bağlı kalacaklarını da belirttiler. “Bizce, yarattığımız yeni karakterlerle hikâye daha güzel bir hal alacaktır. En az orijinal dizi kadar güzel bir şov yapacağımıza inanıyoruz” şeklinde düşüncelerini açıkladılar. 13 bölümden oluşan dizinin ilk sezonu, İngiliz yapımı orijinal ilk sezonu kabaca izliyordu. Ancak, İngiliz yapımı ilk sezon altı bölümden, Kanada yapımı ilk sezon ise on üç bölümden oluşuyordu; böylece yan olaylar, İngiliz yapımı diziye göre, benzer unsurlarla ancak daha farklı şekillerde daha fazla geliştirilmiş oldu. Vampir Aidan ismini, İngiliz yapımı televizyon serisinde, vampir Mitchell’i canlandıran oyuncu Aidan Turner’dan almıştı. Kanada yapımı dizide, kurt adam Josh, İngiliz yapımı dizideki George’a, hayalet Sally, İngiliz yapımı dizideki Annie’ye, vampir lideri Bishop, İngiliz yapımı dizideki Herrick’e denk gösterilse de, aktör Sam Witwer’ın yaptığı açıklamada, karakterlerin birbirlerinden çok farklı olduklarını vurguladı: “Kesinlikle karakterler tıpatıp aynı değiller. Benzerlikleri kadar, farklılıkları da çok fazla.” Sam Witwer, ilk sezon çekimleri sırasında BBC yapımı diziyi izlemediklerini; eğer izlerlerse, bir şekilde İngiliz oyuncuların oyunculuklarından etkileneceklerini vurguladı. Ancak birinci sezon çekimleri sona erdikten sonra İngiliz yapımı ilk sezonu izlediklerini de ekledi. Riyo Mori Riyo Mori (森 理世, Mori Riyo) (d. 24 Aralık, 1986 Aoi-ku, Shizuoka, Japonya) ünlü profesyonel dans eğitmeni ve 2007 yılının mayıs ayında dünyanın en prestijli güzellik yarışması organizasyonu olan Miss Universe'in (2007 Kâinat Güzellik Yarışması) birinciliğini elde etmiş başarılı Japon model. Ailesinin tek çocuğu olan Riyo Mori dans etmeye henüz dört yaşında iken başladı. Kanada'da Quinte Yüksek Bale Okulu'nda okudu. Ayrıca Ontario'da Centennial High school'da ortaöğretimini tamamlayarak, Victoria'da Mount Douglas yüksekokulunu bitirdi. Mori, dört haftalık bir kampın ardından gerçekleşen Donald Trump organizatörlüğünde Meksika'nın başkentinde yapılan dünyanın en büyük güzellik yarışmasında birincilik tacını 28 Mayıs 2007 tarihinde bir önceki senenin güzellik kraliçesi olan Porto Rikolu Zuleyka Rivera'dan aldı. Yarışmaya yetmiş yedi ülke katıldı. Kendisi ayrıca yarışma içerisinde yapılan mayo ve bikiniyi en güzel şekilde taşıma seçmelerinde de en yüksek puanı aldı. Riyo Mori'nin yarışmanın finalinde giydiği geleneksel Japon kıyafeti Kimono'yu andıran siyah-çiçekli elbise de İtalyan moda devi Gucci'nin 2007 İlbahar/Yaz koleksiyonundandı. Amerikalı ünlü sunucu Oprah Winfrey de bir kırmızı halı daveti için aynı elbiseyi tercih etmişti. Riyo Mori ve kendisi gibi finale kalan diğer dört tescilli güzel, juri üyelerinin kişilik ile ilgili sorularının yanıtladılar. Çekilen kurada, Mori'ye kaderini belirleyecek soruyu sormak üzere jurilerden Elle Dergisi'nin moda direktörü Nina Garcia seçildi ve ondan bir çocukken öğrendiği ve hâlâ hayatını etkileyen bir ders hakkında konuşmasını istedi. Mori etkileyici bir şekilde, şöyle yanıtladı: "Çocukluğumdan beri dans ediyorum ve bu sebepten dolayı; tüm öğrenci arkadaşlarım ve öğretmenlerim devamlı olarak benim etrafımı sardılar, ailemle birlikte beni hiç yalnız bırakmadılar. İşte onların yönlendirmeleriyle hayatım boyunca daima mutlu, sabırlı ve pozitif olmayı öğrendim ve aynı dersi, disiplini benden sonraki jenerasyonun da aynı şekilde almasını ümit ediyorum." Tüm bu yarışmalar ve eleme sorularından sonra, tacı hak eden Riyo, Japonya'ya Kâinat Güzeli ûnvanını getiren ikinci kadın oldu. İlk Japon Kâinat güzeli de 1959 yılında taçlanan Akiko Kojima'ydı. Ayrıca Riyo, bir Asyalı olarak, böyle bir yarışmayı kazanan on birinci kadındı, kendisine en yakın olarak 2000 yılında Hindistan'ı temsil edip, aynı yarışmada birincilik elde eden başarılı model ve iyiniyet elçisi Lara Dutta'ydı. Riyo Mori başarısını ve popülerliğini öncelikle insani yardım amaçlı kullanacağını pek çok kez belirtti ve bir demecinde: "Bence ben bir samuray ruhuna sahibim, gerçekten sabırlıyım ve en önemlisi başkalarına hizmet edebilirim." demiştir. Yarışmanın ardından, evi Japonya'ya dönmeden önce, Mori Endonezya, İspanya, Bahamalar, Saint Kitts ve Nevis, Çin, Meksika, Kanada, Almanya, Vietnam, Fransa, Monako, San Marino, Rusya and İtalya gibi ülkelerde bulundu. Riyo, 14 Temmuz 2008'de Vietnam, Nha Trang'da yapılan yarışmada, kendisinden sonra gelen 2008 Kâinat Güzeli Venezuela'lı Dayana Mendoza'ya da 120.000 Amerikan dolarlık bir taç taktı. Geleceği hakkında yapılan çeşitli röportajlarda da belirttiği isteğini, annesiyle birlikte Tokyo'da çeşitli kültürlerin danslarına yer veren uluslararası büyük bir dans okulu açmayı (I.R.M Akademisi adında) başaran Riyo Mori Amerikan dünyaca ünlü, reyting rekorları kıran televizyon dizisi Heroes'da ve MTV kanalında, Donald Trump'ın reality showu Pageant Place'te 2007 Amerika Güzeli - 2007 Kâinat Güzellik Yarışması beşincisi Rachel Smith, 2006 yılının En Güzel Amerikalı Genç Kızı seçilen Katie Blair,yine aynı yarışmanın 2007 yılının birincisi Hilary Cruz ile rol aldı. Bu reality show sekiz bölüm sürdü. Bunların yanı sıra Riyo Mori, 2010 yılında Jessica Simpson'ın güzellik ve bakım konulu ünlü televizyon showunun konuğu oldu. Japonya'da şu an çok çeşitli çalışmaları olan başarılı manken, yaşam başarısını konu aldığı "Simple Life" isimli bir kitap yazdı ve yayımladı. Kendisi Tokyo FM'de çok başarılı bir radyo programı sunuyor ve MAKE-A-WISH isimli hayır kurumunun Japonya'daki öncülüğünü yapıyor. Teknoloji devi Yahoo'nun da katkılarıyla başlatılan BTB (Beyond the Borders-Sınırların ötesinde) isimli projenin iyiniyet elçisidir ve şöhreti sayesinde projeye birkaç gün içinde 3 milyar 526 milyon Amerikan doları kazandırmıştır. Lexus RX fuarının 2009-2011 arası ev sahibi olan Japon güzel, lüx saatler konusunda dünyanın en ünlü markalarından olan Rolex'in de üç sene boyunca dünya çapınca resim, katalog, reklam, tanıtım modelliğini yapmıştır. Bu genç yaşına sayısız başarı sığdıran, dünya üzerinde kelimenin tam anlamıyla -milyarlarca- hayran kitlesi olan Bayan Mori, son zamanlarda Japonya'nın en büyük kanallarından birinde bir televizyon programı yapmaya hazırlanıyor. Greatest Flix II Greatest Flix II, İngiliz Rock grubu Queen'in 28 Ekim 1991 tarihinde VHS formatında yayınladığı video kasettir. 1981 yılında ilk bölümü yayınlanan Greatest Flix'in devamı niteliğindedir. Bu sefer grup bu video kasette, 1982-1991 yılları arasında piyasaya sürdüğü Hot Space, The Works, A Kind Of Magic, The Miracle ve Innuendo albümlerinden seçtiği başarılı klipleri sunmuştur. Ayrıca, Greatest Flix II ile birlikte Greatest Hits II (LP, CD ve kaset olarak) ve Greatest Pix II isimli kitap da yayınlanmıştır. Albüm, kitap ve video kaset, 28 Ekim 1991'de (yani vokalist Freddie Mercury AIDS'ten ölmeden yaklaşık 1 ay önce) piyasaya sürülmüştür. Oran Büyük Sinagogu Oran Büyük Sinagogu (, ), Cezayir'in Oran şehrinde 1880'de inşa edilmeye başlanıp Simon Kanoui tarafından takdis edilmiş olup resmi açılış töreni 1918'de gerçekleşmiştir. İsrailoğulları Tapınağı olarak da bilinen bu sinagog eski adı Joffre Bulvarı olan Maata Mohamed El Habib Bulvarında yer alır. Cami'ye çevrildikten sonra "Abdullah Ben Salem" adını almıştır. Kuzey Afrika'daki en büyük ve gösterişli sinagoglardan biriydi. Cezayir Bağımsızlığını kazandıktan sonra sinagoga el konulup camiye çevrildi. Bu sinagog, Cezayir hükümetince el konulup camiye çevrilen en az on yedi sinagogdan biridir. Bağımsızlığını kazanan Cezayir 1963'te "Cezayir Vatandaşlık Yasası"nı yürürlüğe soktu. Bu yasaya göre sadece babası ve baba tarafından büyükbabası Müslüman olanlar vatandaş olabilecekti. Böylece Yahudiler bölgedeki Hıristiyanlarla birlikte sürüldüler. Fransa'nın Cezayir işgali sona erip Fransız ve Yahudi kökenli Cezayirlilere vatandaşlık hakkı verilince bu kişilerden birçoğu Fransa'ya göç etti. Bir İngiliz seyyahın 1887'de yaptığı tanımlamaya göre bu sinagog "yeni ve empoze etmeyen" bir yapıydı. Ä°Books "Apple-nin bir dizi dizüstü bilgisayar markası iBook-la karıştırılmamalı" iBooks Apple'ın yayınladığı e-kitap programıdır. iPad sürümü 27 Ocak 2010 tarihinde duyurulmuştur ve 2010'un ortalarında iOS 4 ile iPhone ve iPod Touch versiyonları da yayınlanmıştır. Başlangıçta iBooks iOS cihazlarına önceden yüklenmedi, ancak kullanıcılar iTunes App Store'den ücretsiz olarak kurabilirlerdi. iOS 8'in piyasaya sürülmesi ile entegre bir uygulama oldu. 10 Haziran 2013'te Apple Dünya çapında Geliştiriciler Konferansı'nda Craig Federighi, iBooks'un 2013 sonbaharında OS X Mavericks ile birlikte sunulacağını açıkladı. Öncelikle iBooks Store'dan EPUB içeriği alır, ancak kullanıcılar iTunes ile veri senkronizasyonu yoluyla kendi EPUB ve PDF dosyalarını ekleyebilirler. Ayrıca, dosyalar iBooks'a Safari veya Apple Mail aracılığıyla indirilebilir. Ayrıca, multimedya içeren e-kitapları görüntüleme kapasitesine de sahiptir. Mart 2010 itibarıyla ürün bilgilerine göre, iBooks VoiceOver'ı kullanarak "herhangi bir sayfanın içeriğini kullanıcıya okuyabilir". 19 Ocak 2012'de New York'taki eğitim odaklı bir özel etkinlikte Apple, manzara modunda çalışabilen ve etkileşimli okumaya olanak sağlayan iBooks 2'nin ücretsiz sürümünü duyurdu. Buna ek olarak, yeni bir uygulama, iBooks Author, Mac App Store için ilan edildi ve herkesin iBooks'ta okumak için etkileşimli ders kitapları oluşturmasına izin verildi; Ve iBooks Store bir ders kitabı kategorisiyle genişletildi. Apple'ın iBooks Yazarının etrafında dijital içerik yaratıcılarının yıllık bir araya geldiği iBooks Yazar Konferansı, 2015 yılından beri toplandı. NASA'nın açılış konuşması ve Southwest Airlines'ın sponsorluğunda bir 2017 konferans düzenlendi. Ocak 2010'da düzenlenen bir basın konferansında iPad'in yanında iBooks duyuruldu. Ancak mağaza iTunes 9.1'in piyasaya çıkmasıyla iPad'ten üç gün önce Amerika'da piyasaya çıktı. Bu, Apple'ın sunucularında çok fazla trafiğin önüne geçmek için verildi, çünkü iPhone'nin önceki sürümleriyle aşırı yüklendi. Lansmanının yapıldığı gün 31 Mart 2010'da iBooks Store koleksiyonunda yaklaşık 60.000 başlık yer alıyordu. Apple, 8 Nisan 2010'da iBook'ların iOS 4'le iPhone ve iPod Touch'ı destekleyecek şekilde güncelleneceğini açıkladı. Sonuç olarak, iBooks, birinci nesil iPhone'lerde ve iPod Dokunuşlarında desteklenmeyecekdir. 8 Haziran 2010'da WWDC Keynote'da iBooks'ın bu ayda PDF dosyalarını okumak üzere güncelleneceği, hem PDF'leri hem de e-Kitapları açıklama yeteneğine sahip olacağı açıklandı. 1 Temmuz'dan itibaren Apple, iBooks'un kullanılabilirliğini Kanada'ya genişletti. IOS 4'ü çalıştıran, iPhone 3GS ve iPod Touch gibi eski cihazlar için piyasaya çıktığında, iBooks yavaş performansı nedeniyle eleştiriler aldı. Bununla birlikte, Apple'ın 19 Temmuz güncellemesi çeşitli iyileştirmeler sundu. 27 Eylül 2011'de Apple, premium mağazayı İrlanda Cumhuriyeti'ne genişletti. 19 Ocak 2012'de Apple, kullanıcıların iPad'e kitap satın almasını ve indirmesini sağlayan iBooks 2 uygulamasının kullanıma sunulduğunu duyurdu. Yeni uygulama iPad'de etkileşimli şema, ses ve video görüntüleyebilen dijital ders kitaplarını destekledi. Apple ayrıca, iBooks Author adlı ücretsiz bir aracı piyasaya sürdü. Yazılım, kullanıcıların bu etkileşimli ders kitaplarını kendileri yaratmalarını sağlar. Apple, 23 Ekim 2012'de iBooks 3'ü duyurdu. 10 Haziran 2013'te Apple, OS X Mavericks için iBook'ları duyurdu. Kitaplar şu anda aşağıdaki ülkelerde satın alınabilir; Ekvator, El Salvador, Estonya, Finlandiya, Fransa, Almanya, Yunanistan, Guatemala, Danimarka, Dominik Cumhuriyeti, Arjantin, Avustralya, Avusturya, Belçika, Bolivya, Brezilya, Bulgaristan, Kanada, Şili, Kolombiya, Kosta Rika, Honduras, Macaristan, İrlanda, İtalya, Japonya, Letonya, Litvanya, Lüksemburg, Malta, Meksika, Hollanda, Yeni Zelanda, Nikaragua, Norveç, Panama, Paraguay, Peru, Polonya, Portekiz, Romanya, Slovakya, Slovenya, Türkiye, İspanya, İsveç, İsviçre , Birleşik Krallık, Amerika Birleşik Devletleri ve Venezuela. Şu anda İngilizce, Arapça, Katalanca, Çince, Hırvatça, Çekçe, Danca, Fince, Fransızca, Almanca, Yunanca, İbranice, Macarca, Endonezyaca, İtalyanca, Japonca, Korece, Malayca, Norveççe, Lehçe, Portekizce, Romence, Rusça, Slovakça, İspanyolca, İsveççe, Tay dili, Türkçe, Ukraynaca, Vietnamca gibi dillerde desteklenir. 15 Kasım 2013'te Apple, iOS 7 için "düz" tarzı ile eşleştirmek için iOS için iBooks 3.2 sürümünü yeniden tasarlanmış bir arayüzle kullanmaya itti ve bu da iOS 6 ve önceki sürümleri için destek düştü. 2014 yıllık WWDC'sinde Apple, iBooks'un işletim sistemi iOS 8'in sonraki sürümünde önceden kurulu bir uygulama olacağını ve Podcast uygulamaları ile birlikte tanıttığını açıkladı. 17 Eylül 2014'te, Apple, iOS 8.0 için iOS için iBooks'un 4.0 sürümünü paketledi. Bu, kitapçığın altındaki sıradan bir gezinme çubuğu, kitap rafındaki serilere göre otomatik gece modu temasının yanı sıra temel oluşturan işleme motorundaki küçük değişiklikleri de içeren hafifçe değişiklikleri içerir. 20 Ekim 2014'te, Apple, iOS için iBooks 4.1 sürümünü iOS 8.1 ile birlikte paketledi. iBooks e-kitap formatlarından EPUB ve PDF 2.0 sürümünü destekler. Ayrıca yazar aracı ile oluşturulan özel bir iBook biçimi (IBA) destekler. Bu biçim EPUB formatında dayalı, ancak işlevi iBooks uygulamasına özel Widget koduna bağlıdır. Sürüm 3 itibarıyla, iBooks, 18 farklı dilde yazılmış metinleri işler. Kullanıcılar uygulamanın, görüntülenen yazı tipi ve metin boyutunu değiştirebilir. Mevcut İngilizce fontlar Baskerville, Cochin, Gürcistan, Palatino, Times New Roman, Verdana, Athelas, Charter, Iowan Eski Stil ve Seravek'tir. Kullanıcılar ekran parlaklığını uygulama içinde ayarlayabilir. Sözcükler kitap boyunca seçilebilir ve aranabilir. Kelimelerin tanımlamaları, kelimeyi tıklatıp okuyucuyu kelimenin ne anlama geldiğinin kısa bir açıklaması ve mevcut bir tanım yoksa 'tanımla' seçeneğini seçerek de bulunabilir, okuyucu Vikipedi'de veya web'de bir tanım için tarama yapmayı, sözcük için bir tanım olsa bile bir seçeneği seçebilir. Okuyucular pasajları vurgulayabilir ve bu yapıldığında e-kitap bölümleri ve notlar ile ilgilenir ve vurgulanmış olan kelimeleri veya cümleleri otomatik olarak kaydeder ve belirli bir pasaj, başka bir özellik vurguladıktan sonra yapılan notları açığa çıkarır. Aslında, PDF belgelerini okurken hariç, seçim için üç arka plan teması vardı. Temalar şunlardı: 2014'te iOS 8'in kullanıma sunulmasıyla birlikte, ortamı ortam ışığı koşullarına dayanılarak temayı "Normal" veya "Sepya" dan "Gece" ya da tersine dinamik olarak değiştiren ek bir "Otomatik Gece Teması" tanıtıldı. 2015'te iOS 9'un kullanıma sunulması ile dördüncü bir arka plan teması eklendi: Gri: koyu gri bir arka plan üzerine açık gri metin. iBooks, kullanıcı "All Books" ekranında iken bir seriye ait olan kitapları da yığınlar. Seçildiğinde, seride bulunan kitaplar, kullanıcının satın almadığı serilerdeki kitaplar da dahil olmak üzere, piyasaya çıktıkları sırayla gösterilir. Satın alınmayan kitapların fiyatları, "kulak işaretli" kitabın sağ üst köşesinde yeşil renkte gösterilir. Satın alınmayan kitaba dokunulduğunda, kullanıcı hızlı bir şekilde satın alınabilmesi için doğrudan iBook mağazasına geçer. Üç sayfa düzeni vardır: Kitap, Tam Ekran ve Kaydırma. Kitap veya Tam Ekran düzeninde sayfalar, sayfaya dokunarak veya sürüklenerek döndürülür, bir kâğıt kitabın görünümünü taklit etmek üzere canlandırılır. Kaydırma'da herhangi bir sayfa döndürmüyor ve kitap sürekli bir metin olarak görünüyor, bir web tarayıcısı gibi dikey olarak okunuyor. Mayıs 2011'e kadar her bir iBooks kopyası, kullanıcının kütüphanesini başlatmak için A. A. Milne tarafından 1926'da hazırlanmış olan Winnie-the-Pooh adlı kitabın ücretsiz kopyasını sağlıyordu. iBooks Store, eBook'ları iPad, iPhone ve iPod Touch gibi herhangi bir iOS cihaza aktaran bir EPUB içerik satış ve dağıtım sistemidir. Şu anda hem iBooks'un doğrudan Windows veya Linux dağıtımlarında indirilmesi veya okunması desteklenmiyor, ancak iBooks'un OS X Mavericks ve daha sonrasında indirilmesini ve okunmasını destekliyor. IPad'in yayınlanmasından önce, Penguin Books, HarperCollins, Simon & Schuster, Macmillan Publishers ve Hachette Book Group USA yayıncıları, iBooks Store için içerik üretmeyi taahhüt ettiler. 27 Ocak 2010 ürün duyurusunun yapıldığı gün ek yayıncılar davet edildi. iBooks Store, Gutenberg Projesi'nden edinilebilecek 30.000+ ücretsiz kitaba erişim sağladı, bağımsız yazarların ve yayıncıların kendi kendine yayın yapabilmeleri için Smashwords aracılığıyla kanalize edilen içeriği sağlar. iPad olayından bir gün önce, McGraw-Hill'in CEO'su Terry McGraw, yaklaşmakta olan iPad sürümü hakkında CNBC'de Erin Burnett'e bilgi açıkladı. Bu hızla ele geçirildi, söylenti siteleri ve nihayetinde ana akım medya organları iPad'in özelliklerinin ortaya çıkması olarak dağıtıldı. McGraw Hill, Apple medya olayında iPad sunumunda yer almadı ve dışlamanın bu bilgi yayına tepki olarak verildiği yönünde spekülasyonlar yapıldı. Ancak McGraw-Hill, McGraw tarafından açıklanan bilgilerin ayrıcalıklı olmadığını ve şirketin etkinliğe katılmayı planlamadığını belirtti. 2011'de bir Apple sözcüsü, "Müşteriler, müşterilere uygulama dışından kitap satın alma imkânı sunarsa, aynı seçeneği de uygulama içi satın alma ile uygulamadaki müşterilerimiz için de geçerli olmasını zorunluyoruz" dedi. Pek çok ülkede iBooks Store hâlâ tüketicilere herhangi birine erişim sağlamıyor. Apple'ın rakibi Amazon.com, Temmuz 2013'te iOS Kindle uygulamasını % 30'luk gelir paylaşımını atlamak için güncelledi; kullanıcıya Kindle uygulaması kullanmadan Kindle Store'nin web sitesini kullanarak içerik satın almasını gerektirirdi. Kullanıcılar uygulamayı kullanırken ücretsiz e-kitap veya örnek alabilirler. __DİZİN__ FaceTime FaceTime, Apple şirketinin iPhone ve Apple iPod Touch ile iPad yeni nesil tabletlerinde (4. Jenerasyon) videolu görüşme özelliğidir. Apple tarafından geliştirilmiş ve WWDC 2010'da duyurulmuştur. Apple FaceTime ismini FaceTime Communications şirketinden satın almıştır. FaceTime iPhone 4'te, 4S, 5 ve 5s modelleri ile yeni nesil iPad ve Apple iPod Touch (4. Jenerasyon) bulunmaktadır önceki modeller bu özelliği desteklememektedir. FaceTime GSM şebekesinin data kısmını kullandırır ve veri alış verişini İnternet üzerinden sağlar. iOS 6' dan itibaren, bu özellik artık sadece Wi-Fi üzerinden kullanılmakla kalmayıp, 3G ve 4G şebekeleri üzerinden de kullanılabilmektedir. NDH Amharca Amharca (አማርኛ, "amarəñña", ), Sami dil ailesinin Güney Sami Grubuna ait olan bir dil. Kuzey ve orta Etiyopya'ya özgün olan Amharaların dili olup anadili olarak yaklaşık 15.000.000 kişi tarafından konuşulur. Toplam 25.000.000 konuşanı vardır. Amharca, Arapça'dan sonra dünyanın en çok konuşulan ikinci Sami dilidir. Ge'ez alfabesi ile yazılır. Etiyopya'nın millî resmî dilidir; ayrıca Etiyopya'nın federal yapısını oluşturan birçok bölgede resmî statüye sahiptir. Etiyopya'nın dışında Eritre'de yaşayan yerli Amharalar ve Mısır, İsrail ve İsveç gibi ülkelerde yaşayan Amhara diasporası tarafından konuşulur. Pis Pis, Athena grubunun 6 Mayıs 2010 tarihinde çıkardıkları stüdyo albümüdür. Albüm grubun; 2006 tarihli EP’si "İt"ten sonraki 8.stüdyo albümüdür. Albümde parçaya çekilen ilk video klibi “Serseri Mayın” şarkısını Bertan Başaran yönetmiştir. Albümde yer alan tüm şarkılar Gökhan Özoğuz ve Hakan Özoğuz'a aittir. Son albümde davullar Volkan Öktem, bas ve klavyeler Alp Ersönmez'e aittir. Ruffles Ruffles, PepsiCo'nun Frito-Lay şirketinin sahibi olduğu bir cips markasıdır. 1958 yılında Frito-Lay tarafından hakları alınmıştır. Tırtıklı patates cipsi üretir. Sloganı, "Ruffles'la hayatı enlerde yaşa"dır. Birleşik Krallık'ta McCoy's adıyla üretilir. Türkiye'de de satılır. Ruffles'ın sahibi Frito-Lay'in Türkiye'de satan diğer markaları Doritos, Lay's ve Cheetos'dur. Henry Taube Henry Taube, FRSC (Kanada Royal Society üyesi) (d. 30 Kasım 1915 - ö. 16 Kasım 2005) Kanada asıllı Amerikalı kimyager. 1983 yılında, "özellikle metal komplekslerindeki, elektron transfer reaksiyonlarının mekanizmaları üzerine çalışmaları için" Nobel Kimya Ödülü'nü kazanmıştır. Taube, Neudorf, Saskatchewan'de doğdu ve liseyi Regina, Saskatchewan'daki Luther College okulunda okudu. Saskatchewan Üniversitesi'nde 1935'te lisans eğitimini, 1937'de masterını tamamladı. 1940 yılında Kaliforniya Üniversitesi, Berkeley'den doktorasını aldı. 1942'de ABD vatandaşı oldu. 1961-1986 yıllarında Cornell Üniversitesi, Chicago Üniversitesi ve Stanford Üniversitesi'nde kimya profesörü olarak çalıştı. Taube ayrıca ABD Enerji Departmanı ("U.S. Department of Energy") Los Alamos Ulusal Laboratuvarı'nda danışmanlık yaptı. Nobel ödüllü çalışmaları, redoks olarak bilinen, bazı moleküllerin bir başka molekülden elektron almaları sırasındaki reaksiyonlar üzerine yoğunlaşmaktadı. Redoks birleşik kelime olup "redüksiyon" ve "oksidasyon" kelimelerinin birleşmesiyle oluşmaktadır. Taube’nin oğullarından biri olan Karl Taube, Maya uygarlığı araştırmacısı olup Kaliforniya Üniversitesi, Riverside'da antropoloji profesörüdür ve Kolomb öncesi Mezoamerika kültürü üzerine çalışmalarıyla bilinmektedir. DFL-Supercup DFL-Supercup veya DFL-Supercup, Almanya Futbol Birliği'nin düzenlediği bir kupadır. Bundesliga şampiyonu ile DFB-Pokal şampiyonunu karşı karşıya getiren turnuva, 1987'den beri resmî olarak düzenlenmektedir. uzatma dakikaları oynanmadı. Almanya lig şampiyonu ile kupa şampiyonu 4 kez resmî olmayan maçlarda karşı karşıya gelmiştir. Bakırköy Sinagogu Bakırköy Sinagogu, adında da anlaşılacağı üzere İstanbul'un Bakırköy ilçesinde bulunan bir sinagogdur. 1800'lü yılların sonlarından beri aktif olan olan sinagog bölgede azalan Yahudi nüfusu nedeniyle sadece Şabat ayinleri için hizmet vermektedir. Aaron Klug Aaron Klug OM (11 Ağustos 1926 - 20 Kasım 2018), Litvanya doğumlu Britanyalı kimyager ve biyofizikçi. Kristalografik elektron mikroskobunun gelişimi ve biyolojik olarak önemli nükleik asit-protein komplekslerinin yapısının aydınlatılması konusundaki çalışmaları için 1982 yılında Nobel Kimya Ödülü'nü kazandı. Želva, Litvanya'da yahudi bir aile olan Lazar ve Bella (kızlık soyadı Silin) Klug çiftinin oğlu olarak doğdu. İki yaşındayken ailesiyle Güney Afrika'ya taşındı. Witwatersrand Üniversitesi'nden mezun olduktan sonra Cape Town Üniversitesi'nde kristalografi üzerine çalıştı. Ardından İngiltere'ye taşındı ve 1953'te Trinity College, Cambridge'de doktorasını tamamladı. 1953 yılının sonlarında Londra Üniversitesi, Birkbeck Koleji'ne geçti ve John Bernal'ın laboratuvarında Rosalind Franklin ile birlikte çalışmaya başladı. 1962'de yeni yapılan Cambridge'deki MRC Moleküler Biyoloji Laboratuvarı'na geçti. Sonraki on yılda, kristallerin değişik açılardan iki boyutlu görüntülerinin bir araya gelmesiyle, hedefin üç boyutlu görüntüsünü elde etmeyi sağlayan kristalografik elektron mikroskobunu geliştirmek için X-ray difraksiyonu, mikroskopi ve yapısal modelleme gibi yöntemler kullandı. 1981'de Columbia Üniversitesi tarafından verilen Louisa Gross Horwitz Ödülü'nü kazandı. 1986 ile 1996 yılları arasında, Cambridge'de Moleküler Biyoloji Laboratuvarı'nın direktörlüğünü yaptı. 1988'de II. Elizabeth tarafından şövalye unvanı verildi. Royal Society başkanlığına seçildi ve 1995-2000 yıllarında bu görevi sürdürdü. 1995'te Royal Society başkanı olduğu için, diğer başkanlarda da alışageldiği üzere, Order of Merit ("Merit Nişanı") ile onurlandırıldı. Ayrıca, Scripps Araştırma Enstitüsü'nde Bilimsel İdari Kurul ("Board of Scientific Governors") üyesidir. 2005 yılında, tıp alanındaki olağanüstü başarıları için Güney Afrika'nın en yüksek nişanı olan Order of Mapungubwe (altın) ile ödüllendirildi. 20 Kasım 2018'de 92 yaşında öldü. İstanbul Aşkenaz Sinagogu İstanbul Aşkenaz Sinagogu bir Aşkenaz sinagogu olup Beyoğlu'nda Galata Kulesi'nin yakınlarında bulunur. İstanbul'da aktif olan tek Aşkenaz sinagogudur. Avusturya kökenli Yahudiler tarafından 1900'de kurulmuştur. Türkiye'deki toplam Yahudi nüfusunun %4'ünü oluşturan Aşkenazlar tarafından dikilen üç sinagogdan tek ayakta kalanıdır. Sinagog, hafta içi sabah dualarında ve cumartesi sabahları Şabat dualarında ziyarete açıktır. Sinagogda düğün, Bar Mitsva ve diğer dini törenler Aşkenaz usulüyle düzenlenir. Bir Yahudi okulu olan Bene Berit'in de kurucusu olan Dr. David Marcus 1938'de ölene dek cemaatin ruhanî liderliğini yapmıştır. Günümüzde Aşkenaz Sinagogu'nun hahamlığını 2003 yılından beri Mendy Chitrik yapmaktadır. MSV-Arena MSV-Arena Duisburg, Almanya'da bulunan futbol stadyumu 2004 yılında inşa edildi. Ev sahibi MSV Duisburg olan stadyum 31,500 kişiliktir. Ayrıca bu stadyum 2008'deki Galatasaray - Kayserispor Türkiye Süper Kupası maçına ev sahipliği yaptı. Bet Avraam Sinagogu Bet Avraam Sinagogu, Sirkeci Garı'nın arkasında bulunan bir sinagog'dur. Sultanahmet hipodrumundan yürüme mesafesinde bulunduğundan bölgedeki Yahudilerin Şabat ibadeti için ideal uzaklıktadır. Sinagog, Hahambaşılıktan izin alınarak ziyaret edilebilir. Japonya AnayasasÄ± Japonya Anayasası (Shinjitai: 日本国憲法 Kyūjitai: 日本國憲法, Nihon-Koku Kenpō) Japonya’nın 1947 yılından itibaren temel kuruluş belgesidir. Anayasa, parlamenter yönetim biçimini kabul eder ve temel insan haklarını garanti altına alır. Buna göre Japon İmparatoru “"devletin ve halkın birliğinin simgesidir"” ve egemenlik hakkı olmaksızın sadece törensel bir rol oynar. Bu yüzden diğer kraliyet ailelerinde olduğu gibi devletin başı değildir. Anayasaya aynı zamanda “"Barış Anayasası"” (平和憲法, Heiwa-Kenpō) denmesinin sebebi 9.maddesinde açıkça savaşın uluslararası sorunların bir çözüm yolu olarak reddedilmesidir. Anayasa II. Dünya Savaşının ardından ülke ABD işgali altındayken yazılmış ve Japonya’nın önceki askeri monarşi olan yönetim sistemi liberal demokrasiyle değiştirilmiştir. Belge hâlen geçerliliğini korumaktadır ve kabul edilmesinden sonra önemli bir değişiklik yapılmamıştır. 1889 yılında yazılan Japon İmparatorluğu Anayasası veya bilinen ismiyle “Meiji Anayasası” Japonya’nın yazılı ilk anayasa metnidir. Meiji Aydınlanmasının bir parçası olan metin Prusya modeline benzeyen bir meşruti monarşi modelini benimser. Japon İmparatoru buna göre devletin başı olarak görünse de iktidar hükûmette ve Danışma Meclisi tarafından atanan başbakandadır. Anayasaya göre başbakan ve hükûmet üyelerinin seçilmiş milletvekili olma zorunluluğu yoktur. 3 Mayıs 1947 tarihinde yürürlüğe giren yeni anayasa Meiji Anayasasını temel almıştır. 26 Temmuz 1945 tarihinde Müttefik liderler Josef Stalin, Winston Churchill, Harry Truman ve Çan Kay Şek Japonya’nın kayıtsız şartsız teslim olmasını talep ettiler. Bu açıklama Japonya’nın teslim olmasından sonraki Müttefik işgalinin amaçlarını da içerir: Japonya’daki ABD askeri işgal kuvvetleri, bir düşman ülkeyi cezalandırmak veya tazminat elde etme amacının ötesinde temel siyasi yapısını değiştirmeye girişmişler ve büyük oranda başarılı olmuşlardır. İlk başta işgal kuvvetleri komutanlığının amacı anayasa taslak metinin Japonlar tarafından yazılmasıdır. Ancak savaş sonrası Japon hükûmeti ve özellikle İmparator Hirohito Meiji Anayasasının ötesine geçmekte ayak diremektedir. Görevlendirilen Matsumoto Komisyonunun Şubat 1946’da açıkladığı taslak oldukça muhafazakâr bulunacaktır. Bunun üzerine işgal kuvvetleri komutanı Douglas MacArthur bu taslağı reddeder ve heyetine yen, taslağı hazırlamaları için emir verir. Anayasa taslak metninin çok büyük kısımı ABD işgal kuvvetleri sivil hukuk personelince yazılır. Hukuk personeli Japonlardan oluşmasa da Meiji Anayasasını gözönüne alınarak yeni taslak oluşturulacak, süreçte pasifist siyasi liderlerin fikirlerine başvurulacaktır. Hazırlanan taslak 13 Şubat 1946 günü şaşkınlık içerisindeki Japon yetkililerine sunulur. 6 Mart 1946 tarihinde hükûmet taslağı kamuoyu ile paylaşacak ve 10 Nisan 1946 günü ise taslağı değerlendirmekle görevli Parlamento seçimleri yapılacaktır. Seçim yasası değiştirilerek kadınların da oy kullanması sağlanır. Genel kabule göre yeni anayasa Meiji Anayasasının devamı niteliğindeydi. Bu süreklilik yeni Anayasa taslağının 73.maddesinde de belirtilmiştir. Buna göre yeni anayasa İmparator tarafından Parlamentoya sunulacak ve üçte iki çoğunluğun kabulüyle beraber yürürlüğe girecektir. Yapılan küçük değişiklikler sonucunda son metin 6 Ekim günü onaylanacak ve 3 Kasım günü de İmparatorun onayını alacaktır. Anayasa 3 Mayıs 1947 gününden itibaren de yürürlüğe girecektir. MacArthur ve hukuk ekibi Japonları kendi hallerine bırakmış olsaydı meydana gelecek anayasa kabul edilenden çok farklı olacaktır. Bu önemli belgenin işgal kuvvetleri tarafından adeta dikte ettirilmesi işgalin fiilen sona erdiği 1952 yılından itibaren sürekli olarak Japon iç siyasetini meşgul eden bir gündem hâline gelecektir. Ancak aslına bakılırsa 1945 ve 46 yıllarında Japon liberalleri arasında yürütülen tartışmalar MacArthur tarafından metinde değerlendirilecektir. İşgal yönetimi, ABD tarzı başkanlık ve federal bir yapı yerine İngiliz modeli parlamenter bir sistem öngörmüş, Meiji Anayasasında belirtilen mutlakiyete karşı en iyi alternatif olarak değerlendirilmiştir. 1952 yılından sonra muhafazakârlar ve milliyetçiler Anayasayı değiştirmeye çalışsa da bu amaçlarında başarılı olamayacaklardır. Başarılı olamama sebepleri arasında en önemil engel 96.maddede belirtilen değişiklik yeter sayısı olan üçte iki çoğunluk şartı olur. Anayasa değişikliğinin halkoyuna sunulabilmesi için gereken bu çoğunluk muhalefet partilerinin geelde kazandığı milletvekillikleri tarafından engellenecektir. İktidardaki Liberal Demokratik Parti yönetimi ise dönem dönem değişiklik yapılmasını ertelemiş ve önemsizleştirmeye çalışmıştır. Anayasa temel olarak halk egemenliğini esas alır. Japon halkı adına yazılan metin iktidarın halkta bulunduğuna vurgu yapar. Hükûmetin yetkiyi halktan aldığı açıkça belirtilir. Bu kısmın üzerinde yapılan vurgu önceki anayasada bahsedilen ve egemenliğin imparatorda bulunduğunu belirten maddenin yürürlükten kaldırıldığının altını çizmek için yapılmıştır. Yeni Anayasada imparatorun sadece sembolik bir konumu olduğu 1.maddede belirtilir. Anayasa parlamenter bir hükûmet şekli öngörür. İmparatorun devletin başı olarak görülen konumu sadece semboliktir ve bazı meşruti monarşilerdeki örneklerinin aksine herhangi bir yetkisi bulunmamaktadır. Yasama yetkisi Ulusal Diyet olarak adlandırılan parlamentodadır. Parlamentonun iki kanadının üyeleri de seçimle başa gelir. Yürütme görevi başbakan ve bakanlar kurulundadır ve yasama organına karşı sorumludur. Adalet sisteminin başında ise Yüksek Mahkeme kurumu bulunur. Bet Nissim Sinagogu Bet Nissim Sinagogu, Kuzguncuk'ta 1840'larda inşa edilmiş bir sinagogdur. Ehal HaKodeş (Toraların bulunduğu alan) 18.yy'ın sonlarına kadar uzanır, restore edilip tekrar halka açılmıştır. Sinagog, Hahambaşılıktan izin alınarak ziyaret edilebilir. Kappa (anlam ayrımı) Kappa ÅŸu anlamlara gelebilir: Bet Yaakov Sinagogu (Üsküdar) Bet Yaakov Sinagogu, İstanbul'un Kuzguncuk semtinde bulunan bir sinagogdur. 1878'de inşa edilen sinagog bir Rum Ortodoks kilisesinin yanında bulunur. Kuzguncuk'taki Yahudi nüfusu başka bölgelere yerleşmelerine rağmen Kuzguncuk kökenliler Cumartesi sabahları Şabat ayini için düzenli olarak bu sinagoga gitmektedir. Burgazada Sinagogu Burgazada Sinagogu, Burgazada'da bulunan bir sinagogdur. 1950'lerde çok az Yahudi olmasına rağmen 1960'larda Yahudi nüfusunun artışıyla bir sinagog kurma ihtiyacı doğmuştur. 1968'de alınan izinle adada bir sinagog inşa edilmiştir. Adalar ilçesindeki diğer sinagoglar gibi bu sinagog da yaz aylarında hizmet sunmaktadır. Ketboğa (Memlûk sultanı) Ketboğa (), Mısır ve Suriye'de 1294 ile 1296 yılları arasında hüküm sürmüş Bahri hanedanından onuncu Memluk Sultanıdır. Adil Kitbuğa Hülagû Han'ın İlhanlılar ordusunda Moğol asıllı rütbesiz bir asker idi. 1260 yılında İlhanlılar ile Memluklular arasındaki Birinci Hums Muharebesi'nde Memluklulara esir düştü ve Kalavun tarafından memluklu köle olarak satın alındı. Adil Kitbuğa Kalavun yanında memluklu iken çok yetenekli olduğu görüldü ve sonunda Kalavun tarafından kölelikten çıkarılıp Emir unvanı verildi. Kalavun'un oğlu olan Sultan El-Eşref Halil'in Sultanlık döneminde tutuklandı ise de sonradan serbest bırakıldı. 1293 yılında Sultan El-Eşref Halil suikastla öldürülüğü zaman daha 9 yaşında olan oğlu I. Muhammed Memluklu Sultanı olmuştu. Ama gerçek devlet iktidarı, ona naip olan Adil Kitbuğa ile vezir Sencer El-Sucai'nin elindeydi. Fakat naip Adil Kitbuğa ve Vezir Sencer El-Sucai birbirlerine rakiptiler ve araları gittikçe açıldı. Vezir El-Sucai Çerkez asıllı memluklular olan "Burci Memlukluları" ile anlaşarak Kitbuğa'yı ve onu tutan memlukluları öldürmeyi planladı. Fakat Vezir Sucai'nın yanında bulunan Tatar asıllı bir memluklu olan Kungar bu planı Adil Kitbuğa'ya ifşa etti. Adil Kitbuğa Moğol istilası sırasında Irak'tan kaçan Kürtler ve Moğol asıllı Memluklülerinden bir birlik kurup Kahire Kalesi'nde bulunan Vezir Sucai ve Burci memluklu taraftarlarını kuşatmaya aldı. Fakat bu kuşatma sırasında yapılan bir muharebeyi Kitbuğa ordusu kaybetti. Adil Kitbuğa Nil deltasının güney doğusunda bulunan "Bilhays" şehrine kaçtı. Kahire'de kendini tutan Memluklu emirler birleştiler ve Burji memlukluları yendiler. Bunun üzerine Adil Kitbuğa tekrar Kahire'ye döndü. Kendini tutan birliklerle Kahire Kalesinde Burji memluklularla birlikte kapanmış olan Emir Sucai'yi tekrar kuşatma altına aldı ve yedi gün süren bu kuşatma çok kanlı oldu. Sonunda Emir Sucai'yi tutan birçok memluklu taraf değiştirerek Adil Kitbuğa'ya katıldı. Kitbuğa'nın emirleri Sultan Nasır Muhammed bin Kalavan'ın annesi ile temasa geçtiler ve onu ihtilaflarının Emir Sucai ile olduğunu ve Sultan Nasır Muhammed aleyhinde olmadığına inandırdılar. Bu kadın Emir Sucai kale dışında bulunan evine gitmiş iken kale kapılarını Emir Sucai'ye kapattırdı. Böylece Emir Sucai kapalı kale kapısı ile Adil Kitbuğa memlukları arasında kendi evinde mahsur kaldı. Emir Sucai'nin Burci memlukluları kendini terk etmeye başladılar. Sonunda Emir Sucai anlaşmazlık üzerinde konuşmalara yapılacak Kahire Kalesi'ne giderken Adil Kitbuğa memluklüleri tarafından yakalanıp öldürüldü. Kale kapıları yeniden açılınca Adil Kitbuğa taraftarları şehir kaleiçine girdiler. Kendi taraftarı olan ve Burjiler tarafında Kale'de tutuklananları kurtardılar. Sonra şehirde ve kaleiçinde bulunan Burji memluklular toplatıldı ve hepsi hapise atılmak üzere toplandı. Emir Sucai'nin bütün toprakları ve serveti devletçe müsadere edildi. Tam bu sırada sayıları 300 kadar olan tutuklu Burji'ler bir isyan çıkardılar. Muhafızlara uztun gelerek Kahire'ye yayıldılar ve şehri talana koyuldular. Bu Burji'lerin birçoğu bağlı oldukları ve öldürülmüş olan Sultan El-Eşref Halil'in memlukluları idi. Kızgılarının bir diğer nedeni ise kölemeni oldukları Sultan El-Eşref Halil'i suikastla öldüren (sonra Sultan olacak) Hüsameddin Laçın'nın Kahire'ye dönmesi ve ne tutuklanması ne de bir cezaya çarptırılmaması idi. Adil Kitbuğa emrindeki birlikleri bu Burjiler ve Sultan El-Eşref Halil'in öcünün almak isteyenlerin isyanını çok kanlı bir şekilde bastırdı. İsyancıların çoğu şehir sokaklarında öldürüldü ve yakalananlar da idam edildi. Sultan Nasır Muhammed bin Kalavan çocuk olduğu için hiçbir iktidar gücü bulunmuyordu ve naipliğe devam eden Adil Kitbuğa Memluklüler devletinin asıl hükümdarıydı. Emir Sucai'nin öldürülmesinden sonra Kituga daha da güç kazanmıştı. Sultan El-Eşref Halil'e bağlı olan kölemen emirlerin ve sonra da Sultan Nasır Muhammed'in kendisinin Sultan El-Eşref Halil'in öldürülmesinin intikamını almak isteyeceklerine bilen Laçın, Kitbuğa'yı Nasır'ı Sultan'lıktan indirip kendinin tahta geçmesi gerektiğine inandırdı. Önce Kitbuğa, Laçın'in tavsiyelerine uymaktan kaçındı. Fakat Laçın ısrar ederek Sultan Nasır Muhammed'in Kitbuğa'nın kardeşi Eşref Muhammed'in öldürülmesi komplosuna karıştığını bildiğini böylece Sultan yetişkinlik yaşına gelince her ikisinin intikamını almak isteyeceğini çok muhtemel olduğuna Kutbuğa'yı inandırdı. İsyan eden Burjiler tamamiyle elimine edildikten sonra Kitbuğa Memluklu emirleriyle bir toplantı yaptı. Bu toplantıda bu isyanın Memluklu devletini kökünden sarstığını ve yaşı küçük olan Sultan Nasır Muhammed'in devlete yeniden çeki düzen vermesine ve vermeye çalışsa bile yetişkin olmadığı için bu siyasetine taraftar bulması imkânı olmadığını bildirdi. Bu iddiaların güçlü olduğuna inanan emirler Nasır Muhammedin tahttan indirilerek yerine güçlü ve deneyimli olan Kitbuğa'nın Memluklu Sultanı olmasına karar verdiler. Böylece Nasır Muhammed tahttan indirildi. Önce annesi ile birlikte sarayın bir başka dairesinde göz altına alındı ve sonra da yine annesiyle birlikte Karak kalesine gönderildi. Adil Kitbuğa Memluklu Sultanı olarak hüküm sürmeye başladı. Sultan Kitbuğa'nın hükümdarlığı döneminde, 1296'da ortaya çıkan çok önemli bir olay büyük bir "Uyrat" adı verilen bir göçmen grubunun Memluklu arazilerine gelmeleri idi. Atları ve sığır sürüleri ile 10.000 kişilik bu Uyrat göçmenleri Hülagu Han'ın damadı Turgay'ın idaresi altında idi. Ebu Fida adlı bir Arap tarihçisi ise Turgay'ın Hülagu Han'in oğlu olan Mengü Timur'un kızının kocası olduğunu bildirir. Bu Moğol asıllı göçmenlerin Memluklu topraklarına gelişi yeni bir olay değildi. 1262'de Sultan Baybars Hülagu Han'ın Altın Orda'ya hücum etmesinden dolayı büyük bir Tatar göçmen grubunun Mısır'a gelip yerleşmesine izin vermişti ve bunları diğer Tatar göçmen grupları takip etmişti. Baybars bunların Mısır'a yerleşmelerine izin vermiş; onlara Kahire'de özel bir mevki sağlamış; Memluklu ordusuna katılmalarını kabul etmiş ve bu Tatarlar Memluklu ordusunun bir birliği olarak kullanılmasını ilk defa Sultan Baybars uygulamıştı. Bu göçmen Tatarlardan oluşan Memluklu ordu birliğine "Fırka El-Vafıdıye" adı verilmekteydi. Bu "Fırka El-Vafıdıye" birliği mensupları köle olmayan hür kişilerdi ve kölemenlik sistemi ve kuralları bu kişilere uygulanmamaktaydı. Sultan Kitbuğa zamanında 1296'da gelen "Uyrat" adlı Tatar grubu o zamana kadar gelen Tatarlerın en büyük grubu idi. Zaten Sultan Kitbuğa Tatar asıllı olduğu için bu "Uyrat"lar grubuna yeni imtiyazlar verildi. Uyratlar Kahire'nin "El-Husayniyye" mahallesine yerleştirildiler. Bazı grup Uyratlar ise Nil Nehri deltasındaki şehirlere yerleştirildiler. Uyratlar Mısır'a geldikleri zaman Müslüman değillerdi. Ama zaman geçtikçe diğer Mısırlılarla evlenip Müslüman dinini kabul edip Mısır sosyetesi içine kaynaştılar. Fakat Sultan Kitbuğa'nın Moğol asıllı olması ve Moğol asıllı olan Uyratlar'a gayet cömertçe davranışı, Memluklu emirlerini hem kıskandırdı hem de kuşkulandırdı. Bu politikanın Kafkaslardan gelen Türk ve Çerkes asıllıların yerine Moğol asıllıların başa geçmelerine yol açabileceği kuşkusu yaygınlaşmaya başladı. Zamanın tarihçileri bu kuşkuları ileride Sultan Kitbuğa'ya hazırlanan ve sonunda başarılı olan komploların hazırlanmasına önemli bir neden olduğunu ifade ederler. Sultan Kitbuğa'nın hükümdarlık döneminde Mısır ve Doğu Akdeniz bölgesinde yaygın ciddi kuraklık; suyun ve yiyecek maddelerinin yetersizliği ve ortaya çıkan bulaşıcı hastalıklar salgını, yeterli olmayan fena beslenmeden dolayı, Mısırlılar arasında çok kişinin ölmesine yol açtı. Kitbuğa'nın hükümdarlık dönemini El-Makrizi şöyle