filmi. Yönetmenliğini ve senaryosunu Stephen Coombs üstlenmiştir. 2016'da ABD'de vizyona giren Salt Water filminde Zarah Mahler, Dustin Ingram ve Tessa Thompson rol almıştır. IMDb'de Salt Water Avnillah Avnillah (Osmanlı Türkçesi: عؤناللە, Anlamı: İlahi Yardım) 1860'ların sonlarında Osmanlı donanması için inşa edilmiş bir zırhlı savaş gemisidir. "Avnillah" sınıfının öncü gemisi olarak Thames Iron Works tarafından Birleşik Krallık'ta inşa edilmiştir. Omurgası 1868'de serilen gemi, 1869'da denize indirildi ve ertesi yıl filoya katıldı. Merkezî bataryalı gemi olan "Avnillah", merkezî bir kazamatta yer alan dört adet 230 mm top ile silahlandırıldı ve en çok saatte 12 deniz mili (22 km/sa) hıza ulaşabiliyordu. "Avnillah", ilk kez 1877-1878'de 93 Harbi sırasında Kafkasya'daki Osmanlı güçlerini destekleme amacıyla çatışmaya girdi. Savaştan sonra rezerve alındı ve Haliç'te çürümeye terk edildi; 1897'de Osmanlı-Yunan Savaşı'nın patlak verdiğinde hizmet edemez durumdaydı. Savaştan sonra başlatılan büyük bir yeniden yapılanma programı sırasında 1903-1906 yılları arasında modernize edilmiştir. Daha sonra Beyrut'ta liman savunma gemisi olarak görev yaptı. Şubat 1912'de Trablusgarp Savaşı sırasında Beyrut Muharebesi'nde İtalyan zırhlı kruvazörü "Giuseppe Garibaldi" tarafından batırıldı. "Avnillah", dikler arasında 68,9 m uzunlukta, 10,9 m genişlikte ve 5 m su çekimindeydi. Gövde demirden yapılmış, kısmi çift tekneliydi ve normalde 2.362 metrik ton deplasmana sahipti. Gemi mürettebatı 15 subay ve 130 denizciden oluşuyordu. Gemi, bir vida pervaneyi süren tek bir yatay bileşik buhar motoruna sahipti. Buhar, gemi ortasında bulunan tek bir bacaya bağlı dört adet kömürle çalışan kutu kazan tarafından sağlanıyordu. Motor 2.200 belirtilen beygir (1.600 kW) gücündeydi ve gemiyi en çok saatte 12 deniz mili (22 km/sa) hıza ulaştırabiliyordu, ancak 1877'ye gelindiğinde gemi, 10 deniz miline (19 km/sa) ulaşabilmekteydi. 1892'de yıllarca süren kötü bakım sebebiyle geminin son hızı saatte 8 deniz miline (15 km/sa) kadar düşmüştü. 220 metrik ton kömür taşıyabilen "Avnillah", ek bir brigantin yelken teçhizatına sahipti. Gemi merkezî bir bataryada yer alan, zırhlı kazamatlara monte edilmiş, iskele ve sancak yanında ikişer adet olmak üzere toplam dört adet 230 mm ağızdan dolma top ile silahlandırılmıştı. Topların konumlandırması her şartta iki topun ileri, yana veya geriye doğru ateş etmesine olanak sağlıyordu. Geminin zırhlı kemeri 130–150 mm kalınlığındaydı, daha kalın kısım su hattı üzerinde yer alırken su altındaki kısım daha inceydi. Kemerin iki ucunda 76 mm kalınlıkta zırha sahip bölmeler yer alıyordu. Kazamatlar kalın bir zırh korumasına sahipti, top bataryası 150 mm kalınlığında demir zırh kaplaması ile korunuyordu. "Avnillah", 1867 yılında sipariş edildi ve sonraki yıl Blackwall, Londra'daki Thames Iron Works'te omurgası serildi. 21 Nisan 1869'da denize indirildi, gemi donatımı 1870 yılında tamamlandı ve aynı yıl hizmete girmeden önceki deniz denemelerini tamamladı. Tamamlandığında "Avnillah" ve Birleşik Krallık ve Fransa'da inşa edilen diğer zırhlılar, 1866-1869 yılları arasındaki Girit İsyanı sonrasında adanın stabil hale getirilmesine yardımcı olmak üzere Girit'e gönderildi. Bu dönemde Hobart Paşa yönetimindeki Osmanlı filosu, İngiliz talimatnâmelerini okumakla sınırlı eğitim dışında büyük ölçüde hareketsiz kaldı. "Avnillah", kardeş gemisi "Muin-i Zafer," "Hıfzu'r-Rahman" ve "Lütf-i Celil" ile birlikte Asya Filosu'nun ikinci tümenine atandı. Osmanlı filosu, 1875'in ortalarında başlayan Hersek İsyanı ve Temmuz 1876'da Sırbistan'ın Osmanlı İmparatorluğu'na savaş ilan etmesinin ardından Eylül 1876'da Rusya ile olası bir çatışma için hazırlıklara başladı. Aralık 1876'da "Avnillah" ve kardeşi "Muin-i Zafer", bölgedeki giderek artan Rus deniz kuvvetleri aktivitesi sebebiyle Batum'a transfer edildi. 93 Harbi 24 Nisan 1877'de Rusya'nın savaş ilanı ile başladı. "Avnillah", savaşı Osmanlı zırhlı filosunun büyük bir kısmı ile birlikte Karadeniz Filosu'nda geçirdi. Hobart tarafından yönetilen, Karadeniz'deki Osmanlı filosunun sekiz zırhlısı, Rus Karadeniz Filosundan çok daha üstündü; Rusların Karadeniz'deki zırhlı kuvveti sadece çok düşük hızları ve kontrollerinin zorluğu ile savaş alanında başarısızlıkları ortaya çıkan dairesel zırhlılar "Vitse-admiral Popov" ve "Novgorod"dan ibaretti. Filonun varlığı Rusları iki kolordularını kıyı savunması için yedek tutmaya zorladı; ancak Osmanlı genelkurmayı, özellikle Rusya'nın Balkanlar'daki ilerlemesini engellemek için deniz üstünlüğünü anlamlı bir şekilde kullanamadı. Hobart Paşa filoyu Karadeniz'in doğusuna götürdü ve burada Kafkasya'da Ruslarla savaşan Osmanlı güçlerini desteklemek için daha agresif bir şekilde kullandı. Filo Poti'yi bombardımana tuttu ve Batum savunmasına yardım etti. 14 Mayıs 1877 tarihinde "Avnillah," "Muin-i Zafer," "Necm-i Şevket", "Feth-i Bülend", "Mukaddeme-i Hayr" ve "İclaliye"den oluşan Osmanlı filosu Karadeniz limanı Sohum etrafındaki Rus mevzilerini bombaladı ve piyade çıkartması ile Ruslara karşı yerel halkın silahlandırılarak bir ayaklanma başlatması amacına yardımcı oldu. Osmanlılar iki gün sonra Sohum'u ele geçirdi. Savaş sırasında Rus torpido botları Batum'da bulunan gemilere birkaç saldırı gerçekleştirdi ancak "Avnillah" bu saldırıların hiçbirinde hasar görmedi. Filo, savaşın sonuna kadar sürekli Rus saldırılarına karşı Batum'daki Osmanlı garnizonunu desteklemeye devam etti. Gemi, 1878'de İstanbul'da demir attı ve sonraki yirmi yıl boyunca faaliyet görmedi. Bu dönemde gemiye hafif bir modernizasyon yapıldı. 1882'de Krupp tarafından üretilen bir çift 87 mm kuyruktan dolma top ilave edildi. Bir noktada, yeni Scotch deniz kazanları takıldı ve brigantin teçhizatı kaldırılarak yerine ağır askeri direkler takıldı. Osmanlılar geminin silahlandırılmasını daha da güçlendirmek için 1891'de iki 63 mm Krupp, iki 37 mm Hotchkiss revolver top, iki 25,4 mm Hotchkiss top ve bir 450 mm'lik torpido tüpü takılmasını planladı ama bu planlar uygulanmadı. Şubat 1897'de Osmanlı-Yunan Savaşı'nın başlangıcında, Osmanlılar filoyu teftiş ettiklerinde "Avnillah" da dahil olmak üzere neredeyse tüm gemilerin, üç modern "Hydra" sınıfı zırhlıya sahip olan Yunan Donanması'na karşı savaşmaya hiçbir şekilde uygun olmadığını tespit ettiler. Gemilerin silahları ve zırhları çoktan eskimişti, mürettebat eğitimi ise kötüydü. Osmanlı filosu, Nisan ve Mayıs ayları boyunca gemi mürettebatlarının moralini yükseltmek amacıyla Ege Denizi'ne birkaç kez sortiye çıktı ancak Osmanlılar'ın Yunan kuvvetlerine saldırmaya niyeti yoktu. Osmanlı filosunun durumu, özellikle İngiliz Amiral Henry Felix Woods ve teftişi yöneten Alman Amiral Eugen Kalau vom Hofe gibi yabancı gözlemcilerden gizlenemedi. Filo hükûmet için bir utanç kaynağı olmuştu ve nihayet Sultan II. Abdülhamid'i, zırhlıların yabancı tersanelerde modernize edilmesini içeren bir donanma modernizasyon programına izin vermeye zorladı. Krupp, Schichau-Werke ve AG Vulcan dahil olmak üzere Alman tersaneleri gemileri yeniden inşa edeceklerdi ancak şirketler gemileri inceledikten sonra modernizasyonun pratik olmaması ve Osmanlı hükümetinin iş için ödeme yapamayacak olması nedeniyle geri çekildi. 1900 yılında sözleşmeler nihayet verildi ancak "Avnillah" modernizasyon programına dahil edilmedi. Daha fazla müzakereden sonra Gio. Ansaldo & C., 1903 yılında gemiyi yeniden inşa etme sözleşmesini aldı; modernizasyon 1906 yılına kadar sürdü. Geminin eski namludan dolma ana silahları yeni 150 mm Krupp 40 kalibre toplar ile; ikincil batarya ise altı adet 75 mm seri ateşli (SA) Krupp top, on 57 mm SA Krupp top ve iki 47 mm SA Krupp toptan oluşan bir hafif batarya ile değiştirildi. Modası geçeli çok uzun zaman olan "Avnillah" 1910 yılında Beyrut merkezli bir sabit gemiye düşürülmüştür ve burada yerel savunma sağlamakla görevlendirilmiştir. Bu esnada gemide sadece dört 57 mm çapında seri atışlı top bırakılmıştı. Eylül 1911'de İtalya, Osmanlı İmparatorluğu'na savaş ilan ederek Trablusgarp Savaşı'nı başlattı. İtalyan komutanlığı, limanda bulunan "Avnillah" veya torpido botu "Ankara"nın Süveyş Kanalı'ndan geçen İtalyan asker taşıma gemilerine saldırmasından endişe duyuyordu ve bu nedenle gemileri etkisiz hale getirmeye karar vermişti. 24 Ocak 1912 sabahı iki İtalyan zırhlı kruvazörü "Giuseppe Garibaldi" ve "Francesco Ferruccio", Beyrut limanına vardı ve iki geminin teslim edilmesini istedi. 9.00'da Osmanlı valisinden cevap almayan İtalyan gemileri, 6 bin metre mesafeden ateş açtı. Başlayan muharebede İtalyanlar, "Avnillah"ı vurdu ve ateşe verdi; "Avnillah" da İtalyan kruvazörlerine ateş açsa da isabet sağlayamadı. Kruvazörlerin daha sonra limana girmelerinin ardından "Giuseppe Garibaldi"nin "Avnillah"a doğru ateşlediği iki torpidodan ilki hedefi ıskalayarak altı sivil gemiyi batırdı. İkinci torpido "Avnillah"ın ortasına isabet etti ve gemi, sığ suda battı. Ölü tahminleri iki subay ve kırk dokuz denizci ile üç subay ve elli beş denizci arasında değişmektedir. Sekiz subay ve yüz denizci de yaralanmıştır. Stabilimento Tecnico Triestino I.Dünya Savaşı'ndan sonra Trieste, İtalya tarafından ilhak edildi ve firma yeni ev sahibi ülkesi için askeri ve ticari gemiler inşa etti. STT, 1929 yılında Cantieri Riuniti dell'Adriatico'yu (CRDA) oluşturmak üzere İtalyan gemi inşa şirketi Cantiere Navale Triestino ile birleştirildi. Tersaneleri CRDA Trieste olarak savaş sonrası dönemdeaktif kalmaya devam etti ve 1984'te Fincantieri grubunun bir parçası oldu. Armstrong top Armstrong top, Sir William Armstrong tarafından tasarlanan ve 1855'ten itibaren Elswick Ordnance Company ve Woolwich'teki Royal Arsenal tarafından İngiltere'de üretilen benzersiz tasarlanmış bir yivli kuyruktan dolma bir toptu. Bu tür toplar, sıkıştırmak için iç tüpün üzerine büzülen çok sayıda dövme demir güçlendirme bobiniyle çevrelenmiş bir dövme demir (daha sonra yumuşak çelik) iç tüpün etrafında inşa edilmiş bir top yapım sistemini içeriyordu. 1860'larda yivsiz modelleri inşa edilmiş, 1880'lerde yeniden yivli namlulara geçilmiştir. Revolver top Revolver top, genellikle bir uçak silahı olarak kullanılan bir tür otomatik toptur . Yükleme-ateşleme-boşaltma döngüsünü hızlandırmak için altıpatlar tabancalardakine benzer şekilde birden çok odacıklı bir silindir kullanır. Yükleme işleminin daha da hızlandırılması için bazı modellerde dış güç kaynağı kullanılır. Döner topun aksine, bir revolver topun sadece tek bir namlusu vardır, bu nedenle döndürülen ağırlığı daha düşüktür. Otomatik revolver topları birçok farklı üretici tarafından üretilmiştir. BÃ¶lme (denizcilik) Bir bölme, bir gemi gövdesi veya uçak gövdesinin içinde yer alan dikey duvardır. Yatay zeminler ise güverte olarak adlandırılır. Bir gemideki bölmeler birkaç amaca hizmet eder: DÃ¶vme demir Dövme demir, %2.1 ile %4 karbon içeren dökme demirin aksine çok düşük (%0.08'den az) karbon içeriğine sahip bir demir alaşımıdır. Lifli cüruf inklüzyonları (ağırlıkça %2'ye dek) olan yarı kaynaşmış bir demir kütlesidir, kırılacak kadar büküldüğünde görülebilen bir tanecik yapısı vardır. Dövme demir sağlam, dövülebilir, sünek ve korozyona dayanıklıdır, kolayca kaynak yapılabilir. Selanik Olayı Selanik Olayı, 6 Mayıs 1876'da Selanik'te Fransa ve Almanya konsolosları Jules Moulin ve Henry Abbott'un öldürülmesine kadar varan olay. Bulgar-Yunan ve Hristiyan kökenli genç kadın, ailesine karşı çıkarak bir Türk ile evlenmek için İslam'a geçmeye çalışırken, Hristiyan kalabalık tarafından polislerin elinden alınarak Selanik'teki ABD Konsolosluğunda gözaltına alındı. Müslüman kalabalık kadını geri almaya çalıştı ve onu bulamadığında Moulin ve Abbott'u öldürdü. Olayın ardından Osmanlı İmparatorluğu'nda güç gösterilerine ve reformlara yol açan diplomatik bir tepki ortaya çıktı. Vitse-admiral Popov Vitse-amiral Popov, 1870'lerde Rus İmparatorluk Donanması için yapılmış bir zırhlı dubaydı. Şimdiye kadar yapılmış en sıradışı savaş gemilerinden biriydi ve hala inşa edilen en kötü savaş gemilerinden biri olarak popüler denizcilik hikâyelerinde yer almaktadır. Tekne, aynı boyuttaki diğer gemilerden çok daha fazla zırh ve daha ağır bir silah taşımasına izin verirken su çekimini azaltması için daireseldi. "Vitse-amiral Popov" 1877-78'de gerçekleşen 93 Harbi'nde küçük bir rol oynamış ve 1892 yılında sahil savunma gemisi olarak yeniden sınıflandırılmıştır. Gemi 1903'te hizmet dışı bırakıldı ve 1911'de hurda olarak satıldı. Hemodinamik Hücrelerin ve dokuların yaşamı ve homeostazis olgusu kan dolaşımının düzenine ve doku sıvılarının niteliğine bağlıdır. Kan dolaşımını bozan engeller, doku aralıklarına sızan sıvının niteliğini ve niceliğini de değiştirir. Hücrelerin ve dokuların homeostazis durumunu sürdürebilmeleri için 3 önemli koşul vardır. Önem sırasına göre; Bu koşullara göre; doku ve hücrelerin oksijenlenmesindeki yetersizlik, enerji üretimi için gereken maddelerin eksikliği, elektrolit dengesinin bozulması, metabolizma artıklarının taşınamaması, vb aksaklıklar nekrozlara dek varabilen olumsuzluklara yol açar. Kalbin kanı pompalama gücü iki yönlü çalışır: sağ kalp kanı akciğerlere pompalar (pulmoner dolaşım), sol kalp ise tüm organlara (sistemik dolaşım). Bu işlevin eksiksiz yerine getirildiğini kanıtlayan 3 önemli hemodinamik gösterge vardır: a. Kardiyak atım: kalbin 1 dakikada pompalayabildiği total kanın hacmidir (total kan hacmi=pulmoner dolaşım hacmi + sistemik dolaşım hacmi). Kardiyak atım kalbin sistol sayısı ve her sistolde pompaladığı kan miktarıyla ilişkilidir. Ventrikül fonksiyonunun ölçümü için kardiyak atım ile bireyin vücut yüzey genişliğinin birlikte değerlendirildiği “kardiyak indeks” kullanılır. b. Perfüzyon basıncı: kan ve doku sıvılarının değişimini sağlayan bir arteryel basınç türüdür. Organların kendi iç dinamikleri nedeniyle farklılıklar gösterebilir. Metabolik, hormonal, emosyonel faktörler ve organa özgü hemodinamik özellikler perfüzyon basıncındaki farklılıkları belirleyen önemli değişkenlerdir. c. Periferik damar direnci: çoğunlukla arteriollerin denetimindedir. Organlara özgü kan debisini düzenler. Hemodinamik değişiklikler yerel ya da sistemik nitelik gösterebilir. Genellikle birkaçı birliktedir. En düşük düzeyli hemodinamik değişiklik hiperemidir. Şok olgusu bu yelpazenin tepe noktasında yer alır. Hemodinamik sistemin işlevlerindeki aksamaların patofizyolojisini ve sonuçlarını açıklayan bir bilim alanıdır. Hemodinamik Sistem Patolojisi'nin ana başlıkları şunlardır: Lion ((G)I-dle şarkısı) "Lion" (stil olarak "LION") Güney Koreli kız grubu (G)I-dle tarafından Queendom yarışmasının final bölümü için yapılan şarkı. Şarkı dijital olarak 25 Ekim 2019 tarihinde yayınlandı. Şarkı "Queendom Final Comeback albümünde bulunan beş şarkıdan biridir". Şarkının sözleri Jeon So-yeon tarafından yazıldı. (G) I-dle, yarışmayı ikinci sırada tamamladı. TÃ¼rkiye'de COVID-19 pandemisi Dünya geneline yayılan COVID-19 salgınının Türkiye'deki ilk tespit edilen COVID-19 vakası Sağlık Bakanlığı tarafından 10 Mart 2020'de açıklandı. Ülkedeki virüse bağlı ilk ölüm ise 15 Mart 2020'de gerçekleşti. Sağlık Bakanı Fahrettin Koca, 1 Nisan 2020'de yaptığı açıklamada koronavirüs vakalarının tüm Türkiye'ye yayıldığını açıkladı. itibarıyla Türkiye'de koronavirüs ile enfekte olmuş toplam kişinin hayatını kaybettiği, toplam vaka sayısının ise olduğu açıklandı. Mevcut vakalardan kişi yoğun bakımda tedavi görmektedir. hasta ise iyileşti ve taburcu edildi. Bugüne kadar toplam kişiye test yapıldı. 19 Nisan itibarıyla Türkiye vaka sayısında, salgının ilk başladığı ülke olan Çin'i geride bırakarak Fransa'nın ardından en çok vaka görülen 7. ülke olurken, gerçekleşen ölüm sayılarında ise 185 ülke arasında 13. sıraya yükseldi. Son olarak 10 Nisan'da paylaşılan verilere göre 28 bin vaka ile İstanbul en çok vakanın olduğu şehir olurken onu sırasıyla İzmir, Ankara, Kocaeli ve Konya takip etti. Salgın Türkiye'de sosyal, ekonomik, siyasi, iktisadi, idari, hukuki, askerî, dinî ve kültürel alanlarda birçok önemli etkilere ve sonuçlara neden olan radikal kararlar alınmasına neden oldu. Ülkede ilk, orta ve liselerde eğitim-öğretim askıya alınırken, bütün üniversitelerde bahar dönemi dersleri iptal edilerek sınavlar ertelendi. Diyanet İşleri Başkanlığı başta cuma namazı olmak üzere cami ve mescitlerde cemaatle namaza ara verildiğini duyurdu. Tüm restoranlar, kafeler, müzeler, dershaneler, kurslar, alışveriş merkezleri, oteller; berber, kuaför ve güzellik merkezleri; kahvehaneler, spor salonları, konser mekanları, gece kulüpleri, dernek lokalleri ve düğün/nişan salonları geçici süreliğine kapatılırken; tüm vatandaşların ormanlarda, park ve bahçelerde piknik ve mangal yapmaları yasaklandı. Ülkedeki bütün futbol ligleri ertelendi ve tüm spor müsabakaları bir sonraki açıklamaya kadar iptal edildi. Millî Savunma Bakanlığı askerî kışlalarda tüm celp, sevk ve terhis işlemlerinin bir ay boyunca ertelendiğini duyurdu. Salgının cezaevlerine sıçraması ve oluşabilecek kamu düzeninin bozulması riski ile cezaevlerindeki doluluğu azaltmayı amaçlayan infaz indirimini öngören yasanın mecliste kabul edilmesiyle yaklaşık 90 bin mahkûm ve tutuklunun tahliye edilmesine başlandı. Af yasasında; terör, cinayet, uyuşturucu ve cinsel suçlar kapsam dışında bırakıldı. Hâkimler ve Savcılar Kurulu tutuklu ve acil işler ile zaman aşımı davaları dışındaki tüm duruşma, müzakere ve keşiflerin 15 Haziran'a kadar durdurulduğunu açıkladı. Başta Türk Hava Yolları olmak üzere bütün havayolu şirketleri tüm yurt dışı ve yurt içi uçuşlarını ikinci bir duyuruya kadar sonlandırdığını duyurdu. Market ve pazar gibi toplu alanlarda maske kullanma zorunluluğu yürürlüğe konuldu. Şehirler arası seyahatler valilik iznine bağlandı ve toplu taşıma araçlarında seyrek oturma düzeni uygulaması başlatıldı. Yüzlerce yerleşim yeri, köy ve kasaba COVID-19 tedbirleri kapsamında karantinaya alındı. Pandeminin ekonomik etkilerini en aza indirgemek için birçok düzenlemeye gidildi ve destek paketleri açıklandı. Özel ve kamu sektöründe asgari personelle, esnek çalışma sistemine geçildi. Hazine ve Maliye Bakanlığı birçok kalemde vergileri düşürdüğünü, ertelediğini veya feragat ettiğini açıkladı. Aile, Çalışma ve Sosyal Hizmetler Bakanlığı tarafından yasa uyarınca, işverenlere üç ay süreyle işten çıkarma yasağı getirildi. Cumhurbaşkanı Erdoğan yaptığı bir konuşmada salgını, ekonomik sonuçları itibarıyla II. Dünya Savaşı'ndan sonraki en büyük kriz olarak niteledi. Hükûmet, salgının yayılım hızını düşürmek ve insanlar arasında sosyal mesafeyi korumak için ilk olarak 65 yaş ve üstü kişilere sokağa çıkma yasağı uygulaması başlattı. Daha sonra bu kısıtlamayı 20 yaş ve altı çocuk ve gençleri de kapsayacak şekilde genişletti. Halka, ülke dışına seyahat etmemeleri ve ayrıca mecbur kalmadıkça evden çıkmama çağrısı yapıldı. 11-12 Nisan 2020'de ise, 2000 yılındaki nüfus sayımından 20 yıl sonra ilk kez geniş çaplı bir sokağa çıkma yasağı ilan edildi. İçişleri Bakanlığı, Türkiye nüfusunun yüzde 78'ine denk gelen 64 milyon kişinin yaşadığı 30 büyükşehir ile akciğer hastalıklarının sık görüldüğü Zonguldak ilinde hafta sonu iki gün boyunca sokağa çıkma yasağı uygulanacağını iki saat öncesinden duyurdu. Bunun üzerine yasağın uygulanacağı birçok şehirde vatandaşlar market ve fırınlara akın ederek uzun kuyruklara, kargaşa ve yoğun kalabalıkların oluşmasına neden oldu. İçişleri Bakanı Süleyman Soylu, yasağın zamanlaması ve uygulanış yöntemi konusundaki eleştirileri kabul ettiğini açıkladı ve ertesi gün istifa ettiğini duyurdu. Fakat Cumhurbaşkanı Recep Tayyip Erdoğan tarafından istifası kabul edilmedi ve göreve devam edeceği açıklandı. Sokağa çıkma yasağı uygulaması bir sonraki hafta sonu da devam ettirildi. 20 Nisan'da Cumhurbaşkanı Erdoğan, 23 Nisan Ulusal Egemenlik ve Çocuk Bayramı ve Türkiye Büyük Millet Meclisinin kuruluşunun 100. yıl dönümü ile ramazan ayının ilk üç gününü de içine alan 23-26 Nisan tarihleri arasında sokağa çıkma yasağının otuz büyükşehir ve Zonguldak'ta devam ettirileceğini duyurdu. 23-26 Mayıs 2020 tarihleri arasında ise 81 ilin tamamında, arefe günü ve Ramazan Bayramı'nın da dahil olduğu dört gün boyunca sokağa çıkma yasağı uygulandı. Dışişleri Bakanı Mevlüt Çavuşoğlu 5 Mayıs'ta yaptığı açıklamada yurt dışında koronavirüsten 473 Türk vatandaşının hayatını kaybettiğini açıkladı. Çavuşoğlu ayrıca, 103 ülkeden 65 binden fazla Türk vatandaşının tahliye edilerek Türkiye'ye getirildiğini belirtti. 116 ülke Türkiye'den yardım talebinde bulunurken, aralarında salgının en çok etkilediği Amerika Birleşik Devletleri, Birleşik Krallık, İspanya, İtalya ve İran’ın da olduğu 44 ülkeye içlerinde N95 maske, tulum, koruyucu gözlük, solunum cihazı, test kiti ve siperliklerinde bulunduğu tıbbi yardım malzemesi gönderildi. 10 Ocak'ta Türkiye'de COVID-19 hastalığı ile mücadele etmek için Sağlık Bakanlığı bünyesinde Koronavirüs Bilim Kurulu oluşturuldu. 24 Ocak'ta Sağlık Bakanlığı tarafından havaalanlarına termal kameralar kuruldu. Bakanlık ayrıca Çin'den gelen yolcuları ilave taramalara tabi tutmaya başladı ve koronavirüs enfeksiyonunun belirtilerini gösteren herkesin karantinaya alınacağını bildirdi. Gösterimler daha sonra, çok sayıda onaylanmış vaka bildiren ülkeleri içerecek şekilde genişletildi. Havaalanlarındaki diğer tedbirler arasında kızılötesi taramalar, tüm gümrük kapılarının dezenfeksiyonu, ücretsiz maskeler ve talimat broşürleri dağıtılması yer aldı. 31 Ocak'ta Türk Hükûmeti, 34 Türk vatandaşını ve diğer ülke vatandaşlarını Vuhan'dan almak için bir uçak gönderdi. Diğer ülke vatandaşları arasında 7 Azerbaycanlı, 7 Gürcü ve 1 Arnavut bulunmaktaydı. Çin, yıllık 150 milyon maske üretiminin yanı sıra Türkiye'den 200 milyon maske sipariş etti. 3 Şubat'ta Türkiye, Çin'den gelen tüm uçuşları durdurduğunu açıkladı. 23 Şubat'ta İran makamları Türkiye'nin İran'ın Kum kentini karantinaya alma tavsiyesine uymayınca İran sınırı kapatıldı ve İran ile yapılan uçak seferleri tek taraflı olarak askıya alındı. 29 Şubat'ta Türkiye; İtalya, Güney Kore ve Irak ile uçuşların karşılıklı olarak durdurulduğunu açıkladı. Kısa süre sonra Irak sınırı da kapatıldı. Bakanlık ayrıca Irak ve İran sınırlarına yakın sahra hastaneleri kurdu. 8 Mart'ta bazı illerde halka açık yerlerde ve toplu taşıma araçlarında dezenfeksiyon yapılmaya başlandı. İstanbul'da belediye metrobüs istasyonlarına el dezenfektanları kurmaya karar verdi. 10 Mart'ta Sağlık Bakanı Fahrettin Koca, Avrupa'ya seyahat ederken virüse yakalanan bir Türk erkeğin ülkenin ilk koronavirüs vakası olduğunu açıkladı. Hasta açıklanmayan bir hastaneye tecrit edildi ve hastanın aile üyeleri gözlem altına alındı. 12 Mart'ta Cumhurbaşkanı Recep Tayyip Erdoğan'ın başkanlığında tüm bakanların, bazı başkanlıkların ve Sağlık ve Gıda Politikaları Kurulu üyelerinin katıldığı, koronavirüse karşı alınacak tedbirlerin görüşüldüğü 5 saat süren toplantı yapıldı. Toplantı sonrası alınan kararları Cumhurbaşkanlığı Sözcüsü İbrahim Kalın açıkladı. Spor müsabakalarının Nisan sonuna kadar seyircisiz oynamasına, kamu çalışanlarının yurt dışına çıkışlarının özel izinle gerçekleşmesine, Cumhurbaşkanının yurt dışı ziyaretlerinde ertelemeye gidilmesine karar verildi. 13 Mart'ta Sağlık Bakanı Fahrettin Koca, resmî Twitter hesabından açıklama yaparak gözlem altına alınan ilk hastanın yakınında da koronavirüs tespit edildiğini açıkladı. Akşam saatlerinde yapılan yeni açıklama ile ilk hasta ile aynı ailede bulunan 3 kişinin daha koronavirüs taşıdığı tespit edildi ve böylece Türkiye'deki onaylanmış vaka sayısı 5'e yükseldi. 14 Mart'ta Sağlık Bakanı Fahrettin Koca, umreden dönen bir kişide koronavirüs tespit edildiğini açıkladı, böylece Türkiye'de görülen vaka sayısı 6'ya yükseldi. 15 Mart'ta Gençlik ve Spor Bakanlığı'ndan yapılan açıklamaya göre Umre'den dönen 10.330 vatandaştan 5392 tanesi Ankara'daki, 4938 tanesi Konya'daki devlet yurtlarında karantina altına alındı. Sağlık Bakanı Fahrettin Koca, ilk vakanın gözlem altında tutulan çevresindeki 2 kişiye tanı konduğu ve Avrupa ülkelerinden gelmiş 7, Amerika’dan gelmiş 3 vaka bulunduğunu açıkladı. Doğrulanmış vaka sayısının 18'e yükseldiği belirtildi. 16 Mart'ta Sağlık Bakanı Fahrettin Koca; ABD, Avrupa ve Orta Doğu temaslı yeni 29 tanı konulduğunu, yeni konan tanılarla birlikte toplam hasta sayısının 47 olduğunu açıkladı. 17 Mart'ta Sağlık Bakanı Fahrettin Koca karantinaya alınan Çin temaslı 89 yaşındaki bir hastanın öldüğünü, bugün yeni 51 tanının konduğunu ve toplamda vaka sayısının 98'e çıktığını açıkladı. Bu, Türkiye'deki ilk ölüm olarak kayıtlara geçse de daha sonra Aytaç Yalman'ın 15 Mart'ta koronavirüs nedeniyle öldüğü açıklandı. 17 Mart’ta Türk Tabipleri Birliği, TTB Uzmanlık Dernekleri, Halk Sağlığı Uzmanları Derneği, Türk Klinik Mikrobiyoloji ve İnfeksiyon Hastalıkları Derneği, Türk Toraks Derneği, Türk Yoğun Bakım Derneği, Covid-19 salgını ile ilgili gelişmeleri değerlendirmek amacıyla bir toplantı yaptı. Toplantının sonuç bildirisinde şeffaflık çağrısı yapıldı. Bildiride ayrıca pandeminin, sağlık çalışanları ve hastalar açısından önemli tehlikeleri getirdiği, bilgilendirme ve önlemler konusundaki eksikliklerin karmaşaya yol açtığı, ilaç kullanımı, testlere ulaşım, çeşitli konulardaki yetersiz bilgilendirmelerin pandemi ile mücadeleyi güçleştirdiği tespiti yapıldı. 18 Mart'ta Çankaya Köşkü'nde, Koronavirüsle mücadele kapsamında “Koronavirüsle Mücadele Eş Güdüm Toplantısı” yapıldı. Sağlık Bakanı Fahrettin Koca Twitter hesabından yaptığı açıklamada 61 yaşındaki bir hastanın öldüğünü ve vaka sayısının 191'e çıktığını duyurdu. 18 Mart günü Saygı Öztürk, Kara Kuvvetleri Komutanı Aytaç Yalman'ın virüsten öldüğünü, eşininse karantinada olduğunu yazdı. Sultan Abdülhamid Han Eğitim ve Araştırma Hastanesi Başhekimliği 19 Mart 2020 tarihinde Yalman'ın ölüm nedeninin, COVID-19 pandemisi çerçevesinde gelişmiş ve eşinin de yakalanmış olduğu COVID-19 olduğunu açıkladı. Başhekimlik, "Eşinin test sonucunun COVID pozitif gelmesi üzerine merhum Aytaç Yalman’ın klinik tablosunun da uyumlu olduğu dikkate alındığında COVID 19’a bağlı vefat ettiği kanaati oluşmuştur.” açıklamasında bulundu. 19 Mart'ta Sağlık Bakanı Fahrettin Koca, 15 Mart 2020'de ölen eski Kara Kuvvetleri Komutanı Aytaç Yalman'ın ölüm sebebinin koronavirüs olduğunu belirtti. Böylelikle Türkiye'de koronavirüs nedeniyle ölen kişi sayısı 3'e çıktı. Gençlik ve Spor Bakanı Mehmet Muharrem Kasapoğlu futbol, voleybol, basketbol, hentbol liglerinin ertelendiğini duyurdu. Sağlık Bakanı Fahrettin Koca; Twitter hesabından yayımladığı mesajında 85 yaşındaki bir kadının yaşamını yitirdiğini, bununla birlikte yeni 168 vakanın olduğunu açıkladı. Toplam vaka 359 olurken, ölen kişi sayısı 4'e çıktı. 20 Mart'ta Sağlık Bakanlığı'nın yayımladığı genelgeyle tüm özel ve vakıf hastaneleri pandemi hastanesi ilan edildi. Sağlık Bakanı Fahrettin Koca; Twitter hesabından yayımladığı mesajında yeni 311 vakanın olduğunu ve 5 kişinin daha öldüğünü açıkladı. Toplam vaka sayısı 670'e çıkarken, ölenlerin sayısı 9 oldu. İnsan Hakları Derneği, Türkiye İnsan Hakları Vakfı, Özgürlük için Hukukçular Derneği, Çağdaş Hukukçular Derneği, Sağlık ve Sosyal Hizmet Emekçileri Sendikası, Ceza İnfaz Sisteminde Sivil Toplum Derneği, Covid-19 Salgını ve Hapishanelerde Acilen Alınması Gereken Önlemler konusunda bir bildiri yayımladı. Bildiride yaşlı ve hasta, çocuk, hamile, çocuklu tutukluların salıverilmesi ve karantina uygulamaları ile mahpusların sağlık durumları konusunda başta aile ve avukatları olmak üzere kamuoyunun düzenli olarak bilgilendirilmesinin zorunluluğu gibi maddeler yer aldı. 21 Mart'ta Sağlık Bakanı Fahrettin Koca; Twitter hesabından yayımladığı mesajında yeni 277 vakanın olduğunu, 12 kişinin yaşamını yitirdiğini bildirdi. Toplam vaka sayısı 947'ye çıkarken, ölenlerin sayısı 21 oldu. 22 Mart'ta Sağlık Bakanı Fahrettin Koca; Twitter hesabından yayımladığı mesajında yeni 289 vakanın olduğunu, 9 kişinin öldüğünü, yapılan toplam test sayısının ise 20.345 olduğunu açıkladı. Toplam vaka sayısı 1236'ya çıkarken, ölenlerin sayısı 30 oldu. 23 Mart'ta Sağlık Bakanı Fahrettin Koca düzenlediği basın toplantısında Çin'den virüse iyi geldiği belirtilen bir ilaç (Favipiravir) getirildiğini ve yoğun bakımdaki hastalara uygulanmaya başlandığını açıkladı. Ayrıca Koca, sağlık çalışanlarına 3 ay boyunca ek ücret ödeneceğini duyurdu. İlerleyen saatlerde Twitter hesabından yeni bir mesaj yayımlayan Koca, yeni 293 vakanın olduğunu ve 7 kişinin yaşamını yitirdiğini açıkladı. Toplam vaka sayısı 1529'a, ölüm sayısı ise 37'ye çıktı. 24 Mart'ta Sağlık Bakanı Fahrettin Koca Twitter hesabından yayımladığı mesajında yeni 343 tanının olduğunu, 7 kişinin hayatını kaybettiğini açıkladı. Toplam vaka sayısı 1872'ye, ölüm sayısı 44'e çıktı. 25 Mart'ta Sağlık Bakanı Fahrettin Koca ve Millî Eğitim Bakanı Ziya Selçuk'un ortak düzenlediği basın toplantısında; okulların 30 Nisan'a kadar tatil edildiği, yoğun bakımdaki mevcut hasta sayısının 136 olduğu ve 60 yaş üzerindeki 2 hastanın taburcu edildiği ve bundan böyle Türkiye'de bulunan vakalarla ilgili verilerin dijital ortamda yayımlanacağı belirtildi. İlerleyen saatlerde Fahrettin Koca Twitter hesabından yayımladığı mesajında yeni 561 tanının olduğunu, 12 kişinin hayatını kaybettiğini açıkladı. Toplam vaka sayısı 2433'e, ölüm sayısı 59'a çıktı. 26 Mart'ta Sağlık Bakanı Fahrettin Koca Twitter hesabından yayımladığı mesajında yeni 1196 tanının olduğunu, 16 kişinin daha yaşamını yitirdiğini duyurdu. Toplam vaka sayısı 3629 olurken, ölümler 75'e çıktı. 27 Mart'ta toplanan Koronavirüs Bilim Kurulu sonrası açıklamalar yapan Sağlık Bakanı Fahrettin Koca, 42 kişinin iyileştiğini, 241'i entübe durumda olmak üzere 341 kişinin yoğum bakımda olduğunu, son 24 saatte 2069 pozitif vaka tespit edildiğini ve 17 kişinin hayatını kaybettiğini açıkladı. Böylece toplam vaka sayısı 5698'e, hayatını kaybedenlerin sayısı ise 92'ye yükseldi. 28 Mart'ta Sağlık Bakanı Fahrettin Koca, yeni 1704 vakanın olduğunu, 16 kişinin hayatını kaybettiğini açıkladı. Böylelikle toplam vaka 7402'ye yükselirken, ölüm sayısı 108 oldu. Bu zamana kadar yapılan toplam test sayısı ise 55.464 oldu. 29 Mart'ta Sağlık Bakanı Fahrettin Koca, yeni 1815 vakanın olduğunu, 23 kişinin hayatını kaybettiğini açıkladı. Böylelikle toplam vaka 9217'ye yükselirken, ölüm sayısı 131 oldu. Bu zamana kadar yapılan toplam test sayısı ise 65.446 olmuştur. 30 Mart'ta Sağlık Bakanı Fahrettin Koca, yeni 1610 vakanın olduğunu, 37 kişinin hayatını kaybettiğini açıkladı. Böylelikle toplam vaka 10.827'ye yükselirken, ölüm sayısı 168 oldu. Bu zamana kadar yapılan toplam test sayısı ise 92.403 olmuştur. 31 Mart'ta Sağlık Bakanı Fahrettin Koca, yeni 2704 vakanın olduğunu, 46 kişinin hayatını kaybettiğini açıkladı. Böylelikle toplam vaka 13.531'ye yükselirken, ölüm sayısı 214 oldu. Bu zamana kadar yapılan toplam test sayısı ise 92.403 olmuştur. 31 Mart'ta Türk-İş genel başkanı Ergün Atalay yazılı bir açıklama yayınlayarak işten çıkarmaların yasaklanması, zorunlu mal ve hizmet üretimi dışındaki tüm işlerin en az 15 gün süreyle durdurulması talebinde bulundu. Atalay, bunların yol açacağı gelir kaybına karşı İşsizlik Sigortası Fonu kaynaklarının hızla devreye sokulmasını, iş ve gelir kaybına uğrayan bütün işçilere işveren, İşsizlik Sigortası Fonu ve devlet tarafından gelir desteği sağlanmasının gerekliliğini vurguladı. DİSK, KESK, TMMOB ve TTB yedi acil önlemi içeren metin yayınlayıp imza kampanyası başlattı. Acil önlemler arasında "Temel, zorunlu ve acil mal ve hizmet üreten işler dışında bütün işlerde salgın süresince çalışma acilen durdurulmalıdır. Salgın süresince işten çıkarmalar yasaklanmalı, küçük esnaf desteklenmeli, çalışanlara ücretli izin verilmeli ve işsizler için ise koşulsuz işsizlik maaşı ödenmelidir. Tüketici, konut ve taşıt kredileri ile kredi kartı borçları ve elektrik, su, doğalgaz ve iletişim faturaları salgın riski boyunca faiz işletilmeden ertelenmelidir." gibi maddeler yer aldı. 1 Nisan 2020'de Sağlık Bakanı Fahrettin Koca tarafından, enfekte olmuş toplam 277 kişinin öldüğü, mevcut vaka sayısının ise 15.679 olduğu açıklandı. Aynı zamanda 81 ilin tamamında vakanın olduğunu, 39 ilde ise ölüm olduğu açıklandı. En çok vaka ve ölüm tespit edilen il 8.852 vaka ve 117 ölüm ile İstanbul olarak açıklandı. İstanbul'u 853 vaka ve 18 ölüm ile İzmir ve 712 vaka ve 7 ölümle Ankara takip etti. Ayrıca 601 sağlık çalışanının enfekte olduğu, 1 doktorun hayatını kaybettiği belirtildi. 2 Nisan 2020'de Sağlık Bakanı Fahrettin Koca yaptığı açıklamada 18.757 yeni test yapıldığını, 2.456 yeni vaka tespit edildiğini ve 79 yeni ölüm gerçekleştiğini bildirdi. Bu rakamlarla; toplam test sayısı 125.556'ya, toplam vaka sayısı 18.135'e, toplam ölüm sayısı 356'ya yükselmiş oldu. Koca, Twitter hesabı üzerinden yaptığı açıklamada, test sayısında bir önceki güne göre 4000 civarında bir artış, pozitif vaka sayısında ise test sayısına kıyasla azalma olduğunu belirterek, son 24 saat içerisinde 82 hastanın iyileştiğini ve bu süre içerisinde hayatını kaybedenlerin %82'sinin 60 yaş ve üzerinde olduğunu açıkladı. Dışişleri Bakan Yardımcısı Yavuz Selim Kıran, 4 Nisan 2020 itibarıyla yurt dışında COVID-19 nedeniyle yaşamlarını yitiren Türkiye Cumhuriyeti vatandaşlarının toplam sayısının 156'ya ulaştığını açıkladı. Kıran, Twitter hesabı üzerinden yaptığı açıklamada Fransa'da 55, Almanya'da 31, Hollanda'da 22, İngiltere'de 16, Belçika'da 14, Amerika Birleşik Devletleri'nde 7, İsveç'te 5, İsviçre'de 3, Avusturya'da 2 ve Lübnan'da 1 vatandaşın hayatını kaybettiğini belirtti. İstanbul Tabip Odası, Sağlık Bakanlığı’nın verdiği rakamlarda PCR testi pozitif çıkan vakaları esas aldığını, hastanelerde yatan ya da ayakta takibi yapılan ‘şüpheli/olası vaka’ sayısına yer vermediğini ileri sürdü. Tabip Odası, İstanbul’daki özel hastanelerde yapılan uygulamaları da eleştirdi. İBB Bilimsel Danışma Kurulu toplantı sonuçlarını paylaştı ve 16-26 Mayıs tarihlerini kapsayacak şekilde 7+4 gün sokağa çıkma kısıtlamasının ilan edilmesinin gerektiğini açıkladı. Normalleşme adımlarının konuşulmaya başlanmasının risklerine değinilen açıklamada şöyle söylenmiştir: "Sağlanan plato yürütülen kısıtlama yönergelerine halkımızın büyük ölçüde uyması sonucunda başarılmıştır. Bu iyilik hali bir rahatlama ya da önlemlerde geçici bir gevşemeyi getirmemelidir. İBB Bilimsel Danışma Kurulu tarafından hazırlanan raporda kısıtlamalardaki geçiş dönemi fazlar hâlinde tanımlanmış ve nasıl bir geçiş süreci gerektiği ayrıntılı olarak işlenmiştir." 4 Mayıs 2020'de Türkiye Cumhurbaşkanı Recep Tayyip Erdoğan kabine toplantısının sonrasında bir basın açıklaması yaptı. Günlük hasta artışının artık binli sayılara gerilediğini, yoğum bakım ve solunum cihazına bağlı hasta sayısının sürekli azaldığını ve iyileşen hasta sayısının katlanarak arttığını belirtti. Koronavirüs için başlatılan kampanyada 1 milyar 910 milyon Türk lirasının toplandığını açıkladı. Normal hayata dönüşün kademe kademe başlatılacağını açıklayan Cumhurbaşkanı Erdoğan, sınırlandırmaların kademeli şekilde esnetilmesi ile ilgili düzenlemeleri genel olarak Mayıs, Haziran ve Temmuz aylarına yayarak yaptıklarını belirtti. Bu normalleşme sürecine ilişkin açıklamalar şu şekilde oldu: 5 Mayıs 2020'de Sanayi ve Teknoloji Bakanı Mustafa Varank, 11 Mayıs itibarıyla ülkedeki tüm ana otomotiv fabrikalarının tekrar faaliyete başlayacağını bildirdi. 6 Mayıs 2020'de Türkiye Sağlık Bakanı Fahrettin Koca normalleşme süreci hakkında açıklamalarda bulundu ve bu yeni dönemi ""kontrollü sosyal hayat"" olarak isimlendirdi. Bakan Fahrettin Koca, riskin devam ettiğini ve vatandaşların tedbirleri elden bırakmaması gerektiğini dile getirdi. Koca, Türkiye'de salgının kontrol altına alındığını ancak tehdidin ortadan kalmadığını ve son taşıyıcının izolasyonu ve tedavisi sağlanmadan kalkmayacağını belirtti. Bakan Koca ayrıca "normale dönüş" ifadesinin doğru olmadığını, "yeni hayatın normallerini" oluşturduklarını söyledi. İlk dönemdeki amaçlarının hastalığı kontrol altına almak olduğunu belirten Bakan Koca, bu ikinci ve yeni dönemde amaçlarının hastalığın önündeki fırsatları ortadan kaldırmak ve hayatı yeniden düzenlemek olduğunu açıkladı. Vatandaşların özgür ama tedbirli bir hayat yaşayacaklarını belirtti. Virüsün solunum yoluyla bulaştığının artık kesinleştiğini ifade eden Bakan, maskenin ve sosyal mesafenin birbirini tamamlayan iki tedbir olduğuna dikkat çekti. Bakan Koca ayrıca bu açıklamalarında bakanlık tarafından geliştirilen "Hayat Eve Sığar" adlı mobil uygulamaya da değindi. Uygulamayı bu yeni dönemin son derece önemli ihtiyaçlarından birisi olarak gördüklerini kaydeden Bakan Koca, uygulama sayesinde insanların bulundukları çevrede ve gitmek istedikleri yerlerde ne ölçüde riskli bir durumla karşılaşabileceğini görebileceklerine ve anında tedbir alabileceklerine değindi. Bakanlık verileri ile hazırlanan yoğunluk haritasına göre kullanıcılar bu uygulama sayesinde nerede ne yoğunlukta hasta bulunduğunu görebilmektedir. Ayrıca uygulama gün içerisinde sosyal mesafeyi ne kadar aştığınızı bluetooth ve konum hizmetlerini kullanarak ölçebilmektedir. Bakan Koca ayrıca test sayılarını düşürmek yerine arttıracaklarını açıkladı. Vakaları erken tespit edip, toplu mekanlarda düzenli taramalar yapacaklarını belirtti. Bu dönemde vatandaşların maskelere daha çok ihtiyaç duyacaklarını ekleyen Bakan Koca, son dönemde başlattıkları 20-65 yaş grubuna 10 günde bir 5'li bir paket maskenin ücretsiz verilmesini kapsayan uygulamaya 40 milyondan fazla kişinin eriştiğini ve bugüne kadar 160 milyon maskenin dağıtımının yapıldığını açıkladı. Bu kısıtlı da olsa serbestliğin olduğu dönemde ihtiyacı daha fazla olabilecek vatandaşların olacağını belirterek insanların bir tavan fiyat olmak kaydıyla eczaneler, marketler, medikal mağazalar dahil olmak üzere birçok yerden cerrahi maske satın alabilmelerinin önünün açıldığını vurguladı. Türkiye'de futbol liglerinin devam edeceğinin Türkiye Futbol Federasyonu (TFF) tarafından açıklanması üzerine tüm sorumluluğun TFF'de olduğunu aktaran Bakan Koca, Federasyonunun özgün iradesiyle kendi kararını verebileceğini, bunu Bakanlık olarak veya Bilim Kurulu olarak asla herhangi bir öneride ve yaklaşımda veya katkıda bulunmak istemediklerini ifade ettiklerini ve hâlen o noktada olduklarını belirtti. Ayrıca Bakan Koca, Türkiye çapında salgının derecesini, taşıyıcılığını, hastalık durumunu görmek için TÜİK ile birlikte yapacakları çalışma kapsamında örneklem yöntemiyle 150 bin kişinin taranacağını ve bu çalışmanın temelde hem PCR hem de antikor testini yaparak hem taşıyıcılığı, koruyuculuğu ve de hastalık durumunu ortaya koyan geniş, belki de bu anlamda dünyada örneği az bulunan bir çalışma olacağını açıkladı. 7 Mayıs 2020'de cerrahi maskelerin tavan fiyatı ₺1 olarak belirlendi. 7 Mayıs 2020'de yayımlanan bir rehber ile berber, kuaför ve güzellik salonlarının süreç içerisinde maskesiz ve randevusuz müşteri kabul etmeyeceği ve iş yerinde müşteri ve çalışan dışında kimsenin bulunmayacağı açıklandı. 8 Mart'ta, Millî Eğitim Bakanlığı, okulları virüs tehdidine karşı temiz tutmak için özel dezenfektanlar kullandıklarını açıkladı. Okullarda temasa açık her yüzeyin sterilize edildiği, günlük 100 ton dezenfektan üreten meslek okullarının okullara dezenfektan sağladığı belirtildi. 12 Mart'ta, Cumhurbaşkanı Recep Tayyip Erdoğan'ın başkanlığında tüm bakanların, bazı başkanlıkların ve Sağlık ve Gıda Politikaları Kurulu üyelerinin katıldığı, koronavirüse karşı alınacak tedbirlerin görüşüldüğü 5 saat süren toplantı yapıldı. Cumhurbaşkanlığı Sözcüsü İbrahim Kalın yaptığı açıklamada 16 Mart'tan itibaren ilkokul, ortaokul ve lise eğitimine 1 hafta, üniversite eğitimine ise 3 hafta ara verileceğini; 23 Mart'tan itibaren uzaktan eğitimle televizyon ve internet ortamından eğitim öğretime devam edileceğini açıkladı. Millî Eğitim Bakanı Ziya Selçuk, haftalık ders programlarının yapılandırılarak, EBA,Eba TV internet ve Türkiye Radyo Televizyon Kurumu ile televizyondan gerekli telafi eğitim desteği sunulacağını, eğitimin aksamaması için tedbirlerin alındığını söyledi. 17 Mart'ta, Millî Eğitim Bakanı Ziya Selçuk, uzaktan eğitime ilişkin içeriklerin ve sürecin yol haritasının hazırlandığını, 23 Mart haftası itibarıyla planlama ve altyapı hazırlıklarının tamamlandığını açıkladı. Selçuk, eğitimin ilk dersinin kendisi tarafından verileceğini belirtti. 19 Mart'ta, ÖSYM, yakın zaman içinde yapılması planlanan ve aralarında TUS ile MSÜ'nün de bulunduğu 9 sınavın ileri bir tarihe ertelendiğini duyurdu. 23 Mart'ta, Millî Eğitim Bakanlığı ve Türkiye Radyo Televizyon Kurumu işbirliğiyle açılan ilkokul, ortaokul ve lise derslerinin uzaktan işlendiği TRT EBA TV yayınlarına başladı. İlk gün yayınında Adnan Menderes'in idamının sahnelenmesinin izletilmesi tepkilere yol açtı. Ziya Selçuk bir açıklama yaparak görüntüleri onaylamadığını ve çocuklara uygun olmadığını kabul ettiğini ifade etti. 25 Mart'ta Millî Eğitim Bakanı Ziya Selçuk düzenlenen basın toplantısında, eğitime verilen aranın 30 Nisan'a kadar uzatıldığını açıkladı. 26 Mart'ta YÖK Başkanı Yekta Saraç, üniversitelerde bahar döneminde yüz yüze eğitimin yapılmayacağını ve eğitim öğretim sürecini sadece uzaktan eğitim ile sürdüreceklerini; uzaktan eğitim, açık öğretim ve dijital öğretimle sunulamayacak program, ders ve uygulamalı derslerin yaz aylarında tamamlanacağını belirtti. Yükseköğretim Kurumları Sınavı'nın ise 25-26 Temmuz'a ertelendiğini açıkladı. 27 Mart'ta Millî Eğitim Bakanı Ziya Selçuk Twitter hesabından yayımladığı mesajda Yükseköğretim Kurumları Sınavı'ndan 2.dönem konularının kaldırıldığını açıkladı. Yine 27 Mart'ta Kamu Personeli Seçme Sınavlarının Eylül, Ekim ve Kasım ayına ertelendiği açıklandı. 29 Nisan'da Millî Eğitim Bakanı Ziya Selçuk, eğitime verilen aranın 31 Mayıs'a kadar uzatıldığını açıkladı. 4 Mayıs'ta Cumhurbaşkanı Recep Tayyip Erdoğan'ın yaptığı açıklama ile Lise Giriş Sınavı'nın (LGS) 20 Haziran'da, Yükseköğretim Kurumları Sınavı'nın (YKS) ise 27-28 Haziran'da yapılacağı bildirildi. 18 Mayıs'ta Cumhurbaşkanı Erdoğan, 1 Haziran'da açılması beklenen okulların açılmayacağını ve 2019-2020 Eğitim ve Öğretim yılının sona erdirildiğini açıkladı. Erdoğan, yeni eğitim ve öğretim yılının Eylül ayında başlayacağını belirtti. Türkiye Büyük Millet Meclisi Başkanlığı, 13-31 Mart tarihleri arasında meclise ziyaretçi alınmayacağını duyurdu. 13 Mart'ta, Ulaştırma ve Altyapı Bakanı Mehmet Cahit Turhan; Almanya, Fransa, İspanya, Norveç, Danimarka, Belçika, Avusturya, İsveç ve Hollanda'ya uçuşların tek taraflı olarak iki yönlü olacak şekilde 14 Mart saat 08.00'den itibaren 17 Nisan tarihine kadar durdurulacağını açıkladı. Aynı gün, Adalet Bakanı Abdulhamit Gül, açık ve kapalı tüm cezaevlerindeki görüşlerin, cezaevlerindeki aile görüş odalarının kullanımının, cezaevleri arasındaki nakillerin iki hafta süreyle ertelendiğini, bakanlığa bağlı kurumlara girenlerin ateşlerinin ölçüleceğini açıkladı. 14 Mart'ta, Cumhurbaşkanı Recep Tayyip Erdoğan ile Azerbaycan Cumhurbaşkanı İlham Aliyev arasında yapılan görüşme sonucunda iki ülke anlaşmalı olarak kara ve hava ulaşımını geçici olarak durdurdu. Aynı gün, Türkiye ve Gürcistan, 15 Mart'tan itibaren Sarp Sınır Kapısı'nın karşılıklı olarak yolcu geçişine kapatıldığını açıkladı. 16 Mart'ta, Diyanet İşleri Başkanı Ali Erbaş, cuma namazı başta olmak üzere camilerde cemaat hâlinde namaz kılınmasına ara verildiğini fakat ezanların okunacağını ve camilerin açık bulundurulacağını açıkladı. Aynı gün, İçişleri Bakanlığı bu gece itibarıyla sinema, konser salonu, düğün salonu, kafe, kahvehane, masaj salonu, spor salonu gibi mekânların geçici bir süreyle kapatılacağını açıkladı. Sağlık Bakanı Fahrettin Koca, uçuş yasağı konulan ülkelere Mısır, İngiltere, İrlanda, İsviçre, Suudi Arabistan ve Birleşik Arap Emirlikleri'nin eklendiğini açıkladı. İçişleri Bakanlığı 16 Mart saat 10.00'dan itibaren pavyon, diskotek, bar ve gece kulüplerinin geçici olarak kapatılacağını açıkladı. 19 Mart'ta, Diyanet İşleri Başkanlığı, il müftülüklerine gönderilmek üzere genelge yayımlayarak daha önce alınan tedbirlerle ilgili oluşabilecek olumsuzlukların önüne geçmek maksadıyla cuma günü ve kandil gecesi camilerin kapalı tutulacağını ve cuma namazı için sela okunmayacağını bildirdi. 20 Mart'ta, Cumhurbaşkanlığı genelgesiyle her türlü bilimsel, kültürel, sanatsal ve benzeri toplantılar veya aktiviteler Nisan ayı sonuna kadar ertendi. At yarışları ikinci bir duyuruya kadar ertelendi. Balıkesir, Konya ve Malatya'da 65 yaş üstünün ücretsiz toplu ulaşım hakları geçici olarak durduruldu. 21 Mart'ta, İçişleri Bakanlığı, 81 il valiliğine gönderdiği genelgeyle asker uğurlama törenlerinin geçici süreyle durdurulduğunu bildirdi. Ayrıca berber, kuaför ve güzellik merkezlerinin faaliyetlerinin saat 18.00 itibarıyla durdurulacağı açıklandı. Bakanlık gece yarısından itibaren lokanta, restoran, pastane vb. iş yerlerinin müşterilerin oturmasına müsaade edilmeyecek şekilde sadece gel-al ve paket servis şeklinde hizmet vereceğini; 65 yaş ve üstü, ayrıca kronik rahatsızlığı olan kişilerin ikametlerinden dışarı çıkmalarının; park, bahçe gibi açık alanlarda dolaşmalarının sınırlandırıldığını açıkladı. Tarım ve Orman Bakanlığı bahçe, park ve mesire alanlarında mangal yakılmasını yasakladı. Ulaştırma ve Altyapı Bakanlığı saat 17.00 itibarıyla 46 ülkeye daha uçuşların durdurulduğunu açıkladı. Böylece toplamda 68 ülkeyle hava ilişkileri kesilmiş oldu. Ankara, Antalya ve İzmir'de de, 65 yaş üstüne sunulan ücretsiz toplu ulaşım hakları geçici olarak durduruldu. 23 Mart'ta, Kapalıçarşı'nın 10.00-16.00 saatleri arasında açık kalması ve giriş çıkışların sadece iki kapıdan kontrollü olarak yapılmasına karar verildi. Aynı gün, Gençlik ve Spor Bakanı Mehmet Muharrem Kasapoğlu yurt dışından gelip yurtlarda karantinaya alınan kişi sayısının 11.269 olduğunu açıkladı. 24 Mart'ta, İçişleri Bakanlığı, yayımladığı genelgeyle marketlerin 09.00-21.00 arası hizmet vereceğini, aynı anda alışveriş yapacak müşteri sayısının müşteriye hizmet sunulan toplam alanın onda biri kadar olabileceğini açıkladı. Ayrıca şehir içi ve şehirler arası ulaşım yapan toplu taşıma araçlarının kapasitesinin %50'si oranında yolcu kabul edebileceğini açıklandı. 27 Mart'ta Sağlık Bakanlığı'nın tavsiyesiyle Rize'nin Kendirli Beldesi ve beldeye yakın Yeniselimiye, Beştepe, Esentepe ve Maltepe köyleri koronavirüs vakalarının önüne geçebilmek için karantina altına alındı. Cumhurbaşkanı Recep Tayyip Erdoğan 27 Mart'ta yaptığı açıklamada yurt dışı uçuşların tamamen sona erdirildiği, şehirler arası ulaşımın valilik iznine bağlandığı ve piknik alanı, orman, ören yerleri gibi mekanların hafta sonunda kapalı olacağını belirtti. Cumhurbaşkanı Erdoğan 3 Nisan'da yaptığı basın açıklamasında ülke genelinde 1 Ocak 2000 ve üzeri doğumlular için de sokağa çıkma yasağı getirildiğini, pazar ve market gibi toplu bulunan alanlarda maske zorunluluğu getirildiğini ve 30 büyükşehir ile Zonguldak'a giriş çıkışların 15 gün boyunca durdurulduğunu açıkladı. Fakat sonradan yayınlanan ve bütün il valiliklerine gönderilen ek genelge ile, bu yasağın istisnaları da belirlenmiştir. Buna göre; çeşitli sağlık, cenaze, askerlik ve yolcu taşıma gibi işlemler, bazı şartları sağlama şartıyla giriş çıkış yasağından muaf tutulacaktır. 10 Nisan'da İçişleri Bakanlığı tarafından yayımlanan genelge kapsamında 30 büyükşehir ile Zonguldak'ta 11 Nisan Cumartesi saat 00.00'dan itibaren 48 saat süreyle sokağa çıkma yasağı ilan edildi. Yasağın 2 saat kala duyurulması üzerine fırınlarda ve marketlerde kuyruklar oluştu. Oluşan kuyruklarda kavgalar yaşandı. Bu olay üzerine İçişleri Bakanı Süleyman Soylu tüm sorumluluğu üzerine alarak istifa talebini sundu. Bakan Soylu'nun istifası Türkiye Cumhuriyeti Cumhurbaşkanı Recep Tayyip Erdoğan tarafından kabul edilmedi. 18 Mart'ta açıklanan, 100 milyar 'lik ekonomik tedbir paketinden bazı maddeler: Açıklanan önlem paketi ekonomistler ve politikacıların arasında bulunduğu kurumlar ve kişiler tarafından çeşitli eleştirilere uğradı. Paketin kaynağının nereden sağlanacağının belirtilmediği, detaylı bir eylem planından çok ayrıntıların zaman içerisinde belirleneceği genel konu başlıkları niteliğinde olduğu söylendi. İnsanların evde kalmaya teşvik edildiği bir dönemde, hava yolu yolcu taşımacılığı, turizmi destekleyen vergi indirimleri ve konut kredilerinin peşinat oranının düşürülmesi gibi maddelerin olması eleştiri konusu oldu ve sektörlere istihdam desteği verilmesi gerekliliği vurgulandı. 22 Mart'ta, Cumhurbaşkanlığı kararıyla nafaka alacaklarına ilişkin icra takipleri hariç tüm icra ve iflas takipleri 30 Nisan'a kadar durduruldu. Cumhurbaşkanlığı tarafından yayımlanan genelgeyle kamu kurum ve kuruluşlarında; dönüşümlü, esnek ve uzaktan çalışmaya izin verildi. Türkiye Bankalar Birliği'nin bankalara yaptığı öneri üzerine birçok banka çalışma saatlerinin 23 Mart 2020'den itibaren 12.00-17.00 arası olacağını açıkladı. 30 Mart'ta açıklamalarda bulunan Cumhurbaşkanı Erdoğan, "Biz Bize Yeteriz Türkiyem" adında bir bağış kampanyası başlatıldığını açıkladı. Kampanya iktidar temsilcileri tarafından destek görürken, muhalefet temsilcileri ise böyle bir bağış kampanyası düzenlemesine tepki gösterdi. Kamu Emekçileri Sendikaları Konfederasyonu, kampanya kapsamında, MEB, BOTAŞ, Orman Genel Müdürlüğü, Adalet Bakanlığı, Yargıtay ve Sosyal Hizmet İl Müdürlükleri gibi pek çok kurumun personelinin maaşından bağış kesintisi yapmasına tepki göstererek suç duyurusunda bulundu. Büyükşehir belediyelerinin başlattığı bağış kampanyalarının İçişleri Bakanlığının genelgesiyle engellenmesi ve banka hesaplarına bloke konmasıyla ilgili olarak Ankara Barosu tepki göstererek bir açıklama yaptı: "İçişleri Bakanlığı'nın anılan genelgesi ve bloke işlemi açıkça hukuksuz olmakla birlikte, sosyal hizmetlerin sunumu münhasıran ne yerel yönetimlere ne de merkezi yönetime aittir." İstanbul Büyükşehir Belediyesi, genelgenin üzerine bloke edilen hesaplar için yürütmeyi durdurma ve iptal davası açtı. Salgın döneminde Türkiye'de aile içi şiddet oranı Mart ayında yüzde 38,2 arttı. Bölgelere göre vaka ve ölüm sayılarını içeren tablolar, Sağlık Bakanlığı tarafından şu şekilde açıklanmıştır: 2-3 Nisan 2020 verileri baz alınarak açıklanan illere göre dağılım tablosu aşağıdaki şekildedir: Colossus (karakter) Colossus (Piotr "Peter" Nikolayevich Rasputin) (Rusça: Пётр Николаевич Распутин) Marvel Comics tarafından yayınlanan Amerikan çizgi romanlarında görünen kurgusal bir süper kahramandır. Yazar Len Wein ve sanatçı Dave Cockrum tarafından yaratılan ve ilk kez Giant Size X-Men # 1'de (Mayıs 1975) yer aldı. Bir Rus mutant, X-Men üyesidir. Colossus kendisini metalik bir forma dönüştürebilir. 2 metre yüksekliğinde fiziksel olarak heybetli bir figürdür. O, sessiz, dürüst ve erdemli olarak tasvir edilir. İlk çıkışından bu yana X-Men ile ilgili çizgi romanlarda oldukça tutarlı bir varlık gösterdi. Yetenekli bir sanatçıdır, genellikle güçlerini savaşta kullanmayı isteksizce kabul eder, yeteneklerini insan ve mutant türünün iyileştirilmesi için kullanmanın sorumluluğunun olduğunu düşmektedir. Wizard, Colossus'u "Tüm Zamanların En İyi 200 Çizgi Roman Karakteri"nde 184. sırada buldu. Like Ooh-Ahh "Like Ooh-Ahh" (stil olarak "Like OOH-AHH"; Korece: OOH-AHH하게; RR: Ooh-Ahh Hage) Güney Koreli kız grubu Twice ın şarkısı. Şarkı 20 Ekin 2015 tarihinde JYP Entertainment tarafından yayınlandı.Ayrıca şarkı grubun çıkış şarkısıdır. Keremê Anqosî Keremê Anqosî (10 Ekim 1937; Tiflis - 1 Ekim 2019; Tiflis), Gürcistan Kürdü yazar, bilim insanı ve politikacı. Sovyetler Birliği'nde Kürtler hakkındaki çalışmalarıyla tanınır. Keremê Anqosî 10 Ekim 1937'de Tiflis'te Osmanlı İmparatorluğu'ndan göçen Yezîdî bir ailenin çocuğu olarak dünyaya geldi. 1956'da Gürcistan'da altın madalya ile mezun oldu ve o yıl devlet fakültesine, fizik fakültesine kayıt oldu. Kürtçe, Kürt tarihi ve kültürü hakkında derinlemesine eğitim aldıktan sonra 1961'de Rohilatzani fakültesine girdi. 1963 yılında Gürcistan Bilimler Akademisi Rohilzatics Enstitüsü'ne önce laboratuvar asistanı, sonra "bilim subayı" olarak katıldı. 1979'da Gürcistan Komünist Partisi Merkez Komitesi üyesi seçildi ve 1991 yılına kadar burada görev yaptı çalıştı. Bilimsel ve parti çalışmaları ile eğitim, halk arasında entelektüel eğitimi, Kürt dilini, tarihini ve edebiyatını öğretme halkın haklarını koruma ve tanıma konusundaki çalışmalarıyla Kürt entelektüel düzeyini yükseltmek için çana harcadı. Anqosî, öğrenci olarak geçirdiği dönemde 1975 yılına kadar bir Kürt Gençlik Konseyi adlı derneği kurdu. Liderliği altında Kürt folklor grupları oluşturuldu ve "Kürt halk grubu ve halk oyunları", "Kürt dansı", "çocuk dans grubu" ve halk oyunu olam "Dîlan" ın öğrenilmesini sağladı. Irak'ta Baas Partisi'nin iktidarı ele geçirmesi ve Kürt bölgelerine operasyonlar düzenlemesi üzerine aralarında Anqosî'nin de bulunduğu dernek üyesi öğrenciler tarafından protesto gösterileri düzenlendi. Bu konsey 1970'lerin başına kadar Komsomol ile birlikte hareket etti. Sovyetler Birliği'nin ve diğer ülkelerin şehir ve kasabalarında sık sık yönettiği büyük gruplar, Tiflis'teki Kürt tiyatrosunun gelişmesine katkıda bulundu. 1978'de Gürcistan devlet radyosu bazında Kürtçe yayınlar için temel attı ve 1 Aralık 2004'te kapatılıncaya kadar baş yürütücü olarak görev aldı. Zengin bir koalisyon fonu kurdu, birçok Gürcistan Kürtlerinin yarattığı eseri tescil etti ve Kürt halkının mülkiyeti haline getirdi. Yezidi dili, edebiyatı, tarihi, etnografya, folklor, din üzerine farklı dillerde çeşitli bilimsel makaleler ve kitaplar yayınladı. İlk iki dilli Kürtçe-Gürcüce alfabe de dahil olmak üzere Yezidi dua ve doktrinleri üzerine birkaç kitap yazdı. Keremê Anqosî 1 Kasım 2019'da Tiflis'te hayatını kaybetti. Vendone Vendone İtalya'nın Ligurya bölgesine bağlı Savona ilinde bulunan bir komündür. Komünün nüfusu 31 Aralık 2015 tarihi itibarıyla 388'dir. Performans gÃ¶stergesi Performans göstergesi ya da temel performans göstergesi ( TPG) bir tür performans ölçümüdür . TPG'lar, bir şirketin ya da bir şirketin projeleri, kampanyaları, ürün ya da hizmetleri ve benzeri ile ilgili etkinliklerinin gerçekleştirilmesinde sağlanan başarı derecesi hakkında bir veri oluşturur. Başarı ölçümü genellikle Sıfır hata, %100 müşteri memnuniyeti ve benzeri rutin etkinliklerin başarı ölçüsü ve kimi zaman da şirketlerin temel hedeflerinin gerçekleştirilmesinde sağlanan başarının ölçümü ile ilgilidir. TPG'lerin isabetle belirlenmesi, şirket için neyin önemli olduğunun iyi anlaşılmış olmasına bağlıdır. Ölçülmesi önemli görülen etkinlik performansı ölçülen departmana bağlıdır - başka bir deyimle, mali işler bölümünün TPG verisi, satış bölümünün temel performans göstergelerinden farklı olacaktır. Temel performans göstergeleri, ölçülecek değerleri tanımlar. TPG'ler için iki ölçüm kategorisi vardır. Gelecekteki bir durumu öngörmeyi hedefleyen göstergeler gösterge kabul edilmez. Temel performans göstergeleri, şirket performansının finansal olmayan ölçütleridir - parasal bir değeri yoktur, ancak şirketin kârlılığına katkıda bulunurlar. Bazı örnekler: İşletmeler, TPG'ler, üretim hedefleri, gereksiz maliyet önleme programları ve fiyat avantajı sağlayan uluslararası tedarik kaynakları belirleme gibi çeşitli hedeflere yönelik gelişme sağlamak ve izlemek için kullanabilir. Büyüklüğü ne olursa olsun her işletme, aşağıdakileri içeren TPG verileriyle tedarikçi performansını daha iyi yönetebilir: Tedarik Zinciri TPG'leri aşağıdaki işlemleri detaylandıracaktır: Tedarikçiler, rekabette avantaj elde etmek için TPG'leri uygulayabilirl. Tedarikçiler, müşterileriyle işbirliği yaparak müşterileri, maliyet iyileştirme projelerinin şeffaflığı konusunda işbirliği ile karşılıklı kazanımlar sağlayabilirler. İnsan kaynakları yönetimi Janet McTeer Janet McTeer OBE (d. 5 Ağustos 1961) İngiliz oyuncu. 1997 yılında Tony Award for Best Actress in a Play, Olivier Award for Best Actress, ve Drama Desk Award for Outstanding Actress in a Play ödüllerini "A Doll's House" (1996–1997) dizisindeki Nora karakteri ile kazandı. Ayrıca Golden Globe Award Ödülleri ve Academy Award for Best Actress Adaylıklarını Mary Jo Walker olarak bulunduğu "Tumbleweeds" filminden kazandı ve Academy Award for Best Supporting Actress adaylığını Hubert Page olarak oynadığı 2011 filmi "Albert Nobbs". İle almıştır. 2018 yılında kraliçenin doğum gününde OBE olmuştur. 2018 Asya Oyunları madalya sıralaması 2018 Asya Oyunları madalya sıralaması, 18 Ağustos-2 Eylül tarihlerinde Endonezya'da düzenlenen organizasyonda ülkelerin aldığı sonuçları listeler. Oyunlar'da 40 spor dalında 465 kategoride madalya mücadelesi verilmiştir. Müsabakalar sonucu Çin, Asya Oyunları madalya sıralamasının zirvesinde yer aldı. 29 ülke en az bir altın, 37 ülke ise en az bir madalya kazandı. Bangladeş, Bhutan, Brunei, Doğu Timor, Filistin, Maldivler, Sir Lanka, Umman ve Yemen madalya sevinci yaşayamadı. Black Swan (şarkı) "Black Swan" Güney Koreli erkek grup BTS'in şarkısı. Şarkı 17 Şubat 2020 tarihinde Big Hit Entertainment tarafından "Map of the Soul: 7 albümünün başlık şarkısı olarak yayınlandı". Şarkının yazarlığını Pdogg, RM, August Rigo, Vince Nantes ve Clyde Kelly yaptı ayrıca şarkının düzenlemesi de Pdogg tarafından yapıldı. Vallo della Lucania Vallo della Lucania İtalya'nın Campania bölgesine bağlı Salerno ilinde bulunan bir komündür. Komünün nüfusu 31 Aralık 2011 tarihi itibarıyla 8,680'dir. Anton Coppola Antonio Coppola (21 Mart 1917, Brooklyn - 9 Mart 2020, New York), Amerikalı orkestra şefi, yazar, yönetmen ve besteci. Coppola 21 Mart 1917'de Brooklyn, New York'ta doğdu. Film yönetmeni Francis Ford Coppola ve oyuncu Talia Shire'ın amcasıdır. Nicolas Cage, Sofia Coppola, Gian-Carlo Coppola, Jason Schwartzman ve Robert Schwartzman'ın büyük amcası ve Amerikalı besteci, müzisyen Carmine Coppola'nın küçük kardeşidir. Coppola, "Silk Stockings" (İpek Çoraplar), "Bravo Giovanni" ve "The Boy Friend" dahil olmak üzere altı Broadway müzikalinin müzik diretörlüğünü yaptı. 1990 yapımı "The Godfather Part III" ve 1992 yapımı "Dracula" filmlerinin jenerik müziklerini besteledi. Palermo'da bulunan Massimo Tiyatrosu'nda sahnelenen "Cavalleria rusticana" adlı operayı idare etti. Coppola Mart 2017'de 100. yaş gününü kutladı. 9 Mart 2020'de New York'ta 102 yaşında vefat etti. I Can Hear Your Voice I Can Hear Your Voice (Korece: 너의 목소리가 들려; RR: Neoui Moksoriga Deulryeo) 2013 yılında yayınlanan ve başrollerinde Lee Bo-young, Lee Jong-suk, Yoon Sang-hyun ve Lee Da-hee bulunan Güney Kore dizisi. SBS kanalında yayınlanan dizi 18 bölümden oluşmaktadır. Hubbi Hatun Hubbi Hatun (d. ? - ö. 1590), Türk şair 16.yüzyıl kadın divan şairlerinden olan Hubbi Hatun aslen Amasyalıdır. Beşiktaşlı Şeyh Yahyâ Efendi’nin torunu, Akşemseddinzâde Şemseddin Çelebi'nin eşidir. Asıl adı Ayşe’dir. Şiirlerinde “çok sevilen, çok beğenilen, güzel” anlamındaki Arapça hubbâ kelimesinden gelen Hubbî mahlasını kullandığı için genellikle Hubbî Hatun diye anılır. Gazel, kaside ve mesnevileri olup üç bin beyitlik Hurşid ü Cemşid adlı yazma eseri vardır. 1589-90 tarihinde vefat eden Hubbî Hatun’un türbesi, Eyüp Sultan semtinde, Feshane Caddesi ile Kızıldeğirmen Sokağı’nın birleştiği yerde ve cadde üzerindedir. Sol tarafında, Mehmet Vusûli Efendi (Molla Çelebi) Türbesi bulunur. Yapı kesme taştan ve sekizgen planlı olup kurşun kaplı bir kubbe ile örtülüdür. Kitabesi yoktur. Türbe yakın zamanda restorasyon görmüştür. Congresium Ankara Congresium Ankara veya eski adıyla ATO Congresium; Türkiye'nin başkenti Ankara'da bulunan çok amaçlı bir kongre ve gösteri salonu kompleksidir. Yıl içinde birçok sanat etkinliğine, fuara, ulusal ve uluslararası fuarlara ev sahipliği yapan mekan 2010 yılından beri hizmet vermektedir. Kongreler, fuarlar, sergiler, sahne gösterileri ve toplantılar gibi çeşitli etkinliklere ev sahipliği yapması amacıyla inşa edilen ve tasarlanan yapıda bulunan tüm salonlar çok amaçlı kullanılabilmek adına hareketli bölme duvarlar kullanılarak oluşturulmuştur. Bu sayede düzenlenecek etkinliğe ve seyirci kapasitesine göre alanlar yaratılabilmektedir. Yapı içine bir adet oditoryum, balo salonu ve toplantı odaları yer almaktadır. Yaklaşık 3.200 kişilik kapasitesi ile şehirdeki en büyük oditoryumlardan biri olan salona taraçalı yapısı sayesinde farklı katlardan giriş yapılabilmektedir. Genel olarak binanın iç ve dış tasarımında ise doğal taşlar, cam ve çelik malzemeler kullanılmıştır. Bu sayede dıştan içe doğru devam eden bir sirkülasyon ve düzen yakalanmıştır. Binanın dış cephelerinde şeffaf ve renkli camlar kullanılarak estetik bir örüntü oluşturulmuş, iç avluda zemine döşenen renkli mermerler ile de bu örüntü devam ettirilmiştir. Şehrin önemli ulaşım arterlerinden biri olan Eskişehir Yolu üzerinde bulunan Congresium'a merkezden Söğütözü semtine giden dolmuş ve EGO otobüslerinin yanı sıra M2 Metrosu kullanılarak da ulaşılabilmektedir. TanrÄ±'dan korkanlar Tanrı'dan korkanlar (Yunanca: φοβούμενοι τὸν Θεόν, "phoboumenoi ton Theon") yahut Tanrı'ya tapanlar (Yunanca: θεοσεβεῖς, "Theosebeis") Yunan ve Roma dünyasında varlığını sürdüren ve Hellenistik Yahudiliğe sempati besleyen bir gruptur. Aslen Yahudi olmayan bu gruba mensup insanlar, Yahudiliğe geçmeden Yahudilerin uyguladığı gelenek ve ritleri takip etmiş ve bunlardan etkilenmiştir. Ä°nfarkt İnfarkt, dolaşım yetmezliğine bağlı yerel iskemik doku nekrozudur; bu olguya infarksiyon "(infarction)" nitelemsi yapılır. Kısa sürede oluşan güçlü iskemilerin büyük bölümü infarktla sonuçlanır. Çoğu infarktlar arterlerin bir embolus ya da trombusla tıkanmasına bağlı olarak ortaya çıkar. Vena tıkanmaları ve bunlara ilgili infarktlar seyrektir. İnfarktlar genellikle koagülasyon nekrozu, beyindekiler kollikuasyon nekrozu biçimindedir (Bkz. Nekroz). İnfarksiyon ile sonlanan iskemilerin nedenleri şunlardır: Kan Dolaşımının Genel Durumu: Kanın oksijen taşıma gücünü ya da hacmini azaltan durumlarda infarkt daha sıktır. Örnekler: kalp yetmezliği, kanama, şok, anemi. Dokunun Oksijensizliğe Duyarlılığı: Parenkim hücreleri oksijensizliğe daha duyarlıdır. Beyindeki gangliyon hücreleri ve serebral kortikal nöronlar en duyarlı hüc­relerdir. Anoksiye 3-4 dakika dayanabilirler. Tıkanmanın Hızı ve Süresi: Organizma yavaş tıkanmaları kompanse edebilir. Hızlı gelişen tam tıkanmalara karşı konulamaz. Tıkanan Damarın Çapı: Küçük trombuslar/emboluslar çapı küçük arterleri tıkarlar. Trombus ya da embolus büyüdükçe daha büyük çaplı damarları tıkar, olumsuz etkiler de katlanarak artar. Kan Dolaşımının Bölgesel Durumu: Bir ağacın dalları gibi seyreden ve birbirleriyle anastomoz yapmayan arterlere terminal arterler denir. Bu tip arterlerin kanlandırdığı organlarda (böbrek ve dalak gibi) bir arterin tıkanması her zaman infarktla sonlanır. Bu organların dışında birçok doku ve organda bir damarın tıkanmasını kompanse edebilecek yan bağlantılar ya da çift damar sistemi vardır. Koruyucu sistem üç şekilde olabilir: (i) "Çift sistemden kanlanma:" iki ayrı sistemin damarları aynı bölgede dallanır. Akciğerler arteria pul­monalis ve arteria bronchialis’ten, karaciğer arteria hepatica ve vena portae’dan kanlanır. Bu sistemlerden birinde tıkanma olursa infarkt oluşmaz. Anemi, kalp yetmezliği ve kanın taşıdığı oksijende azalma olduğunda infarkt meydana gelebilir. (ii) "Koşut (paralel) arterler:" bu durum birbirlerine koşut olan ve aralarında bağlantılar bulunan bir ağacın dallarına benzetilebilir. Bu tür damarlanmalarda infarkt seyrektir. Beyindeki Willis Poligonu, uterus, iskelet kasları, mezenter ve tiroid damar­lanmasını buna örnek olarak gösterebiliriz. (iii) "Kollateral dolaşım:" kapillerler genişler ve başka damar bağlantılarından kan akımı sağlanır. Bunun gerçekleşmesi için damar hastalıkları bulunmamalı ve iskemi çok yavaş gelişmelidir. Böbreklerde interlobular arterler örnek olarak gösterilebilir. Başlangıçta her infarkt hiperemi ve kanama nedeniyle kırmızıdır. Geliş­miş infarktlar 2 tiptir; anemik infarkt ve hemorajik infarkt. Anemik İnfarkt (soluk infarkt, beyaz infarkt): arteryel iskemiler sonucunda böbrek, dalak, kalp gibi kompakt organlarda görülen infarktlar anemik­tir. Bu tür organlarda kanama sonucu kanın dolduracağı doku aralıkları çok dardır ve venöz dolaşım bozulmamıştır. Sınırları belirsizdir. Hemorajik İnfarkt (kırmızı infarkt): sıklıkla çift sistemden kan alan (akciğer) ya da kollateral dolaşımın iyi olduğu (bağırsak, beyin) organlarda saptanır. Arter tıkanmasına bağlı olanlarda doku aralıklarına kanama olur ve lezyon uzun süre kırmızı olarak kalır. Venöz tıkanmaya bağlı infarktlarda lezyon bölgesine arteryel kan gelir ancak vena tıkanık olduğu için boşalamaz ve doku aralıklarına diapedesis yoluyla kanama olur. Sınırları belirgindir. Reperfüzyon solid organlardaki infarktların hemorajik nitelik kazanmasına yol açar. Örneğin myokard infarktına neden olan koroner tıkanıklığı başlangıcından 1 saat kadar sonra açıldığında reperfüzyon (yeniden kanlanma) süreci başlar ve koronerin suladığı bölgelerdeki hırpalanmış damarlardan myokard içine kanamalar olur, infarktın rengi kırmızıya döner. Aseptik ya da septik infarktlar oluÅŸur. Aseptik İnfarkt: mikroorganizma içermezler. Septik İnfarkt: değişik tipte bakteri içerebilirler. İnfarkt bölgesi hızla abseleşir. Septik infarkt oluşmasında 3 yol vardır; (a) infarkt bölgesinde daha önceden canlı etkenler vardır (pnömoniye eklenen infarkt, bağırsak infarktları); (b) septik bir tromboembolizm sonucu oluşan infarkt (bakteriyel en­dokardit nedeniyle septik bir tromboembolizmin oluşturduğu infarkt); (c) bakteriyemi (aseptik infarkta yöresine kanla ulaşan bakterilerin varlığı). Taze ya da eski infarkt olarak nitelenirler. Taze infarkt: infarksiyonu izleyen ilk birkaç saat içinde organda hiperemi ve kanamaya bağlı şişme ve katılaşma vardır. Kanamanın miktarı organın süngersi ya da solid olmasına göre değişir. Dejenerasyon sürecinin başlaması ve olayın ilerleyerek nekrozun oluşması için 12-48 saat arasında bir süre gereklidir. Önce parenkim hücreleri daha sonra stroma hücreleri etki­lenir. Solid organlardaki kırmızı infarktlar bir süre sonra solar. Bu olay eriyen eritrositlerdeki hemoglobinin parçalanması sonucunda ortaya çıkan hemosiderin ve hematoidinin diffüzyon yolu ile komşu dokulara geçmesine bağlıdır. Bunun sonucunda nekrotik dokunun çevresinde hemorajik bir sınır oluşur. Seröz zar ile kuşatılan organlarda infarkta komşu zar üzerinde fibrin örtüsü meydana gelir. İnfarktı izleyen ilk saatlerde çevre damarlardan çıkan yangı hücreleri ve fibrin örtüsü içinde tomurcuklanan damarlar granülasyon dokusu oluşturur, infarktın orga­nizasyonu başlar. Eski infarkt: infarkt alanı başlangıçta şişkindir sonradan küçülür. Küçük bir infarkt tümüyle organize olabilir. Daha büyük infarktlarda çevredeki granülasyon dokusu orta ke­simlere ilerleyemeden dış kesimi sikatrisleşir ve ortadaki nekroz sikatris dokusu ile kuşatılır (sequestrum). Kimi organlarda infarkt alanındaki nekroz erir ve kist oluşur. Kistin sıvısı rezorbe olabilir. Kist küçülür ya da sikatrisleşir. Bu tür değişimlere daha çok beyinde rast­lanır. Seröz bir zar ile kuşatılan organlarda zar üzerinde oluşan fibrinli eksüda organize olarak zarın kalınlaşmasına ya da seröz zarın her iki yaprağı arasında yapışıklıklara neden olabilir. Septik infarktlarda bakterilerin etkisiyle abseleşmeler olabilir. Arteryel tromboembolizmde embolusların kaynağı kalp ve aortadır. Solid organ infarktları genellikle koni biçimindedir ve organların peri­ferisinde yer alır. Koninin tabanı organın periferisine tepesi damarın tıkan­ma yerine bakar. Kimi infarktlar harita biçiminde olabilir. Komplikasyonlar infarktın olduğu organa ve infarktın büyüklüğüne bağlı olarak değişir. En tehlikeli infarktlar kalp, beyin ve akciğerler­dekilerdir. Kalp, akciğerler­, böbrek, dalak infarktları koagülasyon nekrozu niteliğindedir. Beyin infarktları soluk ya da kırmızı olabilir. En önemli nedeni koroner arter dallarının akut olarak tıkanması sonucu gelişen iskemidir (akut koroner yetmezliği). Koroner arterlerin yavaş yavaş daralması/tıkanması bu arterler arasında anastomozların oluşmasına yol açarak iskeminin zararlarını azaltır ancak kalp kaslarında atrofi ve bu bölgede fibrozis gelişir (kronik koroner yetmezliği). Myokard iskemilerinin en önemli belirtisi ağrıdır(angina pectoris). Yaşama tutunabilen hastalarda infarkt alanı iyileşir. Önce infarktı çepeçevre kuşatan bir granülasyon dokusu oluşur. Nekrotik doku artıkları temizlenir, yerini fibröz doku doldurur (organizasyon). Myokard infarktları lokalizasyon bakımından ikiye ayrılır: (a) Bölgesel (mural/transmural) infarkt: en sık rastlanılan tipidir. Kalp duvarını tutar. Sol kalp duvarlarını, interventriküler septumu ve kalp apeksini besleyen koroner arterlerin birinin ya da birkaçının tam tıkanmasının sonucudur. (b) Subendokardial infarkt: görece seyrektir. Koroner arterlerin ve/veya dallarının tam olmayan tıkanmaları (daralmaları) nedeniyle oluşan uzun süreli iskemilerin sonucudur. Endokardın hemen altındaki kas hücreleri oksijen gereksinimlerini ventrikül boşluğundaki kandan sağlarken endokarddan uzakta kalanlar hipoksiden etkilenir. Subendokardial kalp kası hücrelerinde hipoksinin yaygınlığına göre değişik genişlikte nekrozlar izlenir. Komplikasyonlar: geniş MI'larda akut kalp yetmezliği, myokard yırtılması (kalp tam­ponadı), nekroz alanı üzerindeki endokarddan kökenli tromboembolizm (sistemik embolizm) Santral sinir sistemi hipoksiye ve anoksiye çok duyarlıdır. En duyarlı hücreler gangliyon hücreleri ve serebral kortikal nöronlardır. Bunları oligodendroglial hücreler ve astrositler izler. Beyindeki iskemik nekrozların 3 önemli nedeni vardır: (a) Endokarddan ya da aortadaki aterom plağından kökenli sistemik tromboembolizm, (b) Beyin arterlerindeki ya da ven sinÃ¼slerindeki trombozlar, (c) Hipotansiyon ve ÅŸok. Beyin infarktları ilkesel olarak soluk infarkttır. Reperfüzyon gelişen olguların hemorajik infarkt niteliği kazandığı izlenir. Genellikle erime nekrozu biçimindedir (encephalomalacia), nekrotik beyin dokusu çok kısa bir sürede sıvılaşır. Mikroglial hücreler tarafından temizlenen nekroz alanının yerinde yarı saydam bir sıvıyla dolu kistik boşluk kalır. Çok küçük nekroz alanları organize olabilir (gliozis). Hipotansiyonda ve şok olgularında beyin arterlerinin sulama havzaları dışında kalan alanlarda çok sayıda infarkt oluşur (“"watershed"” infarktlar). Komplikasyonlar: peri­ferik felçler (paralysis), genel serebral iskemilerde kalp durması ve kanama, sistemik embolizmde iskemik nekrozlar felçlere (stroke), demansiyel sendrom. Akciğerler çift sistemden kanlandığı için infarkt seyrektir. Akciğer infarktının gerçekleşebilmesi için 2 koşuldan en az biri olmalıdır: (1) Kalp yetmezliği (özel­likle mitral stenozu); (2) "A.pulmonalis"’i tıkayabilen bir embolus. Az sayıdaki küçük infarkt(lar) olguların %90’ını oluşturur. Çoğu kez multipldir. Klinikte belirti vermezler. Büyükçe infarktlarda öksürük ve batma biçiminde ağrı bulguları vardır, hemoptizi görülebilir. Geniş infarkt(lar) öldürücü olabilir. Olguların %90’ında bacak venalarından kopan trombuslar etken olmaktadır. Kalan %10 olguda sağ vertrikülden kaynakla­nan tromboembolizm ya da pulmoner hipertansiyonda pulmoner arterlerin kendilerinde oluşan trombuslar sorumludur. Akciğer infarktı “h"emorajik infarkt"” niteliğindedir. Lezyon koni biçimindedir. Koninin tepesi tıkanma yerindedir. Tabanı plevraya bakar. Plevra effüzyonu sıktır ve genellikle kanlı bir sıvı içerir. Yaşayan hastalarda infarkt alanındaki organizasyon fibrozis ile sonlanır. Komplikasyonlar: kanama, infeksiyon (akciğer gangreni), plevral effüzyon, şok. Karaciğer çift sistemden kan aldığı için infarkt seyrektir. Ameliyat sırasında "arteria hepatica"’nın ligatürü yaygın ve soluk infarktlara neden olabilir. "Polyarteritis nodosa"’da çok sayıda minik infarktlar oluşabilir. "Arteria mesenterica superior" trombozlarında bağırsaklarda geniş hemorajik infarktlar ve buna bağlı ileus tablosu görülebilir. Nekrotik bağırsak segmentinin serozasında fibrinli bir örtü oluşur (peritonit). Başlangıçta nekroz ince bağırsaklarda villusların uçlarındadır, kalın bağırsaklarda tüm mukoza yüzeyini etkiler. Küçük mukoza nekrozları (erozyonlar) birkaç günde düzelebilir. Ülserli olgular epitel rejenerasyonu ya da organizasyonla iyileşir. İskeminin sürdüğü olgularda ülserler perfore olabilirler. Nekrotik segment feçesten gelen mikroorganizmalarla infekte olur. Komplikasyonlar: kanama, ileus, nekrotik bağırsağın perforasyonu, peritonit ve septik şok. Daha çok bacaklardadır. Nekrotik dokuların suyu uçtuğu için kuru ve esmer renklidir (kuru gangren). Kesin demarkasyon çizgisi vardır. Genellikle sistemik bir damar hastalığı ("endarteritis obliterans") sonucunda görülür. Nekrotik ekstremitede infarkta uğrayan bölgede spontan ampütasyon gelişebilir. Komplikasyonlar: infeksiyon (yaÅŸ gangren), sepsis. Renal arter hastalıklarına ve "arteria renalis"’in tromboembolizmine bağlıdır. Klinikte hematüri olur. Üremi ancak çok geniş infarktlarda saptanan bir bulgudur. Komplikasyonlar: akut renal yetmezlik. Toprak Razgatlıoğlu Toprak Razgatlıoğlu (d. 16 Ekim 1996; Alanya, Antalya|Alanya, Antalya), Türk motosiklet yarışçısı. Babası, "Tek Teker Arif" lakabıyla bilinen Arif Razgatlıoğlu’nun yönlendirmesiyle 7 yaşından bu yana motosiklet kullanan ve Kenan Sofuoğlu tarafından yetiştirilen Toprak Razgatlıoğlu, Dünya Superbike Şampiyonası'nda Türkiye'yi temsil etmiştir. 2020 Dünya Superbike Şampiyonası'nda yeni takımı PATA Yamaha ile Avustralya'da sezonun ilk galibiyetini kazandı. İlk yarışını 5 Ekim 2014 tarihinde Avrupa Superstock 600 Şampiyonası'nda bir Kawasaki ZX-6R ile Magny Cours'da kazandı. 2013 ve 2014 yıllarında Red Bull MotoGP Çaylaklar Kupası'nda yarışarak; sırasıyla 10. ve 6. sıralarda yarışı tamamladı. 2015 Avrupa Superstock 600 Şampiyonasını bir Kawasaki ZX-6R ile kazandı. 2017 Avrupa Superstock 1000 ikincisi oldu. 2019 Superbike Fransa ayağını birincilikle tamamlayan ilk Türk milli motosikletçi oldu. 2020 Dünya Superbike Şampiyonası'nda sezonunun ilk yarışı olan Avustralya ayağında çizgiyi ilk gören yarışçı olmuştur. Alanya'da doğan Toprak Razgatlıoğlu, Wheelie Arif anlamına gelen ‘Tek Teker Arif’ olarak bilinen ünlü Türk dublör motosikletçi Arif Razgatlıoğlu'nun ikinci oğludur. Babası, 17 Kasım 2017'de Antalya'da meydana gelen bir motosiklet kazasının ardından arka koltukta bulunan kız arkadaşıyla birlikte hayatını kaybetmiştir. Toprak Razgatlıoğlu, Müslümanların inancından dolayı, yarışların ardından podyumda sprey şampanya geleneğini takip etmiyor. İki Başlı Dev İki Başlı Dev yönetemeliğini Orhan Oğuz'un yaptığı 1990 yapımı sinema filmi. 10. Uluslararası İstanbul Film Festivalinde Yılın En İyi Yönetmen ödülüne layık görülmüştür. 2019 Dünya Atletizm Şampiyonası - Erkekler üç adım atlama 2019 Dünya Atletizm Şampiyonası'nda erkekler üç adım atlama yarışması, 2019 tarihlerinde Doha'daki Halife Stadyumu'nda gerçekleştirildi. Yarışmadan önce rekorlar aşağıdaki gibiydi: Yarışmada aşağıdaki rekorlar kırıldı: Katılım için otomatik olarak hak kazanma standardı 16,95 m idi. Yerel saatteki (UTC+3) etkinlik takvimi aşağıdaki gibidir: Eleme kuralı: En az 17,10 metre atlayışı bulunan sporcular ( Q ) ya da en iyi performansa sahip 12 atlet ( q ) finale yükseldi. Final 29 Eylül'de saat 21:46'da başladı. Sırp-Osmanlı Savaşı (1876-1878) Sırp-Osmanlı Savaşı veya Sırp-Türk Savaşı (Sırpça: Српско-турски ратови / Srpsko-turski ratovi), Sırp Bağımsızlık Savaşları olarak da bilinir (Српски ратови за независност / Srpski ratovi za nezavisnost), Sırbistan Prensliği ile Osmanlı İmparatorluğu arasında gerçekleşen iki savaş (1876-1877 ve 1877-1878). Karadağ Prensliği ile birlikte, Sırbistan 30 Haziran 1876'da Osmanlı İmparatorluğu'na savaş ilan etti. Diğer Avrupa devletlerinin müdahalesiyle sonbaharda ateşkes imzalandı ve Tersane Konferansı düzenlendi. Barış, 28 Şubat 1877'de "statüko bellum" bazında imzalandı. Resmi barıştan kısa bir süre sonra, Sırbistan 11 Aralık 1877'de Osmanlı İmparatorluğu'na tekrar savaş ilan etti. Bu savaş ise Şubat 1878'e kadar sürdü. Savaşların nihai sonucuna Berlin Kongresi (1878) karar verdi. Savaşın sonunda Sırbistan bağımsız bir devlet olarak uluslararası alanda tanındı ve toprakları genişletildi. YarÄ±na Tek Bilet Yarına Tek Bilet, Ozan Açıktan'in yönettiği, başrollerini Dilan Çiçek Deniz ve Metin Akdülger'in paylaştığı Türk romantik komedi filmi. 19 Haziran 2020 tarihinde Netflix platformunda yayımlandı. Film, Ankara’dan İzmir’e doğru bir yolculuk sırasında birbirine rastlayan iki yabancının romantik hikayesini konu alıyor. Mecklenburg ilçesi, Virginia Mecklenburg County ABD'nin Virginia eyaletinde bulunan bir ilçedir. İlçenin nüfusu 2010 sayımına göre 32,727'dir. İlçenin merkezi Boydton şehridir. Sevimli Haydut (film, 1971) Sevimli Haydut, senaristliğini ve yönetmenliğini Mehmet Aslan'ın yaptığı 1971 yapımı türk sinema filmdir. Bermuda'daki havalimanlarÄ± listesi Bu, Bermuda'daki havalimanlarının bir listesidir. Bermuda, tam adıyla Bermuda Adaları (diğer adıyla "Somers Adaları"), Atlas Okyanusu'nda, ABD'nin doğu (Kuzey Carolina eyaletindeki Hatteras Burnu'nun yaklaşık 900 km doğusunda) ve Karayipler'in kuzey açıklarında bir takımadadır. İngiltere'nin (Birleşik Krallık) denizaşırı topraklarından biridir. Ana ada olan Bermuda Adası dahil yedi, ana ada ile 150 küçük ada ve kayalıktan oluşur. Halim Okta Halim Okta (d. 29 Ocak 1966 Manisa), Forvet mevkiinde forma giyen Türk eski futbolcu ve teknik direktör. Oyunculuk kariyeri boyunca 7 takımda forma giyip 332 maçta 153 gol atmıştır. 1. Ligde 1993-94 sezonunda gol kralı olmuştur. Futbola memleketinin takımı Yeni Salihlispor alt yapısında başladı. İlk kez 1985 yılında profesyonelliğe adım atan oyuncu, 2 sezon Salihli'de forma giydikten sonra Beşiktaş'a transfer oldu. 3,5 sezon Beşiktaş forması giyen oyuncu, Beşiktaş ile 1 kez Süper Lig Şampiyonluğu, 2 kez Türkiye Kupası Şampiyonluğu 1 kez Süper kupa ve 1 kez de TSYD Kupası Şampiyonluğu kazandı. 1990-91 sezonu devre arası Beşiktaştan Gaziantepspor'a transfer olan oyuncu yarım sezon bu takımda oynadıktan sonra. 1991-92 sezonunu Antalyaspor 1992-93 sezonunu Sakaryasporda geçirdi. 1993-94 sezonunda tekrar Antalyaspor'a dönen oyuncu, bu sezon attığı 21 golle 1. Ligde gol kralı oldu. Ayrıca attığı gollerle katkı sağladığı Antalyaspor'da sezonu Play Off Şampiyonu olarak tamamlayarak Süper Lig'e yükseldi. Ertesi sezon Antalyaspor ile son kez Süper Ligde mücadele etti. 1995-98 sezonları arası üç sene Balıkesirspor forması giyen Halim Okta, 1998-99 sezonunun başında futbola başladığı