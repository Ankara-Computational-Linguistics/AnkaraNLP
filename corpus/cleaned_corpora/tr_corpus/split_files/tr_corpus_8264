edildi. 2002 yılında ünlü mimarın kendisine adanarak, Oscar Niemeyer Müzesi adıyla açıldı. Şekli nedeniyle yerel halk tarafından "Niemeyer'in Gözü" olarak adlandırılan müze bazı restorasyonlar ve eklemeler ile tam kapasite kullanıma 8 Temmuz 2003 tarihinde açıldı. Londra'nın Hyde Park'ında yer alan Serpentine Gallery yönetimi, bu galerinin geçici Yaz Pavyonu'nu tasarımı için Büyük Britanya'da bugüne kadar hiç tasarım yapmamış bir mimarı, her sene davet eder. Bu gelenek bağlamında 2003 yılında Oscar Niemeyer'ı davet edildi. Niemeyer, 2004 yılında, bir komünist olan Carlos Marighella'nın ölümünün 35. yıldönümü vesilesiyle, Marighella'nın Salvador da Bahia şehrindeki mezar taşını tasarladı. Amerika'nın en doğu noktası olan João Pessoa'da yer alan ve de inşaatına 2005 yılında başlanan Estação Cabo Branco adlı proje 2008 yılında tamamlandı. 15 Aralık 2006 tarihinde, 50 yıl gecikmeli de olsa, Oscar Niemeyer'in Brasilia şehri için tasarlamış olduğu Ulusal Cumhuriyet Müzesi ve Ulusal Kütüphane yapıları mimarın 99. doğum gününde kullanıma açıldılar. Her iki yapı da Brasilia şehrinin Esplanada dos Ministérios bölgesinde ve de Brasilia Katedrali'nın hemen yanında yer almaktadır. Oscar Niemeyer 2007 yılında 100 yaşına bastı. Mimarın 100. doğum gününde Rusya Başkanı Vladimir Putin kendisine "Dostluk Nişanı" verdi. Avrupa'da gerçekleştirdiği en büyük projelerinden olan ve İspanya'nın Asturias bölgesinde yer alan Oscar Niemeyer Uluslararası Kültür Merkezi projesinin inşaatına Nisan 2008 tarihinde başlandı. Oscar Niemeyer 1989 yılında kazandığı Asturias Prensliği Ödülü'ne karşı bir teşekkür jesti olarak, bu büyük kültür merkezi tasarım projesi Asturias'da inşa edilmek üzere sundu. Oscar Niemeyer Uluslararası Kültür Merkezi projesi 2011 yılında tamamlandı. İtalya’nın Ravello şehrinde yer alan Oscar Niemeyer Ravello Oditoryumu’nun inşaatı Ocak 2010’da tamamlandı. Konsept tasarımı, uygulama çizimleri, maket ve tüm taslakların Oscar Niemeyer tarafından hazılandığı bu proje; mimarın yakın arkadaşı ve İtalyan sosyolog Domenico de Masi’nin kontrollüğü ile inşa edildi. Projenin mimari tarzı ve bulunduğu konumun mevcut çevresinden farklı olması nedeniyle inşaat sürecinde gecikmeler gerçekleşti. Ocak 2010’da resmî açılışının gerçekleşmesine rağmen, hâlen devam eden bazı problemlerden dolayı bina kullanıma kapalıdır. 1936 yılında mimarlık kariyerine başlayan ve hâlen tasarımları inşa edilmeye devam eden Oscar Niemeyer'in mimari tarzı, zaman içinde yer yer değişiklikler göstermiş olsa da, en önemli özelliği dökme betonu son derece yaratıcı ve farklı biçimlerde kullanmasıdır. Kendisi ile yapılan söyleyişilerde sık sık betonun mimari tasarımlarında önemine dikkati çeken Oscar Niemeyer, genelde yapının betonarme taşıyıcı sistemi bittiğinde tasarımının da tamamlandığını belirtmiştir. Le Corbusier ile birlikte dökme betonun modern mimarlıkta yaratıcı bir şekilde kullanılmasının en önemli öncülerindendir. Oscar Niemeyer'in ilk dönem tasarımlarında Le Corbusier'in etkilerini son derece belirgindir, ancak zaman içinde mimar kendi tarzını oluşturmuştur. Betonun estetik bir şekilde kullanılması bir yana bırakılırsa, bu mimari tarzın en dikkat çeken unsuru hafif görünen eğrisel formların oluşturduğu mekanların o güne kadar modern mimaride görülmemiş mimari biçimleri oluşmasıdır. Bu denli geniş mekânlarda betonarmenin son derece estetik ve hafif görünümlü bir şekilde kullanılabilmesi için dönemin ünlü mühendislerinden Brezilyalı Joaquim Cardoso ile İtalyan Pier Luigi Nervi'in önemli katkıları olmuştur. Tasarımlarında kullandığı eğriler hakkında şöyle demiştir: Dökme betonun eğrisel formlar veya kabuk şeklinde kullanılmasıyla ve de buna düz çizgisel kütlelerin eklenmesiyle Oscar Niemeyer pek çok çarpıcı form oluşturmuştur. Kabuk şeklini sık sık kullanan mimarın Brasilia şehrindeki tasarımları arasında en tanınmış olanı Brezilya Ulusal Kongre Binasıdır. Her ne kadar düz çizgiler kullanmayı Pampulha’daki projelerinde bırakmaya başlamışsa da Niemeyer mimari kariyerinde Brasilia şehrinin tasarımı bir dönüm noktası olmuştur. Dönemin devlet başkanı Juscelino Kubitschek öncülüğünde Brasilia şehrinini önemli binaların çoğunluğunu tasarlaması Niemeyer’e bu bağlamda sayısız mimari deney yapma fırsatını vermiştir. Bu dönemde ortaya çıkan yapıların birçoğu modern mimarinin önemli örneklerinden olmuşlardır. Niemeyer bir makalesinde mimari tarzının gelişmesini şu şekilde özetler: 2007 yılında yayımlanan bir makalede, "New York Times" gazetesinin mimarlık eleştirmenlerinden birisi olan Nicolai Ouroussoff, 90'lı yaşlarında hâlâ etkin olan Oscar Niemeyer'in son dönemdeki tasarımlarının kalitesinin düştüğünü iddia ederek bunu yaşının ilerlemesine bağlamıştır. Bu eleştirmene göre Niterói Güncel Sanat Müzesi, mimarın geçmişte ortaya koyduğu eserler ile karşılaştırıldığında, kalite olarak oldukça düşüktür. Aynı zamanda eleştirmen Oscar Niemeyer'in eserlerinin en büyük tehdidinin bir yatırımcının buldozeri veya bilinçsiz şehir plancıları değil de, bizzat kendisi olduğunu iddia etmiştir. Nicolai Ouroussoff, bu bağlamda mimarın Brasilia şehrinin Esplanada dos Ministérios bölgesindeki birçok değerli eseri bizzat mimar tarafından bozulduğu yorumunu da getirmiştir. Oscar Niemeyer 1945'te Brezilya Komünist Partisi'ne girmiştir. 1964'te Brezilya'da askeri darbe olmuş, bunun ardından üzerindeki siyasi baskı artmış ve siyasi görüşleri nedeniyle devletten aldığı projeler kesilmiştir. Sonunda Brezilya'dan ayrılan Niemeyer, bunu izleyen 20 yılını Fransa'da geçirdi. Fransız kültür bakanı André Malraux'nun yardımıyla Fransa'da oturma vizesi elde etmiş ve mimar olarak çalışabilmiştir. Diğer projelerinin yanı sıra, Fransız Komünist Partisi'nin ve L'Humanité gazetesinin genel merkezleri, Bobigny'deki iş bulma merkezini, Le Havre Kültür Merkezi'ni tasarlamıştır. Sovyetler Birliği'ni ziyaret eden mimar, Küba'nın lideri Fidel Castro ile de tanıştı. Fidel Castro, "Niemeyer ve ben dünyadaki son komünistleriz" demiştir. Siyasi görüşleri yüzünden 1940 ve 50'lerde ABD'ye giriş vizesi elde edememiş, bu yüzden Harvard ve Yale üniversitelerinden aldığı iş tekliflerine rağmen bu üniversitelerde görev alamamıştır. Sovyetler Birliği'nin dağılmasından sonra, 1992'de Brezilya Komünist Partisi de adını Sosyalist Halk Partisi olarak değiştirmiş, bu harekete karşı çıkan azınlık grubun başında yer alan Niemeyer, Brezilya Komünist Partisi'ni yeniden kurmuş ve 1992-96 arasında bu partinin başkanı olmuştur. Kendisi politik anlamda aktif olmamakla beraber popüler kişiliği sayesinde bu kriz döneminde partiye bir saygınlık getirmiştir. Niemeyer, mimarinin para sahibi sosyal sınıflara hizmet ettiğini, fakirliğin çözümünün devrimden geçtiğini belirtmiştir. Niemeyer hayatın mimarlıktan daha önemli olduğunu, esas olanın insanları ileriye götürmek olduğunu belirtmiştir. Niemeyer, eşi Vera Lucia ile birlikte 2008'den 2011 yılında ölümüne kadar "Nosso Camino" adlı bir mimarlık ve kültür dergi çıkardı. Brezilya'daki yüksek eğitim sisteminin, gençleri hayatın gerçek sorunlarını bilmez şekilde ve bir siyasi dünya görüşü olmadan mezun etmesini eleştiren Niemeyer, dergisinin amacının gençleri daha idealist yapmak, bencil bir dünyada yaşadıkları gösterip onu daha iyiye götürmeye teşvik etmek olduğunu belirtti. Yakın yıllarda verdiği röportajlarda Niemeyer eğitim sisteminin yarattığı uzmanlaşmayı eleştirmekte, gençlerin hayatın ve kültürün her yönü hakkında bilgi sahibi olmasını savundu. William S. Knowles William Standish Knowles (1 Haziran 1917, Taunton, Massachusetts - 13 Haziran 2012), AmerikalÄ± kimyager. 2001 yılında, Ryoji Noyori ve K. Barry Sharpless ile birlikte, Nobel Kimya Ödülü'nü kazanmıştır. Knowles, L-DOPA'nın enetioselektif sentezinde etkili kiral fosfamin ligandlar geliştiren araştırmacılardandır. Günümüzde St. Louis, Missouri'de ikamet etmektedir. 1964 Avrupa Uluslar Kupası elemeleri 1964 Avrupa Uluslar Kupası'nın için yapılan eleme aşamaları; Avrupa'da ikinci kez düzenlenen bu turnuvaya ilgi artış gösterince eleme turuna katılan takımların sayısı 17'den 29'a yükseldi. Ancak Yunanistan, Arnavutluk ile eşleşince, ilk eleme turundan çekildi. İspanya, Romanya'yı iki maç sonunda toplam 7-3 ile, İtalya ise Türkiye'yi 7-0 ile geçti. 1966 FIFA Dünya Kupası şampiyonu İngiltere ise Fransa karşısında Paris'te 5-2 kaybederken toplamda 6-3'lük skorla turu geçen taraf Fransa oldu. İrlanda Cumhuriyeti, Kuzey İrlanda, İsveç, Danimarka, Bulgaristan, Macaristan, Hollanda, Doğu Almanya ve Yugoslavya tur atlarken, SSCB, Avusturya ve Lüksemburg bu turu bay geçtiler. Son 16'ya direkt katılan Arnavutluk, Danimarka'ya 2-1 kaybederek turnuvaya veda ederken Lüksemburg da Hollanda'yı eledi. Rotterdam'daki 2-1'lik galibiyet, Lüksemburg'un Avrupa'da 1995 yılına dek elde ettiği son galibiyet olarak kaldı. Son şampiyon SSCB, İtalya'yı elerken, İspanya ise Kuzey İrlanda yendi. Çeyrek finallerde Lüksemburg, Danimarka'yla iki maçta berabere kalınca tarafsız sahada oynanan 3. maçla beraber toplam skorda rakibine 6-5 ile boyun eğerken, İspanya, İrlanda Cumhuriyeti'ni 7-1 yendi. Macaristan Fransa karşısında 5-2'lik, Sovyetler ise İsveç karşısında 4-2'lik galibiyet alarak son dörde kaldılar. Norveç vs İsveç İsveç toplamda 3-1 kazandı. Danimarka vs Malta Danimarka toplamda 9-2 kazandÄ±. İrlanda Cumhuriyeti vs İzlanda Ä°ngiltere vs Fransa Fransa toplamda 6-3 kazandÄ± Polonya vs Kuzey Ä°rlanda Ä°spanya vs Romanya Yugoslavya vs BelÃ§ika Bulgaristan vs Portekiz Macaristan vs Galler Hollanda vs İsviçre Doğu Almanya vs Çekoslovakya İtalya vs Türkiye "Not: Yunanistan Arnavutlukla berabere kalması üzerine turnuvadan çekildi" İspanya vs Kuzey İrlanda Yugoslavya vs İsveç Danimarka vs Arnavutluk Hollanda vs LÃ¼ksemburg Avusturya vs Ä°rlanda Cum. Bulgaristan vs Fransa SSCB vs Ä°talya Doğu Almanya vs Macaristan LÃ¼ksemburg vs Danimarka İspanya vs İrlanda Cum. Fransa vs Macaristan İsveç vs SSCB Danimarka, İspanya, Macaristan ve Sovyetler Birliği 1964 Avrupa Uluslar Kupası final turunuvasına katılmaya hak kazandı. Yves Chauvin Yves Chauvin (d. 10 Ekim 1930 - ö. 28 Ocak 2015) Fransız kimyager. Fransız Petrol Enstitüsü'nün ("Institut français du pétrole") onursal başkanı ve Fransız Bilimler Akademisi üyesidir. 1954 yılında CPE Lyon'dan mezun olmuştur. 2005 yılında, Robert H. Grubbs ve Richard R. Schrock ile birlikte, organik sentezde metatez yönteminin geliştirilmesi konusundaki çalışmaları için Nobel Kimya Ödülü'ne nail görülmüştür. 28 Ocak 2015'te 84 yaşında ölmüştür Koca Burun George Koca Burun George Parrot veya diğer adlarıyla George Manuse ya da George Warden, 19. yüzyılın sonlarında Vahşi Batı'da yaşayan Birleşik Amerikalı haydut ve hayvan hırsızıdır. Ölümünden sonra derisinden ecza çantası ve bir çift ayakkabı yapılmasıyla tanınmaktadır. 1963-64 Kıbrıs Birinci Ligi Kıbrıs Birinci Ligi 1963-64, Kıbrıs'ın yirmi altıncı resmî futbol sezonudur. On bir takımın katıldığı sezonda ada üzerinde sivil kargaşa çıkması nedeniyle tamamlanamadı. 1964-65 Kıbrıs Birinci Ligi Kıbrıs Birinci Ligi 1964-65, Kıbrıs'ın yirmi yedinci resmî futbol sezonudur. On bir takımın katıldığı sezonda APOEL şampiyonluğu kazandı. 1965-66 Kıbrıs Birinci Ligi Kıbrıs Birinci Ligi 1965-66, Kıbrıs'ın yirmi sekizinci resmî futbol sezonudur. On bir takımın katıldığı sezonda Omonia şampiyonluğu kazandı. 1966-67 Kıbrıs Birinci Ligi Kıbrıs Birinci Ligi 1966-67, Kıbrıs'ın yirmi dokuzuncu resmî futbol sezonudur. On iki takımın katıldığı sezonda Olimpiakos Lefkosias şampiyonluğu kazandı. 1967-68 Kıbrıs Birinci Ligi Kıbrıs Birinci Ligi 1967-68, Kıbrıs'ın otuzuncu futbol sezonudur. On iki takımın katıldığı sezonda AEL şampiyonluğu kazandı. Önceki sezonun şampiyonu Olimpiakos Lefkosias, bu sezon Yunanistan'ın ulusal birinci ligi olan Alpha Ethniki'de mücadele etti. Sezonu on yedinci olarak bitirdi. Poilu Poilu (, ), I. Dünya Savaşı'na katılan Fransız askerinin gayrı-resmî lakabıdır. Poilu kelimesi sadece I. Dünya Savaşı askerleri için kullanılıp II. Dünya Savaşı askerleri için çok nadir istisnalar dışında kullanıldı. Günümüzde de I. Dünya Savaşı Fransız askerlerini ifade eden okşayıcı kelime olarak yaygın bir şekilde kullanılmaktadır. Bu kelime askerlerin tipik özelliklerinden biri olan köylülük anlamını da taşımaktadır. Poilu kelimesi Napolyon döneminin sivil orduda grognard gibi popüler kelime idi. "Tüylü (Sakal ve bıyık) adam" anlamına gelmekte olup dönemin Fransızcasında cesur, erkeksi veya "tüylü mide"ye sahip olan kimse için kullanılan hayranlık ifadesinin argosuydu. I. Dünya Savaşı'nın son gazisi olan poilu Pierre Picault'dur. Fakat Fransa yetkilileri Lazare Ponticelli'yi son poilu (sınırlı resmî kriteri sağlayan hizmette bulunan son poilu) olarak tanımlamaktadır. Ponticelli 12 Mart 2008'de Le Kremlin-Bicêtre'da 109 yaşında öldü. Après les décès de : G' Katigorias Kıbrıs Üçüncü Ligi ya da Kıbrıs Cumhuriyeti Üçüncü Ligi ("Yunanca": Γ' κατηγορία ποδοσφαίρου ανδρών Κύπρου), Kıbrıs Cumhuriyeti'ndeki üçüncü en yüksek futbol ligidir. Ligde 14 takım bulunur ve her takım biri kendi sahasında diğeri deplasmanda olmak üzere karşılıklı iki kez maç yapar. Sezon sonunda B' Katigorias'nden üç takım Üçüncü Lig'e düşer, Üçüncü lig'deki üç takım ise İkinci Lig'e yükselir. Ayrıca Kıbrıs Dördüncü Ligi'nden üç takım Üçüncü Lig'e yükselir, üç takım Dördüncü Lig'e düşer. 2009-10 zonunda lig içerisinde mücadele eden on dört takım şu şekildedir: Ligde şampiyon olmuş takımlar şunlardır : 2008 Yaz OlimpiyatlarÄ±'nda halter - Erkekler 94 kg Erkekler 94 kg halter oyunu erkekler halter yarışması içindeki altıncı müsabakaydı ve haltercilerin maksimum vücut ağırlıkları 94 kilogramdı. Yarışmalar 17 Ağustos günü başladı fakat haltercilerin sayıca çokluğu nedeniyle iki kısma ayrıldı. Grup B haltercileri saat 10.00 da ve Grup A haltercileri ise saat 19.00 da yarıştı. Her bir halterci koparma ve silkme dallarında üçer kaldırış hakkına sahipti. O daldaki üç kaldırıştan en iyi olanı o haltercinin o daldaki derecesi kabul edildi ve koparma ve silkmedeki en iyi derecelerinin toplamı da o haltercinin toplamdaki derecesini belirledi. Bu yarışma öncesine ait var olan Dünya ve Olimpiyat rekorları aşağıdaki gibidir. Oyunlar için şimdiye kadar 18 atlet seçildi. Simpsonlar karakterleri listesi Bu "Simpsonlar"'daki karakterlerin bir listesidir. Simpson ailesi'nin yanında bu çizgi film birçok yan karakter içerir; iş arkadaşları, öğretmenler, aile dostları, uzaktan akrabalar, hemşehriler, yerel ünlüler ve diğer kurgusal karakterler gibi. Yaratıcıların bu karakterleri tasarlama amacı tek bir espri amacıyla veya şehirdeki bazı ihtiyaçları karşılamaktı. Bazıları daha sonra rollerini genişlettiler hatta kendi özel bölümlerine sahip oldular. Yaratıcı Matt Groening'e göre bu dizi geniş oyuncu listesini bir Kanada skeç şovu olan Second City Television'dan esinlenmiştir. Idiom Neutral Idiom Neutral, Uluslararası Evrensel Dil Akademisi ("Akademi Internasional de Lingu Universal") tarafından Sankt-Peterburg'da yaşayan bir mühendis olan Waldemar Rosenberger başkanlığında oluşturulmuş bir yapay dildir. Adının Türkçe anlamı ""Tarafsız Dil""dir. Dil, 1902 yılında oluşturulmuştur. Idiom Neutral'ın dilbilgisini de içeren sözlükler 1902 ve 1903 yıllarında birkaç Avrupa dilinde yayımlanmıştır. 1912 yılında Rosenberger dili değiştirilmiş bir biçimde tekrar yayımlamış ve ortaya çıkan yeni dile "Reform-Neutral" adını vermiştir. Abdi İpekçi Parkı Abdi İpekçi Parkı, Ankara'da, Sıhhiye Meydanı'nda bulunan bir parktır. Abdi İpekçi anısına 1981 yılında hizmete açılmıştır. Alanı 36.800 m'dir. Parkta geniş çim alanları, havuz, çay bahçesi, çocuk parkı ve gökyüzüne açılmış iki el figürünün oluşturduğu bir heykel bulunmaktadır. 2004 Yaz Olimpiyatları'nda halter - Kadınlar 53 kg Bu Atina'da yapılan 2004 Yaz Olimpiyatları'nda halter müsabakalarının bir sonucudur. Bu yarışmaya toplam sekiz kadın halterci katıldı ve halter müsabakasındaki bu yarışmada kadın haltercilerin vücut ağırlıklarının 53 kilogramdan daha az olması gerekiyordu. Her bir halterci koparma ve silkme dalında üçer kaldırış hakkına sahipti. Bu daldaki kaldırışlarının en iyi derecelerinin toplamı o haltercinin toplamdaki derecesini belirledi. Yarışmalar 15 Ağustos tarihinde "Nikaia Olimpik Halter Salonu"nda yapıldı. Hindistan kökenli Sanamacha Chanu dördüncü olarak bitirdi fakat doping test sonucunun pozitif çıkmasından sonra diskalifiye edildi. 1999 Erkekler Voleybol Dünya Kupası 1999 Erkekler Voleybol Dünya Kupası, 18 Kasım-2 Aralık tarihlerinde Japonya’da yapıldı. Kupaya 12 ülkenin ulusal takımları katıldı. Maçlar Tokyo, Kagoshima, Hiroşima, Kumamoto, Osaka, Nagoya, Yoyogi ve Komazawa kentlerinde tek devreli lig usulü oynandı ve ilk üç sırayı alan Rusya, Küba ve İtalya Sidney Olimpiyat Oyunları’na katılmaya hak kazandı. Harel Skaat Harel Skaat (, d. 8 Ağustos 1981, Kfar Saba), İsrailli şarkıcı-şarkı yazarı ve oyuncu. 2010 Eurovision Şarkı Yarışması'nda "Milim" şarkısıyla ülkesini temsil etmiştir. Harel Skaat, Eurovision 2010'da finale çıkmak için ikinci yarı finalde yarışmış ve 28 Mayıs'ta gösterdiği performansıyla final turuna çıkmaya hak kazanmıştır. Finalde ise topladığı puanlarla 14.olmuştur. Harel Skaat, 2010 senesinde verilen Marcel Bezençon ödüllerinin üçüne de sahibi oldu. Marcel Bezençon, ünlü San Remo Festivali'nden esinlenerek Eurovision Şarkı Yarışması fikrini tasarlayan kişidir. Aynı zamanda 1970'e kadar EBU’nun yöneticiliğini yapmıştır. Ödüller genelde resmi partide veriliyor. Ayrıca İsveç Melodi Festivali'nde yarışan şarkılar için de bu ödüller verilmektedir. Henri Loevenbruck Henri Lœvenbruck (d. 21 Mart 1972, Paris), Fransız yazar. Akademisyen bir ailede dünyaya geldi. Anne ve babası İngilizce profesörü olan yazar, bu dili derinlemesine öğrendi ve Anglo-Saxon kültürü daha yakından tanıma imkânı buldu. 20 yaşına kadar müzikle uğraşıp çeşitli Rock'n Roll gruplarında piyanistlik yaptı. Ik ben verliefd (Sha-la-lie) Ik ben verliefd, Shalalie, (Türkçe: "Aşık oldum, Şinanay") Hollanda'nın 2010 Eurovision Şarkı Yarışması'nda Pierre Kartner'ın yazdığı şarkıdır. Şarkıyı Sieneke seslendirmiştir. Grand Theft Auto: Vice City karakterleri listesi , Rockstar North tarafından geliştirilen ve üçüncü şahıs nişancı perspektifinden oynanan aksiyon-macera türündeki video oyunu. Oyun, 1980'lerin Florida'sında geçer ve 1986 yılında Vice City'de hapisten yeni çıkmış bir mafya üyesi olan Tommy Vercetti karakteri üzerine kuruludur. Tommy Vercetti, oyundaki oynatılabilir ana karakterdir, ayrıca oynatılabilir tek karakterdir. Olaylar bu karakterin çevresinde gelişir. Sonny Forelli ise oyundaki bir başka karakterdir. Tommy Vercetti'nin patronu olan Sonny Forelli'nin 1986'da Tommy Vercetti'yi uyuşturucu ticareti yapması için Vice City'e göndermesi ve anlaşmanın bir grup silahlı kişilerce bozguna uğraması ile oyunun konusunu oluşturan olay meydana gelir. Lance Vance, oyununun gidişatını etkileyen bir başka karakterdir. Lance Vance ve kardeşi Victor Vance, oyunda Tommy Vercetti ile anlaşma yapan kişilerdir. Anlaşma sırasında bir grup silahlı adamın anlaşmayı yapan kişilere ateş açması sonucu Victor Vance vurularak ölür, Lance Vance ve Tommy Vercetti ise yara almadan kaçmayı başarır. Lance Vance kardeşinin intikamını almak, Tommy Vercetti ise baskına uğrayan anlaşmada kaybettiği paraları bulmak istemektedir. Bu olaylar Tommy ile Lance'in ortak bir hedefte birleşmesini sağlar. Ricardo Diaz, oyunda etkili bir diğer karakterdir. Tommy ile Lance'in yaptığı anlaşmayı bozan ve Lance'in kardeşi Victor'u öldüren silahlı adamlar, Ricardo Diaz'ın adamlarıdır. Anlaşmayı bozan kişiden intikam almak isteyen Tommy ve Lance, Diaz için çalışacak kadar ilerlerler. Lance, anlaşmayı Diaz'ın bozduğunu öğrenmiştir ve Tommy'ye onu bu yüzden öldürmek istediğinden bahseder. Tommy ise Diaz'ı öldürmekte acele etmek yerine bir süre Diaz için çalışarak Vice City'yi nasıl yönetebileceğini öğrenmeyi hedeflemektedir. Bir an önce kardeşinin intikamını almak isteyen Lance, Diaz'ı öldürmeye teşebbüs eder ancak Diaz'ın adamları tarafından yakalanır. Lance'in tehlikede olduğunu öğrenen Tommy, onu Diaz'ın adamlarının elinden kurtararak hastaneye götürür ve daha sonra ikisi birleşerek Diaz'ı öldürürler. Diaz'ı öldüren Tommy ve Lance, Diaz'ın yerine geçerek şehri yönetmeye başlarlar. Oyundaki diğer karakterler, oyunun gidişatında etkisi olmayan ancak oyunda Tommy'nin ilerlemesinde ona yardımcı olan karakterlerdir. Oyundaki oynanabilir ana karakterdir. 1986 yılında hapisten çıkar. Yaşanan olayların ticari işleri kötü etkileyeceğini düşünen Sonny, onu uyuşturucu ticareti için Vice City'e göndermeyi düşünmektedir. Ticaret için gittiği Vice City'de uyuşturucu ve para takası yapılırken 3 silahlı adam oradakilere ateş ederek Victor Vance'i, Harry'yi ve Lee'yi öldürür. Tommy yara almadan oradan kaçmayı başarır ancak Sonny'nin parasını kaybeder. Takasın bozguna uğradığı yerden uzaklaştıktan sonra bir otele giriş yapar ve tuttuğu odada Sonny Forelli'yi arayıp takasın bozguna uğradığını, Harry ve Lee'nin öldüğünü ve paraları kaybettiğini anlatır. Paralarının çalındığını öğrenen Sonny bu duruma çok kızar. Tommy Vercetti kaybettiği paraları geri getireceğine dair Sonny'ye söz verir. Sonny Forelli ile görüştükten sonra Ken Rosenberg'in ofisine gider ve durumu nasıl çözeceklerini tartışırlar. Ken Rosenberg ise emekli albay Juan García Cortez'den ve yatında verdiği partiden bahseder. Ken Rosenberg partiye gitmek istemediğini dile getirir. Bunun üzerine Tommy partiye kendi başına gideceğini söyler. Partiye Ken Rosenberg'i temsilen gelen Tommy Vercetti, orada emekli albay Juan García Cortez ve kızı Mercedes ile tanışır. Mercedes ona partide şehirdeki önemli kişileri tanıtır. Ricardo Diaz'ın gelmesiyle Mercedes Tommy'yi şehre götüreceğini söyleyerek Tommy ile birlikte partiden ayrılır. Tommy, partiden ayrıldıktan sonra Mercedes'i Pole Position Club'a bırakır. Tekrar Ken'in ofisine uğrayan Tommy şehirde hapishaneden daha fazla suçlu olduğunu ve sokaklardaki gelişmeleri takip eden birine ihtiyaç duyduklarını söyler. Ken Rosenberg ona Kent Paul'un 20 kilo kokain hakkında bilgisi olabileceğinden bahseder. Bunun üzerine Tommy Vercetti neler bildiğini öğrenmek için Kent Paul'u sorgulamak üzere Malibu Club'a gider. Kent Paul bu konu hakkında bilgisi olmadığını, Ocean Drive'daki şefin bu konu hakkında bilgisi olabileceğini söyler. Bunun üzerine Ocean Drive'deki bir ara sokakta Kent Paul'un bahsettiği şef ile karşılaşır, şef ile kavga ederek onu öldürür ve şefin telefonunu alır. O sırada Lance Vance ortaya çıkar ve Tommy'ye birlikte takılıp birbirlerinin arkasını korumayı teklif eder. Tommy, Lance'in teklifini reddederken öldürülen şefin 3 arkadaşı elinde satır ve bıçaklarla çıkagelir. Bunun üzerine Lance Vance, Tommy'ye bir tabanca verir ve kendisini takip etmesini söyler. Tommy ve Lance, Lance'nin arabasına doğru giderler. Arabanın yanına gelince Tommy şoför koltuğuna, Lance ise yan koltuğa geçer. Tommy arabayı önce silahçıya, daha sonra da kaldığı otele sürer. Otele gelince Tommy iner, Lance ise şoför koltuğuna geçer ve arabasıyla uzaklaşır. Günün birinde Juan García Cortez ona Ricardo Diaz'ı koruma görevi verir. Yolculuğu sırasında ikinci kez Lance Vance ile karşılaşır ve Diaz'ı korumaya birlikte giderler. Diaz Kübalılarla anlaşma yapmaya çalışırken o ve Lance Vance, Haitililerle çatışarak Diaz'ı ve Kübalıları korumayı başarır. Daha sonra Ricardo Diaz için çalışmaya başlar. Diaz'ın yanında çalıştığı sırada şehri ele geçirme planları yapar. Uyuşturucu takasını bozan üç silahlı adamın Diaz'ın adamları olduğunu öğrendiği zaman Diaz'ı öldürür ve onun yerine geçerek şehri yönetmeye başlar. Birçok dükkânı haraca bağlar. Birçok gayrimenkul satın alır. Kübalıların, motosikletli çetelerin de desteğini alarak yerini sağlamlaştırır. Aradan uzun zaman geçtiği hâlde parasını alamayan Sonny, Tommy'nin işlettiği dükkânlardan haraç almaları için birkaç adam gönderir. Tommy, Sonny'nin gönderdiği adamları öldürür. Daha sonra Sonny, Tommy'nin kaybettiği paraları geri ödemesi için Tommy'nin konağına gelir. Tommy, Sonny'ye sahte para vererek onu kandırmak ister. Lance Vance ise gerçek paranın yerini Sonny'ye söyler. Hâlâ parasını isteyen Sonny, kendi adamlarıyla birlikte Tommy'nin konağına saldırır. Çatışma sırasında Lance Vance ve Sonny Forelli ölür. Tommy ise hayatta kalır. Forelli Ailesinin lideridir. 1980'li yıllara gelindiğinde artık uyuşturucu, yüksek geliri olan bir ürün haline gelmiştir. Birçok aile bu sayede zengin olduğu için Sonny Forelli de geri kalmamak için 1986'da bu işe girer. Bunun için Vance Kardeşlerle takas yapması için Tommy Vercetti'yi bu iş için Vice City'e gönderir. Ancak anlaşma Diaz'ın adamları tarafından baltalanır ve Sonny her şeyini kaybeder. Sonny paraları kaybettiği için Tommy'ye kızgındır ve paraları bulması için Tommy'ye bir süre müddet verir. Birçok kez Tommy'yi telefonla arayarak paraları bulması için zorlar. Tommy, Vice City'de güç kazanıp kendi ayakları üzerinde durmayı öğrenmiştir. Aradan zaman geçmesine rağmen parasını alamayan Sonny, Tommy'nin konağına ziyarette bulunur. Tommy sahte paralarla borcunu ödemeye çalışır ancak Lance'nin durumu Sonny'ye bildirmesiyle Tommy'nin evinde çatışma çıkar ve bu çatışmada Sonny Forelli, Lance Vance ve birçok kişi hayatını kaybeder. Oyundaki yardımcı karakterdir. Annesi Janet Vance, kardeşleri Victor ve Pete olup babası ise bilinmemektedir. 1986 yılında o ve kardeşi Victor, Forellilerle uyuşturucu ve para takası yapmak için helikopterle Vice City'de bir limana gelirler. Helikopteri limana indirdikten sonra kardeşi anlaşmayı yapmak için helikopterden çıkar. Yapılan anlaşma baskına uğrar ve kardeşi Victor Vance ve Forellilerden Harry ve Lee vurularak ölür. O ve Tommy ise oradan yara almadan kaçmayı başarır. Baskından günler sonra bir ara sokakta Tommy'yi dövüşürken görür. Tommy'nin döverek öldürdüğü adamın arkadaşları Tommy'nin üzerine doğru yürüyünce Tommy'ye bir tabanca verir ve kaçmasına yardım eder. Tommy, Lance'in arabasının şoför koltuğuna geçer ve arabayı bir silahçıya sürer. Daha sonra arabayı kaldığı otele sürer. Otele gelince Tommy arabadan iner ve şoför koltuğuna Lance geçer. Tommy arabadan indikten sonra Lance: "Seni izliyor olacağım." der ve arabasıyla uzaklaşır. Olaydan biraz zaman geçtikten sonra bu sefer de Multistory otoparkında Tommy Vercetti ile karşılaşır. Tommy, Ricardo Diaz'ı korumaya gidiyordur. Tommy ona Diaz'ı korumak için gelmesini teklif eder. Lance bu teklifi kabul eder ve beraber Diaz'ın anlaşma yapacağı yere giderler. Diaz Kübalılarla anlaşma sağlamaya çalışırken anlaşmayı baltalamak isteyen Haitililere karşı silahlı çatışmaya girerek Diaz'ı ve Kübalıları korumayı başarır. Tommy Vercetti, Diaz için çalışmaya başladığında Tommy ve Lance Diaz'ın parasını çalan hırsızdan parayı geri almakla görevlendirilirler. Birlikte helikoptere binerlerken Lance, Tommy'ye takası Diaz'ın bozduğunu ve ölmesi gerektiğini söyler ancak Tommy Diaz'ın ona güvenmeye başladığını ve Diaz'ın işini daha sonra bitireceğini söyler. Lance ve Tommy helikoptere bindikten sonra Lance helikopteri havalandırır ve Prawn Adasına doğru yol alır. Prawn Adasına geldiklerinde Tommy Vercetti hırsızın çete arkadaşlarına havadan ateş açar ve birçok çete üyesini öldürür. Son olarak helikopterden ateş açarak hırsızı kendi evinin çatısında öldürür. Tommy helikopterden inip parayı geri alınca, Lance helikopterle onu tekrar Diaz'ın konağına götürür. Daha sonra Lance ve Tommy, yatın birinden bir kargo satın almaları için görevlendirilir. Lance ve Tommy, Diaz'ın teknesine binerler ve yata doğru yola çıkarlar. Tommy tekneyi yata doğru sürerken Lance anlaşmayı Diaz'ın bozduklarını bildikleri hâlde neden hâlâ Diaz'ın işlerini yaptıklarını sorar. Tommy ise şehri ele geçirmek gibi öğrenilecek şeyler olduğunu söyler. Onlar ilerlerken Lance de yata yetişmeye çalışan Kübalılara ateş ederek Kübalıları engellemeye çalışır. Yata Kübalılardan önce varan Lance ve Tommy kargoyu satın alır. Lance şoför koltuğuna geçip tekneyi Diaz'ın konağına doğru sürerken Tommy de kargoyu ele geçirmek için teknelerle peşlerinden gelen Kübalılara tekneden ateş açar. Diaz'ın konağına vardıklarında Lance Tommy'yi bırakır ve tekneyle uzaklaşır. Lance, Tommy'yi bıraktıktan sonra ona telefon açar ve Diaz'ı öldürmeyi yeniden teklif eder. Tommy ise bunu yapmaya kalkışırsa ölecek olanın Lance olacağını söyler. Tommy'den olumlu cevap alamayan Lance, kardeşi Victor'un intikamını almak için tek başına Diaz'ı öldürme girişiminde bulunur ancak başaramayıp yakalanır ve Little Haiti'deki hurdalıkta Diaz'ın adamları tarafından bir sandalyeye bağlanıp işkence görür. Kent Paul'dan Lance'in tutulduğu yeri öğrenen Tommy onu Diaz'ın adamlarından kurtarır ve hastaneye götürür. Lance hastaneden taburcu olduktan sonra Tommy ile birlikte Diaz'ın konağını basarlar ve Diaz'ı öldürürler. Diaz'ın ölümünden sonra yerine geçen Tommy birçok dükkândan haraç alarak ve yüksek kazanç getiren gayrimenkulleri satın alarak şehri işletir. Sonny, Tommy'den borcunu almak için Tommy'nin konağına geldiğinde Lance, Tommy'ye ihanet ettiğini açıkça dile getirir ve Sonny'nin adamları ile konağa silahlı saldırıda bulunur. Lance Vance, Tommy Vercetti ile girdiği silahlı çatışmada hayatını kaybeder. Vice City'deki bir mafya babasıdır. 1986 yılında Vance kardeşler ve Forelli ailesi arasında uyuşturucu ve para takası yapılacağı haberini almıştır. Bunun üzerine bölgeye 3 silahlı adamını gönderir. Anlaşma yapılırken Diaz'ın adamları oradakilere ateş ederek parayı ve uyuşturucuyu ele geçirir. Çatışma sırasında Victor Vance hayatını kaybeder. Tommy Vercetti ve Lance Vance ise olay yerinden yara almadan kaçmayı başarırlar. Olaydan bir gün sonra Juan García Cortez'in partisinde Tommy Vercetti ile karşılaşır ancak Mercedes'in Tommy'yi partiyi terk etmeye zorlamasından dolayı tanışamazlar. Olaydan günler sonra Juan García Cortez'in Tommy Vercetti'yi Diaz'ı korumaya göndermesiyle Tommy Vercetti ile tanışır. Tommy'nin becerisinden etkilenen Diaz, ona kendi için çalışmasını teklif eder. Tommy bu teklifi kabul eder. Tommy iş için Diaz'ın konağına geldiğinde Diaz ondan bir hırsızın parasını çaldığını, hırsızın parayı sakladığı yeri öğrenip parayı geri almasını ister. Tommy hırsızın parayı Prawn Adasında bir evde sakladığını öğrenir. Bunun üzerine Tommy ve Lance'i parayı geri almaya gönderir. Sonra da Tommy'yi şehirdeki en hızlı tekneyi çalması için görevlendirir. Tommy Vercetti ve Lance Vance birlikte Diaz'ın verdiği işleri yaparak Diaz'ın güvenini ve saygısını kazanırlar. Lance, takası Diaz'ın bozduğunu öğrenmiş ve kardeşi Victor'un intikamını almak için Diaz'ı öldürmeye kalkmıştır. Bu girişiminde başarısız olan Lance, Diaz'ın adamları tarafından rehin alınır. Tommy, Lance'nin tutulduğu yeri öğrenir ve onu Diaz'ın adamlarından kurtarır. Daha sonra Tommy ve Lance, Diaz'ın evine silahlı saldırı düzenleyerek onu öldürürler. Diaz öldükten sonra Diaz'a haraç ödeyen dükkânlar Tommy'ye haraç ödememeye başlayınca Tommy dükkân sahiplerini korkutarak onları kendisine haraç ödemeye zorlamıştır. Vice City'de Tommy Vercetti'ye göz kulak olması için Forelliler tarafından tutulmuş bir avukattır. Vice City'de Tommy'nin kayıp paraları bulması için zaman zaman Tommy'ye yardımı olmuştur. Emekliye ayrılmış eski bir albay ve Mercedes Cortez'in babasıdır. 1986'da kendi yatında şehrin önemli insanlarının katıldığı bir parti düzenler. Cortez'in partisine Ken Rosenberg'in yerine Tommy Vercetti katılır. Tommy'yi fark eden Cortez, Tommy'nin yanına giderek onunla ayaküstü sohbet eder. Daha sonra kızı Mercedes'ten Tommy'ye partide eşlik etmesini ister. Partinin üzerinden biraz zaman geçtikten sonra Cortez, Tommy'yi arayarak onunla özel bir konu hakkında konuşmak için yatına çağırır. Tommy, Cortez'in çağrısı üzerine yata gelir. Tommy yata geldiğinde masada karşılıklı otururlar. Cortez ona sağ kolu Gonzalez'in ağzının pek sıkı olmadığından, çenesini tutamamasının büyük sorunlara neden olacağından ve tek çarenin Gonzales'i öldürmek olduğundan bahseder. Daha sonra Tommy'ye Gonzalez'i öldürmesi için elektrikli testere verir. Tommy verilen görevi yapmak üzere yattan ayrılır. Tommy Gonzalez'i öldürdükten sonra Cortez'in yatına tekrar gelir. Cortez Tommy'ye elinde çok değerli teknolojik ürünlerin olduğu bir kurye ile anlaşıp ürünleri kendisine getirme görevi verir. Tommy görevi yapmak üzere yattan ayrılır ve Cortez'in bu görevini başarılı bir şekilde yerine getirir. Ricardo Diaz Kübalılarla bir takas yapacaktır ve bunun için Cortez'den takas sırasında kendisini koruyacak bir adam istemiştir. Cortez de bu iş için Tommy'yi uygun görür. Cortez Multistory otoparkında bir yere bir tüfek bırakmıştır. Tommy'den otoparktaki tüfeği alıp Diaz'ı takas sırasında korumasını ister. Tommy takas sırasında Diaz'ı Haitililerin saldırısından koruyarak Cortez'in bu isteğini de başarılı şekilde yerine getirir. Cortez ile Tommy bir süre görüşmezler. Daha sonra Cortez Tommy'ye telefon ederek iş görüşmek üzere yatına çağırır. Tommy yata geldiğinde Vance kadeşler ile Forelliler arasındaki takasın Diaz'ın bozmuş olabileceği şeklinde mırıldanır. Daha sonra konuyu değiştirerek asıl konuya gelir. Cortez, bir alıcının talebi üzerine, şehirde hareket halindeki bir askerî konvoya eşlik eden tankı çalmasını ister. Tommy konvoya eşlik eden tankı çalmak üzere yola çıkar ve bir şekilde, konvoydaki silahlı askerlerin karşılık vermesine rağmen, tankı askerlerin arasından çalmayı başarır. Tommy, emniyet güçlerinin devreye girmesine rağmen, çaldığı tankı albayın söylediği garaja koymayı başarır. Bir gün Fransız hükûmetinin mallarını gasp ettiği için Cortez'in başı derde girer. Bu durum karşısında Tommy'yi arayarak kendisini şehri terk edene kadar korumasını ister. Tommy bu işi kabul eder ve onu korumak için yatına gelir. Yat hareket ettiği sırada Fransız ajanları peşlerine düşer. Cortez Tommy'nin yardımıyla peşlerine takılan Fransız ajanlarını öldürür. Peşlerine takılan Fransızları atlatan Cortez, açık denizlere varmadan önce Tommy'yi bırakır ve Vice City'yi güvenli bir şekilde terk eder. Emekli Albay Juan García Cortez'in kızıdır. Babasının gemisinde verdiği partide Tommy Vercetti ile arkadaşlık kurar. Tommy bir filmde oynaması için ona rol teklifi eder, Mercedes ise teklifi kabul eder. Sürekli Malibu Club'da takılır. Sokaklardaki yasadışı gelişmelerden haberdardır. Tommy Vercetti bilgi almak istediğinde sürekli Malibu Club'a gelir ve onu tartaklar. İlerleyen zamanlarda Love Fist adlı bir rock grubu için menajerlik yapmaya başlar. Teksaslı bir mülkiyet amiri. Emlak fiyatlarındaki değerlerin artması veya azalması için yasadışı yöntemlere başvurur. Bu yöntemlerden biri de çete savaşı çıkartmaktır. Little Havana'da bulunan Kübalı çetelerin lideridir. Babasının Little Havana'daki kahve dükkânında çalışır. Ezelî düşmanı Haitili çetelere karşı birçok saldırıda bulunmuş ve 1986'da Tommy Vercetti'nin de yardımıyla onları yenmiştir. Haitili çetelerin lideridir. Şişman, siyahî ve yaşlı bir kadındır. Little Haiti'deki küçük bir mahallede ikamet eder. Tommy Vercetti'nin de yardımıyla düşmanı Kübalılara birçok saldırı gerçekleştirmiştir. Ancak Tommy Vercetti, Kübalılarla birlik olup Haitililerin fabrikasını havaya uçurmuş ve Haitililer savaşı kaybetmiştir. Bu olay onun Tommy ile aralarının bozulmasına yol açmış ve Tommy, Haitililerin düşmanı hâline gelmiştir. Menajerliğini Kent Paul'un yaptığı bir rock grubudur. Grup üyeleri: Jezz Torrent, Willy, Dick ve Percy'dir. Grubun lideri Jezz Torrent'tır. Ancak bu grubun başı bir psikopat ile derttedir. Bu psikopat sürekli ortaya çıkıp gruba zarar vermeye çalışmaktadır. Bu nedenle grubun güvenliğini sağlayacak birilerine ihtiyacı vardır. Tommy Vercetti, grubun güvenliğini sağlamak amacıyla motosikletli çetelerin lideri Mitch Baker ile görüşmeye gider. Tommy, Baker'ın çeşitli testlerinden başarılı bir şekilde geçtikten sonra Baker grubun güvenliğini sağlamaya karar verir. Vice City'deki motosikletli çetelerin lideridir. O ve çetedeki arkadaşları genelde şehir merkezindeki bir barda takılır. Bir gün Tommy Vercetti, Love Fist adlı rock grubunun güvenlik sorununu halletmek için barda onu ziyarete gelir. Ancak bu çete sadece kendilerine çalıştığı için Tommy çeteye girebilmek için kendini göstermek zorundadır. İlk olarak Tommy'nin 4 kişilik motosiklet yarışında birinci gelmesini ister. Tommy motosiklet yarışını birincilikle tamamlar. Daha sonra sokağa çıkıp ne kadar belalı olabileceğini kanıtlamasını ister. Bunun üzerine Tommy, dışarı çıkıp şehirde büyük bir kargaşaya neden olur. Son olarak da Tommy'den bir grup çete üyesi tarafından çalınan motosikletini geri getirmesini ister. Bunun üzerine Tommy, çete üyelerinin motosikleti tuttuğu yere girer, çete üyelerinin engelleme girişimlerine rağmen motosikleti onlardan geri almayı başarır. Tommy, verilen bu zor işleri halledip kendini kanıtladıktan sonra Mitch Baker Love Fist'in güvenliğini sağlama kararı alır. Vice City'de film yönetmeni olarak çalışır. Prawn Adasındaki InterGlobal Films adlı stüdyoda çekimler yapmaktadır. Genelde köpekbalığı filmleri ya da cinsel içerikli filmler çeker. Mesleği film yıldızlığıdır. Tommy Vercetti sayesinde Steve Scott ile tanışır ve onun filmlerinde rol alır. Ayrıca Milletvekili Alex Shrub ile ilişkisi vardır. Kilit açma uzmanıdır. 1986'da Tommy Vercetti tarafından nezaretten kaçırılır. Tommy Vercetti ve ekibinin banka soygunu sırasında banka kasasını açmayı başararak kasadaki paraları ele geçirir. Soygun tamamlandıktan sonra polislerden kurtulmak için ekip bir süre onun evinde saklanır. Bir zamanlar orduda görev yapmış emekli bir askerdir. Silahları kullanma konusunda oldukça deneyimli ve eğitimlidir. Hatta 25 metre mesafeden uçan bir sineği vurabileceğini iddia eder. 1986 yılında Cam Jones'in vasıtası ile Tommy Vercetti ile tanışır. Tommy'nin banka soygunu işinde ona ihtyacı vardır. Ancak Phil, Tommy'yi sınamak için atış poligonunda Tommy'den ateş etmesini ister. Tommy hedefleri başarılı bir şekilde vurunca banka soygununda yardımcı olmayı kabul eder. Soygun günü geldiğinde başarılı bir soygun gerçekleştirirler. Soygundan sonra Tommy'ye yeni silahlar elde etmesinde yardımcı olur. Bir vakit kendi ürettiği uzaktan kumandalı bir bombayı denemek için Tommy'yi izleyici olarak davet eder. Deneme sırasında yanlışlıkla bombayı patlatır ve sağ kolunu havaya uçurur. Çok hızlı araç kullanabilen bir şofördür. Tommy Vercetti ve ekibinin (Cam Jones & Phil Cassidy) banka soygunundan sonra güvenli bir şekilde kaçmaları için bir şoföre ihtiyacı vardır. Bunun üzerine Tommy, ona bu işi teklif eder. Ancak verilen teklifi kabul etmesi için Tommy'nin onu bir sokak yarışında yenmesi gerekmektedir. Tommy onu yendikten sonra Tommy'nin teklfini kabul eder. Banka soygunu sırasında bankanın etrafını saran polislerle girdiği çatışmada hayatını kaybeder. Little Havana ve Little Haiti bölgeleri arasında bulunan matbaanın sahibidir. Eskiden zaman zaman sahte para basmıştır ancak Tommy Vercetti matbaayı satın aldıktan sonra sahte para işine geri döner. Tommy para basmak için gerekli para kalıplarını temin ettikten sonra her beş dakikada bir 8,000 dolar basılır. Tommy'nin borçlu olduğu Sonny Forelli haraç almak için matbaaya iki adam gönderir. Matbaaya gelen adamlar onu döverek hastanelik ederler. Hastanedeki tedavisi tamamlanır ancak yürümek için değneğe ihtiyacı vardır. Vance kardeşler ile ticaret yapmak için Tommy Vercetti ile Vice Limanına gelirler. Anlaşma yapıldığı sırada Ricardo Diaz'ın adamları tarafından öldürülürler. Lance Vance'in erkek kardeşidir. Forelli Ailesi ile takas yapmak için geldiği limanda Diaz'ın adamları tarafından öldürülür. Vice City'deki bir otelde aşçı olarak çalışmaktadır. Vance kardeşler ile yapılan takasın baskına uğramasıyla bir ilgisi olduğu düşüncesiyle Tommy Vercetti tarafından öldürülür. Tommy, baskınla ilgili bir şey yakalamak amacıyla onu öldürdükten sonra onun telefonunu da alır. Albay Juan García Cortez'in sağ koludur. Cortez'e ihanet ettiği gerekçesiyle Cortez'in talimatıyla Tommy Vercetti tarafından öldürülür. Oyunda görünmeyen bir karakterdir. Tommy Vercetti Leo Teal'i öldürüp telefonunu almıştır. Leo'nun öldüğünden habersiz olduğu için telefonda konuştuğu Tommy'yi Leo zanneder. Emlak mühendisi Avery Carrington'un öğrencisidir. Little Havana'daki araba galerisinin (Sunshine Autos) sahibidir. 1986'da galeriyi Tommy Vercetti'ye satmıştır. Kaufman Cabs'in eski sahibidir. 1986'da firmayı Tommy Vercetti'ye satmıştır. Boatyard'ın Tommy Vercetti'den önceki sahipleridir. Cherry Popper Dondurma Fabrikası'nın Tommy Vercetti satın almadan önceki eski sahibidir. Çocuklardan ve bebeklerden nefret eder. Tommy Vercetti karakteri, "" eleştirmenlerinden ve oyunculardan çok olumlu eleştiriler ve yorumlar aldı ve en iyi video oyunu karakterleri konulu birçok listelere dâhil edildi. Tommy Vercetti, Lance Vance ve Ken Rosenberg karakterleri IGN'nin "Grand Theft Auto Favorite Badasses" listesinde yer aldı. Tommy Vercetti için "Güçlü fakat sessiz tiplere gıpta ettiğimiz kadar, Vice City eski günlerine döndüğünde, daha gelişmiş bir kahramana da hazırdık. Tam olarak da buna, Hawaii gömleği aşığı Tommy Vercetti ile sahip olduk." ifadeleri kullanıldı. CraveOnline, "Top 10 Most Memorable GTA Characters" başlıklı yazısında ""GTA III" oyununun sessiz ve isimsiz karakterinden sonra Tommy Vercetti taze havayı solumak gibiydi." ifadelerine yer verdi. Ayrıca Tommy Vercetti ile Tony Montana arasında karşılaştırma yaptı ve Tommy Vercetti'nin unutulmaz bir karakter olduğundan bahsetti. "The Age" "The Top 50 Xbox Characters of All Time" başlıklı yazısında Tommy Vercetti için "Sessiz baş oyuncu ezberini bozmak riskli bir adım olabilirdi, ancak Vice City'nin gelecek vadeden suç baronu Tommy Vercetti'nin seslendirme işini Ray Liotta'ya veren Rockstar karakterin canlandırılmasındaki kazanan formülü buldu. Liotta'nın konuşmaları, kendisine Scarface'ten daha sempatik pervasız bir mizah anlayışı verdi." ifadelerini kullandı. IGN "Grand Theft Auto Favorite Badasses" başlıklı yazısında Lance Vance'in ölümünün unutulmaz bir olay olduğunu yazdı. The Telegraph, "Grand Theft Auto: 10 best characters of all time" başlıklı yazısında Lance Vance'in unutulmaz bir karakter olduğunu ve Tommy ile yaşadığı sıkıntılı arkadaşlığın seride ilk dikkat çekici ilişkilerden biri olduğunu yazdı. CraveOnline, Lance Vance için "Oyunun sonunda tartışmalı ahlaki seçimlerine rağmen Lance Vance Dance'in yaratıcısına kızmak zor." ifadelerine yer verdi. ING "Grand Theft Auto Favorite Badasses" başlıklı yazısında Ken Rosenberg için "Yoksul Bay Rosenberg'e müvekkillerinden daha fazla saygı duymamış olabiliriz, fakat oldukça unutulmaz bir karakter." ifadelerine yer verdi. The Telegraph, Ken Rosenberg için "Ken, "Grand Theft Auto" oyunundaki ilk komik gerçek karakterlerden biriydi ve o artık günümüzde olmasa bile mirası devam etti." ifadelerini kullandı. Ayşe Özyılmazel Ayşe Özyılmazel (d. 24 Ekim 1979, İstanbul) Türk köşe yazarı, pop şarkıcısı. Ayşe Özyılmazel, 24 Ekim 1979'da Oya Germen ve ünlü sanatçı Neco'nun kızı olarak İstanbul'da doğmuştur. Zeynep Özyılmazel adında bir ablası ve Leyla Özyılmazel adlı bir kız kardeşi vardır. İstek Semiha Şakir Lisesi'nden 1997 yılında mezun olmuştur. Yeditepe Üniversitesi Sinema Bölümü'nünden 2001 yılında mezun olmuştur. "Sana Bi'şey Olmasın" adında bir kitap çıkarmıştır. İstanbul Gelişim Orkestrası'nda bir süre görev aldıktan sonra Sabah gazetesinde köşe yazarlığı yapmaya başlamıştır ve halen bu gazetedeki görevine devam etmektedir. 1 Temmuz 2011 Cuma günü reklamcı Ali Taran ile Bodrum'da dünya evine girmiştir. Fakat evlilikleri 28 Nisan 2012 günü sona ermiştir. 21 Aralık 2009'da kendi adını taşıyan ilk albümünü çıkarmıştır. Bu albümde sanatçıya Yalın, Mert Ekren, Teoman, Tufan Taş, Nurkan Renda gibi isimler eşlik etmiş, albümün fotoğraflarını ise ablası Zeynep Özyılmazel çekmiştir. Sanatçının müzik kariyerindeki ilk video klip ise Hakan Yonat tarafından, sözleri kendisine, müziği ise aynı zamanda albümünün de prodüktörlüğünü yapan Mert Ekren'e ait olan "Enerji"'ye çekilmiştir. 2011 yılında 2.albümü "Sıfır Makyaj"ı çıkartmıştır.2 Temmuz 2012'den itibaren bir müddet Star TV'de Alişan ile "Ayşe ile Alişan" adlı programı sundu.Aynı yıl ilk teklisi "Su Gibi Gel"i çıkartmıştır.1 yıl aradan sonra Şubat 2014'te "Nefis" teklisini çıkartmıştır. Alişan ve Ayşe Özyılmazel Fındık yeşil kokarcası Fındık yeşil kokarcası ("Palomena prasina") Pentatomidae familyasından zararlı böcek türü. Özellikle fındığın önemli bir zararlısı olması ve diğer ürünlerde ciddi bir zarar meydana getirmemesi sebebiyle, başlıca fındık yetiştiricisi iki ülke olan İtalya ve Türkiye dışında bu böcek üzerinde yapılmış çalışmalar son derece sınırlıdır. Türkiye'deki en geniş ve kapsamlı yeni çalışma İslam Saruhan ile Celal Tuncer tarafından 2003-2004 yıllarında Samsun ilinde yapılıp 2006 yılında Türkiye Entomoloji Dergisi'nde yayımlanan çalışmadır. Yumurtaları fıçı biçimindedir. İlk konulduğu sıralarda açık yeşil, açılmaya yakın rengi morumsu-siyaha dönüşmekte, açıldıktan sonra beyaz renk alarak, üzerinde siyah renkte “T” harfi şeklinde bir yumurta kırıcısı bulunmaktadır. P. prasina yumurtalarının çapı ortalama 1.17±0.01 (1.03-1.23) mm, yüksekliği ise 1.39±0.03 (1.14 -1.69) mm’dir. Yumurtalarını çiftleştikten 3 gün sonra 2’şer dakika ara ile bırakmakta ve yumurtayı bıraktıktan sonra arka bacaklarıyla diğer yumurtalara yaklaştırıp düzenli bir küme oluşturmaktadır. Laboratuvar şartlarında yumurtaların açılımı 8.02 gün sürmektedir. Bir kümede bulunan yumurtaların hepsi bir gün içinde açılmaktadır. Yumurtaların açılma oranı % 96.4 olarak saptanmıştır. Birinci dönem nimf: Baş, göğüs, duyarga ve bacaklar siyah, karın yeşil renktedir ve üzerinde siyah lekeler bulunmaktadır. Duyargalar 4 segmentlidir. Prothoraks genişliği ortalama 1.42 mm ve vücut boyu ise 1.56 mm dir. İkinci dönem nimf: İlk dönemlerde siyah renkte, zamanla abdomen yeşil renk almaktadır ve üzerinde kalın siyah bantlar bulunmaktadır. Karnın kenarları kesik siyah bir çizgi ile çevrilidir. Duyargalar siyah renkte ve 4 segmentlidir. Prothoraks genişliği ortalama 2.47 mm ve vücut boyu ise 3.53 mm dir. Üçüncü dönem nimf: Baş ve göğüs koyu yeşil, karın ise biraz daha açık yeşil renktedir ve karında kalın izler bulunmaktadır. Duyargaların 1. ve 2. segmentleri yeşil, 3. segmenti kırmızı, 4. segmenti ise kırmızımsı kahverengindedir ve 4 segmentlidir. Tarsuslar kırmızımsı kahverengindedir. Prothoraks genişliği ortalama 3.53 mm ve vücut boyu ise 4.84 mm dir. Dördüncü dönem nimf: Tamamen yeşil renktedir. Duyargaların 3. segmenti kırmızı renkte, 4 segmenti ise kırmızımsı kahverengindedir. Tarsuslar kırmızımsı renktedir. Bu dönemde kanat izleri, "paurometabol" başkalaşmanın tipik özelliği olarak, belirmeye başlamaktadır. Prothoraks genişliği ortalama 5.60 mm ve vücut boyu ise 7.83 mm dir. Beşinci dönem nimf: Renk yönünden bir önceki döneme benzemektedir. Ancak kanat izleri daha belirgindir. Prothoraks genişliği 6.87 mm ve vücut boyu ise 10.23 mm dir. Erginlerinin dorsali (üst ya da sırt kısmı) yeşil veya kahverenginde, ventral (alt ya da karın kısmı) açık yeşil veya kırmızıdır. Duyargaların uç segmentleri ve tarsus koyu kırmızıdır. Duyargaları 5 segmentli, 2. ve 3. segmentler eşit uzunluktadır. Ergin dişilerin boyu ortalama 14.39 mm ve prothoraks genişliği 8.55 mm, ergin erkeklerin boyu 12.77 mm ve prothoraks genişliği 7.87 mm’dir. Erginlerin yaşam süresi 10 aydır. Kışlamış erginler Haziran ayı sonlarına kadar yaşar. Erginlerdeki cinsiyet oranı 1:2 (erkek:dişi) olarak tespit edilmiştir. Doğal koşullarda erginlerde yeşil ve kahverengi olarak 2 ana renk görülür. İlkbahar ve yaz aylarında parlak yeşil renge bürünürler. Kış uykusuna gireceği zaman rengi bronz-kahverengi olur. Türkiye'de kahverengi erginlerin Temmuz ayı sonlarından itibaren görülmeye başlandığı belirlenmiştir. Her iki rengin de populasyonda eşit oranda görüldüğü, ancak kışlamış erginlerin mat yeşil renkli olması ile yeni nesil yeşil erginlerden ayrıldığı, farklı renge sahip olma bakımından erginler arasında önemli bir fark bulunmadığı saptanmıştır. Yarı başkalaşımlıdır (Paurometabol tipinde). Yani, nimfler erginlerine benzer ve pupa evresi yoktur. Çoğu zaman nimfleri alışkanlıkla "larva" terimiyle ifade edilse de, tam başkalaşımlı böceklerdeki gibi bir "larva" evresi yoktur. Yumurtadan larva olarak değil nimf olarak çıkarlar. Kışı ergin olarak dökülmüş yapraklar altında ya da korunabilecekleri yerlerde geçirirler. Kışlayan erginler Mart sonu ya da Nisan başında hava sıcaklığı 18-20 °C ye ulaşınca kışlaklardan çıkarlar. Çıkış kısa sürede tamamlanır ve çıkan erginler çiftleşip yumurtalarını bırakırlar. Yumurtalar genellikle 14-28 lik gruplar halinde fındık yapraklarının alt yüzlerine bırakılır. Yumurtalar 8-10 gün içinde açılır. Yumurtalardan çıkan birinci dönem nimfler yumurta kümesi üzerinde ya da çok yakınında ve toplu olarak beslenirler. İkinci dönemi otlar üzerinde geçirdikten sonra ve üçüncü dönemden sonra fındıklar üzerine geçerek zararlı olmaya başlarlar. Yılda 1 döl verir. Karadeniz bölgesinde, öncelikle fındık zararlısıdır. Bundan başka, kiraz, dut, elma, Turunçgiller, kızılağaç, böğürtlen, saparna ve fındık altlarında bulunan yabancı otlar diğer konukçularıdır. Dünya fındık üretiminin % 65-75’i ve toplam ihracatın % 70-75’i Türkiye tarafından karşılanmaktadır. Yoğunluğu ve bütün fındık bahçelerinde ekonomik zarar seviyesinin üstünde bulunması ile diğer türlerden ayrılır. Fındığın dışındaki diğer bitkilerdeki zararı ise önemsenmeyecek derecede azdır. Aynı şekilde bu zararlının İtalya’da fındık bahçelerinde en önemli zararlı olduğu ve benzer zararlılar içinde en yüksek populasyona sahip bulunduğu bilinmektedir. Meyvelerde ergin ve nimfleri emgi yapmak suretiyle zararlı olurlar. Fındık kurdunda olduğu gibi, bunlar da karamuk oluştururlar: Sarı karamuk : Erken dönemde (Temmuz ayı içinde), meyveler normal iriliğe gelinceye kadar geçen dönemde zarar gören meyvelerde oluşur. Fındık kokarcasının meyvelerde beslenmesi sonucu meyvelerin içi boştur, ya da şekilsizdir ve ağaçtan dökülürler. Ürün kaybına sebep olurlar. Kara karamuk : İlerleyen dönemde, meyveler normal iriliğe ulaştıktan iç bağlayıncaya kadar geçen dönemde zarar gören meyvelerde oluşur. Fındık kokarcasının meyvelerde beslenmesi sonucu emgili meyvelerin içi şekilsiz ve lekelidir. Ürün kalitesinde düşmeye sebep olurlar. Lekeli iç şeklindeki zarar, iç fındıklarda bazen % 20 ye kadar çıkmakta ve ihracatta önemli sorunlar yaratmaktadır. Ekonomik zararı yüksektir. "Kültürel önlemler": Fındık bahçelerinde yabancı ot temizliğine dikkat edilmelidir. "Kimyasal mücadele": Kışlamış erginlere karşı ayrı bir mücadele gerekmez. Kışlamış erginlerin çıkışı Nisan ayı ortalarından itibaren en yüksek noktaya ulaşır. Bu tarihten itibaren kışlamış erginlere karşı ilaçlı mücadele yapılabilir. Ancak bu dönem fındıklarda en önemli zararlı olan fındık kurdu mücadelesine denk geldiğinden her iki zararlıya karşı etkili olabilecek bir ilaç kullanılabilir. Fakat nimflere karşı Temmuz ayında ilaçlama gerekir. İlaçlamaya karar vermek için bahçe büyüklüğüne göre 10-30 ocak seçilir. Sabah ya da akşam serinliğinde bir bez çarşaf üzerine ağaçlar silkelenerek düşen nimfler sayılır. Ocak başına 1 nimf bulunan bahçelerde mücadele uygulanır. Kullanılacak ilaçlar ve dozları hakkında en yakın il veya ilçe müdürlüklerine başvurulmalıdır. SK Austria KÃ¤rnten SK Austria Kärnten Avusturya'nın Klagenfurt şehrinde kutulan futbol kulübü. Bundesliga (Avusturya)'da mücadele etmektedir. Kulüp 1 Haziran 2007'de ASKÖ Pasching'in yerine kuruldu. Kulüp, iç saha maçlarını Klagenfurt şehrinin güney batısındaki Wörthersee Stadyumu'nda oynamaktadır. Kapfenberger SV Kapfenberger SV, Avusturya'nın Kapfenberg şehrinin futbol kulübü. 2. Liga'da mücadele etmektedir. 1919 yılında "Kapfenberger SC" olarak kurulmuş, 1947'de adı Kapfenberger SV olarak değiştirilmiştir. Kıbrıs Türk Öğretmenler Sendikası Kıbrıs’ta sendikal faaliyetler ve emek örgütlenmeleri 1920'li yıllardan sonra başlamıştır. İngiliz koloni yönetiminde öncelikle işçi örgütlenmeleri ortaya çıktı. Yasak olmasına rağmen 1936 yılında ilk grevler gerçekleşti. II. Dünya Savaşı sonrasında sendikal örgütlenmeler hız kazanarak yaygınlaştı ve emekciler grevler yaparak birçok haklar kazandılar. Kurulan sendikalarda Türk-Rum tüm çalışanlar ortak mücadele vermekteydiler. 1950’li yıllara gelindiğinde emperyalist ülkelerin teşviki ile sermaye çevreleri etnik milliyetciliği körükleyerek emek örgütlerinin Türk-Rum örgütleri diye ayrılmasını sağladılar. İngiliz Koloni Yönetimi döneminde memur ve öğretmenler sendika adı altında örgütlenemediklerinden, ekonomik birliktelikler anlamında dernek, birlikler ve kooperatifler oluşturdular. İlk öğretmen örgütlenmesi 1924 yılında “Öğretmenler Birliği” adı altında kuruldu. Tüm öğretmenleri bir çatı altında toplayan bu birlik 1968 yılında dağılarak ikiye ayrıldı. İlkokul öğretmenleri 30 Ekim 1968 yılında “Kıbrıs Türk İlkokul Öğretmenler Sendikası”nı, Ortaokul ve Lise Öğretmenleri de Kıbrıs Türk Orta Eğitim Öğretmenler Birliği’ni kurdular. Sendıkacı olmanın komonist sayıldığı bu dönemde Kıbrıslı Türkler, şövenist Rum saldırıları ve Kıbrıs Türk liderliğinin ayrılıkcı hareketleri sonucu Kıbrıs Cumhuriyeti yönetiminden atılmış adanın %1’lik alanında ……… yaşamak zorunda bırakılmıştı. Askeri yönetimce idare edilen Kıbrıs Türk toplumunda ilkokul öğretmenleri çok zor çalışma koşulları altında baskı ile idare edilmekteydi. İlk grev ve direniş 1969 yılında yapılmış ardından sendika yöneticilerine uygulanan çeşitli baskı ve tutuklamalara rağmen Kıbrıs Türk Öğretmenler Sendikası halktan çok büyük bir destek görerek gelişmiştir. KTÖS 1976 YILINDA Toplumcu Kurtuluş Partisi’ni kurarak siyasi hareket oluşturmuş, seçimlerde aktif rol üstlenmiştir. Demokrasi, Birleşik Kıbrıs, barış, Kıbrıs Türkü’nün siyasi iradesine saygı, halkların kardeşliği, emeğin örgütlülüğü için mücadeleye yalnız başlayan KTÖS, 1999’da sol felsefeyi benimseyen kırk yedi sendika ve sivil toplum örgütü ile beraber Bu Memleket Bizim Platformu’nu altında Kıbrıslı Türklerin Annan Planı temelindeki 2004 referandum sürecine katkı koymuş ve öncü mücadelesini sürdürmüştü. Bu Memleket Bizim Platformu’nun çalıştırılamaz hale sürüklenişinin tespitini yapan KTÖS, bugün 12 sendika ve sivil toplum örgütü ile beraber Kıbrıs Barış Paltformu’nu kurmuş ve Kıbrıslı Türklerin iki toplumlu iki kesimli federasyona dayanan birleşik bir Kıbrıs mücadelesini, şeffaf bir anlayışla sürdürmektedir. Lola Pagnani Lola Pagnani, (d. 3 Nisan 1972, Roma), Ä°talyan oyuncu. Yazar ve senarist Enzo Pagnani'nin kızı olan Lola, Roma'da dünyaya geldi. 17 yaşındayken Paris'te dansçılığa başladı. Dünya çapında illüzyon ve dans gösterileri yapan Momix grubuna, 'Prima balerin' (ilk dansçı) olarak katıldı ve dünya turuna çıktı. New York'ta Alvin Ailey Amerikan Dans Tiyatrosu'nda() dans eğitimini bitirdi ve HB Studios'tan oyunculuk eğitimi alarak İtalya'ya döndü. Daha sonra Ettore Scola, Giulio Base, Lina Wertmüller, ve Spike Lee, ile John Turturro gibi İtalya'nın ve uluslararası tiyatro - sinema dünyasının önemli isimleriyle çalıştı. Maurizio Costanzo ile iki yıl aralıksız talk show yaptı. Tullio Solenghi ve Riccardo Garrone ile çalışmalarının yanı sıra İtalya'da ünlü Lavazza kahve şirketi için yaptığı çalışmalarla kariyerini geliştirdi. Fransızca, İspanyolca ve İtalyanca bilen sanatçı, akıcı bir dille İngilizce de konuşabilmekte olup, son dönemlerinde belgesel yapımlar üzerine çalışmaktadır. Açlığın Şarkısı Açlığın Şarkısı, 2008 Nobel Edebiyat Ödülü sahibi Fransız yazar Jean-Marie Gustave Le Clézio'nun bir romanıdır. 2008 yılında yazılmıştır. Türkçe baskısı Aysel Bora'nın çevirisiyle 2009 Eylül'ünde Turkuvaz Kitap tarafından yayımlanmıştır. Ethel Brun’ün, II. Dünya Savaşı öncesi ve sonrası Parisini arka plan alarak, çoçukluğundan gençlik yıllarına kadar uzanan hikâyesidir. Fransız sömürgesi Mauritius Adası’ndan gelen soylu aile kökenleri çevresinde, savaş öncesi Paris soylu ve burjuvasının Nazizm soslu hayalperestliklerini, aymazlıklarını, geçmiş özlemlerini ve çöküşlerini görürüz Ethel’in gözünden. Ekim Devrimi'nden kaçıp Paris’e yerleşen soylu bir Rus ailesinin kızı ve Ethel’in en yakın arkadaşı Xénia’nın hikâyesi ise sefaletin ve ondan her ne pahasına olursa olsun kurtuluşun acı hikâyesidir. Bütün bunların ortasında, Ethel Brun’ün yıkılan hayalleri, yaşayamadığı çoçukluğu ve gençliği. Kitabın arka sayfasından küçük bir bölüm: "“...Le Clézio’nun romanı..., Ethel’in kişiliğinde, savaşın sunağında kurban edilmiş bir gençliğin, bütün umutları ellerinden zorla sökülüp alınmış bir gençliğin maddi ve manevi açlığına duyulan öfkenin şarkısıdır"”. VI. Henry, Bölüm 1 VI. Henry Bölüm 1 (İngilizce özgün adı: "The First Part of Henry the Sixth") İngiliz oyun yazarı William Shakespeare tarafından yaklaşık olarak 1588-1590da yazılmış oldugu kabul edilen bir tarihsel oyundur. Bu oyun üc bolüm olan VI. Henry oyunları (VI. Henry, Bölüm 1, VI. Henry, Bölüm 2 ve VI. Henry, Bölüm 3) ile birlikte III. Richard oyunlarından oluşan Shakespeare'in bir tarih oyunlar dörtlemesinin birincisidir. Shakespeare'in tarihsel oyunlarının hemen hepsinde olduğu gibi bu oyunun birinci kaynağı 1587de basılan "Raphael Holinshed"'in "Tarih" kitabının ikinci edisyonudur. Bu eserde ele alınan tarihî gerçekler için kaynak ise Edward Hall'un "The Union of the Two Illustrious Families of Lancaster and York" adlı eseridir. Shakespeare'in Samuel Daniel'in İngiliz "Güller Savaşı" adı verilen sivil harp hakkındaki şiirler kitabını da bilip kulladığı iddia edilmektedir. "VI Henry Bölüm 1" Shakespeare'in yazarlık kariyerinin en başında yazdığı oyunlardan biri olduğu genel olarak kabul edilmekle beraber ne zaman hazırladığı tartışma konusudur. Tipik olarak bu tarih 1588-1590 olarak tespit edilmiştir. Bu eserin üç kısımlık bir VI. Henry serisinin ilk hazırlanan eseri mi yoksa daha önce hazırlanmış olan bir ikili esere sonradan daha önce ortaya çıkmış olayları açıklayan bir ek olarak mı hazırladığı da tartışma konusu olup son zamanlarda sonradan daha önce yazılan iki esere ek olma alternatifi tercih edilir olmuştur. Bazı yazarlar bu eserin yazış stili bakımından Shakespeare'in tek başına yazmadığını ve başka üç veya daha fazla sayıda oyun yazarın da eldeki esere katkı yaptığını iddia ederler. Bunun aksini düşünenler, bu eserini çok yazarlı olup değersizliği fikrinin 18. ve 19. yüzyıllarda Fransız halk kahramanı olan Jandark'i beğenmeyen İngiliz kritikler tarafından ortaya atıldığını iddia etmektedirler. Oyun İngiltere Kralı V. Henry'nin ölümünden sonra başlar. (Fakat Shakespeare bu oyunu V. Henry oyunundan daha önce yazmıştır.) Fransa'da bulunan İngiliz ordusunun başarısızlıkları hakkındaki haberler İngiltere'ye yetişmektedir. Sonra oyun Manş Denizi'ni geçip Fransa'da Orleans'ta yer almaya başlar. "La Pucelle" (Jeanne d'Arc) Fransız Veliahtını İngiliz ordularına karşı durmaya teşvik etmektedir. Jeanne d'Arc idaresindeki Fransız ordusu "Birinci Shrewsbury Kontu, Sır John Talbot" komutasındaki bir İngiliz ordusunu yenilgiye uğratır. Talbot ve yanındaki İngiliz komutanları Auvergne Kontesi tarafından kontesin şatosunda tuzağa alınırlar. Fakat Talbot bu ihanete karşı hazırlıklıdır ve bu tuzaktan kurtulmayı başarır. İngiltere'de "York Dükü Richard" ile "Birinci Somerset Dükü John Beaufort" arasında ufak ve önemsiz bir hukuki nokta hakkında bir kavga çıkar. İngiliz asilzade lordları bu iki taraftan hangisinin doğru olduğunu düşündüklerini başkalarına açıklamak için ya bir "beyaz gül" veya bir "kırmızı gül" elbiselerine takıp hangi klikten olduklarını ortaya koymaya başlarlar. Vİ. Henry bundan pek habersiz olarak "kırmızı gül" takmayı tercih eder ve böylece Somerser Kontu taraftarı olduğunu açıklamış olur. Bu anlaşmazlık İngiltere'de kırmızı gülle temsil edilen York Hanedanı ile beyaz gülle temsil edilen Lancaster Hanedanı arasında, "Güller Savaşı" adlı verilen iç savaşın çıkmasına yol açar. İngiltere Krallık tahtına meşru hakkı olanlar başında Edmund Mortimer gelmektedir. O bu sırada Londra'daki "Londra Kulesi"'ne hapistir ve York Dükü Richard'ı kendine varış olduğunu ilan eder. Genç IV. Henry her iki klik başında olan York Dükü Richard ve Shrewsbury Kontu Talbot'u şereflendirir. Fakat bu iki klik başkanı arasındaki anlaşmazlık daha da çetrefil olmaya başlamıştır. Bu derin anlaşmazlık sonunda Fransa'ya karşı savaşta Talbot ve oğlunun hayatlarını kaybetmelerine bir neden olacaktır. İngiltere içinde bu karmaşıklık yanında V. Henry'nin kardeşi (VI. Henry'nin amcası) olan "Glouster Dükü Humphrey" ile çok siyasi güçlü Winchester Başpiskoposu (sonradan Kardinalı) "Henry Beaufort" arasında uzun bir dönemdir devam eden bir çekişme bulunmaktadır. Sanki bu sorunlara yeterli değilmiş gibi VI. Henry diğer Avrupa hükümdarlarai ve Papa tarafından Fransa ile İngiltere arasında devam eden savaşı çabucak sona erdirmek için baskı altındadır. Bunu gerçekleştirmek için VI. Henry Armagnac Kontu'nun kızı ile evlilik yapmaya razı olur. Fransa'da York Dükü komutasındaki bir İngiliz ordusu "Angiers Muharebesi"'nde Fransızlara karşı bir galibiyet kazanır. Bu muharebede Jeanne d'Arc İngilzler eline geçer; İngilizler Jeanne d'Arc'ı bir meydan ateşi içinde bir direğe bağlı yaktırarak idam ederler. Somerset Dükü Fransa'ya gelir, Fransızlarla müzakerelere başlar. Bu müzakerelr sonunda ortaya çıkarılan barış anlaşma şartlarından her iki taraf da hoşnutsuz kalırlar. York Dükü kendisinin Fransa'ya karşı tüm olarak bir galibiyet sağlamaktayken bu fırsatın bu barışla kaçırıldığı nedeniyle hoşnutsuzdur. Frans Kralı ise bu barışın şartlarından olan Henry'nin üst idaresi altında Fransız Krallık Taht Naibi statüsü almasından şikayetçidir. 1. Suffolk Dükü ve Suffolk Kontu olan Wiliam de la Pole bir genç Fransız Prensesi olan "Anju'lu Margaret"'i esir almıştır ve ona aşık olmuştur. Fakat onun vasıtasıyla Kral Henry'inin siyasetini kendi eline almak niyetiyle "Anju'lu Margaret"'in Kral VI. Henry ile evlenmesini sağlar. Shakespeare'in bu oyunu burada sona erer. Bu oyun, sorunların oyunda geliştirilip ama sonunda çözülmemiş düğümler halinde ortada bırakılmasından dolayı tenkide uğramıştır. Genel olarak Shakespeare oyunlarında sorunlar belirli bir şekilde çözümlenerek oyunun kapatılması elde edilmektedir; halbuki bu oyunda oyun kapatılması gerçekleşmez. Oyunda bu "gevşeklik" karakteri çeşitli şekillerle açıklanmaktadır. Bazı kritikler bu gevşekliğin oyunun yazarını tek Shakespeare olmayıp diğer yazarlarla birlikte bu oyunu yazdığına bir nisane olarak görürler; ama bu yardımcı yazarların kim olabileceği gayet tartışmalıdır. Diğerleri oyunun sahnelenmesinin önce Vİ. Henry Bölüm 1 ve sonra olayların devamını içeren Vİ. Henry Bölüm 2 olarak arka arkaya yapılması dolayısıyla bu "gevşeklik" durumu ortaya çıktığını açıklarlar. Gevşekliğin diğer bir açıklama şekli ise bu oyunun zaman içinde daha sonra dönemlerde geçen olayları ele alan üç diğer eserin (VI. Henry, Bölüm 2, VI. Henry, Bölüm 3 ve III. Richard) daha önceden hazırlanması ve bu IV. Henry Bölüm I. oyununun bu önce yazılmış 3 oyuna arka plan sağlamak dolayısıyla yazılmasıdır. 1968-69 Kıbrıs Birinci Ligi Kıbrıs Birinci Ligi 1968-69, Kıbrıs'ın otuz birinci futbol sezonudur. On iki takımın katıldığı sezonda Olimpiakos Lefkosias şampiyonluğu kazandı. Önceki sezonun şampiyonu AEL, bu sezon Yunanistan'ın ulusal birinci ligi olan Alpha Ethniki'de mücadele etti. Sezonu on sekizinci olarak bitirdi. 1969-70 Kıbrıs Birinci Ligi Kıbrıs Birinci Ligi 1969-70, Kıbrıs'ın otuz ikinci futbol sezonudur. On iki takımın katıldığı sezonda Pezoporikos Larnaca şampiyonluğu kazandı. Önceki sezonun şampiyonu Olimpiakos Lefkosias, bu sezon Yunanistan'ın ulusal birinci ligi olan Alpha Ethniki'de mücadele etti. Sezonu on yedinci olarak bitirdi. 1970-71 Kıbrıs Birinci Ligi Kıbrıs Birinci Ligi 1970-71, Kıbrıs'ın otuz üçüncü futbol sezonudur. On iki takımın katıldığı sezonda Olimpiakos Lefkosias şampiyonluğu kazandı. Önceki sezonun şampiyonu Pezoporikos Larnaca, bu sezon Yunanistan'ın ulusal birinci ligi olan Alpha Ethniki'de mücadele etti. Sezonu on sekizinci olarak bitirdi. 1971-72 Kıbrıs Birinci Ligi Kıbrıs Birinci Ligi 1971-72, Kıbrıs'ın otuz dördüncü futbol sezonudur. On iki takımın katıldığı sezonda Omonia şampiyonluğu kazandı. Önceki sezonun şampiyonu Olimpiakos Lefkosias, bu sezon Yunanistan'ın ulusal birinci ligi olan Alpha Ethniki'de mücadele etti. Sezonu on sekizinci olarak bitirdi. 2004 Yaz OlimpiyatlarÄ±'nda halter - Erkekler 62 kg Bunlar Atina'da yapılan 2004 Yaz Olimpiyatları'nda halter yarışmasının Erkekler 62 kg müsabakası sonuçlarıdır. Toplam 20 erkek haltercinin yarıştığı bu müsabakada haltercilerin vücut ağırlıklarının limiti 62 kilogram'dan azdı. Her bir halterci koparma ve silkme dallarında üçer kaldırış hakkına sahipti. En iyi kaldırışı o haltercinin o daldaki madalya sıralamasındaki final yerini ve madalya kazanmasını belirliyordu. Yarışmalar 16 Ağustos günü "Nikaia Olimpik Halter Salonu"nda yapıldı. Yunanistan'lı Leonidas Sampanis aslında üçüncü bitirdi fakat doping testinin pozitif çıkması sonrası diskalifiye edildi. Grand Theft Auto: The Trilogy (oyun) Grand Theft Auto: The Trilogy Rockstar North tarafından tasarlanan, Rockstar Games tarafından piyasaya çıkarılan Grand Theft Auto serisinin 2001'in Ağustos'unda GTA III, 2002'nin Ağustos'unda GTA Vice City ve 2004'ün Ağustos'unda da piyasaya çıkarılan GTA San Andreas oyunlarındandır. Xbox için 19 Ekim 2005 tarihinde piyasaya çıkarılan oyun, 20 Kasım 2005'te PlayStation 2 platformuna uyarlanmıştır. Ve en son olarak 30 Haziran 2009'da Microsoft Windows platformuna uyarlanmıştır. GTA 3, DMA Design (şimdi ise Rockstar North) tarafından tasarlanılarak, Rockstar Games tarafından piyasaya çıkarılan Grand Theft Auto serisinin üçüncü oyunudur. PlayStation 2 için 10 Ağustos 2001 tarihinde piyasaya çıkarılan oyun, 20 Mayıs 2002 tarihinde Windows işletim sistemi kullanan bilgisayarlar için, en son olarak 28 Temmuz 2003'te Xbox platformuna uyarlanmıştır. GTA Vice City, Rockstar North tarafından tasarlanılarak, Rockstar Games tarafından piyasaya çıkarılan GTA serisinin bir parçasıdır. PlayStation 2 için 20 Ağustos 2002 tarihinde piyasaya çıkarılan oyun, 12 Mayıs 2003 tarihinde Windows işletim sistemi kullanan bilgisayarlar için, en son olarak 20 Eylül 2003 tarihinde Xbox platformuna uyarlanmıştır. GTA San Andreas, Rockstar North tarafından tasarlanılarak, Rockstar Games tarafından piyasaya çıkarılan GTA serisinin bir parçasıdır. PlayStation 2 için 10 Ağustos 2004 tarihinde piyasaya çıkarılan oyun, 7 Haziran 2005'te Windows işletim sistemi kullanan bilgisayarlar ve Xbox platformuna uyarlanmıştır. Yelizaveta Tuktamışeva Yelizaveta Sergeyevna Tuktamışeva (Rus: Елизавета Сергеевна Туктамышева; doğum 17 Aralık 1996; Glazov), Rus buz patenci. 2015 Dünya şampiyonudur. 2009 Rusya ve 2011 Dünya Gençler ikincisidir. 2013 Avrupa Artistik Patinaj Şampiyonası'nda bronz madalya kazanmıştır. Svetlana Veretennikova tarafından doğduğu yer olan Glazov'da ve Aleksey Mişin tarafından Sankt-Peterburg'da çalıştırılmaktadır. Tuktamışeva buz patenine beş yaşında başlamıştır. 2006 yılında Belgorod'da yapılan bir yarışma sırasında Aleksey Mişin tarafından fark edilmiş ve onunla çalışması için Saint Petersburg'a davet edilmiştir. Ancak ailesi büyük şehirde yaşamayı karşılayamamış ve Tuktamışeva aile ile birlikte Glazov'da kalmıştır. Tuktamışeva, Mişin'le çalışmak için Saint Petersburg'a her iki haftada bir gelmektedir. 2008 yılında 2008 Rusya Şampiyonasına büyüklerde katılan patenci 10. oldu. Mishin, Tuktamysheva'nın sadece 12 yaşında Rusya Şampiyonasına katılmasını sağladığı için eleştirilmektedir. 2009 yılında ise kısa programı dördüncü tamamladıktan sonra serbest programı kazanarak gümüş madalyayı aldı. Tuktamisheva, genel toplamda Şampiyon Adelina Sotnikova'nın 0.67 puan ardındaydı. 2009'da ulusal şampiyonada gümüş madalya kazanmasına rağmen uluslararası yarışmalarda yarışamadı. ISU yarışmalarına katılmak için çok genç olan sporcu 2010-2011 sezonunda gençlerde, 2012-2013 sezonunda ise büyüklerde yarışmaya başlayabilecektir. Mishin onun hakkında "Soçi Olimpiyatları için altın madalya umudumuz" ifadesini kullanmaktadır. ISU'nun yaş kurallarına göre Tuktamışeva büyükler düzeyinde yapılan Dünya ve Avrupa şampiyonalarına 2013 yılına kadar katılamayacaktı ancak 2011-2012 ISU Grand Prix yarışmalarına katılma imkânı vardı. Bu opsiyonu kullanmak isteyen Elizaveta, 2011 Skate Canada ve 2011 Trophee Eric Bompard'a katıldı. Sezonun başında, Ekim ayında yapılan Japan Open yarışmasında, sakatlandığı için katılamayan Sarah Meier'in yerine Avrupa takımını temsil etmesi için seçildi ve yarışmayı kazandı. Tuktamysheva ilk Grand Prix yarışması olan Skate Canada'da kendi en iyi puanı olan 177.38 ile altın madalya aldı ve 1981 yılında Tracey Wainman'dan sonraki en genç şampiyon unvanını aldı. Tuktamysheva, 2011 Trophée Eric Bompard'da da altın madalyanın sahibi olarak 2011–2012 Grand Prix Finaline katılma hakkı kazandı. Tuktamışeva, büyükler Grand Prix serisinde katıldığı ilk yarışmada altın madalya alan ve ilk sezonunda yarışmalarının ikisini birden kazanan ilk sporcudur. Sporcu 2011–2012 Grand Prix Finali'nde 174.51 puan ile dördüncü oldu. 2004 Yaz Olimpiyatları'nda halter - Kadınlar 63 kg Bunlar Atina'da yapılan 2004 Yaz Olimpiyatları'nda halter müsabakalarında Bayanlar 63 kg halter yarışmalarının sonuçlarıdır. Toplam 9 bayan haltercinin yarıştığı bu müsabakada haltercilerin vücut ağırlıkları 63 kilogram dan daha az olarak sınırlandı. Her bir haltercinin koparma ve silkme dallarında üç kaldırış yapma hakkı vardı. Bu daldaki en iyi kaldırışları haltercinin o daldaki derecesini belirlerken bu iki daldaki en iyi kaldırışlarının toplamı da o haltercinin toplamdaki derecesini belirledi. Böylece haltercilerin finaldeki sıralamaları ve madalya kazanma durumlaraı belirlenmiş oldu. Müsabakalar 18 Ağustos günü "Nikaia Olimpik Halter Salonu"nda yapıldı. Rıza Akın Rıza Akın (d. 15 Eylül 1957, Adana), Türk oyuncu. Adana Tiyatro Derneği'nin yönetim kurulu üyesidir. Erzincanlı bir ailenin çocuğu olarak doğdu. Tiyatroyla Adana Halkevi'nde ortaokul yıllarında tanıştı (Adana'nın Tiyatro Tarihi - Doç. Nurhan Tekerek). Tiyatro için Ankara'ya taşındı. Ankara Birlik Tiyatrosu'nda profesyonel oldu. Tiyatro yaşantısına (1969-1977) ara verdikten sonra iletişim okudu ve gazetecilik yapmaya başladı. Tiyatroyu oyunculuk dışındaki çalışmalarla Adana'da sürdürdü. 1997 yılında Seyhan Belediyesi Tiyatro Topluluğunu kurdu ve beş yıl oranın sanat danışmanlığını yaptı. 2005 yılında Tayfun Pirselimoğlu'nun tamamlanamayan "Kuartet" adlı filmiyle oyunculuğa döndü. Hâlen bir ulusal televizyonda habercilik ve oyunculuk yapmaktadır. SV Mattersburg SV Mattersburg Bundesliga (Avusturya)'da yer alan Avusturya'nın Mattersburg şehrinin futbol kulübü. Sponsorluk anlaşmaları sebebiyle kulübe "SV Bauwelt Koch Mattersburg" da denmektedir. 1922'de kurulan kulüp, iç saha maçlarını 17.100 kişilik Pappelstadion'da oynamaktadır. 2003-04 sezonundan beri Bundesliga (Avusturya)'da mücadele eden kulübün en büyük başarısını, 2006-07 sezonunda ligi 3. sırada bitirerek elde etmiştir. SC Wiener Neustadt SC Magna Wiener Neustadt Bundesliga (Avusturya)'da yer alan futbol kulübü. Wiener Neustadt'da kurulmuştur. FC Magna Wiener Neustadt, finansal problemler yaşayan SC Schwanenstadt kulübüyle birleşti ve Avusturya Birinci Ligi'nde oyamaya hak kazandı. 19 Mayıs 2008'de Magna International'ın kurucusu olan Avusturyalı girişimci Frank Stronach kulübün başkanı seçildi. İlk lig maçını 12 Temmuz 2008'de, Wacker Innsbruck'e karşı oynadı ve maçı 3-0 kaybetti. Ertesi sezon başarılı sonuçlar aldı ve ligi şampiyon tamamlayarak Bundesliga (Avusturya)'ya yükseldi. 2008'in sonlarına doğru 1. Wiener Neustädter SC kulübü FC Magna ile birleşme kararı aldı. 1 Temmuz 2009'dan itibaren kulübün adı SC Magna Wiener Neustadt olarak anılmaya başlandı. Michel Legrand Michel Jean Legrand (24 Şubat 1932, Paris - 26 Ocak 2019; Paris) Üç Oscar ödüllü Fransız film müzikleri bestecisi, aranjör, caz piyanisti, orkestra şefi. 200'ün üzerinde sinema ve TV filminin müziğini bestelemiş olan Legrand, film müziği alanındaki ilk uluslararası başarısını 1964 yılında Les Parapluies de Cherbourg (Cherbourg Şemsiyeleri) filmine yaptığı müzikle ve filmin özgün şarkısı "I Will Wait For You" ile kazanmıştı. Bu filmle üç dalda Oscar ödülüne aday gösterilmişti. Yüzlerce çok satan caz ve popüler müzik albümü de dolduran Michel Legrand, ayrıca iki TV filminin yanı sıra Cinq jours en juin (Haziranda 5 gün, 1989) adlı bir de sinema filmi yönetmiş, 6 filmde aktör olarak rol almış, 2 filmin de senaryosunu yazmıştır. Legrand 13 kez aday gösterildiği Akademi Ödülleri'nden üçünü kazanmıştı. Ona "en iyi müzik, özgün beste" dallarında Oscar ödülünü kazandıran filmler 1968 tarihli The Thomas Crown Affair (Kibar Soyguncu) ve unutulmaz şarkısı "Windmills of Your Mind", 1971'de çekilen Summer of '42 (Yaz Günüydü) ve 1983 yapımı Yentl (1983)'dır. "Summer of '42" Legrand'a ayrıca BAFTA ödülünü de kazandırmıştı. Michel Legrand ayrıca çeşitli yarışmalarda 34 kez ödüle aday gösterilmiş, bunlardan 7'sini kazanmıştı. 24 Şubat 1932'de Fransa'nın başkenti Paris'in banliyölerinden Becon-les-Bruyeres'de doğdu. Doğduğunda verilen ismi Michel Jean Legrand'dı. Babası Raymond Legrand da bir besteci ve aktördü. Annesi Marcelle der Mikaelian ise Ermeni kökenli burjuva bir aileden geliyordu. Michel Legrand 10 yaşına geldiğinde Paris Konservatuvarı'na yazıldı. 1942-1949 yılları arasında burada piyano eğitimi aldı. Hocaları arasında Nadia Boulanger ve Henri Challan da vardı. Piyano ve kompozisyon dallarında sayısız ödüller aldı. Piyano dışında da bir düzine kadar enstrümanı mükemmel bir biçimde çalmayı öğrendi. 1947 yılında Dizzy Gillespie'nin verdiği bir konsere katıldı ve bu andan itibaren caz tutkusu kanına işlemiş oldu. Kalburüstü Fransız şarkıcılara piyano çaldı. Dizzy Gillespie'yle daha sonra birkaç albüm ve film müziği çalışmasında daha işbirliği yaptı. 1954 yılında çıkardığı "I Love Paris" adlı müzik albümü 8 milyon kopya sattı ve Legrand bu albümle bir gecede ünlü oldu. Bu başarısını 1955'teki "Holiday in Rome" ve 1957'deki "Michel Legrand Plays Cole Porter" albümleriyle de sürdürdü. 1950'lerin sonu ve 1960'ların başında yeni ortaya çıkan Fransız Yeni Dalga sinema akımına kendini kaptırdı. Jean-Luc Godard'ın 7 filminin, Jacques Demy'nin de on filminin müziğini yaptı. 1964'te Jacques Demy'nin çektiği ve bütün konuşmaların şarkı ile verildiği, yönetmenin kendi deyimi ile bir "pop-art opera" olan Les Parapluies de Cherbourg (Cherbourg Şemsiyeleri) adlı filmin özgün müzikleri ve unutulmaz özgün şarkısı "I Will Wait For You" ile üç dalda Oscar'a aday gösterildi. 1966 yılında Hollywood'da da şansını denemek isteyen Legrand, ailesiyle birlikte Los Angeles'a yerleşti. Burada arkadaşları Quincy Jones ve Hank Mancini'nin yardımlarını gördü. Onların sayesinde söz yazarları Alan ve Marilyn Bergman'la tanıştı. 1968'de The Thomas Crown Affair (Kibar Soyguncu) için bestelediği filmin unutulmaz şarkısı "Windmills of My Mind" la ilk Oscar ödülünü aldı. Aynı filmin özgün müziği ve Les demoiselles de Rochefort (1967) filminin müziğiyle de bu ödüle aday gösterildi. Legrand ABD'de kendi alanında bir yıldız olmuştu. 13 kez aday gösterildiği Akademi Ödülleri'nden birini daha Yentl (1983) filminin müziğiyle kazandı. 27 defa da Grammy ödülüne aday gösterildi, bunlardan da 5'ini aldı. 1980'li ve 1990'lı yıllarda kendi caz orkestrasıyla konser turlarına devam etti. Ayrıca yine kendi büyük orkestrasını birçok uluslararası konserde yönetti. Bu konserlerde orkestraya zaman zaman Ray Charles, Diana Ross, Bjork ve Stephane Grappelli gibi ünlüler de eşlik ettiler. Ünlü besteci Legrand, 26 Ocak 2019'da Paris'te 86 yaşında ölmüştür. Itzcoatl Itzcoatl (Klasik Nahuatl: "Itzcōhuātl" [itsˈkoːwaːtɬ], "Obsidyen Yılan") 1427 ila 1440 yılları arasında hüküm süren dördüncü Aztek imparatoru. Onun döneminde Aztekler Tepanek boyunduruğundan kurtularak imparatorluklarının temellerini atmıştır. Itzcoatl, ilk Aztek imparatoru Acamapichtli’nin evlilik dışı çocuğu olarak dünyaya gelir. Ondan önceki hükümdar olan Chimalpopoca, komşu Tepane şehir devleti olan Azcapotzalco hükümdarı Maxtla tarafından öldürülünce başa geçer. Tahta çıktığında Texcoco hükümdarı Nezahualcoyotl ile ittifak yaparak Maxtla’yı yenecek ve Orta Meksika bölgesinde Tepanek egemenliğine son verecektir.Zaferden sonra