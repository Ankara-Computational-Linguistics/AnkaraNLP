Is Still a Dirty Slut Cartman's Mom Is Still a Dirty Slut ya da Cartman'ın Annesi Hala İğrenç bir Kalrak South Park'ın 2. sezonunun 2. bölümü toplamda ise dizinin 15. bölümüdür. Amerika'da 22 Nisan 1998'de Comedy Central kanalında yayınlanmıştır. Bölüm, ilk sezonun son bölümü olan Cartman's Mom Is a Dirty Slut bölümünün devamıdır ve bölümde Cartman'ın babasının kim olduğu açıklanmaktadır. Bölüm Trey Parker ve David Goodman tarafından yazılmıştır. Yönetmenliği ise Trey Parker tarafından yapılmıştır. Amerika'da 17 yaş üstü (TV-MA) için uygun görülmüştür. Bölümün toplam süresi 21 dakika 27 saniyedir. IMDb film ve dizi derecelendirme sistemi üzerinden oylanan bölüm 10 üzerinden 8.4 puan almıştır. Sezon oylama ortalamasının ise üstündedir. Bölümün adını Eric Cartman'ın babasını ararken annesi Liane Cartman'ın bir hayat kadını olduğunun tüm kasabalılar tarafından anlaşılmasından alır. Ayrıca devamı olduğu Cartman's Mom Is a Dirty Slut bölümüne gönderme yapmaktadır. Bölüm Kyle, Kenny ve Stan tarafından Cartman'ın bahçede oyuncaklarıyla çay partisi oyunu oynarken çekilen bir görüntüsünün komik videoların yarıştığı televizyon programına yollanmasıyla başlar. Bölüm boyunca Cartman babasını aramakta ve çeşitli ipuçları bularak birçok kişiyi babası sanmaktadır. Paşa Hamamı Paşa Hamamı, şu anlamlara gelebilir: Sweetener (albÃ¼m) Sweetener, Amerikalı şarkıcı Ariana Grande'nin dördüncü stüdyo albümü. 17 Ağustos 2018'de Repuclic Records aracılığı ile yayınlandı. Albüme Pharrell Williams, Nicki Minaj ve Missy Elliott vokalleri eşlik etti. Albüm müzik eleştirmenlerinden oldukça fazla övgüler aldı ve birçok yayım kuruluşu, on yıllık listelerinde albüme yer verdi. ABD "Billboard" 200 listesine ilk haftasındaki 231,000 kopya satışıyla bir numaradan giriş yaptı. Albüm ardından RIAA tarafından platin sertifika ile ödüllendirildi, aynı zamanda ödülü Avustralya, Kanada, İrlanda, Yeni Zelanda ve Birleşik Krallık gibi ülkelerde de kazandı. "Sweetener" aynı zamanda 61. Grammy Ödülleri'nde En İyi Pop Albüm ödülünü kazandı ve Grande'ye kariyerindeki ilk Grammy Ödülü'nü kazandırdı. Albümden çıkan üç single, ABD'de ilk on iki şarkı arasına girmeyi başardı. Çıkıl parçası "No Tears Left to Cry", "Billboard" Hot 100 listesine 3 numaradan giriş yaptı. Minaj düeti "The Light Is Coming" promosyon kaydı olarak yayınlandı. İkinci single'ı "God Is a Woman" 8 numaraya kadar yükseldi ve üçüncü single "Breathin" 22 numaradan giriş yaparak 12 numaraya kadar yükseliş gösterdi. Grande, albümün tanıtımı için The Sweetener Sessions adlı ufak konser turu düzenledi, ardından "Sweetener" ve beşinci stüdyo albümü "Thank U, Next" tanıtımları için 18 Mart 2019'da başlayıp 22 Aralık 2019'da sona eren Sweetener World Tour'u düzenledi. 13 Kasım 2016'da Grande, Snapchat hesabından dördüncü stüdyo albümünü bitirdiğini duyurdu ve ardından ekledi: "Aslında albüm yapmak istememiştim ama tamamen bitti mi bilmiyorum. Sadece birçok şarkım var ve gerçekten çok sevdim. Etkilendiğim şeyler üzerinde çok fazla çalıştım. Aralık 2017'de hala albüm üzerinde çalışmaya devam ettiğini duyurdu. Menajeri Scooter Braun, "Variety" dergisine "Ariana'nın kendisini tanımlayan şarkıları söyleme zamanı geldi ... Whitney, Mariah, Adele – onlar kendi şarkılarını söylüyorlar. Ariana'nın büyük vokal zamanı geldi, sıra onda," diyerek bir demeç verdi. Pharrell Williams ise Los Angeles Time dergisine şunları söyledi: "Ariana'nın bu albümdeki çalışmaları bir üst seviyede." Yapımcılar Max Martin ve Savan Kotecha ise albümde Grande ile birlikte çalıştıklarını doğruladılar. 28 Aralık 2017'de Ariana, stüdyodan birkaç resim paylaştı. Sonraki hafta ise Instagram hesabından albümün kısa bir ön izlemesini paylaştı ve "Get Well Soon" adlı parçasının ismini doğruladı. 16 Nisan 2018'de, aslında 27 Nisan 2018'de yayınlanacak olan Grande'nin yeni single'ının çıkış tarihi, aynı şirketten çıkan Post Malone albümü "Beerbongs & Bentleys" yüzünden bir önceki haftaya çekileceği duyuruldu. 17 Nisan 2018'de Grande, albümün çıkış single'ı "No Tears Left to Cry"u duyurdu ve 20 Nisan 2018'de yayınlandı. "The Tonight Show Starring Jimmy Fallon" programında Grande, albümün adının "Sweetener" olduğunu açıkladı. Albüm isminin arkasında yatan anlam için şunları söyledi: "Bu duruma bir açıklama yapmam gerekirse bir duruma ışık tutmak ya da birinin hayatına ışık getirmek ya da tatlandırmak tarzı diyebilirim." Mayıs 2018'deki "Time" dergisi makalesinde Sam Lansky, albüm için Grande'nin ilk kez "söz yazarlığının büyük çoğunluğunu ele aldığını" söyledi. Mayıs 2018 sonlarında Grande, albümün 15 parçadan oluştuğunu, Missy Elliott, Nicki Minaj ve Pharrell Williams düetlerinin yer aldığını açıkladı. 2018 Haziranda Grande, Wango Tango'da albümün 20 Haziran'da ön siparişe açılacağını ve promosyon kaydı "The Light Is Coming"'in de beraber yayınlanacağını duyurdu. İkinci single "God Is a Woman" ise 20 Temmuz 2018'de yayınlanması planlandı ancak 13 Temmuz'a çekildi. Albümün yayınlanması ile birlikte The Atlantic'den Spencer Kornhaber, ilk üç single için "albümün habercisi" diye yazdı. Müzikal olarak "Sweetener", pop, R&B ve trap tarzı bir albümdür ve house, funk, neo soul ve hip hop tınıları içeren prodüksiyona sahiptir. Albümdeki melodiler ve armoniler yüksek tempodan düşük tempoya, baladlara kadar değişmektedir. Tropical house, EDM, synthpop ve minimalist urban pop'tan kesinlikle ayrılmış bir tarza sahiptir. "Allmusic" yazarı Thomas Erlewine, albüm için "2016'nın "Dangerous Woman" R&B'sinden apayrı," yazdı. "Zach Sang" ile olan bir röportajında Grande, "Dinleyin, bu projeyle ilgili söyleyebileceğim şey aslında en düşük tonda söylediğim," dedi. Albüm, 38 saniyelik bir intro ile başlar ve Bob Gaudio'nun şarkısı "Raindrops (An Angel Cried)" acapellası içerir. Şarkıyı daha önce Frankie Valli ve The Four Seasons söylemişti. İkinci parça "Blazed" yüksek tempoda bir funk-etkili şarkıdır. Pharrell Williams vokalleri ve geri vokalleri içeren bu düet şarkısının yapımcılığını da Williams üstlendi. Grande şarkı adını Twitter'dan duyurmuştu. Sözsel olarak "birini sevmek ve onunla birlikte olmayı" anlatır. Üçüncü parça "The Light Is Coming" ise hip hop ve R&B elementleri içerir. Grande parçada "keskin vuruşlar" ve hızlı davul ve synth'ler ile "Karanlığın çaldığı her şeyi geri vermek için / ışık geliyor" sözlerini söyler. Parçada aynı zamanda CNN kanalından alınan bir arşiv görüntüsünde eski senatör Arlen Specter'ın 2009 Pennsylvania toplantısında söylediği ("You wouldn't let anybody speak for this and instead!") sözü sample alınıp tekrarlanmıştır. Israel Daramola parçayı "bozuk tınılar" ile Grande'nin "kolay stilde bir melodisi" ile oluşturulmuş dans kaydı olarak tanımladı. Dördüncü parça "R.E.M", doo-wop vuruşlarının üzerine kurulu bir R&B şarkısıdır. Parçanın adı "rapid eye movement" kısaltılmasıdır. "Tonight Show"'daki Jimmy Fallon röportajında "R.E.M." için favori şarkısı olduğunu söylemiştir. Twitter üzerinden de "R.E.M" için Beyoncé'nin 2013'teki aynı isimli albümü için kaydedilen "Wake Up" adlı demo parçasının üzerine yazılıp düzenlendiğini doğruladı. Beşinci parça olan "God Is a Woman", kadın gücü ve seksapelini ve ruhunu ele alırken "Time" dergisi parçayı "bir kadın marşı" olarak tanımladı. Trap-pop tarzı parça "God Is a Woman" aynı zamanda reggae etkilidir. "Sweetener" adlı albümle aynı adı taşıyan parça ise Williams vokalleri içerir. Trap etkili parçada nakaratta Grande, "Hayat bize kartları dağıtırken / Her şeyin tadı tuzludur / Sonra sen geldin tatlandırıcı gibi" diye devam eder. "Successful" 90lar-vari neo soul tarzına ve gospel ve trap etkilerine sahiptir. Sözsel olarak "kadınların kendi güçlerinin farkına varmak" olarak tanımlandı. "Everytime" bir trap-pop şarkısıdır ve pop-rap nakarata sahiptir. Dokuzuncu parça "Breathin" ise bir dans-pop şarkısıdır ve synthpop etkilerine sahiptir. "The Independent" gazetesi parçayı "duygusal bir vurgu" olarak tanımlarken "akıl sağlığının iyiye ve pop şarkısına dönüşmesi" diye yorumladı. Sözsel olarak Grande'nin anksiyetesinin düzelmesi ile ilişkilendirildi. Onuncu parça "No Tears Left To Cry" ise bir dans-pop ve disko parçası olarak adlandırıldı. Aynı zamanda albümün ilk single'ı olarak yayınlandı. Sözsel olarak trajik olayların üstesinden gelmek ve pozitif bir performans sergilemeyi anlatırken 2017 Mayıs'ta gerçekleşen Manchester Arena saldırısı ile bağdaştırıldı. Amerikan rapçi Missy Elliott düeti olan "Borderline" ise 90'lar R&B'sine sahiptir. Grande, albümde en sevdiği şarkılardan biri olduğunu söylemiştir. "Better Off" albümün on ikinci parçasıdır ve "retro" pop bir balad olup "zehirli bir ilişkiyi" anlatır. "Goodnight n Go" EDM parçasıdır ve deep house ile tropical etkilere sahiptir. Imogen Heap tarafından seslendirilen "Goodnight and Go" adlı parçanın bir cover versiyonudur. Billboard dergisi ile yaptığı bir röportajda Heap "Mucize gibiydi, ünlü olan biri senin bir şarkını alıp söylüyor, gerçekten mucize. Şarkının çok tatlı bir versiyonunu yaptı," dedi. On dördüncü şarkı "Pete Davidson", trap ve hip hop alt yapısına sahiptir. Sözsel olarak eski nişanlısı Pete Davidson ile olan ilişkisini anlatır. Son parça "Get Well Soon" ise soul-balad türünde R&B melodilere sahip, Grande'nin kişisel anksiyetesi ve Manchester Arena saldırısının etkilerini anlatan bir parçadır. Parçanın sonundaki 40 saniyelik sessizlik ise saldırıda ölenlerin anısına konulmuştur. Grande, 31 Aralık 2017'de albüm hakkında yaptığı kısa paylaşımdan sonra tüm sosyal medya hesaplarında sessizliğe büründü. 17 Nisan 2018'de bu sessizliği bozarak albümün çıkış parçası "No Tears Left to Cry"tan bir ön izleme yayınlayarak 20 Nisan 2018'de yayınlanacağını yazdı ve video klibiyle beraber parça dinlenilmeye sunuldu. Bu video klipte aynı zamanda "God Is a Woman", "Breathin", "R.E.M", "Successful", "Sweetener", "Borderline" gibi parçaları ve "Blazed" parçasının ilk üç harfini yazarak şarkının kamera arkası görüntülerini de paylaştı. Coachella festivalinde şarkıyı ilk kez seslendirdi. Frande, albüm ismini ve birçok parça adını 1 Mayıs 2018'de katıldığı "The Tonight Show Starring Jimmy Fallon" programında açıkladı ve burada da çıkış single'ını seslendirdi. 20 Mayıs 2018'de gerçekleşen 2018 Billboard Müzik Ödülleri'nde açılış yaptı ve parçayı söyledi. 2 Haziran 2018'de Kaliforniya'daki Wango Tango etkinliğindeki performansının kapanışında da "No Tears Left to Cry"ı söyledi ve "The Light Is Coming"den bir kısmı çaldı. 8 Ağustos 2018'de albümü tanıtmak için ABD içinde vereceği üç ufak konser için American Express ile anlaştı ve The Sweetener Sessions konserlerini gerçekleştirdi. Dördüncü ve beşinci stüdyo albümlerinin promosyonu için 18 Mart 2019 ve 22 Aralık 2019 arasında Sweetener World Tour adlı turnesini gerçekleştirdi. Albümün çıkış single'ı "No Tears Left to Cry", 20 Nisan 2018'de video klibi ile birlikte yayınlandı. Parça "Billboard" Hot 100 listesine 3 numaradan giriş yaptı ve Grande'nin dokuzuncu ilk 10 şarkısı olarak bu başarısıyla Lady Gaga ve Rihanna'nın ardında yer aldı. Bu başarısı ile Grande, listenin 60 yıllık tarihinde zirveye yerleşerek ilk dört stüdyo albümünün tüm çıkış şarkıları ile birlikte ilk 10 arasına giren tek artist oldu. Şarkı aynı zamanda Temmuz 2018'de Mainstream Top 40 listesinde dokuz ülkede bir numaraya, on iki ülkede ilk on arasına yükseldi. İkinci single "God Is a Woman" 13 Temmuz 2018'de yayınlandı, on iki saat sonra ise video klibi gösterime girdi. Bu single da "Billboard" Hot 100 listesine 11. sıradan giriş yaptı ve 8. sıraya yükselerek Grande'ye ilk 10 arasına giren onuncu single olma başarısını yaşattı. "Billboard" listesinde 2010'larda en çok şarkısı bulunan yedinci kadın solo sanatçı oldu. Şarkı aynı zamanda ABD Mainstream Top 40'de zirveye yükseldi ve "Sweetener" albümünün ikinci, toplamda üçüncü başarısını yaşattı. "Breathin" albümün üçüncü ve son single'ı olarak ABD contemporary hit radio'larına 18 Eylül 2018'de gönderildi. Şarkı "Billboard" Hot 100 listesine 22 numarada giriş yaparak 12 numaraya kadar yükseliş gösterdi. Hannah Lux Davis tarafından yönetilen video klibi ise 7 Kasım 2018'de YouTube'da prömiyerini yaptı. Albümün tek promosyon single'ı ve aynı zamanda Nicki Minaj düeti "The Light Is Coming" 20 Haziran 2018'de albümün ön siparişe açılması ile birlikte yayınlandı. Parça Billboard Hot 100 listesinde 95 numaradan giriş yaparak 89'a kadar yükseldi. Metacritic'in 100 üzerinden hesaplanan puanlama sisteminde "Sweetener" ortalama puanlama ve yorumlara, ek olarak da 20 ana eleştiriye göre 81 puan aldı. "Vice" dergisinden Robert Christgau, albümü "parlak ışıklar bahçesi" olarak tanımladı ve ekledi: "Grande, fiziksel olarak alışılmışın dışında ve teknik olarak kurnaz bir yönde. Saflığı, soprano düzeyindeki sıcaklığı olmadan, yumuşak tatlığını asla göstermemezlik yapmıyor." "The New York Times"'dan Jon Pareles, şarkıcının sesinin "uzun notalardan, nefesli ya da kesilmiş tınılardan, kısa R&B tonlarından oluşmasına rağmen her zaman düzenli ve zoraki olmadığını" yazdı. "Rolling Stone" dergisinden Britanny Spanos, albümü "yenilikçi" buldu ve Grande'nin trap müziğe yönelişini, Broadway-vari dramatik kaçışlarını eleştirdi. Romantizme yaklaşımının albümün tamamen doğal aşk şarkılarından ve kalp kırıklıklarından oluştuğunu yorumladı. Spanos aynı zamanda "Bu zamana kadarki en iyi albümü ve 2018'in en güçlü albümlerinden biri," diye ekledi. "The Independent" gazetesinden Kate Solomon ise "tamamen beklenmedik" bulduğu albüm için müziğin "bazen iyi yönde olduğunu" ve "şarkıcının bazı deneylerin içinden geçtiğini, eski fikirleri bıraktığını" yazdı. "NME" yazarı Douglas Greenwood, albüm eleştirisinde "güçlü, bangır bangır pop parçalarının bir koleksiyonu olmasının" yanında Grande'nin deneysellikten asla kaçınmadığını yazdı. ""Sweetener"ın kendisi, dinledikten sonra mutlu ayrılabileceğiniz bir albüm," yazdı. Benzer şekilde albümü öven "The Guardian" gazetesinden Alexis Petridis ise "Pharell ile olan bu proje çalışması ile sınırları zorladığını, albümün geri kalan parçalarının formüllü ve planlı olduğunu" yazdı. Albümü "beklenmedik" bulmasına rağmen Grande'nin bu albümdeki yorumlarını "tuhaf" buldu. "The Daily Telegraph" eleştirisinde Neil McCormick, "şarkıların kalitesinin yüksek olmasına rağmen bazen çok zoraki olduğunu" ve buna rağmen "genç kraliçenin artık tamamen büyüdüğünü" yazdı ve ekledi: "Modern olarak, bir marka olan bu pop albümleri "Sweetener" gibi lezzetli bir itiraf gibi geliyor." Nicki Minaj ve Missy Elliott'un bulunmalarını ise beğendiğini ekledi. Birleşik Devletler'de "Sweetener", ABD "Billboard" 200 listesine 231,000 satış yaparak 1 numaradan giriş yaptı ve bunların 127,000 tanesi geleneksel albüm satışı olurken gerisi dijital satış oldu. Grande'nin üçüncü bir numaralı albümü olan "Sweetener", aynı zamanda hip hop tarzında olmayan en uzun streaming haftasını yaşadı ve albümün ilk haftası boyunca 126.7 milyon dinlenme yaşadı. ABD "Billboard" Hot 100 listesinde 1 Eylül haftasında, albümden dokuz şarkı listede yer aldı ve Taylor Swift, Beyoncé ve Cardi B'den sonra bunu başaran dördüncü kadın sanatçı oldu. Aynı zamanda albüm ve şarkı dinlenmeleri sayesinde Artist 100 listesinde de zirveye oturdu. İkinci haftasında "Sweetener", 75,000 kopya satışıyla dört numaraya geriledi ve üçüncü haftasında ise 56,000 kopya daha satarak beşinci pozisyona geldi. Albüm, 2018 "Billboard" 200 yıl sonu listesinde 38. sırada listelendi. 3 Nisan 2019'da Recording Industry Association of America (RIAA) tarafından, Amerika'da 1 milyon satışını geçtiği için platin sertifika ile ödüllendirildi. Birleşik Krallık'ta ise "Sweetener", UK Album Chart listesinde 45,000 satışla bir numaradan giriş yaptı. BK'daki ikinci bir numaralı albümü ve aynı zamanda en hızlı satan albümü oldu. Albümün yayınlanmasıyla birlikte "Breathin", UK Singles Chart listesinde 8 numaradan, "Sweetener" ise 22 numaradan giriş yaparken listede o sırada bulunan "God Is a Woman" altı numaraya yükselerek 6. sıraya yerleşti. Avustralya'da albüm, ARIA Albums Chart listesinde Grande'nin üçüncü bir numarası oldu. Albümdeki 15 parça da ARIA Singles Chart listesine giriş yaptı. Bilgiler albüm liner notlarından alınmıştır. Notlar Bilgiler "Sweetener" liner notlarından alınmıştır. Sanatçılar ve müzisyenler Prodüksiyon Kapak Old New Ballads Blues Old New Ballads Blues, Kuzey İrlandalı blues gitaristi ve şarkıcı Gary Moore'un on beşinci solo albümü. Paşa Hamamı (Diyarbakır) Paşa Hamamı ya da bilinen diğer adıyla Behram Paşa Hamamı, Diyarbakır'ın Sur ilçesinde yer alan tarihî bir hamamdır. Behram Paşa Hamamı, 1564-1567 tarihleri arasında yaptırılmıştır ve kitabesi yoktur. Evliya Çelebi hamam için "Hamamın çok itina ile Gazze ve Kudüs'ten getirilen ustalarla yapıldığı, mermerleri ile göz alıcı olduğu, Şam'da Defterdar Hamamı ve Mısır'da Osman Bey Hamamı ile yarıştığından" söz eder. Hamamın 2015-2016 yıllarında Sur İçi'nde yaşanan çatışmalardan dolayı çevresinde yer alan çok sayıda konut ve dükkanlar kısmen veya tamamen yıkılmıştır ve hamamın kubbesi de bu olaylardan dolayı zarar görmüş, feneri yok olmuş, duvarlarda çökme meydana gelmiştir. Tüm bu bozulmalara rağmen hamam, özgün planı ile günümüze ulaşmıştır. Kuzey-güney istikametinde uzanan hamam, haçvari, dört eyvanlı ve köşe hücreli bir plana sahiptir. Kubbesi sekizgen bir kasnak üzerine oturtulmuştur ve kubbeye geçiş pandantiflerle sağlanmıştır. Hamama güney yönde yoğun işlevi olan sokaktan (erkekler için) ve daha dar olan batı yönde (kadınlar için) olmak üzere iki kapı ile girilmektedir ve güneyde sokaktan sivri kemerli taç kapıdan bir avluya girilir. Avlunun kuzeyinde, sivri kemerli kapı soğukluk bölümüne geçişi sağlar. Soğukluğun giriş kapısının iki tarafında, sivri kemer açıklık içinde düz lentolu pencere ise Diyarbakır hamamlarında sadece Paşa Hamamı'nda bulunmaktadır. Ilıklığa giriş kapısı, soğukluğun kuzeyinde giriş kapısının aksındadır. Sıcaklık, dört eyvan ve dört halvetli haçvari planlıdır ve sıcaklık sofasının ortasında, sekizgen göbek taşı bulunmaktadır. Power of the Blues Power of the Blues, 2004 yılında yayınlanan Kuzey İrlandalı blues gitaristi ve şarkıcı Gary Moore'un on dördüncü solo albümü. Sonic the Hedgehog (IDW Basımı) Kirpi Sonic (İngilizce adı: "Sonic the Hedgehog"), IDW Publishing tarafından yayınlanan aynı adlı Sega video oyunu serisine dayanan bir çizgi roman serisidir. Fleetway Publications'ın Sonic The Comic ve Archie Comics'in Sonic the Hedgehog serisinden sonra Sega'nın Sonic the Hedgehog fikri mülkiyetine dayanan Batıdaki üçüncü lisanslı çizgi roman yinelemesidir.(Japonya'da da manga serileri bulunmaktadır.)2018'de başlayan seri Sonic Forces oyunu sonrası dönemde geçmektedir.Lemur Tangle ve Kurt Whisper bu yeni seride görülen karakterlerden ikisidir.2020'de Seri Türkiye'de Prestij Çizgiroman tarafından yayınlanmaya başlamıştır.İlk sekiz sayıyı sayıyı kapsayan "Başıboş Robotlar" ve "Dr.Eggman'in Kaderi" adlı ilk iki albüm Ahmet Akif Karagöz'ün çevirisiyle yayınlanmıştır.Haziran 2020 itibarıyla Lemur Tangle ve Kurt Whisper karakterleri ve Sonic Dash oyunlarında oynanabilir karakterler olarak yer almaktadırlar Vahap Ağa Hamamı Vahap Ağa Hamamı, Diyarbakır'ın Sur ilçesinde yer alan tarihî bir hamamdır. Hamamın mimarı ve yapılış tarihi bilinmediği gibi, Vahap Ağa'nın kimliği de tespit edilememiştir. XVI. veya XVII. yüzyıldan kalma bir eser olduğu söylenmektedir. Doğu-batı istikametinde uzanan hamamın yapılışında, dışta çoğunlukla moloz taş, portal yakınlarındaki bölümlerde kesme taş kullanılmıştır. Günümüze ulaşan ve ılıklığa açılan, Telgrafhane Sokak'ta yer alan ve sonradan açılan kapı ile hamama geçilir ancak özgün kapı bu kapının doğusunda yer alır. 2013 yılında yapılan restorasyon ile soğuklukta yer alan eklenti ara duvar ve döşeme kaldırılarak özgün biçimine dönüştürülmüştür. Kareye yakın planlı soğukluk örtüsü, köşelerde dört sivri kemer ve trompların taşıdığı kubbedir. Kubbe dışarıdan dört yanında sivri kemerli birer pencere olan sekizgen kasnak üzerine oturtulmuştur. Kasnağın ortasında her yüzünde sivri kemerli birer pencere olan sekizgen planlı bir fener yer alır. L biçimindeki ılıklığa, güney yönde basık kemerli sokak kapısından girilir. İkinci ılıklığın batısındaki kubbenin bulunduğu yerden, batıdaki köşe halvetten sıcaklık sofasına girilir. Sıcaklık dört eyvan ve aralarda köşe halvet hücre olan haçvari plan tipindedir. Punch (dergi) Punch; ya da, The London Charivari Henry Mayhew ve Ebenezer Landells tarafından 1841'de kurulan haftalık mizah ve hiciv dergisi. Tarihsel olarak, en çok 1840'larda ve 1850'lerde etkili oldu. Tirajının zirveye çıktığı 1940'lardan sonra, uzun bir düşüşe geçti ve 1992'de kapandı. 1996'da tekrar açıldı ancak 2002'de tekrar kapandı. Gence kazası (1989) Gence kazası, 12 Ekim 1989, Gence hava üssünde (AzSSR) iki askerî uçağın çarpışmasında yedi kişiyi öldüren bir uçak kazasıdır. An-12B (bazı kaynaklara göre An-12BP), 1964 yılında Taşkent Havacılık Fabrikası tarafından üretilmiştir. Olay anında askeri nakliye amacıyla kullanılmaktaydı. Uçakta yedi kişi vardı. Su-24 uçağının mürettebatı iki kişiden oluşuyordu: Albay Y. Qriqoryev ve A. Qorodçukov. Sovyet Hava Kuvvetleri bombardıman uçağı Su-24, tüm gece uçmak zorunda kaldı. Mürettebat nasıl inileceğini bilmiyordu. Sadece beş yüz metre ilerledikten sonra Su-24'ün kanadı önce boş bir otobüse ve sonrasında An-12'ye çarptı. Ardından her iki uçak patladı. Bombardıman uçağının mürettebatından olan Qorodçuk çarpışmadan önce uçaktan kendini fırlattı ve hayatta kaldı. Pilot Grigoryev öldü. An-12B'deki dört mürettebat üyesi öldü. Havalimanının yer hizmetlerinde çalışan iki askeri bir tanker şoförü ve bir yakıt pompacısı öldü. Böylece toplam ölen kişi sayısı 7'dir. Reflections (B.B. King albümü) Reflections, 2003 yılında yayınlanan B.B. King'in kırkıncı stüdyo albümüdür. Dört Yanım Cehennem Dört Yanım Cehennem yönetmeliğini Çetin İnanç'ın yaptığı 1982 yapımı Türk sinema filmi Caniler Uyumaz Caniler Uyumaz senaristliğini ve yönetmenliğini T. Fikret Uçak'ın yaptığı 1971 yapımi Türk sinema filmi. Kim Si-hyeon Kim Si-hyeon (Korece: 김시현, 5 Ağustos 1999), Güney Koreli bir şarkıcı. Yuehua Entertainment ajansının Everglow grubunun bir üyesidir. Kim, 5 Ağustos 1999'da Güney Kore'deki Bundang-gu'da doğdu. Kim, 2016 yılında Mnet'te sahnelenen televizyon yarışması Produce 101'de yarıştı. Yarışmada 40. sırada yer aldı ve Yuehua Entertainment ile anlaşma imzalandı. 2018 yılında Kim, Wang Yiren ve Choi Ye-na ile birlikte programın üçüncü sezonu Produce 48'e katıldı. Kim 27. oldu ve bir kez daha elendi. Kim, 18 Mart 2019'da Everglow ile ilk single albümü Arrivalg Everglow'u, ilk single'ı "Bon Bon Chocolat" ile sergileyerek ilk sahne performansını sergiledi. 7 Şubat 2020'de Sihyeon, SBS MTV tarafından The Boyz grubundaki Juyeon ve Kim Min-kyu ile birlikte müzik programı "The Show"'un yeni MC'si seçildi. Beyaz Rusya Devlet Başkanlığı Binası Beyaz Rusya Devlet Başkanlığı Binası, Minsk'teki Karl Marx Caddesi' üzerinde yer alan Beyaz Rusya devlet başkanının resmî konutu. Bina 1939-1941 yılları arasında Beyaz Rusya Komünist Partisi Merkez Komitesi için inşa edildi ve 1947 yılında hizmete açıldı. Binanın mimarı Aleksandr Petroviç Voinov ve V. Varaksin'dir. Bina Beyaz Rusya'daki Sovyet mimarisini temsil eden en önemli yapılarından biridir. Günümüzde binanın ön cephesinde Beyaz Rusya arması bulunur ve Beyaz Rusya bayrağı dalgalanır. Elias John Gibb Elias John Wilkinson Gibb (3 Haziran 1857 - 5 Aralık 1901), İskoçyalı bir oryantalist. Gibb varlıklı bir Protestan ailesinin tek çocuğu olarak doğdu. Şark'a olan ilgisi küçük yaşlarda başladı ve kendi kendine Osmanlıca öğrendi. 1877 sonrasında Osmanlı edebiyatında şiir üzerine çalışmaya başladı. Ebuziya Tevfik ve Abdülhak Hamit gibi isimlerle mektuplaştı. Feylesof Rıza, Ahmed Midhat, Mehmet Emin Yurdakul'la da yakın ilişkiler kurma çabasında oldu. Kısa bir aralık Cambridge Üniversitesi'nde Türk edebiyatı profesörü olarak çalıştı. Gibb'in en bilinen çalışması Türkiye'de "Tarih-i Eş'ar-ı Osmaniyye" olarak bilinen 6 ciltlik "A history of Ottoman poetry"dir. 6 ciltlik eserin sadece 2 cildini hayattayken yayımlayabildi. Ölümü sonrasında ailesi Gibb Vakfı'nı kurdu. Christopher Ferrard, Gibb, Elias John Wilkinson, Türkiye Diyanet Vakfı İslam Ansiklopedisi Cilt 14. Davis Ä°stasyonu Davis İstasyonu (), Antarktika'da bulunan bir Avustralya araştırma istasyonudur. İstasyon, 13 Ocak 1957 tarihinde açılmış olup Prenses Elizabeth Toprakları'nda Dayanışma Denizi'nin kıyısında yer almaktadır. Davis İstasyonu, Avustralya'nın Antarktika'daki üç kalıcı araştırma istasyonundan biridir. Davis İstasyonu, buzul göllerinde moleküler genetik teknikler kullanılarak virüs ve bakterilerin incelenmesi, çevresel değişim ve kirliliğin Antarktika deniz ekosistemleri üzerindeki etkisi, atmosferik araştırmalar, zooplankton gibi küçük deniz otçulları için önemli bir besin kaynağı olarak alg büyümesinin ölçülmesi, iklim değişikliğinin etkisi, deniz mikropları üzerindeki artan karbondioksit konsantrasyonları ve Casey İstasyonu'ndaki araştırmacılarla birlikte Law Dome'un çalışması, ana kaya jeolojisi ve Doğu Antarktika buz tabakasının yapısının araştırılması gibi bilimsel araştırma programları yürütülmektedir. Davis İstasyonu, adını Avustralyalı kaşif Yüzbaşı John King Davis'den almaktadır. İstasyon, aynı zamanda Mart 1987'de kurulan iletişim için ilk uydu izleme anteni ANARESAT ile Avustralya'daki ilk Antarktik Dünya istasyonudur. Sınav Eğitim Kurumları Sınav Eğitim Kurumları, 1992 yılında bir aile şirketi olarak 50 metrekarelik bir mekan, 5 çalışan ve kısıtlı sermayeyle kuruldu. Günümüzde toplam 500 bin metrekareden fazla kapalı alanda, 10 bin üzeri çalışanla eğitim hizmeti vermektedir. 2019'da Türkiye Marka Ödüllerinde “Yılın Eğitim Markası” ödülünü aldı. Sınav Eğitim Kurumları tarafından yönetilen, Türkçe eğitim veren liselerdir. 1992 yılında kurulmuştur. Merkezi, Yenimahalle'de yer almaktadır. Yoğun olarak Ankara ve İstanbul'da faaliyettedir. 1992 yılında bir aile şirketi olarak kurulan Sınav Eğitim Kurumları tarafından ilk kez Ankara'da faaliyet göstermeye başlamıştır. Sınav Eğitim Kurumları'nın yayın ve dershanesi mevcuttur. Sınav Liseleri'nde yıllık plana göre hazırlanan dersler, “Sınav Dergisi” birikiminin kursa uyarlanmış formatı olan “Konu Anlatım Modülleri”nden işlenir. “Konu Anlatım Modülleri” tüm sınıflar için ayrı-ayrı hazırlanmıştır. “Konu Anlatım Modülleri” açık konu anlatımı, örnek soru-çözüm ve testler içeren aylık periyotlarla yayınlanan setlerdir. Bunun yanında farklı düzey ve türlerde soruların yer aldığı aylık olarak yayınlanan “Soru Bankası Modülleri” ve haftalık olarak yayınlanan "TÖDEV" kullanılır. Öğrencilerin bireysel çalışmalarını planlamak amacıyla, haftalık ders programından hareketle her dersin ödev günü ve miktarı “Ödev Çizelgesi”nde belirlenmektedir. Sınav Liseleri'nde telafi sınavları hariç, tüm yazılı sınavlar ve deneme sınavları Sınav Genel Merkezi tarafından hazırlanır ve öğretmenlerin katılımıyla Türkiye genelinde uygulanır. Yazılı sınavlar öğretmenler tarafından deneme sınavları ise Türkiye geneli olarak değerlendirilir. Sınav Liseleri'nde sınavların analiz ve soru çözümleri ayrıca yapılır. 1. ve 3. dönem içinde klasik sınavlar, 2. ve 4. dönem içinde test usulü sınavlar, 2. ve 4. dönem sonunda telafi sınavları yapılır. Sene başında 10., 11. ve 12. sınıflara "Grup Belirleme Sınavları" yapılır. Belirli periyotlarla "Tarama Sınavları", dönem sonlarında "Dönem Bitirme Sınavları" yapılır. Ayrıca 9. ve 10. sınıflara 5, 11. sınıflara 7, 12. sınıflara 60 tane deneme sınavı yapılır. YGS öncesi her şehirde şehir içinde yer alan en iyi üniversitelerden birinde şehir içinde yer alan tüm okullardaki öğrencilerle birlikte deneme sınavı yapılır. Her öğrencinin mutlaka bir rehber ve eş güdüm halinde çalışan bir danışman öğretmeni vardır. Sınav Liseleri'nde başarı takibi, devam-devamsızlık takibi, akademik gelişim takibi, kariyer planlama ve yönlendirme prensipleri ile rehber ve danışman öğretmenler tarafından yürütülür. Sınav Liseleri'nde eğitsel ve kişisel rehberliğin yanı sıra, "Çalışma Davranışlarını Değerlendirme Ölçeği", "Başarısızlık Nedenleri Anketi", "Akademik Benlik Kavramı Ölçeği", "Problem Tarama Envanteri", "Sınav Kaygısı Ölçeği", "Mesleki Eğilim Belirleme Testi" gibi çalışmalar yapılır. Sınav Liseleri'nde ayrıca "Verimli Çalışma Kılavuzu", "Sınav Sistemleri Kılavuzu", "Aile Kılavuzu", "Taban Puanlar Kılavuzu" gibi rehberlik kitapçık ve dokümanları öğrencilere verilir ve ilgili sunumlar yapılır. Öğrenciler ve veliler için ayrı-ayrı K12 sistemi hesabı verilir. Bu sistemden öğrencinin başarı çizelgesi, eksik konuları,ödevleri,devam-devamsızlık gibi bilgiler ayrıntılı olarak görüntülenir. Sınav Liseleri İngilizce öğretim sistemini New York Üniversitesi ve Oxford Üniversitesi ile geliştirdiği yabancı dil programı üzerine kurmuştur. Sınav Liseleri'nde 9., 10. ve 11. sınıflarda haftalık zorunlu İngilizce derslerinin yanında, uzaktan eğitimle desteklenen yabancı dil eğitimi (Avrupa Dil Pasaportu kriterlerine göre) verilir. Mawson Ä°stasyonu Mawson İstasyonu (), Antarktika'da bulunan bir Avustralya araştırma istasyonudur. İstasyon, 13 Şubat 1954 tarihinde açılmış olup Mac. Robertson Toprakları'nda yer almaktadır. Mawson İstasyonu, Avustralya'nın en eski Antarktika istasyonu olup günümüzde Antarktika'daki üç kalıcı araştırma istasyonundan biridir. Mawson İstasyonu, adını Avustralyalı kaşif Douglas Mawson'dan almaktadır. Yapım tasarımı Yapım tasarımı, sinema ve televizyon yapımları endüstrisinde kullanılan terim. Terim, tasarımcı William Cameron Menzies'in (1896 - 1957) Gone with the Wind'da (1939) normalden daha büyük katkısını tanımlamak için yapımcı David O. Selznick (1902 - 1965) tarafından icat edildi. Yapım tasarımı, bir filmin ruh haline veya duygusal tonuna önemli bir katkıda bulunur. Bu genellikle tasarım sürecinin başlangıç ​​noktasıdır. Renk, yapım tasarımındaki araçlardan biridir. Allspark (ÅŸirket) Hasbro Studios, LLC, Allspark, Burbank, Kaliforniya'da bulunan bir Amerikan üretim ve dağıtım şirketidir. Amerikan oyuncak ve multimedya şirketi Hasbro'nun yüzde yüz iştirakidir. GÃ¶zde Mutluer Gözde Mutluer, (4 Ekim 1991, İzmit), Türk oyuncu. Marmara Üniversitesi'ne Sinema TV bölümünde okudu. İlk oyunculuk deneyimini 2009 yılında rol aldığı Melekler Korusun dizisi ile yaşamış; Tövbeler Tövbesi, Lale Devri, Bebek İşi, Not Defteri, Aşkın Kanunu, Bana Baba Dedi, Asla Vazgeçmem, Kördüğüm, Kardeşim Benim, Benimle Oynar Mısın? ve Dağ gibi yapımlarda yer almıştır. Halley Araştırma İstasyonu Halley Araştırma İstasyonu (), Antarktika'da bulunan bir Birleşik Krallık araştırma istasyonudur. İstasyon, 15 Ocak 1956 tarihinde Dünya atmosferini incelemek amacıyla açılmış olup Brunt Buz Sahanlığı'nda yer almaktadır. Günümüz istasyon olan Halley VI ise 5 Şubat 2013'te açıldı. Halley Araştırma İstasyonu, adını İngiliz gökbilimci Edmond Halley'den almaktadır. Dostluk Anıtı Dostluk Anıtı, Başkurdistan'ın Ufa şehrinde Ağizel Nehri üzerindeki tepesinde yer alan Başkurdistan'ın Rusya'ya girişi anıt heykelidir. Heykelin yapımı 1957'te Başkurdistan'ın Rusya'ya girişinin 400. yılı şerefine başlatılmış ve 7 Ağustos 1965'te resmi törenle açılmıştır. Anıt, iki tunç kadınlar heykellerden (Rus ve Başkurt) ve pembe granitten yapılmış iki yüksek dikilitaşlardan oluşmaktadır. Dikilitaşlar, görsel olarak, neredeyse ayırt edilemezler ve birine benziyorlar. Bu dikilitaşlar bir kılıç şeklindedir, kabzası toprağa gömülmüştür. Yükseklikleri 30 m'dir. İki tunç kadınlar heykelleri, Başkurdistan Özerk Sovyet Sosyalist Cumhuriyeti döneminde Mihail Baburin ve Galina Levitskaya tarafından 1965 yılında tasarlandı. Leningrad'da faaliyet gösteren Monumentskulptura tarafından 1965 yılında tamamlanan. Anıt üzerine “1557 - 1957” ve СЛАВА ВЕЛИКОЙ БРАТСКОЙ ДРУЖБЕ РУССКОГО И БАШКИРСКОГО НАРОДОВ РУС ҺӘМ БАШҠОРТ ХАЛЫҠТАРЫНЫҢ БӨЙӨК ТУҒАНЛЫҠ ДУҪЛЫҒЫНА ДАН(RUS VE BAŞKORT HALIKLARININ BÖYÖK TUĞANLIK DUSLIĞINA DAN) (RUS VE BAŞKURT HALKLARININ BÜYÜK DOSTLUKLARINA ŞÖHRET) Rus ve Başkurt dillerinde yazma oyulmuştur. Abdullah El Muhaysini Abdullah el-Muhaysini (Arapça : عبد الله المحيسني; d. 30 Ekim 1987 Büreyde), Suriye İç Savaşı'da Fetih Ordusu' na liderlik etmiş Suudi Arabistanlı Selefi din adamı ve eski Kâbe imamı. Irina Chakraborty Irina Chakraborty (Rusça:Ирина Чакраборти, Hintçe:ইরিনা চক্রবর্তী) Fin-Hint asıllı Rus bilim insanı, çevre mühendisi ve üniversite eğitimcisi. 2011'den bu yana Phnom Penh, Kamboçya'da yaşamını sürdürmektedir. Yüzen köy evleri için gerçekleştirdiği sağlık alanındaki çalışmaları nedeniyle 2013 yılında BBC'nin "En Başarılı" 100 Kadın Listesi'ne girmiştir.. Martine Smeets Martine Smeets (d. 5 Mayıs 1990), Hollandalı hentbolcu. Metz Handball ve Hollanda millî takımında oynamaktadır. Kulüp düzeyinde daha önce SV Dalfsen, Thüringer HC, SG BBM Bietigheim ve Molde HK'de oynadı. Martine Smeets, hentbol oynamaya 1995 yılında Stevo Geesteren'de başladı. 2007-08 sezonunda E&O Emmen'de oynadı, ardından 2010, 2011 ve 2012'de Hollanda ligi şampiyonluğunu ve 2011 ve 2012'de Hollanda kupasını kazandığı SV Dalfsen'e geçti. 2013 yılında Smeets, 2014 ve 2015'te Almanya şampiyonluğunu kazandığı Alman Bundesliga kulübü Thüringer HC ile sözleşme imzaladı. 2015 yazından itibaren SG BBM Bietigheim için oynadı. Bietigheim ile 2017'de Almanya ligi şampiyonluğunu kazandı. 2018 yazında Norveç birinci lig kulübü Molde HK'ye transfer oldu. Smeets, Hollanda millî takımı kadrosunun bir parçası olarak Sırbistan'da düzenlenen 2013 Dünya Kadınlar Hentbol Şampiyonası'nda boy gösterdi. Ayrıca Rio de Janeiro'daki 2016 Yaz Olimpiyatları'nda da yer aldı. Hollanda millî takımıyla 2017 Dünya Kadınlar Hentbol Şampiyonası'nda ve 2018 Avrupa Kadınlar Hentbol Şampiyonası'nda bronz madalya kazandı. 2019 Dünya Kadınlar Hentbol Şampiyonası'nın finalinde İspanya millî takımını 30-29 ile mağlup ederek zafere ulaşan Hollanda ile dünya şampiyonu oldu. Kraliyet Köşkü Kraliyet Köşkü (), Birleşik Krallık'ın Brighton kentinde bulunan bir eski kraliyet ikametgâhıdır. 19. yüzyılın başında Galler Prensi George için Hint-Saracenik tarzında inşa edildi. Köşkümn kubbeleri ve minareleriyle mevcut görünümü, 1815'ten itibaren binayı genişleten mimar John Nash'in eseridir. Beyaz Rusya Ulusal Bilimler Akademisi Beyaz Rusya Ulusal Bilimler Akademisi (, ), Beyaz Rusya'nÄ±n ulusal akademisi. Beyaz Rusya Ulusal Bilimler Akademisi (1928-1936 arası "Beyaz Rusya Bilimler Akademisi" ; 1936-1991 arası "Beyaz Rusya SSC Bilimler Akademisi"; 1991-1997 arası "Beyaz Rusya Bilimler Akademisi") Beyaz Rusya Sovyet Sosyalist Cumhuriyeti döneminde 1 Ocak 1929'da kuruldu. Öncesinde 1922-1928 arasında Beyaz Rusya Kültür Enstitüsü (Inbelkult) adıyla görev yapmaktaydı. 13 Ekim 1928 tarihinde Beyaz Rusya Komünist Partisi Merkez Komitesi ve Beyaz Rusya Sovyet Sosyalist Cumhuriyeti Halk Komiserleri Sovyeti bu yapının genişletilmesi üzerine karar aldı. Kurulduğu dönem akademide 87 bilim insanı olmak üzere sadece 128 personel bulunmaktaydı. 1941'de 750 personeli ve 12 alt bölümü bulunmaktaydı. II. Dünya Savaşı sırasında akademi Rusya Sovyet Federatif Sosyalist Cumhuriyeti ve diğer Sovyet cumhuriyetlerine tahliye edildi. Nazi Almanyası'nın Beyaz Rusya'yı işgali sırasında Naziler akademiye büyük maddi zararlar verdi. Savaşın bitiminden hemen sonra, sekiz enstitü tekrar faaliyetlerine başladı. 1951'de akademinin 29 alt bölümü, 33 akademisyeni de kapsayan 1234 personeli vardı. Akademi, Beyaz Rusya hükûmeti, Sovyetler Birliği hükûmeti ile Moskova, Leningrad ve diğer Sovyet şehirlerindeki önde gelen bilim merkezleri tarafından desteklendi. Zaman geçtikçe Beyaz Rusya Ulusal Bilim Akademisi saygın bir bilim merkezine dönüştü ve Sovyetler Birliği içerisinde tanınan bir bilim merkezi oldu. Sovyetler Birliği'nin dağılmasından sonra, akademik araştırmanın kapsamı ve akademinin yapısı, 5 Mayıs 1998 tarihli 159-3 sayılı kanun uyarınca devlet başkanı Aleksandr Lukaşenko'nun gözetimi altında geçmiş sorunlara vurgu yaparak önemli değişiklikler geçirdi. 2006 yılında "Bilimsel uygulama merkezleri" (Научно-практические центры) Lukaşenko'nun imzaladığı kararnamesi tarafından kuruldu. Junior Firpo Héctor Junior Firpo Adames (d. 22 Ağustos 1996), bilinen adıyla Junior Firpo veya kısaca Junior, Barcelona takımında sol bek pozisyonunda görev yapan İspanyol futbolcudur. Ayrıca kanatta ve stoperde de oynayabilmektedir. Santo Domingo'da doğan Junior, altı yaşındayken Málaga'ya taşındı ve Haziran 2014'te CD Puerto Malagueño'dan Real Betis'in altyapısına katıldığında 18 yaşındaydı. İlk maçına rezerv takım adına 15 Şubat 2015 tarihinde evinde 1-1 berabere kaldıkları Granada CF B karşısında Segunda División B'de çıktı. 1 Ağustos 2017 tarihinde sezonun tamamını ana kadro ile geçirdikten sonra Junior, sözleşmesini 2021 yılına kadar uzattı. As takımla ilk maçına 12 Şubat'ta La Liga'da deplasmanda 1-0 yendikleri RC Deportivo de La Coruña karşısında çıkarken, La Liga'da oynayan Dominika Cumhuriyeti doğumlu ilk futbolcu oldu. Junior, ilk profesyonel golünü 17 Mart 2018 tarihinde evinde 3-0 yendikleri RCD Espanyol'a attı. 19 Ağustos'ta kalıcı olarak ana kadroya yükseltildikten sonra 2023 yılına kadar sözleşmesini uzattı. 4 Ağustos 2019 tarihinde Junior, 18 milyon € bonservis ve 12 milyon € ek bedeller karşılığında Barcelona ile beş yıllık sözleşme imzaladı. İlk maçına üç hafta sonra evinde 5-2 yendikleri eski kulübü Betis karşısında çıktı ve son dokuz dakikada Rafinha'nın yerine oyuna dâhil oldu. Dominik Cumhuriyeti'nde doğmasına rağmen hayatının çoğunu İspanya'da geçiren futbolcu, iki ülkenin de vatandaşlığını elinde bulundurmaktaydı. 9 Ekim 2015 tarihinde FIFA tarafından sayılmayan hazırlık maçında Brezilya Olimpik millî takımı karşısında Dominik Cumhuriyeti formasını giydi. 31 Ağustos 2018 tarihinde Junior, Arnavutluk ve Kuzey İrlanda ile yapılan iki 2019 UEFA Avrupa 21 Yaş Altı Futbol Şampiyonası eleme maçı için İspanya 21 yaş altı kadrosuna çağrıldı. İlk maçına ise 7 Eylül'de 3-0 yendikleri Arnavutluk karşısında çıktı. Ä°spanya U-21 Sakichi Toyoda , Japon sermaye girişimcisi ve sanayiciydi. 14 Şubat 1867’de Shizuoka, Kosai'de doğdu. Bir çiftçi ailenin oğlu olan Toyoda, başlangıçta şirkeyi ufak atölye imkanlarında kurdu. Oğlu Kiichiro Toyoda daha sonra dünyanın en büyük otomobil üreticisi Toyota Comp.’ı kuracaktı. Dönemi şartlarına kıyasla bu büyük girişiminden dolayı ona “Japon mucitlerin kralı!” denmiştir. Norveç black metal müziği 1990'ların başında ortaya çıkan Norveç black metal camiasının, modern black metal müzik türünü oluşturmada ve extreme metal alanında nüfuz sahibi sanatçıları ortaya çıkarmakta büyük etkisinin olduğuna inanılır. Norveç'te bu camia, iki cinayetten ve bir dizi kilise kundaklama olayından sorumlu olduğu ortaya çıkınca, medyanın büyük ilgisini çekmişti. Camianın bir idealojisi ve dünya görüşü vardı. Çekirdek üyeleri bu camiaya "The Black Circle" ismini vermişlerdi ve dışarıdan bakılınca bir tarikatı andırıyordu. Camianın çoğunluğunu, Oslo'da (Norveççe cehennem anlamına gelen) Helvete isimli plakçı dükkanında toplanan genç erkekler oluşturuyordu. Bu gençler röportajlarda Hristiyanlık karşıtı radikal görüşlerini dile getiriyor, kendilerini satanist olarak tanımlayarak, terörü, nefreti ve kötülüğü yaymak istediklerini ifade ediyorlardu. Takma isimler kullanıyor, fotoğraflarda ceset makyajlarıyla ve ortaçağ silahlarıyla poz veriyorlardı. Camia herkese açık değildi. Sadece kendini adayanları ve katılması doğru olduğu düşünülenleri bünyesinde toplayarak kendi sınırlarını çiziyordu. Müzikal entegrasyon çok önemliydi. Sanatçılar black metal'in bozulmadan, popülerlikten uzak, ticarileşmemiş, underground bir tür olarak kalmasını istiyordu. Ağustos 1993'te üyelerden bazıları tutuklandı. Mayıs 1994'te kundaklama, cinayet, saldırı ve patlayıcı bulundurma gibi çeşitli suçlardan hüküm giydiler. Çoğunluğu yaptıklarından ötürü pişmanlık göstermedi. 1980'lerde black metal camiası birkaç heavy metal grubunun satanist şarkı sözleri paylaşmasından ibaretti. İlk dalga gruplar satanizmi sadece şok edici özelliğinden ötürü kullanıyordu. 1990-1992 aralığında ise birkaç Norveçli sanatçı bu gruplardan çok etkilendi ve yeni bir tür black metal icra etmeye başladı. 1980'lerdeki atalarından esinlenen Norveçli gruplar, daha sonraları heavy metal müziğinde ayrı bir alt tür olarak yer alacak olan kendi tarzlarını oluşturdular. İlginin ve popüleritesinin artmasıyla "ikinci nesil black metal" olarak anılan devir başlamış oldu. Bu yeni tarzda Stigma Diabolicum/Thorns gruplarının gitaristi Snorre 'Blackthorn' Ruch'un, Mayhem'den Øystein 'Euronymous' Aarseth'in kullandıkları gitar tekniklerinin etkisi olmuştu. Power chord'lardaki gibi 2-3 tele basmak yerine tüm telleri kullanıyorlardı. Darkthrone grubundan Gylve 'Fenriz' Nagell, birkaç röportajında bunlardan bahsetmiş ve bu tür riff'lerin 90'larda birçok grup için ilham kaynağı olduğunu belirtmiştir. Black metal grupları, dönemin diğer metal gruplarının aralarından sıyrılmak için karanlık temalı müziklerini, ceset benzeri makyajlarla tamamlıyorlardı. Tarihler 8 Nisan 1991'i gösterdiğinde Mayhem grubunun vokalisti -Kendisine Dead (ölü) takma adını veren- Per Yngve Ohlin, diğer grup elemanlarıyla paylaştığı bir evde yalnız olduğu bir sırada av tüfeği ile intihar etti. Diğer müzisyen arkadaşları Dead'i garip, içine kapanık ve depresif bir kişilik olarak tanımlıyordu. Konserlerinde cesede benzemek için uğraşıyor, şarkı söylerken kesici aletlerle kendisine zarar veriyordu. Dead'in cesedi grubun gitaristi Euronymous tarafından bulunmuştu. Bileklerinde ve boğazında kesikler, alnında da av tüfeğinin yol açtığı hasar vardı. Euronymous polisi aramadan önce bir fotoğraf makinesi alıp gelmiş, bazı eşyaların yerini düzenledikten sonra cesedin fotoğraflarını çekmişti. Bu fotoğraflardan biri daha sonra grubun, bootleg (el altından satılan), canlı konser kayıtlarından oluşan "Dawn of the Black Hearts" isimli albümünün kapağı olarak kullanıldı. Euronymous, Dead'in intiharını Mayhem'in şeytani imajını güçlendirmek için kullanıyordu. Dead'i kendisinin öldürdüğünü iddia ediyor ve bunu black metal'in artık ticarileşmeye başladığı için yaptığını söylüyordu. Ayrıca Dead'in kafatasını kemiklerinden kolye yaptığı ve bunları, hakettiğine kanaat getirdiği müzisyenlere verdiği söyleniyordu. Mayhem'in basçısı Jørn 'Necrobutcher' Stubberud, Dead'in intiharından sonra insanların black metal camiasıyla ilgili farkındalığının arttığını belirtmişti. Daha sonraları camianın diğer iki üyesi daha intihar edecekti: Erik 'Grim' Brødreskift (1999) ve Espen 'Storm' Andersen (2001). Mayhem'in gitaristi Euronymous, Norveç black metal camiasının oluşumunda merkez figür gibiydi. Neredeyse tek başına kurduğu söylenebilirdi. 1991 Mayıs-Haziran gibi Helvete ismini verdiği bir plakçı dükkanı açmıştı. Dükkan Oslo'da Schweigaards gate 56 numaradaydı. Black metal müzisyenleri sık sık bu dükkanda ya da dükkanın bodrumunda buluşurlardı. Mayhem ve Emperor grubunun üyeleri, Burzum'un Varg Vikernes'i, Thorns'un Snorre Ruch'u bu mekanda takılıyordu. Euronymous ayrıca Helvete merkezli Deathlike Silence Productions isimli bağımsız bir plak şirketi kurmuştu. Dükkanın duvarları siyaha boyalıydı, ayrıca ortaçağ silahları ve grupların posterleriyle bezenmişti. Euronymous, polisin ve medyanın ilgisini çekmeye başlayan dükkanını 1993'ün başında kapatacaktı. Slayer fanzininin yazarı Jon 'Metalion' Kristiansen'e göre Helvete'in açılması Norveç black metal camiasını oluşturan şeydi. Daniel Ekeroth, 2008'de şöyle yazmıştı; Helvete açıldıktan birkaç ay sonra birçok genç müzisyen, Euronymous'un fikirleriyle kafayı bozmuştu. Kısa zaman içinde Norveçli bazı death metal grupları tarzlarını değiştirip black metal'e dönmüştü. Amputation grubu Immortal olarak, Thou Shalt Suffer grubu Emperor olarak adını değiştirir. Darkthrone ise İsveç kökenli death metal tarzını black metal ile değiştirir. Kötü şöhreti herkesçe bilinen, Old Funeral'ın gitaristi Varg Vikernes ise gruptan ayrılıp Burzum isimli kendi oluşumunu yaratır. Helvete'de toplanan kalabalık "Black Circle" veya "Black Metal Inner Circle" olarak anılıyordu. Emperor'ın davulcusu Faust'a göre bu ismi bulan ise hiç kuşkusuz Euronymous idi. Medyada bu grubun organize, tarikat benzeri bir oluşum olduğu söyleniyordu. Varg Vikernes bir röportajında ise Black Circle'ın Euronymous tarafından uydurulduğunu, insanların böyle bir tarikatın varlığına inanmasını istediğini belirtmişti. Helvete kapandıktan sonra Neseblod Records adıyla, aynı lokasyonda ama dükkan alanı küçültülerek başka bir işletmeci tarafından tekrar açıldı. El yapımı figürlerin birçoğu halen muhafaza edilmekte ve black metal müzesi olarak tanımlamakta. Norveç black metal camiası Hristiyanlığa tamamen karşı bir duruş sergiliyordu. Euronymous ve diğer üyeler kendilerini anti-hümanist ve şeytanın müridi olarak tanımlıyor, kötülüğü, nefreti ve kederi yaymak istediklerini belirtiyordu. Ayrıca Şeytan Kilisesi'ini fazla hümanist olmakta suçlayıp sataşıyorlardı. Euronymous ideolojinin arkasındaki anahtar figürdü. Totalitarizm yanlısı olduğu, barışa, merhamete, huzura ve eğlenceye karşı olduğu iddia ediliyordu. Basına neden böyle açıklamalarda bulunduğu sorulunca Emperor grubundan Ihsahn şöyle demişti: "Sanırım insanlar arasında korku yaratmaya çalışıyor". Kötülüğü desteklediklerini iddia etmelerinin sebebinin insanları kıştırtmak olduğunu söylüyordu Vikernes. Euronymous'un öldürülmesinden sonra cinayet soruşturmasını yürüten polis şefi Leif A. Lier, bu adamların hayatlarında hiç gerçek bir satanistle tanışmamış olduğunu belirtiyordu. Euronymous, black metal'in teistik satanist olan ve satanizm kökenli sözler yazan her heavy metal grubu için geçerli olduğunu söylemişti. O dönemde Norveç Black Metali'ne benzer tarzı olan ama satanist şarkı sözleri yazmayan gruplar kendi müziklerini başka terimlerle ifade ediyorlardı. 1992'de camia, kilise kundaklama dalgası başlatır. 1996'ya gelindiğinde Norveç'te en az 50 kilise saldırısı gerçekleşmişti. Neredeyse tüm vakalar aydınlatılmıştı ve sorumlusu black metal'ciler çıkmıştı. Kiliselerin bazıları yüzlerce yıllık tarihe sahipti ve kentin simgesi sayılıyordu. Haziran 1992'de saldırılardan ilk nasibini alan Fantoft ahşap kilisesi idi. Polis, sorumlunun Varg Vikernes olduğuna inanıyordu. Varg'ın tek kişilik grubu Burzum'un Aske (Küller) isimli EP'sinin kapağında küle dönmüş kilisenin fotoğrafı vardı. 16 Mayıs 1994'te, Varg Vikernes, Mayhem gitaristi Øystein 'Euronymous' Aarseth'i öldürmekten, Holmenkollen şapelini, Skjold ve Åsane kiliselerini yakmaktan, dördüncü bir kiliseyi daha kundaklama girişiminden, hırsızlıktan ve 150 kg patlayıcı bulundurmaktan suçlu bulundu. İddialara göre, Vikernes ve Euronymous, Mayhem'in De Mysteriis Dom Sathanas albümünün piyasaya çıkış zamanına denk gelecek şekilde Nidaros Katedrali'ni bombalamayı da planlıyorlardı. Sonraki yıllarda Vikernes bu iddiaları şu sözlerle yalanlamıştı: "Patlayıcıları ve mühimmatı bir saldırı olması durumunda Norveç'i korumak için toplamıştım. Soğuk savaş yıllarında ABD ve Sovyetler Birliği bize saldırmaya karar verebilirdi". Ayrıca Samoth, Faust ve Jørn Inge Tunsberg gibi müzisyenler kilise kundaklamaktan suçlu bulunmuşlardı. Herhangi bir pişmanlık göstermediler ve eylemlerini Hristiyanlığa karşı sembolik bir misilleme olarak nitelendirdiler. Mayhem'in davulcusu Hellhammer, Norveç kültürüne fazla yabancı oldukları gerekçesiyle, camilere ve Hindu tapınaklarına saldırıda bulunma çağrısı yaptığını ifade etmişti. Kilise yakma konusunda, black metal topluluğunda, bugün bile fikir ayrılıkları bulunmakta. Infernus ve Gaahl gibi isimler bu eylemlere övgüler düzerken Necrobutcher and Kjetil Manheim ise bunların bir faydasının olmadığını, kundakçıların sadece camiada kabul görmeye çalışan insanlar olduğunu belirtiyor. Kilise kundaklama vakalarının bir kısmı aşağıdaki gibidir. 1992 1993 1994 1995 21 Ağustos 1992 tarihinde sahne adı Faust olan davulcu Bård Eithun, Magne Andreassen isimli gay bir erkeği Norveç, Lillehammer'da öldürdü. Faust'un ifadesine göre; gece eve yürürken adamın biri onunla birlikte olimpik parka doğru yürümeyi teklif etmişti. Ormanlık alana geldiklerinde, kurbanı 37 yerinden bıçaklamış ve defalarca yerde yatan bedenini tekmelemişti. Cinayetten sonra Faust pişman olmadığını belirtti. 90'ların sonunda ise cinayetle ilgili şöyle konuşmuştu: "Dışarıda biraz sakinleşmeye çalışıyordum. Neden böyle olduğunu ifade etmek kolay değil. Olacağı varmış. O'nun yerinde başka bir adam da olabilirdi. Bu çok da önemli değil". Emperor grubundan arkadaşı Ihsahn, Faust'un uzun zamandır seri katillerden etkilendiğini söyledi ve birini öldürmenin nasıl bir şey olduğunu öğrenmek istemiş olabilir diye ekledi. Medya ise cinayeti black metal'e, satanizme ve faşizme bağlamıştı. Faust, 2008'de verdiği bir röportajda hiçbir zaman satanist ya da faşist olmadığını, nefreti ve olumsuzluğu geçmişte bıraktığını, bu duyguların insanı içten içe tükettiğini anlattı. Polis yaklaşık 1 yıl boyunca olayı aydınlatamadı. Ancak Faust, Euronymous, Vikernes ve birkaç tanıdığına yaptığını anlatmıştı. Cinayetin ertesi gün Oslo'ya dönmüştü ve iddialara göre Vikernes ve Euronymous ile Holmenkollen Şapeli'ni kundaklamıştı. Ağustos 1993'te Euronymous'un öldürülmesinden sonra Faust tutuklandı ve cinayeti itiraf etti. Görülen davada 14 yıl hapse mahkûm olduktan sonra 2003 yılında tahliye edildi. Norveç'in en büyük gazetelerinden biri olan Bergens Tidende'de Ocak 1993'te yayımlanan bir köşe yazısı, black metal'i bir anda halkın ilgi odağı haline getirdi. Vikernes ile röportaj yapan iki arkadaşı bu yazıyı gazeteye gönderdi. Röportajda Vikernes'in ismi Count Grishnackh olarak gizlenmişti. Takma ad kullanan bu kişi birçok kiliseyi yaktığından ve Lillehammer'da bir adamı öldürdüğünden bahsediyordu. Gazetenin muhabirlerinden biri bu kişiyle bir görüşme ayarladı. Böylece gazeteciler bir apartman dairesine davet edildi ve iddiaya göre eğer polisi ararsalar vurulabilecekleri konusunda uyarıldılar. Orada Vikernes ve arkadaşları kiliseleri kendilerinin yaktıklarını ve saldırıların devam edeceğini söylediler. Hatta şeytana taptıklarını, amaçlarının korku ve kötülük yaymak olduğunu iddia ettiler. Basına yansımamış kundaklama olaylarından da bahsetmişlerdi. Bu yazı 20 Ocak'ta ön sayfada "Kiliseleri Biz Yaktık" manşetiyle yayımlandı. Vikernes'in bir fotoğrafı da yüzü gizlenmiş olarak kullanıldı. Ancak yazı henüz yayımlanmadan Vikernes tutuklanmıştı bile. Gazetecinin onu ihbar ettiğini düşünse de polis Vikernes'i daha önce dağıttığı bir Burzum el ilanından yola çıkarak evinde yakalamıştı. Vikernes'e göre röportaj Euronymous ve kendinin fikriydi. Amaçları korku salmak, black metal'in tanınmasını sağlamak ve Helvete'e daha fazla müşteri çekmekti. Anlatırken bayağı abarttığını, gazeteci gittikten sonra çok güldüklerini söylüyordu. Tutuklandıktan sonra ise gazetecinin röportajı saptırararak delice şeyler yazdığını iddia etti. Diğer bazı grup üyeleri de yakalandı ve sorguya çekildi ancak kanıt yetersizliğinden serbest bırakıldılar. Bu sırada Euronymous, polisin ve medyanın aşırı ilgisini çektiği için Helvete'i kapatmaya karar vermişti. Vikernes ise medyanın ilgisini avantaja çevirmek yerine dükkanı kapattığı için Euronymous'a öfkelenmişti. "Tüm çabalarım boşa gitti. Röportaj yüzünden de 6 haftayı gözaltında geçirdim" diyerek kızgınlığını belirtiyordu. Şubat 1993 yılında Rock Furore isimli Norveç dergisine verdiği röportajda, nezarethanenin hiç de kötü olmadığından, hatta fazla güzel olduğundan bahsediyordu. "Polise beni gerçek bir zindana atmasını söyledim ve bana şiddet uygulaması için teşvik ettim." diye ekliyor. Vikernes, Mart ayında delil yetersizliğinden serbest bırakıldı. 1993 başlarında Euronymous ve Vikernes arasında bir sürtüşme başlamıştı. 10 Ağustos 1993 gecesinde Vikernes ve Snorre 'Blackthorn' Ruch, Bergen'den Euronymous'un Oslo'daki evine doğru gittiler. Oraya vardıklarında bir arbede çıktı ve Vikernes, Euronymous'u bıçaklayarak öldürdü. Cesedi apartmanın önünde bulundu. 2'si başından, 5'i boyundan, 16'sı sırtından olmak üzere 23 yerinden bıçaklanmıştı. Cinayet sebebinin güç mücadelesi olduğu, hatta Lillehammer'daki saldırıya bir cevap niteliğinde olduğu söylendi. Vikernes bu iddiaları yalanladı ve meşru müdafaa sonucunda gerçekleştiğini söyledi. Hatta Euronymous'un kendisine elektroşok tabancası ile saldırmayı planladığını, O'nu bağlayıp, ölene kadar işkence edip filme kaydedeceğini iddia etti. Faust, bu meşru müdafaa olayına şüpheyle yaklaşırken Necrobutcher ise Euronymous'un geçmişte Vikernes'i ölümle tehdit ettiğini düşünüyordu. Hatta Dead'in intiharı üzerinden prim yapmaya çalıştığı için Euronymous'u kendisinin bile öldürmeyi düşündüğünü söyledi. Vikernes, 19 Ağustos 1993 günü tutuklandı. Ayrıca konuyla ilişkili olabileceği düşünülen birçok tanıdığı da sorgulanmak üzere polis merkezine alınmıştı. Bazıları işledikleri suçları ve başkalarını suça teşvik ettiklerini itiraf etti. Mayıs 1994'te Vikernes, cinayetten, 4 kiliseyi kundaklamaktan ve 150 kg patlayıcı bulundurmaktan 21 yıl hapse mahkûm edildi. Kararın açıklandığı gün Vikernes'e destek babında 2 kilise daha yakılmıştı. Blackthorn ise cinayetin suç ortağı olduğu gerekçesiyle 8 yıl hapse mahkûm edildi. O ay içinde Mayhem'in "De Mysteriis Dom Sathanas" isimli albümü çıktı. Gitarda kısa süre önce hayatını kaybeden Euronymous, bas gitarda ise hapiste olan Vikernes vardı. Euronymous'un ailesi Vikernes'e beslediği öfke nedeniyle albümdeki bas gitar kayıtlarının kaldırılmasını talep etmişti ancak Hellhammer, bunu "Bence katilin ve kurbanın aynı albüm kayıtlarında yer almasında sorun yok" diyerek reddetti. 2009'da Vikernes hapishaneden tahliye edildi. Norveç black metal ve İsveç death metal camiası arasında şiddetli bir rekabet vardı. Fenriz ve Tchort'a göre; Norveçli black metal müzisyenleri death metal camiasından hiç hazzetmiyordu ve o sıralar death metal Oslo'da hiç sevilmeyen bir türdü. Euronymous birkaç defa Avrupa'daki death metal gruplarına ölüm tehditleri göndermişti. Hatta söylentilere göre bazı black metal fanları, death metal müzisyenlerini kaçırıp öldürmeyi planlıyorlardı. Ancak bunlar dedikodu olarak kaldı. O da yetmezmiş gibi Norveçliler Finlandiyalı black metal grupları ile de husumet halindeydi. Finlandiyalı Impaled Nazarene grubu ilk albümlere ve üzerine Norveçlilerden sipariş kabul etmediklerini yazmıştı ve "Tüm aşağılık Norveçlilere ölüm!" diye eklemişti. Fanzinlerde de kinayeli ve aşağılayıcı ifadeler vardı. Beherit'in üyelerinden biri ise Impaled Nazarene grubunun Mika Luttinen'ini gece yarısı telefonla arayarak yüksek hızla çalınmış çocuk şarkıları dinleterek taciz ediyordu. Diğer Finlandiyalı bir grup olan Black Crucifixion ise Norveçli Darkthrone'u önceleri death metal müzik icra ederken sırf moda oldu diye black metal'e kaymasını eleştiriyordu. 1987-1993 yılları arasında black metal müzik icra eden Norveçli grupların listesi aşağıdaki gibidir. AtakÃ¶y, Menderes Ataköy, İzmir ilinin Menderes ilçesine bağlı bir mahalledir. Kuruluşunda köy statüsünde olan Ataköy'ün ilk adı Yeniköy'dür. Tam olarak hangi tarihte kurulduğu bilinmemesine karşın, 20. asrın ilk yıllarında 8 Yörük ailesinin Mursal Dağı eteğinde kurduğu bir köy olarak bilinmektedir. 1908 tarihli Aydın Vilayet Salnamesinde Yeniköy, İzmir'in Seydiköy nahiyesine bağlı bir köy olarak gözükmektedir. Yine bu belgeye göre köyde bir mektep, 10 kız öğrenci ve 11 erkek öğrenci bulunmaktadır. 1928 tarihli İzmir Vilayet Salnamesinde ise Torbalı kazasının Deyirmendere nahiyesine bağlı bir köy olarak gözükmektedir. 68 hanede yaşayan 327 kişilik nüfusun 171'i erkek, 156'sı kadındır. Köy, 2014 yılında 6360 sayılı kanun kapsamında mahalle olmuştur. Mahalle, ilçe merkezine 20 km uzaklıktadır. Mahallenin meydanından hareket eden 729 hat numaralı ESHOT otobüsü sayesinde Cumaovası Aktarma Merkezi'ne ulaşım sağlanabilmektedir. Ayrıca mahalleye dolmuşlarla da ulaşım vardır. TÜİK verilerine göre mahallenin son 5 yıldaki nüfusu şu şekildedir: Mahalle, Akdeniz iklimi etkisindedir. Üç tarafı çam ağaçlarıyla çevrilidir. İklim şartlarına bağlı olarak seracılık gelişmiştir. Mahalledeki temel geçim kaynakları tarım ve hayvancılıktır. Mahalledeki gölet ve çevresi, turistlerce ilgi görmekte ve kamp alanı olarak kullanılmaktadır. Tümör nekroz faktörü alfa Tümör nekroz faktörü (TNF, kaşeksin veya kaşektin; önceleri tümör nekroz faktörü alfa veya TNF-α olarak adlandırılıyordu); sistemik inflamasyonda yer alan bir hücre sinyal proteinidir (sitokindir) ve akut faz reaksiyonunu oluşturan sitokinlerden biridir. CD4+ lenfositler, NK hücreleri, nötrofiller, mast hücreleri, eozinofiller ve nöronlar gibi diğer birçok hücre tipi tarafından üretilebilmesine karşın, esas olarak aktif makrofajlarca üretilir. TNF, homolog bir TNF alanına sahip çeşitli transmembran proteinlerden oluşan TNF süper ailesinin bir üyesidir. TNF'nin birincil rolü bağışıklık hücrelerinin düzenlenmesidir. Bir endojen pirojen olan TNF; ateşi, apoptotik hücre ölümünü, kaşeksiyi, inflamasyonu tetikleyebilir, tümörijenezi ve viral replikasyonu (virüs çoğalmasını) baskılayabilir ve IL-1 ile IL-6 üreten hücreler yoluyla sepsise yanıt verebilir. TNF üretiminin bozukluğu; Alzheimer hastalığı, kanser, majör depresyon, sedef hastalığı ve enflamatuvar bağırsak hastalığı (İBH) gibi çeşitli insan hastalıklarında rol oynamaktadır. Tartışmalı olmasına karşın depresyon ve İBH çalışmalarında güncel olarak artmış TNF düzeyleri ile ilişki kurulmuştur. Rekombinant TNF, tasonermin INN'nin altında bir immünostimülan olarak kullanılmaktadır. TNF, malignitenin düzenlenmesinde ektopik olarak üretilebilir ve hem aşırı üretiminin ilişkili olduğu kanserlerde ve hem de sekonder hiperkalsemi nedeninde paratiroit hormonununa paralellik gösterir. Bağışıklık sisteminin "in vivo" anti-tümöral yanıtı kuramı, doktor William B. Coley tarafından farkına varıldı. 1968'de, Irvine, Kaliforniya Üniversitesi'nden Gale A Granger, lenfositler tarafından üretilen sitotoksik bir etken bildirdi ve buna lenfotoksin (LT) adını verdi. Bu keşif için övgüyü, aynı etkinliği aynı ay içinde yayımlanmış art arda bir dizi makalede bildiren Yale Üniversitesi'nden Nancy H. Ruddle paylaşmaktadır. Daha sonra 1975'te New York Memorial Sloan-Kettering Cancer Center'dan Lloyd J. Old, makrofajlarca üretilen başka bir sitotoksik faktör bildirdi ve buna tümör nekroz faktörü (TNF) adını verdi. Her iki faktör, fare fibrosarkom L-929 hücrelerini öldürme yeteneklerine dayanarak tanımlanmıştır. Bu kavramlar, Old'un grubundan Elizabeth Carswell ile işbirliğinde Avustralya Ulusal Üniversitesi'nden Ian A. Clark sıtma hastalığı ve endotoksin zehirlenmesinde TNF'nin aşırı üretiminin gösterilmeye çalışıldığı dizileme (sekanslama) öncesi çağın verileriyle çalışıldığı 1981 yılındaki sistemik hastalıklara dek uzanmaktaydı. LT ve TNF'yi kodlayan cDNA'lar 1984'te klonlanmıştır ve bunların benzer oldukları ortaya çıkmıştır. TNF'nin reseptörüne bağlanması ve LT ile yer değiştirmesi, iki faktör arasındaki fonksiyonel homolojiyi doğrulamıştır. TNF ve LT'nin ardışık ve işlevsel homolojisi, TNF'nin TNF-α olarak ve LT'nin TNFβ olarak yeniden adlandırılmasına yöneltmiştir. 1985 yılında Bruce A. Beutler ve Anthony Cerami, kaşektinin (kaşeksiyi tetikleyen bir hormon) aslında TNF olduğunu keşfettiler. Daha sonra TNF'yi ölümcül endotoksin zehirlenmesinin bir aracısı olduğunu saptadılar. Kevin J. Tracey ve Cerami, ölümcül septik şokta TNF'nin kilit aracı rolünü keşfettiler ve monoklonal anti-TNF antikorlarının terapötik etkilerini belirlediler. Daha yakın zamanlarda, Mark Mattson Laboratuvarı'nda yapılan araştırmalar TNF'nin, Mn-SOD ve Bcl-2 ekspresyonunu tetikleyen transkripsiyon faktörü NF-kappaB'nin etkinleşmesini kapsayan bir mekanizma ile nöronların ölümünü/apoptozunu önleyebileceğini göstermiştir. İnsan TNF geni 1985'te klonlanmıştır. Kromozom 6p21.3 ile eşleşir, yaklaşık 3 kilobaz içerir ve 4 ekson içerir. Son ekson, lenfotoksin alfa (LTA, bir zamanlar TNF-β olarak adlandırılmıştır) ile benzerlik gösterir. TNF'nin 3' translasyon olmayan bölgesi, AU açısından zengin öge içerir. TNF, öncelikle kararlı homotrimerlerde düzenlenmiş 233-amino asit-uzun tip II transmembran proteini olarak üretilir. Membranla birleştirilmiş formdan, çözünür homotrimerik sitokin (sTNF), metalloproteaz TNF alfa dönüştürücü enzim (ADAM17 olarak da adlandırılır) tarafından proteolitik bölünme yoluyla salınır. Çözünür 51 kDa trimerik sTNF, nanomolar aralığın altındaki konsantrasyonlarda çözünmeye ve dolayısıyla da biyoetkinliğini yitirme eğilimindedir. İnsan TNF'sinin salgılanan formu, üçgen bir piramit biçimini alır ve yaklaşık 17-kDa ağırlığındadır. Hem salgılanan hem de zara bağlı formlar biyolojik olarak etkindir, ancak her birinin özgül işlevleri tartışmalıdır. Ancak, her iki formun da örtüşümleri ve farklı biyolojik etkinlikleri vardır. Ev faresi TNF'si ile insan TNF'si yapısal yönden farklıdır. 17 kilodalton (kDa) TNF protomerleri (185 amino asit uzunluğunda); TNF ailesi için tipik bir 'jöle silindir' β-yapı oluşturmuş antiparalel β P-iplikleri ile birlikte iki antiparalel β kıvrımlı katmandan oluşmuştur; aynı zamanda viral kapsid proteinlerinde de bulunmuştur. TNF, iki reseptörü bağlayabilir: TNFR1 (TNF reseptörü tip 1; CD120a; p55/60) ve TNFR2 (TNF reseptörü tip 2; CD120b; p75/80). TNFR1 55-kDa ve TNFR2 75-kDa'dır. TNFR1 çoğu dokuda dışa vurulur ve TNF'nin hem membrana bağlanmış hem de çözünür trimerik formları ile bütünüyle etkinleştirilebilirken, TNFR2 genel olarak bağışıklık sisteminin hücrelerinde bulunur ve TNF homotrimerinin membrana bağlı formuna yanıt verir. TNF sinyali ile ilgili çoğu bilgi TNFR1'den elde edildiğinden, TNFR2'nin rolü olasılıkla hafife alınmaktadır. Kendi ligandlarıyla temasta TNF reseptörleri ayrıca, uçları TNF monomerleri arasında biçimlenen oluklara uyan trimerler oluşturur. Bu bağlanma, inhibitör protein SODD'nin hücre içi ölüm alanından ayrılmasına yol açan reseptörde üç boyutlu yapı değişikliğinin oluşmasına neden olur. Bu ayrışma, adaptör protein TRADD'nin, sonraki protein bağlanması için bir platform görevi gören ölüm alanına bağlanmasını sağlar. TRADD'nin bağlanmasını izleyen üç yol başlatılabilir. Yukarıdaki yolların aracılık ettiği sayısız ve sıklıkla çelişen etkiler, geniş çaplı çapraz iletişimin varlığını gösterir. Örneğin NF-KB; Cı-FLIP, Bcl-2 ve cIAP1/cIAP2, ölüm sinyallenmesinde müdahale eden inhibitör proteinlerin transkripsiyonunu arttırır. Öte yandan, etkinleştirilmiş kaspazlar RIP, IKK ve NF-κB'nin alt birimleri de içinde olmak üzere NF-κB yolunun çeşitli bileşenlerini ayırır. Hücre tipi, diğer sitokinlerin eş zamanlı uyarılmasını veya reaktif oksijen türlerinin (ROS) miktarı gibi başka etkenler dengeyi bir yol veya diğeri lehine değiştirebilir. Böyle karmaşık sinyallenme bunu sağlama altına alır, TNF salındığında çok farklı işlevlere ve koşullara sahip olan çeşitli hücrelerin inflamasyona uygun biçimde yanıt verebilmesini sağlar. Hayvan modellerinde TNF, seçici olarak otoreaktif T hücrelerini öldürür. Farelerde yapılan çalışmalarda TNF'nin sınıf 1 MHC (major histokompabilite kompleksi, MHK) antijenlerinin fare astrositlerindeki ekspresyonunu tetiklediği gösterilmiştir. Sıçanlarda yapılan başka bir çalışmada TNF'nin sıçan nöronlarında TNFR1 üzerinden sınıf 1 MHC'nin ekspresyonunu tetiklediği gösterilmiştir. İnsan iskelet kaslarında sınıf 2 MHC'lerin ekspresyonunu düzenlediği gösterilmiştir. Bu protein allosterik dÃ¼zenlenmenin morfein modelini kullanabilir. TNF'nin önceleri yalnızca makrofajlar tarafından üretildiği düşünülmekteydi; ancak lenfoid hücreler, mast hücreleri, endotelyal hücreler, kardiyak miyositler, yağ dokusu, fibroblastlar ve nöronlar da içinde olmak üzere çok çeşitli hücre tipleri tarafından da üretilebilir. Lipopolisakkarit, diğer bakteriyel ürünler ve İnterlökin-1'e (IL-1) yanıt olarak büyük miktarlarda TNF salınır. Deride mast hücreleri, enflamatuvar uyaran (örn. LPS) üzerine salınabilen, önceden oluşturulmuş TNF'nin baskın kaynağı gibi görünmektedir. Genellikle IL-1 ve İnterlökin-6 (IL-6) ile birlikte çeşitli organ sistemleri üzerinde bir dizi etkisi vardır: TNF konsantrasyonundaki yerel bir artış, enflamasyonun ana belirtilerinin ortaya çıkmasına neden olacaktır: Isı, şişme, kızarıklık, ağrı ve işlev kaybı. Yüksek TNF konsantrasyonları şok benzeri semptomlara neden olurken, düşük TNF konsantrasyonlarına uzun süre maruz kalmak,tüketen bir sendrom olan kaşeksiyle sonuçlanabilir. Bu durum örneğin kanser hastalarında bulunabilir. Said ve ark., TNF'nin, PD-1'in PD-L ile bağlanması sonrasında monositler tarafından IL-10 üretimine yol açan monositler üzerinde PD-1 düzeylerini yukarı regüle ederek CD4 T hücresi genişlemesinin IL-10'a bağlı inhibisyonuna ve görev yapmasına neden olduğunu göstermişlerdir. Pedersen ve ark., sepsis yanıtında TNF artışının egzersize bağlı miyokin üretimi tarafından baskılandığını gösterir. Akut egzersizin gerçek bir anti-enflamatuvar yanıtı tetikleyip tetiklemediğini incelemek için, daha önce dinlenmeye veya egzersize rastgelelikle dağıtılan sağlıklı gönüllülere düşük dozda E. coli endotoksin uygulamasıyla bir tür 'düşük dereceli inflamasyon' modeli oluşturulmuştur. Dinlenen deneklerde endotoksin, dolaşımdaki TNF düzeylerinde 2 ila 3 kat artışa neden olmuştur. Buna karşılık, denekler 3 saat ergometre döngüsü gerçekleştirdiğinde ve 2.5 saatte endotoksin bolusu aldığında deneklerde TNF yanıtı bütünüyle baskılanmıştır. Bu çalışma, akut egzersizin TNF üretimini engelleyebileceğine ilişkin bazı kanıtlar sunmaktadır. TNF, romatoid artrit, ankilozan spondilit, inflamatuvar bağırsak hastalığı, sedef hastalığı, hidradenit süpürativa ve refrakter astım gibi otoimmün bozukluklarla ilişkili klinik sorunların çoğuna neden olan enflamatuvar yanıtı kolaylaştırır. Bu bozukluklar bazen bir TNF inhibitörü kullanılarak tedavi edilir. Bu inhibisyon, adalimumab (Humira), sertolizumab pegol (Cimzia), doğrudan TNF'ye bağlanan infliksimab (Remicade) gibi bir monoklonal antikorla veya TNF'ye TNFR'den daha fazla ilgi ile bağlanan etanersept (Enbrel) gibi tuzak reseptör füzyon proteiniyle başarılabilir. Öte yandan TNF inhibitörleri ile tedavi edilen bazı hastalar, hastalıklarının şiddetlenmesine veya yeni otoimmünitenin başlamasına neden olur. TNF'nin de immünosüpresif bir yönü var gibi görünmektedir. Olası bir mekanizma için bir açıklama, TNF'nin Tümör nekroz faktörü reseptörü 2'ye (TNFR2) bağlanması nedeniyle, düzenleyici T hücreleri (Treg'ler) üzerinde olumlu bir etkiye sahip olduğudur. Anti-TNF tedavisi, kanser tedavisinde ancak ılımlı etkiler göstermiştir. Renal hücreli karsinomun infliksimab ile tedavisi, bazı hastalarda hastalığın uzun süreli dengesinin sağlanması ile sonuçlanmıştır. Etanersept, IL-6 ve CCL2'nin aşağı regülasyonu yoluyla bazı hastalarda hastalığın uzun süreli dengesinin sağlanmasını gösteren meme kanseri ve yumurtalık kanseri olan hastaların tedavisi için sınanmıştır. Öte yandan, ilerlemiş pankreas kanseri olan hastaların tedavisi için gemsitabine infliksimab veya etanersept eklenmesi, plasebo ile karşılaştırıldığında etkinlikteki farklılıklarla bir ilişkisi kurulamamıştır. TNF'nin TNFRSF1A ile etkileşime girdiği gösterilmiştir. LTα artık TNFβ olarak anılmadığından dolayı önceki gen sembolü olarak TNF-α, HGNC (HUGO Gen Adlandırma Komitesi) veritabanında gösterildiği gibi artık basitçe TNF olarak adlandırılmaktadır. Bulletproof (Dotter şarkısı) "Bulletproof", İsveçli şarkıcı Dotter tarafından seslendirilen şarkıdır. Şarkı ilk kez Melodifestivalen 2020'de seslendirilmiş ve finale kalan şarkı, kazanan şarkının bir puan arkasında ikinci olmuştur. İsveç'in müzik listelerinde 2. sıraya kadar yükselmiştir. Brave (Hanna Ferm şarkısı) "Brave", İsveçli şarkıcı Hanna Ferm tarafından seslendirilen şarkıdır. Şarkı ilk kez Melodifestivalen 2020'de seslendirilmiş ve finale kalmıştır. İsveç'in müzik listelerinde 5. sıraya kadar yükselmiştir. Hold You (Hanna Ferm ve Liamoo şarkısı) "Hold You", İsveçli şarkıcı Hanna Ferm ve Liamoo tarafından seslendirilen şarkıdır. Şarkı ilk kez Melodifestivalen 2019'da seslendirilmiş ve finale kalmıştır. Şarkı Liamoo'nun Melodifestivalen 2018'de katıldığı "Last Breath"ten sonra ikinci şarkısıdır. Rhabdodon Rhabdodon (oluklu diş) geç Kretase dönemi Avrupa'sından orta boyutlu bir ornithopod cinsidir. Fransa'nın La Nerthe bölgesinde 19. asrın ortalarında bir dinozora ait çene kemiği ve diş parçaları keşfedildi ve bu kalıntılar rhabdodona ilişkin ilk buluntulardı. Avrupa'nın ilk geç Kretase dinozor cinsi olan rhabdodon, tesadüfi bir olayla keşfedildi. Paris-Lyon-Marsilya arasında demiryolu inşa edilirken; Bouche-du-Rhone bölgesinde inşaat sürecinden sorumlu olan Philippe Matheron adlı jeolog tarafından birkaç diş kalıntısı bulundu. Bu keşif, Matheron'a Mantell'in bulduğu ve Cuvier'nin çizdiği Iguanodon dişini hatırlattı. Matheron, mantıklı şekilde bu iki diş kalıntısını birbirine benzetmiştir. Nihayet 1869 yılında karakteristik oluklu dişlere dayanarak bu dinozor cinsine Rhabdodon adını verdi. İguanodon'un akrabası olan bu dinozor için Matheron "Rhabdodon priscum" ikili adlandırmasını tercih etti. (Sonradan tür adı "Rhabdodon priscus" oldu). 3-3.5 metre uzunluğunda, 300–350 kg ağırlığa ulaşmaktaydı. Bulunan fosil parçalarının değerlendirilmesine göre yaklaşık 16 yılda bir yarış atı boyutlarına ulaşıyordu. Ayrıca şimdiye kadarki numuneler ışığında bu cinsin iki türü vardır. "R. priscus" ve "R. septimanicus". Temel olarak avrupa üzerinde dağılmış bir ornithopod cinsi olan rhabdodon fosilleri özellikle geç Kretase yaşlı çökellere sahip Fransa, İspanya, Romanya ve Çekya gibi ülkelerde yoğunlaşmaktadır. Maastrichtian tarihli (geç Kretase periyodunun sonu) buluntulara göre eş zamanlı yaşadığı anlaşılan rhabdodon ve hadrosaurid bir grup aynı nişi doldurmuş ve zamanla muhtemelen yiyecek için rekabet etmiştir. özelleşmiş çene yapısı sayesinde uzun vadede rhabdodonların soyunun tükenmesi de bu rekabeti kaybetmelerine bağlı olmuş olabilir. Kretase Avrupa'sının tek büyük bir kara parçasından değil de adalardan oluştuğunu ve rhabdodonun da kısıtlı ada ekosistemine uyum sağladığını biliyoruz. Üst çene dişleri oluklu ve nispeten dikdörtgen şekilliyken; alt çene dişleri geniş ve elmas biçimlidir. Her iki diş grubu da kalın bir mine tabakasına sahipti ve gelişmiş lateral dudak yapısı sayesinde sert bitki parçalarıyla beslenebildiği tahmin ediliyor. Ferland Mendy Ferland Sinna Mendy (; d. 8 Haziran 1995), Real Madrid ve Fransa millî takımında sol bek olarak görev yapan Fransız futbolcudur. Meulan-en-Yvelines, Fransa'da doğan Mendy, Senegal asıllıdır. 15 yaşında tekerlekli sandalyede zaman geçirdi ve bir daha asla futbol oynayamayacağı söylendi. 2016-17 Ligue 2 sezonunda Mendy, Le Havre takımıyla 35 maça çıktı. Mendy, 29 Haziran 2017 tarihinde Ligue 1 kulübü Lyon ile beş yıllık sözleşme imzaladı. Le Havre, transfer ücretini 5 milyon € + 1 milyon € bonus olarak açıkladı. 12 Haziran 2019 tarihinde Mendy, bonuslarla 53 milyon €'ya yükselme ihtimali olan 48 milyon € bonservis bedeli karşılığında, La Liga'da mücadele eden Real Madrid ile altı yıllık sözleşme imzaladı. İlk maçına 1 Eylül 2019 tarihinde 2-2 berabere kaldıkları Villareal karşısında çıkarken ilk 11'de yer aldı. Kasım 2018'de Mendy, sakatlık nedeniyle kadrodan çıkarılan Benjamin Mendy'nin yerine ilk kez Fransa millî takımına Hollanda ve Uruguay maçları için çağrıldı. İlk maçına evinde 1-0 yendikleri Uruguay karşısında çıkarken maçın tamamında yer aldı. Real Madrid KiÅŸisel HÄ±fzu'r-Rahman Hıfzu'r-Rahman (Osmanlı Türkçesi: حفظ الرحمن Anlamı: Merhametli Koruyucu), Osmanlı Donanması için 1860'ların sonlarında inşa edilen "Lütf-i Celil" sınıfı zırhlı korvetlerin ikincisiydi. Başlangıçta Osmanlı İmparatorluğu'na bağlı özerk vasal devlet olan Mısır Hidivliği tarafından sipariş edilen gemi, Osmanlı hükûmetinin Mısır'ı zorlaması ile henüz Fransa'daki Forges et Chantiers de la Gironde tersanesinde yapım aşamasındayken Osmanlı donanmasına devredildi. Taretli gemi türündeydi ve ön taretinde iki 229 mm Armstrong top, arka taretinde ise iki 178 mm Armstrong top taşıyordu. "Hıfzu'r-Rahman", 1877-1878 Rus-Osmanlı Savaşı (93 Harbi) esnasındaki çatışmalarda yer aldı. Rus kuvvetlerinin Tuna'yı geçmesini engelleme görevini yerine getirdi. Sulina limanını savunurken, Rus gambotlarıyla sonuçsuz bir çatışmaya girdi. Osmanlı filosunun kötüleşen durumunu ortaya koyan 1897'deki Osmanlı-Yunan Savaşı'nın patlak vermesine kadar yirmi yıl boyunca Haliç'te atıl durumda kaldı. Yeniden yapılanma programı kapsamında 1890'ların başlarında Tersane-i Amire'de yeniden inşa edildi. Bununla birlikte başka bir önemli görevde yer almadı ve 1909'da hurda olarak satıldı. Tam boyu 64,4 m, genişliği 13,6 m olan "Hıfzu'r-Rahman"ın su çekimi 4,4 metreydi. Gövdesi demirden yapılmıştı ve burunda bir mahmuz yer alıyordu. Geminin deplasmanı normal yükte 2.540 metrik tondu. Mürettebatı 12 subay ve 110 denizciden oluşuyordu. Gemi, iki vida pervaneyi çeviren tek bir yatay bileşik buhar motoruna sahipti. Buhar, gemi ortasında bulunan tek bir bacaya bağlı iki adet kömürle çalışan lokomotif kazanı tarafından sağlanıyordu. Motor 2.000 belirtilen beygir (1.500 kW) gücündeydi ve gemiyi en çok saatte 12 deniz mili (22 km/sa) hıza ulaştırabiliyordu, ancak kötü bakım sebebiyle 1877'de gemi sadece 10 deniz miline (19 km/sa) ulaşabilmekteydi. "Hıfzu'r-Rahman" 300 metrik ton kömür taşıyabiliyordu. Gemide ilave bir barka yelken teçhizatı da yer almaktaydı. Gemi, iki adet yivli 229 mm ve iki adet 178 mm Armstrong ağızdan dolma top ile silahlandırılmıştı. Her silah çifti geminin orta hattına monte edilmiş döner bir silah taretinde yer alıyordu. 229 mm toplar ön tarette, 178 mm toplar ise ana direğin arkasındaki arka taretteydi. Geminin zırhlı kemeri dövme demirden yapılmıştı. Ortasında 140 mm kalınlıkta olan zırh, baş ve kıça doğru incelerek 120 mm'ye düşüyordu. Ana kemerin üzerinde 76 mm kalınlığında zırhlı borda kaplamaları taret tabanlarını, cephanelikleri ve makine odalarını koruyordu. Taretler 140 mm'lik demir zırhla kaplıydı. "Hıfzu'r-Rahman", Bordeaux'daki Forges et Chantiers de la Gironde tersanesinden 1867 yılında sipariş edildi ve geminin inşasına ertesi yıl başlandı. Gemi, aslen Osmanlı İmparatorluğu'na bağlı bir özerk devlet olan Mısır Hidivliği tarafından sipariş edilmişti; ancak Mısır'ın bağımsız çabalarına karşı bir hamle olarak Padişah Abdülaziz, 5 Haziran 1867'de Mısır'ın yabancı tersanelere sipariş ettiği tüm zırhlıların teslim edilmesini talep etti. Müzakerelerin ardından gemi, 29 Ağustos 1868'de resmen Osmanlı İmparatorluğu'na devredildi. Geminin tamamlanan gövdesi 1869 yılında denize indirildi, donatımı ve deniz denemeleri 1870 yılında tamamlandı. Aynı yılın Mart ayında Osmanlı filosuna katıldı. Tamamlandıktan sonra, İngiltere ve Fransa'da inşa edilen diğer zırhlılar ile birlikte, 1866-1869 Girit İsyanı sonrasında adanın sükunete kavuşturulması için Girit'e gönderildi. Bu dönemde, Hobart Paşa yönetimindeki Osmanlı filosu, tercüme edilen İngiliz talimat kılavuzlarını okumakla sınırlı eğitim dışında büyük ölçüde hareketsiz kaldı. "Hıfzu'r-Rahman"; kardeş gemisi "Lütf-i Celil", "Avnillah" ve "Muin-i Zafer" ile birlikte Asya Filosu'nun II. Tümen'ine atandı. 1875 yılında gemiye Krupp tarafından üretilen 120 mm bir top takıldı. Osmanlı filosu, Eylül 1876'da Rusya ile olası bir savaşa hazırlanmak üzere seferber olmaya başladı. Rusya ile gerginlikler birkaç yıldır büyüyordu; 1875'in ortalarında Bosna'da bir isyan başlamış, Temmuz 1876'da ise Sırbistan Osmanlı İmparatorluğu'na savaş ilan etmişti. 93 Harbi, 24 Nisan 1877'de Rusya'nın savaş ilanı ile başladı. Savaşın başında, "Hıfzu'r-Rahman" ve "Lütf-i Celil", Tuna Filosuna atandı ve Rus kuvvetlerinin nehri geçmesini önlemekle görevlendirildi. "Hıfzu'r-Rahman", "Muin-i Zafer" ve "Asar-ı Şevket" ile birlikte Tuna'nın ağzındaki Sulina limanına konuşlandı. Gemilere üç sahil tahkimatını destekleme ve limana denizden yaklaşımı savunma görevi verildi. Kasım ayından başlayarak, küçük gemilerden oluşan bir Rus filotillası, Osmanlı gemilerini engellemek için Sulina'ya bir mayın tarlası yerleştirmeye çalıştı. "Mukaddeme-i Hayr"ın 8 Kasım'da Rus mayın gemilerini kovalamasının ardından, Ruslar ertesi gün havan donanımlı gambotlarla yeniden saldırdı. Bu çatışmada "Hıfzu'r-Rahman", kazanlarından birine isabet eden bir top mermisi ile vuruldu ve geri çekilmek zorunda kaldı. Gemi, donanmanın geri kalanıyla beraber 1878'de İstanbul'da Haliç'e çekildi ve sonraki yirmi yıl üzerinde bir işlem yapılmadı. 1891-1894 yılları arasında Tersane-i Amire'de modernize edildi. Silahları revize edilerek iki orijinal 229 mm topu çıkarıldı ve yerine iki 150 mm Krupp top takıldı. Ayrıca dört adet 37 mm Hotchkiss top ve iki 25,4 mm Nordenfelt top ilave edildi. Osmanlı-Yunan Savaşı başlangıcında, Şubat 1897'de II. Filo'ya atandı. Osmanlılar filoyu teftiş ettiklerinde "Avnillah" da dahil olmak üzere neredeyse tüm gemilerin, üç modern "Hydra" sınıfı zırhlıya sahip olan Yunan Donanması'na karşı savaşmaya uygun olmadığını tespit etti. Gemilerin çoğu çürümüş gövdelere sahipti ve mürettebatları iyi eğitilmemişti. Filo, Nisan ve Mayıs ayları boyunca mürettebatın moralini yükseltmek amacıyla Ege Denizi'ne birkaç kez sortiye çıksa da, Osmanlıların Yunan kuvvetlerine saldırmaya niyeti yoktu. Bu operasyonlar sırasında "Hıfzu'r-Rahman", Çanakkale Boğazı'nın ağzındaki Morto Koyu'na yerleştirilirken zırhlı korvetlerin geri kalanı güvenli bir şekilde boğazın içinde kaldı. Nihayet Padişah II. Abdülhamid'i gemilerin yabancı tersanelerde modernize edilmesini öneren bir yeniden inşa programına izin vermeye zorladı. "Hıfzu'r-Rahman" bu programa dahil