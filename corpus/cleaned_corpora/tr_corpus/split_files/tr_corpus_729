renkli bir gölge duvarların üzerinde dolaşmaya başlamıştı. Büyük bir hızla hareket ediyordu adam. Bazen duruyor, bir yerlerde bir tılsımı düzeltiyor, bazen de beklemekte olan rahiplerin biriyle konuşuyordu. Onunla konuşurken rahiplerin korkudan titrediğine emindi Sepp Van Montan. Bir dakikadan kısa sürmüştü ilk tünelin denetlenmesi. Sonra ikinci tünele geçtiler. Orada da aynı işlem birkaç dakika sürmüştü. Sonra da araçlara binerek sırayla diğer tünelleri dolaştılar. Yarım saatten az bir sürede bütün tüneller ve tılsımlar gözden geçirilmiş ve hatalar düzeltilmişti. Pagan tapınağına geri döndüklerinde, hemen onların arkasında General De Bien yanında beş rahip ile içeri geldi. Bunlar tılsımların doğru yazılmasından sorumlu rahiplerdi ve işlerini eksik ve hatalı yapmışlardı. Kendilerini affetsin diye diz çöktüler Ekselansın önünde ama o onları affetmedi. Yanındaki kadına bir baş işareti yaptı, kadın bir anda vahşi bir pumaya döndü adeta. Adamların ona en yakın olanını gırtlağından tuttu ve boynunu ısırdı. Adamı kan içinde bir kenara fırlattıktan sonra diğerini de aynı şekilde kavradı. Diğer rahipler ayağa kalktı ve kaçmak istedi, ama lejyon korumalar onların sırtlarına ayakları ile bastılar ve adamları yere yatırdılar. Kadın sırayla hepsini boyunlarından ısırdı ve tapınağın zeminine fırlattı. Rahiplerin boyunlarından kanlar zemine aktı. Sepp Van Montan ile lejyonlar gördüklerinden dehşete kapılmıştı. Her biri sayısız inanılmaz cinayetler işlemişlerdi, ama hiçbiri bu kadar güçlü ve vahşi birini daha önce görmemişti. Ekselans eliyle bir işaret verdi ve lejyonlar cesetleri dışarı çıkardı. Ekselans ve Kont tapınağın içinde bir süre birlikte dolaştı ve her şeyi birer birer inceledi. Kont hiçbir tepki vermeyince Ekselans her şeyin yolunda olduğunu ve ayine başlama zamanının geldiğini anlamıştı. Sepp Van Montanı yanına çağırdı ve kulağına bir şeyler fısıldadı. Bir dakika içinde o ve lejyonlar tapınağı boşalttı. Geriye ayine katılacak olan rahipler kalmıştı. Beş rahip ellerindeki kitaplardan ilahiler okumaya başladıklarında kadın soyunmaya başlamıştı bile. Kadın üzerinden bir parça çıkardıkça, ilahi okuyan rahiplerin dikkati dağılıyordu. Muhteşem çekicilikte, eşi benzeri olmayan seksi görünüşte bir kadındı bu. O fotoğraftaki kadındı ve fotoğraftakinin benzeri bir seks ayini yapılacaktı bu pagan tapmağında. Kadın çırılçıplak kaldığında sunaktaki kemeri aldı ve beline taktı ve yere serilmiş olan bir halının üzerine yüzüstü uzandı. Belindeki gümüş, ışığın altında parlıyor ve üzerindeki siyah renkli tılsımlar daha net görünüyordu. Ekselans da bu arada sunağın arkasında çırılçıplak soyunmuştu ve kafasında bir maske ile ortaya çıkmıştı. Yüzündeki beyaz maskenin üzerinde kırmızı ipek ipliklerle işlenmiş tılsımlar vardı. Maskenin üzerindeki kırmızı şeritler parlıyordu. Maskenin üzerindeki tılsımlar da Süleymanın Anahtarı kitabındaki tılsımlara benziyordu. Ekselans kadına arkadan yaklaşmaya başlayınca, kadın kalçasını yukarı dikti ve dizlerinin üzerine çöktü ve ellerini ileri doğru uzattı. Bu sırada sunağın arkasından iki kişi daha çıktı. Bunlar da soyunmuştu ve kafalarında aynı maskeden vardı. Kadının kollarından tuttular ve kadını kollarından gerdiler. Ekselans Kont dediği adama bakıyordu. Kont yüzündeki maskeyi çıkardığı zaman, Ekselans ve kadın hariç, içerideki herkes korkuyla yerinden sıçradı. Kont denilen adamın sanki yüzü yok gibiydi. Süt kadar, hatta sütten de beyaz yüzünün hatları neredeyse kaybolmuştu. Simsiyah şeytan gibi bakan iri iki göz, odanın içine kuvvetli bir enerji yayıyordu. Kont, elinde bir kitap ile kadının önüne geldi ve kafasını tuttu, gözlerinin içine baktı. Ekselans da bu sırada kadının tam arkasına geçti. Kont, kadına Hazır mısın. diye sorunca, kadın kafasını Hazırım. anlamında salladı. Kont elindeki kitaptan sihirli kelimeleri söylemeye başladığında, sunağın içindeki insan kanı fokurdamaya başlamıştı. Ama onun sihirli kelimeleri sadece kanı fokurdatmıyordu. Deniz tarafında kara bulutlar oluşmaya başladı birden. Garip bir şekilde ayın önünü kapatmadan, denizin üzerinde kara lekeler bir araya gelmeye başlamıştı. Kont sihirli kelimeleri okurken, işaret verdi ve işaret alan Ekselans cinsel organını, kadının içine soktu. Kadın inledi, birden gözlerinde ışık tanecikleri belirdi. Her şey hızlanmaya başladı. Kont giderek daha hızlı ve daha yüksek sesle sihirli kelimeleri kitaptan okurken, arka taraftaki rahipler de ona ayak uydurmak için hızlanmışlardı. Tempo yükselince, Ekselansın hareketleri de hızlandı. Gerçek bir cinsel birleşme yaşanıyordu. Dışarıda da, aynı tempo içinde kara bulut parçaları denizin üzerinde yoğunlaşarak arttı. O sırada kara bulutlara bakanlar olan bitene bir anlam veremiyordu. Bulutlar sanki emir almışlar gibi, dört bir yandan ana gövdeye koşuyordu. Birkaç dakika sonra, sunağın içinde fokurdayan kanlar, sunaktan taşmaya başladı ve yere yayıldı. Kadın ve diğerleri artık kan içinde kalmıştı. Ekselans boşaldığı anda ayin de bitti. Bu ayin ile yeterince bulut toplamayı başarmışlardı denizin üzerinde. Bulutları gözleyen Ekselansın adamları bulut miktarının yeterli olduğuna kanaat getirmişlerdi. Ayin bittikten sonra toparlandılar. Rahipler ellerinde ıslak mendil ve havlular ile hem kadını hem de Ekselansı temizlediler. Kadın Konta hayranlık duyarak bakıyor ve yüzünün neden bu kadar beyaz olduğunu düşünüyordu. Bu maskeli adamdan bu kadar etkileneceğini hiç düşünmemişti Merakla, soran gözlerle Ekselansa baktı. Ekselans onun arzusunun ne olduğunu anlamıştı ve kadının bunu hak ettiğini düşünüyordu. Kadını yanına çağırdı ve kulağına fısıldadı. Bu adam Saint Germain Kontudur. dedi. Kadının ağzı açık kaldı ve dönüp ona bir kez daha baktı, yanına gitti ve sadece onun duyabileceği bir sesle konuştu. Ölümsüz Kont, demek sen efsane değilsin, gerçekten varsın. Ve ölümsüzlüğün bilgisi sende. Sadece ölümsüzlük değil, gençlik ve güzelliğin sırrı da bende. Öyleyse neden yüzün böyle bir tuhaf Kont, ne genç ne de güzel görünüyor. Bu sadece iksirlerden yapılmış bir maske, etkisi bir saat sonra tamamlanacak ve ben en sevdiğim görüntüm olan otuz ikinci yaş görüntüme döneceğim. Bir anda, bu adam onun için hayatının tek amacı olmuştu. Onun hizmetine girmek ve onun yanından bir an bile ayrılmadan onunla kalmak istiyordu. Bir kadın başka ne ister ki, sonsuz gençlik ve güzellik. Bir gün bu güzelliğini ve gençliğini yitirmemek için bu adamın bildiklerine ihtiyacı vardı. Ekselans bir işaret verdi, gitme zamanının işaretiydi bu. Kadın ve Ekselans giyindiler. Giyindikten sonra Sepp Van Montanı çağırdı Ekselans ve ona hazır olduklarını söyledi. Bu arada Sultanahmet meydanında konser başlamıştı bile. Önden uvertür sanatçılar çıkıp izleyenleri coşturmuş, arkadan da bir başka ünlü ama henüz çırak olan soprano beğenilen şarkılar söylemişti. Son olarak sahneye Ponti çıktı, bir saat süre kadar sahnede kalacaktı. İlk yarım saat solo şarkılar söyleyecekti. İkinci yarım saat ise bir opera sahnesine çevrilecekti sahne ve bir tiyatrocu grubun oyunu eşliğinde söyleyecekti şarkısını. Program bu şekildeydi. Bu sırada sahneyi bir başka sanatçı ile paylaşacaktı ikisi düet yaparak ellerindeki kitaplardan parçalar okuyacaklardı. Ponti de onlardan biriydi ve bir konser görüntüsü altında gerçekte bir ayin gerçekleştirilecekti. Bir tiyatro oyunu havası verilecekti ayine ve bilenler dışında hiç kimse bunu anlayamayacaktı. Kara bulutların deniz üzerinde toplanmasının ardından bir sonraki aşamaya geçildi. Yeraltındaki tünellerde bekleyen rahiplere işaretler verildi ve onlar da görevlerini yapmaya başladılar. Yeraltı tünelleri şimdi bir sürü rahibin okuduğu sihirli seslerle dolmaya başlamıştı. Sihirli kelimeler eski Babil dilinden okunuyordu, Sümer dilinden. Yeraltındaki lejyonlar bile duydukları bu seslerden ürpermeye başlamıştı. Belli bir temposu ve ritmi vardı okumaların, sanki gizli bir el tarafından yönetiliyorlardı. Aslında başrahiplerden birinin okuduğu kelimeleri tekrar ediyorlar ve okuduklarını kitaptan takıp ediyorlardı. Her rahibin kulağına bir telsiz alıcısı yerleştirilmişti ve bu şekilde modern teknoloji kullanılarak uyum sağlanmıştı. Sesler çoğaldıkça, denizin üzerindeki bulutlar sanki görünmeyen bir mıknatısa, bir çekim gücüne yakalanmış gibi meydandaki Mısır Dikilitaşına doğru ilerliyordu yavaşça. Bir yandan da yukarı uzaya doğru hortum şeklinde uzuyordu kara bulutlar, sanki uzaydaki bir şey ile, yeryüzündeki bir nokta arasında bir geçiş köprüsü oluşturuyor gibiydi. Kara bulutların bir ucu yükseldi ve atmosferi de geçerek uzay boşluğuna ulaştı. Uzaydaki gözlem istasyonları, kara bulutun ve oluşturmakta olduğu hortumun ne olduğunu anlayamamıştı. Hortum, dakikalar boyunca uzayda ilerledi ve birden belli bir yerde artık uzamayı durdurdu. Hortumun tam ucunda kara bir nokta vardı ve emir bekliyormuş gibi hortumun ucunda duruyordu. Hortum ise iyice incelmişti, neredeyse bir bahçe hortumu inceliğine ulaşmıştı. Hortumun diğer, Dikilitaşa doğru gelmekte olan ucu ise konik bir şekil almıştı. Ve üç insanı içine alacak kadar da genişliği vardı. Hortumun ucu Kumkapı tarafından, karaya doğru ilerlemeye başlamıştı ve birkaç dakika sonra bu hızla Dikilitaşa ulaşacaktı. Rahipler hortum Dikilitaşa ulaşsın diye onu çağıran sihirli kelimeleri aralıksız okuyorlardı. Bu arada Ekselans, Saint Germain Kontu, kadın ve Sepp Van Montan, Dikilitaşm önündeki sahnenin arkasına gizlice geldiler. Görünmeyen ama çok sıkı bir güvenlik önlemi alınmıştı. Sepp Van Montan hariç bu üç kişi, sahnedeki tiyatro oyununda yer alacak oyunculardan başkaları değildi. Üçü sahnenin arkasındaki kulise soyunma odasına girdiklerinde Ponti sahnenin üzerinde son şarkısını söylüyordu. Sepp Van Montan dışarıda kalmıştı ve kulaklığından ekibinin hareketlerini dinliyordu. Hâlâ her şeyin yolunda görünmesi şaşırtıyordu Sepp Van Montanı. Maestronun şimdiye kadar çoktan harekete geçmiş olması gerekiyordu, ama o ortada yoktu. Bu sırada Ponti konserine beş dakikalığına ara verdi ve sonraki şarkılarını tiyatro oyunu sırasında okuyacağını söyledi. Ara verilince, bilenler aradan sonra büyük ayinin başlayacağını anlamıştı ve heyecanla yerlerinde kıpırdamaya başladılar. Bilmeyenler ise arada yayınlanmakta olan müzik yayınına kendilerini kaptırmışlardı. Sahnenin önüne bir perde gerilmişti ve sahne tiyatro oyunu için hazırlanmaya başlamıştı. Sahnenin ortasına mermerden büyük bir sunak koyuldu. Sunağın ortasına ise Ahit Sandığı konuldu. Ahit Sandığının içinde ise, Kutsal Kase ve kasenin içindeki tek çivi vardı. Sunağın çevresine ve sahnenin çeşitli yerlerine tılsımlar asılmıştı. Gerçek bir tiyatro sahnesi gibi tasarlanmıştı her şey. Beş dakika sonra sahne açıldığında, sahneye bakan seyirciler neler olacağını tahmin edememişti. Ve sahnede Ponti dışında üç kişi daha vardı. Üçü de maskeliydi ve sadece gözleri görülüyordu. Birinin kadın olduğu hatlarından belliydi. Üzerlerinde birer beyaz pelerin vardı ve pelerinlerin üzerine kırmızı ipliklerle tılsımlar yapılmıştı. Bu arada hortumun bir ucu Dikilitaşın üzerine gelmişti, ama o bölge karanlıkta bırakıldığı için hortumun karanlık görüntüsü, gecenin karanlığına karışmıştı. Dikilitaşın tam üzerinde duran kara koniyi fark eden yoktu. Ve oyun başladı. Önce kadın sunağın yanma geldi ve sunağın içine bir avuç kül attı ve elindeki kitaptan yüksek sesle sihirli kelimeleri söylemeye başladı. Gerçeği bilmeyen herkes merak içinde bu ilginç oyunu seyrediyor ve hâlâ bunu gösterinin bir parçası sanıyordu. Kadın sunağın etrafında dans eder gibi yürümeye başladığında bu kez de Kont sahnedeki oyununa başladı. Kontun sesi gerçekten büyüleyiciydi ve o sihirli kelimeleri kitaptan okudukça, onu dinleyen herkes hipnotize olmuş gibi kendinden geçmişti. Gerçekten de büyülenmişlerdi. Kontun sesi büyü niteliğindeydi ve bu büyünden bir kişi dışında herkes etkilenirdi, Maestrodan başka herkes. Bu sırada Ponti de elindeki kitaptan arya okur gibi sihirli sözleri okumaya başladı. Ekselans da başlamıştı. Ponti ile Ekselans karşılıklı düet yapar gibi okumaya devam ederken, kadın ile Kont sunağın etrafında dönmeye ve daha hafif bir sesle onlara eşlik etmeye devam ettiler. Bu sırada birden işaret verilmiş gibi seyircilerin büyük bir bölümü de ellerindeki kitaplardan benzer ilahiler söylemeye başladılar. Sahnedekiler ve seyirciler bütünleşmişti ve kendilerinden kopmuş bir halde ilahiler söylüyordu. Sultanahmet meydanında yükselen sesler çevre semtlerden de duyulmaya başlanmıştı ve herkes birden paniklemeye başlamıştı. Aralarında bir tek Sepp Van Montan soğukkanlılığını korumaya çalışıyordu. Hâlâ işi bitmemişti ve bu çılgın havaya kendini kaptırmamalıydı. Kafasını kaldırıp Dikilitaşın ucuna baktı ve koni şeklini almış olan hortumu gördü. Her şeyin yerli yerinde olduğunu düşündü, saatine baktı beş dakika kalmıştı gece yarısına. Tam saat 00,00da Ekselans elindeki son sihirli tozu da kasenin içine atacaktı ve ayin sona erecekti. VlPte oturanlar büyülenmiş bir şekilde sahnede olanları seyrediyorlardı. Aralarında tanıdığı kişiler olduğunu gördü. Yılan Hançerini aldığı otuz üçüncü derece mason üstadını, Rosalyn Shapelinde gördüğü Gül Haç rahipleri. Daha önce iş yaptığı birkaç adam. Bazılarını da gıyabında tanıyordu. Dünyanın gizli zenginlerinden bazıları da oradaydı. Büyük elmas taş işi yapan iki kardeşi gördü. Onların da Güneş Kulübü üyelerinden olduğunu her zaman düşünmüştü. Birkaç Amerikan, İngiliz ve Alman emekli generali de tanımıştı. Asil ailelerden gelenleri de gördü, ama hanedanların üyeleri olan mavi kan bu insanlardan pek hoşlanmadığını biliyordu. Kendisi asil olmadığı için, asil olanlardan nefret ediyordu. Gözüne ilk çarpan Habsburg prensleri oldu, yanlarında eşleri de vardı, ispanyol ve İngiliz Hanedanlığından birkaç prens daha gözüne ilişti. Sonra Türklerin oturduğu protokol bölümüne bakmaya başladı. Protokolde oturanlar orada bulunması gereken insanlardı ama hiçbiri doğrudan Güneş Kulübü üyeleri değildi. Aralarında düşük seviyede farmasonlar vardı ama değerleri yoktu. Diğerleri ise resmi kişiler ile Güneş Kulübünün işbirlikçileri olan taşeron Türk iş adamları ve diğerleri vardı. Tek tek her birini gözlemeye başladı. Aralarında tanıdığı çok az adam vardı. Birinci sırada oturan bakan Kurtözü ile göz göze geldi. Kurtözü kendisine gülümseyince, o da aynı şekilde karşılık verdi. Adamın daha birkaç gün önce yaşadıklarından sonra kendini hızla toparlamasına şaşırmıştı. Sonra diğerlerini izledi, şüpheli birini ya da bir şeyi göremedi. O sırada enerji akışı başlamıştı. Kara hortumun konik ucunda hareketlenme başlamıştı. Kara hortumun konik ucunda güçlü bir mavi ışık belirdi ve ışık ince bir hat şeklinde doğrudan sunağın içindeki Ahit Sandığına doğru akmaya devam etti. Ahit Sandığı sanki bir yıldırım toplar gibi işlev görüyordu. Ahit Sandığının içine akan ve orada yükselen kara delikten gelen enerji Kutsal Kase ve içindeki çiviyi de sarmıştı. Hortumdan akan enerjiyi herkes büyülenmiş gibi seyrediyordu. Enerji hortumu kalınlaşmaya devam ederken, ilahiler de daha da yüksek bir sesle söyleniyordu. Herkes bütün bunların gösterinin bir parçası olduğunu düşünüyordu. Sepp Van Montan saatine baktı, sadece iki dakika kaldığını gördü, derin bir nefes aldı, sadece iki dakika sonra işi bitecekti. Bir kez daha seyircilere göz attı. Herkes büyülenmişti sanki, gözlerini ayıramıyorlardı sahneden. Sonra birden bir şeylerin ters olduğunu hissetti. Herkes büyülenmiş gibi bakıyordu ama bir kişi hariç, o büyülenmemişti. Bakan Kurtözü merakla döndü ve Kurtözünün oturduğu yere baktı ama onu göremedi. Koltuğundan kalkmıştı. Birden alnından ter boşaldı, gözünden bir şeyi kaçırdığını düşünüyordu. Etrafı hızla gözleri ile taradı, Kurtözünü arıyordu ve onu gördüğünde gözleri dehşet içinde açılı kaldı. Havada uçan üç garip alet ile kısa bir kılıç kadar uzun Yılan Hançeri sahneye doğru gidiyordu, gözünü uçan şeylere çevirdiği anda, Kurtözü bir anda ortadan kaybolmuştu. Önce sahnenin üstünde en önde duran üç kişi ardı ardına yere yıkıldı. Ponti, kadın ve Kont. Üçünün de içlerini kemiren ölüm makineleri işlerini yaparken, Yılan Hançeri, dördüncü kişiye, Ekselansa isabet etti. Ekselans tam da kara hortumdan akmakta olan enerjinin akımına girmek için adımını attığı anda Yılan Hançeri ona isabet etmişti. Yılan Hançeri, Ekselansın kalbine isabet etmiş ama isabet etmekle kalmamış, sanki bir tonluk bir gürz çarpmış gibi adamı savurmuş ve Dikilitaşa çivilemişti. Uzun hançerin ucu taşa girmişti ve adamı oraya sabitlemişti. Saatler 00.00 vurduğu anda Ahit Sandığının içine birikmiş olan enerji sanki patladı, büyük bir enerji etrafa yayılmadan önce sandık ve içindekiler patladı ve enerjinin altında adeta eridi. Ve sonra aynı enerji etrafa yayıldı ve birkaç saniye içinde orada oturanların arasında bir tek canlı kalmamıştı. Gidecek yer bulamayan enerji ise kara deliğe geri çekildi bir anda. Koltuklarında oturanlar neredeyse erimiş hâle gelmişti. Sahnede bulunan her şey ise toz hâline gelmişti. Sultanahmet meydanında her şey bittiğinde orada olanlar için anlamlı bir açıklama yapacak tek bir kişi kalmıştı Maestro. Bu kez peşine bir kez daha düştüğü adam Dikilitaşın önündeki konsere davetli önemli bir adam bakan Kurtözünden başkası değildi. Adamı nerede bulacağını birkaç dakika içinde öğrenmişti. İstanbulda kendi evinde. Ertesi gün yapılacak olan konser ayin için gelmişti İstanbula. Konser sırasında bir şeyler olacağını biliyor ama ne olacağını anlayamıyordu. Güneş Kulübünün, özellikle Ekselansın davetlisi olması ona gurur veriyordu. Bakan Kurtözü, Bahçeşehirdeki villasında yalnız kalıyordu, ailesi Ankaradaydı. Bu da Masetronun işini kolaylaştıracaktı. Villa büyük bir sitenin içindeydi ve sitenin dikkatli bir şekilde korunduğu belli oluyordu. Villanın bahçesinde geceleri bekçi köpeklerinin dolaştığını da öğrenmişti. Ayrıca bakanın özel korumaları da etraftaydı. Yapması gereken ise, her zamankinden çok daha zor bir operasyondu. Öncelikle sitenin içine, sonra da bakanın villasına kendini kimseye fark ettirmeden girmeliydi. Bunları düşünürken, Yılan Hançerinin hazırlandığının haberini almıştı. Hazırlıklarını tamamlamış ve Yılan Hançerini aldıktan sonra, Bahçeşehire doğru sürmüştü arabasını. Geceyarısına doğru villanın bulunduğu sitenin tam karşısındaki boş arazinin üzerine gelmiş ve arabasını gizlemişti. Elinde kızıl ötesi, gece görüşlü dürbün ile etrafı gözlemiş, bakanı villasında televizyon seyrederken bir odanın içinde görmüştü. Sitenin güvenlik görevlilerinin dışında bakanı koruyan beş koruma vardı. Korumalardan biri sitenin dış kapısında duruyordu. İkisi villanın giriş kapısında, biri villanın arkasında, sonuncusu da villanın içindeydi. İki saatlik gözetleme ve hazırlanma süresinden sonra, dürbünle bir kez daha villaya baktığında bakanın televizyonu kapattığını ve yatak odasına girdiğini görmüştü. Yirmi dakika sonra da yatak odasının lambası sönmüştü. Bakanın uykuda olduğu açıktı artık. Korumaların yorulduğunu, uykularının geldiğini ve dikkatlerinin dağıldığını da gözlemlemişti. Sabah dört gibi harekete geçmişti Maestro, öncelikle köpekleri halletmesi gerekiyordu. Sitenin güvenliğinin en zayıf olduğu bölgeye, orman tarafına yönelmişti. Oradan sitenin bahçesine atlamadan önce, çantasından bir çeşit düdük çıkarmış ve düdüğü öttürmüştü. Düdüğün sadece köpeklerin duyabileceği ses frekansı vardı ve köpekler düdüğün sesini duymuştu. Bütün dikkatlerini düdüğün sesine veren köpeklerin gözlerine bir ağırlık düşmüş ve içlerinde dayanılmaz bir uyku isteği duymuşlardı. Gözlerini kapatmadan, beyinlerinde uyku durumuna geçmişlerdi. Onlara uzaktan bakan, heykel gibi duruşlarıyla, onları tetikte düşman bekleyen köpekler zannederdi. Maestro, köpekleri devre dışı bıraktığını biliyordu artık. Bir gölgeden daha fazla gölge olup kedi adımları ile ama bir panter hızından daha fazla hızla bakanın villasına doğru koşmuştu. Villanın zeminindeki beton yükseltinin hemen altına yatmış ve kendini gizlemişti. Korumanın biri o sırada onun hemen yanından geçerken onu fark etmemişti bile. Koruma uzaklaşınca Maestro villanın pencerelerinden birine yaklaşmış ve elindeki aleti pencerenin çevresine yerleştirip hemen harekete geçirmişti. Birkaç saniye içinde villanın içindeki alarm sisteminin yapısını elindeki el bilgisayarına geçirmişti. Villanın alarm sistemini devre dışı bırakacak şifreleri de elindeki bilgisayar birkaç saniye içinde vermişti. Alarmı devre dışı bırakması da on saniyeden kısa sürmüştü ve o sırada devriye gezen korumanın geldiğini görmüş ve yine saklanmayı başarmıştı. Koruma gözden kaybolduktan sonra yeniden harekete geçmiş ve pencereye yerleştirdiği bir mekanizma ile pencerenin camını sessizce yerinden çıkartmayı başarmıştı. Villadan içeri girdikten ve camı yerine eskisi gibi yerleştirdikten sonra, sessiz kedi adımları ile villanın yatak odasına yönelmişti. Villanın içinde dolaşan korumanın ayak sesleri kulağına kadar geliyordu. Maestro hiç risk almayacak kadar dikkatliydi, kapının altından ince bir boruyu odanın içine sarkıtmış ve birkaç saniye içinde öldürücü bir tesiri olan gazı içeri vermişti. Bakan Kurtözü, uykusunda acı çekmeden ölmüştü Maestroda odaya ağzında bir maske ile girdiği zaman. Bakan Kurtözünü yatağında incelemiş ve öldüğünü anladıktan sonra ise bir başka aletle, odadaki gazı geri çekmişti. Adamın yüzüne plastik döküp, bir maskesini çıkarmıştı. Bu işlemi dikkatli bir şekilde yapmış ve titiz çalışmıştı. Plastik maskenin mükemmel olmasını istiyordu. Yarım saat sonra plastik maske kullanılır bir hâle gelmişti ve adamın yüzünden maskeyi çıkardıktan sonra bakan Kurtözünü sessizce yatağından çıkarmış ve geniş elbise dolaplarından birine kilitlemişti. Plastik maskeyi yüzüne uygun hâle getirmesi ve onun kılığına bürünmesi bir saat daha sürmüştü. Adama birebir benzediğine emindi artık. Boyu, kendi boyu ile yaklaşık olarak aynıydı. Bakan Kurtözünden birkaç santim daha uzundu ama biraz kambur durarak bu farklılığı gizleyeceğini düşünüyordu. Kılık kıyafet ve makyaj da tamamlandıktan sonra onu hatasız taklit edebilmek için, onun davranışlarını incelemeye başlamıştı. Elindeki el bilgisayarının kulaklığını kulağına taktı ve adamın çeşitli yerlerde çekilmiş görüntülerini izlemeye ve konuşmalarını dinlemeye başladı. Bir saat sonra onun ikizi olacak kadar ezberlemişti adamı. Ona en zor gelecek olan adamın puro bağımlısı olmasıydı. Ağzından neredeyse düşürmüyordu puroyu. Puroyu içme şekli ve süresini hata yapmadan taklit etmesi gerekiyordu. Sonra bakanın ajandasına bakmış ve o günü nasıl ve nerelerde geçireceğini öğrenmişti. Bakanın bugün yapacak fazla bir işi yoktu. Sabah sekizde uyanacak, dokuza kadar kahvaltı yapacak. Dokuz otuzda başbakan ile bir telefon görüşmesi yapacaktı. Öğle yemeğini lüks bir otelin lokantasında, bir grup dostu ile yiyecek ve akşam saat sekizde Sultanahmet meydanında Dikilitaşın önünde yapılacak olan konserde olacaktı. Bunların içinde en endişe verici olan öğle yemeğinde buluşacağı adamlar ve başbakanla yapılacak görüşmeydi. Bir de mümkün olduğu kadar çok, korumaların görüş açısından uzak durmalıydı. Ya da bütün bunlardan kurtularak hiç kimse ile görüşmeden ve dikkat çekmeden konser saatine kadar villada beklemek. Bir anda hastalanmaya karar vermişti Maestro, soyundu ve bakanın pijamalarını giydikten sonra yatağa yattı. Sabah sekiz olduğunda, villanın içinde dolaşan korumayı yanına çağırdı, ona nasıl hitap edeceğini ezberlemişti. Mithat, kardeşim, sanırım biraz soğuk aldım. Bana soğuk algınlığı ilacı bul, bir de sıcak bir ıhlamur içmek isterim kahvaltıdan önce. Koruma karşısında duranın bakan değil de Maestro olduğunu anlamamıştı. Bakan ona her zaman bu şekilde, Mithat kardeşim diye hitap ederdi ve sesi de birebir aynıydı. Geçmiş olsun bakanım, hemen getiriyorum. Kahvaltı için de acele etmesinler Mithat kardeşim biraz daha uyumak istiyorum. Emredersiniz sayın bakanım, ıhlamuru hemen hazırlıyorum. Koruma gittiğinde Maestro biraz daha hastalandırmıştı kendisini, bu kez terlemeye başlamıştı ve alnında boncuk boncuk biriken terler ise yine küçük bir alet marifeti ile oraya konmuştu. Koruma, ıhlamur ve ilaçlarla döndüğünde bakanın daha da hasta görünmesinden endişelenmiş ve Bakanım isterseniz bir doktor çağıralım. dediğinde, o gerçekten acınacak bir sesle, Gerek yok Mithat kardeşim, geçer şimdi. diye tevekkül içinde karşılık vermişti. Kahvaltının hazır olduğu ise yarım saat sonra bildirilmişti, kahvaltıyı yatağına getirmelerini istemişti. Merak içinde olan korumaların şefi hem geçmiş olsun dileklerini iletmek hem de bakanın durumunu yakından görmek için odaya gelmişti. Gelenin korumaların şefi olduğunu anlayan Maestro, Hep beni merak eder, benim için endişelenirsin Mustafa kardeşim, kendine bile bu kadar düşkün değilsin. diye hasta bir sesle konuşmuştu. Korumaların şefi de karşısında başka birinin durduğunu fark etmemişti. Biraz uzun sürmüştü bakanın kahvaltısını bitirmesi, Koruma Şefi Mustafayı odasına çağırmış ve çok hasta olduğunu ve akşama konsere kadar dinlenmesi gerekmesine rağmen, öğle yemeğinde dostlarıyla olması gerektiğini söylemiş ve sızlanmıştı. Koruma Şefi Mustafa, ondan fazla işgüzar çıkmış ve bakanın randevusunu iptal etmesini ve dinlenmesini istemişti. Koruma Şefi Mustafa, ona zorla kabul ettirmişti ve öğle randevusunu ve bütün her şeyi ayarlayacağını da söylemişti. Bundan sonrasını ona bırakmıştı Maestro, akşama kadar deliksiz bir uyku için yorganı başına çekmişti. Akşam yedi olduğunda, giyinmiş ama yine yarı hasta görüntüsü ile az konuşmaya çalışarak arabasına binmişti. Saat tam akşam sekizde konserin yapılacağı yere ulaşmıştı ve mahşeri kalabalıkta kimse ona dikkat etmemişti. İki yanına düşen kişilerin bakanı fazla tanımadığından emindi Maestro. Biri kentin valisi diğeri ise zevattan başka biriydi. Hiç dikkat çekmeden dört saat boyunca etrafı incelemiş, kaçış yollarını anlamaya çalışmış, zaman zaman Sepp Van Montanı etrafta dolaşırken görmüştü. Kara bulutların Dikilitaş üzerine kadar geldiğini ondan başka fark eden olmamıştı. Pontiden önce uvertür sanatçılar uzun bir süre konser vermiş, sonra sahneye Ponti çıkmıştı. Ponti yarım saat boyunca konser verdikten sonra mola almıştı. Sonra yeni bir sahne kurulmuştu. Sandıklar konulmuştu sahneye, bir de sunak. Ponti dışında üç kişi daha sahnede olduğundan hangisinin Ekselans olduğunu bir süre anlamamıştı. Birinin kadın olduğunu, Özellikle de fotoğraftaki kadın olduğunu kadının hatlarından anlamıştı. Diğer iki adam da başlarındaki maskeler ile Ekselans olacak kadar vakar, sihirli kelimeler söylüyorlardı. Bu sırada Sepp Van Montanı görmüştü, kendisine bakıyordu, göz göze geldiği için ona başıyla selam vermiş ve gülümüsemişti. Sonra başını hemen çevirmiş ve sahneye bakmaya devam etmişti. Sahnedeki eşyaları inceliyordu. Sahnede biri sunağın içinde, diğeri de hemen onun yanında olan iki sandık içinde de ne olduğunu biliyordu Maestro. Birinde Ahit Sandığı ve sandığın içinde Kutsal Kase ile çivi vardı, diğer sandığın içinde de yeşil kafaların olduğuna emindi. Üzerindeki silahları tam zamanında kullanmalı ve doğru hedefe atmalıydı ama hâlâ Ekselansı ayırt edememişti. Zaman akıp gidiyor ve ayinin sonuna yaklaşılıyordu. Birden kara bulutun ucundaki koniden Ahit Sandığına doğru enerji akışı başladığında ve gözle görülür hâle geldiğinde zamanın da geldiğini anlamıştı. Enerji akışının içine adımını ilk atan adamı vurmaya karar vermişti. Ekselans tam adımını kaldırdığı anda Kassanın adamlarından birinden aldığı üç ölüm çarkı ile Yılan Hançerini aynı anda fırlatmıştı Maestro. Yılan Hançerini sağ eliyle Ekselansı hedefleyerek atmış, ölüm çarklarını da sol eliyle özellikle diğer maskeli adamı hedefleyerek atmıştı. Ponti, maskeli adam ile maskeli kadın o anda Ekselanstan bir adım daha önde olduğu için, ölüm makineleri önce onlara ulaşmıştı, bir an sonra da Yılan Hançeri Ekselansın kalbine saplanmıştı. Önce Ponti, sonra maskeli adam ile maskeli kadın çığlıklar atmaya başladığında, maskeli adamın kendini sahnenin arkasına attığı gözünden kaçmamıştı. Ponti ile maskeli kadın içinde dolaşan ölüm makinesinin, kemiklerini ve iç organlarını parçalarken çıkardığı sesten daha fazla çığlıklar atıyordu. Ekselans ise Yılan Hançerinin büyülü gücü ile bulunduğu yer den geriye fırlamış, sahnenin arkasındaki paravanları da yıkmak, arkasındaki Dikili taşa çivilenmişti, iki bin yıl önceki yoldaşı Apollunius gibi, onun da sonu çivilenerek gelmişti. Yılan Hançeri ve ölüm çarklarını atar atmaz hemen yerinden fırlamış ve bir anda kalabalığın üzerine sıçrayarak, konukların kafalarına basarak, kedi hızı ile kendini Sultanahmet Camisinin duvarının üzerine ve zaman kaybetmeden arkasına atmıştı. O duvarın dibine düşer düşmez, Johannes babanın kendisine verdiği ince bir pelerini, Johannes babanın söylediği gibi üzerine yorgan gibi çekmiş ve pelerinin altına girmişti. Enerjinin gücü bitince fırlamış ve caminin dış kapısının aralığından konser alanına bakmıştı. Orada canlı kalan kimse yok gibiydi. Johannes baba da böyle olacağını ona anlatmıştı Yılan Hançerini verirken. Birkaç saniyeden fazla zamanın yok Maestro, hançeri attıktan hemen sonra alandan ayrıl. demişti. Yüzünde hâlâ bakanın maskesi ve elbiseleri ile arabasına döndüğünde, telefonuna bir mesaj gelmişti. Yaşlı Jesustu mesajı gönderen. Bravo. yazıyordu mesajda. Bu da Maestronun görevini başarmış olduğunu onaylıyordu. Birkaç saat içinde İsviçredeki banka hesabına yüklüce bir miktar para yatırıldığını da öğrenmiş ve kendisi için bu işin gerçekten sona erdiğine inanmıştı. Uzun bir süre dinlenmeyi düşünüyordu. Yüzündeki bakan Kurtözü maskesini çıkarmak için iki gün kadar beklemek zorundaydı. Bu süreyi aynaya bakmadan, sadece kitap okuyarak geçirmeyi düşünüyordu. Vedat Çorlu Max Brod'a... Kafka'nın vasiyeti yapıtları yakmayarak kazandırdığı için... hilafına, bu büyük bize ve insanlığa Türkçe Yayımlayanın Notu İthaf ya da neden yeni bir çeviri. ... uğraşınaa tam anlamıyla gönül vermiş çevirmen, yabancı dilde okuduğu bir yazara ve yaratısına bir kez vurulmayagörsün ondan sonra o yazan -daha önce başkaları tarafından kaç kez çevrilmiş olursa olsun- bir de kendi anlatmak, o çevirmen için tam bir tutkuya dönüşür. Bu tutku, hiçbir zaman kendi yapacağı çevirinin öncekilerden üstün olacağı inancından kaynaklanmaz belki kaynaklanmamalıdır da. Ahmet Cemal, Ekim 1986 tarihli, Dönüşüm çevirisine yazdığı önnotunda, neden yeni bir çeviri sorusunu çok vazıh bir biçimde yanıtlar. İçten ve yalın bir dille, tutku kavramıyla açıklar bu girişimi. Gerçekten de öyle, Kafka bir tutkudur. Peki bir yayıncı için durum farklı mıdır. Sanmıyorum. Kendi erken ve yetersiz okumalarım sonrasında dehasına hayran olduğum yazarların başında gelir Kafka. O tüm bir yazın tarihinin en güçlü ve en trajik yazarlarındandır kanımca hattâ en güçlüsûdür. Ve daha ilk okuduğum günden beri aklımda gezdirdiğim ve yayıncılığa başladığım ilk günden bu yana da sürekli yayımlamayı tasarladığım dâhi yazarımdır benim, tşte bir yayıncı olarak beni yeni bir çeviri yayımlamaya iten saik de salt budur zaten, Kafka'ya olan büyük hayranlığım, tutkum ve bağlılığım. Kafka'nm sanatı ulaşılması zor bir ufku işaret eder, alımlanmasıyla ilgili kimi yanılgıları da göz ardı edersek, o sanatıyla çoktan ebedileşmiştir. Trajik olansa, böylesi bir dehanın vasiyetinde tüm yapıtlarının yakılmasını talep etmiş olmasıdır. Bu dizimizi, bu trajik isteği yerine getirmeyerek Kafka Külliyatı'nı bize ve insanlığa kazandıran Max Brod'a ithaf ediyoruz... Ahmet ÖZ I Gregor Samsa bir sabah huzursuz düşlerden uyandığında, kendini yatağında dev bir böceğe dönüşmüş olarak buldu. Zırhı andıran sertlikteki sırtının üzerinde yatmaktaydı ve başını azıcık yukarı kaldırdığında kubbemsi, kahverengi, yay biçimindeki sertliklerce bölümlenmiş üstünde, tutuna-bileceği hiçbir şey kalmamış ve neredeyse tamamen kaymak üzere olan yorganın bulunduğu kamını gördü. Diğer kısımlarıyla karşılaştırıldığında acınacak denli ince bir sürü bacağı, gözlerinin önünde çaresizce parıldıyordu. Bana ne olmuş böyle. diye düşündü. Bu bir düş değildi. Gerçek, ama biraz fazla küçük, insanlara özgü odası, yabancısı olmadığı dört duvar arasında sakince durmaktaydı. Üstünde ambalajından çıkarılmış kumaş örneklerinden oluşan bir koleksiyonun -Samsa bir satış temsilcisiydi- yayılı olduğu masanın üzerinde, kısa bir süre önce resimli bir dergiden kesip, altın yaldızlı hoş bir çerçevenin içine koymuş olduğu resim asılıydı. Kürk şapka ve bir kürk atkıyla bezenmiş, içinde önkolunun tamamının kaybolduğu ağır bir kürk manşonu olan, dimdik oturduğu yerden gözlerini izleyiciye doğru kaldırır gibi görünen bir kadını canlandırıyordu resim. Gregor'un bakışları daha sonra pencereye yöneldi dışarıdaki can sıkıcı hava -pencerenin pervazına çarpan yağmur damlalarının sesi duyuluyordu- onu tümüyle kederlendirdi. Biraz daha uyusam ve tüm bu saçma sapan şeyleri unutsam, ne olur sanki, diye düşündü, ne var ki bunu yapması kesinlikle mümkün değildi çünkü sağ yanma dönük halde yatmaya alışıktı, ama içinde bulunduğu koşullarda kendini bu konuma getiremezdi. Sağ tarafına dönmek için ne kadar güç harcarsa harcasın, sürekli sırt üstü konumuna yuvarlanıyordu gerisin geriye. Bunu belki yüz kere denedi, debelenen bacaklarını görmemek için gözlerini kapadı ve ta ki daha önce hissetmediği, hafif, boğuk bir acı duyunca bıraktı uğraşmayı. Aman Tanrım, diye düşündü, ne yorucu bir meslek seçmişim ben böyle. Her günüm yolda geçiyor. Bu iş mağazadaki esas işlerden çok daha yorucu, yetıjniyormuş gibi bir de şu yolculuk zahmeti tren bağlantılarını yakalama, düzensiz, kötü yemek yeme sürekli değişen, uzun süreli olmayan, asla içtenlik kazanmayan insan ilişkileri gibi sıkıntılar da cabası. Bütün bunların canı cehenneme. Karnının tepesinde hafif bir kaşıntı hissetti başını daha rahat kaldırabilmek için sırtüstü halde yavaşça yatağın köşesine yaklaştı ne işe yaradığını anlayamadığı bir sürü beyaz beneğin yer aldığı kaşıntılı noktayı buldu bacaklardan biriyle bu noktaya dokunmak istedi, ama hemen geri çekti çünkü dokunur dokunmaz bütün vücudu ürperiverdi. Gerisin geri eski konumuna kaydı. Şu erken kalkma yok mu, diye düşündü, insanı aptallaştırıyor. İnsan uykusunu almalı. Elin satıcıları haremdeki kadınlar gibi yaşıyor. Örneğin ben aldığım siparişleri temize çekmek üzere öğleden önce otele geri dönmüş olduğumda, beyefendilerimiz kahvaltıya yeni oturmuş oluyor. Böyle bir şeyi patronuma ben yapsam, anında kapının önüne koyar beni. Kimbilir, belki de benim için en iyisi bu olurdu. Annemle babam yüzünden kendimi tutmasaydım, şimdiye çoktan ayrılırdım patronumun karşısına geçip kalbimden ne geçiyorsa anlatırdım. Kürsüsünden düşüverirdi valla. Kürsüde oturup çalışanına tepeden bakmak da tuhaf tabii hele bir de berikinin patronunun kulağının ağır işitmesi yüzünden kürsüye iyice yaklaşması gerekiyorsa. Neyse ki henüz umutlar tükenmiş değil annemle babamın patrona olan borçlarını ödeyebilecek kadar para biriktir biriktirmez -taş çatlasın beş altı yıl daha yani- kesinlikle yapacağım aklıma koyduğum şeyi. İşi kökünden halledeceğim. Ama şu anda ayağa kalkmak zorundayım, çünkü trenim saat beşte hareket ediyor. Bunun üzerine, dolabın üzerinde işleyen çalar saate baktı. Ulu Tanrım. diye düşündü. Saat altı buçuktu ve yelkovan yavaşça ilerlemeye devam ediyordu hattâ buçuğu da geçiyor, çeyrek kalaya yaklaşıyordu. Saat çalmamış olabilir miydi. Yataktan bakıldığında saatin doğru şekilde dörde kurulmuş olduğu görülüyordu kesin çalmıştı da. İyi de, mobilyaları bile titreten bu sesi işitmeden uyuya kalmış olması mümkün müydü ki. Gerçi huzurlu uyuduğu söylenemezdi, ama derin uyuduğu kesindi. Peki şimdi ne yapacaktı. Bir sonraki tren yedideydi ona yetişebilmek için deliler gibi acele etmesi gerekiyordu ve koleksiyonu da paketlenmemişti henüz, üstelik kendisini kesinlikle öyle diri ve hareketli de hissetmiyordu. Ayrıca, trene yetişse bile, patronunun gazabından kurtulamazdı çünkü mağaza hizmetlisi beş treninde beklemiş ve onun yetişemediğini çoktan bildirmiş olmalıydı. Patronun dalkavuğuydu kişiliksiz ve akılsız biriydi. Peki ya hasta olduğunu bildirseydi. Ama bu son derece utanç verici ve kuşku uyandırıcı bir hareket olurdu çünkü Gregor beş yıllık hizmeti boyunca bir kez dahi hasta olmamıştı. Patronu kesinlikle yanında sigorta doktoruyla gelir, oğullarının tembelliği yüzünden annesiyle babasına sitemler yağdırır ve bütün itirazları, kendisine göre zaten sadece ve sadece sağlıklı, ama işten kaytaran insanların olduğunu savunan sigorta doktorunun vereceği bilgilere yaslanarak geçersiz bulurdu. Peki doktor bu durumda tümüyle haksız mıydı. Gregor uzun uykunun ardından gelen gereksiz uyku sersemliği hariç, kendisini gerçekten çok iyi hissediyordu ve de çok büyük bir iştaha sahipti. Bütün bunları büyük bir aceleyle düşünürken ve yatağı terk edip etmemekte -bu sırada saat yediye çeyrek kalayı çaldı-karar verememişken, yatağının başucundaki kapı dikkatle çalındı. Gregor, diye seslenildi, -annesiydi yediye çeyrek var. Yola gitmeyecek miydin sen. O yumuşacık ses. Yanıt veren sesini duyunca korktu bu ses onun eski sesiydi, bunda şüphe yoktu ancak bu sese alttan alta, bastırılamayan, acı dolu bir cıyaklama sesi karışıyor, bu cıyaklama, sözcüklerin özelliklerini sadece ilk bakışta korur görünüyor, ama tekrar tınladıklarında öylesine bozuyordu ki, dinleyeni doğru işitip işitmediği konusunda şüpheye düşürüyordu. Gregor ayrıntılı bir yanıt verip her şeyi açıklamak istiyordu aslında, ama bu koşullar altında Evet, evet, sağol anne, kalkıyorum, demekle yetindi. Ahşap kapı yüzünden Gregor'un sesindeki değişiklik dışarıdan pek anlaşılmıyordu herhalde, çünkü annesi onun bu açıklaması üzerine rahatlayıp kapıdan uzaklaştı. Gelgeldim bu kısa konuşma, ailenin öteki üyelerinin dikkatini Gregor'un beklenenin aksine hâlâ evde olduğu konusuna çekti ve hemen yan kapılardan birine babası zayıfça, ama yumrukla vurmaya başladı. Gregor, Gregor, diye bağırdı, ne oldu. Ve çok geçmeden tekrar uyardı, bu kez daha kalın bir sesle Gregor. Gregor. Ama diğer yan kapıda kız kardeşinin alçak sesle yakınması duyuldu Gregor. Kendini iyi hissetmiyor musun. Bir isteğin var mı. Gregor her iki tarafa birden yanıt verdi Tamam, geliyorum, dedi ve olabilecek en özenli ifadeleri kullanarak ve tek tek sözcüklerin arasına serpiştirdiği duraklamalar aracılığıyla sesindeki dikkat çekici pürüzleri ayıklamaya çalıştı. Babası da kahvaltısına geri döndü, kız kardeşi ise Gregor, kapıyı aç, yalvarıyorum sana, diye fısıldadı. Ama Gregor kesinlikle kapıyı açmayı düşünmüyordu aksine, yolculuklarından devraldığı, geceleri evdeyken bile bütün kapıları kilitleme alışkanlığını övmekle meşguldü. İlkin sakin bir şekilde, rahatsız edilmeden ayağa kalkmak, giyinmek ve öncelikle de kahvaltı etmek istedi, gerisini ise ancak sonra düşünecekti çünkü yatakta düşünerek bir sonuca ulaşamayacağını anlamış olmalıydı. Daha önceleri de sık sık yatakta belki biçimsiz yatmaktan kaynaklanan, ama ayağa kalkar kalkmaz aslında kuruntudan başka bir şey olmadığı anlaşılan hafif ağrılar hissettiğini hatırladı ve bugünkü sezilerinin yavaşça nasıl dağılacağını merak etmeye başladı. Sesindeki bu değişikliğin, güçlü bir soğuk algınlığının, yani sürekli yolculuk edenlere özgü bir meslek hastalığının habercisi olduğundan en ufak bir şüphesi yoktu. Yorganı atmak çok kolaydı gövdesini birazcık şişirmesiyle yorgan kendiliğinden düşerdi. Ama gerisi zordu, özellikle de gövdesinin bir hayli geniş olması yüzünden. Kendisini doğrultabilmesi için kol ve ellere ihtiyacı vardı oysa bunun yerine hiç durmadan çeşitli yönlere doğru hareket eden, ayrıca idare de edemediği şu bir sürü küçük bacağa sahipti. Birini bir kerecik bükmeye çalıştığında, hareket edip doğrulan ilki oluyordu bu bacağıyla yapmak istediği şeyi yapmaya yeltendiğindeyse bu arada öteki bacaklar da adeta ipini koparmışçasına, hızlı, acı veren bir telaşla çalışmaya başlıyorlardı. Yatakta miskin miskin yatmaya bir son vermeli, dedi Gregor. Önce gövdesinin alt bölümüyle çıkmak istiyordu yataktan, ama henüz görmediği ve nasıl bir şey olduğunu henüz anlayamadığı bu alt bölümü hareket ettirmek son derece güçtü çok yavaş ilerliyordu sonunda, neredeyse çılgına dönmüş bir halde, bütün gücünü toplayarak ve hiçbir şeyi umursamadan kendini ileriye doğru itiverdi yönünü yanlış seçtiğinden yatağın ayakucundaki demire hiddetle çarptı duyduğu şiddetli acı ona gövdesinin tam da bu alt bölümünün şu anda belki de en hassas yeri olduğunu öğretti. Bu nedenle önce gövdesinin üst bölümünü çıkarmaya çalıştı yataktan ve başını dikkatlice yatağın kenarına doğru çevirdi. Bu gayet kolay oldu ağır ve geniş olmasına rağmen gövdesi sonunda başın döndüğü yöne doğru yavaşça ilerledi. Ancak sonunda başını yatağın dışında, boşlukta tuttuğunda, bu şekilde daha fazla ileriye doğru ilerlemekten korktu çünkü sonuçta kendini böyle aşağı bırakacak olursa başının yaralanmaması için mucize olması gerekirdi. Bilincini özellikle şimdi kesinlikle kaybetmemeliydi yatakta kalma pahasına. Gelgelelim, tekrar aynı çabanın ardından, iç çekerek, eskisi gibi yattığında ve çırpı bacaklarının da yine, belki bu kez daha kızgın bir halde birbirleriyle savaştıklarını görünce, bu başına buyrukluğa huzur ve düzen getirmenin olanaklı olmadığını anladı yatakta kalmasının kesinlikle imkansız olduğunu ve yataktan kurtulabilmesi için en ufak bir umut var ise, gerekirse her şeyi feda etmenin en doğrusu olacağını düşündü tekrar. Bir yandan da, sakin ve huzurlu bir anda düşünüp taşınmanın ümitsizlik içinde verilmiş kararlardan çok daha iyi olduğunu hatırlatıyordu arada sırada kendisine. Böylesi anlarda gözlerim olabildiğince keskin bir halde pencereye yöneltiyordu, ama dar sokağın karşı tarafını bile kaplamış olan sisten umut ve canlılık çıkarmak güçtü. Saat yedi oldu bile, dedi kendi kendine, çalar saat tekrar çalınca, yedi oldu, ama halen sis var. Ve kısacık bir süre boyunca, belki bu büsbütün sessizlikten gerçek ve olağan koşulların geri gelmesini bekliyormuşçasına, sakince ve azıcık soluk alıp vererek yatakta yattı. Ardından ise şöyle dedi kendine Saat yedi çeyrek olmadan mutlaka yataktan çıkmış olmalıyım. Hem o zamana kadar mağazadan biri beni sormaya gelir kesin, çünkü mağaza yediden önce açılıyor. Böylece gövdesini uzunlamasına eşit oranda olacak şekilde yataktan dışarıya doğru sallandırmaya başladı. Kendisini yataktan bu halde düşürecek olursa, düşme sırasında iyice kaldıracağı başı büyük olasılıkla yaralanmayacaktı. Sırt kısmı serte benziyordu halının üzerine düşmesi halinde bir şey olmazdı. En büyük kaygısı, yere düştüğünde çıkacak olan ve evin bütün kapılarının ardında, korku değilse bile merak uyandıracak gürültünün nasıl giderileceğiydi. Ama buna cesaret edilmesi gerekiyordu. Gregor gövdesinin yansıyla yataktan dışarıya sarktığında, -bu yeni yöntem, gayretten çok bir oyun gibiydi, sadece sürekli sırtı üstü salınması gerekiyordu- birilerinin yardıma gelmesi halinde, her şeyin nasıl da kolay olabileceğini fark etti. Güçlü iki kişi babasıyla hizmetçi kızı düşündü- yeter de artardı kollarını onun kubbemsi sırtının altına sürüp onu bu şekilde yataktan çekmeleri, yükle birlikte yere doğru eğilip ardından da, sonunda küçük bacakları belki duyu kazanır umuduyla, onun döşemenin üzerinde perende atmasını sabırla beklemeleri yeterliydi. Şimdi, kapıların tamamen kilitli oldukları bir yana bırakılacak olsa, yardım istemeli miydi gerçekten. İçinde bulunduğu zor duruma rağmen bu düşünce karşısında gülümsemekten alamadı kendini. Güçlü salımmlarda dengesini sağlayamıyordu artık bir an önce kesin bir karara varması gerekiyordu çünkü beş dakika sonra saat yedi çeyrek olacaktı - derken evin kapısı çalındı. Mağazadan biri olmalı, dedi kendi kendine ve kaskatı kesildi, çırpı bacaklarıysa bu sırada daha bir telaşla dans ediyorlardı. Bir an için ortalık tamamen sessizleşti. Açmıyorlar, dedi Gregor kendi kendine, anlamsız rasgele bir umudun etkisinde. Ama neden sonra kapıcı kız emin adımlarla gidip kapıyı açtı tabii ki. Gregor'un, konuğun ilk selam sözcüğünü duyması, kimin geldiğini anlaması için yetmişti - mağazanın yetkili temsilcisinin kendisiydi. Gregor neden en küçük bir ihmalin hemen en büyük kuşkuyu uyandırdığı bir şirkette çalışmaya mahkumdu acaba. Çalışanların hepsi de istisnasız serseri miydi aralarında sabahın sadece birkaç saatçiğini işi için ayırmadığında vicdan azabından deliye dönecek ve adeta yataktan çıkamayacak olan sadık bir insan yok muydu yani. Bilgi edinmek için -bu sorgu suale gerek de yoktu ya- bir çırağın gönderilmesi yeterli olmaz mıydı gerçekten, mutlaka yetkili birinin mi gelmesi gerekiyordu. Ve böylelikle, bu kuşku dolu konunun, bir tek yetkili temsilcinin sağduyusuna teslim edilebileceği, suçsuz olan bütün aile üyelerine gösterilmesi gerekli miydi. Ve Gregor doğru bir karardan çok bu düşüncelerin neden olduğu heyecanın sonucu, var gücüyle yataktan atıverdi kendini. Yüksek sesli bir çarpma işitildi, ama öyle büyük bir gürültü sayılmazdı. Düşüş halı sayesinde birazcık olsun yumuşatılmıştı, sırt da Gregor'un tahmininden daha esnekti dikkatleri pek çekmeyen boğuk sesin nedeni de buydu zaten. Bir tek başını yeterince dikkatli tutmamış, bu yüzden de çarpmıştı başını döndürüp halıya sürttü kızgınlık ve acıdan. İçeride bir şey düştü, dedi yetkili temsilci soldaki odada. Gregor, bugün kendisinin başına gelen şeyin benzerinin bir kerecik olsun yetkili temsilcinin de başına gelip gelemeyeceğini canlandırmaya çalıştı zihninde bunun olma olasılığım teslim etmek gerekirdi aslında. Gelgeldim yan odadaki yetkili temsilci şimdi bu soruya kaba bir yanıt verircesine belirli bir iki adım atıp parlak çizmelerini gıcırdattı. Sağdaki odadan kız kardeşinin fısıldayan sesi duyuldu Gregor, yetkili temsilci burada. Biliyorum, dedi Gregor kendi kendine ama bunu kız kardeşinin de duyabileceği kadar yüksek sesle söylemeye cesaret edemedi. Gregor, dedi bu kez de babası soldaki odadan, Sayın Yetkili Temsilci burada ve senin neden sabahın ilk trenine binmediğini soruyor. Ona ne diyeceğimizi bilmiyoruz. Hem seninle yalnız konuşmak istiyor. O yüzden kapıyı aç hadi. Odanın dağınıklığının kusuruna bakmayacaktır. Günaydın, Bay Samsa, diye seslendi yetkili temsilci arada. Kendini iyi hissetmiyor, dedi annesi yetkili temsilciye, babası kapıda konuşurken henüz, Kendini iyi hissetmiyor, inanın bana, Sayın Yetkili Temsilci. Yoksa Gregor treni neden kaçırsın. Oğlumun aklı fikri işinde yoksa. Akşamları dışarı bile çıkmamasına içerleyip duruyorum sekiz gündür şehirde olduğu halde, bir akşam bile evden dışarıya adımını atmadı. Bizimle birlikte ya masanın başında oturur ya sessizce gazete okur, ya da tren seferlerini ezberler. Kıl testeresiyle oyalanması bile eğlencedir onun için. Örneğin iki üç gece içerisinde oymalı küçük bir çerçeve yapıverdi görseniz şaşarsınız öyle güzel oldu ki içeride, odada asılı duruyor Gregor açtı mı görürsünüz. Sayın Yetkili Temsilci, burada olduğunuz için de memnunum ayrıca bir başımıza ona kapıyı açtıramazdık çok inatçıdır, sabah inkar ettiyse de hasta olduğundan eminim. Birazdan geliyorum, dedi Gregor yavaş ve düşünceli bir ifadeyle ve konuşmaların tek bir sözcüğünü bile kaçırmamak için yerinden kıpırdamadı. Doğrusu ben de başka bir açıklama bulamıyorum Hanımefendi, dedi yetkili temsilci, umarım ciddi bir şey değildir. İzninizle şöyle söyleyeyim -ne yazık ki, ya da ne mutlu ki, nasıl isterseniz artık- ticaretle uğraşan bizler, hafif bir rahatsızlığı işlerimiz yüzünden çoğu zaman görmezlikten gelmek zorunda kalırız. Sayın Yetkili Temsilci yanma gelebilir mi artık. dedi sabırsız babası ve tekrar kapıya vurmaya başladı. Hayır, dedi Gregor. Soldaki odada utanç verici bir sessizlik oldu, sağdaki odadaysa kız kardeşi hıçkıra hıçkıra ağlamaya başladı. Kız kardeşi neden ötekilerin yanma gitmiyordu ki. Belli ki yataktan yeni kalkmıştı ve giyinmeye henüz başlamamıştı. İyi ama neden ağlıyordu ki. Gregor kalkmadığı ve yetkili temsilciyi içeri almadığı için mi görevini kaybetme tehlikesiyle karşı karşıya olduğu için mi patronu annesiyle babasından eski borçlarını isteyeceği için mi. Bütün bunlar şimdilik gereksiz kaygılardı. Gregor henüz buradaydı ve ailesini terk etmeyi aklından bile geçirmiyordu. Şu anda halının üzerinde yatıyor olmalıydı ve onun içinde bulunduğu durumu bilen biri, yetkili temsilcinin içeri girmesini ondan ciddi ciddi istemezdi. Ama daha sonra kolaylıkla uygun bir özür bulabileceği bu nezaketsizlik için Gregor hemen işten çıkarılamazdı ya. Gregor'a, ağlama ve ikna etme çabalarıyla onu rahatsız edeceklerine, şimdilik rahat bırakmaları daha akıllıca görünüyordu. Ne var ki ötekilerin böyle ısrarcı olmalarına yol açan ve davranışlarını hoş gösteren şey de bu bilinmezlikti işte. Bay Samsa, diye seslendi yetkili temsilci yüksek sesle, neyiniz var. Kendinizi odanıza kapatmışsınız, sorulara sadece evet ya da hayırla yanıt veriyorsunuz, anne babanıza gereksiz yere ağır sıkıntılar veriyorsunuz ve bunu da söylemiş olayım- işle ilgili yükümlülüklerinizi de hiç olmayacak şekilde ihmal ediyorsunuz. Ben anne babanız ve patronunuz adına konuşuyorum ve sizden ciddi olarak derhal anlaşılır bir açıklama rica ediyorum. Şaşırdım, gerçekten şaşırdım. Sizi sakin, aklı başında bir insan olarak tanıdığımı sanıyordum, oysa şimdi birdenbire garip davranışlar içine girmeye başladınız. Gerçi patron bana bu sabah sizin işi savsaklamanızla ilgili olası bir açıklamada bulunmaya çalıştı, -kısa bir süredir size emanet edilmiş olan tahsilatları kastediyorduama ben bu açıklamanın pek de yerinde olamayacağına dair gerçekten de şeref sözü verdim. Ama şimdi sizin bu akıl almaz inatçılığınızı görünce böyle, sizin yanınızda olmak konusunda bütün istek ve arzumu kaybediyorum. Ve konumunuz da öyle çok sağlam değil doğrusu. Aslında bütün bunları sizinle baş başa konuşmaktı benim niyetim, ama şu anda zamanı boşa harcıyorsunuz madem, konuştuklarımızı neden sayın anne babanız da duymasın, diye soruyorum kendi kendime. Son günlerde veriminiz son derece düşüktü gerçi öyle olağanüstü işler çıkarılacak bir mevsimde değiliz, bunu takdir ediyoruz ama hiç iş çıkarılamayacak bir mevsim de kesinlikle yoktur Bay Samsa, böyle bir şey asla olamaz. Ama Sayın Yetkili Temsilci, diye seslendi Gregor yüksek sesle ve diğer her şeyi unutuverdi, birazdan açacağım kapıyı işte. Küçük bir rahatsızlık, bir baş dönmesi ayağa kalkmama engel oldu. Şu anda hâlâ yataktayım. Ama şimdi gayet dincim yine. Hemen çıkıyorum yataktan. Birazcık daha sabır lütfen. Sandığım kadar iyi değilim henüz. Ama birazcık iyiyim. İnsanı nasıl da çarpıyor meret. Daha dün akşama kadar sapasağlamdım, annem babam da şahitler, daha doğrusu, dün akşam küçük bir şüphe doğdu içime. Kendime bir baktırsaydım keşke. Ne diye mağazaya bildirmedim ki bu durumu. Siz de bilirsiniz, insan hastalığı evde kalmadan da atlatacağını sanıyor. Sayın Yetkili Temsilci. Annemle babamı üzmeyesiniz. Şu anda bana yönelttiğiniz suçlamaların hiçbir nedeni yok hem kimse bana bu konuda tek bir kelime bile söylemedi. Gönderdiğim son siparişleri galiba okumadınız. Ayrıca hemen sekiz treniyle yola koyulacağım, bu bir iki saatlik dinlenmeyle gücüme tekrar kavuştum. Siz hiç oyalanmayın burada Sayın Yetkili Temsilci birazdan ben de işte olacağım, size zahmet olacak, bunu patrona söyleyip selam ve saygılarımı da iletin lütfen. Gregor bütün bunları bir çırpıda söyledi ve o anda ne dediğinin farkında bile değildi bu arada, demin yatakta edindiği deneyimle kolayca dolaba yaklaştı ve buna yaslanarak doğrulmaya çalıştı. Gerçekten de kapıyı açmak, gerçekten de kendini gösterip yetkili temsilciyle konuşmak istiyordu onu bu kadar ısrarla isteyenlerin onun bu halini gördüklerinde ne diyeceklerini çok merak ediyordu. Korkacak olurlarsa Gregor'un bir sorumluluğu kalmayacak ve rahatlayacaktı. Ama olup biteni sakince karşılayacak olurlarsa, o vakit onun da heyecanlanmasına neden olmayacaktı ve acele ettiği takdirde saat sekizde gerçekten de tren istasyonunda olabilirdi. Dolabın kaygan yüzeyinde önce bir iki kere kaydı, ama sonunda son bir hamle yaparak doğruldu gövdesinin alt kısmındaki yakıcı ağrılara aldırış etmiyordu artık. Şimdi de yakındaki sandalyenin arkalığına yasladı kendisini ve çırpı bacaklarıyla da arkalığın kenarına yapıştı sıkı sıkıya. Ama bu şekilde egemenliği de eline geçirmişti ve sustu, çünkü yetkili temsilciyi duyabiliyordu artık. Tek bir kelime anlayabildiniz mi. diye sordu yetkili temsilci anneyle babaya, bizi budala yerine mi koymaya çalışıyor acaba. Tanrı aşkına, diye bağırdı annesi, ağlamaya başlamıştı, belki ağır hastadır, bizse ona acı çektiriyoruz. Grete. Grete. diye bağırdı ardından. Evet anne. diye seslendi kız kardeşi diğer odadan. Gregor'un odası aracılığıyla iletişim kuruyorlardı. Hemen doktora gitmen gerekiyor. Gregor hasta. Acele doktoru çağır. Gregor'u konuşurken duydun mu şimdi. Bir hayvan sesiydi, dedi yetkili temsilci, sesi, annenin bağımsıyla karşılaştırıldığında, dikkat çekecek kadar alçaktı. - Anna. Anna. diye bağırdı baba holden mutfağa ve ellerini çırptı, acele bir çilingir çağırın. İki kız kardeş hışırdayan etekleriyle hemen holden geçip -kız kardeşi nasıl bu kadar çabuk giyinebilmişti ki.- hışımla oturma odasının kapısını açtılar. Kapının kapandığı kesinlikle duyulmadı büyük bir felaketin yaşandığı evlerde yapılageldiği üzere, açık bırakmış olmalılardı. Gregor ise çok daha sakindi şimdi. Belli ki söyledikleri anlaşılmıyordu artık, yine de kendisine yeterince, hattâ öncesine göre çok daha anlaşılır geliyordu bunun nedeni, belki de kulağının alışmış olmasmdandı. Ama hiç olmazsa onun pek iyi olmadığına inanıyorlardı ve yardım etmeye de hazırlardı. İlk önlemlerin alınmasındaki kararlılık güven, Gregor'u rahatlatmıştı. Kendini tekrar insanların arasına alınmış hissediyordu ve her ikisinden, doktordan ve çilingirden, aslında onları tam olarak ayırmaksızın, olağanüstü ve şaşırtıcı sonuçlar bekliyordu. Giderek yaklaşan can alıcı konuşmalar sırasında mümkün olduğunca daha net bir sese kavuşmak üzere hafifçe öksürdü, ama bunu olabildiğince boğuk bir sesle yapmaya çalıştı, çünkü besbelli ki bu gürültü de insan öksürüğü sesinden başka tmlayacaktı ve onun bu konuda kendi başına yargıda bulunmaya cesareti yoktu artık. Bu arada yan oda tümüyle sessizleşmişti. Belki de annesiyle babası yetkili temsilciyle masaya oturmuş, fısıldaşıyorlardı, belki de hepsi kapıya dayanmışlar kulak kabartıyorlardı. Gregor kendisini sandalyeyle birlikte yavaşça kapıya doğru sürüdü, varınca da sandalyeyi bıraktı, kapıya doğru atıldı, tutunarak dik durdu -küçücük ayaklarının tabanlarında biraz yapışkan madde vardı- ve burada yorgunluğun ardından bir an dinlendi. Ama hemen ardından kilitteki anahtarı ağzıyla çevirmeye girişti. Ne yazık ki gerçek dişlere sahip olmadığı anlaşılıyordu, -peki anahtarı neyle tutacaktı.- buna karşılık çeneleri elbette çok güçlüydü bunların yardımıyla anahtarı gerçekten de hareket ettirdi ve onun kendisine kesinlikle zarar veriyor oluşuna dikkat etmedi, çünkü ağzından kahverengi bir sıvı anahtarın üzerine akıp oradan da yere damlıyordu. Şunu dinleyin, dedi yetkili temsilci yan odadan, anahtarı döndürüyor. Gregor için bu büyük bir teşvikti, ama herkes seslenmeliydi aslında babası da annesi de Ha gayret Gregor, diye bağırmalıydılar, pes etme, kilide doğru it. Ve herkesin büyük sabırsızlık içinde onun çabalarını seyrettiklerini düşünerek, devşirebildiği kadar güç devşirip kendinden geçmişçesine anahtarı ısırmaya başladı. Anahtar döndükçe, o da kilidin çevresinde dans ediyordu adeta şu anda artık sadece ağzıyla dik tutuyordu ve gerektikçe ya anahtara asılıyor, ya da gövdesinin bütün ağırlığıyla anahtarı sıkıca bastırıyordu. Sonunda gerisin geri oturan kilit dilinin çıkardığı tiz ses, Gregor'u adamakıllı uyandırdı. Derin bir soluk alıp Çilingire ihtiyaç yokmuş, dedi kendi kendine ve kapıyı iyice açmak için başını tokmağa dayadı. Kapıları bu şekilde açmak zorunda olduğundan, aslında kapı ardına dek açık olduğu halde kendisi henüz görünmüyordu. Önce çok yavaşça kapı kanatlarından birinin çevresini dönmek zorundaydı, hattâ odaya daha girmeden sırtının üzerine düşmek istemiyorsa, bunu çok çok dikkatle yapması gerekirdi. Henüz bu zor hareketle uğraşırken ve dikkatini başka da bir şeye veremeyeceği bir anda yetkili temsilcinin yüksek sesle Oh. diye ünlediğini duyuverdi, -rüzgarın uğultusu gibi tmlamıştı bu ses- ardından adamın kendisini de gördü kapıya en yakın duran oydu, elini ağzına bastırmış, görünmeyen, düzenli olarak etki eden bir güç tarafından sürükleniyormuşçasma yavaşça geri çekiliyordu sanki. Annesi, -yetkili temsilci eve gelmiş olduğu halde, saçları geceden bu yana hâlâ dağınık ve kabarıktı-önce babaya baktı ellerini kavuşturarak, ardından Gregor'a doğru iki adım attı ve çevresine yayılan eteklerinin tam ortasına çöküverdi, yüzüyse gözükmeyecek halde göğsüne gömüldü. Babası, Gregor'u odasına geri itmek istiyormuşçasına düşmanca bir ifadeyle yumruğunu sıktı, ardından kararsızlık içinde oturma odasında etrafına bakındı, daha sonra elleriyle yüzünü örtüp heybetli göğsü sarsılacak biçimde hıçkıra hıçkıra ağladı. Gregor odaya hiç girmedi, aksine, sıkıca sür gülü olan kapı kanadına içeriden yaslandı, öyle ki, bu sayede sadece gövdesinin yarısıyla diğerlerine bakmak üzere yana eğmiş olduğu başı gözüküyordu. Bu arada hava daha da aydınlanmıştı caddenin karşı tarafında yer alan, uçsuz bucaksız, koyu gri, -bu bir hastaneydi-cephesini sertçe kesen düzenli pencerelere sahip evin bir kesiti net bir biçimde gözüküyordu yağmur devam etmekteydi, ama sadece iri, tek tek görülebilir ve toprağa adeta teker teker atılan damlalar halinde. Masanın üzerindeki kahvaltı takımlarının sayısı hayli fazlaydı, çünkü babası için kahvaltı -saatlerce çeşitli gazeteler okuyarak da uzattığı- günün en önemli öğünüydü. Tam karşı duvarda Gregor'un askerlik günlerinde çekilmiş bir fotoğrafı asılıydı eli kılıcında, kaygısız bir gülümsemeyle, duruş ve üniformasına saygı gösterilmesini bekleyen bir teğmendi fotoğrafta. Hole bakan kapı açıktı, kapıdan bakıldığında, oturma odasının kapısı da açık olduğundan, odanın önündeki sahanlıkla aşağıya inen merdivenlerin başı görülüyordu. Pekala, dedi Gregor, soğukkanlılığını koruyabilmiş tek kişinin kendisi olduğunu biliyordu, hemen giyineceğim, koleksiyonu toplayıp gideceğim. Gitmeme, gitmeme izin verecek misiniz. Evet, Sayın Yetkili Temsilci, görüyorsunuz işte, ben inatçı biri değilim ve çalışmayı seviyorum yolculuklar çok zahmetli, ama yolculuklar olmasaydı yaşayamazdım. Sayın Yetkili Temsilci, siz nereye gidiyorsunuz. Mağazaya mı. Nasıl. Her şeyi olduğu gibi rapor edecek misiniz. İnsan bazı anlarda çalışamayacak halde olabilir, ama bu anlar eski başarıların hatırlanması ve daha sonra, engel ortadan kaldırıldığında, insanın şüphesiz daha bir azimle ve gayretle çalışacağının düşünülmesi için de en iyi zamandır. Sayın patronuma karşı yükümlülüklerim var, bunu siz de iyi biliyorsunuz. Öte yandan annemle babama ve kız kardeşime de ben bakıyorum. Şu an sıkıntıdayım, ama bu sıkıntıdan kurtulacağım yakında. Ama siz de bunu olduğundan daha zor hale getirmeyin. İşyerinde benden yana olun. Gezginler pek sevilmez, bunu biliyorum. Dünyanın parasını kazandıkları ve güzel bir yaşam sürdükleri düşünülür. Ve bu önyargı hakkında biraz daha kafa yormaya gerek de duyulmaz. Ama siz, Sayın Yetkili Temsilci, siz koşulları tüm öteki çalışanlardan daha iyi biliyorsunuz, hattâ laf aramızda, sayın patrondan bile daha iyi bir işadamı olarak o örneğin kolayca yanılabilir ve bir çalışanın zararına yargıda bulunabilir. Ayrıca, yine iyi bilirsiniz ki, gezgin pazarlamacı neredeyse bütün bir yıl boyunca işyerinden uzakta olduğu için, iftiraların, rastlantıların ve asılsız suçlamaların kolayca kurbanı oluverir kendini bunlara karşı savunması da mümkün değildir, çünkü bunlardan çoğu zaman haberdar olmaz, ya da ancak tükenmiş halde bir yolculuğu bitirip bunların kötü, nedenlerinin anlaşılması artık çok zor olan sonuçlarım doğrudan bedeninde hisseder. Sayın Yetkili Temsilci, benim hiç olmazsa azıcık haklı olduğumu gösteren bir söz söylemeden gitmeyin. Gelgelelim yetkili temsilci, Gregor'un ağzından daha ilk sözcüğün çıkmasıyla birlikte ona arkasını dönmüştü dudakları kabarık halde, seğiren omzu üzerinden şöyle bir geriye baktı sadece. Ve Gregor konuşurken bir an bile yerinde durmadı, aksine, gözlerini Gregor'dan ayırmaksızm kapıya doğru uzaklaştı, ama çok yavaşça sanki odayı terk etmeyi engelleyen gizli bir yasak vardı. Hole varmıştı hemen ve ayağını oturma odasından son kez çekerken sergilediği ani hareketten sonra tabanım yaktığını sanabilirdi insan. Holde ise sağ elini merdivene doğru iyice uzattı, sanki bir tür doğaüstü kurtuluş bekliyordu onu oracıkta. Gregor, işyerindeki konumunu büyük bir tehlikeye sokmak istemiyorsa, yetkili temsilcinin bu ruh haliyle gitmesine kesinlikle izin vermemeliydi, bunu anlıyordu. Anne ve babası bütün bu olup bitenleri pek de iyi kavrayamıyorlardı uzun yılların ardından, Gregor'un bu iş sayesinde ömür boyu geçimini sağlayacağı inancına kapılmışlardı ve şu anda başlarındaki sorunlara kendilerini öylesine kaptırmışlardı ki, ileriye yönelik her tür önseziyi yitirmişlerdi. Ama Gregor bu önseziye sahipti. Yetkili temsilcinin tutulması, sakinleştirilmesi, ikna edilmesi ve nihayet kazanılması gerekiyordu ne de olsa Gregor'un ve ailesinin geleceği buna bağlıydı. Keşke kız kardeşi burada olsaydı. Akıllı biriydi o Gregor henüz sakin bir halde sırtüstü yatarken o ağlamaya başlamıştı. Ve yetkili temsilciyi -kadınlarla arası iyiydi ne de olsa - idare etmesini bilirdi oturma odasının kapısını kapar, holde onun korkularını giderirdi. Ama kız kardeşi burada değildi işte, Gregor'un kendisinin halletmesi gerekiyordu bunu. Böylece, o anda sahip olduğu yeteneklerini, örneğin hareket edip edemeyeceğini henüz bilmediğini ve de konuşmasının belki de, hattâ büyük olasılıkla yine anlaşılmadığını düşünmeksizin arkasına saklandığı kapı kanadım terk etti açık kapıdan içeri itti kendini sahanlıktaki tırabzanlara gülünç bir halde iki eliyle sıkı sıkıya yapışmış bekleyen yetkili temsilcinin yanma gitmek istedi ama o anda, tutunabileceği bir yer ararken daha, küçük bir çığlık eşliğinde onca bacakçığmm üzerine yığılıverdi. Ve düşer düşmez bu sabah ilk kez bedeninde bir rahatlama hissetti bacakçıkları sağlam yere basıyordu nihayet sevinçle fark ettiği üzere bütün bacakçıkları itaat ediyordu artık hattâ onu istediği yere taşımaya hazırdılar Gregor tüm acılarının çok yakında geçeceğini düşünmeye başladı. Ama tam bu sırada, hareketlerini denetlemeye çalıştığından sağa sola sallanır halde, annesinin çok yakınında, hemen önünde yerde yatarken, derin düşüncelere dalmış görünen annesi bir anda havaya fırlayıp kollarını iki yana açtı, parmaklarını gererek bağırmaya başladı İmdat, Tanrı aşkına imdat. Gregor'u daha iyi görmek istiyormuşçasına başını eğik tutuyordu, ama bu davranışıyla çelişerek anlamsızca gerisin geriye gitti arkasında kurulu bekleyen sofranın bulunduğunu unutmuştu masaya ulaştığında unutkanlıktan aceleyle masaya oturuverdi yanı başındaki devrik büyük sürahiden halının üzerine oluk oluk dökülmekte olan kahveyi fark etmiyor gibiydi. Anne, anne, dedi Gregor usulca ve annesine doğru yukarıya baktı. Yetkili temsilci bir an için tümüyle aklından çıkıvermişti buna karşın, akmakta olan kahvenin görüntüsü karşısında, boşluğu yakalamak istercesine çenelerini defalarca açıp kapamaktan kendini alıkoyamadı. Bunun üzerine annesi tekrar çığlık attı, masanın başından kaçtı ve kendisine doğru koşmakta olan babanın kollarına atıldı. Ne var ki, Gregor'un annesiyle babasına ayıracak vakti yoktu şimdi yetkili temsilci merdivene ulaşmıştı bile çenesi tırabzanın üzerine dayalı, son bir kez arkasına baktı. Gregor ona ne olursa olsun yetişebilmek için bir hamle yaptı yetkili temsilci bir şeyler sezmiş olmalıydı, çünkü birkaç basamağın üzerinden birden sıçrayıp kayboluverdi Uff. diye de bağırmıştı, sesi hâlâ merdivenlerde çınlıyordu. Ne yazık ki yetkili temsilcinin bu kaçışı da, o ana dek nispeten serinkanlılığını korumuş olan babanın kafasını iyice karıştırtmış görünüyordu çünkü kendisi de yetkili temsilcinin arkasından koşacağı, ya da hiç olmazsa Gregor'un onun peşinden gitmesini engellemeyeceği yerde, yetkili temsilcinin şapka ve pardösüsüyle birlikte sandalyenin üzerinde unuttuğu bastonunu sağ eliyle kapıp, sol eliyle de masanın üzerinden büyükçe bir gazete alarak, ayaklarını yere vura vura, bastonla gazeteyi de havada sallaya sallaya Gregor'u gerisingeriye, odasına kovalamaya başladı. Gregor'un hiçbir yakarışı kâr etmedi, hiçbir yakarışı anlaşılmadı da başını ne kadar aciz halde çevirirse çevirsin, babası ayaklarını yere daha güçlü vuruyordu sadece. Karşı tarafta annesi serin havaya rağmen pencereyi ardına dek açmış, beline kadar dışarı sarktığı halde yüzünü ellerinin içine gömmüştü. Sokakla merdiven boşluğu arasında güçlü bir hava akımı oluştu perdeler uçuşmaya, masanm üzerindeki gazeteler hışırdamaya başladı, bazı sayfalar yere doğru uçuşuyordu. Babası acımasızca sıkıştırıyor, tıpkı bir vahşi gibi kulak tırmalayıcı sesler çıkarıyordu. Gelgelelim Gregor'un geri geri yürümede hiçbir deneyimi yoktu, bu yüzden çok yavaş yürüyordu. Keşke önüne dönebilseydi, o zaman çoktan odasında olurdu, ama vakit alabilecek bu dönme hareketiyle babasının sabrını taşırmaktan korkuyordu öte yandan, babasının elindeki sopanın her an için sırtına ya da kafasına ölümcül bir darbe indirmesi tehdidi altındaydı. Ama sonunda Gregor'un başka bir seçeneği de yoktu çünkü endişeyle fark ettiği üzere, geri geri giderken yönünü bile doğru dürüst ayarlayamıyordu böylece, aralıksız ve korku dolu gözlerle yan yan babasına baka baka, elinden geldiğince çabuk, gerçekte ise çok yavaşça dönmeye başladı. Babası onun iyi niyetini belki de fark etmişti çünkü onu bu hareketi sırasında rahatsız etmedi, aksine, bastonun ucuyla uzaktan dönme hareketim kâh orada kâh burada yönetmeye de koyuldu. Babasının çıkardığı şu kulak tırmalayıcı tıslama sesi de olmasaydı. Kafasını bir türlü toparlayamıyordu. Neredeyse tamamen dönmüşken, sürekli tıslamaya kulak verdiğinden olacak şaşırıp, tekrar bir parça geriye dönmüş oldu hattâ. Sonunda başararak, başı önde açık kapının eşiğine geldiğinde, gövdesinin fazlasıyla geniş olduğu, kapıdan öyle kolayca geçemeyeceği anlaşıldı. O anki ruh hali nedeniyle diğer kapı kanadını açmak, böylece Gregor'a geçebileceği kadar yer sağlamak babasının aklına bile gelmedi tabii. Tek saplantısı, Gregor'un bir an önce odasına gitmesi gerektiğiydi. Gregor'un doğrulmak ve belki de bu şekilde kapıdan geçmek için ihtiyaç duyduğu ayrıntılı hazırlıkların yapılmasına da asla izin vermezdi zaten. Aksine, sanki hiçbir engel yokmuş gibi, alabildiğine gürültü çıkararak, Gregor'u ileri doğru gitmeye zorluyordu Gregor'un arkasında artık tek bir babadan çıkan ses yoktu sadece bu işin şakası gerçekten de kalmamıştı bunun üzerine Gregor -ne olursa olsundu artıkkapıdan zorla geçmeye çalıştı. Gövdesinin bir tarafı havaya kalktı, kapının ağzında eğri duruyordu, yan tarafı tamamen soyulmuş, beyaz kapının üzerinde berbat lekeler kalmıştı çok geçmeden sıkışıp kaldı ve tek başına yerinden kımıldayamaz hale geldi bir tarafındaki çırpı bacakları havada kalmış titriyorlardı, diğer tarafındakilerse acıyla yere bastırılıyorlardı - o anda babası arkadan bu kez gerçekten kurtarıcı bir darbe vurdu Gregor, şiddetli kanayarak odanın ortasını boyladı. Kapı bastonla itilerek kapatıldı bir de ve ardından nihayet sessizlik oldu. II Gregor baygınlığa benzer ağır uykudan ancak akşamın alacakaranlığında uyandı. Rahatsız edilmese de çok geçmeden uyanacaktı zaten, çünkü yeterince dinlenmiş, uykusunu da yeterince almış hissediyordu kendini gelgelelim, kaçamak bir ayak sesi ve hole açılan kapının dikkatli bir şekilde kilitlenmesiyle uyandırılmış gibi geldi ona. Elektrikli sokak lambalarının ışığı, solgun halde odanın tavanında kâh oraya kâh buraya vuruyor ve mobilyaların üst kısmında oyalanıyordu, ama aşağısı, Gregor'un bulunduğu yer zifiri karanlıktı. Değerini ancak şimdi kavrayabildiği duyargalarıyla henüz beceriksizce etrafı yoklaya yoklaya, az önce orada olup biteni öğrenmek üzere yavaşça kapıya doğru itmeye başladı kendisini. Sol tarafı, rahatsız edecek şekilde gerilmiş, boydan boya tek bir yara gibiydi ve iki sıra halinde dizili bacaklarının üzerinde adeta topallamak zorundaydı. Yetmezmiş gibi bacakçıklarından biri, kuşluk vakti meydana gelen olaylar sırasında ağır yaralanmıştı, -sadece birinin yaralanmış olması, neredeyse bir mucizeydiarkadan ölgün halde sürüklüyordu. Kapının yanında ancak fark etti onu buraya gerçekte neyin çektiğim yenilebilir bir şeyin kokuşuydu bu. Çünkü oracıkta, içinde küçük küçük beyaz ekmek parçalarının yüzdüğü içi şekerli sütle dolu bir kâse durmaktaydı. Sevinçten neredeyse gülecekti, çünkü sabah olduğundan daha açtı ve hemen başını neredeyse gözlerine kadar sütün içine daldırdı. Ama hayal kırıklığı içinde derhal geri çekti bunun nedeni, nazik durumdaki sol tarafının yemek yeme sırasında güçlükler yaratması değildi sadece, -bütün gövdesi oflaya puflaya yardım ederse yemek yiyebiliyordu ancak- ayrıca diğer zamanlarda en sevdiği içecek olan ve kız kardeşinin de şüphesiz içeriye bu yüzden koymuş olduğu sütün tadım da beğenmemişti, hattâ kâsenin başından neredeyse tiksintiyle uzaklaşıp, tekrar odanın ortasına gitti sürünerek. Gregor kapı aralığından oturma odasındaki gaz lambasının yakılmış olduğunu gördü, ama diğer zamanlarda günün bu saatinde, babası öğleden sonraları yayımlanan gazeteyi yüksek sesle annesine ve bazen kız kardeşine de okurken, şu anda tek bir ses işitilmiyordu. Belki de kız kardeşinin ona sıkça anlattığı ve yazdığı bu okumalar artık uygulanmaz olmuştu. Ama çepeçevre de sessizdi, üstelik ev kesinlikle boş olmadığı halde. Meğer ailem ne kadar sakin bir yaşam sürüyormuş, dedi Gregor kendi kendine ve gözleri karanlığa dikili haldeyken, annesiyle babasına ve de kız kardeşine böylesi güzel bir evde böyle bir yaşam sağlayabilmiş olmaktan büyük gurur duyduğunu hissetti. İyi ya şimdi bütün bu huzur, bütün bu refah, bütün bu hoşnutluk bir korkuyla sonlanacak olursa. Gregor böylesi düşüncelerin arasında yitip gitmemek için hareketlendi ve odanın içinde aşağı yukarı sürünmeye başladı. Uzun akşam boyunca yan kapılardan bir kere biri, bir kere de diğeri birazcık aralandı ve hemen tekrar kapandı galiba biri içeriye girmeye ihtiyaç duymuş, ama bir türlü karar verememişti buna. Gregor, kararsız ziyaretçiyi herhangi bir biçimde içeri almak, ya da hiç olmazsa bunun kim olduğunu öğrenmek için tam oturma odasının kapısında durdu kararlılıkla ama kapı bir daha açılmadı ve Gregor boş yere bekleyip durdu. Sabahleyin, kapılar kilitliyken, herkes onun yanma, içeri gelmek istemişti, şimdi ise, kapılardan birini açmış olduğu ve diğerleri de gün içinde olasılıkla açılmış oldukları halde kimse gelmiyordu, üstelik anahtarlar da dışarıdan sokulmuştu kilitlere. Oturma odasındaki ışık gecenin ta bir vakti söndürüldü anne babasının ve kız kardeşinin bunca zaman uyanık kalmış olduklarını anlamak kolaydı, çünkü gayet net du-yulabildiği kadarıyla, üçü de şimdi parmak uçlarında uzaklaşmaktaydı. Sabaha kadar Gregor'un yanma kimsenin gelmeyeceği belliydi artık demek ki yaşamını şu anda yeniden nasıl yoluna koyacağını rahatsız edilmeden düşünmek için önünde bolca vakit vardı. Gelgelelim, zeminine yapışık halde yatmaya mecbur kaldığı yüksek tavanlı boş oda onu korkutuyordu, ama buna neden olan şeyi ortaya çıkaramıyordu ne de olsa beş yıldır o oturuyordu bu odada -ve hafif bir utanma duygusu eşliğinde yarı bilinçsiz bir dönüşle kanepenin akma seğirtti sırtının üzerine hafifçe basılmasa da ve bu yüzden kafasını yukarı doğru kaldıramasa da, kendini burada hemen oldukça rahat hissetti ama tek üzüldüğü, gövdesinin kanepenin altına tamamen sığamayacak kadar geniş olmasıydı. Bütün gece orada, kanepenin altında kaldı kısmen açlık yüzünden ikide bir bölünen yarım yamalak bir uykuyla, ama kısmen de kaygı ve belirsiz umutlarla ama bütün bunlar onu, şimdilik sakinliğini koruması ve içinde bulunduğu şu anki durum nedeniyle istemeden de olsa ailesinin başına sardığı sıkıntıları çekilir kılmak üzere onlara karşı sabır ve büyük bir anlayış göstermesi gerektiği sonucuna götürdü. Sabahın çok erken saatlerinde daha, ortalık neredeyse hâlâ karanlıkken, Gregor demin aldığı kararları sınama fırsatı buldu çünkü kız kardeşi neredeyse tamamen giyinik halde hol tarafındaki kapıyı açıp, heyecanla içeriye baktı. Gregor'u hemen o anda bulamadı, ama onun kanepenin altında olduğunu fark edince, Tanrım, bir yerlerde olması gerekir, uçup gitmiş olamaz ya-öyle korktu ki, kendine hakim olamayıp kapıyı dışarıdan hızla kapattı tekrar. Ne var ki, davranışından pişman olmuş gibi, kapıyı hemen tekrar açtı ve bir ağır hastanın ya da yabancı birinin yanındaymışçasma parmak uçlarında içeriye girdi. Gregor, kafasını kanepenin neredeyse kenarına kadar ileri çıkarmış, etrafı izliyordu. Kesinlikle acıkmamış olduğu için yapmadığını kız kardeşi anlayabilecek ve ona daha uygun başka bir yiyecek getirecek miydi acaba. Ama Gregor onun dikkatini buna çekmektense ölmeyi yeğlerdi, kız kardeşi bunu kendiliğinden yapmayacak olsaydı yine de, kanepenin altından dışarıya fırlamak, yiyecek herhangi iyi bir şey istemek üzere kız kardeşinin ayaklarına kapanmak için aslında korkunç bir arzuya sahipti. Gelgeldim, kız kardeşi etrafına sadece bir iki damla süt dökülmüş olan henüz dolu kâseyi hayretle fark etti hemen ve derhal yerden kaldırıp, dışarı götürdü ama bunu çıplak elle yapmak yerine bir temizlik beziyle yaptı. Gregor kız kardeşinin yedek olarak ne getireceğini çok merak ediyordu aklından binbir düşünce geçirdi. Ama kız kardeşinin iyi yüreklilikle gerçekte ne yaptığını asla tahmin edemezdi. Damak tadını sınamak için kız kardeşi ona eski bir gazetenin üzerinde çeşit çeşit yiyecekler getirdi. Vakti geçmiş ve yarı çürümüş sebzeler akşam yemeğinden kalma, üzeri donmuş beyaz sosla kaplı kemikler bir iki kuru üzüm ve badem Gregor'un iki gün önce yenmez dediği bir parça peynir, kuru bir ekmek, üzerine tereyağı sürülmüş bir dilim ekmek. Ayrıca bütün bunların yanma herhalde bundan böyle sadece ve sadece Gregor için ayrılmış olan içi su dolu bir kâse de koydu. Ve Gregor'un onun önünde yemeyeceğini bildiğinden, incelik göstererek, odadan alelacele çıktı, hattâ Gregor'un, rahatça hareket edebileceğini fark edebilmesi için de kapıyı anahtarla da kilitledi. Gregor'un çırpı bacakları