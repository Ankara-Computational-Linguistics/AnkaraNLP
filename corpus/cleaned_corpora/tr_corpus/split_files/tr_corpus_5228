sağ tarafında geminin kıç kısmı zorlukla seçilebilmektedir. Bu bölümde geminin adının HMS "Griper" olduğu görülür. Bu gemi, William Edward Parry'nin 1819–1820 ve 1824'te Kuzey Kutbu'na düzenledği iki seferde yer alan iki gemiden biridir. Tablonun özgün dildeki iki başlığı, önceleri Firedrich'in iki farklı tablosu için kullanılmaktaydı. Bu tablolardan biri bugün mevcut iken diğer kaybolmuştur. Kayıp tablo 1822'de Dresden Akademisi'nin sergisinde "Ein gescheitertes Schiff auf Grönlands Küste im Wonne-Mond. Eigene Erfindung (Grönland Açıklarında Ayışığında Gemi Enkazı. Kendi Buluşum)" başlığıyla sergilenmişti. Şu anda mevcut olan tablo ise 1824'te Prag Akademisi sergisinde "Ideale Szene eines arktischen Meeres, ein gescheitertes Schiff auf den aufgetürmten Eismassen (Arktik Deniz'in İdealize Manzarası, Yükselmiş Buz Kütleleri Arasında Gemi Enkazı)" başlığıyla yer almıştı. Friedrich'in aile kayıtlarında mevcut resim "Eisbild. Die verunglückte Nordpolexpedition (Buz Resmi. Talihsiz Kuzey Kutbu Seferi)" olarak geçer. Koleksiyoncu Johann Gottlob von Quandt, güneyi ve kuzeyi sembolize eden iki tablo istiyordu. Güneyi simgeleyecek tablo için Johann Martin von Rohden'e, kuzeyi simgeleyecek tablo içinse Friedrich'e sipariş verdi. Ancak 1821'de Friedrich hâlâ bu resimde neyi çizeceğini bilmiyordu ve ilhamın gelmesini bekliyordu. Ressam 1820-21 yıllarında Dresden yakınlarındaki Elbe Nehri'nde yüzen buz kütlelerinin yağlı boya eskizlerini çizdi. Bu çizimler muhtemelen "Buz Denizi"'nin kompozisyonunda kullanıldı. Bu yıllarda, Kuzey Kutbu'na gerçekleştirilen keşif gezilerinin haberleri gazetelerde yer alıyordu. Friedrich'in bu haberler sayesinde William Edward Parry'nin 1819–1820 yıllarındaki yolculuğundan haberdar olması muhtemeldi. Fransız heykeltıraş David d'Angers, Dresden'e 1834'te yaptığı ziyarette tablodan oldukça etkilendi. Ona göre Friedrich, ""doğanın büyük mücadelelerinin manzara resimleri içinde nasıl betimlenebileceğini çok iyi anlamıştı."" Ancak o dönemde resimdeki kompozisyon fazla radikal bulunmuştu ve ressamın 1840'taki ölümüne dek tablo satılmadı. Eleştirmen Russell Potter'a göre tablo, Frederic Edwin Church ve William Bradford'un 19. yüzyılın sonlarında çizdiği kutup konulu tabloları etkiledi. 20. yüzyılda tablonun Lawren Harris'in arktik manzara resimleri üzerinde etkisi oldu. Paul Nash'in 1940-41 tarihli "Totes Meer (Ölü Deniz)" tablosunun ise ilham kaynağı doğrudan "Buz Denizi"'ydi. Garrucha Garrucha, İspanya'nın on yedi özerk bölgesinden en kalabalık ikinci bölge olan Endülüs'e bağlı; İspanya'nın güneyinde bulunan Almería eyaletine bağlı belediye. 2009 yılındaki nüfusu; 8,626 kişidir. Belediye, 8 km²'lik bir alanı kaplamaktadır. Belediye, Vera ve Mojácar belediyeleriyle sınırlanmıştır. Garrucha mutfağında deniz ürünleri önemli bir yer tutmaktadır. Ukrayna millî basketbol takımı Ukrayna millî basketbol takımı,Ukrayna'yı uluslararası turnuva ve maçlarda temsil eden basketbol takımıdır.4 kez Avrupa Basketbol Şampiyonası'na katılmıştır.En iyi derecesi 1997 yılında aldığı 13.lüktir.FIBA Basketbol Dünya Kupası'na ve Yaz Olimpiyat Oyunları'na ise hiç katılamamamıştır. 1997 Avrupa Basketbol Şampiyonası: 16 takım arasında 13. oldu Yevheniy Murzin, Oleksandr Lokhmanchuk, Hrihoriy Khyzhniak, Oleksandr Okunsky, Leonid Yaylo, Ihor Kharchenko, Ihor Molchanov, Viktor Savchenko, Vadym Pudzyrey, Dmytro Bazelevsky, Denys Zhuravlov, Roman Rubchenko (Coach: Zaurbek Khromaev) 2001 Avrupa Basketbol Şampiyonası: 16 takım arasında 14. oldu Oleksandr Okunsky, Andriy Lebedev, Serhiy Lishchuk, Mykola Khriapa, Volodymyr Rizhov, Stanislav Balashov, Dmytro Korablov, Oleksandr Raevsky, Viacheslav Yevstratenko, Dmytro Markov, Vadym Pudzyrey, Viktor Kobzysty (Coach: Henadiy Zashchuk) 2003 Avrupa Basketbol Şampiyonası: 16 takım arasında 14. oldu Oleksandr Okunsky, Hrihoriy Khyzhniak, Oleksandr Lokhmanchuk, Artur Drozdov, Andriy Lebedev, Stanislav Balashov, Mykola Khriapa, Andriy Botichev, Viacheslav Yevstratenko, Serhiy Moskalenko, Oleksandr Raevsky, Oleksandr Skutelnyk (Coach: Henadiy Zashchuk) 2005 Avrupa Basketbol Şampiyonası: 16 takım arasında 16. oldu Stanislav Medvedenko, Serhiy Lishchuk, Andriy Lebedev, Stanislav Balashov, Oleksiy Pecherov, Volodymyr Hurtovy, Ihor Kryvych, Volodymyr Koval, Artem Butsky, Viktor Kobzysty, Oleksandr Raevsky, Rostyslav Kryvych (Coach: Henadiy Zashchuk) NGC 4405 NGC 4405 Berenis'in Saçı takımyıldızı yönünde yaklaşık olarak 92 milyon ışık yılı uzaklıkta bulunan bir merceksi gökada. Wilhelm Herschel tarafından 20 Mart 1789 tarihinde keşfedilmiştir. Télé Liban Télé Liban (TL) (Arapça: تلفزيون لبنان), Lübnan hükûmetinin resmi yayın kanalı. Ülkenin ilk televizyon kanalıdır. Avrupa Yayın Birliği'nin bir üyesidir. 1959 yılında kurulmuştur. Karasal ve uydusal yayını olan kanal Lübnan dışında Orta Doğu, Avrupa ve Avustralya'ya da yayın yapmaktadır. XII. Pius Papa XII. Pius, asıl adı Eugenio Maria Giuseppe Giovanni Pacelli (d. 2 Mart 1876, Roma - ö. 9 Ekim 1958, Castel Gandolfo, İtalya), 2 Mart 1939 – 9 Ekim 1958 arasında papa. 1819'dan beri Vatikan'a hukukçu yetiştiren Toscana kökenli bir aileden geliyordu. Gregorius Üniversitesi'nde papazlık öğrenimi gördüğü sırada sağlık nedenleriyle Capranica'daki okulda değil evinde kaldı. 1899'da papaz oldu. Vatikan papalık danışmanlığında hızla yükselerek başpiskoposluğa, Almanya'da Papalık Elçisi olarak bulunduğu dönemde de (1917-29) XI. Pius tarafından kardinalliğe getirildi. 1929'un sonlarında papalık danışmanlığına atandı. Görevde kaldığı 10 yıl boyunca Kuzey ve Güney Amerika ile Fransa'ya geziler yaptı. 1939'da papa seçildi. Pacelli Almanya'dayken İtalya'da faşizm iktidara gelmişti (1922). Pacelli'nin gene hukukçu olan kardeşinin de katkısıyla Papalığın Benito Mussolini'yle gerçekleştirdiği konkordatoyla Katolik Halkçı Parti gözden çıkarılmış, faşizmi devirme olanakları da feda edilmişti. Ama Vatikan Kent Devleti'nin (1929) kurulmasını sağlayan Laterano Antlaşması'yla XI. Pius'un ve pek çok İtalyanın isteği yerine gelmişti. Pacelli de Almanya'da bulunduğu yıllarda Alman toplumundaki sistemli ve yorulmak bilmez çalışma disiplinine, hayran kalmış, Vatikan'da kendisine Alman yardımcılar edinmişti. Ama Almanya'yı çok yakından tanıması Nazizm konusunda yanılmasını önledi. Büyük ölçüde onun girişimleri sonucunda Hitler yönetimiyle yapılan konkordato (1933), düşman Alman toplumu içinde Katolik misyona bir yaşam alanı sağlamaya yönelik, bilinerek alınmış bir riskti. Pacelli, XI. Pius'un Nazi karşıtı "Mit brennender Sorge" (1937) başlıklı genelgesine katkıda bulundu; Papalık danışmanı sıfatıyla Almanya'ya çok sayıda nota ve memorandum gönderdi; Nazi Dış İşleri Bakanı Joachim von Ribbentrop'u Roma'da oldukça soğuk ve sözünü sakınmayan bir tutumla kabul etti. XII. Pius papa seçildikten sonra da savaşı diplomatik yollarla ama ödün vermeden önlemeye çalıştı. Birleşik Krallık ve Fransa'nın Münih Antlaşması'yla (1938) Çekoslovakya'yı Almanlara sunması Vatikan tarafından olumsuz karşılanmıştı. Bu koşullarda Pius özellikle İtalya'nın yansızlığını korumaya çalıştıysa da başarılı olamadı. 1939-48 arasında Noel dolayısıyla yaptığı radyo konuşmalarında savaş sonrası geleceğe güvenle baktığını, savaşı besleyen bencil milliyetçiliğin yerini alacak ve uluslar topluluğuna gerçek anlatım olanaklarını kazandıracak yeni bir düzene inandığını belirtti. Ama yansızlık politikası uğruna, zulme uğrayan Hristiyanları ve Yahudileri korumak için sesini yükseltmemekle suçlandı. Savaştan sonra Pius uluslararası komünizme karşı bir Haçlı seferine itilmeyi reddetmekle birlikte, komünistlerle iş birliği yapan Katoliklere karşı sert önlemler aldı (1946). İtalya'da aşırı sol ve Hristiyan Demokratlar arasında ortaya çıkan hassas denge karşısında Katolik Eylem önderi Luigi Gedda'yı desteklemesi Hristiyan Demokrat Parti'yi rahatsız etti. Pius'un sağlığının bozulması üzerine Vatikan'da denetim Kutsal Makam Başkanı Alfredo Ottaviani'nin de içinde bulunduğu bir Kardinaller bürokrasisi'nin eline geçti ve Kilisenin Devlet işlerine müdahalesi doruğa ulaştı. Pius, yaşamının sonların doğru her türlü savaşı reddetmeye ve caydırıcı politikaların haklılığından kuşku duymaya başladı. Kilisenin evrensel birliği konusunda, 1949'da verilen bazı küçük ödünler dışında Katolik düşüncesini ya da politikasını ileri götürmeye yönelik bir çalışması olmadı. "Divino Afflante Spiritu" başlıklı genelgesiyle modern Kitabı Mukaddes araştırmacılığı tekniklerinin Katoliklerce benimsenmesini sağladı. Sağlığının iyice bozulması nedeniyle Vatikan'da yönetim tutucu papalık bürokrasisinin eline geçince Pius'un düşüncelerinde ne kadar yalnız olduğu da ortaya çıktı. Papa XVI. Benedictus’un, ölümünün 50. yıldönümünde Papa XII. Pius’u övmesi ve ona azizlik yolunu açması İsrail ile Vatikan arasında gerginliğe neden oldu. Touba, Senegal Touba (Arapça: ṭūbā "Saadet") Senegal'in merkezi şehirlerinden bir tanesidir. Bu kutsal şehrin kurucusu Şeyh Aamadu Bàmba Mbàkke ve onun mezarının hemen yanına bir camii inşa edilmiştir. Camii 1963 yılında tamamlanmıştır. Shaikh Aamadu Bàmba Mbàkke, yaygın olarak bilinen adıyla "Cheikh Amadou Bamba" (1853-1927)'nın Touba şehrini büyük bir ağacın altına kurduğu söylenir. Arapçada "ṭūbā" 'nın anlamı "saadet" veya "mutluluk" anlamına gelmektedir, ayrıca ṭūbā İslam geleneğinde cennetteki ağaç anlamında da kullanılır. Aamadu Bàmba Touba'yı 1887'de buldu. Bu kutsal yer camii yapmak için vahşi doğada izole edilmiş bir yerdi. Sonunda camii 1963 yılında bitirildi ve camiinin halka açılışından sonra şehir hızla büyüdü: 1964 yılında nüfus 5,000'in altındaydı fakat 2005 yılında Touba'nın nüfusu tahminin olarak 475,755'dir. Touba Dakar'dan sonra Senegal'in en büyük kentsel yaşam alanıdır. Touba Merkez Camii Afrika'nın en büyük camiilerinden bir tanesidir. Camii 1963 yılında bitirilmiş olmasına rağmen günümüze kadar sürekli genişletilmiş ve süslenmiştir. Camii'de beş minare, üç büyük kubbe ve Aamadu Bàmba'nın mezarı bulunmaktadır. Camii'nin 87 metre yüksekliğindeki merkez minaresindeki "Fall'ın Lambası", Senegal'in en büyük anıtlarından birisidir. Anıt adını Aamadu Bàmba'nın müridlerinden Şeyh Ibrahima Fall'dan almıştır. Yusuf Demirkol Yusuf Demirkol (d. 3 Ocak 1980, Ankara), Zakkum grubunun solisti, gitaristi ve bestecisi. Lise öğrenimini tamamladıktan sonra, 1997 yılında Kıbrıs'a yerleşti. 1999 yılında tekrar Türkiye'ye döndü ve hâlen Ankara'da yaşamaktadır. 1999 yılında, ismi sonradan Zakkum olarak değişecek olan "Raindog grubu"'nu, Cem Senyücel ve Eren Parlakgümüş ile birlikte kurdu. 2005 yılında Ankara Üniversitesi İletişim Fakültesi, Halkla İlişkiler ve Tanıtım Bölümü'nde lisans eğitimini tamamladı. Sonrasında Yüksek Lisans eğitimini de tamamlayan Demirkol, 2009 yılının Ağustos ayından itibaren Mersin'in Taşucu beldesinde 5 ay askerlik yaptı. Kentbank Kentbank, 22 Eylül 1991 tarihinde Türkiye Konut Endüstri ve Ticaret Bankası A.Ş. adıyla Süzer Holding tarafından kurmuştur. 6 Nisan 1994 tarihinden Kentbank adını almıştır. Bankacılık Düzenleme ve Denetleme Kurulu'nun (BDDK) 9 Temmuz 2001 tarihinde aldığı kararı ile Kentbank'ın temettü hariç ortaklık hakları ile yönetim ve denetimi TMSF'ye devredilmiştir. Kentbank, Etibank, EGS Bank, İktisat Bankası ve Toprakbank ile birlikte Bayındırbank bünyesi altında birleştirildikten sonra, tamamı TMSF'ye ait olan Bayındırbank hisseleri, 4 Nisan 2001 tarihinden kararı ile verilen izin çerçevesinde Banka Bayındırbank ile birleştirilmiştir. Taponomi Taponomi çürüyen organizmaların (fosilleşmişlerse) nasıl fosilleştiklerini inceler. Taponomi terimi (Yunanca taphos - τάφος gömülme, ve nomos - νόμος kural kelimelerinden türemiştir.) Rus bilim adamı Ivan Efremov'un 1940 yılında organizmaların kalıntılarının, parçalarının ya da dışkılarının biyosferden litosfere geçişi üzerine yaptığı çalışmaları belirtmesi üzerine Paleontoloji ile tanışmıştır. Yani fosil kümelerinin yaratılışı. Karamanlı Nizamî Konya'lı Nizamî ("Neẓāmi Qunavi"), ayrıca Karamanlı Nizamî ("Neẓāmi Qaramāni") (ö. 1469-73?) olarak da bilinen Farsça, Arapça ve Türkçe şairidir. Yaşamı ile ilgili çok az bilgi vardır. O, Karamanoğulları Beyliği döneminde, muhtemelen 1435 ve 1440 arasında doğmuş, tanınmış bir vaiz ve Konya'da bir tarikat piri Molla Wali-al-Din'nin oğludur. Onun temel eğitimi sonrasında, babası onu öğrenimini ilerletmesi için İran'a göndermiş. Orada, onun Farsça yanı sıra şiir ve edebiyat üzerine bilgisini geliştirmiş ve çalışmalarını tamamladıktan sonra Konya'ya geri dönmüştür. Kısa bir süre sonra Sultan II. Mehmed ("Moḥammad") (s. 1451-1481) Karamanlı alanını fethetmiş ve beyliğe (1468-1474) son vermiştir. Bu siyasi istikrarsızlık süresi zarfında, Nizamî, Sultan II. Mehmed'in şairi ve sadrazamı Mahmud Paşa (ö. 1474) ile tanışmıştır. Mahmud Paşa'da, bir şair olarak Nizamî'nin yeteneğini Sultan II. Mehmed'e övmüş ve padişahın kendisi de, şiir ve edebiyata büyük bir ilgisi olduğundan, onu başkenti İstanbul'a davet etmiştir. Nizamî, artık başkente doğru yola çıkmış, fakat daha genç olmasına rağmen yolda vefat etmiştir. Ölümünden sonra, ne mezar yeri ne de tarihi kesin bilinmektedir. Yaygın bir söylenti Aşık Çelebi ("ʿĀšeq Čelebi") tarafından belirtildiğine göre, Nizami tarafından alay yoluyla yerdiği ("hicvetmek") bir Şeyh'in oğlunun bedduası, ölümüne neden olmuştur. Nizamî'nin, günümüze kadar ulaşmış tek eseri, onun şiir divanıdır. Bunlar Haluk İpekten tarafından değişik yazarlardan derlenmiş baskı içinde yayımlanmıştır, aynı zamanda altı el yazmalarını eleştiren bir tanıtım içerir. Emin olunmamakla beraber bir şiiri daha vardır; Seni aÄŸlatan yavuz deniz Bana vuramaz hergiz MÃ¼rebbidir himmet Ä°nci denizli N'oldu inayetine Bencileyin zebun mu oldun Hergiz pes etme Ä°nci denizli Dügernan, Bingöl Dügernan, Bingöl ilinin Merkez ilçesine bağlı bir köydür. Köyün eski adı, 1550 yılı kayıtlarında Dugernân aşağı, 1928 yılı kayıtlarında ise Dügernan şeklindedir. 1960 yılında adı Alıncık olarak değiştirilen köy, sakinlerinin başvurusu neticesinde 2014 yılında tekrar "Dügernan" adını aldı. Köyün Bingöl il merkezine uzaklığı 7 km'dir. Thiès Thiès Senegal'in üçüncü en büyük şehridir, 2005 sayımlarına göre nüfusu 240,150'dir. Thiès Dakar'ın 602 km doğusunda ve Bamako and St Louis şehirlerine bağlanan demiryolu kavşağıda bu şehirde bulunmaktadır. Thiès bir sanayi kentidir. Thiès yaylası Cayor ve Baol krallıkları arasındaki ormanlık bir sınırdı ve burada kimse yaşamazdı. Fransa'nın sömürge politikası neticesinde bu yayla stratejik olarak da önem kazandı. Şehir bir askeri harekat sonrası 1864 yılında kuruldu ve büyük bir askeri üsse ev sahipliği yapmaya başladı. Thiès'de İlk başlarda Dakar-Saint Louis tren hattında (1885 yılında tamamlandı) basit bir durak vardı, 1923 yılında Dakar - Nijer demiryolu hattının tamamlanmasıyla önemli bir durak haline geldi. Tüm ulusal asfalt yollar Thies'te buluşur. Demiryolları ticari gelişimi ve Senegal'in doğu bölgelerinden ve Mali'den göçmen işçileri şehre getirdi. Thiès'deki Demiryolu işçileri, Senegal'de işçi haklarının önemsenmesinde önemli rol oynamışlardır. 1937 ve 1947-1948 yılları arasında yaptıkları grevler Fransız Batı Afrika Kolonisi genelindeki bağımsızlık hareketlerine önemli katkılar sağlamışlardır. Thiès'de en çok bilinen endüstri ürünü kanaviçe'dir. 1966 yılında kurulan özel bir fabrikada Senegal'in en iyi sanatçıları tarafından tasarlanmış kanaviçeler üretilmektedir. Ünlü cennetin kuşları adlı kanaviçe Thiès'de üretilmiştir. Ayrıca Thiès'de bir teknik üniversite bulunmaktadır. Şehrin başlıca tarım ürünleri pirinç, yer fıstığı, manyok, darı ve meyve dir. Şehir Senegal'in önde gelen et paketleme ve hayvan ticaret merkezlerinden birisidir. Bugün, Thiès Cap-Vert yarımadasının gelişmekte olan bir uzantısıdır. Bu da sanayi yatırımlarını şehre çekmektedir. Ljubomir Lovrić Ljubomir Lovrić (; d. 28 Mayıs 1920, Novi Sad - ö. 26 Ağustos 1994, Belgrad), kaleci mevkiisinde görev yapan Sırp futbolcu ve teknik direktör. Yugoslavya millî futbol takımında 5 maçta forma giydi ve 1948 Yaz Olimpiyatları'nda gümüş madalya kazanan takımın kadrosunda yer aldı. Lovrić futbolculuktan emekli olduktan sonra, gazeteci ve teknik direktör olarak çalıştı. 1962 FIFA Dünya Kupası'nda Yugoslavya'nın teknik direktörlüğünü yaptı. Bert van Marwijk Lambertus "Bert" van Marwijk (Hollandaca telaffuz: bɛrt vɑn mɑrʋɛik; d. 19 Mayıs 1952, Deventer), orta saha mevkisinde görev yapmış Hollandalı eski millî futbolcu ve Hollanda millî futbol takımını 2008-2012 yılları arasında çalıştıran teknik direktör. Futbolcu Mark van Bommel'in kayınpederidir. Futbol kariyerinde Go Ahead Eagles, AZ, MVV Maastricht, Fortuna Sittard ve Assent kulüplerinde forma giymiştir. Hollanda Eredivisie liginde 393 maç oynayan van Marwijk, Ofansif orta saha oyuncu olarak görev yapmıştır. 1 kez Hollanda millî takımında görev van Marwijk, gol atamamıştır. Fortuna Sittard, Feyenoord, Borussia Dortmund, Feyenoord ve son olarak da 2008-2012 yılları arasında Hollanda millî takım, Hamburg teknik direktörlüğünü yaptı. PSV ve Hollanda millî takımının orta saha oyuncusu Mark van Bommel, van Marwijk'in damadıdır. Dalga kılavuzu Dalga kılavuzu, elektromanyetik (kısaca "EM") veya ses dalgalarının taşındığı ve yönlendirildiği yapılardır. Optik bölgedeki EM dalgalara tam iç yansıma prensibine bağlı kılavuzluk eden optik lifler yaygın olarak kullanılan dalga kılavuzlarındandır. İlk dalga kılavuzu J. J. Thomson tarafından 1893 yılında önerilmiş ve O. J. Lodge tarafından 1894'te deneysel olarak kanıtlanmıştır. İçi boş bir metal silindir içerisinde elektromayetik dalgaların ilerleme şekillerinin matematiksel analizleri ilk kez 1897 yılında Lord Rayleigh tarafından yapılmıştır. Startin'/Born to Be... Startin' / Born To Be, Ayumi Hamasaki'nin 8 Mart 2006'da çıkan otuz dokuzuncu teklisidir. Albümdeki tüm şarkıları Ayumi Hamasaki yazdı. RIAJ Onay Belgesi: Platinum (Platin) Med Cezir (Levent Yüksel albümü) Med Cezir, Türk şarkıcı Levent Yüksel'in çıkış albümü. 21 Mart 1993'te Tempa & Foneks tarafından yayımlandı. Albümdeki şarkılardan "Tuana"nın düzenlemesi Erdem Sökmen'e, "Med Cezir"in düzenlemesi Levent Yüksel ile Uzay Heparı'ya, diğer bütün şarkıların düzenlemeleri ise Uzay Heparı'ya aittir. "Hürriyet"in gazeteciler şarkıcılar, müzisyenler, radyocular, yapımcılar ve müzik eleştirmenlerinden oluşan 100 kişilik bir jüri ekibiyle hazırlayıp yayımladığı 2017 tarihli Türkiye'nin En İyi 100 Albümü listesinde dördüncü sırada yer almaktadır. Erekvaz Erkevaz (Farsça: ارکواز, ), İran'ın batısında İlam Eyaleti'nde şehir. Malekşahi şehristanı' nın yönetim merkezi olan kent 33.37°N 46.58°E konumunda bulunur. 2006 yılı nüfusu 14.225 kişidir. Şeytan Çarpması Şeytan Çarpması (İngilizce: "The Exorcism of Emily Rose", Türkçesi: "Emily Rose'un Şeytan Çıkarması"), Scott Derrickson'ın yönettiği 2005 yapımı korku filmi. Film genel olarak Anneliese Michel'ın hikâyesine dayanmaktadır. İnançsız bir savunma avukatı ile şeytan çıkarma (egzorsizm) ayini gerçekleştiren ve taksirle adam öldürmeden sorumlu tutulan bölge papazının duruşmasını konu alır. Filmin çoğu mahkeme salonunda geçer ve Emily Rose'un çarpılma ve ölüm anı anlatılır. Avukat Erin Bruner (Laura Linney), Emily Rose (Jennifer Carpenter) isimli genç bir kıza şeytan çıkarma ayini gerçekleştirmiş olan Peder Richard Moore (Tom Wilkinson)'u mahkemede savunmaktadır. Bruner'in başarılı bir kariyerinin olmadığına dair bazı şüpheleri vardır ve söz konusu davada eyalet savcısına karşı mücadele etmek zorundadır. Girdiği bu davayı kazanması, onu çalıştığı hukuk bürosundaki kıdemli ortağının gözünde yücelteceğini düşündüğünden istemeyerek de olsa davaya vekil olarak katılmıştır. Moore onun vekilliğini kabul eder ve Emily'nin hikâyesini ona anlatacaktır. Dava birçok uzman hekimin, Savcı Ethan Thomas (Campbell Scott) tarafından çağrılmasıyla başlar. Tanık olarak konuşan bir doktor Emily'nin epilepsi ve psikoz rahatsızlığının olduğunu söyler. Yapılan savunma ise onun şeytan tarafından çarpılmış olabileceğini ileri sürer. Bruner davada çarpılma kelimesini kullanmamaya dikkat gösterir. Emily'nin tıp veya psikolojinin açıklayamayacağı bir sorunu olduğunu ve Moore ile Emily'nin ailesinin bunu fark ettiklerinden başka yollara başvurduklarını beyan eder. Emily'nin başından geçenler şöyledir: Emily üniversiteye gitmek için kırsal kesimdeki evinden ayrılıp şehire gelmiştir. Bir gece sabaha karşı 3:00 sularında odasında yalnız başınayken koridordan yanık kokusu geldiğini fark eder. Ne olup bittiğini anlamak için etrafı kontrol eder. Bu sırada kapının kendiliğinden açılıp kapandığını görür. Odasına geri döndüğünde kalemlerin hareket ettiğine şahit olur. Ayrıca üzerinde büyük bir ağırlık hisseder ve gizli bir güç onu boğar. Emily bu olayların gerçek mi sanrı (halüsinasyon) mu olduğunu merak eder. Yeniden hayal görmeye başlamasıyla hastaneye kaldırılır ve epilepsi teşhisi konur. Antikonvülzif ilaç verilir. Fakat sanrılar ve vücudundaki burulmalar devam eder. Emily bir süre sonra okulu bırakarak ailesinin yanına döner. Ailesi de onun gibi bu olayları nedeninin epileptik veya ruhsal rahatsızlık olmayıp şeytan çarpması olduğunu düşünür. Bu yüzden bölge papazından şeytan çıkarma ayini gerçekleştirmesini isterler. Kilise kabul eder. İddia makamı ise tüm olanların epilepsi (burulmalar) ve psikoz (sanrılar) birlikteliğinden kaynaklanmış olabileceğini söyler. Saat sabaha karşı 3:00 sıralarında Bruner kaldığı apartman dairesinde ilginç kokular ve sesler duyması gibi bir dizi olayla karşılaşır. Moore, ona şeytanları ortaya çıkardığı için onların hedefi olmuş olabileceğini söyler. Moore'un açıkladığına göre sabaha karşı saat 3:00'ün şeytanın saatidir. Bruner, iddia makamı olayı tıbbi açıdan ele aldığı için çarpılma konusu üzerine yoğunlaşır. Tanık olarak çarpılma olaylarıyla ilgili çeşitli kültürlerin inançlarını anlatması için antropoloji ve psikiyatri profesörü olan Dr. Sadira Adani (Şöhre Ağdaşlu)'yi davet eder. Adani, Carlos Castaneda'nın "Bir Başka Gerçeklik" isimli kitabından alıntı yapar ve Emily'nin aşırı hassas olduğunu belirtir. Thomas karşı çıkar ve anlatılanları sözdebilim olarak değerlendirir. Emily'nin şeytan çıkarma ayininde bulunan Dr. Cartwright (Duncan Fraser), ayin sırasında çekilmiş ses bandını ortaya çıkarır. Sonra Moore duruşmaya çıkar ve ses bandını dinletir. Ayin cadılar bayramında yapılmıştır. Çünkü Moore, cadılar bayramı gecesinde şeytanların daha kolay uzaklaştırılacağına inanır. Ayin sırasında Emily, aniden bağlı olduğu yerden kurtulur ve pencereden atlar. Moore ve diğerleri onun arkasından ahıra gider. Burada çok sert bir rüzgarın esmesi, korkutucu seslerin duyulması gibi olağandışı olaylara tanıklık ederler. Peder, Emily'nin içindeki şeytana adını sorar. Ardından tek değil altı tane şeytanın bulunduğunu anlar. Şeytanlar kendilerini Emily'nin ağzından tanıtırlar. Sonraki gün, Moore duruşmaya tekrar çağrılır ve Emily'nin ölmeden önce yazdığı mektubu okur. Emily mektupta ayinden sonraki sabah başka bir sanrı gördüğünü yazar. Mektupta yazılanlara göre Meryem gözüne görünür. Şeytanların onu terk etmeyeceğini söyler. Eğer Emily'nin ruhu vücudundan ayrılırsa acılarının sona ereceğini, ayrılmazsa bunun insanlara Tanrı ve şeytanın gerçek olduğunu göstereceğini söyler. Emily ayrılmamasını seçer ve mektubuna şöyle yazar: "İnsanlar tanrının öldüğünü söylüyor. Onlara şeytanı gösterirsem nasıl düşünebilecekler?" Arkasından vücudunda yaralar oluşur. Moore bunların Tanrı'nın onu sevdiğini gösteren bir işareti olduğunu düşünürken, Thomas onun kendini yaraladığını düşünür. Peder Moore tamamen suçlu bulunur. Lakin jüriden gelen öneri üzerine hakim (Mary Beth Hurt) Moore'u tahliye eder. Dava bittikten sonra Bruner'e hukuk bürosundan ortaklık teklifi gelse de kabul etmez. Daha sonra Moore ile Emily'nin mezarına gider. Moore, Emily'nin ölmeden önceki gün söylediği Pavlus'un Filipililere mektubunun ikinci bölümünün onikinci ayetindeki şu sözleri mezara koyar: "...saygı ve korkuyla kurtuluşunuzu sonuca götürmek için daha çok gayret edin." Filmin senaryosu Scott Derrickson ve Paul Harris Boardman tarafından yazılmıştır. Derrickson; Boardman ve emeği geçenlerlerin anısına "... filmi" kelimesini kullanmaktan kaçınmıştır. Derrickson'ın filmin DVD'si için yaptığı yoruma göre, Boardman'ı yardımcı senarist olarak seçmesinin kendisinin inançlı, onun din konusunda şüpheci olmasıdır. Böylece senaryoda iki farklı bakış açısının olacağına, dolayısıyla da filmin dini-doğaüstü konuları mı dünyevi-tıbbi konuları mı savunduğuna dair bir belirsizliğin ortaya çıkacağına inanmıştır. Emily Rose karakteri, 1976 yılında başarısız geçen bir şeytan çıkarma ayini sonrasında ölen Katolik bir Alman genci Anneliese Michel'in gerçek hikâyesinden esinlenilerek yaratılmıştır. Mahkeme Michel'in epileptik rahatsızlığının olduğunu kabul etmiş, doğaüstü iddiaları reddetmiştir. Şeytan çıkarma ayininde bulunan iki papaz ve Michel'in ailesi, ihmalkârlıktan ve kasıtsız adam öldürme suçundan hüküm giyer. Michel'in mezarı, Katolikler tarafından hac yeri kabul edilir. 2006 yılının sonlarında yayınlanan Alman asıllı yönetmen Hans-Christian Schmid'in çektiği Requiem adlı film de Anneliese Michel'ın hikâyesinden uyarlanmıştır. Şeytan çıkarma ayini sırasında, Emily'nin vücudundaki altı şeytan, farklı dillerde kendilerini tanıtır. Film, 1 Eylül 2005 tarihinde Venedik Film Festivali'nde gösterildikten sonra ABD'de 9 Eylül 2005, Türkiye'de 2 Aralık 2005 tarihinde vizyona girmiştir. 31 Ekim 2008 tarihi itibarıyla dünya çapında 140.238.064 dolar kazanç sağlamıştır. Türkiye'deki televizyon kanallarında ilk kez 10 Temmuz 2010 Fox'ta yayınlanmış, reytinglerde 57. olmuştur. 2006'da Şikago Film Eleştirmenleri Birliği, filmi en korkunç 86. film olarak değerlendirmiştir. Jennifer Carpenter, görsel efektin kullanılmadığı burulma sahnelerinden dolayı MTV Film Ödülleri'nde "En İyi Korkma Performansı" ödülünü kazanmıştır. DilguÅŸa Dilguşa (Farsça: دلگشا), İran'ın İlam Eyaleti'nde şehir. Eyaletin Melekşahi şehristanı'ndaki, Geçi bahşı'nın yönetim merkezi olan şehrin 2006 yılı resmi nüfusu 3.931 kişi ve 676 hanedir. Serable Sarable (Farsça: سرابله‌, ), İran'ın batısındaki İlam Eyaleti'nde şehir. Kent, eyaletin Şirvan ve Çardavul şehristanı' nın yönetim merkezidir. 33.75°N 46.58°E konumunda bulunan kentin 2006 yılı resmi nüfusu 9.703 kişidir. Şu anda ise bu nüfusun 10.000 kişiyi aştığı varsayılmaktadır. Tevhid, Ä°lam Eyaleti Tevhid "(Farsça": توحید")", İran'ın batısındaki İlam Eyaleti'nde şehir. Kent, eyaletin Şirvan-e Çardavol Şehristanı' na bağlı olan Halilan Bahşı' nın yönetim merkezidir. Kentin 2006 yılı resmi nüfusu 604 kişidir. Lumar Lomar "(Farsça": لومار")", İran'ın batısındaki İlam Eyaleti'nde bir şehir. Kent, eyaletin Şirvan-e Çardavol Şehristanı' na bağlı olan Şirvan Bahşı' nın yönetim merkezidir. 33.56°N 46.82°E konumunda bulunan kentin 2006 yılı resmi nüfusu 2.702 kişidir. Satış makinesi Satış makinesi, çeşitli malların (özellikle yiyecek ve içecek) perakende satışında kullanılan ve ancak para atılarak çalıştırılabilen makine. Bilinen ilk satış makineleri 18. yüzyılın başlarında İngiltere'de tütün ve enfiye satmak amacıyla kullanılan kutulardı. Daha sonra 1888'de ABD'de günümüzdeki örneklerine benzeyen ilk satış makineleri yapılmaya başladı. İlk tütün ürünü satış makineleri 1926'da, alkolsüz içecek satış makineleri de 1937'de ortaya çıktı. 1950'lerden sonra yalnızca halka açık istasyon, havaalanı vb yerlerde değil, fabrika, işyeri, hastane, alışveriş merkezi ve okullarda da özellikle kahve, çay ve paketlenmiş yiyeceklerin satışında kullanılan satış makineleri görülmeye başladı. Bugün ise satış makineleri gazete, kâğıt mendil, çorap, şehir içi toplu taşıma hizmetleri için bilet veya kart, kozmetik, DVD, telefon aksesuarı gibi çeşitli ürünlerin satışında da yaygınlaşmıştır. Satış makinelerinin yaygınlaşmasının en önemli nedeni getirdiği düşük maliyettir. Klasik bir satış noktası için gereken personel, enerji, kira gibi masrafları ortadan kaldırması veya minimize etmesi ve 7 gün/24 saat hizmet vermesi nedeniyle satış için avantajlıdır. Željko Perušić Željko Perušić (23 Mart 1936, Varoš – 28 Eylül 2017, St. Gallen), Hırvat asıllı eski Yugoslav millî futbolcu ve teknik direktördür. Kariyeri boyunca Dinamo Zagreb, TSV 1860 München ve FC St. Gallen takımlarında oynadı. Yugoslavya millî futbol takımında 27 maçta forma giydi ve 1960 Avrupa Uluslar Kupası'nda millî takım kadrosunda yer aldı. Daha sonra İsviçre'de teknik direktör olarak çalıştı. Mehran Mehran (Farsça: مهران), İran'ın İlam Eyaleti'nde şehir. Eyaletin aynı isimli Mehran şehristanı'nın yönetim merkezi olan şehrin 2006 yılı resmi nüfusu 13.118 kişi ve 2.958 hanedir. İran'ın, Irak sınırına yakın bir noktasında bulunan kent Bağdad'a karayoluyla iki saat mesafededir. Bu konumu nedeniyle İran ve Irak arasındaki ilişkilerde adı geçen bir kenttir. İran-Irak Savaşı'nın sürdüğü 1986 Mayıs ayında, Mehran Irak kuvvetlerince işgal edildi. Burası Irak ordusu için önemli bir noktaydı ve kuzey güney istikametini rahatça kontrol edebiliyorlardı. Fakat Irak işgali bir ay kadar sürmüş sonrasında Saddam Hüseyin burası için para teklifinde bulunmuştur. 2003 yılındaki Irak İşgali sırasında ABD hükûmeti Mehran'da 50.000 Iraklı mülteci için kamp kurmuş, daha sonra 100.000'e yakın Iraklı buraya sığınmak zorunda kalmıştır. 2005 yılında ise İran hükümeti, İran vatandaşlarının Mehran üzerinden Irak'a girmelerine izin vermiştir. Irak'ta Şiiler için kutsal olan Kerbela şehri ve diğer Şii ziyaret yerleri bulunur. Bu sebeple Mehran hızla bir turizm bölgesine dönüşmektedir. Şehir ahalisinin çoğunluğunu Kürtler oluşturur. Küçük ölçekli sanayi faaliyetleri vardır. Kentte tuğla imalatı, dokumacılık, halıcılık ve çuval bezi imalatı yapan tesisler bulunur. Ante Žanetić Ante Žanetić (18 Kasım 1936, Blato, Korčula - 18 Aralık 2014, Wollongong, Yeni Güney Galler), Hırvat kökenli Yugoslav eski millî futbolcudur. Kariyeri boyunca Hajduk Split, Club Brugge ve Racing White takımlarında oynadı. Yugoslavya millî futbol takımında 15 maçta forma giydi ve 1960 Avrupa Uluslar Kupası'nda millî takım kadrosunda yer aldı. Ayrıca Hırvatistan millî futbol takımında bir maçta görev yaptı, bu maç Endonezya millî futbol takımına karşı oynanmıştır. Žanetić, siyasi nedenlerden ötürü komünist dönem Yugoslavyasından ayrıldı. 1961 yılında takımı Hajduk Split, Almanya'dayken takımını terk etti ve Belçika'ya gitti. Burada Club Brugge ve Racing White takımlarında oynadı. Daha sonra Avustralya'ya göç etti. Željko Matuš Željko Matuš (9 Ağustos 1935, Donja Stubica), Hırvat kökenli Yugoslav millî futbolcudur. Kariyeri boyunca Dinamo Zagreb, SC Young Fellows ve FC Zürich takımlarında oynadı. Yugoslavya millî futbol takımında 13 maçta forma giydi ve 1960 Avrupa Uluslar Kupası ile 1962 FIFA Dünya Kupası'nda millî takım kadrosunda yer aldı. Ayrıca Hırvatistan millî futbol takımında bir maçta forma giydi. We Are the Champions: Final Live in Japan We Are the Champions: Final Live in Japan, İngiliz rock grubu Queen'in The Works Turnesi kapsamında 11 Mayıs 1985 tarihinde Japonya'nın Yoyagi Milli Jimnasyumu'nda verdiği konseri içeren video kasettir. Konser ilk kez VHS formatında 1992 yılında ve sadece Japonya'da yayınlanmıştır. Sonradan laserdisk formatında da yayınlanan konser, 2004 yılında ise DVD formatında piyasaya sürülmüştür. Konser, adından da anlaşılacağı üzere, Queen'in müzik kariyerindeki son Japonya konseridir. 90 dakikalık bu konserin videosunda, Brian May'in iki şarkısı dışarıda bırakılmış; video kasete, lazerdiske ve DVD'ye eklenmemiştir. Bu iki şarkı Brighton Rock Solo ve Dragon Attack'tır. Grubun son turnesi ise bir sonraki albümleri A Kind Of Magic için olmuştur. Ancak bu albümün turnesi Magic Tour, sadece Avrupa'yı kapsamış, grup 1986 yılı boyunca süren bu turnede, Avrupa'nın dışında konser vermemiştir. Kozanoğlu Kozanoğlu, Avşar boyuna bağlı Kozanlı aşiretinin reisidir. 19. yüzyılda Adana'nın Kozan (eski adıyla Sis) bölgesinde konar-göçer Türkmenler'i Osmanlı'nın yerleşik hayata geçirme politikasına karşı gelmişlerdir. Bu oymak önceleri Karamanoğulları'nın, sonradan da Osmanlı Devleti'nin maiyetinde bulunup, Kozan havalisinin idaresini yürütüyordu. Kozan dağlarındaki Varsak'lar (Varsak aşiretinden olanlar) bunların piyadesi, Çukurova'daki Avşar' lar ise süvarileri idiler. Kozanoğulları bu havalide uzun müddet hüküm sürdüler. Halkın hak ve hukukunu iç ve dıştaki saldırganlara karşı korudular. Dadaloğlu'm der ki, aslım nereli, Bizde ölen şehit, gazi yaralı, Haydin aslanlarÄ±m, haydin ileri, Seyret kavgayı da, gör Kozanoğlu. Moşe Romano Moşe Romano (d. 6 Mayıs 1946, Tel Aviv), İsrailli eski millî futbolcudur. Kariyeri boyunca Şimşon Tel Aviv ve Beytar Tel Aviv takımlarında oynadı. 1965–66, 1969–1970, 1972–1973 ve 1974–75 Liga Leumit sezonlarında gol kralı oldu. 1965 ile 1982 yılları arasında Liga Leumit'te toplamda 193 gol attı. İsrail millî futbol takımında yer alan Romano, 1968 Asya Futbol Şampiyonası ve 1970 FIFA Dünya Kupası'nda millî takım kadrosunda yer aldı. 1965 ile 1975 yılları arasında 12 kez millî formayı giydi ve 5 gol attı. James Harden (anlam ayrımı) James Harden ÅŸu anlamlara gelebilir: Empire (Queensrÿche albümü) Empire, Seattlelı progressive rock grubu Queensrÿche'ın 21 Ağustos 1990 tarihinde yayınlanan 4. stüdyo albümüdür. Hiç şüphesiz "Empire" albümü, Queensryche'ın müzik kariyerinde bir dönüm noktası olmuştur. Grup bu albümde, Best I Can, Jet City Woman, Another Rainy Night (Without You), Empire, Anybody Listening? gibi çok başarılı şarkılar yayınlamış; özellikle söz ve müziği gitarist Chris DeGarmo'nun yazıp bestelediği Silent Lucidity, 1991 yılında "Yılın En İyi Rock Şarkısı" seçilmiştir. 1990-1992 yılları, Queensryche için uzun konserler dönemi olmuştur. Özellikle 1991 yılında gerçekleştirilen "Monster Of Rock" ve "Rock In Rio" festivalleri, Queensryche açısından çok başarılı geçmiştir. Grup, 27 Nisan 1992 tarihinde MTV de Unplugged konseri vermiştir. Ancak ne MTV'de ne de bootleg olarak yayınlanan CD'de Unplugged konseri bütün haliyle yaliyle yayınlanmamıştır. MTV ve Unplugged CD'sinde sadece "I Will Remember", "The Killing Words", "Della Brown", "Silent Lucidity" ve "The Lady Wore Black" şarkılarına yer verilmiştir. Grup, bu unplugged konserde "Anybody Listening?" gibi kendi şarkılarının yanı sıra bir Neil Young klasiği olan "Rocking In The Free World" isimli parçayı da seslendirmiştir. Ancak "Queensryche", "Empire" albümünden sonra 4 yıllık bir suskunluğa bürünmüş ve 1994 yılında yayınladıkları Promised Land albümüne kadar başka bir stüdyo albümü yayınlamamıştır. Queensryche 2010 yılında, "Empire" albümünün yayınlanmasının 20. yılı onuruna, 2 CD'den oluşan "Empire - 20th Anniversary Edition" setini piyasaya sürmüştür. İlk CD'de "Empire" albümünde yayınlanan şarkılara ek olarak üç bonus şarkı, Last Time In Paris, Scarborough Fair, Dirty Li'l Secret yayınlanmıştır. İkinci CD'de ise 9 Kasım 1990 tarihinde Londra'daki Hammersmith Odeon'da verilen konser yayınlanmıştır. CD 1 CD 2 GÃ¼zel Tutsak Güzel Tutsak, 1983 Fransa yapımı gerçeküstücü avangart filmdir. Özgün adı La belle captive olan film 2-17 Nisan 2005 tarihleri arasında düzenlenen 24. Uluslararası İstanbul Film Festivali'nde de gösterilmişti. Sinema eleştirmeni Rekin Teksoy Sinema Tarihi adlı kitabında filmin Türkçe adını Güzel Esire olarak not düşmüştür. Ancak bu adın Türkiye'deki gösterim adı değil, özgün adının çevirisi olduğu anlaşılmaktadır. Filmin yönetmeni, 1950'lerde Fransa'da filizlenen Yeni Roman ("Nouveau Roman") akımının kurucularından Alain Robbe-Grillet'dir. Senaryosunu da yine Alain Robbe-Grillet'nin Franck Verpillat'la birlikte yazdıkları filmin görüntülerini Henri Alekan çekmiştir. Alain Resnais'nin 1961'de yönettiği Geçen Yıl Marienbad'da filmi için yazdığı senaryonun büyük ilgi görmesi üzerine yönetmenliğe başlayan Alain Robbe-Grillet'nin ilk filmi olan L'Immortelle (Ölümsüz Kadın, 1963)'nin konusu İstanbul'da geçiyordu ve çekimleri Türkiye'de yapılan filmde Sezer Sezin, Ulvi Uraz gibi Türk oyuncular da rol almışlardı. "Güzel Tutsak" ise Grillet'nin 8. filmidir. Grillet zaten topu topu 10 film yönetmiş, çoğunun senaryolarını da kendisi yazmıştı. İlk gösterimi Şubat 1983'te Berlin Film Festivali'nde yapılan film bu yarışmada Altın Ayı ödülüne aday gösterilmiş ama kazanamamıştı . Nisan 2005'te 24. İstanbul Film Festivali'nde yönetmenin diğer üç filmiyle (Bu filmler Ölümsüz Kadın, Avrupa Ekspresi ve Cennet ve Sonrası'dır) birlikte gösterilmiş, bu festivalde Alain Robbe-Grillet'ye "yaşam boyu başarı ödülü" verilmişti. Çözümsüz bir bilmeceyi andıran karmaşık ve gizemli yapısıyla bu film de yönetmenin önceki filmleri gibi sözcükler yerine görüntülerle yazılmış bir edebiyat metni (sine roman) izlenimi vermektedir. Bu filmde de erotizme neredeyse mazoşizme yakın bir duyarsızlıkla yer verilmiş, yine burjuva psikolojisi hedef alınmıştır. Filmin iki kahramanı Walter (Daniel Mesguich) ve Marie-Ange (Gabrielle Lazure)'ın villanın yatak odasında tutsak olarak kaldıklarında yaşadıkları tutkulu ilişiki sırasında ekrana gelen görüntüler Belçikalı gerçeküstücü ressam René Magritte'in düş temalarını işlediği tuhaf tablolarını andırır. Zaten Magritte'in birkaç tablosu filmde birkaç kez bir leitmotiv olarak seyircinin karşısına çıkar. Walter (Daniel Mesguich), amacı pek de açık olmayan gizemli bir 'organizasyon'un ajanıdır ve bir süredir kendisine görev verilmemiştir. Bir gece can sıkıntısıyla içki içtiği barda güzel ve esrarengiz bir kadınla (Gabrielle Lazure) dans eder, ama henüz adını bile öğrenemediği bu kadın (sonradan adının Marie-Ange olduğunu öğrenecektir) ortaya çıktığı gibi aniden ortadan kaybolur. Aynı gece gizemli patroniçesi Sara (Cyrielle Clair)'dan aldığı ani emirle küçük bir zarfı Corinthe Kontu Henri'ye teslim etmek üzere arabasıyla yola çıkan Walter, tenha bir yolda giderken yerde bilinçsizce yatan, elleri arkasından zincirle bağlanmış yaralı bir kadına rastlar ve onun barda dans ettiği kadın olduğunu anlayarak arabasına alır ve ışıklarını gördüğü yakınlardaki bir villaya gelerek hastaneye telefon etmek ister. Bu gizemli villada smokin giymiş birbirinden tuhaf adamlar bir parti vermektedirler. Partidekiler ikisini bir odaya kapatırlar ve kapıyı üstlerinden kilitlerler. Walter ve elleri anlaşılmaz bir biçimde kendiliğinden çözülen Marie-Ange bu odada tuhaf bir biçimde seks yaparlar. Walter sabah uyanınca Marie-Ange'nın gitmiş olduğunu görür ve boynunda da vampir ısırığına benzeyen, kanayan bir yara oluştuğunu fark eder. Görevine geri dönen Walter zarfı teslim etmeye gittiğinde kontun kalp krizinden ölmüş olduğunu görür. Walter tekrar bara gittiğinde, barmen (Gilles Arbona) kızın Walter'la dans ettiğini hatırlamaz. Dans ettiği bu kadın yoksa bir hayalet midir? Barmenden Marie-Ange'ın ispritizmayla uğraşan bir profesörün kızı olduğunu ve yedi yıl önce bir deniz kazasında ölmüş olduğunu öğrenir. O sırada bara gelen tuhaf görünüşlü polis müfettişi Francis (Daniel Emilfork) kızın kaybolması olayında Walter'ın baş şüpheli olduğunu söyler. Walter sonra partinin verildiği villaya gider ama villa terkedilmiş ve harap bir haldedir. Walter olan biteni anlamaya çalışırken gerçek dünya ve hayâl dünyası arasında sürekli gidip gelir. Gerçeklerle halüsinasyonlar adeta birbirlerinin içine geçmiştir. Hayâl benzeri sahneler tıpkı Belçikalı gerçeküstücü ressam René Magritte'in düş temalarını işlediği tuhaf tablolarını andırır. Filmde klasik bir hikâye anlatımı da yoktur. Birçok şey seyircinin hayal gücüne ve yorumuna bırakılmıştır. Filmde fon müziği olarak klasik müziklere yer verilmiştir. Bunlardan en önemlisi Franz Schubert'in bestelediği "Le quinzième quatuor (Streichquartett Nr. 15 op. 161. D. 887)" dir ve Alban Berg Quartet'i tarafından seslendirilmiştir. YarÄ±n Yarın, bir anlam ayrım Üvey Kızkardeşin İtirafları Üvey Kızkardeşin İtirafları (İngilizce: Confessions of an Ugly Stepsister), Gregory Maguire'in yazarı olduğu bir kitap. Kitap, Külkedisi'nin hikâyesini üvey kardeşlerinden birinin ağzından anlatmaktadır. 1999 yılında yayımlanan kitap 368 sayfadır. Ciltli veya ciltsiz olmak üzere iki şekilde basıldı. Kitabın 2002 yılında aynı isimle TV filmi uyarlaması yapıldı. Borsada Rastgele Seyir Borsada Rastgele Seyir (İngilizce: A Random Walk Down Wall Street), Burton Malkiel'ın bir kitabı. Ekonomi üzerine olan kitap borsalarla ilgilidir. Malkiel kitapta fiyatların rastgele bir seyir izlediğini ve sürekli ortalama fiyatların üzerinde kalamayacaklarını savunur. 456 sayfalık kitap ilk olarak 1973 yılında yayımlanmıştır. Ocak 2008 itibarı ile kitabın dokuz basksı yapılmıştır. Melih Gümüşbıçak Melih Gümüşbıçak, (d. 10 Ağustos 1968, Ankara) Türk sunucu. Ankara doğumlu olup İstanbul'da yaşamaktadır.Ankara 50.Yıl Lisesinden mezun olduktan sonra İktisat ve siyasal bilgiler öğrenimi gördü. Spor ve magazin sunuculuğu yapmaktadır. Mesleğe TRT'de girip orada spor programları sunmuş, daha sonra Doğan Yayın Holding'e geçmiştir. Daha sonra Show TV'de Televole adlı magazin programını sunmuştur. Daha sonra Lig TV'ye geçen Gümüşbıçak, halen bu kanalda sunuculuk yapmasının yanı sıra 360 kanalında ise spor programı hazırlayıp sundu. Melih Gümüşbıçak günümüzde TRT'de çalışmaktadır. Halen TRT Spor Kanalında Şampiyonlar Ligi programlarını ve çeşitli spor yayınlarını sunmaktadır. Sahra Demokratik Arap Cumhuriyeti Sahra Demokratik Arap Cumhuriyeti (SDAC) (Arapça: الجمهورية العربية الصحراوية الديمقراطية, "El-Cumhuriyye el-Arabiyye es-Sahrawiyye ed-Dimukratiyya"; İspanyolca: "República Árabe Saharaui Democrática"), Afrika kıtasının batısında yer alan ve tüm Batı Sahra'da egemenliğini iddia eden ancak kısmen tanınan devlet. Ülkenin sınır komşusu olarak kuzeyinde Fas, kuzeydoğusunda Cezayir, doğu ve güneyinde Moritanya yer alırken, bölgenin batısında Atlas Okyanusu yer almaktadır. Ülkenin anayasal başkenti Layun olarak belirlenmesine rağmen Fas idaresi altında bulunan kısımda kaldığı için 2011 yılından bu yana geçici olarak Tifariti başkent görevini yürütmektedir. Sahra DAC, tüm Batı Sahra bölgesinde hak iddia etmektedir. Bu talebe rağmen SDAC yönetimi bölge üzerinde iddia ettiği toprakların %20 ila %25'ini kontrolü altında tutmaktadır. Kontrolü altında bulunan bölgeye "Kurtarılmış Araziler" ya da "Özgür Bölge" ismini veren SDAC yönetimi, Fas ilhakını kabul etmemektedir. Bunun haricinde Cezayir'de Tinduf şehrine yakın bir konumda bulunan dört adet mülteci kampı da SDAC yönetimi altındadır. Batı Sahra'nın SDAC yönetimi dışında kalan büyük bir bölümü ise Fas kontrolü altında olup, Fas tarafından "Güney İller" adı ile ifade edilmektedir. Sahra bölgesi coğrafi açıdan çoğunlukla çölden oluşmaktadır. SDAC yönetimi altındaki bölgeler ile Fas yönetimi altındaki bölgeler Fas tarafından inşa edilen ve Fas Duvarı olarak adlandırılan 2.700 km uzunluğundaki duvar ile ikiye ayrılmış konumdadır. İspanyolların,İspanyol Sahrası'nı terk etmelerinden sonra, 14 Kasım 1975' tarihinde İspanya, Fas ve Moritanya arasında, Fas ve Morintanya'ya Batı Sahra bölgesini ilhak hakkı veren Madrid Anlaşması imzalandı. Bunun sonucunda bazı devletler tarafından tanınan, Sahra insanlarının bağımsızlığını savunan ve bunun için savaşan Polisario Cephesi ortaya çıktı. 27 Şubat 1976 tarihinde Bir Lehlu’da, Batı Sahra bölgesinde Sahra Demokratik Arap Cumhuriyeti kurulduğunu açıklandı. Polisario, Fas kontrolündeki Layun şehrini başkentleri olarak iddia ettiğini sürdürürken, Bir Lehlou 1991 senesindeki ateşkes sonucu Polisario tarafından kontrol edilen bölgede ve sürgündeki hükûmetin sürgündeki sembolik başkentinde kalmıştır. Ancak yönetim ve nüfus Tifariti'ye kaydırılmıştır. Ülkenin 1976 yılından bu yana Polisario genel sekreteri unvanı yanında başkanlığını da yürüten Muhammed Abdülaziz'in 31 Mayıs 2016 tarihinde hayatını kaybetmesi neticesinde, başkanlığa geçici olarak Sahra Ulusal Konsey sözcüsü Kadri Adduh getirilmiştir. Adduh, yasaya göre 40 gün içerisinde gerçekleştirilmesi planlanan yeni başkanın seçimine kadar bu görevi yürüteceği ifade edilmiştir. 1999'daki Sahra Demokratik Arap Cumhuriyeti Anayasası, Avrupa'daki bazı ülkelerin parlamenter anayasalarına benzer bir form aldı ama bazı paragrafları "tam bağımsızlık" kavramı ile örtüşmemektedir. Kilit noktaları arasında, ülkenin başı anayasal olarak “bağımsızlık öncesi aşamasında” Polisario Cephesi Genel Sekreteri’dir. Anayasanın bu hükmüne göre, Polisario devlet yapısından tamamen uzak durmalı veya tamamen yok olmalı. Sahra Demokratik Arap Cumhuriyeti’nin Batı Sahra bölgesinde hareket etmesi gerektiği bilgisi ayrıntılı olarak verilmiştir. Ülkenin anayasal şekli ve devletin yapısı anayasada belirtilmiştir. Anayasada nihai bir Batı Sahra devlet için belirlenen genel ilkeleri bir piyasa ekonomisi ile nihai çok partili demokrasidir. Anayasa, Sahra insanlarını Müslüman, Afrikalı ve Arap olarak tanımlar. Anayasa ayrıca insan hakları ilkelerinin taahhüdünü, Afrika Mağrip Birliği’nin parçası ve Pan-Arabizm’in bölgesel bir varyantı olarak ilan eder. Hükümetin en büyük mevkisi Sahra Demokratik Arap Cumhuriyeti Başkanıdır. Başkan başbakanı atar. SDAR devlet yapısı, bir Bakanlar Kurulu (Başbakan tarafından yönetilen bir kabine), bir yargı şubesi (Cumhurbaşkanı tarafından atanan hakimlerle) ve parlamento Sahra Ulusal Konseyi (SUK, mevcut konuşmacı Kadri Adduh’tur) ile oluşur. 1976 yılında kuruluşundan bu yana, çeşitli anayasal revizyonları ile geçici bir yönetsel yapıdan cumhuriyeti dönüştürdü. 1980'lerin sonlarından itibaren parlamentonun yetkilerinin bir bölümü güçler ayrılığı ilkesini yerine getirmek veve Polisario partinin olanlardan cumhuriyetin yapılarını çözmek, her ne kadar net bir etkisi olmadan bugüne kadar adımlar atmaya başladı. Çeşitli bakanlıklar çeşitli hizmet ve fonksiyonları için sorumludur. Yargı, derece mahkemeleri, temyiz mahkemeleri ve yüce mahkeme, aynı alanda faaliyet göstermektedir. Hükûmet sürgünde olduğundan, birçok şube olarak tam kapasite çalışamamaktadır ve bu, kurumların anayasal rollerini etkilemiştir. Devlet yapılarına paralel olan kurumlar, SDAC'ın yönetim aparatı ile kaynaşmış, ve bu parti ve hükûmet kurumları ve ofisleri arasında örtüşen operasyonel yetkinlikleri ile edilen Polisario Cephesi ile oluşmuştur. SUK, yasama rolü zayıf olan, çoğunlukla danışma ve fikir birliği oluşturma kurum olarak tesis edilmiştir, ancak daha sonra anayasa revizyonu sırasında teorik yasama ve denetleme yetkileri güçlendirmiştir. Diğer şeyler arasında, anayasaya idam cezası yasağını ekledi ve 1999 yılında yapılan güven oylamasında hükûmeti devrildi. SDAC, Batı Cezayir'in Tinduf ilinde bulunan Sahra mülteci kamplarında bir devlet idaresi görevi görür. Buranın genel merkezi Tinduf’un güneyindeki mülteci kamplarıdır. Bazı resmi olayların Batı Sahra’nın geçici başkenti Bir Lehlou’da olmasına rağmen, Tifariti ve diğer kasabalar Kurtarılmış Bölge’dedir. SDAC hükûmeti, hem Batı Sahra topraklarını, hem de Tindouf yakınlarındaki Sahra mülteci kamplarında hak iddia eder ama sadece ilkinde egemenlik iddia eder. Birçok yabancı yardım kuruluşları, BMMYK , STK'lar dahil olmak üzere kamplarda sürekli aktiftir. 2014 itibarıyla, Sahra Arap Demokratik Cumhuriyeti 85 ülke tarafından tanınmaktadır. Bunlardan 40’ı ilişkileri geri çekmiş veya dondurmuştur. Toplamda 40 ülke ile SDAC’nin ilişkisi vardır. 18 ülkede SDAC’nin büyükelçiliği bulunmaktadır. Birleşmiş Milletler tarafından kabul edilmese de, SDAC 1984 yılından beri Afrika Birliği (Eskiden Afrika Birliği Örgütü) tam üyeliğini yapmaktadır. Protesto olarak Fas, Afrika Birliği’nden çekildi ve 1994’te Afrika Birliği’nin Güney Afrika’ya yapmış olduğu davetten 2017 yılına kadar birliğe üye olmayan tek devletti. SDAC, Fas itirazlarına rağmen Bağlantısızlar Hareketi ya da Yeni Asya-Afrika Stratejik Ortaklığı toplantılarına konuk olarak katılmaktadır. Öte yandan, Fas’ın Batı Sahra iddiası Arap Birliği tarafından desteklenmektedir. SDAC ayrıca 2006’da Latin Amerika ve Karayip Siyasi Partiler Daimi Konferansı (LAKSPDK)’na katıldı. 2010’da Nikaragua SADR büyükelçisi, Orta Amerika Parlamentosu açılış konferansına katıldı ve 2012’de SDAC delegesi, Mexico City’deki LAKSPDK’e ve Uluslararası Asya Siyasi Partiler Konferansı’na katıldı. 27 Şubat 2011'de, SDAC'nin ilanının 35. yıldönümü Tifariti, Batı Sahra’da kutlanmıştır. Birçok ülkeden parlamenterler, büyükelçiler, sivil toplum kuruluşları ve aktivistler de dahil olmak üzere heyetler, bu etkinliğe katıldı. SDAC, ne Arap Birliği, ne de Arap Mağrip Birliği üyesidir. Her ikisi de tam üye olarak Fas'ı içerir. En son barış planı, Batı Sahra’ya uygulanması planlanan eski BM Genel Sekreteri Kofi Annan'ın özel elçisi James Baker tarafından oluşturulan BM tarafından onaylanan Baker Planı’ydı. Bu plana göre SDAC, beş yıllık bir geçiş Batı Sahra Kurumu (BSK) ile yerini almış olacak, bölge, Fas tarafından denetlenecek egemen olmayan özerk bölge olacak, bunun takibinde bağımsızlık için referandum yapılacaktı. Ancak Fas katılmayı reddetti ve plan “öldü” sayıldı. Nisan 2007’de Fas hükûmeti, Sahra İşleri Kraliyet Danışma Konseyi aracılığıyla Batı Sahra için bazı özerklik derecesi ile topraklarını yönetmek gerektiğini önerdi. Proje 2007 Nisan’ının ortasında Birleşmiş Milletler Güvenlik Konseyi’ne sunuldu. Fas önerisi üzerine bir çıkmaz karşılıklı olarak kabullenilmiş bir siyasi çözüme ulaşmak için doğrudan ve koşulsuz müzakerelere girmek için tarafları sormak için BM Nisan 2007 "BM Genel Sekreteri'nin Raporu" açtı. Kaolack Koalack, Senegal'in Koalack Bölgesinin merkezidir. 181,035 nüfuslu bu kasaba Saloum Nehri'nin kuzey kıyısında ve Gambiya sınırındadır. Koalack içinde bulunduğu bölgenin en önemli pazarıdır ve Senegal'in ana yer fıstığı ticareti ve işletme merkezidir. Bu kasaba Sufi Tijaniyyah tarikatının, Ibrayima Ñas'ın liderliğini yaptığı Ibrahimiyya şubesinin merkezidir, aynı zamanda islam eğitiminde önemli bir yere sahiptir. Medina Bay camii, Senegal'in en büyük ve en bilinen camiilerinden bir tanesidir. Koalack, Saloum Nehrinin denize döküldüğü yerin yaklaşık 100 km üzerinde yer alır. Bu şehir tarihi Saloum Krallığının merkezi şehri Kahone'nin bulunduğu yere kurulmuştur. Kahone'nin başlangıçta Sloum nehrinin sağ kıyısında kutsal bir ağaçla işaretlendiği söylenir. Şehir Saloum Krallığının ve 16.yy. başlarında ise Sareer Krallığının başkenti olmuştur. 17. ve 18. yy. bölgedeki nüfus, çeşitli ruhani liderler önderliğinde gruplar oluşturdular. Kaolack ise bu gruplaşmalar sonucunda nehrin 9 km aşağısında iki Sareer prensesi tarafından kuruldu. Müslümanları oluşturan diğer insanlar ise Maka Kahone adında din adamlarının yönettiği bir şehir kurdular. Bölgedeki insanlar geleneksel dini törenlerini ve mahkemelerini nehrin kıyısında yapıyorlardı. 19.yy. da Fransızların Saloum Nehri üzerindeki çıkarları önemli olmaya başladı ve şehir bu zamanlarda köle ticareti için kullanıldı. Daha sonraları Fransa tarafından yer fıstığı üretimi Saloum Krallığına tanıtıldı ve nehrin Koalack tarafına yer fıstığı fabrikası kuruldu. Kahone'ye nehir üzerinden taşımacılık yapılabilmesi Koalack'ın kurulma sebeplerinden en önemlisiydi. Dakar-Nijer demiryolu hattında bir istasyonunda buraya kurulmasına karar verilmesi neticesinde şehir yer fıstığı işletmesi ve ihracat merkezi haline geldi. Bu sebeplerden dolayı nüfus hızla arttı, 1925'te 5,600 e yükselen nüfus 1934 yılında 44,000 e yükseldi. Koalack'ın öneminin artmasından sonra 1910 yılında Sufi Tijaniyyah tarikatı Leona mahallesine ilk şubesini açtı, 1930 yılından önce Medina Bay Camii'sini açtı. Tijaniyyah içinde Kano, Nijerya ve Chicago, Illinois'in de bulunduğu birçok şehirde faaliyet gösteren uluslararası bir kurumdur. M'Bour M'Bour veya Mbour, Thies Bölgesine bağlı Senegal'in bir şehridir. Şehir, Petite Côte üzerinde Dakar'ın sekiz km doğusundadır. 2005 nüfus sayımlarına göre nüfusu 170,875 dir. Şehrin en önemli sanayileri turizm, balıkçılık ve yer fıstığı üretimidir. Barnett Newman Barnett Newman (29 Ocak 1905 - 4 Haziran 1970) Amerikalı ressam ve sanatçıdır. Soyut dışavurumculuk akımının önemli isimlerinden biri olan Barnett Newman bu akım içerisinde "renk alanı" (color field) diye adlandırılan akıma da öncülük etmiştir. 1940'larda, gerçeküstücü eserler üzerinde çalışmıştır. Daha sonraları kendi sesi olacak stilini, dikey çizgilerle ayrılmış renk alanları, bu dönemde bulmuştur. Kendisiyle özdeşleşen bu dikey çizgileri fermuarlar 'zip' olarak tanımlamıştır. Newman fermuarları, eserlerini hem parçalara ayıran hem de onları birleştiren öğeler olarak yorumlar. İlk eserlerinde renk alanları homojen bir renge sahip değilken, sonraları tek bir tona sahip olmuşlardır. Newman'ın eserleri, kendisi hayattayken çok fazla övgü konusu olmamışlardır. Daha renkli bir kişilik olan, Jackson Pollock'un gölgesinde kalan Newman, ancak ölümüne yakın dönemde eleştirmenlerin dikkatini çekebilmiştir. Newman 1970 yılında, New York'ta, kalp krizi nedeniyle ölür. Donnie Hamzik Donnie Hamzik, Manowar adlı heavy metal grubunun bateristi. Hamzik daha önce de Manowar ile çalışmıştı. Hamzik manowar'ın ilk bateristidir. Battle Hymns albümünde Hamzik çalmıştır. Ardından 1983 yılında gruptan ayrılmıştır. Hamzik bu süre zarfında bazı metal gruplarında çalmıştır ama hiçbirinde beklediğini bulamamış ve dolayısıyla kalıcı olamamıştır. Hamzik 1990 yılında New York'ta bir bar kurmuştur ve günmüzde hala varlığını sürdürmekte ve Manowar üyeleri ve hayranlarını da fazlasıyla barındırmaktadır. Hamzik ardından evlenmiş ve ailesine daha çok zaman ayırmaya başlamıştır. Ancak bateri sevdasını bitirmemiş ve kendini bu dalda geliştirmiş hatta bu süre zarfında bateri dersleri vermiştir. Hamzik'in en büyük özelliği bateriyi çok yaratıcı çalabilmesidir. Çok iyi bir bateri bilgisi ve tekniği vardır. Manowar'ın basçısı Joey DeMaio ile çok yakın arkadaşlığı olan Hamzik zaten gruba ilk olarak bu şekilde katılmıştı. Donnie Hamzik 2009 yılında Scott Columbus'un oğlunun sağlık sorunlarıyla ilgilendiği için geçici olarak ayrılmasından sonra Joey'nin isteği üzerine arkadaşlarını kırmamış ve yeniden gruba katılmıştır. Hamzik ile Thunder İn The Sky albümünü yeniden şekillendiren Manowar şu anda turnelere ve konserlere Donnie Hamzik ile çıkmaktadır. 2011 yılında Scott Columbus'un hayatını kaybetmesi ile birlikte grubun kalıcı bateristi olmuştur. Naile Sultan Korusu Naile Sultan Korusu, İstanbul'da Beşiktaş ilçesinde yer alan bir korudur. İstanbul Boğazı kıyılarında, Ortaköy-Kuruçeşme semtleri arasında yer alır. Kuzeyde Naciye Sultan Korusu, kuzeydoğuda Halide Hanım Korusu, doğuda Muallim Naci Caddesi (Defterdar Burnu) güneyde Emin Vafi Korusu ve batıda Portakal Yokuşu ile komşudur. Kuzeydoğusunda dik yükseltiler bulunan korunun tepelerinde ise geniş düzlükler bulunur. Yüzölçümü 4.9 hektardır. Korunun ilk sahibi, Osmanlı padişahlarından II. Abdülhamit'in kızı Naile Sultan'dır. Koru içinde, kendisi için yaptırdığı büyük bir konak yer almaktadır. Bu konak günümüze de ulaşmış olup Naile Sultan Konağı olarak adlandırılmaktadır. Cumhuriyet kurulduktan sonra "Hilafetin İlgasına ve Hanedanı Osmanî'nin Türkiye Cumhuriyeti Memaliki Haricine Çıkarılmasına Dair Kanun Maddesi" uyarınca Naile Sultan da tüm Osmanlı Hanedanı üyeleri gibi yurtdışına sürgüne gönderilmiştir. 1952 yılında Türkiye'ye döndüğünde, sahibi olduğu mülkleri satışa çıkarmış; koruyla birlikte içindeki yapıları dönemin tüccarlarından Namık Özsoy adlı bir kişiye satmıştır. Günümüzde de özel mülk olan koru, halka açık değildir. Koruda en sık görülen ağaçlar arasında fıstık çamı, kızılçam, selvi, mahlep, atlas sediri, cehri, ıhlamur, çiçekli dişbudak ve manolya sayılabilir. Korunun iç bölümlerine 80'li yıllarda lüks köşk ve villalar yapılmış; Naile Sultan Konağı da bakıma alınmıştır. Koru içindeki sitelere hem sahilyolundan, hem Portakal Yokuşu'ndan ulaşılabilir. Orchidelirium Orchidelirium, Victoria devrinde meydana gelen bir çiçek çılgınlığıdır. Bu dönemde orkide keşfi ve yetiştiriciliği olağanüstü derecede artmıştır. 19. yüzyılın zengin orkideseverleri neredeyse dünyanın her yerine yeni orkide türleri keşfetmek için kaşifler göndermişlerdir. Orchidelirium, Hollanda'daki Lale çılgınlığı'na benzer görülür. Bu dönemde yeni orkide türleri Londra'da yüksek fiyatlara satılıyordu. Mozaik virüsü Mozaik virüsü, bitkilerde yaprakları benekli hale getiren bir virüs. Mozaik virüsü bir takson değildir. Bazı türleri: Yalnız Değilsin Yalnız Değilsin şu anlamlara gelebilir: Bombabomba.com Bombabomba.com, İsmail YK'nın "Yurtseven Kardeşler" adında kardeşlerinden oluşan müzik grubu haricinde çıkardığı ikinci albümüdür. 8 Mayıs 2006 tarihinde müzik marketlerindeki raflarda yerini almıştır. Albümde 13 Alternatif, 2 Versiyon ve Albüm Özeti olmak üzere 16 şarkı vardır. Albümdeki şarkıların hepsi İsmail YK ve aynı zamanda "Yurtseven Kardeşler" grubunun üyesi olan kardeşlerine aittir. İsmail YK bazı şarkılarında yeğeni Dila ile düet yapmıştır. 540 bin satarak 2006 yılının en çok satan albümü olmuştur. Birçok ödüle sahip olmuştur. Balıkesir Koca Seyit Havalimanı Balıkesir Koca Seyit Havalimanı veya Balıkesir Edremit Koca Seyit Havalimanı, 1997 yılında Balıkesir'in Edremit ilçesinde hizmete açılan bir havaalanıdır. Sivil kategoride bulunan havaalanı, DHMİ tarafından işletilmektedir. Edremit ilçe merkezine 4 km. mesafededir. 3000x45 metre boyutlarında piste sahip olan meydanın, yolcuya açık alanları 1600 metrekaredir. Kullanılmakta olan terminal de geçici nitelikte olup, 2011 yılının Temmuz ayında terminal binası için ihale yapılmıştır. 30 bin metrekarelik yeni terminal binası 2014 yılı içinde hizmete girmiştir. Daha önceleri pistin ve terminal binasının küçük olmasından dolayı (Eski pist : 2080x30, Terminal : 320 metrekare) yeterli hizmeti veremeyen havaalanı 19 Haziran 2010 tarihinde yenilenerek hizmete açılmıştır. Konumu Ayvalık, Altınoluk, Akçay, Küçükkuyu, Ören, Dikili gibi tatil merkezlerine yakındır. Kaynak: Devlet Hava Meydanları İşletmesi Esad Paşa Toptani Esad Paşa Toptani (1863, Tiran, Osmanlı - 13 Haziran 1920, Paris, Fransa), Osmanlı Arnavut asker ve siyasetçi. Balkan Savaşları'ndan sonra Balkan Birliği'ne destek vererek, özellikle Sırbistan yardımıyla orta Arnavutluk'ta Dıraç merkezli Merkezi Arnavutluk Cumhuriyeti adı verilen bir devlet kurdu. Esad Paşa 1863'te Tiran'ın ileri gelen toprak sahibi ailelerinden olan Toptani'ler ailesi üyesi olarak doğdu. Eğitimini Osmanlı ordusu subaylığı için İstanbul Harp Okulu'nda yaptı. II. Abdülhamit tarafından Yanya Jandarma Komutanlığına atandı. Türk-Yunan Savaşı'nda (1897) gösterdiği yararlılıktan ötürü paşalığa yükseltildi. Fakat bu dönemde Arnavutluk'ta isim yapmış olan ağabeyi "Gani Bey Toptani"'nin politik nedenlerle öldürülmesi dolayısıyla 1908'de Meşrutiyet hareketine katıldı. İkinci Meşrutiyet'ten sonra Dıraç'tan mebus seçildi. 31 Mart İsyanı'ndan sonra 27 Nisan'da II. Abdülhamit'e tahttan indirildiğini bildiren kurulda yer aldı. Arnavutluk'a tanınan ayrıcalıkların şiddetli savunucusu oldu. Balkan Savaşı sırasında İşkodra Savunması'na katıldı. Kale komutanı Hasan Rıza Paşa'yı öldürterek, İşkodra'nın Karadağ ordusunun eline geçmesinde önemli rol oynadı. Esad Paşa komutası altında bulunan tüm silahlı birlikleriyle İşkodra'dan ayrılmasına izin verildi. 1912 güzünde Sırbistan orduları Elbasan, Tiran, ve Dıraç'ı ellerine geçirdiler. Aralık 1912'de Birinci Balkan Savaşını sona erdiren Londra Konferansı toplandı ve bundan sonra imzalanan 1913 Londra Anlaşması'na göre Arnavutluk'un ne olacağı (Avusturya-Macaristan, Birleşik Krallık, Fransa, Almanya, Rusya ve İtalya'dan oluşan) "Büyük Avrupa Güçleri" tarafından karara alınması kabul edildi. Kurulan "Büyük Avruapa Güçleri Elçiler Komisyonu" 1912-1913'te bir bağımsız Arnavutluk ülkesi ve devleti kurulmasına karar verdi. 1913'te kurulan bağımsız Arnavutluk'un devlet başkanlığına Alman asıllı Wied'li Wilhelm atanması kabul edildi. Bu güçlü ülkelerin müdahalesinin devam etmesi ve yeni Arnavutluk devlet idare daireleri kuruluncaya kadar idare görevi yapmak için 28 Temmuz 1919'da Avalonya merkezli 7 üyeli bir "Uluslararası Kontrol Komisyonu" kuruldu. Bu güçler 17 Aralık 1913'te "Floransa Protokolu" adlı bir belge ile yeni bağımsız Arnavutluk devleti sınırlarını tayin ettiler. Sırbistan ordularının işgalinde bulunan Arnavutluk şehirleri ve özellikle İşkodra'yı Sırp desteği ile eline geçiren Karadağ'ın tutumu gözden geçirilip, sonunda İşkodra dahil, Arnavutluk şehirlerini işgal eden Sırp ve Karadağ güçlerinin buralardan çıkartılmasına karar verildi. 28 Kasım 1912'de İsmail Kemal Vlora idaresinde Avlonya'da, geçici Arnavutluk Cumhuriyeti hükûmeti kuruldu. Bu hükûmet Avusturya-Macaristan tarafından tutulmaktaydı. Sırbistan Arnavutluk'un kuzey bölgelerine gözünü dikmişti ve kuzey Arnavutluk bir tarafsız limanın Sırbistan'a verilmesini istemekteydi. Ayrıca Sırbistan'ın eline geçirdiği Kosova bölgesinde çoğunluğu olan Arnavutlar Hristiyan Sırpların idaresinden çok hoşnutsuzdular. Avusturya-Macaristan yardımıyla Arnavutluk geçici hükûmeti yeni milisler kurmaya başladılar ve bu milisler Bulgaristan "komitacı"larından destek de aldı. Hatta Eylül 1913'te bu milisler Kosova içlerine girdiler ama Prizen'de iki Sırp tümeni tarafından yenilerek geri püskürtüldüler. Bu geçici Arnavutluk hükümetine karşı bir hareket olarak Esad Paşa Toptani ülkenin kendi idaresi altında olmasını istemekteydi. Sırbistan ve Karadağ hükümetleri ile yakın ilişkiler kurdu. Mayıs 1913'te Esad Paşa Karadağ dıplomatları ve kralına kendinin Arnavutluk Kralı olmak istediğini de bildirdi ve onlardan ve Sırbistan'dan bunun için destek sağlamaya çalıştı. 16 Ekim 1913'te Esad Paşa Toptani özellikle Sırbistan yardımıyla orta Arnavutluk'ta Dıraç merkezli Merkezi Arnavutluk Cumhuriyeti adı verilen bir devlet kurduğunu ilan etti. Bu Londra'da Arnavutluk bağımsızlığını uygulamak için kurulup faaliyet göstermekte olan "Büyük Avrupa Güçleri Elçiler Heyeti" kararlarına uygun gelmemekteydi. Bu komisyon Esad Paşa Toptani'nin kurduğu devleti de kabul etmedi ve onların zorlaması ile 1 Şubat 1914'te Esad Paşa bu devleti kurmaktan vazgeçirildi. Esad Paşa'ya bir teselli mükafatı olarak bu grubun Arnavutluk devlet başkanı olarak seçmiş olduğu Alman Prens "Wied'li Wilhelm"i Arnavutluk'a resmen çağırmak için Almanya'ya giden heyetin başkanlığına getirildi. Wied'li Wilhelm 7 Mart'ta Arnavutluk geçici başkenti olan Dıraç'a geldi ve bir hükümet kurmaya başladı. İlk başbakan olarak Turhan Paşa atandı ve Turhan Paşa hükümeti soylu ve Turhan Paşa gibi Osmanlı devletinde görev görmüş Arnavutlardan oluşmaktaydı. Bu hükümette Esad Paşa Toptani Savunma Bakanlığı ve Dışişleri Bakanlığı yaptı. Bu sırada Yunanistan güney Arnavutluk'u "Kuzey Epir" sayarak 28 Şubat 1914'te "Kuzey Epir Otonom Devleti" isimli bir kukla devlet kurarak işgal etmeye başladı. Bu Kral ve hükûmeti kurulması ile büyük Avrupa devletlerinin müdahale ve talepleri ile Hristiyan bir kral idaresinden hoşlanmayan özellikle Müslüman merkezî Arnavutluk'ta büyük karışıklıklar çıktı. Çok geçmeden Prens Weid'li Wilhem ile Esad Paşa'nın arası açıldı. Esad Paşa Toptani'nin bu isyanları desteklediği ve hatta bir komplo bile hazırladığı gerçeği ortaya çıktı. Mayıs 1914'te Esad Paşa bir Hollandalı subay altında bir milliyetçi Arnavut birliği tarafından komplo hazırlama suçu ile tutuklandı; yargılanıp idama mahkûm edildi. Fakat İtalyan Hükümeti'nin müdahalesi ve ısrarı üzerine idam edilmeyip ülkesinden atıldı. Sürgün edilerek Roma'da yaşamaya başladı. Bir Hristiyan kralın kendilerini idare etmesinden hiç hoşlanmayan Müslüman Arnavutlar arasında Arnavut Kralı Wied'li Wilhelm aleyhinde ortaya çıkan karışıklık Esad Paşa'nın sürgününden sonra da devam etti. Ülkenin bir Hristiyan kral tarafından idare edilemeyeceği iyice anlaşıldı. Diğer taraftan I. Dünya Savaşı çıktıktan sonra, o zamana kadar Wied'li Wilhelm'e mali yardımda bulunan Avusturya-Macaristan Arnavutluk'un savaşa İtilaf Devletleri taraflısı girmesini talep edip eğer girmezse hemen mali yardımları keseceklerini bildirdi. Bu baskılarla ülkeyi idare edemeyeceğini anlayan Wied'li Wilhelm savaşın başlamasından dört hafta sonra Arnavutluk Kralı görevinden ayrıldı. Prens Wilhelm İtalyan hükümeti'nin sağladığı bir İtalyan Donanması yatıyla Venedik'e kaçtı ve çok geçmeden ona bağlı olan hükûmet üyeleri de Arnavutluk'tan ayrıldılar. Bu savaş başlaması ile Arnavutluk sınırlarını belirlemek için kurulmuş "Hudut Yeniden Belirleme Komisyonu"'da işini durdurup o zamanki sınırların uluslararası sınırlara dönüşmesine neden oldu. Bundan ne Kuzey Arnavutluk'a göz diken Sırbistan, ne güneyde kuzey Epir bölgesine göz diken Yunanistan ve de Avrupa'da yeni bir koloni isteyen İtalya memnun oldu. Esad Paşa ise İtalya'da sürgünde iken savaş başlayınca Paris'e geçip orada Sırbistan ile görüşmelere başladı ve Sırbistan'ın kuzey Arnavutluk'taki toprak taleplerini kabul etmeye karar verdiğini açıklayıp onlarla anlaştı. Hristiyan Kral'dan hoşlanmayan merkezi Arnavutluk şehirleri da Esad Paşa Toptani'yi geri dönüp idareyi ele almaya çağırdılar. Ekim 1914'te Esad Paşa Toptani Sırbistan yoluyla Dıraç'a, Arnavutluk'a döndü. Burada Esad Paşa Toptanı yeni bir Arnavutluk idaresi kurduğunu ve yeni bir Arnavut ordusunun başkomutanı olarak idareyi eline aldığını ilan etti. Başbakanlık görevini de üzerine aldı. Sırbistan Esad Paşa Toptani ile yaptığı gizli anlaşmaya göre kuzey Arnavutluk'u eline geçirdiğini kabul edip onun bunu açıklamasını beklemeye koyuldu. Bu açıklama yavaş olunca da Haziran 1915'te Sırbistan üç tümenle Arnavutluk'u işgale başladı. Sırplar, Elbasan ve Tiran'ı ellerine geçirdiler. Dıraç'a kadar ilerlediler ve orada Esad Paşa'ya destek sağlamaya başladılar. Esad Paşa da bir Arnavut ordusu kurdu ve bu iki askeri gücün hedefi İslam Arnavutların güçlerini kırmaktı. 28 Haziran 1915'te Esad Paşa, Dıraç'a gelen Sırbistan İçişleri bakanı ile "Tiran Antlaşması" adı verilen bir antlaşma imzaladı. Buna göre Arnavutluk ve Sırbistan birleşecek; (harpten sonra Yugoslavya adı verilip) kurulacak federal devlete Arnavutluk da dahil olacaktı. Bu federal devletin ordusu, gümrüğü, milli bankası ve dışişleri tek bir merkezden (Sırplar tarafından) idare edilecekti. Arnavutluk içişleri bakımından serbest olacaktı. Sırbistan desteği ile bir Arnavut aşiret reisleri meclisi toplanması; bu meclisin Arnavutluk için bir anayasa hazırlaması ve Esad Paşa Toptani ve sülalesini bir Arnavutluk Prensi hanedanı olarak kabul etmesi de bu anlaşmada ön görülmüştü. 1916'da İtalya, I. Dünya Savaşı'na "İtilaf Devletleri" tarafında girmeye inandırıldı. Bunu sağlamak için imzalanan "1915 Gizli Londra Paktı"'nın 6. ve 7. maddelerine göre İtalya, Sisone adasını ve Avlonya ve civarını alacaktı. I. Dünya Savaşı sırasında Esad Paşa Toptani Selanik'te bulunan Fransa ordularını ziyaret ederek orada Fransız politika otoriteleri ile de görüştü, Bu görüşmeler sonunda Esad Paşa Toptani "Sürgündeki Arnavutluk Hükumet Başkanı" olarak kabul edildi. I. Dünya Savaşı bittikten sonra 1919'daki Paris'te toplanan barış konferansında Arnavutluk heyetine başkanlık etti. Bu konferans'da itilaf devletleri Arnavutluk meselesini küçük görüp fazla önem vermediler. Ayrıca 1915 Gizli Londra Pakti ile Arnavutluk'u İtalya mandasına vermeyi kabul ettikleri halde bu konferansta bu ülkeye göz diken İtalya'nın istekleri ele alınmadı. Daha sonra Esad Pasa Toptani'nin ise ülkesine dönmesi İtalya tarafından engellendi. 1919'da Esad Pasa Fransa'ya sığındı. Barış Konferansı Arnavutluk'un ne olacağını acı diplomatik çatışmalarla tartışmaktayken, ülkenin İtalyanlar tarafından işgali aleyhinde siyasal gelişmeler olmaktaydı. "Luşnce (Salushe)" şehrinde 1920 başlarında Arnavutluk aşiret reisleri için bir milli konferans toplandı. Bu "Luşnce Kongresi" Dıraç'ta İtalyan işgali altında bulunan geçici hükûmeti kınayıp, başkenti Tiran'da olan yeni bir Arnavutluk devleti öngördü. Kosova'yı da ihtiva eden Büyük Arnavutluk kurulmasını istediler. Yeni Arnavutluk ordusu kurulup komutanlığına Bayram Kur geçirildi. Esad Paşa Toptani taraflıları ise Mart 1920'de bir "Halk Meclisi" topladılar. Bu meclis İtalyan işgalini telin edip İtalyan birliklerinin ülkeden çekilmesi için çok sert kararlar aldı. "Luşnce Kongresi" tarafından yeni kurulan hükumetin içişleri bakanı olan Ahmet Zogu Mayıs sonunda Esad Pasa'ya temsilciler göndererek onu devlet ve hükûmet başkanlığı alarak Arnavutluk'u kendi idaresi almaya çalışma hevesini kırmaya çalıştı. Bu arada yeni kurulan ordu da Esad Paşa taraftarları aleyhinde bir askeri kampanyaya başladı. Esad Paşa "Luşnce Kongresi" taraftarı bir Arnavut öğrenci olan Avni Rüstemi tarafından 13 Haziran 1920 tarihinde Paris'te Hotel Continental önünde öldürüldü. Bu suikastçı onun Sırbistan'ın ve yeni kurulan Yugoslavya'nın bir kuklası olduğuna ve Arnavutluk'a ihanet ettiğine inanmıştı. Esad Paşa taraflılarının kurduğu "Halk Meclisi" onun öldürülmesinden birkaç gün önce Esad Paşa'yı Arnavutluk Kralı olarak ilan etmişlerdi. Esad Paşa Toptani'nin cenazesi bir Sırp askeri merasimiyle Paris'te bulunan Sırp Askeri Mezarlığı'na gömüldü. Z覺p Z覺p (anlam ayr覺m覺) Yakın anlamlılar Fahrudin Jusufi Fahrudin Jusufi (8 Aralık 1939, Dragaš - 9 Ağustos 2019, Belgrad) defans mevkiisinde görev yapmış Yugoslav eski millî futbolcudur. Futbolculuk kariyeri boyunca, Partizan, Eintracht Frankfurt, Germania Wiesbaden ve FC Dornbirn takımlarında oynadı. 1972'te futbolculuktan emekli oldu ve yedi yıl sonra teknik direktör olarak çalışmaya başladı. Teknik direktör olarak, daha çok Almanya'da çalıştı. Burada, Schalke 04, Wattenscheid ve 1860 Munich takımlarını çalıştırdı. Bunlar arasında en uzun süre çalıştırdığı takım 2. Bundesliga'da yer alan SG Wattenscheid 09 oldu. Ayrıca 1987-88 sezonunda, Sırp takımlarından Partizan'ı çalıştırdı. Yugoslavya millî futbol takımında 55 maçta forma giydi. Ayrıca 1960 Avrupa Uluslar Kupası, 1962 FIFA Dünya Kupası ve altın madalya kazandıkları 1960 Yaz Olimpiyatları'nda millî takım kadrosunda yer aldı. Tomislav Crnković Tomislav Crnković (Kirilce: "Томислав Црнковић"; d. 17 Haziran 1929 - ö. 17 Ocak 2009) Hırvat futbolcu ve teknik direktör. 1929 yılında, o tarihte Sırp, Hırvat ve Sloven Krallığı'nda yer alan Kotor şehrinde doğdu. Defans mevkiisinde görev yapan futbolcu; ülkesinde HAŠK, NK Metalac Zagreb ve Dinamo Zagreb takımları ile ülkesi dışında Wiener Sportclub ve Servette FC takımlarında oynadı. Yugoslavya millî futbol takımında 51 maçta forma giydi. Ayrıca 1954 FIFA Dünya Kupası, 1958 FIFA Dünya Kupası ve gümüş madalya kazandıkları 1952 Yaz Olimpiyatları'nda millî takım kadrosunda yer aldı. Futbolculuktan emekli olduktan sonra teknik direktörlük yapan Crnković, 1. Simmeringer SC takımını çalıştırdı. II. Baybars II.Baybars veya Baybars Çeşnigar tam ismiyle Malik Muzaffer Rukneddin Baybars Çeşnigar Mansuri (d. ? - o. 1310 Kahire) 1309da bir komployla Memluk Sultanı Nasır Muhammed bin Kalavun'un yerine geçen ve 10 ay 24 gün gibi kısa bir dönem için saltanat süren Çerkes kökenli ama Bahri Hanedanı'ndan onikinci Memlûk Devleti hükümdarı. Baybars Çerkes asıllı bir memluklu idi. Önce Sultan Kalavun'un kölemeni idi ve sonra da onun oğulları olan El Eşref Halil ve Nasır Muhammed sultanlık dönemlerinde Memluklu saray bürokrasisi içinde önemli görevlerde bulundu. Önce Emir, sonra Çeşnigar unvanlarını aldı. 1299da Sultan Laçın el-Mansuri aleyhine hazırlanan ve onun tahttan indirilip öldürülmesi ile sona eren bir komploda Emir Seyfeddin Salar ile birlikte baş rolü oynamıştı. İkinci defa tahta çıkartılan Sultan Nasır Muhammed'in 1299-1309 dönemindeki saltanat yıllarında atabek olan Emir Seyfeddin Salar ile birlikte "ustadar" (yani saray kethüdası) unvanlı Baybars Memluk devletindeki gerçek iktidarı ellerinde tuttular. 1302'de Baybars yukarı Mısır'da çıkan bir isyanı bastıran ordunun komutanı idi. 1303'te Suriye'ye sefere çıkan ve Sakhab Savaşı'ında "Kutluşah" komutası altında bulunan İlhanlı-Moğol ordusunu büyük bir mağlubiyete uğratan Memluklu Mısır ordusunun komutanı da Emir Baybars Çeşnigar'dı. 1299da ikinci defa Memluk Sultanlığına geçirilen genç Sultan Nasır Muhammed Emir Seyfeddin Salar ve Emir Baybars Çeşnigar'in özellikle Burci memlukluları kayıran siyasi tutumlarından hiç hoşlanmamaktaydı. 1309de Nasır Muhammed Mekke'ye hac görevini yapmak için gitmeye karar verdiğini bildirdi. Devlet iktidarini ellerinde tutan Emir Seyfeddin Salar ve Emir Baybars Çeşnigar kendisine refakat etmeyi kabul ettiler. Fakat hac seferinde şimdi Ürdün'de bulunan Karak kalesine gelindiği zaman genç Sultan Nasır Muhammed kendi isteğiyle Memluk tahtından feragat ettiğini ve Karak Kalesine inzivaya çekileceğini açıkladı. 1309da Kahire'ye dönen iki emir yandaşları emirler ile görüştükten sonra Baybars Çeşnigar'ın "Malik Muzaffer Rukneddin Baybars Çeşnigar Mansuri" adı ile Memluk Devleti sultanı olmasına karar verdiler. Sultan Baybars Çeşnigar'ın sultanlık dönemi 10 ay 24 gün sürdü. Bu kısa dönemde içişlerinde büyük iktisadî ve politik sorunlarla karşılaştı. Kahire halkı yine bir açlık tehlikesi altında idi ve fakir aç halk devamlı Kahire sokaklarında açlığı protesto karışıklıkları çıkarmaktaydılar. Aldığı that unvanı olan "Rukn" yerine "Rakin" (işe yaramaz) adını kulanmaktaydılar ve Sultan Nasır Muhammed'in geri gelmesini istemekteydiler. Suriye eyaletinde özellikle Hums ve Halep şehri valileri açıktan Sultan Nasır Muhammed taraftarı idiler. Dışişlerinde ise İlhanlı-Moğollar karadan ve müttefikleri Haçlılar denizden Memluklu devletini devamlı tehdit altında tutmakdaydılar. Bu da yetmezmiş gibi kendine destek sağlayıp tahta geçmesine zorlayan atabek Seyfeddin Salar da taraf değiştirip Nasır Muhammed'in geri getirilmesini savunmaya başladı. Bu gelişmelere karşı koymaya imkânı bulunmayan Sultan Baybars Çeşnigar 1309'da tahttan feragat etti ve kendi kölemenleri ile birlikte Kahire'den kaçtı. Fakat Karak'tan gelip sultanlık tahtına üçüncü defa çıkan Sultan Nasır Muhammed memlukluları tarafından 1310'da yakalandı. Sultan Nasir Muhammed huzurunda boğularak idam edildi. Kendisi ile birlikte Sultan Nasır Muhammed'in ikinci saltanatında iktidarı paylaşan Emir Seyfeddin Salar da görevinde azledilip, tutuklandı ve bütün malı mülkü devletçe müsadere edildi. Baybars 1307'de daha çeşnigar iken Kahire ortasında (şimdi al-Mu'izz sokağında) bir büyük tekke (hankah) inşa edilmesini sağlamış ve 1309'da sultanlığa geçtikten sonra buna bir minare, bir büyük merasim kapısı ve turbe eklenerek "Sultan Baybars Külliyesi" oluşturmuştur. Bu külliye 1310'da bitirilmiş; ama Sultan Nasır Muhammed'in tekrar tahta çıkması dolayısıyla 1325'e kadar kapalı kalmıştır. Baybars külliyesi tekkesi (hankah) Kahire'de günümüze kalan ikinci eskilikte bir tekkedir ve bir medrese gibi 4 ivandan oluşan tek Kahire tekke binasıdır. Ã‰dson Nobre Édson de Jesus Nobre ya da kısaca Édson (d. 2 Mart 1980, Benguela, Angola) orta saha mevkisinde oynayan Angolalı millî futbolcudur. Şu anda Clube Recreativo Desportivo do Libolo takımında yer almaktadır. Édson, profesyonel futbolculuk kariyerine 19 yaşındayken Portekiz'de alt liglerde başladı. 2005 yılında Portekiz İkinci Ligi takımlarından Oliveira do Bairro Sport Clube'da oynarken, Primeira Liga takımlarından FC Paços de Ferreira takımının dikkatini çekti ve bu takıma transfer oldu. 21 Ağustos 2005 tarihinde Madeira'da, takımının CD Nacional'a karşı oynadığı ve 1-0 mağlup oldukları karşılaşmada Süper Lig'deki ilk maçına çıktı. Bu takımdaki ikinci sezonu olan 2006-07 sezonu, Paços takımı tarihinde ilk kez Avrupa kupalarına katılmaya hak kazandı. Bu sezon Édson, 25 maçta dört gol attı. 2009 yazında, Kıbrıs takımlarından Ethnikos Achna FC ile sözleşme imzaladı. Ancak bu takımda kısa bir süre kaldıktan sonra buradan ayrıldı ve Clube Recreativo Desportivo do Libolo takımına geçti. 2005 yılından beri Angola millî futbol takımında yer alan Édson, 2006 FIFA Dünya Kupası, 2006 Afrika Uluslar Kupası ve 2008 Afrika Uluslar Kupası'nda millî takım kadrosunda yer aldı. 2006 FIFA Dünya Kupası'nda takımının Portekiz millî futbol takımına 1-0 yenildiği maçta 20 dakika oynadı. 2008 Afrika Uluslar Kupası'nda ise, takımının Mısır millî futbol takımına karşı 2-1 yenildiği, çeyrek final maçında forma giydi. Edson Edson ÅŸu anlamlara gelebilir: Barış Ataş Barış Ataş (1 Şubat 1987, Kulp, Diyarbakır) Türk futbolcudur. 1987'de Diyarbakır'ın Kulp ilçesinde doğan Barış, futbola on bir yaşındayken "Diyarbakır Et Balıkspor"'da başladı. 2002 yılında Diyarbakırspor'un altyapısına girdi ve dört sezon boyunca çeşitli yaş gruplarında oynadı. 2005-06 sezonunun ilk yarısını paf takımda geçiren Barış, teknik direktör Nejat Biyediç döneminde A takıma yükseldi ve 21 Aralık 2005'te Giresunspor'la oynanılan kupa maçının son dakikalarında oyuna dahil olarak ilk kez Diyar'ın formasını giydi. Daha sonra takımın başına geçen Faruk Hadžibegić tarafından kendisine ilk onbirde şans verildi ve o sezon Diyarbakırspor küme düşerken, genç futbolcu ligde 9 maçta oynadı. Ertesi sezon takımın değişmez isimlerinden olan Barış, ligin 28. haftasındaki Türk Telekomspor maçında sağ ayak çapraz bağlarından sakatlanarak yaklaşık 7 ay sahalardan uzak kaldı. Sakatlıktan sonra ilk maçına 11 Kasım 2007'de çıkabilmesine rağmen ilk onbirde kendisine fazla yer bulamadı. Sezon sonunda Diyarbakırspor play-offlarda üst lige çıkma şansını yitirirken Barış 20 maçta oynayabildi. 2008-09 sezonu başında Burhan Eşer'in Gençlerbirliği'ne transfer olmasıyla birlikte Diyarbakır'ın plaka kodu olan 21 numaralı forma Barış Ataş'a verildi. Ligin başında iki maç oynadıktan sonra sakatlanan genç futbolcu bir kez daha 7 ay sahalardan uzak kaldı. Sezon sonunda Diyarbakırspor ligi ikinci bitirip