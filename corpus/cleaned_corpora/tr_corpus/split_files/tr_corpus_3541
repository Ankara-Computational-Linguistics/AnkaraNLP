1976) BAFTA Yükselen Yıldız Ödülü'ne ve Altın Küre'ye aday gösterilmiş oyuncu. Annesi Fransızca öğretmeni babası ise müfettiş bir aileden gelmiştir. 1996 yılında Cork’da hukuk eğitimi almaya başlayan ancak bir yıl okuduktan sonra başarısız olduğunu düşünüp oyunculuğa yönelme kararı vermiştir. Kendisine asıl ünü kazandıran, Breakfast on Pluto filminde cinsel kimliği konusunda sorun yaşayan homoseksüel bir bireyi canlandırmasıdır. 2006'da Ken Loach'ın filminde Altın Palmiye kazanmıştır. Christopher Nolan'ın gözde oyuncularındandır. Nolan'ın 4 filminde oynamıştır. 2017 yılında çek direnişçi Jozef Gabcik'i canlandırmıştır. Günümüzde 6.sezonu onaylanan Peaky Blinders adlı Amerikan yapımı olan dizide başrollerini Paul Anderson , Helen McCrory ile paylaşan Murphy, dizi çekimlerindedir. Kara ulaşımı Trafik, insanların, hayvanların ve taşıtların kara, hava, deniz, demir yollarındaki hareketleridir. Motorlu taşıt trafiği ülkelere göre sağdan veya soldan akabilmektedir. Birleşik Krallık ve Kuzey Kıbrıs'ta taşıt trafiği soldan akmaktadır. Trafik iÅŸaretleri Trafik işaretleri karayollarında yasak, tehlike, bilgi işaretleri olmak üzere üç çeşittir. Demiryollarında elle verilen işaretler yanında levhalar bulunur. Denizyollarında şamandıra ve ışık işaretleri vardır. Havayollarında ise sinyal levhaları ve ışıklandırma vardır. Trafik işaretlerinin tarihi en az yollar kadar eskidir. İlk işaretler yön işaretleriydi. Romalılar, Roma'ya kalan mesafeyi belirtmek için yol kenarlarına taş sütun yerleştirmişlerdir. Orta çağ'da, yön tabelaları iyice yaygınlaşmıştı, her kavşakta şehirleri gösteren tabelalar yerleştirilmiştir. Yavaş yavaş, teknoloji geliştikçe tabelalarda gelişti, 18'nci yüz yılda ilk döküm tabelalar yerleşterildi, bu tabelalar genelde duvarlara monte edilirdi. Otomobilin gelişmesi ile, trafik işaretleri daha büyük bir önem almaya başladı. Trafik işaretlerinin genel standartları, 11 Ekim 1908'de Paris'te gerçekleşen uluslararası trafik kongresinde kararlaştırılmıştır. 1968 yılında gerçekleşen Viyana Kongresi ile tüm dünyada kullanılan tüm trafik işaretlerin renklerini standardize etmek istenmiştir. Ülkeler arası yine de bazı farklılıklar oluşmuştur. Viyana kongresine göre, yön işaretleri, sembolleri veya yazıtları beyaz veya açık bir renkte olmalı ve koyu zemin üzerine yazılmalı. Veya tam aksine yön işaretleri, sembolleri veya yazıtları, koyu olmalı ve beyaz ve açık zemin üzerine yazılmalı. Otoyol tabelaları ise, yön işaretleri, sembolleri veya yazıtları beyaz olup mavi veya yeşil bir fon üzerine yazılmalıdır. Morolar (Güneydoğu Asya) Morolar, Sri Lanka ve Filipinler'de çokdilli Müslüman bir halk. Filipinler'de 2005'te toplam Filipin'in yaklaşık %5'ini oluşturan Hristiyan olmayan başlıca en büyük etnik grup olması onları ülkede en büyük altıncı etnik grup yapmıştır. Adlarını İspanyolca bir kelime olan Moro'dan almışlardır ve en çok Filipinler'in güneyindeki Bangsamoro bölgesinde bulunurlar. Göçebe olmalarından dolayı Moro toplulukları Manila, Cebu ve Baguio gibi büyük şehirlerde sık sık görülür. Çağatay Han Çağatay Han (Moğolca: Цагадай, Tsagaday, Farsça: چغتاى خان; d. 22 Aralık 1183 - ö. 1 Temmuz 1242), Moğol prensi ve Cengiz Han'ın ikinci oğlu. Kardeşleriyle birlikte babasının Çin (1211 - 1216) ve Harezm (1219 - 1224) seferlerine katıldı. Harezmşahlar'ın başkenti Urgenç'in ele geçirilmesinde önemli rol oynadı (1221). Moğollar'a yenilerek Hindistan'a kaçan Celaleddin Harezmşah'ı izlemekle görevlendirildi. Cengiz'in Tangut Seferi sırasında (1225 - 1227) Moğolistan'da bırakılan kuvvetlerin komutanlığına getirildi. Babası ölünce (1227), onun veliaht seçtiği kardeşi Ögedayı büyük han ilan etti. Cengiz Yasası konusundaki uzmanlığı dolayısıyla devlet yönetiminde büyük saygınlık kazandı. Cengiz tarafından Kara Hıtay'in toprakları verildiyse Maveraünnehir'den Doğu Türkistan'a kadar uzanan bölgede bulunan şehirler İmparatorluğun merkez yönetimine bağlı kalmış ve Ögeday tarafından atanan valilerce yönetilmişti. Kardeşi Ögeday'ın ölümünden (1241) kısa süre sonra öldü. Ölümünden sonra kurulan devlete Çağatay Hanlığı adı verilmişti. Turkeye Turkeye, Hollanda'nın Zeeland vilayetindeki bir köydür. Köyün bu ismi Osmanlı Devleti dönemine kadar uzanır. Seksen Yıl Savaşları sırasında 1603'te Sluis'ta gerçekleşen deniz savaşlarında Hollandalılarla birlikte savaşan çoğunluğu Türklerden oluşan ve gemilerde çalıştırılan 1500 kadar kölenin anısına, Sluis'ün İspanyollardan kurtarılmasında sonra Prens Maurits tarafından bu köye Turkeye ismi verilmiştir. Kölelere 1604 yılında özgürlükleri verilmiş ve gemilerle o dönemde Osmanlı toprağı olan Cezayir'e gönderilmiştir. Şu andaki nüfusu 20-30 hane kadardır. Turistik bir merkezdir. Jean-Baptiste Say Jean-Baptiste Say (1767 - 1832) Lyon'da doğmuştur. Orduya gönüllü olarak iştirak etmiş, sigorta memuru olmuş, gazetecilik yapmış ve en sonunda "Traité d'économie politique" eserini icra etmiştir. Sigorta şirketinde çalışırken Adam Smith'in eserini okuyarak iktisat konusunda ilgisini arttıran Jean - Baptiste Say kendi görüş ve fikirlerinide bu yolla geliştirmiştir. İlk olarak ekonomi ilminin sınırlarını çizerek ekonomi ve siyaseti birbirinden ayırmıştır. Ona göre fizik kanunları gibi ekonomininde kanunları vardır ve bu kanunları değiştirilemez fikrini ortaya koymuştur. Bu kanunlar eşyanın tabiatından doğar ve insanların eseri değildir. Düşünceleriyle fizyokratların, merkantalistlerin ve Adam Smith'in düşüncelerini hem tenkit etmiş hem de üzerine bir takım düşünceler ekleyerek olan düşünceyi daha da zengineştirmiştir. Jean-Baptiste Say'a göre tabiat her türlü faalyet sahasında insanla müştereken çalışır. İstihsal madde değil fayda yaratmaktadır. Devlet içinde kamu kurum ve kuruluşlarında çalışan hakimler, hekimler ve diğer meslek gruplarının hizmetleri de ona göre verimlidir, faydalıdır, maddi ve manevi ihtiyacları karşılarlar. Sermaye maddi mallar değil o malların değeridir ve daima aynı değerini muhafaza eder. Jean-Baptiste Say: " Her arz, kendi talebini yaratır." görüşündedir. Say kanunu mahreçler kanunu olarak da bilinir. Yedikule ZindanlarÄ± Yedikule Zindanları (veya gözlem kalesi görünümünde olduğundan "Yedikule Hisarı"), İstanbul'un ve Türkiye'nin en eski açık hava müzelerinden birisidir. Yedikule, aslında adı gibi bir zindan oluşturmak amacı ile değil, Bizans'a misafir gelen kralları ve yabancı sarayların mensuplarını ihtişamlı bir şekilde karşılamak için yapıldı. Türk Tarih Kurumu'nun yaptığı araştırmalara ve elde edilen tarihi verilere göre, başlıkta belirtilen Altın Kapı'yı bir zafer takı olarak dönemin Bizans İmparatoru Theodosius inşa ettirdi. "Theodosius"tan sonra tahta geçen oğlu da dört tane yüksek gözlem kulesinden oluşan bir kaleyi "kapı" ile birleştirdi. Tüm dünya tarihine çağ atlatan İstanbul'un Fethi ile şehri eline geçiren Fatih Sultan Mehmet, yapıya üç kule daha ekler ve tam yedi tane kule olur. Ayrıca kaleye surlar da ekletip kuleleri bağlayan padişah, burada bir garnizon oluşturdu. Böylece Bizans ve Osmanlı uygarlıkları bütünleşmiş oldu. "Padişah" yapıtın temizliği ve onarımı için bölgeye malzeme desteği de sağladı. Dört tane "Bizans İmparatorları'nın", 3 tane de Fatih Sultan Mehmet'in yaptırdığı yedi adet kuleden adını alan bu tarihi yapıtın her kulesine isim verilmiştir. Bu kulelerin isimleri ve kısa tarihçeleri şöyledir: Bu kulenin Osmanlı tarihinin en genç padişahlarından Genç Osman'ın adını alma nedeni aslında padişahın katledildiği yerin bu bölgenin ikinci katında olmasıdır... Adından da anlaşılacağı gibi devlete bağlı olduğu süreçte cephane deposu olarak kullanılmıştır. Ayrıca iki hapishane dışında devlet suçlularının hapsedildiği zindanlardan da birisiydi. Yapıyı ziyaret ettiğinizde kirişle tutturulmuş ahşap katları görebilirsiniz. Bu kule günümüze kadar dayanamamış ve depremlerle yıkılmıştır. Devrimci padişah III.Ahmet'in adını almasının sebebi yapım ve onarımına bu padişah tarafından büyük katkı yapmış ve katlarının kirişlerle tutturulmasını sağlamış olmasıdır. Hemen üstteki başlık Yedikule Zindanları'nın Kronolojisinde de göreceğiniz gibi bu hisar bir dönem hazinelerin muhafaza edildiği yerdi. Devletin sahip olduğu bu hazine, "Hazine Kulesi"nde tutulurdu. Fakat daha sonra III. Murat döneminde hazine saraya aktarıldı. Kulenin tarihindeki bir diğer olay ise, hemen yanında bulunan "Yanan Kasır" köşkünde çıkan yangından etkilenmesi fakat daha sonra onarılmasıdır. Köşkün ""yanan"" sıfatını almasının sebebi de bu yangındır. "Kitabeler Kulesi" adıyla da anılır. Zindan olarak kullanılan iki kuleden birisidir. İçinde bulunan ahşap katlar çıkan yangınlarda yanarak hasar görmüştür. Yangında yanan bir diğer kuledir. Hapishane olarak da kullanılmıştır. Altın Kapı'nın üstündeki kuledir. Yedi kule arasında en sağlam olanıdır. Sancağın dalgalandığı yer olması nedeniyle yeniçeriler burada nöbet tutardı. Sağlamlığını günümüzde de korumaktadır. Kültür ve Turizm Bakanlığı, halkın 'Yedikule Zindanları' dediği hisarı özgün dokuya zarar gelmemesi koşuluyla 30 yıllığına özel bir şirkete kiraladı. Ancak şirket tarihi Bizans dönemine kadar giden yapıya buldozerlerle girmekte gecikmedi. Şirket, pist yeri yapmak için hisar zeminindeki orijinal taşları sökerek yerine mıcır döktü, çıkan taşlar da rastgele etrafa atıldı. Alanın genişlemesi için ağaçlar da kesildi. Arkeolog ve sanat tarihçilerinin eleştirdiği uygulamalar hakkında ne şirket, ne bakanlık ne de kurul yetkilileri açıklama yaptı. Hisar, daha önceleri kısa süreler için konser ve tiyatro gösterilerine ev sahipliği yapmıştı. Ancak, ilk kez bu denli uzun süreliğine kiralandı. Radikal gazetesi bu olayın nasıl gerçekleştiğini şöyle yazdı. Yedikule Hisarı, Kültür ve Turizm Bakanlığı Hisarlar Müze Müdürlüğü'ne ait. Swees Turkish International (STI) İç ve Dış Ticaret Şirketi'nin hisarı kiralamak için hazırladığı proje İstanbul 1 Numaralı Kültür Varlıklarını Koruma Bölge Kurulu'na sunuldu. Kurul, 21 Nisan 2004 tarihli kararında 'özgün dokusuna zarar vermemesi koşuluyla' ve 'kısa süreliğine' hisarın kiralanmasına izin verdi. Kapampangan halkÄ± Kapampanganlar veya Capampañganlar (Filipin İspanyolcası: "pampangos" veya "pampangueños") 2.890.000 kişilik bir grupla Filipinlerdeki etnik gruplar içinde sekizinci büyük gruptur. Kapampanganlar Austronesian dillerini konuşan göçmenlerin soyundan Filipinler'e Demir Çağı zamanında geldiler. Kapampanganlar bu gün Central Luzun'da baskın etnik gruptur. Huntington hastalığı Huntington hastalığı (HD), genetik bir nörolojik hastalıktır. Hastalarda bazı hareket bozukluklarının yanı sıra mental gerilik görülür. Adını 1872 yılında hastalığın kalıtsal olduğunu ilk olarak gözlemleyen Dr. George Huntington'dan alır. Otozomal dominant olarak kalıtılan bir hastalık olup beyin ve sinir sistemini etkiler. Hasta kişiler genellikle heterozigotlardır. Hastalığın ilk belirtileri 30-50 yaş arasında gözlenir. Hasta bu dönem zarfında çocuk yapmış ise çocuklarına bu hastalığı aktarma riski %50 oranındadır. Hastalık ölümcül olmasa da bu durum hastalığın gelişimine bağlıdır. Hastalığın nedeni Huntington proteinin üretim bozukluğundan dolayı ortaya çıkmaktadır. 10-20 yıllık bir dönem arasında yavaş yavaş gelişir ve sonunda kişiyi yürüme, konuşma, düşünme ve mantıktan yoksun bırakır. Genellikle 30-50 yaşlar arasında ortaya çıkar. En belirgin belirtileri kol, bacak, gövde ve yüz kaslarının ani ve istemsiz kasılmasıdır. Belirtiler çoğunlukla duygusal dalgalanmalar, sözlerin ağızda gevelenmesi, sakarlık, depresyon ve sinirlilik ile birlikte oluşur. Hastalığın ilerlemesiyle yutma zorluğu, düzensiz yürüme, denge kaybı, muhakeme gücünün bozulması ve bellek problemleri gibi belirtiler görülür. Genellikle 30-50 yaşları arasında belirtiler başlar. Serebral korteksin ön lobu etkilenir ve istem dışı hareketler, kişilik değişimleri gözlenir. Çabuk sinirlenme, depresyon, içine kapanma, ve konsantre olamama gibi davranışlar da hastada mevcuttur. Yutmada zorlanma, bunama, konuşmada zorluk da ilerleyen dönemlerde ortaya çıkar. Bireyde ölünceye kadar giderek artan hücre ölümleri ve sinirsel tahribat gözlenir. Belirtilerin ortaya çıkmasından sonra ortalama 10-15 yıl sonra hastaların çoğu ölür. 1993 yılında, 4. kromozom izlenerek hastalığa sebep olan gen bulunmuştur. Glutamin amino asiti için gerekli olan CAG kodu, tekrarlamakta ve proteinlerde uzun glutamin şeritleri meydana getirmektedir. HD, beyindeki kuinolinik asit miktarının artışı ile ilgilidir. Kuinolinik asit beyinde nörotoksin oluşumuna yol açar. HD geni 4. kromozom üzerinde bulunmaktadır ve tanımlanıp, klonlanmıştır. Bu gen 348 kb büyüklüğünde ve hiçbir gen ürünüyle akraba olmayan bir proteini şifreler. Genin kodlayıcı bölgesinde CAG trinükleotit (glutamin aminoasidi)sayısındaki artış gende mutasyona neden olur. CAG trinükleotitinin sayısı hastalık için belirleyici olmaktadır. 8-35 CAG tekrarı taşıyan bireyler normalken, 42-86 CAG tekrarı taşıyan bireyler hastalıktan etkilenmişlerdir. HD genindeki CAG tekrar sayısı ile hastalığın başlama yaşı ters ilişkilidir. Yani CAG tekrar sayısı arttıkça hastalığın belirtilerinin ortaya çıktığı yaş küçülür. Bicolano halkı Bicolanolar, Filipinler'de yaşayan beşinci büyük etnik grubudur. Bicolanolar Luzon'un güneydoğu yarımadasında yaşarlar. Şimdi Camarines Sur, Albay, Sorsogon ve Catanduanes ilçeleri mevcuttur. Birçok Bicolano da Masbate, Camarines Norte ve Quezon ilçelerinde yaşar. Genellikle pirinç, hindistancevizi ve kenevir üreten, tarımsal ve kırsal kesimde yaşayan insanlardır. Filipinler nüfusunun yüzde 7'sine yakını olarak yaklaşık 5.9 milyon Bicolano bulunduğu tahmin ediliyor. Ayios Polieuktos Kilisesi Hagios Polieuktos Kilisesi İstanbul'da Doğu Roma döneminden kalma kilisedir. Ayasofya'dan önce kentin en büyük bazilikalarından biri olan kilise bugünkü Saraçhane'de Tauri Forumu ve Constantinus Martirionu arasındaydı. 524-527 yılları arasında Hristiyan olduğu için öldürülen Romalı asker Polieuktos'un adına yaptırılmıştır. Bezemeleri, geç Roma sanatının en önemli örneklerinden olan sütun başlıkları ve mimari görkemiyle ünlüdür. Kilisenin eski Anikia Iuliana sarayının kilisesi olduğu söylenir. 2500 metrekarelik bir alana yapılmıştır. Kilisenin 12. yüzyılda terk edildiği ve mimari bezemelerinin Haçlılardan önce ve Haçlılar tarafından yağmalandığı anlaşılmaktadır. Venedik'teki San Marco Kilisesi'ndeki bazı fragmanlar ve Piazetta'da bulunan bezemeli payandalar bu kiliseden götürülmüştür. Bugün İstanbul Belediye Sarayı'nın yakınlarında kalıntıları görülebilir. Kalıntılar 1960'larda yeraltı geçidi yapılırken ortaya çıkarılmıştı. Pangasinan halkÄ± Pangasinan (Pangasinan: "Totoon Pangasinan", İspanyolca: "pangasinense") sekizinci en büyük Filipin etnik grubudur. Tales of Terror (mÃ¼zik grubu) Tales of Terror Sacramento'da kurulan bir punk rock grubudur.1984'te aynı isimli plakları çıkmıştır. Sadece bir albüm yapmışlardır. Bu albüm Kurt Cobain'in günlüğünde Nirvana'nın en sevdiği albümler listesinde de yer almaktadır. Plakları çok nadir olarak bulunur, cd leri ise tükenmiştir ve basımı yapılmamaktadır. Punto (birim) Punto, baskı yazılarının genel ölçü birimidir. "1 punto", metrik sistemde yaklaşık 0,376 mm.dir. Bir harfin yüksekliği milimetre olarak ölçülüp dörde bölünerek yaklaşık punto değeri bulunabilir. 12 puntoluk harf ölçüsüne pica denilmektedir. 4 mm ölçülen bir harfin punto değeri; 1 punto 0,376 mm ise 4mm 0,376 mm'ye bölünür. Punto değeri yaklaşık olarak (10,6) bulunur. Kitaplarda harf büyüklükleri genellikle 9 - 12 punto arasındadır. Daha yüksek puntolar başlıklar ve manşetler için kullanılır. 6, 7, 8 punto yazılar başvuru niteliğindeki yazılar için uygundur. Dipnotlarda ve resim altı yazılarında bu puntolar kullanılır. Punto (tekstil) Punto, erkek ceket yakalarına ve pantolon cebine yapılan ince altüst dikiş. Tente Tente, genellikle güneşten korunmak için bir yerin üzerine gerilen bez, naylon gibi malzemelerden yapılmış örtüdür. Makasları pistonlu olan tenteler daha uzun ömürlü ve daha sessizdirler. Sensörlü tentelerde tentenin yağmur, güneş ve rüzgâr gibi unsurlardan zarar görmesini önleyen bir mekanizma vardır ve bu sistem sayesinde altındaki mobilyaları da korur. Güneşi tam karşıdan gören mekânlarda tentenin ön kısmından çıkan güneşlikler kullanılır. Tentenin kumaşı su geçirmeyen ve solmayan türdendir ve kullanılan malzeme paslanmaz çeliktir. Igorot Igorot (telaffuzu ) Filipinler'de Luzon adasının Cordillera bölgesi halkının genel adıdır. Igorot iki alt gruptan oluşur. Büyük grup güney, merkez ve batı alanlarda ve çeltikten yapılmış çiftlik evlerde ve küçük grup ise doğu ve kuzeyde yaşar. Cennet ParasÄ± Cennet Parası (özgün adı: "Pennies from Heaven"), 1981 yapımı bir dram filmidir. Müzikal içerikli film aynı isimli 1978 yapımlı Britanya televizyon dizisinin 1981 yılında ABD'de Steve Martin, Bernatedde Peters ve Christopher Walken'in başrol oynadığı yeni çevirim filmidir. Film ayrıca aktör Steve Martin'in ilk dramatik rolüdür. Gişelerde fazla başarı yakalamayan film (bütçe 22 milyon dolardı fakat gelir 9 milyon dolardan biraz fazla). Dennis Potter, özgün dizisinin senaristi bu filmi için senaryoyu biraz Amerikalılaştırmışdır. Film Altın Küre dışında 3 Akademi Ödülü adayı olmuştur. Film Arthur Parker'in hem evinde yaşadığı sorunlar hem de piyasadaki sorunları anlatıyor. Bir müzik satıcısı olan Arthur Parker'in daha sonra değişen hayatından bahsetmektedir. Lumad Lumad Filipinler'in Güney Mindanao halkının yerli gruplarından biridir. "Lumad" 'yerli' veya 'öz' anlamına gelen Cebuano terimidir. Mindanao'da Müslüman veya Hristiyan olmamalarına rağmen yerel bir grup olmaları için yirmi defadan daha fazla başvuruda bulunmuşlardır. Safiye Ali Safiye Ali (2 Şubat 1894, İstanbul – 5 Temmuz 1952, Dortmund), Türk doktor. Türkiye Cumhuriyeti'nin ilk kadın tıp doktoru ve tıp eğitimi veren ilk kadındır. Anne çocuk sağlığı üzerine çalışmalar yapan Safiye Ali’nin adı Süt Damlası Bakımevleri ile anılır. Mesleki çalışmalarının yanı sıra İstanbul’da başlayan feminist harekete katılarak Türk kadınının seçilme hakkı için mücadele etmiştir. 1894 yılında İstanbul'da dünyaya geldi. Babası Sultan Abdülaziz ve II. Abdülhamit'in yaverlerinden Ali Kırat Paşa, annesi Şeyhülharem Hacı Emin Paşa'nın kızı Emine Hasene Hanım'dır. Safiye Ali, dört kızkardeşin en küçüğü idi. Ailesi, Osmanlı İmparatorluğu döneminde çeşitli hizmetleriyle tanınmıştır. Dedesi Hacı Emin Paşa 17 yıl Mekke şeyhülislamlığı yapmış ve halen aktif beş vakıf kurmuştur. Babasını küçük yaşta kaybeden Safiye Ali, dedesi Emin Paşa'nın Valideçeşme'deki konağında büyüdü. Istanbul'da Amerikan Kız Koleji'nde öğrenim gördü. Ocak 1916 da kolejden mezun oldu. Kolej yıllarında iken tıp doktoru olmaya karar verdi. Kadın hastaların kadın doktorları tercih etmesinden ötürü kadın ülkede kadın doktorlara gereksinim duyuluyordu ancak Darülfünun Tıp Fakültesi henüz kadın öğrenci kabul etmiyordu. I. Dünya Savaşı sürerken maddi güçlüklere rağmen Almanya'ya giderek ile Würzburg Üniversitesi Tıp Fakültesi’nde öğrenim gördü. Dönemin Maarif Nazırı Ahmet Şükrü Bey'in yardımıyla devlet bursu alan Safiye Ali, Çok hızlı bir şekilde Almanca öğrenerek hemen derslere başladı. Amerikan Koleji mezunu olması sebebiyle zorluk çıkaran Bavyera Milli Eğitim Bakanlığı, sınavda aldığı birincilik derecesi karşılığı Safiye Ali'ye “"doktor namzeti"” unvanını verdi. 1921 yılında “bebeklerde iç Pakimenenjit kanaması' hakkındaki tezi ile diplomasını aldı. İstanbul’a döndükten Altı hafta sonra kadın ve çocuk hastalıkları ihtisası yapmak üzere tekrar Almanya'ya gitti. Burada eşi Dr. Ferdinand Krekeler (sonradan aldığı adı ile Ferdi Ali) ile evlendi. Haziran 1923'te Türkiye'nin ilk kadın doktoru olarak icazetnamesini aldı ve eşi ile birlikte Cağaloğlu’nda muayenehane açtı. İlk zamanlar tanınmadığı için muayenehanesine kimse gelmemiştir ve hatta kadın olduğu için düşük vizite ücreti ödemek isteyenler bile olmuştur. İstanbul’da beş yıl doktorluk yaptı ancak karşılıksız olarak anne-çocuk sağlığına yaptığı hizmetler klinik çalışmalarının önüne geçti. Bu dönemde ayrıca Amerikan Koleji bünyesinde açılan ilk kız tıp okulunda jinekoloji ve obstetrik dersleri vereek kızlara tıp eğitimi veren ilk kadın öğretim üyesi olarak tarihe geçti. Anne sütünden kesilen ve steril süt içme imkanından mahrum olan çocuklar için Fransız Kızılhaç'ı tarafından kurulup 1925'te Himaye-i Etfal Cemiyeti'ne bırakılan Süt Damlası Bakım Evi'nin başına geçen Safiye Ali, gönüllü çalışmalarıyla bakımevine etkinlik kazandırmıştır. Süt Damlası'ndaki çalışmaları kadınları emzirmeye teşvik etme; yetersiz beslenen çocukların sağlıklı beslenebilmeleri amaçlı eğitimler düzenlemeye odaklı idi. Safiye Ali ayrıca sütten kesilmiş 1 yaş sonrası hasta ve zayıf çocukların bakımı ile ilgilenmek üzere "Hilal-i Ahmer Hanımlar Merkezi Küçük Çocuklar Muayenehanesi"'ni kurdu. Londra, Viyana ve Bologna’da düzenlenen kongrelerde Himaye-i Etfal Cemiyeti’ni temsil etti. Mesleğinin zirvesinde iken Süt Damlası’ndan istifa etmek zorunda kaldı. Ocak 1928'de sadece muayenehane doktorluğu yapıyordu. Bu tarihte, İstanbul'da muayenehanesi olan hekimler arasındaki tek kadındı. Bu dönemde toplum, kadın doktora o kadar yabancıydı ki Malul Gaziler Büyük Ticaret Salnamesinde adı, "Safiye Ali Bey" olarak geçmektedir. Erken Cumhuriyet dönemindeki kadın hareketinin içinde yer alan Safiye Ali'nin 1928'de Bolonya'da toplanan Beynelmilel Kadın Doktorlar Konferansı'nda edindiği sosyal ve bilimsel izlenimleri Servet-i Fünun'da yayımlanmıştır. Safiye Ali, mesleki çalışmalarının yanı sıra İstanbul'da başlayan feminist harekete katıldı ve Türk Kadınlar Birliği’nin Sıhhiye Komisyonu başkanlığını üstlenerek fuhuşla mücadele için çalıştı. Kanser teşhisi konulması üzerine Türkiye'den ayrılarak Almanya'ya yerleşti. II. Dünya Savaşı yıllarında sağlığı elverdiği sürece mesleğini sürdürdü. 5 Temmuz 1952'de Dortmund’da hayatını kaybetti. Mangyan Mangyan Mindoro adas覺nda bulunan ve her bir kabileye ait kendi ad覺, dili ve gelenekleri bulunan sekiz yerli grubun ortak ad覺d覺r. Adanın kuzeyden güneye doğru etnik grupları: Iraya, Alangan, Tadyawan, Tawbuid (adanın batısında ovada yaşayanlar tarafından Batangay olarak adlandırılır), Buhid, Hanunoo ve ilaveten güney sahilde Iabelled Ratagnon. Bu grup ovada yaşayanlarla evlenmek için ortaya çıktı. Mindoro'nun doğusunda Bangon olarak bilinir. Belki de Tawbuid'in altgrubudur. Sultan Sencer TÃ¼rbesi Sultan Sencer türbesi, Büyük Selçuklu Sultanı Sencer'in Türkmenistan'ın Merv şehrinde bulunan türbesi. Büyük Selçuklular´da iki katlı olan kümbet adı verilen yapılardan farklı olarak tek katlı inşa edilmiştir. Tuğlaların değişik şekillerde dizilmesiyle oluşturulan süslemeler ilgi çekicidir. Yapı büyük bir depremde yıkılmamıştı ve bu akıllara o türbenin melekler tarafından korunduğunu getirmişti ve bu konu günlerce gündemden düşmemişti. Sultan Sencer (1086-1157) melik olduğu 39 yıl boyunca başkent Merv'in büyük bir kültür merkezi olmasında önemli rol oynamıştır. Sultan'ın ölümünden önce Büyük Selçuklu Devleti'inin görkemini yansıtacak biçimde inşa etmesi istendiği türbenin adı "Ahiret Evi" olarak kendisi koymuştu. 1220'de yaşanan Moğol istilası bu bölgede yıkımlara yol açtı, dış kubbesi çöktü. Moğollar Merv kentini tahrip ettikten sonra hazine bulmak amacıyla türbedeki sandıkları açtılar ve türbede yangın çıkardılar. Kentteki her şeyin yakılıp yıkılmasına rağmen bu türbenin ayakta kalması Sultan Sencer'in evliya olduğuna ilişkin söylentilerin doğmasına yol açtı. Selda Ã–zer Selda Özer (d. 1961, İstanbul), Sinema ve dizi oyuncusu. Çeşitli sinema ve dizi filmlerde rol aldı. GÃ¼ven Hokna Güven Hokna (24 Ocak 1946, Ankara), Türk tiyatro, sinema ve dizi oyuncusu. Özellikle Ferhunde Hanımlar, Yaprak Dökümü, Kurtlar Vadisi, İkinci Bahar ve Zerda dizilerindeki rolleriyle tanınır. Hacettepe Üniversitesi Ankara Devlet Konservatuvarı 1967 yılı mezunu olan Hokna, 35 yıl Devlet Tiyatroları'nda çalıştı. Ferhunde Hanımlar dizisiyle tanınan ve Eşkıya filmiyle adını duyuran sanatçı, mesleğinde asıl zirveye İkinci Bahar dizisindeki Neriman rolüyle ulaştı. Kanal D'de yayınlanan Yaprak Dökümü adlı dizide "Hayriye Tekin" karakterini canlandırmıştır. 2019 Türkiye yerel seçimleri'nde İstanbul'un Üsküdar ilçesinden Demokratik Sol Parti (DSP)'nin belediye başkan adayı olarak gösterildi. Ibanag halkÄ± Ibanaglar yarım milyondan daha az sayıya sahip ve Cagayan, Isabela, Nueva Vizcaya ilçelerinde yaşayan Etnik azınlık bir gruptur. Onlar Filipinler'deki en büyük etnik azınlıklardan biridir. Ibanag "Ybanag" ve "Ybanak" veya "Ibanak" olarak da bilinir. Ibanaglar dirseklerinin renkleriyle kendilerini sık sık farklı kılarlar. "Kunnasi kangisi' na sikum", anlamı: Dirseğin ne renktir. Ibanaglar'ın dirsek renklerinin Filipililerden daha esmer olması birçok kez şaka konusu olmuştur. Sinirsel ÅŸebeke Sinir ağı, terimi geleneksel olarak biyolojik sinir hücrelerinin bir ağ veya devresine atıfta bulunmak için ortaya cikartilmistir ama gelişen teoriler dolayisiyla gunumuzde daha matematiksel kavramlari (Örneğin; ekonometri, sebeke sistemleri, yapay zekâ vb.) kapsamaktadir. Çoğunlukla genel kullanımında, yapay sinir hücrelerinden veya düğümlerden ibaret olan, terim sıklıkla yapay sinir ağlarına atıfta bulunmak için kullanılır. Sermin Hürmeriç Sermin Hürmeriç (bazı filmlerinde Sermin Şen) (d. 1947 - Trabzon) Türk tiyatro, sinema ve dizi oyuncusu. Özellikle "Eşkıya" filmindeki Keje ve Ekmek Teknesi dizisindeki "Ayhan hanım" rolleriyle tanınır. Muhsin Bey filminde adını duyuran sanatçı, film sonrasında Şener Şen ile evlendi, yine bir hit Şener Şen filmi olan "Eşkıya"'dan sonra 11 yıllık evlilikleri bitti. Sinema filmi ve dizilerde rol almaya devam ediyor. 2014 - Mihrap Yerinde (Gülümser) (TV Dizisi) 2013 - Benim Hala Umudum Var(Emel) (TV Dizisi)2013 2012 - Araf Zamanı (TV Dizisi) 2011 - Huzurum Kalmadı (Nigar) (TV Dizisi) 2010 - Sevgi Bağlayınca (TV Dizisi) 2010 - Eşrefpaşalılar (Eleni) (Sinema Filmi) 2009 - Zoraki Başkan (Gönül) (TV Dizisi) 2009 - Aile Reisi (TÃ¼lin Anne) (TV Dizisi) 2008 - Serçe (Gülşen Karatlı) (TV Dizisi) 2007 - Sinekli Bakkal (Sabiha) (TV Dizisi) 2007 - Leylan (Åžiraz) (TV Dizisi) 2007 - Güzel Günler (Nezaket) (TV Dizisi) 2006 - Hayat Türküsü (Gülcihan) (TV Dizisi) (Hayat’ın Annesi) 2006 - Adak (Raziye) (TV Dizisi) 2002 - Sana Bayılıyorum (TV Dizisi) 2002 - Gülbeyaz (Neriman Demiroğlu) (TV Dizisi) 2002 - Ekmek Teknesi (Ayhan) (TV Dizisi) 2002 - Altın Saçlı Kız (TV Filmi) 2001 - Son (Suzan) (Sinema Filmi) 1999 - Umut Yolcuları (TV Dizisi) 1998 - Güzel Günler (TV Dizisi) 1996 - Solgun Bir Sarı Gül (Aliye) (Sinema Filmi) 1996 - Eşkıya (Keje) (Sinema Filmi) 1992 - Gölge Oyunu (Pavyon Çalışanı) (Sinema Filmi) 1990 - Aşk Filmlerinin Unutulmaz Yönetmeni (Konuk Oyuncu) (Sinema Filmi) 1989 - Cahide (Hale Soygazi Seslendirmesi) (TV Dizisi) 1988 - Kaynanalar (Nur Hakmen) (TV Dizisi) 1987 - Yaprak Dökümü (Sevtap Parman Seslendirmesi) (TV Dizisi) 1987 - Yakışıklı (Güzin Özipek Seslendirmesi) (Sinema Filmi) 1987 - Muhsin Bey (Sevda) (Sinema Filmi) 1985 - Bu İkiliye Dikkat (Serpil Çakmaklı Seslendirmesi) (Sinema Filmi) 1985 - Aşık Oldum (Şehnaz Dilan Seslendirmesi) (Sinema Filmi) 1984 - O'na Ã‡irkin Kral Derlerdi ( (archive footage) (as Sermin Sen)) (Sinema Filmi) 1984 - Bir Yudum Sevgi (Hale Soygazi Seslendirmesi) (Sinema Filmi) 1983 - Kartallar Yüksek Uçar (Meral Gökçe Seslendirmesi) (TV Dizisi) 1978 - Denizin Kanı (O.Aydoğan Seslendirmesi) (TV Dizisi) 1975 - Kaynanalar (Nur) (Sinema Filmi) 1974 - Kaynanalar (Nur Hakmen) (TV Dizisi) 1973 - Umut Dünyası (Sinema Filmi) 1971 - Ağıt (Doktor) (Sinema Filmi) Tim Borowski Tim Borowski (d. 2 Mayıs 1980, Neubrandenburg, Doğu Almanya), en son SV Werder Bremen'de forma giyen, Alman eski orta saha oyuncusu. 19.09.2012 tarihinde sakatlığından dolayı futbolu bıraktığını açıkladı. Borowski, kariyerine başladığı yerde devam ediyor; SV Werder Bremen'de. Amatör olarak Neubrandenburg'da oynayan futbolcu, Bremen ekibi tarafından keşfedildi ve profesyonel oldu. Nelson Valdez, Christian Schulz gibi ünlü oyuncularla aynı tesislerde yetişti. 1 yıl boyunca genç takımda oynayıp 2001'de as takıma çıktı. Borowski, as takıma çıktıktan ancak 3 yıl sonra ilk 11'de sürekli oynamaya başladı. 4-4-2 formasyonunda kendisine sol kanatta yer buluyordu. SV Werder Bremen'in 2004 şampiyonluğunda kadroda yer aldı. Böylece millî takıma kadar yükseldi. Alman oyuncu, 2002 yılında başladığı millî takım kariyerine ilk 11'de yer alarak devam ediyor. Almanya'nın 2002 FIFA Dünya Kupası ikinciliğinden sonra aday kadroya sürekli çağrıldı. 2006 FIFA Dünya Kupası'nda ise yarı-finalde, İtalya karşısında sakatlanana kadar tüm maçlarda 4 asistle oynamıştı. Üçüncülük maçında da bu sakatlık yüzünden forma giyemedi. Daha sonra da millî takıma çağrılmaya devam eden Borowski, 2008 Avrupa Futbol Şampiyonası Elemeleri'nde de forma giymiştir. 2008-2009 sezonunda Bayern Münih'e transfer olmuştur. Chabacano Chavacano, Filipinler'de Filipince Creole İspanyolca temelli bir dildir. Kelime "chabacano" -ki adı "Chavacano" - İspanyolca ""az tatlı"", ""adi"", ""lezzetsiz"", ""kaba"" isimlerinden türedi. İspanyolca " "chabacano" ", sıfatının kökeninden türemiş ve genellikle literatür, yayıncılık, medyada özel bir isim olarak kabul edilir Pcr24 antijen Pcr24 antijen, HIV virüsü enfekte tanısında kullanılan bir metotdur. Hiv virusu ile enfekte olmuş bir insanda 10 saat ile 15 gün arasında yapılan testlerde %90 oranında doğru sonuç vermektedir. Temel amacı kandaki antikorlar degil, HIV virüsünün dış yapısındaki pcr24 adlı protein yapısının saptanmasıdır. Ancak 15 günden sonra vücutta antikorların oluşmasından dolayı bu protein sentezi antikorlar aracılığı ile yokedilmektedir ve test sonucu 0 ya da cok düşük değerde çıkabilmektedir. Pcr24 Antigen testi 15 güne kadar yapılmalıdır, 15 günden sonra pcr24Antigen testi ile birlikte ELISA testinin yapilması en doğru sonucu verecektir. Ä°spanyol temelli kreol dilleri Ä°spanyolca temelli kreol dillerinin listesi: Chavacano (Chabacano) Filipinler'de İspanyolca temelli kreol dillerini konuşulan birkaç ismi adıdır. Chavacano, Cavite ve Ternate (ikisi de Luzon'dadır); Zamboanga (Mindanao'da) ve diğer yerlerde konuşulur. 1989'da bu kreol dilini konuşan sadece 2500 kişi vardı. Kolombiya'da San Basilio de Palenque köyünde ve Barranquilla şehrinin bazı semtlerinde konuşulur. Yanito, Cebelitarık şehrinde konuşulur. Çoğunlukla İspanyolca ve İngilizceden türemiştir. Annobonese dili Ekvator Ginesi'ndeki Boiko ve Bom adalarında 9000 kişi tarafından konuşulur. Papiamento veya Papiamentu 359.000 kişinin konuştuğu bir kreol dilidir. Hollanda Antilleri'nde 179.000 kişi (1998'e göre) ve Aruba'da 100.000 kişi (2004'e göre) tarafından konuşulur. Bajau Bajau (Badjao, Badjaw veya Badjau olarak da yazılır), Filipinler'de yerli etnik grupdur ve Sabah, Brunei ve Sarawak'ın bölümlerinde bulunur. Yerlisi oldukları Sulu Takımadaları'ndaki anlaşmazlıklar yüzünden Malezya'ya da göç etmişlerdir.Bajaular inanılmaz kabiliyetlere sahiptirler. Normal bir insandan daha fazla suyun altında kalabilirler.Hatta yetişkin bir bajau uyku süresi hariç günün yarısını suda geçirir.Evleri dahi sular üzerine kuruludur.Sandallarda alış-veriş yaparlar. Ivatan Ivatan için şunlara bakabilirsiniz: Zeyno Baran Zeyno Baran (d. 31 Ocak 1972), Amerika Birleşik Devletleri'ndeki Hudson Enstitüsüne bağlı Avrasya Politikası Merkezi Müdürü ve Türkiye Uzmanı. Ocak 2003'ten, Hudson Enstitüsüne katıldığı Nisan 2006'ya kadar, Nixon Center'da Uluslararası Güvenlik ve Enerji Programı Direktörlüğü görevinde bulunmuştur. İslami ideolojiler hakkında uzmandır. Gazeteci Ahmet Uran Baran’ın ve gazeteci Füsun Mutlu beraberliğinden olan Baran, ayrıca gazeteci Zafer Mutlu’nun da üvey kızıdır. Zeyno Baran Avusturya Lisesi’nden 1991′de mezun olduktan sonra ABD’nin en prestijli siyaset okullarından Stanford Üniversitesi’nde Uluslararası İlişkiler okumuştur. ABD Dışişleri Bakanlığı Müsteşar Yardımcısı Matthew Bryza ile 23 Ağustos 2007 günü İstanbul'da (Suada) evlenmiştir. 15 Haziran 2007'de Milliyet Gazetesi Washington muhabiri Yasemin Çongar tarafından hazırlanan bir haberde, Hudson Enstitüsünde yapılan bir toplantıda Anayasa Mahkemesi eski başkanlarından Tülay Tuğcu’nun bir suikastte öldürülmesi, İstanbul’da PKK’nın bir saldırısı ve Türk Silahlı Kuvvetleri'nin (TSK) bu gelişmeler üzerine Kuzey Irak’a girmesini içeren bir senaryonun tartışıldığı iddiaları yer aldı. Toplantıda asıl ele alınan konunun "ABD'nin böyle bir durumda nasıl tepki vereceği" ele alındığı belirtildi. Aynı habere göre, senaryonun gündeme geldiği toplantıda Türk Silahlı Kuvvetleri'nden tuğgeneral düzeyinde temsilciler ve Kuzey Irak'taki Kürdistan Bölgesel Yönetimi'nin Washington temsilcisi, Celal Talabani'nin oğlu Kubat Talabani bulunuyordu. Haberdeki iddiaya göre, toplantıda bir katılımcı, böyle bir olasılık karşısında PKK liderlerinin Türkiye'ye hemen iade edilmesinin sakıncalı olacağını, zira iktidardaki AK Parti'yi güçlendireceğini ifade etmişti. Washington'u ziyaret etmekte olan AK Parti milletvekilleri Egemen Bağış ve Reha Denemeç, basın toplantısındaki sorular üzerine toplantıyı sert bil dille eleştirdiler. Söz konusu haberler Türk basınında ve kamuoyunda tartışmalar başlattı. TBMM Başkanı Bülent Arınç, ""Türkiye üzerine böylesine kötü yakıştırmalar, senaryolar üretmek ne kadar büyük yanlış ise buna katılmak, katıldıktan sonra buna itiraz etmemek ve hatta böyle bir toplantıyı Türkiye'deki yetkili kurumlara bildirmemek de yanlış ve yakışıksızdır. Biz bunu gazetelere intikal eden istihbarat raporlarından değil, bu toplantıyı duyan, bilen, içinde yaşayan kişilerden öğrenmek mecburiyetindeyiz. Genelkurmay Başkanlığı'ndan kamuoyunu tatmin edici bir açıklama bekliyoruz."" dedi. Dışişleri bakanı Abdullah Gül, ""TSK mensupları böyle deli saçması şeylere gereken tepkiyi koyup, ağızlarının payını vererek salonu terk etmeliydi."" şeklinde bir açıklama yaptı. AK Parti'den Egemen Bağış, olayı ""Eger iddia edildiği gibi bir toplantı olmuş olsaydı oradaki askerlerimiz gerekli tavrı koyar, hadlerini bildirirlerdi. O nedenle böyle bir toplantının gerçekleştirilmiş olacağına inanmıyorum. Velev ki olduysa gerekli işlemleri yapmak gerekli makamların görevidir."" şeklinde yorumladı. Genelkurmay Başkanlığı, bunun üzerine yaptığı açıklamada Yasemin Çongar'ı suçlayarak ""Önemli bir gazetenin ABD muhabirliğini yapan ve bu konuda yeterli tecrübesi olması gereken bir muhabirin bu olayı saptırır tarzda haberler yapması, TV kanallarında yanlış yorumlarda bulunması maksatlı bir girişim olarak görülmüştür."" açıklamasında bulundu. Yasemin Çongar, buna cevaben Genelkurmay'ın açıklamasını ""çok haksız ve talihsiz"" bulduğunu belirterek toplantının katılımcılarına gerçeği açıklamaları çağrısında bulundu. Hudson Enstitüsü, yaptığı açıklamalarla toplantıyı doğruladı, ""bu tür toplantıların, uluslararası ilişkilerde yanlış anlamaları ve istenmeyen sonuçları önlemek amacıyla"" yaptıklarını belirtti, ancak katılımcı listesini açıklamadı. Enstitü, açıklamasında ayrıca ""Türkiye ile ilgili senaryoları içeren kapalı toplantıyı sızdıranlar, gerginliği artırmayı amaçlamaktadırlar"" ifadesini kullandı. Kuruluşun Türkiye uzmanı Zeyno Baran, toplantıda Anayasa Mahkemesi başkanına suikast düzenlenmesi ve TSK'nın Kuzey Irak'a girmesi senaryolarının tartışıldığını inkâr etti. Toplantının ""PKK terörünün Türkiye için hayati önemini ortaya koymak ve Ankara'nın Washington ile ilişkilerinin PKK nedeni ile daha da gerilmesini önlemek amaçlı yapıldığını"" belirtti. Kubat Talabani, bir Amerikalı yetkilinin Kürdistan Bölgesel Yönetimi'nin "bazı PKK yöneticilerini Türkiye'ye teslim etmesi Türkiye'deki sorunu çözer mi?" şeklindeki sorusuna önce toplantıdaki Türk askeri temsilcilerden birinin sonra da kendisinin itiraz ettiğini iddia etti. Turnacıbaşı Turnacıbaşı Ağa, Yeniçeri ocaklarına gayrimüslim oğlan çocuğu devşirmesiyle memur olmuş ocaklı yeniçeri zabitidir. İhtiyaca göre padişahın onayı ve yeniçeri ağasının kendisine verdiği tezkere ile 8 -18 yaşları arasında Hristiyan ailelerinden çocuk devşirirdi. Seçtiği çocuklari bir subaşı zabiti ile eski başkent Edirne'ye gönderir ve acemi oğlanlar orada toplanırdı (burada Avrupa fetihleri için önemli bir askeri üs bulunuyordu). Onları bir kafile halinde İstanbul'a getirir ve onları yetiştirmesi için Anadolu'daki Türk ve Bektaşi ailelerin yanlarına verirlerdi. İşte bu devşirme oğlan kafilelerinin turna kuşları gibi dizilip, başlarında da bu ağa onlara önderlik ettiğinden kendisine Turnacıbaşı Ağa denmiştir. Ayrıca Turna Kuşu Bektaşilikte kutsal bir kuş olarak kabul edilir ve Turnacıbaşı Ağa yeniçeri ocağındaki Katar Ağalarındandır, yani bugün kurmay subay seviyesindedir. Alternatif rock Alternatif rock (diğer isimleriyle alternatif müzik, alt-rock veya alternatif), 1980'lerde underground ve bağımsız müzik kültürlerinden ortaya çıkan ve 1990'larda geniş bir popülariteye ulaşan bir rock müzik alttürüdür. Bu tarzdaki "alternatif" tanımlaması, türün anaakım rock müzikle arasındaki farklardan ortaya çıkmaktadır; nitekim bu farklar arasında alternatif rock'un benimsediği distorsiyonlu gitar ile aykırı ve/veya transgresif şarkı sözleri bulunmaktadır. Terim orijinalde daha geniş bir yelpazeyi kapsamaktaydı; 1970'lerin sonunda punk rock'ın DIY etiğini benimseyen ve modern alternatif müziği etkileyen sanatçılar da bu sınırlandırmaya girmekteydiler. Kimi zaman "alternatif" sınıflandırması sonunda anaakıma giriş yapan underground rock sanatçıları için, kimi zaman da rock olsa da olmasa da punk rock, new wave ve post-punk gibi tarzlardan ilham alan sanatçılar için kullanılmıştır. Alternatif rock köken ve müzik tarzı olarak birbirinden farklı olan grupları aynı yelpazede toplamaktadır. 1980'lerin sonunda fanzinler, kolej radyoları ve diğer çeşitli yollarla dinleyiciler arasında yayılan alternatif rock, gotik rock, jangle pop, noise pop, indie rock, indie pop, grunge, Madchester, endüstriyel rock ve shoegazing gibi birçok türün belli bir dinleyici kitlesine kavuşmasını sağlamıştır. Her ne kadar bu türlerin birçoğu anaakım medyanın dikkatini çok çekmemiş olsa da bu tarzlarda müzik yapan Hüsker Dü ve R.E.M. gibi bazı gruplar büyük plak şirketleriyle anlaşmışlardır. Her ne kadar bu dönemlerde bağımsız plak şirketleriyle anlaşan birçok alternatif grubu diğer rock ve pop müzik sanatçılarına göre daha düşük bir ticari başarı yakalamış olsa da, 1990'larda Nirvana'nın ikinci albümü "Nevermind" çıkış yapması ve grunge ile Britpop akımlarının popülaritesinin artması ile alternatif rock anaakım müziğe geçiş yapmıştır. 1990'ların sonuna doğru grunge ve Britpop'un popülaritesinin azalması ile alternatif rock da düşüşe geçmiştir. Buna karşın Creed ve Matchbox Twenty gibi post-grunge grupları 21. yüzyıla doğru ticari başarısını korumuş ve Radiohead ile Coldplay gibi Britpop sonrası gruplar büyük başarıya ulaşmıştır. Emo tarzı da aynı dönemlerde alternatif müziğe giriş yapmıştır. 1990'ların sonu ve 2000'li yıllarda ise post-punk ve new wave tarzlarından büyük ölçüde etkilenmiş The Strokes, Franz Ferdinand, Arctic Monkeys, Interpol ve The Killers gibi gruplar ortaya çıkmıştır. Post-punk revival olarak isimlendirilen bu gruplar 2000'li yılların başı ve ortasına doğru büyük bir ticari başarı yakalamıştır. Yeşim Büber Yeşim Büber (d. 10 Ağustos 1977 - Aydın); Türk sinema ve dizi oyuncusu. "Diyalog Oyunculuk Okulu"`nda eğitim alan sanatçı, ilk deneyimini 1996 yılında sinemada edindi. Televizyon için sinema ve bilişim konularında programlar hazırladı. 2006 yılında görüntü yönetmeni Mehmet Aksın'la evlendi. Aytül Akal Aytül Akal (d. 1952 İzmir ) Türk yazar. Yazma uğraşını çocuk edebiyatı üzerine kurmuş bir edebiyatçıdır. Çocuk kitapları yayımlayan Uçanbalık Yayınları'nın kurucusudur. 1952 yılında, İzmir'de doğdu. 1971 yılında İzmir Amerikan Kız Koleji'ni bitirdi. Uzaktan eğitimle Washington International University'den mezun oldu. Aynı üniversitede uzaktan eğitimle, eğitim dalında yüksek lisansını yaptı (2002). 1973 yılında Hayat Mecmuası'nda "Aklınızda Bulunsun" başlığıyla sürekli bir köşe yazmaya başladı. Ayna, Yıllar Boyu, Hayat ve Gezinti dergilerinde çeşitli yazıları ve röportajları yayımlandı. 1976'dan 1980'e kadar Elele Dergisinde, "Bindallı" adıyla 16 sayfalık bir ek dergi hazırladı. 80'li yıllarda sahneye konan bir çocuk oyununun metin yazarlığını yaptı. Üç şiiri Cenk Taşkan tarafından bestelendi ve Nükhet Duru tarafından seslendirildi. 1990-91'de Günaydın Gazetesi'nin "Sobe" adlı çocuk dergisinde masalları yayımlandı. Aynı gazetede çocuklara köşe yazıları yazdı.Çeşitli çocuk dergilerinde masal, öykü ve şiirleri yayımlandı. 1981 yılında ilk kitabı "Kent Duygusu" (şiir) yayımlandı. 1991 yılında yayımladığı ilk masal kitabı Geceyi Sevmeyen Çocuk'u, 1993'te Canı Sıkılan Çocuk, 1994'te Kardeş İsteyen Çocuk, 1995'te Sabahı Boyayan Çocuk ve 1997'de Masalları Arayan Çocuk izledi. 1995'te iki yazar arkadaşıyla birlikte, Uçanbalık Yayınları'nı kurarak, çocuk kitapları yayımlamaya başladı. 3-10 yaş arası çocuklar için hazırladığı ciltli masal kitapları, ayrıca, 52 kitap halinde karton kapaklı bir masal dizisi olarak yayımlandı. 10-14 yaş arası çocuklar için hazırladığı, buluğ çağı temasını işleyen dört kitaplık eğlenceli öykü dizisi Oğlum ben çocukken, Kızım ben çocukken, Oğlum nerdesin, Kızım nerdesin yaş sınırlarını aşan geniş bir okuyucu kitlesine ulaştı. T.C. Kültür Bakanlığı'nın 1995'te ilk kez düzenlediği Eflatun Cem Güney 0-6 yaş çocuk kitabı yarışmasında Ben Minicik Bir Bebektim adlı kitabıyla ödül aldı. Atatürk'ü küçük yaştaki çocuklara evrensel boyutta tanıtan Atatürk Olmak adlı kitabı, Türkçe ve İngilizce olarak yayımlandı. Aç Perdeyi Ben Geldim adlı müzikli piyeslerden oluşan kitabını ve 2-4 yaş grubuna yönelik iki kitaplık Ben Minicik Bir Bebektim serisini hazırladı. 1999'un Ağustos'unda yayımladığı Yatağın Altında Kim Var, 50.000 adet basılarak depremden etkilenen çocuklara armağan olarak dağıtıldı. "En Matrak Canavar Öyküleri" dizisiyle, çocukların duygusal dünyalarını sarsan canavara karşı eğlenceli bir bakış açısı getirerek korkularını yenmelerine destek olmayı hedefledi. İlk gençlik grubuna yönelik "Süper Gazeteciler" serüven dizisinin ilk üç romanı yayımladı. "Sihirli Kapı" ve "Mevsimler Kralı'nın Maceraları" adlı iki özgün dizisiyle, resimli çocuk kitapları alanında yepyeni bir tarz yarattı, Sihirli Kapı dizisi Bulgarcaya çevrilerek Bulgaristan’da yayımlandı. Yazar Mavisel Yener ile internet üzerinden yıllarca sürdürdüğü şiirleşmeler, yedi kitapta yayımlandı. İki yazarın tek tema üzerindeki şiirleri, Mavi Ay (ay), Kar Sesi (kar) ve Denizin Büyüsü (deniz) adlı kitaplarında, karışık konulardaki şiirleri ise Kuş Uçtu Şiir Kaldı ve Şiirimi Kedi Kaptı kitaplarında toplandı. Denizin Büyüsü adlı şiir kitabı, CGYD tasarım ödülünü aldı. Kuş Uçtu Şiir Kaldı ve Şiirimi Kedi Kaptı şiir kitapları ise, bugüne kadar denenmemiş bir tasarımla, yepyeni bir tarz yarattı. İki yazar, beş şiir kitabının ardından, yeni bir deneyime girişerek, Ay Kaç Yaşında ve Kaç Güneş Var başlıklı şiir kitaplarında, aynı üslupta birleşip, şiirleri birlikte yazdılar. İki yazarın eğlenceli serüvenleri, Kırmızı Şemsiye adlı kitapla sürdü. Öykü ve şiirlerle, kaybolan bir şemsiyenin öyküsünü anlatan kitap, alışıldık tasarımın sınırlarını aşarak, kimi sayfalarda çizgi romana dönüşen karışık bir tasarım tekniğiyle yayımlandı. Kitap, 2008’de CGDY’nin tasarım dalında özendirme ödülünü aldı. Çocuklarla yaptığı edebiyat söyleşileri ve hazırladığı nitelikli edebiyat eserleriyle topluma okur kazandırmayı amaçlayan Aytül Akal, 1998-2003 yılları arasında beş yıl boyunca Cumhuriyet Kitap Eki'nde haftalık "Çocuklar İçin Kitaplar" sayfasını hazırlayarak, çocuk kitapları hakkında tanıtım ve eleştiri yazdı; yazar, çizer ve çevirmenlerle röportaj yaptı. 2007’de tekrar aynı göreve çağrıldı, Mavisel Yener, Nilay Yılmaz ve Çiğdem Gündeş’le birlikte çocuk sayfalarını hazırladı. Çocuk yazını alanında gerçekleşen sempozyumlarda bildiriler sundu; üniversitelerde konferanslar verdi. Öykü ve masalları Türkçe ders kitaplarında yer aldı. 1973'ten beri yayın hayatında olan Akal'ın, 2-15 yaş arası çocuklar için 100'e yakın kitabı yayımlandı. Yetişkinler için yazdığı öyküler 1998'de"Beni Bırakma Hayat" ve 2001'de "İki Ucu Yolculuk" başlıklarıyla Bilgi Yayınevi'nde basıldı, daha sonra 2008'de iki kitaptan seçilen öykülerle Uçanbalık Yayınları tarafından “İki Ucu Yolculuk” başlığı altında tek kitapta toplandı. 2006'da, okullarda giderek artan şiddete karşı çocuklarda duyarlılık geliştirmek, şiddetin, sorunlarda ilk çözüm olamayacağını fark ettirmek amacıyla Hani Her Şey Oyundu projesini hazırladı; derleme kurulundaki 8 arkadaşıyla birlikte gönüllü çalışarak projeyi 11 ile ulaştırdı. 8-12 yaş aralığındaki çocukların sınıf kitaplıklarına birer adet armağan edilmesi hedeflenen projede 11 ilin baskılarıyla 100’e yakın kitap, sınıflarda öğretmen ve öğrencilerle buluştu. Bu alandaki çalışmaları halen sürüyor. (bu konuda ayrıntılı bilgi için: www.haniherseyoyundu.com) Barış yolunun birbirini sevip saymaktan, farklıları kabul etmekten ve çok yönlü bir bakış açısına sahip olmaktan geçtiği görüşüyle, 2008’de "Yol Boyunca Renkler" projesini hazırladı ve 23 Nisan Ulusal Egemenlik ve Çocuk bayramında çocuklara armağan edilmesi önerisiyle TBBM'e sundu. Çocukların farklılıkları bütüncül olarak algılayarak, bu çeşitliliğin yarattığı güzelliği duyumsamalarına katkıda bulunması hedeflenen proje, TBBM tarafından onaylanmakla birlikte, proje tamamlandığında Meclis’in takibini durdurması nedeniyle projenin başka platformlara taşınması için yeni çalışmalar başlatılmıştır. 2008’de dört arkadaşıyla birlikte “Bebeğimi Seviyorum, Ona Kitap Okuyorum” projesini hazırladı. Bebek doğduğu andan itibaren kitapla tanıştırılmasının öneminden ve ona neden kitap okunması gerektiğinden söz ederek, fiziksel gelişiminin yanı sıra duygusal gelişiminin de desteklenmesi konusunda anne ve babaya katkı vermek amacıyla hazırlanan kitap, Anadolu Sigorta’nın desteğiyle basılarak, doğum yapan annelere armağan edilmek amacıyla, doğum hastanelerine dağıtıldı. 2008’de hazırladığı “İlk Aşkım” projesiyle, özellikle ergenliğe geçişte yaşadığı aşkın ilk ve son olduğunu sanan ve bu duygusal dönemdeki düş kırıklıklarını şiddete dönüştürebilen çocuklara ve gençlere, “ilk aşk”ı herkesin yaşadığını ve geride bıraktığını örneklemeyi hedefledi. Editörlüğünü Ayla Çınaroğlu’nun üstlendiği projeye, çocuk kitapları alanında tanınmış yazarların, çizerlerin ve editörlerin yanı sıra, yetişkin dünyasının tanınmış yazarları ve üniversite öğrencileri de ilk aşklarını anlatarak destek verdi; kitap, “Aşık Oldum” başlığıyla, Uçanbalık Yayınları’ndan Nisan 2009’da yayımlandı. Sekiz masal kitabı TEDA projesi desteğiyle Almanya'da Talisa Verlag tarafından Almanca/Türkçe, üç masal kitabı, aynı yayınevi tarafından ayrıca Almanca/İspanyolca olarak yayımlandı. (www.talisa-verlag.de) Dört öykü kitabı Farsça'ya çevrilerek İran'da Oraman Publishing tarafından yayımlandı. En Matrak Canavarlar dizisinin iki kitabı, Almanya'da Edition Orient tarafından 2008’de yayımlandı. (www.edition-orient.de) Sihirli Kapı dizisinin dört kitabı, Bulgarca'ya çevrilerek Lettera Publishers tarafından 2008 yılında Bulgaristan'da yayımlandı. (www.lettera.bg/bg/index.php) 2003'te İngiltere'de yayımlanan "Lines in the Sand" antolojisinde yer alan bir öyküsü, Zaner Bloser tarafından 2007'de 5. sınıf ders kitabına alınarak Amerika'da yayımlandı. Kitaplarından bazıları, e-book olarak Avustralya’da yayımlandı. Mavisel Yener ve Nilay Yılmaz’la birlikte yazdıkları “Mor Gece Mavi Gün” adlı oyun, 2007’de Ankara Devlet Tiyatrolarında sahnelendi, Küçük Hanımlar Küçük Beyler uluslararası Tiyatro festivalinde Türkiye’yi temsil etti. Oyun, ayrıca Hindistan’da seyirciye sunuldu. Çocuk Müzeleri Araştırma ve Kültür Derneği (Ankara) ve Oyun Yazarları ve Çevirmenleri Derneği kurucu üyesi. Evren (1980) ve Alper (1986) adlı iki oğlu var. Mektubat ücretsiz pdf tam metin imkânı https://web.archive.org/web/20071014225857/http://www.hakikatkitabevi.com/download/turkce/07-Mektubat.pdf Mekt청b창t (Mevl창n창) Mektûbât (مکتوبات) veya Mekâtîb (Farsça: مکاتیب), mektuplar anlamına gelen bu eser Mevlânâ'nın dost ve akrabalarına, özellikle de Selçuklu emir ve vezirlerine nasihat için yazdığı 147 adet mektuptan oluşur. Mevlânâ Celâleddîn Rûmî'nin ölümünden sonra, mektuplar bir araya getirilmiş ve bu esere de "Mektûbât" veya "Mekâtîb" adı verilmiştir. Mektupların dördü Arapça diğerleri ise Farsça olarak yazılmıştır. Mektup yazma geleneği, İran ve Arap edebiyatlarında edebi bir tür olarak kullanılmasına rağmen, mektuplar edebi biçimde değil konuşma dilinde yazmıştır. Mektuplarında "kulunuz, bendeniz" gibi kelimelere hiç yer vermemiştir. Hitaplarında mevki ve memuriyet adları müstesna, mektup yazdığı kişinin aklına, inancına ve yaptığı iyi işlere göre kendisine hangi hitap tarzı yakışıyorsa o sözlerle ve o vasıflarla hitap etmiştir. Mevlâna’nın mektuplarını 1937 yılında ilk kez Prof.Dr. F. Nâfiz Uzluk yayınlamıştır. İran’da ise 1956 yılında bu eserden yararlanan Yusuf Cemşid tarafından yayınlanmıştır. Eser, Abdülbaki Gölpınarlı tarafından altı yazma nüshası değerlendirilerek, Konya Mevlana Müzesi'ndeki 79 numarada kayıtlı bir nüsha (istinsah tarihi 1351-1354) esas alınmış ve karşılaştırmalı olarak tercüme edilmiştir. Tercümesine, XXIII sayfalık değerli bir “SUNUŞ” yazan Gölpınarlı, yazmalardaki sıraya göre mektupları tercüme etmiş, eserin sonunda da mektuplarda ismi geçen şahıslar hakkında açıklayıcı bilgiler vermiştir. Şu ana kadar tek tercüme olan bu kitap, ilk olarak 1963 yılında İstanbul'da yayınlanmış ve bir daha baskısı yapılmamıştır. Mevlânâ Celâleddîn Rûmî, 147 adet mektubun seksen tanesini; Selçuklu Sultanı II. İzzettin Keykavus (9 adet) ve Emir Muineddin Pervâne (25 adet) gibi padişah, emir ve üst düzey devlet görevlisi olan kişilere yazmış ve bu mektuplarda çeşitli hayır ve yardım işlerinin yerine getirilmesi için onlara ricada bulunmuştur. Mevlânâ bu tarz mektupların birinde (80.mektup) Sultan II. İzzettin Keykavus'a “oğul” diyerek sâmimî bir ifade kullanmıştır. Celâleddîn Rûmî, sultan, emir ve devlet ileri gelenlerine yazdığı bu mektuplarında, devlet ya da yöneticiler tarafından haksızlığa uğramış kişilerin kendisine ilettikleri şikâyetlerini ilgili yerlere yazarak, bunların mağduriyetlerinin giderilmesini istemiş ve hemen hemen tamamı yerine getirilmiştir. Bu şahıslara yazılan mektupların bazıları da rica mektubu olmayıp, günümüzdeki anlayışla hal-hatır sorma bâbından yazılmış mektuplardır. Mektupların yedi adedi de büyük oğlu Sultan Veled (2 adet), küçük oğlu Alâaddin Çelebi (3 adet), kızı Fatma Hatun (1 adet) ve diğer oğlu Âlim Çelebi (1 adet) ye yazılmış ve onlara çeşitli tavsiye, teselli ve öğütlerde bulunulmuştur. Mevlânâ, üç mektup da halifesi ve yakın dostu Hüsâmeddin Çelebi'ye yazmış; bu mektuplarında onu övmüş ve Çelebi'nin söylediği sözlerin kendisi tarafından tamamen desteklendiğini vurgulamıştır. Mektupların kalanları da çeşitli vesilelerle günümüzde haklarında fazla bilgimiz olmayan şahıslara yazılmış; bazıları da Mevlâna'ya gönderilen mektuplara cevap niteliği taşımaktadır. Birkaç mektubun da kime gönderildiği belli olmayıp muhatabın ismi «fulâneddîn» şeklinde anılmıştır. Mevlânâ diğer mensur eserlerinde olduğu gibi mektuplarında da sade ve anlaşılır bir Farsçayı tercih etmiş; nadiren de edebî bir dil kullanmıştır. Yine diğer eserlerinde olduğu gibi mektuplarını da konu ile alâkalı Ayet, Hadis, kendisinin ve diğer şairlerin (özellikle Attâr ve Senâî) şiirleri, atasözleri ve hikâyelerle süslemiş ve muhataba vermek istediği mesajı iyice pekiştirmiştir. Mektuplarına, genellikle «Allah kapıları açandır» manasındaki «Allah mufetihu'l-ebvâb» cümlesiyle başlayan Mevlâna, muhatabını güzel lakap, söz ve unvanlarla onurlandırır; daha sonra söyleyeceklerini dile getirir; mektubu yazma amacını belirtir, istek mektubu ise «Kim bir iyilikle gelirse, ona o iyiliğin on misli vardır.» (Kur'an VI/160), «İnsanların hayırlısı, insanlara faydası dokunandır.» (Hadis-i Şerif) ve «Tatlı suyun başı kalabalık olur» gibi Ayet, Hadis ve atasözleriyle muhatabını yönlendirir; sonunda ise mektubun muhatabına ömür boyu başarı, sağlık, kuvvet, bereket vs. diler ve mektubunu tamamlar. Rahman ve Rahim Allah adıyla ve onunla yardım dileriz. Yaratıp olgunlaştıran yüce Tanrı, kullarından bir kuluna, boyuna arka olmak, lütufta bulunmak, yardım etmek, devlet ve kutluluk vermek dilerse, ona, şükretmeye başarı verir, öylesine ki o kula, yüz kez acılık erişse, bir kez de o kul, bir tatlılık elde etse, o, bir tatlılığı, yüz kez, yüz çeşit sözle, yüz yerde, yüz durakta açar, söyler de, o yüz acıyı bir kez bile açıp söylemez; ancak din dostlarından ayrılmak acısını söyler; çünkü din dostlarının ayrılığından feryat etmek, teşbihtir; Kur'an okumaktır; esenlik onlara, peygamberlerin sünnetidir. Esenlik ona, Eyyup, uğradığı belâdaki büyüklüğü duymaya bile hiçbir gönlün dayanamayacağı kadar zahmetler içindeydi; bütün bunlarla beraber on-sekiz yıl içinde, dilinden Tanrı şükrünü düşürmedi. Ama din dostunun, yâni dinde onunla dertdeş, solukdaş olan ayâlinin ayrılığına düşünce, «Bana zarar erişti» diye feryada başladı. Din dostunun kadrini, din eri bilir. Din dostlarının kadrini, tadını öğrenmek isteyen; bilgin, adâlet ıssı, devleti dindar, Tanrı'dan korkan, kerem sâhibi, beylerin canı, padişahlarla sultanların yakını olan pek aziz emîr, oğlum Necmeddin'den öğrensin. Dindarlığı, gerçekliği, temizliği, tam inancı o denli yayılmıştır ki övülmesine hacet yok. Hak da bilir ve tanıklık eder ki o aziz oğul, bu uzun yolculukta nasıl garipse, kendi şehrinde, yakınlarının arasında, adamlarının içinde de gariptir. Tanrı da bilir ya, bu baba, önce gelen sultanlarla sonra gelenler arasında eşi az bulunan, adâlet, ihsan denizi, ahır zamanda rahmet Mehdî'si olan, menkıbeleri her yana yayılan, herkesçe duyulan, bu yüzden de söylenmesi, anlatılması gerekmeyen, âlemi bezeyen padişahın devletinin başlangıcından beri candan, gönülden, hem de dileyerek, isteyerek, içinden gelerek, garezsiz olarak, salt Allah rızası için devletinin sürüp gitmesine duacıdır; Rahmân'ın gayretinden korkuyorum; yoksa devletine yakışır bazı sözlerle onu över, bu sözlere deliller de getirirdim. Allah saltanatını ebedî kılsın, gecelerle gündüzler yenilendikçe devleti de yenilensin. Görünüşte yanınızda değilim ama bütün tapınızda bulunanların, soluktan soluğa muhtâc oldukları, yardım diledikleri, dileklerini sundukları, isteklerini bildirdikleri tapıda, onun devletinin sürüp gitmesine duacıyım. Şu dostluğu, sevgiyi bildirişim de, Allah ona rahmet etsin, esenlik versin, peygamberliğin en yüksek makamına sahip olanın izniyledir, fermanıyladır. Sahabeden biri, Peygamber'in huzurunda oturmadaydı. Bir büyük kişi mescidin kapısının önünden geçti. O sahâbi, ey Allah elçisi dedi, bu geçen aziz kişiyi candan, gönülden seviyorum ben. Esenlik ona, Peygamber, git buyurdu, ona bildir. Bu buyruktaki hikmeti, sırrı kaleme alsak söz pek uzar. Bir de şu var: Allah bayrağını yüceltsin, her zaman, âlem padişahının tertemiz eşiğinden haberler alıyordum. Her lütfu, her rahmeti, her padişahlığı, yeniden yeniye bu babanın kulağına geliyordu; geldikçe de seviniyordum. Sevincim iki yüzdendi. Biri fazla sevgimden, fazla düşkünlüğüm- dendi. Çünkü seven, hiç mi hiç, kendi olgunluğuna bağlı olamaz; kendisinin iyi bir ad-san ıssı olmasını istemez; ancak sevgilinin üstün olmasını, olgunluğa ulaşmasını, iyi bir adla anılmasını ister, onunla sevinir. Bu, aşk medresesinin derslerinden bir meseledir. Burada ileriye gidemem ki. Çünkü bu konunun seli, beni de kapar götürür, mektubu da, mektubu yazan şeyhlerin şeyhi, kalplerin emini Husâmeddîn'i de; Allah bereketini daimi etsin; bu müddet içinde o da, bir soluk olsun, duayı, övüşü bırakmamıştır. Bu babanın sevinmesinin ikinci sebebi, Allah devletini yüceltsin, bu padişahın ihsanlarını duymasıdır. Duydukça da, Allah devletini arttırsın, devleti hiç gerilemesin, kat-kat artsın, bu devlete olan sevgim, düşkünlüğüm, Allah'a hamd olsun ki yerindeymiş, lâyığınaymış diyordum. Çünkü sevenin, güzel bir inciyi sevmesi, kendisinin öz temizliğindendir. On sekiz bin âlemde herkes, bir şeyi sever, bir şeye âşıktır. Her âşığın yüceliği, sevgilisinin yüceliği miktarıncadır. Kimin sevgilisi, daha lâtifse, daha zarifse, özü daha yüceyse, âşığı da daha azizdir. Bölük bölük insanlar, çeşit çeşit âşıklardır; En ululan, en yüceleri, sevgilisi en ulu, en yüce olanıdır. Gündüz kuşu, gece kuşundan üstündür; ışığın karanlıktan üstün olduğu gibi. Çünkü gündüz kuşu, güneşin ışığına âşıktır; gece kuşuysa karanlığa âşıktır. Bu meselenin anlatılması da pek uzun sürer; dalı, kökü pek çoktur. Allah gönüllerinizi genişletsin, kendisine ait bir ruhla güçlendirsin, kuvvetlendirsin sizi. Âlem padişahının ikbâl ateşinin ve devletinin yüceliğini, üstün olacağım; Allah hükmünü yürütsün; gün doğdukça, kuşlukçağı geldikçe yüceldikçe yücelsin; hükmünün yürüyeceğini, buyruğunun tutulacağını yormuştum; bu yoruşumun bir sebebi de şuydu ki, yardımının güneşi, kendi kulu olan aziz oğlumuz, beylerin canı ve üstünü, Necmeddin'i fazla ısıttı; kutlu gönlü, hem hüküm divanında, taht basamağında, hem bilim ve rahmet tapısında onu kendine daha artık yaklaştırdı; yıldızı, Allah'ın devlet, olgunluk ve dileklerinin elde edilişi bakımından bütün sultanlara üstün ettiği sultanımızın devlet güneşinden boyuna ışıklansın. hatta bu sözlerin de yeri mi? Zati âlem padişahının bütün buyrukları, bütün düşünceleri, soluğu soluğuna, kutludur, mutludur, devlete, ikbâle ulaşmayı kolaylaştırır. Çünkü kutlu gönlü, zayıflan, mazlumları gözetmededir; gözleri, yardım isteyenlere, muhtaçlara çevrilmiştir. Bu yüzden de, «Kim bir iyilik ederse, bir iyilik ederek gelirse» ayetinin yardım gözü, onun devletini gözetmededir. Kutlu gönlünü bütün sultanlardan alsın da, ulu, yüce sultanlar sultanına versin, bu bağlılığı da günden güne artsın diye bu müddet içinde, bütün bu murada ermeyişler, Tanrı gayretiyle devletine yol buldu. Hak Hazreti, dünya mülküne bağırdı; padişahın karşısında çır- çıplak soyun da padişah, vefasızlığının ayıplanın görsün; boyanı, düzgününü tiksindirici sularla yıka, akıt da bu padişah, daha devletinin başlangıcında senin yokluğunu görsün; görsün de kutlu gönlünü tümden bize versin, böylece de iki âlemde de saltanatı, başkalarından daha fazla artsın, ebedi olsun; başka padişahlar, senin yokluğunu, devletlerinin sonunda gördüler; seninle aşk oyununa giriştiklerine, sana gönül verdiklerine pişman oldular dedi. «Ve kim Allah'a dayanırsa o, yeter ona.» Bu mektubun her satırında bir işaret var; anlatmak gerek ki yalnız görünüşe bakan, az, karışık anlayışla tevile kalkışmasın. Fakat sözü uzatmak ayıbından korkuyorum da apaçık anlamanı Allah'tan diliyorum. Gerçekten de odur duaları kabul eden, özü doğruların dualarını makbul eyleyen. Ululandıkça ululansın, mülk ıssı yüce padişah, birisine dünya mülkünü verir; başına yücelik tacım kor; saltanat tahtına oturtur onu. Ülkeleri, şehirleri onun buyruğuna râmeder; baş çekenlerin gönüllerini, kendileri isteseler de, istemeseler de ona bağlar; hazneleri, askerleri, onun dileklerine feda eder; o da haznelerin lütfuyla, askerlerin kahriyle, kendi padişahlığını isteyenlere bağışlarda bulunur; minberin üstünde, hutbede adını okutur; gümüş, altın, bütün paralara adını, damgasını bastırır. Fakat pek az bir zaman içinde, önüne ön olmayan mühendisin toprak levhine çizdiği bu çizgileri, gene o mühendis, her gece yok eder-durur; çünkü «Bir delil olan geceyi giderdik» denmiştir. Gecenin habersizliği içinde ne emir kalır, ne memur; ne hâkim kalır, ne mahkûm; ne efendi kalır, ne kul. Bu çizgilerin, bir tek mühendisin eline mahkûm olduğunu bilsinler diyedir bu. Gerçekten bir koku almadılar mı da, herkes bu durmayan, bu ebedi olmayan saltanat dalgıcının, ebedi saltanatı, ebedi tacı - tahtı, askeri - hazneyi bildirme için bir numune, bir usturlap olduğunu anlasın, bilsin diye hepsini ölüm gecesiyle yok eder. Çünkü her hayâl, bir gerçeğin numunesidir; her rüya, bir yoruşun numunesi. Beylerin padişahı ulu Pervane'nin, meleklere, peygamberlere yaraşan yüce himmetini sarf etmesi, zevali olmayan Tanrı'ya kavuşmak için özlemler çekmesi, ibadette, itaatte bulunması, Tanrı razılığını istemesi, yoksulların gönüllerini alması her işin sonunu düşünmesi, Tanrı'nın vaatlerine dayanması da bir rüyadır; bu rüyanın yorumu, Tanrı tapısında biricik olan o zatın yüce mertebeye erişeceğidir, tam yardıma kavuşacağıdır, iyi bir son elde edeceğidir. Allah yüceliğini ebedi kılsın; güzel huyları, olgunluğuna tanıktır. Ona bağışlanan bu başarı kutluluğunun sonu gelmesin, bu kutuluk kesilmesin. Aziz oğlumuz Sadreddîn'e lütuflar buyrulmuş; öğrendik, şükürler ettik; umarız ki gecikmez. «Geciktirmede, hayır için afetler vardır, geciktirme. Namazı, vakti geçmeden kılın, tez olun.» Nâipler, nerden verelim, nasıl edelim derler. Ustan, aşktır senin; oraya varınca, Zati o, hâldiliyle sana söyledi mi, dediğini yap. Erlerden gönül iste, bilgisizden lâf. Sedeften inci iste, ceylÃ¢ndan misk; Geri kalanı malumdur; apaçık meydandadır. Allah için olsun, Allah için olsun, Allah için, bu iş, nâiplere havale edilmesin. Arslanların boyunları, başlarına gelen işleri, Kendileri yaptılar da, o yüzden kalınlaştı. Ignoramus et ignorabimus Latince "bilmiyoruz ve bilemeyeceğiz" anlamına gelen cümledir. İlk olarak 1872 yılında, deneysel fizyolojinin kurucularından Emil du Bois-Reymond adlı Alman bilim insanı tarafından, kötümser bir yaklaşımla, insanın bilim karşısındaki sınırlı yeteneğinin anlatılması için kullanılmıştır. 8 Eylül 1930 tarihinde matematikçi David Hilbert tarafından, "Bileceğiz ve bilmeliyiz!" denerek, verdiği fikre karşı durulabilmesi için yaklaşık 60 yılın geçmesi gerekmiştir. Hilbert gerek kendi alanında, gerekse diğer alanlarda bilimin insanın karşı konulamaz azmi karşısında dize getirilebileceği yargısını desteklemek için bu cümleyi kendisine slogan olarak seçmiştir. Ancak 1931 yılında Kurt Gödel tarafından, "Sonlu sayıda kompleks olmayan aksiyomların yardımı ile, aritmetik gibi, Hilbert'in belirttiği hedefe ulaşmasının imkânsızlığını" göstermiştir. Cem Kızıltuğ Cem Kızıltuğ ( d. 1974 İstanbul), Türk karikatürist ve illüstratör. Marmara Üniversitesi Güzel Sanatlar Fakültesi Grafik Tasarım Bölümü’nden (M.Ü.G.S.F.) mezun olduğu yıl Zaman Gazetesi'nde illüstratörlüğe başladı (1997). İzmir Efes Celsus Kütüphanesi resim sergileri açtı (1998, 1999, 2000, 2002). Zaman’da Cumartesi ve Pazar günleri çizdiği karikatürleri C’empati adlı albümle yayımlandı (2003). Türkiye Yazarlar Birliği’nce (TYB) ‘Yılın Karikatüristi’ seçildi (2005). İllüstrasyonları Society for News Design (SND) yarışmasında gümüş ve mükemmellik ödülleri aldı (2006, 2007, 2008, 2009, 2010). Today's Zaman Gazetesi’nde Mr.Diplomat! adlı çizgi bant tiplemesi oluşturdu (2007). Yapı Kredi Yayınları, Timaş Yayınları ve Turkuvaz Yayıncılık gibi yayınevlerinde resimlediği kitaplar yayınlandı. İllüstrasyon ve desenlerinden oluşan Alegorik Gri isimli illüstrasyon albümünü Zaman Kitap yayınladı (2009). Filipinler'deki diller Filipinler'de konuşulan dillerin sayısı 120 ila 175 arasındadır. Onların hemen hemen hepsi Austronesian dil ailesinden türemiştir. Tüm bu dillerden sadece 2 tanesi resmiyette (Filipino ve İngilizce), nihayetinde ise yarı resmi uygulamalar, konuşma ile beraber toplam 10 dil kullanılır. Michal Å anda Michal Šanda (d. 10 Aralık 1965 Prag), Çek şair. Philippe Mexès Philippe Mexès (d. 30 Mart 1982, Toulouse), Fransız eski defans ve orta saha oyuncusu. Savunmanın ortasında ve sağında görev almıştır. Mexès 12 yaşında, Auxerre'nin altyapısına girdi. Auxerre kulübü Mexés ile 1999 yılında 4 yıllık sözleşme imzaladı. Philippe Mexés, Auxerre formasıyla çıktığı 133 maçta 7 gol kaydetme başarısı gösterdi. Mexès Auxerre ile sona eren sözleşmesinin ardından Haziran 2004'te AS Roma tarafından dört yıllık sözleşme imzalandı.AJ Auxerre transferi kabul etmedi AS Roma sonra kötüye kullanmaktan suçlu bulundu;. Bu sadece oyuncunun karardı. Mexès askıya alınmıştı ancak daha sonra yasağı geçici olarak kaldırılmış oldu. Mexès Fiorentina karşısında 12 Eylül 2004 ilk Serie A maçı oynadı. Şubat 2005'te, altı haftalık yasağa itiraz etti ve Mexès Nisan ayına kadar askıya alındı. Transferinde ise AS Roma takımı AJ Auxerre'ye 7.000.000€ transfer ücreti ödedi. 10 Mayıs 2011 tarihinde, Milan CEO'su Adriano Galliani Mexès'in Milan'a transferini "Philippe Mexès AC Milan'da gelecek sezon oynayacak" sözleriyle açıkladı. Mexés ilk resmi maçına çıktı diz yaralanmasından dolayı sadece 45 dakika oynayabildi. 26 Ekim 2011 günü Parma karşısında AC Milan evinde 4-1 kazandı. Mexés'in 1 Temmuz 2016 tarihinde AC Milan takımıyla olan bağları kopmuştur. Ağustos 2002'de Mexés U-18 ve U-21 Fransız millî futbol takımlarında oynadı. Millî takım teknik direktörü olarak Raymond Domenech'in görev süresinde, çok az forma giydi ve 2004 Avrupa Futbol Şampiyonası'nda forma giyemedi. Ağustos 2006 yılında Bosna-Hersek karşısında Fransa'nın dostluk maçı için çağrıldı. Mexès sırasıyla Almanya ve Güney Afrika'da maçlarına çağrıldı. 2006 ve 2010 Dünya Kupasında millî takıma çağırılmadı. 2010 FIFA Dünya Kupası'ndan sonra, Laurent Blanc millî takımının yeni teknik direktörü olarak atandı ve Mexès millî takıma çağrılmaya başlandı. Blanc döneminde 5 maça çıktı. 25 Mart 2011 tarihinde, Lüksemburg'a karşı ülkesinin ilk golünü attı. En İyi Erkek Oyuncu Altın Küre Ödülü - Müzikal veya Komedi Filmi Sinema Dalında En İyi Aktör Altın Küre Ödülü - Müzikal veya Komedi kazananların ve adayların listesi; En İyi Yardımcı Kadın Oyuncu Altın Küre Ödülü - Film Sinema Dalında En İyi Yardımcı Kadın Oyuncu Altın Küre Ödülü kazananların ve adayların listesi; Yaşayan 110 yaş üstü kişiler listesi Aşağıdaki liste şu an yaşayan ve supercentenarian olan kişilerdir yaşı 110 veya daha yaşlı olan kişilerdir. Bir kişinin supercentenarian olduğu iddiası, uluslararası bir organ tarafından doğrulanmalıdır. (Gerontoloji Araştırma Grubu veya Guinness World Records) Ilocos BÃ¶lgesi Ilocos Bölgesi (Bölge I) Filipinler'de Luzon'un kuzeybatısında bulunur. Doğuda Cordillera Administrative Bölgesi ve Cagayan Valley, güneyde Central Luzon ve batıda Güney Çin Denizi tarafından çevrilmiştir. Bölge Ilocos Norte, Ilocos Sur, La Union ve Pangasinan adında dört eyaletten oluşmustur. Bölgesel merkezi La Union'daki San Fernando Şehridir. Bölge Ilocano halkının %70'ini ve Pangasinan halkının %28'ini barındırır. Ilocos Bölgesindeki Ilong eyaletleri, Ilocano halkının ve 20 yıllık bir dönem başkanlık yaparak en uzun başkanlık yapma unvanına sahip olan meşhur eski devlet başkanı Ferdinand Marcos'un da yaşadığı tarihi memleketleridir. Ilocanolar her bir eyalette şu kadarlık bir yüzdeliğe sahiptirler: Pangasinan (%43), La Union (%92), Ilocos Norte (%97) ve Ilocos Sur (%93). Pangasinanların) tarihi yurdu Pangasinan'dır. Pangasinan nüfusu bölgesini %60 civarındaki nüfusuna sahiptir. Şimdilerde Pangasinanlar eyalet nüfusunun %50'sini oluştururlar. Gerçekte Ilocanolar Pangasinan halkından değillerdir. 19. yüzyılda Pangasinan'a göç etmeye başladılar. Gerçekte Pangasinan Bölge I'in bir parçası değildir. O sadece devlet başkanı Marcos zamanında eyaletler içine dahil edildi. Cordillera dağlarının bir bölümünde oturan Tingguian ve Isneg toplulukları buradaki azınlık grupları oluşturur. Halk genelde Roma Katolikliği ile ülkenin en kuzeyindeki Protestanlığın Aglipayan mezhebine bağlıdır. Eski geleneklere bağlı animist (canlılardan medet isteyen) inançlar da özelikle kırsal alanlarda mevcuttur. Çinli ve Hint gibi küçük ticari topluluklar özellikle Budist ve Hinduizm'e bağlıdır. Ekonomi bölgenin güney kısmında olduğu halde, (özellikle Pangasinan tarım endüstrisi ve hizmet sektöründe öncüdür) ziraat sektörü bölgenin kuzey bölümündedir. Pangasinan ekonomisinde süt ürünleri yetiştiriciliği ve işlenmesi, çiftlik hayvanları, balık dondurma işlemi ("bagoong") ve buna benzer diğer endüstriyel ticaretler önde gelmektedir. Aynı zamanda inkar dilemez önemli ticaretler sektörleri finansal hizmetler ve eğitim hizmetleridir. Kuzey bölümününde kazancın çoğu, pirinç üretimi, tütün, mısır, şekerpancarı, meyveden ve domuz, tavuk, keçi, su bizonu (carabaos) gibi çiftlik hayvanlarından sağlanır. Bölge I, 4 eyalet ve toplam 9 şehirden oluşmuştur. Bölge I, Güney Çin Denizi ve Cordillera Central sıra dağları arasında dar bir şekilde uzanmıştır. Hatta Central Luzon ovasının kuzey bölümüne, Zambales Dağlarının kuzey ile batısına kadar uzanır. Yüz Adalar Ulusal Parkının da içinde bulunduğu adaları kaplayan Lingayen Körfezi, bölgenin en belirgin şekilde suyla buluştuğu yerdir. Bölgenin kuzeyinde Luzon Boğazı vardır. Ango nehri Lingayen ve Dagupan Şehri civarlarındaki geniş deltanın içinden geçerek Pangasinan'da Lingayen Körfezi'ne dökülür. Yüz Adalar Ulusal Parkı:Pangasinan'daki Lingayen Körfezinin küçük, el değmemiş ve balta girmemiş 123 adasıdır. Üç ada turisler için düzenlenmiştir. Vigan kolonyal evleri: Vigan Şehri parke taşlı sokakları, İspanyol-stil evleri, geçmiş sömürgelerden kalan mimari kalıntılarla meşhurdur. Mestizo mahallesinde devrin tipik konaklarını bulunur. Onlar, o zamanların melez veya "karışık ırklı" ünlü Ilocano-Çin tüccar ailelerinindi. Antik kiliseler: Bölgede, İspanyol yerlileri tarafından inşa edilen Katolik kiliseleri bulunur. Limahong Kanalı Pangasinan'nın kuzeyinde büyük bir şöhrete sahip olan Çin Korsan Limahong Manila Bay'ın sahilindeki sömürgecileri tespiti için teşebbüste bulunduğunda İspanyol sömürgeciler tarafından kovalandı ve Çin Denizine doğru kaçarak Damalandan'da kanal kazdı. Bu kanal Limahong Kanalı olarak adlandırıldı. Manleluag Kaynağı Ulusal Parkı: 1940'ta Ulusal Park olarak ilan edilen dağ parkı Malabobo'da Mangatarem'im 7 km yukarısındadır. Mangatarem Manila'dan 178 km. uzaklıktadır. Yazlık evleri ve yüzme havuzları vardır. Bölge I'e ilk gelenler eski çağlarda Malay göçmenleriydi. Negritolar bölgenin dar sahillerine, Tingguianlar iç tarafları, Ilocanolar kuzeyi, Pangasinanlar güneyi paylaştılar. Fakat bölgeye ilk gelenler Negritolardır. İspanyollar Hristiyan misyonunu yaymak, idari kurumlar kontrol etmek ve yerli halkı Roma Katolikliği mezhebine döndürmek için 16. yüzyılda bölgeye geldiler. Bu günlerde Ilocos eyaletindeki Vigan Şehri Nueva Segovia'nın piskopos merkezi oldu. Kuzey kısımlardaki Proud Ilocanolar bu duruma çok çabuk meyletti. Bununla birlikte arta kalanlar İspanyollara karşı büyük bir kızgınlık içine girdi. Göze çarpan isyanlardan en büyükleri 1764'te Pangasinanlı Andres Malong ve Palaris'in Diego Silang ve karısı Gabriela Silang'a karşı, diğeri 19. yüzyılda Basi Revolt'un yaptığı isyandır. Bölge 1901'de American sömürgesine ve 1941'de Japon işgaline uğradı. Filipinler Cumhuriyeti'nin bazı devlet başkanları: Elpidio Quirino, Ferdinand Marcos ve Fidel Ramos. Cordiller Yönetim Bölgesi önceden Bölge I içindeydi ve şu eyaletleri vardı. Abra, Dağ Eyaleti ve Benguet. Ferdinand Marcos tarafından düzenlenene kadar Pangasinan Bölge I'in bir parçası değildi. Kaos (film, 2006) Chaos ("Kaos") 2004 yılında çekilen ve 2006'da gösterime giren, Tony Giglio senaristliğini yaptığı ve yönettiği ABD yapımı aksiyon/gerilim filmi. Filmin başrollerinde Jason Statham, Ryan Phillippe ve Wesley Snipes vardır. Film kaos teorisiyle bağlantılıdır ve ilginç sürprizli final sahnesiyle dikkat çekmektedir. Quentin Conners Pearl Köprüsü'nde işten atılmıştı. Şimdi ise bir banka soygununun soyguncuları onu isteyince mecburen işe alınır ve ona çok genç bir polis olan Shane Dekker'i ortak olarak verirler ancak bir süre sonra olaylar gittikçe ilginçleşmeye başlayacak ve daha sonra tam bir kaosa dönecektir. Pearl Köprüsü'nde gerçekleşen bir kaza ve gereksizce rehineyi vurduğu için detektif Quentin Conners (Jason Statham) ve ortağı Jason York açığa alınmıştır. Aradan zaman geçmiştir. Bir gün bir bankanın önüne bir araba gelir ve içeriden çıkan adamlar bir anda bankayı soymaya başlarlar. Bankanın içinde terör resmen esmektedir. Bir adam alarma basar fakat sonuç onun ölümüdür. Ardından hemen polisler gelir fakat bunu gören Baş soyguncu (Wesley Snipes) onlardan tek bir istek söyler. Bu isteği yerine getirip onun istediği detektif Quentin Correns'i tekrar işe alırlar ve ona genç bir ortak verirler (Ryan Phillippe). Quentin Conners'in gelmesinin sadece baş soyguncunun manyak olduğunu bazı polisler düşünmeye başlar. Hemen içeriyle irtibata geçilmek ister,ve bu arada Conners gördüğünde pek sevmediği yeni genç ortağı Shane Dekker'in babasının bir kahraman olmuş olduğunu söyler. Sonunda baş soyguncuyla irtibat konulur. Conners ve baş soyguncu arasında bir telefon görüşmesi geçer, Dekker ise duyduklarının önemli noktaları not etmektedir. Baş soyguncu kendisini Lorenz diye tanıtır. İçeri girmek için kapılar yüzünden Quentin Conners, elektrikleri kesmeyi tavsiye eder. Tam elektrik kesilip ve ekip içeri girmek isterken banka patlar fakat garip bir nokta, hiçbir şey çalınmamıştır. Garip bir olay olan bu banka soygununu araştırmaya başlarlar fakat Shane Dekker'a özellikle Lorenz'in bir cümlesi ""Bilirsin, kaos bunu emir eder""dir. Shane Lorenz'in isminin sahte olduğunu düşünür. Ve Connersa Lorenzin şifreli konuştuğunu söyler. Olay daha büyük boyutlara gittikçe ulaşmaya başlar. Önce ipuçları aranırken, Lorenz arayıp "İpuçları topladınız mı?" diye dalga geçmektedir fakat başka bir nokta daha vardır. Conners ve Dekker olayı araştırırken Conners garip bir bağlantı bulur. İşin en önemli dedektiflerinden birininde bu olaya karıştığı öğrenilir ve bu sırada bir soyguncu daha bulunmuştur. Ağızlarından pek bir şey bulamayan Conners ve Dekker ertesi gün aynı detektifi ölü olarak bulurlar. İçinden gizlice Conners'i kıskanan ve bunu şimdiye kadar sadece bir kişinin fark ettiği Yüzbaşı Martin Jenkiz (Henry Czerny) ise hala olanlara inanamamaktadır. Quentin Conners ve Shane Dekker ardından Lorenz'in gerçek isminin Scott Curtis olduğunu öğrenirler. Bir operasyon sonunda Quentin Conners hayatını kaybeder, bu olaya herkes resmen yıkılır. Scott Curtısın ünlü Pearl köprüsünde öldürülen suçlu John Curtis'in ağabeyi olduğu ve intikam almak istediği anlaşılsa da, ipuçlarını tek başına toplayan Shane Dekker oldukça dikkatlice düşünür ve olayı araştırır, gittikçe ilginç bilgiler bulur. Ve bunlardan ilki oldukça gariptir. Öğrenir ki, ünlü köprü olayında sivilin ölmesinin asıl sorumlusu Quentin Conners değil Jason York'mış ve Jason York hiç beklenmeyen ünlü Lorenz'dir. Bunu intikama bağlayan Dekker, Lorenz ya da Curtis veya gerçek ismi Jason Yorku aramaya başlar. Özellikle Quentin'in intikamını almak isteyen Dekker, araştırır ve sürekli ilginç bilgiler öğrenmeye başlar. Ayrıca Jason York'un ya da Lorenz'in tam 1 milyon dolar parayı çok büyük bir planla çaldığını öğrenir, elektrikler kesildiği zaman onlar bunu planlamışlardı. Shane ise Jason'u en sonunda bulur. Gece zamanında York küçük bir yerden çıkarken Shane silahını Jason'a doğru tutar. Jason sürekli şapkamı çıkarıp koyuyorum ve Dekker şapkanı bırakmanı söyleyen olmadı diyerek bir anda Jason silah çıkarır ve Dekkere ateş eder. Ve Jason bir rehine alınca Shane yine de kendisini kaybetmez ve rehineyi York'tan kurtarır. Aralarında büyük bir kovalamaca başlar. Shane Jason'u takip etmektedir, Jason ise bir yandan ateş etmektedir. Bir anda York'un silahında kurşun biter. Shane kendisinin şansının iyi getirdiğini düşünür ve hemen Jason'un peşine takılır, Jason biranda yok olur ve Shane yine de silahı doğrultarak denizin yanında yürüyerek gider, gider ve hiç beklenmedik bir anda Jason ani bir hareketle Dekkerin silahını yere atar. Her hareketinden başarılı bir dövüş sanatçısı olduğu görünen Jason York'un yanında Shane Dekker'in hiç şansı yoktur, Dekker'e art arda gelen tekme, yumruk, diz hareketlerinden sonra Dekker biranda yere düşer silahına uzanır ve... Jason York'u öldürür. Her şey burada biter ama aslında öyle değildir, bir seri katil daha vardır ve oldukça sürpriz isimdir ve Dekker gittikçe bunun kim olduğunu garip bir şekilde araştırır. En sonunda Shane bazı şeyler öğrenir. Kendisi bankadan çalınan paralara vurulan kokuların kokusunu Quentin'in verdiği paradan alır, ve en sonunda Shane olayları araştırınca anlar ki elektrikler kesildiğinde de bu Jason York ve Quentin Conners'in ortak planıydı. Hava alanına yurt dışına kaçmak üzere olan Quentin Conners'i yakalamak için giden Shane Dekker ise gecikir. Çünkü artık kendisi ülkeden ayrılmıştır. Film çok kısa çıplaklık, aksiyon ve dövüş sanatları içerikli şiddet sahneleri yüzünden 12 yaşından küçüklerin yetişkin gözetimi altında izlemesi tavsiye olunmaktadır. Film MPAA tarafından "R" kategorisine alınmıştır. Filmden bir replik 1976 yapımlı "Quincy M.E."ye göndermeydi. Ters soru iÅŸareti Ters soru işareti (¿), dünyada konuşulan diller arasında sadece İspanyolca'da bulunan bir noktalama işaretidir. Soru cümlesinin başına ters soru işareti, sonuna ise soru işareti eklenir. Soru bildiren özel kelimeler olmadığı için yazıda soru olduğunu vurgulamak için kullanılır. Saad Zağlul Saad Zağlul, tam adı Saad bin İbrahim Zağlul (Arapça: سعد زغلول; d. 1857 - ö. 23 Ağustos 1927), Mısırlı siyaset ve devlet adamı. İngiltere'yi 1922'de Mısır'a bağımsızlık vermeye zorlayan milliyetçi harekette önemli rol oynamış, 1924'te kısa bir süre