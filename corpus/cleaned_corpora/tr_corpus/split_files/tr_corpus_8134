Batılı alimler, Justinianus Kanunlarını yargılamanın temeli olarak benimsemiş ve Ekloga gibi Bizans İmparatorluğu'nun daha sonraki yasal gelişmelerinin çoğundan kaçınmıştır. Bu, büyük ölçüde Kilise'deki Doğu/Batı (Katolik Kilisesi-Doğu Ortodoks Kilisesi) bölünmesinden etkilendi. Batı’daki algı, Latince ile yazılan Roma hukukunun gerçekte Romalı olduğu, daha sonra Yunanca yazılmış kanunların ise farklı ve yabancı olduğu yönündedir. Chicago (müzikal) Chicago (1975), ABD yapımı bir müzikal. Müziklerini John Kander yaptı, sözlerini Fred Ebb yazdı, librettosunu Ebb ve Bob Fosse yazdı. Prohibition dönemi Chicago'sunda geçen müzikal, Maurine Dallas Watkins tarafından yazılan 1926 çıkışlı aynı adlı tiyatro oyunundan uyarlamadır. Bu oyun, aynı zamanda muhabir olan Watkins'in rapor ettiği gerçek suçlular ve suçlar üzerinedir. Hikâye, cezai hukuk etkisi altında siyasal yozlaşma ve "şöhret suçlu" konsepti üzerine bir hicivdir. Orijinal Broadway yapımı 1975'te 46th Street Theatre'da gösterime girdi ve 1977 yılına kadar 936 performansa imza attı. Bob Fosse, bu asıl yapımın koreografisini üstlendi ve tarzı şovla özdeşleştirildi. 1979'da West End'da gösterime giren müzikal burada da 600 performansa imza attı. "Chicago", 1996'da Broadway'de, bir sonraki sene de West End'de tekrar sahnelendi. Broadway yeniden sahnelemesi, en uzun süre gösterimde kalan yeniden sahnelemesi rekorunu kırarken, Broadway tarihinde en uzun gösterimde kalan Amerikan müzikalidir. Broadway'de "Chicago"dan daha uzun süre gösterilen tek müzikal 23 Kasım 2014'te 7486. performansıyla "Cats"i geride bırakan "The Phantom of the Opera"dır. West End yeniden sahnelemesi 15 yıla yakın gösterimde kaldı ve böylece West End tarihinde en uzun süre gösterimde kalan Amerikan müzikali oldu. Buna ek olarak birçok uluslararası yapımda yeniden uyarlandı. Müzikalin 2002 çıkışlı film sürümü, En İyi Film Akademi Ödülü kazandı. "Chicago" müzikali, muhabir ve oyun yazarı Maurine Dallas Watkins'in aynı isimdeki tiyatro oyunundan uyarlamadır. Watking, "Chicago Tribune" gazetesi için Beulah Annan ve Belva Gaertner adlı katiller için düzenlenen 1924 davalarını takip etmekle görevlendirilmişti. 1920'ler başında Chicago basını ve kent halkı kadınlar tarafından işlenen katliamları oldukça sıkı takip ediyordu. Özellikle kocasını veya sevgilisini öldüren kadınlar olmak üzere bazı yüksek-profil davalar basında önemli yer buldu. Bu davalar Caz çağı denen ve kadınlara olan görüşlerin değişmeye başladığı bir dönemde sonuçlandırıldı. Bu nedenle o dönemde tamamen erkeklerden oluşan Cook ili jürileri, genelde hüküm giymiş katiller asıldığı halde, kadın suçluları uzun süren aklama sürecinden geçirmekteydi. Dolayısıyla Chicago'da kadınların veya çekici kadınların hüküm giyemeyeceği görüşü ortaya çıktı. "Chicago Tribune" genel olarak infazı destekleyen "asın şunları" duruşu takınıyorduysa da bu kadınların hayatlarını ayrıntılarıyla anlatmaktan geri kalmıyordu. Gazetenin rakibi Hearst ise daha çok davayı düşürme yanlısıydı ve alaycı bir biçimde "sob-sisters" ("hıçkırık kız kardeşleri") olarak adlandırılan kadın muhabirleri göreve sokarak kadın sanıkların zor durumuna, çekiciliğine, günahlardan arınmasına veya zarafetine odaklanma amacı güdüyordu. Duruştan bağımsız olarak basın, bu bazı kadın sanıkları şöhret olarak işlemekteydi. Roxie Hart karakterinin kaynağı olan Annan, 3 Nisan 1924 Harry Kalstedt cinayetini işlemekle suçlandığında 23 yaşındaydı. "Tribune"a göre, Annan kocasını arayıp onu "kendisiyle sevişmeye zorlayan" adamı öldürdüğünü söylemeden önce iki saat boyunca bir fokstrot kaydı olan "Hula Lou"yu başa sara sara çalmıştı. 25 Mayıs 1924'te suçsuz olduğu kanısına varıldı. Velma Kelly karakteri de kabare şarkıcısı ve sosyete dulu Gaertner'dan esinlenmiştir. Walter Law adlı bir adamın cesedi 12 Mart 1924'te Gaertner'ın terk edilmiş arabasının direksiyonun üzerine kıvrılmış bir halde bulundu. İki polis memurunun tanıklığına göre, arabaya giren bir kadın görülmüştü ve bir süre sonra silah sesi duyulmuştu. Arabanın zemininde bir şişe cin ve otomatik tabanca bulunmuştu. Gaertner da 6 Haziran 1924'te aklandı. Avukatlar William Scott Stewart ve W. W. O'Brien, "Chicago"daki "Billy Flynn" karakterinin çıkış noktasıdır. Watkins'in bu davaları belgeleyen sansasyonel köşe yazıları çok popüler olunca bu olayları temel alan bir oyun yazmaya karar verdi. Oyun, hem popüler hem de eleştirel olarak olumlu yorumlar aldı ve 1926'da Broadway'e giderek 172 kez gösterildi. Cecil B. DeMille bunun "Chicago" (1927) adında bir sessiz filmini çekti ve Phyllis Haver'ı Roxie Hart rolünde oynattı. Bu daha sonra Ginger Rogers'ın rol aldığı "Roxie Hart" (1942) adında bir filme uyarlandı. Ancak bu sürümde Roxie, suçu işlemediği halde işlemekle suçlanmaktaydı. 1960'larda Gwen Verdon oyunu okudu ve kocası Bob Fosse'a bunun bir müzikal uyarlamasının yapılıp yapılamayacağını sordu. Fosse, oyun yazarı Watkins'e birçok kez hakları satın almak üzere başvurduysa da, Watkins onu sürekli geri çevirdi. Çünkü önceki yıllarda yeniden doğan bir Hıristiyan olan Watkins, oyununun çok ayıp bir yaşam tarzını yücelttiğini düşünüyordu. Ancak Watkins'in 1969'daki ölümünün ardından mirası bu eserin haklarını yapımcı Richard Fryer, Verdon, ve Fosse'a sattı. John Kander ve Fred Ebb müzik partisyonlarıyla işe başlayarak her parçayı geleneksel bir vodvil parçası veya vodvil icracısının üzerine modelledi. Bu format gösterinin "adalet", "gösteri-dünyası" ve modern toplum arasındaki karşılaştırmayı açık hale getirdi. Ebb ve Fosse müzikalin librettosunun yazımını üstlendi ve Fosse buna ek olarak yönetmenliği ve koreografiyi eline aldı. Chicago'da 1920'ler ortasında vodvil sanatçısı Velma Kelly kocasını ve kız kardeşini aynı yatakta yakalayınca ikisini de öldürür. Dinleyicileri selamlar ("All That Jazz") ve suçu yüzünden tutuklanır. Bu sırada koro kızı Roxie Hart'ın gece kulübüne sık sık uğrayan sevgilisi Fred Casely'yi öldürdüğü duyulur. Roxie kocası Amos'u öldürdüğü adamın bir hırsız olduğuna ikna eder ve kocası da neşe içinde suçu üzerine alır. Roxie kocasının kalın kafasını takdir ettiğini ifade eder ("Funny Honey"). Ancak polis maktülün adından bahsedince geç de olsa parçaları birleştirerek olayın farkına varır. Gerçek ortaya çıkınca Roxie tutuklanır. Cook County Hapishanesi'nde Velma ve öbür kadın katillerin bulunduğu kadınlar koğuşuna atılır ("Cell Block Tango"). Koğuş yozlaşmış Matron "Mama" Morton tarafından idare edilmektedir ve karşılıklı yardımlaşma sistemi koğuştaki müşterileri için biçilmiş kaftandır ("When You're Good to Mama"). Velma'nın medyada haftanın katili olmasına yardım eden Mama, Velma'nın vodvile büyük dönüşü için bir rezervasyon ajanı gibi davranmaktadır. Velma, Roxie'den hoşnutsuzdur çünkü Roxie onun hem gördüğü ilgiyi hem de avukatı Billy Flynn'i çalmaktadır. Roxie, Amos'u Billy Flynn'in kendi avukatı olması için ona para ödemesi konusunda ikna eder ("A Tap Dance"). Tamamı kızlardan oluşan müşterileri tarafından hevesle beklenen Billy, hayranlarından oluşan bir dansçı korosu eşliğinde marşını söyler ("All I Care About is Love"). Billy, Roxie'nin davasını alır ve onun hikâyesini yeniden düzenleyerek anlayışlı tabloit köşe yazarı Mary Sunshine'a sunar ("A Little Bit of Good"). Roxie'nin basın konferansı Billy'nin yeni bir gerçeği dikte ettiği bir vantriloğa dönüşür ("We Both Reached for the Gun"). Roxie Chicago'nun yeni gözdesi olur ve gelecekteki vodvil kariyerini planlar ("Roxie"). Roxie'nin şöhreti gittikçe artarken Velma'nın kötü şöhreti "saf bir umutsuzluk içinde" tozlar altında kalır. Velma Roxie'yi kız kardeş oluşumunu yeniden açığa çıkarmak için ikna etmeye çalışsa da ("I Can't Do It Alone"), Roxie onu geri çevirir, fakat gazeteler artık yeni bir alçak aşk cinayetini konuşmaktadır ("Chicago After Midnight"). Bundan ayrı olarak Roxie ve Velma birbirleri dışında güvenebilecek kimsenin olmadığını fark eder ("My Own Best Friend") ve Roxie hapishanede hamile kalmasının onu tekrar manşetlere taşıayacağına karar verir. Velma dinleyicileri "Hello, Suckers," ("Merhaba, kerizler") sözleriyle karşılar. Bu sözler patronlarını aynı sözlerle karşılayan Texas Guinan'a göndermelerden biridir. Velma, Roxie'nin aşikar hatalarına rağmen onun süreğen şansını dinleyicilere haber verir ("I Know a Girl", "Me and My Baby"). Hesap kitap kısmında çekingen davranan Amos büyük bir onurla çocuğun babalığını üstlenir fakat halen kimse onu fark etmez ("Mr. Cellophane"). Velma Billy'ye davası için planladığı bütün hileleri göstermeye çalışır ("When Velma Takes The Stand"). Roxie ise Billy ile hararetli bir tartışmaya girerek onu kovar. Fakat bir koğuş arkadaşının idam edildiğini duyunca gerçek dünyaya geri döner. Dava günü gelir. Billy Roxie'yi yatıştırır ve numara yaparak hayatını kurtarabileceğini öne sürer ("Razzle Dazzle"). Buna karşın Billy'nin ona söylediği bütün Velma'ya ait fikirleri Roxie teker teker uygular ve bu durum Mama ile Velma'yı umutsuzluk içinde bırakır ("Class"). Söz verdiği şekilde Billy, Roxie'yi aklar fakat hüküm verilince medya geri çekilir ve böylece Roxie'nin fani şöhreti sona erer. Billy dava sonuçlanınca ayrılır. Karısının kurtuluşundan hoşnut olan Amos, Roxie ile yaşamaya devam eder. Roxie çok geçmeden aslında bebeğin yalan olduğunu söyler ve nihayetinde terk edilir. Yalnızlığa terk edilen Roxie kendini toparlayarak hayatın güzelliğini fark eder ("Nowadays"). Velma ile bir araya gelerek dans edip icra ettikleri bir grup kurarlar ("Hot Honey Rag") ve bütün kumpanya onlara katılır ("Finale"). "Chicago: A Musical Vaudeville" "Chicago: The Musical" Ana karakterler ve kayda değer sahne yapımlarında onları canlandıranlar şu şekildedir: Fred Ebb, librettoyu vodvil tarzında stilinde yazdı, çünkü "karakterler icracıydı. Şovdaki her bir müzikal parça belli belirsiz olarak gerçek bir karakter üzerinden modellenmişti: Roxie aslında Helen Morgan, Velma aslında Texas Guinan, Billy Flynn aslında Ted Lewis, Mama Morton aslında Sophie Tucker'dı." Kander, şovun vodvil olarak adlandırılmasının sebepleri üzerine şunu söyledi: "yazdığımız şarkılar işte bizzat bu icracılar üzerine modellendi ve ayrıca Eddie Cantor ve Bert Williams üzerine." "Geleneksel" "Chicago" sahne düzenleri kaynağını metinlerden değil, ilk yapımdan alır: "Razzle Dazzle"daki çifte parmak şıklatma Fred Ebb ve John Kander'in önerileriyle sonradan konuldu. Kander bu durumu şu şekilde anlatır: "Hatırlıyorum da 'Razzle Dazzle'ı yazdığımızda getirip Bob'a çalmadan önce, sen [Ebb] müthiş bir özgüvenle 'birkaç parmak şıklatma eklemeyi denesene. Bobby buna bayılır' demiştin. Ekledik...parmak şıklatmayı duyar duymaz şarkıya aşık oldu." Provalar sırasında "Razzle Dazzle" aslen adliyenin basmaklarında bir sefahat alemi olarak düşünülmüştü. Bu sahne fikri üzerine Fosse ile konuşan Jerry Orbach, onu "parçada esas olan Brecht kurnazlığını kaçıracağını" söyleyerek ikna etti. Orijinal final Gwen Verdon ve Chita Rivera'nın beraber sahnelediği "Loopin' the Loop" idi. Ancak "sahne amatör bir izlenim verdiğinden Fosse daha 'güzel kostümlerle parıltılı bir şeyler' talep etti". Parça kesilerek "Nowadays" ile değiştirildi. "Loopin' the Loop"dan kısımlar Overtür'de halen duyulabilir. "Keep It Hot" ve "RSVP" adlı diğer iki kısım da finalden kesilerek atıldı. Aslen tiyatro vekili olan Harry Glassman adlı asıl karakteri David Rounds oynamaktaydı. Onun amacı mahkûmların kötü şöhretini kendi çıkarları için kullanmaktı. Bunun yanında gösterilerin törencibaşılığını yapmaktaydı. Bu karakterin rolü ve "Ten Percent" şarkısı kesilerek Mama karakteriyle birleştirildi; törencibaşı görevini de bazı koro üyeleri üstlendi. Roller yeniden uyarlanırken Fosse "Class" parçasının kırıcı bulduğu sözlerini değiştirmeye karar verdi ve Kander ile Ebb'in orijinal sürümünü değiştirdi. Orijinal sözler arasında yer alan "Every guy is a snot/Every girl is a twat" ("Her erkek adi/Her kız ahmak") sözleri 2002 filminde yeniden kullanılsa da, şarkı filmin son halinde kendine yer bulamadı. "Chicago"nun bazı yapımlarında oyuncu kayıtları alınmıştır: Güneşlenmek (tablo) Güneşlenmek (), Rus ressam Alexander Samokhvalov () (1894–1971) tarafından yapılmış ve ressamın karısı ressam Maria Alexseevna Kleshchar-Samokhvalova'yı (; 1915–2000) tasvir eden resim. Alexander Samokhvalov, iyi biline Rus ressamı, suluboya ressamı, grafik sanatçısı, çizer ve sanat öğretmenidir. RSFSC Onurlu Sanat Emekçisidir, Leningrad'da yaşayıp, çalışmış ve Sosyalist gerçekçilik sanat akımının kurcularından biri ve en parlak temsilcisi kabul edilir. "Güneşlenmek" portresi, karısı Maria Alekseyevna Kleshchar-Samokhvalova ile 1950-60 arası düzenli tatil yaptığı Gurzuf, Kırım'da resmedilmiştir. Karısı Maria, Poltava yakınlarında Ukrayna'da doğdu. Yedi yaşında yetim kaldı. II. Dünya Savaşı'ndan sonra Alexander Samokhvalov ile tanışacağı Leningrad'a taşındı, çift 1950 yılında evlendiler. 20 yıldan uzun süren evliliklerinde, yağlı boya ve çizimler olmak üzere birçok resmine modellik yapmıştır. Özellikle "Cafe Gurzuf" resminde merkezdeki kadın figürü için modellık yapmıştır (Pembe bluzle masada oturup, görünüşte menüye bakan genç kadın). Kocası öldükten sonra, yazım mirasının yayınlanması ve çalışmalarının anı sergileri düzenlemesi yanında sanatsal mirasının korunmasında aktif görev aldı. 1994 ile 1996 yılları arasında, Nikolay Nekrasov Anıt Müzesi'nde porte sergilendi, önce "Hayattan etütler" sergisinde, sonra "1940-1990 Tabloları. Leningrad Okulu" sergisinde. 2007 yılında, Leningrad ressamları tarafından 350 sanat eseri ile "Güneşlenmek" Rusça ve İngilizce basılan ""Unknown Socialist Realism. The Leningrad School"" adlı kitapta yeniden yapılmış ve tanımlanmıştır. Tutku (film, 1998) Tutku Ağı (İngilizce: "Rounders"), 1998 yapımı Amerikan drama filmi. Filmin yönetmenliğini John Dahl, üstlenirken Joel Stillerman ile Ted Demme yapımcılığını üstlenmiş, Matt Damon ve Edward Norton başrol oynamıştır. Mike McDertmott (Matt Damon) hukuk fakültesinde okuyan genç bir öğrencidir. Pokere karşı ilgisi vardır. Filmin başında 30 bin doları vardır ve Teddy KGB ile karşılıklı poker oynar. Poker oynarken tek istediği şey Las Vegas'a gidip usta bir kumarbaz olmaktır. Hatta, Teddy KGB'yi yeneceğine emindir fakat işler istediği gibi gitmez. Teddy KGB kendisini yener. Mike neye uğradığını şaşırır. Tüm parasını kaybetmiştir. Eve döndüğü zaman kız arkadaşı Jo ile konuşur ve bir kez daha poker oynamayacağına söz verir. Kamyon ile marketlere dağıtım yapmaktadır ve pokerden uzak durmaktadır. Gençlik yıllarından arkadaşı Lester Murphy (Edward Norton) hapishanededir ve hapishaneden çıkar. Mike onu karşılar. Lester'ın hapishaneden çıktığı günün akşamı sevgilisine verdiği sözü tutamaz ve yine kumar oynar. Kumarda kazanmıştır ve eve döner. Jo, Mike'ın kumar oynadığını anlar. İkilinin arası bozulmuştur. Mike'ın kız arkadaşına ve arkadaş grubuna karşı sorumlulukları vardır. Yargıçlara karşı yapacakları sunumda liderdir, bunun yanında arkadaşı Murphy yani Worm'un da yüklü bir borcu vardır. Worm'a yardım etmeye çalışır. Böylece sevgilisine ve arkadaşlarına karşı sorumluluklarını yerine getiremez. Kız arkadaşı onu terk eder. Mike eve döndüğü zaman yıkım yaşasa bile kumara iki elle sarılır. O gece yine kazanır. Worm'un Teddy KGB'ye olan borcu katlanmıştır. Mike kendisini yalnız hisseder. Kız arkadaşı yoktur, arkadaşları yoktur elinde kalan tek şey eski arkadaşı Worm'dur ve onu bu beladan kurtarmak için kumar oynamaya başlar. Birlikte beş gün içinde yirmi beş bin dolar bulmaya çalışırlar. İşler iyi giderken Worm kumarda hile yapınca yakalanırlar ve dördüncü güne kadar kazandıkları paralar alınır. Worm bunun üstüne kaçmayı teklif eder. Mike reddeder. Worm kaçsa bile Mike kaçmaz ve kendisini hep sevip yanında olan usta kumarbaz Joey Knish ile görüşür. Ondan para ister. Joey Knish belirli amaçlar dışında kumar oynamamaktadır ve parası yoktur. Mike'ı Teddy KGB ile oynamadan önce uyarmıştır ama Mike onu dinlememiştir. Bunun üstüne Mike kendisinin dünyanın en iyi poker oyuncusu Johnny Chan'ı yendiğini söyler. Detaylı şekilde nasıl oynadıklarını anlatır. Bunun öz güveni ile gidip KGB'ye yenildiğini bunu tekrarlamayacağını söyler. Joey'in yanından ayrılıp yargıçlardan birisi olan Abe Petrovsky'nin yanına gider. Ondan utanarak borç ister. Petrovsky ona on bin dolar verir. Mike bu para ile Teddy KGB'nin kumar oynattığı yere gider ve karşılıklı kumar oynamaya başlarlar. Mike, KGB'yi yenmiştir. Hem borcu ödemiş hem de Petrovsky'in parasını çıkarmıştır fakat KGB onu kışkırtır. Kendisini nasıl yendiğini hatırlatır artık iş intikam olmuştur ve Mike bu tuzağa düşer. Saatlerce oynarlar her şeyin sonunda KGB masadaki bütün servetini ortaya koyar ama Mike kazanmıştır. Mike, KGB'nin parasının çoğunu alıp oradan ayrılır. Artık borcunu ödemiştir. Petrovsky'nin parasını bir zarfa koyar ve eski kız arkadaşı Jo'nun yanına gider. Parayı verir. Son kez konuşurlar. Mike, onu arayacağını söyleyerek bir taksiye biner ve Las Vegas'ın yolunu tutar. Nokia Lumia 800 Nokia Lumia 800, Nokia tarafından üretilmiş Nokia Lumia serisine mensup bir Windows Phone sistemli akıllı telefondur. Windows phone 7 sisteminde (Windows Phone 7.5 Mango) çalışır. Ilk olarak 26 Ekim 2011'de Nokia World 2011 etkinliğinde açıklandı. Lumia 800 cihazı, Ekim 2011'de Londra'daki Nokia World konferansında Nokia'nın CEO'su Stephen Elop tarafından Nokia Lumia 710 ile birlikte sunuldu. Sunumda cihazlarını 'ilk gerçek Windows Telefonları' olarak nitelendirdi. Nokia N8 modelinin ardılı oldu. Başlangıçta Windows Phone 7.5 "Mango" üzerinde çalışıyordu. Nokianın, Windows Phone işletim sistemini çalıştıran ilk cihazıydı ve şirketin akıllı telefonları için Symbian'dan geçişini sağladı. Kasım 2011'de Avrupa'da orijinal piyasaya çıktı. Nokia, Qualcomm tabanlı Lumia 800 üretimini Compal Electronics'e dış kaynaklı olarak gerçekleştirdi. Nokia'ya göre, bunun nedeni, zaman kısıtlamaları ve Compal'ın yonga setiyle deneyimi olmasıydı. Lumia 710'dan başlayarak gelecekteki modeller aynı kaynağa göre bir Nokia fabrikasında üretildi. 5 Eylül 2012'de, Nokia Lumia 800'ün halefi olan Nokia Lumia 820 sunuldu. Geliştirmeler, çift çekirdekli işlemci, ön kamera, kablosuz şarj seçeneği, değiştirilebilir kapaklar ve daha büyük ekran idi.. Lumia 800, daha önce piyasaya sürülen MeeGo tabanlı Nokia N9 ile aynı tasarımını paylaşıyor ve kod adı RM-716 Searay ile birlikte orijinal olarak Verizon için Meego CDMA varyantı idi. Dışarıdaki farklılıklar, telefonun sağ tarafındaki kamera için eklenen tek bir fiziksel düğme ve doğrudan Carl Zeiss kamera lensinin üzerinde hareket eden çift LED flaşı idi. Benzer bir dış görünüme rağmen, Lumia 800, N9'dan farklı bir iç mekana sahiptir. Lumia 800-ün yongaseti Qualcomm'dan gelirken, N9 bir Texas Instruments OMAP yongaseti ve CPU'ya dayanıyor. Ekran boyutu 3.7 inçdir (800 x 480 piksel). N9'da olduğu gibi, bir ClearBlack filtresi bulunan, dışbükey eğri bir Gorilla Glass AMOLED PenTile ekrana sahiptir. Birden çok renkli kabuk polikarbon plastikten imal edilmiştir. 9 Ocak 2012 yılında Nokia Lumia 900, LTE desteği, daha geniş ekran, video konferans için bir ön kamera ve ana (arka) kamera odakı, renk dengelemesi ile karakterize olunan paralel model olarak duyuruldu. Lumia 800, Windows phone 7 'te (Windows Phone 7.5 Mango güncellemesi) çalışır. Microsoft'a göre, platform mimarisi değişikliği nedeniyle Windows CE çekirdeğine dayanan WP7 telefonları, 2012 sonbaharında piyasaya sürülen Windows NT çekirdeği'ne yükseltilemeyecek. Bunun yerine, Microsoft, varolan WP7 telefonları için bazı WP8 özelliklerini içeren Ocak 2013'te Windows Phone 7.8'i yayımladı. Lumia 800 cihazı, varsayılan Windows Phone işletim sistemine dahil olmayan dört Nokia özel uygulamaları ile birlikte gelir: Nokia Drive - adım adım ücretsiz bir navigasyon sistemi; Nokia Haritalar; Nokia Müzik - ücretsiz bir müzik yayını ve müzik mağazası; "App Highlights" - konum ve operatöre dayalı bir yazılım öneren yazılım. Bu uygulamalara ve hizmetlere ek olarak Microsoft belgeler düzenleyebilen, elektronik tablolar oluşturan, PowerPoint sunuları açan ve hatta Microsoft OneNote dosyaları oluşturabilen Office 365'i ekledi. Oluşturulan dosyalar Microsoft'un OneDrive bulut servisinde, telefonda ve diğer alanlarda saklanabilir. Önceden yüklenmiş Nokia'ya özgü Windows Phone uygulamalarına ek olarak, Windows Phone Store'de (Windows Phone Marketplace) bir Nokia Koleksiyonu bölümü bulunur. Nisan 2012'den itibaren, aşağıdaki ek uygulamaları içermektedir: Nokia Transport - konum bilen bir toplu taşıma programı ve navigasyon uygulaması; Creative Studio - bir fotoğraf düzenleme uygulaması; TuneIn Radio - yerel ve global bir radyo akışı uygulaması; CNN - Kablo Haber Ağı için bir haber okuyucu ve video izleyici; WRC Live - FIA WRC serisindeki canlı zamanlama ve medyayı takip eden bir uygulama. Diğer Windows Phone cihazları gibi Lumia 800, kullanıcı içeriğini senkronize etmek için Microsoft Windows PC'lerde Microsoft'un Zune yazılımını kullanıyor. Mac OS X için, aygıt Windows Phone 7 Konektör yazılımı ile senkronize edilebilir. WiFi eşitleme, telefon şarj olurken ve ana bilgisayar ile aynı ağa bağlı olduğunda da bulunur. Lumia 800, Microsoft'un bulut hizmetinde 25 GB'a kadar ücretsiz SkyDrive depolama alanına sahip Windows Phone özelliğini içeriyor. Pocket LOOX Pocket LOOX Fujitsu Siemens Computers tarafından 2000 yıllarında geliştirilen bir dizi Pocket PC tabanlı kişisel dijital asistan (PDA) ve navigasyon sistemiydi. Windows Mobile Classic sistemlidir. 2007'de durduruldu. Farklı modeller Pocket PC 2000, Pocket PC 2002, Windows Mobile 2003 ve Windows Mobile 5.0 sürümünde çalışır. Pocket LOOX 600, Fujitsu Siemens'in ve HTC'nin 2002'de piyasaya sürdüğü ilk PDA idi. Dahili bir Bluetooth modülü ve iki adet genişleme yuvası, SD / MMC ve CF'ye sahipti. Fujitsu Siemens, daha sonra, cep telefonu işlevselliği sağlayan GPRS genişletme modülünü serbest bıraktı. Cep LOOX navigasyon sistemleri, Navigon MobileNavigator | 6s tarafından güçlendirildi. 37 Avrupa ülkesini kapsadı, cihazla birlikte verilen 9 harita vardı. Windows CE sisteminde çalışır. N100 ve N110 arasındaki ana fark, N100'de kullanıcı tarafından erişilebilen herhangi bir yerleşik bellek yoktu, ancak 1 GB'lık Mini SD kartı ile geldi. N110'un diğer taraftan 2 GB dahili bellek ve ücretsiz bir Mini SD genişletme yuvası vardı. Pocket LOOX 600'de Linux çalıştırmak mümkündür. Linux çekirdeğinin en son desteklenen sürümü 2.4.19'dur. Linux bir CF kartından yüklenerek PocketPC 2002'ye geri dönüş sağlanır. Ancak, yeniden başlatma sırasında RAM'in tüm içeriği silinir. Veri kaybını önlemek için kullanıcılar Linux'a yeniden başlamadan önce RAM'i yedeklemelidir. Android'in Pocket Loox 720'ye taşınması için çalışma yapılmaktadır. 720'de Android Froyo'nun (Android 2.2) bir portu çalışıyor. CF veya SD kartlardan önyükleme yapmak mümkündür; Yukarıda belirtildiği gibi, tüm verilerin yedeklenmesi tavsiye edilir. Arab Times Arap Times(Arapça: عرب تايمز‎ ""Arapça Zaman"") Arapça yayınlanan gazete. Usama Fawzi tarafından kurulan Arab Times, 1986 yılında Houston'da yayın hayatına başlamıştır. EcoBici EcoBici ile şu maddeler kastedilmiş olabilir: Arşıncı, Kulu Arşıncı, (http://www.arsinci.com/index2.htm Kürtçe: Garmık), Konya ilinin Kulu ilçesine bağlı bir mahalledirhttp://www.yerelnet.org.tr/koyler/koy.php?koyid=252675. Köyde Rişvan Aşiretinin bir kolu olan Adiyaman'dan Gaziantep'e' oradan'da Kırşehir'e daha sonra Arşıncıya yerleşen Halikan (Xelikan) aşireti, Gölyazı (Xalko Doldurma) Yapalı(Xelika Qamaro)'dan gelen Halikan Aşiretinden olan Kameri(Qemeran) aileler ve Erzurum Tekman’ın Denizli köyünden gelen Dunbuli (Dımıli veya Dünbülü) aşiretinden Muhacirler yaşamaktadır. 1700'lü yıllarda Ankara, Konya arasında Karacadağ'ın eteklerine yerleşen Halikan Aşireti(Xalîkan) Garmık köyünü mesken edinmiş. Sonraki dönemde Garmık yayla olarak kullanılmış. Köyün sabit yerleşim alanı olarak kullanılması 1820'li yıllara dayanıyor. 1820 den 1900'lere kadar köye göçler devam ediyor. Cumhuriyetin kurulmasından sonra ismi Garmık olan köyün adı Arşıncı olarak değiştirilmiştir. Köyün bağlı olduğu ilk ilçe Konya'nın Kadınhanı ilçesi olmuştur. Daha sonra uzaklığı nedeniyle Ankara'nın Haymana ilçesine bağlanmıştır. 14 Mart 1956 yılında yapılan son değişiklikle bugünkü hali olan Konya'nın Kulu ilçesine bağlanmıştırhttp://www.haymanagazetesi.org/index.php?sayfa=haberler_icerik&id=709. Osmanlı belgelerinde "Germik" olarak geçmektedir ve bu isim farsça Ab-i Germ kelimesinden gelmektedir. Türkçe karşılığı ise; sıcak yeraltı suyu, ılıca anlamlarına gelmektedir. Osmanlı Döneminde köyde sıcak su kaynaklarına, ılıcalara rastlanıldığı için bu ismin verildiği araştırmalar sonucu ortaya çıkmıştırhttp://kuluhaber.net/haber_detay.asp?haberID=2688&HaberBaslik=kulunun-derinliklerindeki-gizli-hazine. Arşıncı Köyü İç Anadolu Bölgesi bulunup Konya'nın Kulu ilçesine bağlıdır. Kulu'nun Batı Kuzeybatı yönünde 16,8 km uzağında yer alır. Konya il merkezinin ise Kuzey Kuzeydoğu yönünde 144,2 km uzağında bulunur. Arşıncı'nın merkezine 8 km mesafeden daha yakın 8 Köy bulunuyor. Kuzeybatı yönünde Hisarköy(2,69 km), Doğu yönünde Boğazören(3,01 km), Batı yönünde Kırkpınar(4,02 km), Kuzeydoğu yönünde Yaraşlı(4,27 km), Kuzey Kuzeydoğu yönünde Seyitahmetli(6,54 km), Güneybatı yönünde Doğutepe(6,62 km), Kuzey yönünde Dipdede(6,78 km) , Güneydoğu yönünde Karacadağ(6,87 km). Köyde 150 Hane bulunmakla beraber, köyün nüfusu yaz kış değişmektedir, Avrupa'da işçi olarak çalışan halkın yazın köye izne gelmesiyle köy nüfusunda artış gözlenmektedir. Muson Düğünü Muson Düğünü, Sabrina Dhawan'ın senaryosunu yazdığı, Mira Nair'in yönettiği 2001 yapımı film. Nair'in, omuz kamerasıyla çektiği film, Yeni Delhi'deki Pencap kültürünü beyazperdeye yansıtır. Kızlarını görücü usulüyle evlendirmeye karar veren Verma ailesinin romantik muson yağmurlarının başladığı dönemde Hindistan'ın çeşitli yerlerinden gelip Yeni Delhi'de buluşmasını konu etmektedir. Film Venedik Film Festivali'nde büyük ödül Altın Aslan'ı kazanmıştır. Hindistan, Yeni Delhi'de oturan Verma ailesi, kızları Aditi'yi, Amerika'da yaşayan aile dostlarının mühendis oğlu Hemant ile evlendirmeye karar vermişlerdir. Kendinden yaşça büyük ve evli bir spiker olan Vikram ile ilişkisi devam eden Aditi, yaşadığı aşkın geleceği olmadığını görerek hayatına bir düzen vermek için ailesinin bu kararını kabul eder ancak düğün öncesinde ilişkisini tam olarak bitirmeyi başaramaz. Sıkıntısını nişanlısı ile paylaşır. Onun dürüstlüğünden hoşlanan Hemant, eğer isterse bu durumun üstesinden birlikte gelebileceklerini söyler ve düğün hazırlıklarına devam etmeye karar verirler. Ailenin diğer ülkelerde yaşayan dostları ve akrabaları da teker teker Vermalara gelir. Bütün bu buluşmalar eski günleri hatırlatıp, eğlenceli anlar yaşanırken Aditi'nin kuzeni Ria'nın yıllardır içinde taşıdığı tatsız bir olayı açığa çıkar: Düğünün davetlilerinden olan eski bir aile dostu tarafından küçük yaşta tacize uğramıştır. Aile üyeleri tacizci konuğu düğünden ve evden kovarlar. Freak (Lana Del Rey şarkısı) "Freak", Amerikalı şarkıcı Lana Del Rey'in beşinci stüdyo albümü "Honeymoon"dan (2015) bir şarkı. Del Rey ve Rick Nowels tarafından yazıldı. Video klibi 9 Şubat 2016'da yayımlandı. Del Rey parçanın tanıtımını "Terrence Loves You" ve "Music to Watch Boys To" adlı şarkıları ile "The Honeymoon Sampler" adlı videoda yaptı. "DigitalSpy"'dan Amy Davidson şarkı için "Del Rey'in ağır çekimdeki dansı esnasında gelip "benim gibi bir ucube ol" diye fısıldaması," yorumunu yaptı. "Pitchfork"'den Jessica Hopper, Del Rey'in "normal pop müzik stili" ile bilindiğini ve bunun içinde Kaliforniya-kızları temalı şarkı sözlerin "Freak", "High by the Beach" ve "Art Deco" adlı parçalarında da olduğunu belirtti. Şarkının sözlerini övdü ve bir kısmını da eleştirisine ekledi. 25 Ocak 2016'da Del Rey, sosyal medyada "Freak" için video klip çektiğini ve tamamladığını duyurdu. Klibin yayımlanma tarihinin 9 Şubat 2016 olduğunu açıkladı. Klipteki oyuncuların da aynı zamanda "Music to Watch Boys To" adlı şarkının klibinde oynayan kızlar olacağını ve klipte Father John Misty'nin de yer alacağını duyurdu. Klipten bazı parçalar aynı zamanda 8 Eylül 2015'te albüm tanıtımı için YouTube'da yayımlanan "The Honeymoon Sampler" adlı videoda da yer aldı. Video klibi 9 Şubat 2016'da yayımlandı, klipte ise Del Rey, Father John Misty, Chuck Grant ve "Music to Watch Boys To" klibinde yer alan kızlar oynadı. Del Rey video klibi kendisi yönetti. Video klip Los Angeles, Kaliforniya'daki The Wiltern tiyatrolarında 9 Şubat 2016'da gösterime girdi, aynı gün Vevo kanalında prömiyerini yaptı. Video klibe gelen eleştiriler oldukça olumlu oldu. "Consequence of Sound" yazarı Alex Young klibi "büyüleyici görsellikte" olarak tanımlarken "Time" dergisinden Nolan Feeney "abartı" bularak 2016'nın en iyi kliplerinden biri olduğunu yazdı. Volvo P1800 Volvo P1800, Volvo tarafından 1961-1973 yılları arasında üretilen bir spor otomobil modelidir. P1800, yüksek hızlı bir spor otomobilden ziyade şık bir gezi otomobiliyken, "The Saint" adlı popüler bir televizyon dizisinde Roger Moore tarafından kullanılan ana otomobil olarak ön plana çıkması ile popüler haline geldi. P1800, Pietro Frua tarafından tasarlanan stil ve Volvo'nun Amazon serisinden türemiş mekanik özelliklere sahiptir. Vekiller Meclisi (Meksika) Vekiller Meclisi () veya anayasada geçen tam adıyla Birlik Kongresinin Vekiller Meclisi (İspanyolca: Cámara de Diputados del Congreso de la Unión), Meksika'nın çift meclisli ulusal yasama organı Birlik Kongresi'nin alt meclisi olarak faaliyet gösteren parlamento. 28 Eylül 1821'de kurulmuş olup, günümüz itibarıyla 500 vekille faaliyetlerini yürütmektedir. Volvo 340 Serisi Volvo 340 Serisi, Volvo tarafından 1976-1991 yılları arasında üretilen bir alt orta sınıf otomobil modeli serisidir. Başlangıçta üç kapılı hatchback (340) olarak üretilirken daha sonra 1980 yılında beş kapılı hatchback (360) ve dört kapılı sedan olarak da üretilmiştir. Volvo 940 Volvo 940, Volvo tarafından 1990-1990 yılları arasında üretilen bir üst orta sınıf otomobil modelidir. Birinci nesli 940 adıyla üretilmiş olup ikinci nesli ise 960 adını almış ve üretiminin sonlarına doğru sedan modeli S90 ve station wagon modeli V90 adını almıştır. Araç, Volvo'nun ürettiği son arkadan itişli modelidir. Salihoğlu Salihoğlu şu anlamlara gelebilir: Atıcı (soyadı) Atıcı şu anlamlara gelebilir: Meryem (dizi) Meryem, TMC imzalı, yönetmenliğini Barış Erçetin’in yaptığı, başrollerini Ayça Ayşin Turan ve Furkan Andıç’ın paylaştıkları Kanal D televizyon dizisidir. Opel Adam Opel Adam, Opel tarafından 2012 yılından bu yana üretilen bir mini sınıf otomobil modelidir. Araç, ilk olarak 2012 Paris Otomobil Fuarı'nda tanıtılmış olup adını şirketin kurucusu Adam Opel'den almaktadır. Adam Opel Adam Opel (9 Mayıs 1837 - 8 Eylül 1895), Opel'in kurucusu Alman iş insanı. Opel şirketi başlangıçta dikiş makinesi ve bisiklet imalatçısı olup kendisi hayatta iken otomobil üretimi henüz gerçekleşmemiştir. Kafe Gurzuf Kafe Gurzuf (Rusça: "Кафе Гурзуф"), tanınmış Rus ressam, sulu boya ve grafik sanatçısı, illüstratör ve resim öğretmeni olan Alexander Nikolayevich Samokhvalov'un (Rusça: "Алекса́ндр Никола́евич Самохва́лов") (1894-1971) 1956'da yapmış olduğu tablo. Sosyalist gerçekçilik sanatının kurucusu ve en parlak temsilcileri arasında yer alan ressam Leningrad'da yaşıyor ve çalışıyordu. Sanatçı resimde 1950'lerin ortasında Kırım Gurzuf'da bulunan bir kafenin manzarasını tasvir etmiştir. Sanatçı, tabloyu, 1950-60 yılları arasında eşi Maria Alekseyevna Kleschar-Samokhvalova (Rusça: "Мария Алексеевна Клещар-Самохвалова"; 1915–2000) ile defalarca tatil yaptığı Gurzuf ziyaretinde çizmiştir. Yaz mevsiminde Gurzuf'daki bir kafenin kalabalık terasının görüntüsünü izleyiciye aktaran ressam, tablonun çiziminde ağırlıklı olarak pastel renkleri kullanmıştır. Kafedeki kadın kalabalığını resmeden kompozisyonun merkezi, masalardan birinde oturup menü okuyan pembe bluzlu genç bir kadındır. İlk bakışta dikkat çeken diğer figür ise kolundan kırmızı bir çanta, üstündeyse sarı bir elbise ile betimlenen kadındır. Kadın bir adamla beraber kafenin önünden geçmektedir. Bu çift Gurzuf'da yaşayan sanatçı Eugene Kibrik'in ve karısıdır. Bunun dışında kafenin içinde de başka bir müşteriyi görüyoruz. Lakin, muhtemelen yaz olduğu için, teras daha kalabalıktır. Burada masanın etrafında oturmuş müşteriler, onlara hizmet eden garson ve bir çocuk resmedilmiştir. Kafe Gurzuf, ilk kez 1960 yılında Leningrad sanatçıları tarafından Leningrad Sanatçılar Birliği Sergi Salonlarında gerçekleştirilen eserlerin Büyük Yıllık Sergisinde sergilendi. Tablo 1963'te Alexander Samokhvalov'un yetmişli yaşına adanmış, Leningrad'daki Leningrad Sanatçılar Birliği Sergi Salonlarındaki ilk kişisel sergisinde gösterildi. Alexander Samokhvalov'un ölümünden sonra eser, eşi sanatçı Maria Kleschar-Samokhvalova'da kaldı. 1994 yılında resim uzun bir aradan sonra Leningrad Sanatçılar Birliği'nin salonlarında "1950-1980'lerin Leningrad Okul Sanatçılarının Resimleri" sergisinde uzun bir aradan sonra yeniden sergilendi. 2012 yılında "Cafe Gurzuf", Saint-Petersburg Sanatçılar Birliği'nin 80. Yıl Dönümüne adanmış "Manezh" Merkezi Sergi Salonu'nda sergilendi. Resim sergi kataloğunda da yer aldı. Eser 2007'de İngiliz ve Rus dillerinde basılan ""Unknown Socialist Realism. The Leningrad School"" adlı kitapta da yayınlanmıştır. Alican SÃ¼ner Alican Süner (d. 1992, Mersin), Türk keman sanatçısı. Genç kuşak klasik batı müziği sanatçılarındandır. 2015 yılında XXII. Concorso Postacchini ve Max Rostal Yarışması'nda iki birincilik ödülü almıştır. 7 Eylül 1992'de Mersin'de dünyaya geldi. Babası terzi, annesi ise ev hanımı olan Süner, yedi yaşındayken absolüt duyuş yeteneğinin (bununla beraber bir kulağı işitme duyusundan yoksundur) ilkokuldaki müzik öğretmeni tarafından keşfedilmesiyle, Mersin Üniversitesi Devlet Konservatuvarı'na girerek Lili Çumburidze'nin öğrencisi oldu. Solist olarak ilk konserini on yaşında şef Münif Akalın'ın yönetiminde Mersin Üniversitesi Akademik Oda Orkestrası eşliğinde verdi. 2008'de İzmir Kültür Sanat Eğitim Vakfı bünyesindeki Üstün Yetenekliler Özel Sınıfı'nda çalıştıktan sonra, 2009 yılında Mersin'den mezun oldu. Aynı sene lisans eğitimi için Türkiye'nin eski maliye bakanlarından Prof. Dr. Besim Üstünel'in özel bursuyla Almanya'daki Detmold Müzik Akademisi'ne giren Süner, burada Prof. Thomas Christian ile iki yıl çalıştı. 2011'den beri master eğitimini Berlin Sanat Üniversitesi'nde Prof. Nora Chastain ile devam ettirmektedir. Mersin'de 2006 yılındaki II. Gülden Turalı Ulusal Keman Yarışması'nda ikincilik, aynı yarışmanın 2008'deki üçüncüsünde ise birincilik ödülünü alarak Türk klasik müzik çevresinin dikkatini çekti. Bunu izleyen yıllarda Rengim Gökmen, İbrahim Yazıcı, Cem Mansur, Koral Çalgan, Naci Özgüç ve Işın Metin gibi şeflerle Cumhurbaşkanlığı Senfoni, İstanbul Devlet Senfoni, Bursa Bölge Devlet Senfoni, Bilkent Senfoni ve Mersin Devlet Opera ve Balesi gibi orkestralar eşliğinde konserler verdi, 2010 yılında Mersin Uluslararası Müzik Festivali'nde "I. Nevid Kodallı Genç Yetenekler Ödülü"ne değer görüldü. Türkiye'nin tüm büyük şehirlerinde konserler verdi. Almanya, İtalya, İspanya ve İsviçre'de solist olarak çaldı. Başta Berlin Filarmoni, Konzerthaus Berlin, Leipzig Gewandhaus ve Verona Filarmoni gibi salonlarda , Konzerthausorchester Berlin, Cottbus Tiyatro Filarmoni, , "I Virtuosi Italiani" gibi topluluklar eşliğinde, Evan Christ, Ryusuke Numajiri ve Romolo Gessi gibi şeflerle konser verdi. 2015 yılında İtalya'nın Fermo şehrindeki XXII. Concorso Postacchini'de kategorisinin ve bütün kategorilerin birincisi seçilen Süner'e İtalya Cumhurbaşkanlığı Madalyası takdim edildi. Aynı yıl Berlin'deki Uluslararası Max Rostal Yarışması'na başvuran 140 katılımcı arasından finale kalan üç biri olarak, Çaykovski'nin keman konçertosunu Berlin Konzerthaus Orkestrası ile yorumlamaya hak kazanan Süner, burada da birincilik kazandı. Aynı zamanda dinleyici ödülü ve bir özel ödüle daha lâyık görüldü. Konserin kaydı, Deutschlandradio Kultur (Alman Kültür Radyosu) tarafından tüm Almanya'ya yayınlanmıştır. Alican Süner, Andante Dergisi Donizetti Ödülleri jürisince "2016 Yılın Genç Müzisyeni Ödülü"ne aday gösterilmiştir. Oda müzisyeni olarak başta Nora Chastain, , Stephan Picard, Troels Svane, Adrian Oetiker gibi sanatçılarla çalmış olan kemancı. 2016'da Berlin Filarmoni Orkestrası'nın bünyesindeki Karajan Akademi'ye giren ikinci Türk kemancıdır. Orkestranın başkemancılarından Noah Bendix-Balgley ile çalışmaya devam etmekte olan Süner, konserlerinde kendisine bir Alman derneği tarafından verilen J. B. Gabrielli 1757 yapımı bir keman kullanmaktadır. Opel Karl Opel Karl, Alman otomobil üreticisi Opel'in ürettiği mini sınıf otomobil modeli. Aralık 2014'te bir başka Opel modeli Agila'nın yerini aldı. Birleşik Krallık'ta, Aralık 2014'ten beri Vauxhall Viva olarak pazarlanmaktadır. Otomobilin adını, kurucu Adam Opel'in en büyük oğlu Karl'dan almıştır. Model, dördüncü nesil Chevrolet Spark'la tasarım benzerliğine sahiptir. HTC Touch Dual HTC Touch Dual, 1 Ekim 2007'de Londra'da ilan edilmiş ve Kasım 2007'de İngiltere'de Orange'da başlatılmıştır. 2008'den itibaren T-Mobile'da MDA Touch Plus olarak O2'ye sunulmuştur. İngiltere'de tüm sürümler 16 anahtar varyant ile, 20 anahtar varyant ise Avrupa, Kuzey Amerika ve diğer ülkelerde satışa sunuldu. 28 Ocak 2008'de, Telstra'nın NextG şebekesi için kullanılabilir hale getirildi. HTC Touch Dual, Microsoft işletim sistemindedir, Windows Mobile 6.0 değil, Windows Mobile 6.1 Professional'ı çalıştırır ve başkalarını kurma yeteneğine sahiptir. Fotoğraf çekmek ve videoları çekmek için arkadaki 2 megapikselli bir kamera ile birlikte geliyor ve bazı modellerde görüntülü görüşme yapmak için cihazın ön yüzünde ikinci bir kamera var. Telefon HSDPA şebekelerine bağlanabilir. Bazı dokunmatik etkileşim için stylus (kalem) sağlanır. HTC Touch gibi Touch Dual da TouchFLO teknolojisi - telefonun en çok kullanılan özelliklerine jest tabanlı erişim sunar. Bu, Windows Mobile işletim sisteminin üstünde çalışır. Bununla birlikte, selefinden farklı olarak, Touch Dual'ın dahili WiFi'ı yoktur. Telefon kayan tuş takımı kullanıyor ve bu model ve coğrafi bölgeye bağlı olarak iki farklı seçenek sunuyor. 16 tuşlu varyant, standart bir cep telefonu tuş takımıdır ve Windows Mobile OS için dört ek buton (Start, Internet Explorer, Mesajlaşma ve Geri) içerir. 20 tuşlu varyant, Windows Mobile tuşlarının eklenmediği bir QWERTY klavyesidir Ángel Nieto Ángel Nieto Roldán (d. 25 Ocak 1947 –ö. 3 Ağustos 2017) ,Çoklu Grand Prix Motosiklet yarışlarında Dünya Şampiyonu olan İspanyol motosiklet sporcusudur. Zamora, İspanya'da doğdu. Nieto, her zaman en başarılı motosiklet yarışçılarından birisi olmuş yıllarca Grand Prix motosiklet yarışlarında 13 Şampiyonluk listesine girerek 50cc, 80cc ve 125cc'lik derecelerde başarıyla yarışmıştır. 2017 yılıTemmuz ayının sonlarında İspanya'nın Ibiza kentinde 70 yaşındayken bir otomobilin çarpması sonucu ağır yaralanan İspanyol eski motosiklet yarışçısı Ángel Nieto daha sonra kaldırıldığı bir hastanede 3 Ağustos 2017'de serebral ödemden ölmüştür. Kraliçenin Gerdanlığı Kraliçenin Gerdanlığı, Alexandre Dumas'nın 1849 ile 1850'de yayımlanan romanıdır. Eser, 1780'lerde Marie Antoinette ile eşi XVI. Lui'nin dahil olduğu dolandırıcılık ve kraliyet skandalını olan Elmas Gerdan Meselesi'ne kabaca dayanmaktadır. Roman, ilk defa seri hâlde Fransız gazetesi "La Presse"de tefrika edildi. Hikâye 1784 ile 1785 yılları arasında geçmektedir. Dickie Hemric Ned Dixon "Dickie" Hemric (d. 29 Ağustos 1933 ; ö. 3 Ağustos 2017), Amerikalı kolej basketbolu ve profesyonel basketbol oyuncusuydu. Kuzey Karolina Jonesville'de doğdu. 1955-1957 yılları arasında Boston Celtics'te oynadı. Amerikalı basketbolcu Dickie Hemric, 3 Ağustos 2017'de 83 yaşında Akron, Ohio'daki evinde öldü. İtalyan ve Sicilya mafyası İtalyan mafyası Basilicata, Campania, Sicilya, Puglia ve Calabria'daki suç örgütlerinin bir araya gelmesiyle birlikte oluşan ve 19. yüzyılın son çeyreğinden günümüze kadar özellikle Sicilyalı aşiretlerin ve büyük ailelerin liderliğinde etkin olan ve dünya çapında faaliyet yürüten İtalyan suç organizasyonu. Sicilya ve İtalya'da 19. yüzyılın ortalarında Giuseppe Garibaldi ve Giuseppe Mazzini'nin Yeni Büyük Roma İmparatorluğu mefkuresi doğrultusunda örgütledikleri çeşitli askeri ve yarı askeri oluşumlar bulunmaktaydı. Sicilya'daki aşiretler Garibaldi yanlısı olarak "Kırmızı Gömlekliler" adıyla faaliyet yürüttüler. İtalya'nın birleşmesi sonrasında bağımsız hareket etmeye başlayarak tüm dünyaya yayılan İtalyan aşiretler ve büyük aileler diğer Batılı ülkelerde etki alanlarını oluşturarak dünya çapında faaliyet göstermeye başlamışlardır. Özellikle 1929 Dünya Ekonomik Krizi sonrası New York başta olmak üzere ABD'de etkinliğini arttıran Beş Büyük İtalyan Aile ve 1970'lerde uluslararası istihbarat ağları üzerinden etki alanları oluşturan Licio Gelli ile birlikte İtalyan Mafyası daha da güçlenmiştir. Günümüzde ise İtalyan mafyasının Amerika Birleşik Devletleri ve diğer batılı ülkeler üzerindeki etkinliğini, özellikle John Gotti'nin ölümüyle birlikte 2000'li yılların başından itibaren kaybetmeye başladığı şeklinde yorumlar yapılmaktadır. Mafya ismi Sicilya çıkışlıdır. İsim kökeni olarak Sicilya'da yaşayan Osmanlı tebaası Arapların ve Akdeniz'deki Osmanlı tüccarlarının kullanımından gelmektedir. Mafya sözcüğü Arapça'da " himaye, barınma " gibi anlamlara gelen (Arapça; مأوى) Ma'waa sözcüğünden türemiştir. Sicilya'da ticaret yapan ve bölgeye yerleşen bir kısım Osmanlı tebaası Arap tüccarlar, Sicilya'daki halkla, Fransız donanmasının saldırılarına karşı bölgenin güvenliğini sağlama karşılığında ticari ilişkiler kurmuştu. Sicilyalılar, bölgedeki Osmanlı tebaası Yunan, Arap ve Türklere Mafya şeklinde hitap ediyordu. Mafya kelimesi, bölge halkının Arapaçadaki "Ma'waa" kelimesinin yerel dille telaffuz şekliydi. Osmanlı tüccarlarının Sicilya halkını himaye etmesinden dolayı, Sicilya halkı Osmanlı tüccarlarına "himaye edenler, koruyanlar" manasında "Mafya" hitabında bulunuyordu. Mafya kelimesi, Sonny Girard'a göre ise 30 Mart 1282'de Fransızlara karşı ayaklanan Sicilyalıların " Morta Alla Francia, Italia Anella " sloganının baş harflerinden meydana gelmiştir. Kelime "Fransa'ya ölüm, Yaşasın İtalya" anlamına gelmektedir. Fakat Sonny Girard bunun kendisine ait fantastik bir görüş olduğunu yinelemiş ve bir İskoçyalının kendisini Britanyalı olarak tanımlamamasına benzer şekilde, o dönemlerde de Sicilyalıların kendilerini hiçbir şekilde İtalyan olarak tanımlamadıklarını belirterek, bunun sadece kendisine ait fantastik bir tahmin olduğunu ifade etmiştir. İtalya'daki suç örgütleri 19. yüzyılda farklı isimlerle anılmıştır. Mafya teşkilatları Calabria'da "Ndrangheta", Campania'da "Comorra", Puglia'da "Sacra Corona Unita", Basilicata'da "Basilischi", Sicilya'da ise "Stidda" olarak adlandırılmaktaydı. 19.yüzyılın ikinci yarısında "Karanlık Kardeşlikler" olarak anılan yapılar daha sonra "Bizim İşler" anlamına gelen "Cosa Nostra" ve "Onurlu Cemiyetler" anlamına gelen "La Societa Onorata" olarak kendilerini adlandırdılar. Birbirleriyle işbirliği olan her aile ittifakının başında, aileler üstü bir saygınlık ve otorite sahibi olan ve "Baba" anlamına gelen "Padrino" bulunmaktaydı. En yaşlı ve tecrübe sahibi olan ve idare etme konusunda rüştünü ispatlamış kişi "Padrino" oluyordu. "Padrino" yani "Baba" olmak isteyen adaylar, bazı dönemlerde kendilerine ait özel silahlı gruplarıyla birlikte rakiplerini ortadan kaldırarak yönetimi ele almışlardır. Padrinoların her biri Sicilya'da ve İtalya'nın diğer bölgelerinde yönettikleri aileler içinden bir tanesini diğer ailelere liderlik yapması için bir "Lider Aile" tayin ederdi. Buna "Capofamiglia" denirdi. Padrino'ya bağlı olan her aile ticaretin yoğun olduğu bölgelerdeki suç unsurlarını kendilerine bağlamaları için "Şef" anlamına gelen bir "Caporegime" tayin ediyordu. Her "Caporegime" ünvanlı şahsın yanında "Asker" anlamına gelen "Soldato" adlı bir yardımcısı ve silahlı unsurları vardı. Caporegime ünvanlı silahlı unsur liderleri, içlerinden birini lider seçiyordu. Bu şahsa "Şeflerin Şefi" anlamına gelen "Capo di tutti Capi" denmekteydi. "Caporegime"ler suça bizzat karışmazlar ve işlerini "Soldato"ları aracılığı ile idare ederdi. Ayrıca her Padrino, kendisine bağlı olan her aileye "Müşavir" anlamına gelen birer "Consigliere" tayin etmekteydi. Consigliere ünvanlı bu şahısların görevi Padrino'ya bilgi vermek ve bağlı olduğu aileye yardımcı olmaktır. 1870'lerde "Tenebrosi Sondalizi" olarak adlandırılan "Karanlık Kardeşlikler" Sicilya'daki köylerde ortaya çıkan geniş aileleri tanımlayan genel bir tabirdir. Bu ailelerin en güçlüleri Fratuzzi de Bagheria, Scattialora di Sciacca, Scaglione di Castrogiovanni, Fontana Nuova di Misilmeri, Fratellanza di Favara, Zubbio de Villabate ve Stoppaglieri de Monreale'dir. 1870'lerde belgelenmiş ilk mafya savaşı ise Sicilya'da vuku bulmuştur. İlk mafya savaşı Palermo'daki Giardinieri Kardeşliği ile Nicosia'daki Giuseppe Palmeri'nin örgütü arasında gerçekleşmiştir. Erkeklik anlamına gelen Omerta sözcüğü Sicilya dilinde erkek kelimesinin kökü olan Omu'dan gelmektedir. Omerta aynı zamanda mafya üyelerinin uymaları gereken kurallara verilen isimdir. 1876'da Sicilyalı mafya üyesi Leo Pellegrino'nun verdiği ifadeye göre Omerta'nın ilk kuralı kaçmakta olan namuslu bir adamı evinde saklamak, ikincisi kendi kızına veya şerefli bir adamın kızına yaklaşanı öldürmek, üçüncüsü hırsızlık yapmamak, dördüncüsü birbirini tanımayan 2 mafya üyesinin ancak üçüncü bir şahıs aracılığı ile tanışması, beşinci kural barlara ve eğlence merkezlerine gitmemek, altıncı kural mafya üyesinin üst rütbeli mafyalardan gelen emre günün her saatinde hazırlıklı olması, yedincisi bir para başkasına ya da başka bir aileye aitse almamak, sekizinci kural ailelerin yaptığı tayinleri ve üstlerin verdiği görevleri sorgulamamak, dokuzuncu kural bir şey sorulduğunda doğru cevap vermek, onuncu kural ailesinde polis teşkilatına mensup olanı veya aileler arasında ikili oynayanı mafyaya kabul etmemek, onbirinci kural ise çevreye gürültü vereni ve saygısızca davrananları cezalandırmak. 1992'de Antonino Calderone ve 1994'te Anthony Gaspipe Casso'nun verdiği ifadelere göre mafyaya üye olacak kişinin silah kullandığı elinin tetik parmağına iğne batırılp bir azizin tasviri üzerine kanı damlatılır. Ardından bu tasvir tutuşturulur ve mafyaya kabul edilecek olan üye yanmakta olan tasviri silah kullandığı eline alır ve tasvir kül olana kadar elinde tutar. Bu esnada ailesini ve dostlarını korumak için and içer ve sessizlik yemini eder. Bu törenle birlikte mafyaya ihanet etmesi halinde yakılarak öldürülmeyi kabul etmiş olur. Ayrıca mafyaya üye olacak kişilerde iyi derecede bıçak ve silah kullanabilme, iyi kamufle olabilme, iyi yüzebilme ve acıya dayanıklı olabilme şartları aranmıştır. Mafyaya kabul töreni öncesinde acıya dayanıklılık sınavına tabi tutulan bazı mafya adayları, karşısındaki kişinin bıçağını eliyle tutar ve etkisiz hale getirmeye çalışırdı. Bundan dolayı bu teste tabi tutulan mafyaların ellerinde kesik olduğu için İtalyan polisi onları kolayca ayırt ederek tutuklayabiliyordu. İtalyancada "La Mano Nera" olarak telaffuz edilen Kara El örgütünün varlığından ilk kez Adolfo Valeri 1905'te New York'taki bir İtalyan gazetesi olan "Stamperia del Bollettino della Sera" gazetesinde bahsetmiştir. Örgütün kökenleri 1880'lerde Sicilya'daki bir gelenekten gelmiştir. Genelde tehdit mektuplarını siyah bir el izi ile birlikte gönderdikleri için Kara Eller olarak anılmışlardır. Kömür tozuyla karartılmış elleri ile duvarlarda iz bırakan örgüt üyeleri, özellikle New York'ta Doğu Avrupalı göçmenlere ve Yahudilere karşı suç faaliyetleri yürütüyorlardı. Genelde küçük sermayeli iş adamlarını ve küçük esnafları tehdit etmişlerdir. Microsoft Lumia 430 Microsoft Lumia 430, Windows tabanlı ve Microsoft Lumia mobil telefon ürünleri ailesinin bir parçası olarak üretilen Windows Phone sistemli akıllı telefondur. Microsoft Mobile tarafından üretilir. Windows Phone 8 ile değil, Windows Phone 8.1 işletim sistemini çalıştırır. Daha sonra Windows 10 Mobile'a yükseltilebilir. Mart 2015'te Google'ın Android One sistemi ile rekabet etmek üzere tanıtıldı. Telefon Lumia Denim'i kutudan çıkartıyor ve Lumia Selfie ile önceden kurulmuş olarak geliyor. Modelin ardılı olarak Microsoft Lumia 435 geldi. Model düşük bütçelidir ve orta kullanıcılar için yaratıltı. Aygıt minimum donanım gereksinimlerini gösteriyor. 1.2 GHz çift çekirdekli işlemci, Qualcomm Snapdragon 200 yonga seti ile çalışıyor. 8GB bellek ve 1GB RAM bulunuyor. 128GB'a kadar daha fazla bellek için microSD kart desteği vardır. Çıkarılabilir bataryanın kendisi 1500 mAh kapasitesine sahiptir, bu kapasite Microsoft'a göre 9 saate kadar cihazı çalıştırır ve 3G etkinleşir. Polikarbonat gövdeli Lumia 430, turuncu ve siyah tonlardadır, yuvarlatılmış köşeli ve daha kalın kenarlıdır. Modelin ekran çapı 4 inç olup, 800 x 400 piksel çözünürlüğe sahiptir. Modelde 2 mp arka ve 0.3 mp ön kamera bulunmaktadır. ISO, çözünürlük (4: 3 ve 16: 9 arasında) ve sahne modunu değiştirme (gece, spor ve otomatik arasında seçim yapma) seçeneği verilmektedir. Lumia 430 ilk olarak Windows Phone 8 ile değil, Windows Phone 8.1 Update 1 (Lumia Denim) güncelemesi ile geldi. Daha sonra Windows 10 Mobile'a yükseltilebilir. Microsoft 8.1 Lumia Denim arayüzü akıllı telefonda bulunan tüm uygulamaları ve özellikleri alfabetik olarak listeliyor. Bu durumda mavi olmak üzere renkli kiremitler ve canlı fayanslar kişilerin resimleri veya okunmamış bildirimler gibi her şeyi gösterebilir. Cihazda Windows Phone Store'dan birçok uygulamalar, Microsoft hizmetleri ve OneDrive aracılığıyla 5 GB'a kadar ücretsiz bulut depolama vardır. Richard Dudman Richard Beebe Dudman (d. 3 Mayıs 1918 ; ö. 3 Ağustos 2017) ,Amerikalı gazeteci ve köşe yazarıdır. Kendisi Centerville, Iowa'da doğdu. Dudman 31 yıl boyunca "St. Louis Post-Dispatch" gazetesinde Fidel Castro'nun Küba'daki yükselişini, John F. Kennedy'nin Suikasti'ni, Küba Devrimi'ni, Watergate Skandalı, Ronald Reagan'a Suikast girişimi, İran-Kontrası'nı, Latin Amerika, Orta Doğu ve Uzakdoğu'daki olaylar, meseleler, savaşlar ve devrimler konusunda yazılar yazmış haberler hazırlamıştır. Dudman 1970'lerde Washington bürosunun şefi olarak görev yaptı ve Nixon onu politik muhaliflerinin usta listesine aldı. Amerikalı gazeteci, yazar Richard Dudman, 3 Ağustos 2017'de Louisiana, Missouri'de 99 yaşında öldü. Özgürlüğün Bedeli Özgürlüğün Bedeli veya Michael Collins, İrlandalı lider Michael Collins'ın hayatını konu alan 1996 tarihli ABD filmi. Neil Jordan'ın yazıp yönettiği filmde, İrlandalı yurtsever ve devrimci, İrlanda İç Savaşı'nda hayatını kaybeden Michael Collins'ı Liam Neeson canlandırmıştır. Film Venedik Film Festivali'nde Altın Aslan ödülünü kazanmıştır. Film, İrlanda ve Amerika şirketleri arasındaki uluslararası ortak bir yapımdı. %10-12'lik bir kısmının İrlanda Film Kurulu'ndan geldiği 25 milyon dolarlık tahmini bir bütçe ile, İrlanda'da bugüne kadar yapılmış en pahalı filmlerden biriydi. Film, yayınlanmasının ardından İrlanda'da şimdiye kadar kaydedilen en yüksek hasılat elde eden film olmuş ve 4 milyon £ hâsılat elde etmiştir. 2000'de bu kategorideki Titanik'ten sonra ikinci sırada yer aldı. Film hakkında konuşurken ""Daha önce hiç bu kadar uykusuzluk çekmedim... Lakin asla bundan daha önemli bir film yapmayacağım."" diyen Jordan, 2016 yılında verdiği bir röportajda şunları söyledi: ""Tarihî karakterler etrafında bir film yapıyorsanız, ilk işiniz, bir şekilde eğlenceli bir hikâye anlatmaktır... Muhtemelen öncelikli işiniz konunun aslında ne olduğunu öğrenmektir ve bana göre bu film her zaman bir insanın şiddet eylemi ve onunla olan ilişkisinden kurtulma girişimi ile ilgiliydi."" Michael Collins (Liam Neeson) dünyaya gelmeden 700 yıl önce İrlanda'da barış ve özgürlük yoktu. 12. yüzyıldan beri Britanya İmparatorluğu'nun yönetimi altında olan İrlanda'da yerleşen Protestan İngilizler dışındaki Katolik İrlandalılar açlık ve sefalete terk edilmişlerdi. 1800'lerin sonunda küçük bir kulübede dünyaya gelen Collins 20. yüzyılın başlarında ancak reşit oldu ve İrlanda'nın Britanya karşısındaki esaretinin bitmesi için çabaladı. 1916'da yılında Britanya, 700 yıldır yaptığı baskıcı rejimle İrlanda'yı yönetiyordu. Baş kaldırmak isteyenlerin dirençlerini kırıyor, ülkeye hükmediyordu. Büyük bir çatışmanın ardından Britanya baskısını artırdı ve Collins, Éamon de Valera (Alan Rickman) ve Harry Boland (Aidan Quinn) tutuklandılar. Collins tüm ülkede dolaşıp yandaşlar topluyordu. İngilizlerle girilen bir çatışmada yaralanır ve güzelliği ve özgürlükçü haliyle dikkat çeken Kitty Kiernan (Julia Roberts) tarafından tedavi edilir ve aralarında bir duygusallık gelişir. İrlanda'da karşıt gruplar arasında çıkan bir iç savaş nedeniyle İrlanda'da özgürlük düşleri bitmiştir. Éamon de Valera ve Harry Boland da Collins'in karşısında yer alırlar. Collins çatışmada vurulur ve ölür. Yaşamı boyunca İrlanda'nın özgürlüğü için çalışan ve çarpışan Collins, ülkede ölümsüzleşir. Abuzer Kendigelen Abuzer Kendigelen (d. 7 Temmuz 1964, Köse, Gümüşhane), Türk akademisyen ve hukukçu. 1964 yılında Gümüşhane'nin Köse ilçesinde dünyaya gelen Abuzer Kendigelen, Gümüşhane Lisesi'nden birincilikle mezun olmasının akabinde 1981 yılında İstanbul Üniversitesi Hukuk Fakültesi ne girmiştir. İstanbul Üniversitesi Hukuk Fakültesi'nden 1985 yılında birincilikle mezun olan Kendigelen, ertesi sene İstanbul Üniversitesi Hukuk Fakültesi'nde asistan olarak çalışmaya başlamıştır. Akademik hayata 1986 yılında başlayan Abuzer Kendigelen, 1987 yılında yüksek lisansını tamamlamış, 1994 yılında hukuk doktoru unvanını, 2000 yılında ise ticaret hukuku doçenti unvanını iktisap etmiştir. Türkiye'de ticaret hukuku alanında önde gelen isimlerden biri olan Abuzer Kendigelen, 2005 yılında Ticaret Hukuku Anabilim Dalı'nda profesör olmuştur. 2017 yılında İstanbul Üniversitesi Hukuk Fakültesi dekanlığına atanmıştır. Lady Love (albüm) Lady Love, Amerikalı R&B şarkıcısı LeToya'nın ikinci stüdyo albümü. Aslen 2008'de yayımlanması planlanan albüm, Capitol Records'ta gerçekleşen yeniden yapılandırmanın ardından 25 Ağustos 2009'da piyasaya sürüldü. Luckett, albümde Ne-Yo, Chris Brown ve Bryan-Michael Cox gibi geniş ölçekte isimlerle çalıştı; Ludacris, Estelle ve Mims gibi isimlerle düetler yaptı. Eleştirmenlerce "daha rahat ve sakin bir LeToya ortaya koyan" albüm, her ne kadar çağdaş R&B albümü olsa da, önceki albümdeki hip hop ve hip hop soul ögelerini daha az, cilalı elektronik ögeleri daha çok barındırır. "Lady Love" Amerikan albüm listesine 12 numaradaki tepe noktasından giriş yaparken aynı ülkedeki "Billboard" R&B/Hip-Hop Albümleri listesinde bir numarayı gördü. Albümün yapım süreci 2007'de başladı ve planlar albümün 2008'de çıkması yönündeydi. Ancak for Capitol Records ile Virgin Records birleşme kararı alınca, birleşme süreci tamamlanıncaya kadar birçok sanatçının albümü rafa kaldırıldı. Bu durum sadece "Lady Love" albümünü değil, aynı zamanda sanatçının önceki albümünün üçüncü teklisi "Obvious"ın da çıkışını sekteye uğratmıştı. 2009 başında yeni albümün yayımlanma tarihi 19 Mayıs olarak duyrulduysa da sonrasında 16 Haziran'a ve nihayet 24 Ağustos'a ertelendi. ""Lady Love", "hip hop hibridinden çok orta-tempo bir R&B albümüdür" ve "pop pazarına yönünü çevirmiş olarak ağırlıkla parıltılı synthesizerlara ve gösterişli bir yapıma yer verir". Albüm "gurulu ama kendinden emin yüksek tempolu şarkı" "Lady Love" ile başlar. Bunu "şaşırtıcı derecede küstah" ve "elektroniğe bulanmış" "She Ain't Got..." izler. Bu şarkıda LeToya vokalleri ve sözleriyle "vahşi bir kişilik" takınır. Şarkıda "Ev kızının boynuna ayağımı basmak üzereyim, böylece ona benim üzerime hiçbir b*ka sahip olmadığını göstereceğim" sözlerine yer verilir. Bu noktadan sonra albüm daha orta tempo şarkılara ve baladlara yer verir. Bu şarkılar arasında "aldatan sevgilisini terk etme kararı alan genç bir kadının hikayesinin anlatıldığı" Ne-Yo bestesi "Not Anymore" ve "ayrılık marşı" "Over" yer almaktadır. Rapçi Ludacris ile düet olan "Regret", "rat-a-tat davulları" ve "akıp gitmek ile kışkırtmak arasında gidip gelen vokal ataklarıyla" Mary Mary'nin hit şarkısı "God in Me" ile karşılaştırıldı. Buna karşın LeToya'nın nefesli vokallerle icra ettiği "I Need a U" şarkısı Janet Jackson'ın eserlerine benzetildi. "Fevkalade yumuşak" Estelle düeti "Take Away Love", yeni sevgilisine eski sevgilisini unutamadığını ve bu durumu anlayamayacağını anlatmaya çalışan bir kadın canlandırılır. "Yoğun katmanlı" ve "aynı anda ciddi ve seksi olmayı başaran" "Good to Me", Usher'ın "Confessions" albümündeki bazı şarkılarla karşılaştırmıştır. Albümün temposu sonlara doğru giderek yavaşlayarak "Drained", "Tears" ve Marsha Ambrosius'un yazdığı "Matter" şarkılarıyla devam eder. Albümün kapanışından önce yukarı oktavdan vokallerle seslendirdiği ve "About.com" sitesinden Timothy Michael Carson tarafından "en iyi LeToya kaydı" olarak addedilen "Don't Need U" yer alır. Albümün yayımlanmasından önce LeToya 19 Mayıs 2009'da beş parçalık bir örnek yayımladı. Bu örnekte ilk tekli "Not Anymore"un yanında "Regret", "She Ain't Got...", "Lady Love" ve "Matter" şarkılarından bir buçuk dakikalık örnekler yer alır. Albüm fiziksel ve dijital formatlarda 25 Ağustos'ta ABD'de, bir gün önce de dünya genelinde satışa sunuldu. Albümün müstehcen bir başka sürümü de Parental Advisory etiketiyle sunuldu. Albümünün yayımlanması şerefine LeToya, 27 Ağustos 2009'da New York'ta Cain'de albüm sonrası partisi düzenledi. "Lady Love" eleştirmenlerden genel olarak olumlu eleştiriler topladı. "Examiner.com" albümünden Samantha Greaves albümü "çok çeşitli" olarak nitelendirdi ve "Take Away Love"ı "albümün değerli taşlarından" göstererek LeToya'nın "R&B'ye ana akımdan daha farkı yeni bir şeyler getiren" yenilikçi yaklaşımını övdü. "About.com" sitesinden Timothy Michael Carson, sanatçının "geçişkenliğini" ve "yumuşak soprano vokallerini" överken "birçok şarkının birbirine benzediğini" ve dolayısıyla "albümün yorucu bir dinleme deneyimi ortaya koyduğunu" ekledi. Carson'a göre "I Need a U" ve "Don't Need U" – bu şarkı ona göre "en iyi LeToya şarkısıdır" şarkıları övülecek değer taşıyordu. "DJBooth.net"ten Nathan S. de "I Need a U" şarkısını överek onu "nefesli ve ateşli" olarak tanımladı. Nathan ayrıca sanatçının "kayda değer" "She Ain't Got..." şarkısındaki "dişli kişiliğini" de olumlu buldu. Buna karşın ""Lady Love" harika bir albüm değil" ve "bazen ilhamsız ve fazla ağır" yorumlarını yapsa da "tek başına var olmayı başaran bir sanatçının eseri" diyerek "artık sadece LeToya olacağını ve isminin başına 'eski Destiny's Child üyesi' eklemeyeceğini" belirtti. "Allmusic"ten Andy Kellman daha karışık bir yorumda bulunarak albümü "önceki albüm gibi dağınık ve engebeli" şeklinde tanımladı, ancak "yüksek nokta kıtlığının olmadığını" belirtti. Buna karşılık "SoulCulture"dan Diana Ayok albüme 5 üzerinden 3.5 vererek albümü "etkileyici" buldu ve sanatçının ilk albümünden daha iyi ve güçlü olduğunu iddia etti. ABD'de 32.900'lük ilkı hafta satışı yakalayan "Lady Love", "Billboard" R&B/Hip Hop albümler listesine bir numaradan giriş yaparak otuz iki hafta listede kaldı. Bunun yanında ülkedeki albüm listesine on iki numaradan giriş yaparak listede on iki hafta kaldı. Önceki albümde yakaladığı liste başarısını gösteremeyen bu albüm, ABD dışındaki pazarlarda da listelere giremedi. Albümün kapak yazısı ve Allmusic.com'dan derlenmiştir. 2017 Dünya Atletizm Şampiyonası - Erkekler 100 metre 2017 Dünya Atletizm Şampiyonası'nda erkekler 100 metre yarışması Londra Olimpiyat Stadyumu'nda 4 ve 5 Ağustos'ta gerçekleştirildi. Bu yarışma Usain Bolt'un son yarışması olarak ilan edildi. Yarışı takım arkadaşı Christian Coleman'ın önünde Justin Gatlin kazandı, Bolt ise üçüncü oldu. Yarışmadan önce rekorlar aşağıdaki gibiydi: Yarışmada aşağıdaki yeni rekorlar kırıldı: Eleme kuralı: Her seride ilk 3 (Q) ve bunlar dışındaki en hızlı 2 kişi (q) bir üst tura yükselir. Rüzgâr: 1. Seri: +1.4 m/s, 2. Seri: +1.1 m/s, 3. Seri: +0.9 m/s, 4. Seri: +0.7 m/s Eleme kuralı: Her seride ilk 3 atlet (Q) ve sonraki 6 en hızlı (q) yarı finale yükselir. Rüzgâr: 1. Seri: -0.1 m/s, 2. Seri: -0.6 m/s, 3. Seri: 0.0 m/s, 4. Seri: -0.2 m/s, 5. Seri: +0.9 m/s, 6. Seri: +0.3 m/s Eleme kuralı: Her seride ilk 2 atlet (Q) ve sonraki 2 en hızlı (q) finale yükselir. Rüzgâr: 1. Seri: -0.5 m/s, 2. Seri: -0.2 m/s, 3. Seri: +0.4 m/s Rüzgâr: -0.8 m/s Sarışın Bomba Sarışın Bomba (İngilizce: "Atomic Blonde"), David Leitch tarafından yönetilen 2017 yapımı ABD aksiyon filmi. Başrollerinde Charlize Theron ve James McAvoy'un yer aldığı filmde ayrıca John Goodman, Til Schweiger, Eddie Marsan, Sofia Boutella ve Toby Jones rol aldı. Film, dünya prömiyerini 12 Mart 2017 tarihinde South by Southwest'te yaptı ve 28 Temmuz 2017 tarihinde ABD'de vizyona girdi. Kosta Rika devlet başkanları listesi Kosta Rika devlet başkanı, Amerika kıtasının coğrafi açıdan Orta Amerika'ya dahil edilen bölümünde yer alan Kosta Rika'da 1821 yılından bu yana devlet başkanı olarak bu makama getirilen kişiye verilen unvandır. Kosta Rika devlet başkanları 1925 yılından bu yana gizli oylama ile seçilmektedir. Opel Blitz Opel Blitz ("yıldırım"), Opel tarafından 1930-1975 yılları arasında üretilen bir hafif ticari araç modelidir. Araç, özellikle II. Dünya Savaşı'nda Wehrmacht tarafından birçok modeli kullanılmıştır. Karagülle Karagülle şu anlamlara gelebilir: Matt Elliott (futbolcu) Matthew Stephen "Matt" Elliott (d. 1 Kasım 1968, Wandsworth), İngiliz-İskoçfutbolcu ve teknik direktör. KÄ±rk hadis Kırk hadis, çeşitli konulara dair kırk hadisi ihtiva eden eserlerin ortak adı. Dini, edebi, ahlâkî ve içtimaî özelliklere sahiptir. Abdullah bin Mübarek, ilk kırk hadisi yazan kişidir. İran ve Türk edebiyatında önceleri nazım ve nesir karışık ürünler verilirken zamanla manzum şekilde yazılmıştır. Arap edebiyatında ise mensur olarak işlenmiştir. Kırk hadis tercümelerinin bir kısmı âyet ve hadislerle, öğüt ve hikâyelerle desteklenmiştir. Arapçada iki yüz ellinin üstünde, Farsçada elliye yakın kırk hadis olduğu tespit edilmiştir. Türkçedeki ilk kırk hadis 759 yılında tercüme edilmiştir. Motorola i920/i930 Motorola i920/i930 Motorola'nın iDEN Protokol tabanlı akıllı telefonların ilk dalgasidır. Windows Mobile sistemli idi. Entegre Dijital Geliştirilmiş Ağ (iDEN) sistemi, Motorola tarafından geliştirilmiş bir mobil telekomünikasyon teknolojisidir. Kullanıcılarına gövdeli radyo ve bir cep telefonunun avantajlarını sunar. Hem i920, hem de i930, Sprint Nextel iDEN Network ile kullanım için piyasaya sürüldü. i920 veya i930, bir telefon, bir telefon numarası ile dünyanın herhangi bir yerinde GSM şebekesine sahip olabilir. Motorola i930'un ilk sürümünde, telefon 6 Ekim 2005'te satışa sunuldu. Balıkesir BK Balıkesir Basketbol Kulübü ya da eski adıyla Potanın Yıldızları Spor Kulübü, Türkiye'de Balıkesir merkezli basketbol kulübü. 2007-08 sezonunda Türkiye Erkekler Bölgesel Basketbol Ligi'nde "Best Potanın Yıldızları Spor Kulübü" adıyla mücadele eden takım, 2008-09 sezonu öncesi Best A.Ş. ile yaptığı sponsorluk anlaşması ile ismini "Best Balıkesir Basketbol Kulübü" olarak değiştirdi. Türkiye Erkekler Bölgesel Basketbol Ligi 2010-11 sezonunda, final grubu müsabakaları sonucunda ikinci tamamlayarak Türkiye Basketbol 2. Ligi'ne yükseldi. Ağustos 2011'de Balıkesir Üniversitesi ile Burhan Erdayı Spor Salonu ve Kondisyon Merkezi'ni kullanabilmek için iş birliği protokolü imzaladı. Takım, 2014-15 sezonu Federasyon Kupası'nı Denizli Basket'i 102-89 mağlup ederek kazandı. Kulüp 2015-2016 sezonunda normal sezonda play off müsabakaları oynamaya hak kazandıktan sonra Sinpaş Denizli'yi seride 3-1 yenerek yarı finale çıkmış ve yarı final serisinde de iddialı ekiplerden Acıbadem Üniversitesi'ni 3-1 ile geçerek adını tarihinde ilk kez Basketbol Süper Ligi'ne yazdırmıştır. Kulüp, 2016-2017 sezonu başında logo değiştirdi. Kulübün renkleri olan mavi, beyaz ve turuncunun hakim olduğu yeni logonun ortasında kulübün sponsoru Balıkesir Elektromekanik Sanayi Tesisleri A.Ş'nin (Best) simgesi yer alıyor. 2016-17 sezonunda küme düşen takım, Best A.Ş.'nin sponsorluğu bırakması ve başka bir sponsor bulamaması nedeniyle ligden çekilme kararı aldı. Takımın ismi Balıkesir Basketbol olarak değiştirildi. Dariye Dariye ÅŸu anlamlara gelebilir: Dariye (edebiyat) Dariye, Divan edebiyatında din dışı yazılmış olan şiirlerde ev ile ilgili kasidelere verilen ad. Gazel tarzındda yazılmış olan dariyeler de mevcuttur. Dariye türünde yazılan şiirlerde şair evden çok evi yaptıranı över. Ethem Barkan Ã–z Ethem Barkan Öz (d. 1 Mayıs 1966, İstanbul) Türk büyükelçi. 1985 yılında Galatasaray Lisesi'ni bitirmiş, Boğaziçi Üniversitesi İktisadi ve İdari Bilimler Fakültesi İktisat Bölümü'nden 1990 yılında mezun olmuştur. Brugge'deki Avrupa Koleji Ekonomi Bölümü'nde 1990-1991 yıllarında yüksek lisans yapmıştır. Nice Sophia Antipolis Üniversitesi Avrupa Yüksek Uluslararası Etüdler Enstitüsü'nde Avrupa Etüdleri alanında 1991-1992 yılları arasında yüksek lisans yapmıştır. Boğaziçi Üniversitesi Sosyal Bilimler Enstitüsü'nde Siyaset Bilimi ve Uluslararası İlişkiler alanında 1992-1999 yılları arasında doktora yapmıştır. 1993 yılında Dışişleri Bakanlığı'na girerek Kıbrıs Dairesi'nde aday meslek memuru olmuştur. Çeşitli görevlerin ardından 2004-2009 yılları arasında Paris Büyükelçiliği'nde önce müsteşar ardından birinci müsteşar olarak görev üstlenmiştir. 2009-2011 yılları arasında Dışişleri Bakanlığı Kıbrıs Dairesi Başkanı olmuş, 2011-2014 yılları arasında Kuzeydoğu Akdeniz Genel Müdür Yardımcısı olarak görev yürütmüştür. 1 Aralık 2014 - 26 Kasım 2018 tarihleri arasında Rabat Büyükelçisi olmuştur. Fransızca ve İngilizce bilmektedir. Opel Manta Opel Manta, Opel tarafından 1970-1988 yılları arasında üretilen bir spor otomobil modelidir. Araç iki nesil boyunca üretilmiş olup yerini Opel Calibra'ya bırakmıştır. Opel Monza Opel Monza, Opel tarafından 1978-1986 yılları arasında üretilen bir üst orta sınıf coupe otomobil modelidir. Araç Birleşik Krallık'ta Vauxhall tarafından Vauxhall Royale Coupé adıyla satılmıştır. Opel Sintra Opel Sintra, Opel tarafından 1996-1999 yılları arasında üretilen bir minivan modelidir. Araç, ikinci nesil U platformu minivanlarından biri olup Birleşik Krallık'ta Vauxhall markası altında satılmıştır. Opel Rekord Opel Rekord, Opel tarafından 1953-1986 yılları arasında üretilen bir üst orta sınıf otomobil modelidir. Yerini Opel Omega'ya bırakmıştır. Jerzy Stuhr Jerzy Oskar Stuhr (d. 18 Nisan 1947, Kraków) Polonyalı aktör ve yönetmen. İlk kez "Ecinniler" filminde tiyatroya çıktı. (1971, regie: Andrzej Wajda). Ayrıca Krzysztof Kieślowski filmlerinde oynadı. Luiz Melodia Luiz Carlos dos Santos (bilinen adıyla : Luiz Melodia ; d. 7 Ocak 1951 -ö. 4 Ağustos 2017) , Brezilyalı oyuncu, şarkıcı ve söz yazarıdır. Brezilya pop müziği, rock, blues, soul müzik ve samba türünde parçalar yapmıştır. Rio de Janeiro 'da doğdu. 2015 yılında MPB Müzik Ödülleri'nde için 26 Brezilyalı şarkıcı arasında En İyi Popüler Müzik Sanatçısı Ödülü'nü kazandı. Şarkıcı, oyuncu ve söz yazarı Luiz Melodia 4 Ağustos 2017'de Rio de Janeiro'daki evinde müzdarip olduğu kemik iliği kanseri nedeniyle 66 yaşında öldü. Daniel Licht Daniel James Licht (d. 13 Mart 1957 Detroit, Michigan -ö. 2 Ağustos 2017 Topanga, Kaliforniya), Amerikalı tanınmış film müziği bestecisi ve müzisyendir. Detroid, Michigan'da doğmuştur. Licht özellikle polisiye türündeki TV dizisi "Dexter" ve sinema filmi "Children of the Night" 'ın müziklerini bestelemesiyle tanınmıştır. Ayrıca "Silent Hill" video oyununun içindeki puanlama bölümlerinin müziklerini yapmıştır. Amerikalı ünlü film müziği bestecisi ve müzisyen Daniel Licht 2 Ağustos 2017'de Topanga, Kaliforniya'da 60 yaşında kanserden ölmüştür. HTC One serisi HTC One serisi HTC tarafından tasarlanmış ve üretilen bir dizi Android ve Windows Phone sistemli akıllı telefondur. One serisindeki tüm ürünler dokunmatik ekranlı ve kayrak tabanlı olacak şekilde tasarlandı. HTC Sense grafik kullanıcı arayüzü ile başlangıçta Android mobil işletim sistemini (Android Ice Cream Sandwich veya sonraki Android sürümleri) çalıştırdı. Bunun tek istisnası, çeşitli Android sürümlerine ek olarak Windows Phone sürümünde gelen HTC One (M8) 'dir. 2010-2013 yılları arasında, HTC Sensation XE'den HTC One Mini'ye kadar olan tüm HTC ürünleri, bir Beats Audio ekolayzer ile donatılmıştır. Daha sonra, HTC One Max ile başlayan HTC cihazları, HTC'nin Beats Electronics'deki hisselerinin geri satın alımını takiben artık Beats Audio ile birlikte gönderilmiyor. İlk önce, HTC, Samsung ve Apple tarafından pazarlamaya çıkmıştı, çünkü HTC, ürünlerini tanıtmak için taşıyıcılara büyük oranda güveniyordu. Ayrıca, HTC birçok operatöre özel cihazlar üretirken, Samsung ve Apple, kaynaklarını Samsung Galaxy S III ve iPhone 4S gibi amiral gemisinde toplarken büyük isabet elde ettiler. Son olarak, HTC el cihazları Samsung'un plastik cihazlarından daha kaliteli görünürken, Samsung, üreticiye özgü yazılımlarla diğer Android üreticilerinden başarıyla ayırt edebildi ve HTC bunu yapamadı. 2012'de piyasaya sürülen "One" cihazları, benzer fiyat segmentlerinde genellikle farklı taşıyıcılar tarafından satılan cihazlarla aşağıdakileri içermektedir: Ekim 2013'ten itibaren üç cihaz duyurulmuştu: Şubat 2013'te HTC One (M7), Temmuz 2013'te One Mini ve Ekim 2013'te One Max. Geçen yılki aksiliklerin ardından HTC One, tasarımından övgüyle karşılandı. HTC One serisinin son amiral gemisi telefonu 2015 yılında duyurulmuş ve piyasaya sürülen HTC One M9'dur. Ardılı ise HTC 10 modelidir ve "One" markasını kullanmadı. Onun ardılı olan HTC U11, "One" markasını da kullanmadı. Bahar Günü (tablo) Bahar Günü, Rus ressam Nikolay Pozdneyev tarafından 1959 yılında yapılmış resim. Ressam eserlerinde Sovyet toplumunun 1950'lerden sonraki ruh halini yansıtmaya çalışmıştır. Bahar Günü sanatçının kompozisyon tarzını yansıttığı ilk eserlerinden biri.Gerçekçi biçimde yaptığı eserleri ilk kez 1956'da Sankt Petersburg Sanat Akademisinden mezun olurken yaptığı "Okuldan" isimli tablosunda geliştirdi. HTC Touch ailesi HTC Touch ailesi HTC Corporation tarafından tasarlanan ve üretilen bir cep bilgisayarı ailesi. Sloganı "Discover Touchnology"-dir (teknoloji'ni keşfedin). İlk modeli Haziran 2007-de çıkan HTC Touch modeli idi. Çok modelleri Windows Mobile sistemlidir, yalnızca 2 en yeni modeli Windows Phone sürümünde çalışdı. Duke Harris George Francis "Duke" Harris (d. 25 Şubat 1942 ; ö. 2 Ağustos 2017) ,Kanadalı profesyonel sağ kanatta oynayan buz hokeyi oyuncusudur. Kanada Ulusal Hokey Ligi NHL'de 1967–68 sezonunda Minnesota North Stars ve Toronto Maple Leafs 'te buz hokeyi oynadı. Son olarak 1972-75 yılları arasında Dünya Kupası Buz Hokeyi Klasmanı'nda mücadele eden Chicago Cougars ile Houston Aeros'ta buz hokeyi sporunu icra eden sporcu olduğu bir kalp ameliyatı sonrası gelişen komplikasyonlara bağlı olarak 2 Ağustos 2017'de 75 yaşında öldü. Olga Korbut Olga Valentinovna Korbut (d. 16 Mayıs 1955) Beyaz Rus "Minsk Serçesi" lakaplı eski bir jimnastikçi. Sovyetler Birliği adına katıldığı 1972 ve 1976 Olimpiyatlarında 4 altın ve 2 gümüş madalya kazanmıştır. 1988 yılında Uluslararası Cimnastik Şöhretleri Salonunun açılışını yapmıştır. Korbut, 1977'de jimnastikçiler için genç kabul edilen 22 yaşında jimnastikten emekliye ayrıldığında, Korbut'un jimnastiğe olan etkisi ve mirası çok büyüktü. Özellikle 1972 Olimpiyatlarındaki performansı ile jimnastiğin tanımını değiştirmiştir. Bale ve zarafet üzerine kurulu olan jimnastik, akrobasi ve tekniğe dönüşmüştür. Korbut Grodno şehrinde 1955 yılında doğdu. Antrenmanlara 8 yaşında başladı, ve Renald Knysh başkanlığındaki Belarus spor okuluna 9 yaşında girdi. Orada, Korbut'un ilk antrenörü 1964 Olimpiyatları altın madalyası sahibi Elena Volchetskaya'ydı, ama Knysh'in grubuna bir yıl sonra geçti. Başlangıçta onu "tembel ve kaprisli" buldu ondaki potansiyeli ve büyük yeteneği fark etmesi uzun sürmedi, olağan dışı esnek bir omurga ve karizmaya sahipti. Onunla birlikte, denge aletinde geriye doğru takla atmayı öğrendi. Bunu 1969'da SSCB'de düzenlenen bir yarışmada yaptı. Aynı yıl, Korbut asimetrik barda geriye doğru takla atmayı öğrendi; Bu, şimdiye kadar barlarda bir kadın tarafından yapılan ilk geriye doğru hareketti. 1969 SSCB şampiyonasında, 15 yaş altı bir yaşta yarışmasına izin verilen ilk yarışmasında beşinci oldu. Ertesi yıl, tonozda altın madalya kazandı. Hastalık ve yaralanma nedeniyle, 1972 Olimpiyatları öncesinde birçok yarışmada yarışamadı. Olimpiyatlar sırasında, Korbut, takım oyunlarındaki dinamik performansından sonra her şeyin favorisi oldu; ancak, ancak 3 kez barı tutamadı ve unvan takım arkadaşı Ludmilla Tourischeva'ya gitti. Bununla birlikte, Korbut denge çubuğu, zemin egzersizi ve takım yarışmalarında üç kez altın madalya kazandı. Tüm zamanların en tartışmalı sonuçlarından olan asimetrik barda ise gümüş madalya aldı. Korbut'un asimetrik bardaki ilk denemesi, çeşitli hatalarla gölgelendi ve toplamda altın madalya kazanma şansını sona erdirdi. Sonraki gün, Korbut aynı hareketi başarılı bir şekilde tamamladı. Jüriler skoru 9.8 olarak açıkladıktan sonra, seyirciler puanın çok düşük olduklarına inandıkları için, ıslık çalmaya, alay etmeye, ayaklarıyla yere vurmaya ve jüri hakkında ağır şeyler söylemeye başladılar. Bu dakikalarca devam etti; ancak jüri skoru değiştirmeyi reddetti. Korbut en çok denge aleti ve asitmerik bardaki başarılarıyla bilinir. Aynı zamanda seyirciyi büyüleyen karizmatik performanslarıyla da meşhurdur. Olimpiyatlardaki başarısıyla ABC'nin yılın atleti ödülünü kazandı. 1976 Montreal Yaz Olimpiyatlarında, Sovyet koçları Korbut'u Nadia Comăneci'yi yenebilecek kadın olarak seçmişlerdi, ancak Korbut sakatlandı ve tam performansını sergileyemedi. Sadece Comăneci'nin değil, aynı zamanda takım arkadaşı Nellie Kim'in gölgesinde kaldı. Takımlarda altın madalya, bireyselde ise denge aletinde gümüş madalya kazandı. 4 Olimpiyat Altın madalyası kazanan Korbut'un tanınmasını sağlayan meşhur hareketi "Korbut dönüşü"dür. Asimetrik barda yapılan bir backfliptir. Yüksek çubukta duran bir konumdan başlayıp, aynı çubuğu aşağıdan yakalamak şeklinde gerçekleşir. Bu hareket 1972 Yaz Olimpiyatlarından sonra adını Korbut'tan almıştır, o zamandan beri bu hareketin yapımı yasa dışıdır. 1972 Yaz Olimpiyatından sonra, Richard Nixon ile Beyaz Saray'da görüşmüştür. Görüşmeyle alakalı olarak Korbut şunları söylemiştir: "Senin Münihteki performansın iki ülke arasındaki Soğuk Savaş kaynaklı siyasi gerginliğin azaltılması için elçiliklerin beş yılda yapabileceğinden daha etkilidir" Jimnastik dünyasını büyük ölçüde tanıtmanın yanı sıra, sporun yapısında belirgin bir değişime katkıda bulundu. 1972 öncesinde atletler genelde daha yaşlıydı ve akrobasi yerine zarafet üzerine hareketler yapıyorlardı. Korbut Olimpiyat Oyunlarına katıldıktan sonraki on yılda vurgu tersine döndü. Korbut, boyu ve kilosuyla küçük boyuttaki kadınları spora katılmaları yönünde ilham kaynağı oldu. Volkswagen Beetle (A5) Volkswagen Beetle, Volkswagen tarafından 2011 yılından bu yana üretilen bir kompakt otomobil modelidir. Araç, Volkswagen New Beetle'ın yerini almış olup orijinal Beetle'ın şeklini korumuştur. Volkswagen Gol Volkswagen Gol, Volkswagen tarafından 1980 yılından bu yana üretilen bir küçük sınıf otomobil modelidir. Araç, ağırlıklı olarak Brezilya ve Latin Amerika pazarında satılmaktadır. Gol, üç ve beş kapılı hatchback, dört kapılı sedan (Volkswagen Voyage), üç ve beş kapılı station wagon (Volkswagen Parati) ve iki kapılı kamyonet (Volkswagen Saveiro) gibi çeşitli versiyonlarda üretilmiştir. Mart 2013 tarihinde Gol ve türevlerinin (Voyage, Saveiro, Parati) toplam üretimi 10 milyon adete ulaşmıştır. Volkswagen Lavida Volkswagen Lavida, Shanghai Volkswagen tarafından 2008 yılından bu yana üretilen bir alt orta sınıf otomobil modelidir. Araç, 2008 Pekin