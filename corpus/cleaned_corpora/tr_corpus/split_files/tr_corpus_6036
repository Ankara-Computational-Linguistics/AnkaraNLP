Wageningen takımında forma giydi. 81-82 sezonunda Willem II'da 33 maçta 17 gollük performansıyla dikkat çekti. 1982'de transfer olduğu FC Groningen'da 3 sezon oynadı. 86 maçta 41 gollük performansıyla kariyer zirvesini yaptı. Ronald Koeman ve Ruud Gullit ile beraber oynadıkları ilk sezonlarında takım lig 3.sü olarak tarihinde ilk kez Avrupa Kupaları'na gitmeye hak kazandı. 1985-86 sezonunda PSV'ye transfer oldu. 24 maçta 13 gol attığı sezonu şampiyon olarak tamamladılar. 1986'da Portekiz'in önemli takımlarından Sporting Lizbon'a transfer oldu. Ancak 6 maç sonra takımdan gönderildi. Sezonu eski takımı FC Groningen'de tamamladı. 1987 sezonuna ise Belçika'nın Racing Jet Bruxelles takımında başlasa da yine sonunu getiremedi. Danimarka'nın Ikast FS takımında ise sadece 2 maç oynayabildi. 1988-89'da ülkesine dönüp Newcastle United'da forma giydi. 10 lig maçında 1 gol attı ve takım küme düştü. 1989'da İngiliz Gordon Milne tarafından diğer İngiliz oyuncular Ian Wilson ve Alan Walsh ile Beşiktaş'a transfer edildi, ancak Türkiye'deki futbol ortamına alışamayıp Beşiktaş'ın verdiği ücrette sıkıntı çıkınca takımı terketti. Hollanda takımı BV Veendam'a dönen McDonald, 1992'ye kadar forma giydi ve futbolu bıraktı. McDonald, Hollanda 1. Lig'inde 4 takım forması altında 91 gol atarak, 1. Lig'de en çok gol atan golcüler listesinde halen ilk 100'de yer almaktadır. Futbolu bıraktıktan sonra menejerlik hayatına atılan McDonald, kariyerine yine Hollanda'da devam etti. Önce FC Emmen, daha sonra da PEC Zwolle takımında yardımcı teknik adamlık yaptı. 1997'den 1999'a kadar ilk teknik direktörlük deneyimini amatör Hollanda takımı DOVO'da yaşadı. 1999-2000 sezonunda Hollanda 1. Lig takımı BV De Graafschap'a geçti. 2001-2002'de ünlü Hollanda takımı Ajax'ın Güney Amerika'daki pilot takımı Ajax Cape Town FC'nin başına geçti. Daha sonra eski takımı SC Cambuur, Hollanda'dan VVOG, İrlanda'dan Sligo Rovers ve Slovak FK AS Trenčín'i çalıştırdı. 2009'dan beri ise Hollanda amatör futbol takımı V.V. De Meern'de altyapıda görev almaktadır. Nisan 2010'da eski takımı DOVO'nun başına tekrar geçerek, sezon sonuna kadar teknik direktörlüğünü yapmıştır. Bu takımlar dışında 2005'te Ajax'ın Amerika'daki genç kampını yönetmiştir. 2003'te Hollanda'da yapılan Surinamlı futbolcuların yılda bir oynadığı maçta Frank Rijkaard ve Edgar Davids'in yönettiği Surinam takımına karşı Hollanda 2. Ligi karmasını yönetmiştir. Maçı Surinam karması 5-2 kazanmıştır. Bünyamin Sudaş Bünyamin Sudaş ya da yurt dışında bilindiği üzere Bunyami Sudas (doğumu 23 Ağustos, 1975; Erzincan) 94 kg, 105 kg ve +105 kg kategorilerinde yarışmış Türk halterci. Kariyerine 1995 yılında başlayan Sudaş'ın ilk başarısı 1999 Avrupa Halter Şampiyonası'nda 94 kg'da yarışırken elde ettiği 3.lük oldu. Sonraki yılda yine aynı kategoride Avrupa 3. oldu. Dünya Şampiyonaları'nın 2001 yılında düzenlenen organizasyonunda 2., 2003 yılındaki organizasyonunda da 3. olmuştur. 2005 Avrupa Halter Şampiyonası' nda 2. olmuştur. 2000 Yaz Olimpiyatları 'nda 7., 2008 Yaz Olimpiyatları 'nda 14. olmuştur. Açıklama: Ian Wilson Ian Wilson (d. 27 Mart 1958 Aberdeen), Beşiktaş'ta 1990'ların başında forma giymiş İskoç eski futbolcu ve teknik direktör. Kariyerine Leicester City takımında başlamıştır. 1989-1990 sezonu başında Beşiktaş'ın İngiliz teknik direktörü Gordon Milne tarafından İngiltere'den transfer edilen Robert McDonald ve Alan Walsh'la beraber üç futbolcudan biri. Walsh'la beraber 2 sezon Beşiktaş'ta forma giydi. Oyuncu kurucu olarak görev yaptı. Sezon sonunda Derby' ye dönmüş Bury ve Wigan kulüplerinde oynadıktan sonra faal futbolculuğu bırakıp teknik adamlığa başlamıştır. İskoçya millî takım formasını 5 kez giymiştir. Ian Wilson, 1999 yılından bu yana Aberdeen futbol okullarını yönetmiştir. Okulları geliştirmek ve yaşı 4 ila 14 yaşındaki gençlerin çalıştırıcılığını yapmaktadır. Aberdeen ve Grampian'da okullar kurulmuştur. Wilson ayrıca daha yakın zamanlarda, Türkiye'nin Marmaris bölgesinde futbol okulları kurmuştur. 2008 Türkiye Süper Kupası 2008 Türkiye Süper Kupası, 2007-08 sezonu Süper Lig şampiyonu Galatasaray ile Türkiye Kupası şampiyonu Kayserispor arasında oynanan Süper Kupa maçıdır. Final maçında Galatasaray, Kayserispor'u 2-1 yenerek kupanın sahibi oldu. 1980'ler 1980'ler (""bin dokuzyüz seksenli yıllar"" da denir) veya 80'ler (""seksenli yıllar"" da denir), 1 Ocak 1980'de başlayan ve 31 Aralık 1989'da sona eren, Gregoryen takviminin içinde bulunan bir onyıl. Bu zaman dilimi içerisinde görülen, refaha yönelik değişimler yeni endüstri ekonomileri için Batı'nın kültür göçünü, sosyal, ekonomik değişimleri ve genel karışıklıkları ifade eder. Bu süre içerisinde uyuşturucuya karşı küresel bir savaş başlatılır. ABD, otomobil üretimindeki pazarını Japonya'ya ve diğer ülkelere kaptırır. Ucuz işgücü bunu takip etmiş, birçok küresel üretim tekniklerini Meksika, Kore, Tayvan, Çin ve Doğu Avrupa'daki geleneksel üretim kaleleri almıştır. Yeni orta sınıf ekonomiler eski Sovyet Bloku ülkelerinde ve dünyanın diğer bölümlerinde su yüzüne çıkmaya ve radikal dini hareketler Orta Doğu'da kendini açığa çıkartmaya başlamıştır. Batı dünyası, Ronald Reagan'ın ABD başkanı, Helmut Kohl'ün Almanya şansölyesi, Brian Mulroney'in Kanada başbakanı ve Carlos Salinas de Gortari'nin Meksika başkanı seçilmesi ile sağ görüşlü politikacılar ve yükselen neoliberalizm arasındaki rekabete şahit olmuştur. Doğu dünyasında ise komünist devletlerin hâkim ekonomilerinin zor duruma düşmesi, Polonya, Macaristan, 1989 Çin Tiananmen meydanı ayaklanması, Çek devrimi gibi birkaç komünist rejimin çökmesi veya çökertilme girişimleri ve Warşova Paktı ile Romanya'daki diktatörlük ve Orta ve Doğu Avrupadaki diğer komünist rejimlerin dönüşümleri, komünist rejimlerde SSCB’deki perestroyka ve glasnost rejimleri gibi yenilikçi politika dalgalarıyla sonuçlandı. Bu, 1980 sonları devletlerin sonbaharının mor geçişi olarak adlandırılır. 1989’da Varşova Paktının dağılmasıyla, Sovyet Birlikleri batı dünyası ile olan düşmanlıklarını terk ettiklerini açıklamış ve böylece Soğuk Savaş bitmiştir. Bu değişimler 1990'lar ve 21. yüzyılda da hissedilmeye devam edilecektir. Birçok 3. dünya ülkesi, özellikle Afrika ülkeleri, 1980'lerde geniş bir borç krizine şahit olmuşlardır. 1980'ler ayrıca 1970 ve 1990'larda dahi olmayan bir nüfus patlamasına sahne olmuştur. Bu büyüme, sadece gelişmekte olan bölgelerde değil, batı milletlerinde de görülmüştür. Nüfus artışı özellikle Afrika, Orta Doğu ve Güney Asya’da çok hızlıydı ve yıllık artış oranı %4’e yakın olmaktaydı. 1980'lerin kültürü tüm dünya çapında benzer etkiler göstermiştir, şöyle ki; Amerika’daki "Seksenler" ile Avrupa ve Asya’daki "Seksenler" benzerdi. Moskova’daki 1980 Yaz Olimpiyatları, 1979’da Sovyetlerin Afganistan’ı işgali dolayısıyla ABD ve diğer 64 ülkenin düzenlediği protesto nedeniyle engellenmiştir. Los Angeles’taki 1984 Yaz Olimpiyatları ise, Moskova’daki 1980 Yaz Olimpiyatları'ndaki ABD ve diğer ülkelerin düzenlediği protestoya cevaben Sovyetler Birliği, diğer Doğu Bloku ülkeleri ve müttefikleri tarafından boykot edilmiştir. 1984 Kış Olimpiyatları Saraybosna, Yugoslavya (şimdiki Saraybosna, Bosna-Hersek)'te düzenlenmiştir. Yugoslavya Olimpiyatları düzenleyen ikinci komünist ülke olmuştur, fakat 1980'de Sovyetler Birliği'nde olduğu gibi batı ülkelerinden herhangi bir boykot gelmemiştir. Jamaika Millî Kızak Takımı Kanada'daki 1988 Kış Olimpiyatlarında her dönem artık klişe olmuş şekilde yalnızca sürekli kış yaşayan kuzey ülkelerinin etkili olabildiği kış olimpiyat oyunlarında kendilerinden beklenmeyen bir iyi performans sergileyerek dünyayı şaşırtarak medyanın ilgi odağı oldular. 1988'deki Jamaika kızak takımının yaşadığı olaylardan esinlenilerek beş yıl sonra Disney’in yapımcılığında Cool Runnings filmi yapılmıştır. 1986 sezonunda bir dizi ölüm ve sakatlıktan sonra FIA, Grup B müsabakalarını yasaklamıştır. Tüm modern dönemlerde olduğu gibi, bilindik kültürde 80'ler modası, farklı çağlardan farklı trendleri birleştirmekteydi. Bu yönelim de modanın ilerlemesine yardımcı olmuştur. 80'lerin belirteci haline gelmiş en tutucu ve en erkeksi moda görünümü, geniş kullanım alanına sahip omuz vatkalarıydı. 70'lerin moda silüeti arka tarafı gevşek ve üstten daha geniş giysilerle özdeşleşirken, bu moda türü 80'lerde tamamen değişerek hem erkek hem de kadınlarda gevşek gömlekler ve daha sıkı ve dar pantolonlara dönüşmüştür. Erkekler, insanlara zenginliklerini sergileme eğilimlerinin bir sonucu olarak güçlü takım elbiseler giymeye başladılar. Giyim markaları bu dönemde inanılmaz derece önem kazandılar. Ralph Lauren ve Calvin Klein markaları bunların önde gelenlerindendi. ABD’de Madonna "Material Girl" olarak anılmaya başlandı ve birçok genç kız onun modasına ayak uydurmaya gayret gösterdiler. Ünlü film Flashdance (1983) genel olarak halk içinde sweatshirtlerin tanınmasını sağladı. TV dizileri olan Dallas ve Dynasty'de benzer etkiyi bırakmışlardır. Siouxsie ve The Banshees grubunun solisti Siouxsie, punk öncesi 80'ler Gotik modasına ilham kaynağı olmuştur. Yeni Romantik ya da yeni romantisizm, gençler arasında oldukça popüler bir moda akımı olarak 80'li yıllarda ortaya çıkmıştır. Kafa bantları 1982 yılında moda oldu. Bu moda ilk Kaliforniya'da başladı ve buradan yayıldı. Diğer yerleşik tarzlar da tozluklar ve minieteklerde yaşandı, özellikle de Amerikalı amigo kızları tarafından giyilen kısa, alt tarafı geniş etekler olan ra-ra etekleri yaygınlaştı. Profesyonel dansçıların provalarda kullandıkları temel eşya olan tozluklar, 1982 yılında gençler arasında akım haline geldi. Minietekler ilk olarak 70'lerin başında sahneye çıktı. Bu stiller Valley Kız akımının ünlü olduğu zamanda popüler Frank Zappa ve Moon Unit Zappa şarkılarıyla hatırlanmıştır. O zamanlar moda olan birçok şey harcanırken minietekler popüler çizgisini sürdürdü ve 80'ler ve 90'ların başı boyunca iş kadınlarının takımı olmak adına bir seçenek durumunda kaldı. Genel olarak bu mini etekler tozluklarla beraber giyilmekteydi. Bu çizgiler Amerikan Apparel gibi günümüz modasının mağazalarında hala yer bulmaktadır. Görünüş olarak ise tek renk, basit örnekli ve aynı şekillerle 80'lerin silüetini yansıtmaktadır. İngiltere'de tozluklar çoğunlukla dar kotlar, uzun kazaklar veya süeter ve yüksek topuklu ayakkabılarla birlikte giyilmektedir. Dynasty dizisi 80'li yıllarda Amerikan kadınlarının modasında büyük bir etki bıraktı. Dynasty dizisindeki Linda Evans tarafından ün kazanan omuz vatkaları, 80'li yıllarda ve hatta 90'lı yılların ilk üç senesinde popülaritesini sürdürdü. 80'li yıllarda kadınlar arasında omuz vatkalarının birden popüler olmasının arkasında yatan neden, belki de kadınların artık iş hayatında ender olmadıklarını göstermekti ve "takım elbiseleri" ile ofiste artık erkeklerle eşit olduklarının mesajını vermekteydiler. Birçok kadının omuzlarının iç tarafındaki çeşitli boylarda tutturulabilen vatkalar Velcro idi. Dynasty televizyon dizisi 80'lerde dünya çapında 250 milyon kişi tarafından izlenerek Amerika'nın yaygın moda çizgisine etkilerde bulundu. Hedef kitlesi kadınlar olan dizi, kadınların daha fazla mücevher takarak ekonomik durumlarını sergilemeleri yönünde etkilenmelerini sağladı. Sentetik kumaşlar 80'lerde artık demode oldu. Yün, pamuk ve ipek yeniden yaygın hale gelmişlerdir. Erkelerin iş giysileri 70'lerden beri ilk kez ince çizgililere dönüş yapmıştır. Yeni ince çizgililer, 30 ve 40'ların takım elbiselerine göre daha dar ve daha hoş olmakla birlikte, 70'lerdekilerle aynıydılar. Üç parçalı takım elbisler gündemden 80'lerin başlarında düşerken, klapa takım elbiseler daha dar hale geldi (50'lerin tarzına benzer). 70'lerde genel olarak beş altı düğmelik uzun yelekler giyilirken, 80'li yıllara gelindiğinde boyları daha kısaldı ve dört düğmelik yeleklerin giyilmesi yaygınlaştı. 80'lerde kravatlar daha dar bir hal aldı ve deriden ince modeller yapıldı. Hem iş hayatında, hem de günlük giyimde alttan düğmeli yakalar yeniden kullanılmaya başlandı. Bu arada kadın modası ve iş ayakkabıları, 50'ler ve 60'ların başlarında popüler olan hallerine döndü ve sivri uçlu ve çivili topuklu bir hal aldı. Bazı mağazalar, beyaz renkte kanvaz veya saten kaplı moda ayakkabılar depoladılar ve onları müşterilerin istekleri doğrultusunda boyayarak renklendirdiler. Genç kadınlar arasında en popüler ayakkabılar açık renkli ve yüksek topuklu ayakkabılar iken, Jellies'te görüldükten sonra renkli, transparan plastik tabanlı ayakkabılar popüler hale gelmiştir. 80'lerin zirvedeki mankenleri, Carol Alt, Christie Brinkley, Elle McPherson, ve Paulina Porizkova olmuştur. Aerobik egzersiz ve dans temelli televizyon dizileri ve filmlerinin ünü bir dans giyim modası oluşturdu ve buna bağlı olarak tozluk gibi profesyonel dans giysileri sokaklarda giyilmeye başlandı. 1983 yapımı olan Flashdance filmi, kadınlar arasında bir omzu açıkta bırakılmış sökülmüş kazakları yaygınlaştırdı. Streç dansçı giysileri de bu dönemde renkli hale geldi ve oldukça fazla giyildi. Diğer dans giyimi esinlenmeleri Olivia Newton John'un Physical vidyosunda ve Jane Fonda'nın aerobik kuşağı videolarında yer almıştır. 80'lerde erkek giyiminde renkli çizgilerde bir patlama görüldü. Gittikçe ünlenen televizyon dizisi Miami Vice'tan etkilenen erkekler pahalı suit ceketler altına özellikle açık veya pastel renklerde sıradan tişörtler giymeye başladılar. Ceket altına tişört görünüşü genellikle kirli sakal ile birbirine eşlik ettiler, bu akım da Miami Vice dizisindeki Don Johnson karakteriyle ün kazandı ve bu tarzı kendilerine örnek alanlar bu karakterdeki gibi ayakkabılarını çorapsız giyme eğilimi gösterdiler. 80'lerin sonlarına doğru ortaya çıkan erkekler için diğer bir popüler görünüş biçimi de Hawai tişörtleridir. Bu tişörtler çoğunlukla dikişli spor ceketlerle giyilerek birbirinin tamamlayıcısı olmuşlardır. Çoğunlukla gri ve beyaz olmakla birlikte hem günlük, hem iş elbisesi olarak giyilmişlerdir. İş takımı olarak giyildikleri zamanlar, çoğunlukla kravatsız giyilmekteydiler. Converse ayakkabılar, 80’lerin ilk yarısında popüler oldular. Air Jordan basketbol ayakkabıları (adını basketbol oyuncusu Michael Jordan’dan alır) ilk çıkışını 1984’te yapmıştır. Önceleri günlük yaşamda giyilen atletik ayakkabılar, sonraları yüksek fiyatlı birer moda ürünü olarak meydana çıkmıştır. Ulusal Basketbol Ligi (NBA) ilk zamanlarda ününü artıran bu ayakkabıların maçlarda giyilmesini yasaklamıştır. Sonraları ise birtakım üreticiler özel spor ayakkabılarını kullanıma sunmuştur. Adidas spor ayakkabıları özellikle gençler ve yetişkin erkekler arasında bu onyılda hızlı bir yükseliş göstermiştir; ünlü olmasını sağlayan şey ise Run DMC’nin Benim Adidas’ım şarkısı olmuştur. Nike da Air Max ve benzeri ayakkabılarıyla pazarda benzer etkiyi yaratarak söz sahibi olmuştur. Özellikle siyah veya beyaz deriden künyeler bu dönemde popüler olmuşlardır. Afrika’nın renkleri (yeşil, sarı ve kırmızı) ağırlıklı kente adı verilen döpiyesler Afrikalı Amerikanlar arasında bir hayli ün kazanmışlardır. Şehirlerdeki hip-hop toplulukları tarafından spor ayakkabılar çoğunlukla bağcıksız giyilmekteydi, bandanalar ve altın takılar takılmaktaydı. Seksenlerin sonlarında, asitle yıkanmış kotlar ve deri ceketler her iki cinsiyet için de popüler olmuştur. Asitle yıkama, deriyi kimyasal olarak ağartma, kumaşın liflerini bozarak solmaya maruz bırakma, kumaşın orijinal boyasından farklı tonlar oluşturarak kumaş üzerinde beyaz çizgiler ve noktalar oluşturma işlemlerinden oluşur. Bu oluşum heavy metal modası olarak tanındı (on yılın sonlarına doğru her iki cinsin ilgisini çeken geniş kıvırcık saç türleriyle hair metal olarak anıldı). Jem fabrikasyonla üretilip, hem de elde işlenen solmaya maruz bırakılmış ve sökülmüş kotlar, Poison gibi metal müzik grupları sayesinde popüler bir moda eğilimi haline gelmiştir. Moda dünyasında modayı belirleyen kimselerin eşcinsel erkekler olduğuna dair yaygın bir düşünce olmasına rağmen, 80'li yılların moda kültüründe eşcinsel öğeler önemini kaybetmiştir. Dış mekân giyiminde geniş yürüyüş botları, kotlar ve fanila gömlekler moda haline gelmiştir. Erkekler için kadınsı, kadınlar için erkeksi tarzda giyim toplum arasında hızla yayılmıştır. Dövme ve piercing yaptırma kültürü başlangıç göstermiştir. Özellikle ABD’deki tutucu gençler "preppy" olarak bilinen tarzda giyinmeye başladılar. Preppy modası tutucu ve klasik stildeki giysi markaları olan Izod Lacoste, Brooks Brothers, Polo ile hatırlanmaktadır. Preppy giysi tarzına bir örnek olarak düğmeleri altta Oxford gömlek, manşetli bej pantolon ve mokasen ayakkabı gösterilebilir. Diğer popüler giysiler de baklava dokulu süveterler ve yeleklerdir. Preppy giyim tarzı denince akla gelen diğer bir öğe de süveter veya kazakların omuzlardan gevşek biçimde boyuna bağlanmasıdır. 80’lerde preppy modasında uçuk ve kalın tişörtler de tasarımcılarının logolarıyla beraber önemli yer tutmaktadırlar. 80’lerde çoğu kadın saçlarını kızıl veya burgonyaya boyamışlardır. Uzun perçemler de o dönemde popülerdi. Kadınlar bu saç stiline uygun olarak tek taraflı geniş küpeler takmaktaydılar. 70'lerde sıkça görülen favoriler, 80 modasında büyük bir önem kaybına uğruyor ve özellikle gençler arasında film ve müzik yıldızlarının etkisiyle büyük ve eksantrik saç şekilleri yaygın hale geliyordu. İçlerinde barındırdıkları parlatıcılarla istenen parlak görünümü ve geniş hacmi sağlayan ve kişilerin saçlarına şekil verilmesinde kullanılan saç köpüklerinin aşırı yaygınlaştığı görüldü. AquaNet gibi saç spreyleri hard rock grubu olan Poison tarafından sıkça kullanılmaktaydı. 1984 yılında favoriler yeniden bir geri dönüş yaptılar fakat bu sefer daha ince, kısa ve 70'li yıllara göre daha düzgün görünümlüydüler. Bu akım 1986 yılının sonlarına dek sürdü. Bu favoriler çoğunlukla (fakat her zaman değil) Mullet (aslan yelesi) saç kesim tarzının bir eklentisi olarak görülmektedir. Mullet birkaç faklı stilde meydana çıkmıştır fakat ana şekli saç boyu yanlardan kısa ve arkadan uzun olacak şekildedir. Mullet banliyölerde ve köylerde genellikle çalışan kesim erkekleri arasında yaygın olmuştur. Bu tutucu görünüş iş dünyasının elit görünümü olan erkeklerde düzgün kesimli kısa ve kadınlarda şık düz saç stilleriyle zıtlaşmaktadır. Beyaz yakalı erkeklerin saç kesimleri yapay bir saç çizgisi oluşturacak biçimde ensenin sık sık tıraş edilmesidir. Kadın saç stillerinde ise on yılın sonunda birden uzun şekiller hakim oldu. 70'lerdeki en uzunu omuzda olan küt kesimin aksine 80'lerin sonlarında uzun saç modelleri sırt hizasına kadar uzanmıştır. 80'lerin ortaları ve sonları boyunca hem erkek hem kadınlarda saçları ayrımak modaya aykırı bulunmuştur. Kıvır kıvır saçlar genel moda stilinin temsilcisiydi ve dönemin kıyafetleriyle birbirlerini tamamlıyorlardı. "Banana" tokalar ayrıca diğer bir moda ürünüdür. Genç kadınlar uzun ve özgün tasarımlara sahip olan vahşi küpeler takmaktaydılar. Çoğunlukla tek bir küpe takılmaktaydı. Omza kadar uzanan tokalar genellikle çene hizasında veya daha kısa olan saçlarla zıtlaşmaktalardı. Lüle lüle saçlar, zıt renkli çizgiler 80'ler modasında gençler arasında yaygın bulunmaktadır. Birçok genç kadın on yılın sonlarına doğru saçlarını burgonya veya kızıl renge boyamışlardır. Erkekler için küpeler moda açısından büyük yer tutmaya başlamıştır. İnce metal bileklikler (bilezik de denmektedir) 80'lerde bayağı popüler olmuştur ve büyük toplantılarda dahi insanların bileklerinde görülebilmektedir. Elmas veya inci gibi mücevher tasarımları kadınlar arasında yalnızca güzellik açısından değil, aynı zamanda zenginlik ve gücün de sembolü olarak yaygın biçimde kullanılmışlardır. İç çamaşırı hem erkek hem kadınlar için önemli birer moda aksesuarı olmuşlardır. Kadın görünümünde genel olarak dantel süslü pastel renkler hakimdir. Sütyenle beraber yapılan kadın gecelikleri de özellikle ceketin boyun çizgisinden görünür vaziyette olanları iş hayatında tercih edilmişlerdir. Erkekler dahi modayı sıkça takip eder olmuştur. Erkekler için tasarlanan iç çamaşırları da renkli olmuştur, aynı zamanda boxerlar "ince" ve kıç tarafından aşağıya doğru düzgün bir kesime sahiptirler. Her iki cinsiyet ünlülerin sergilediği ve televizyonda gördükleri modaya uygun iç çamaşırları giymeye başladılar. Kadınlar iç çamaşırı için polyester saten kumaşlara ilgi duymaya başladılar. Çoğunlukla erkek çizgilerinde üretim yapan Jocks şirketi tutucu erkekler için dantelli, Fransız kesimli ürünler üretmeye başladı. Televizyonda Moonlighting'de Cybill Shepherd'in giydiği alt ve üstüyle bir arada olan kadın geceliği, külot ihtiyacını ortadan kaldıran mütevazı bir elbise olarak bayağı popüler olmuştur. Parlak mücevher renginde ipek şarmözler ve Dallas ve Dynasty'de görülen saten bluzlar rağbet görmüştür. Yeni Jockey satıcısı beyzbol oyuncusu Jim Palmer küçük bikiniler ve atlet baskılarında kullanılan dikkat çekici koyu tonlar popüler olmuştur. İç giyim modası Geleceğe Dönüş filminde Michael J. Fox'un eflatun renkli Calvin Klein tasarımları ve Oakland Raiders yıldızı Howie Long'un renkli Hanes bikinilerinden etkilenmiştir. Renkli, desenli, resimli erkek mayoları veya iç çamaşırları göz önüne çıkmıştır ve her yaştan erkekler arasında bayağı ün kazanmıştır. On yılın başında metal kordonlu dijital saatler modaya ağırlığını koydu. İlk yıllarda popüler olmasına rağmen sonraları baskın konumunu kaybetti. Yeni nesil dijital saatler hesap makineli olarak üretilmiştir ve bunlar ilk veri düzenleyiciler olmuştur. Dönemin ortalarında yetişkinler için kadranlı saatler moda olmuştur. Deri kayışlarda ayrıca bir seçenektir. On yılın sonlarına doğru bazı saatlerin yüzlerinde Roma rakamları kullanılmıştır. Bunun yanında diğer bir ultramodern durum göstergesi de Movado müze saatleridir. Saatlerin on ikisinin göstergesinde tek büyük bir noktadan pırıl pırıl tasarımlar kullanılmıştır. Genç kültür de çınlayan plastik Swatch saatleri tercih etmektedirler. Bunlar ilk olarak Avrupa'da ortaya çıkmıştır ve dönemin ortalarında Kuzey Amerika'ya yayılmıştır. Gençler bu saatlerin ikisi veya üçünü aynı kollarına takmaktaydılar. 80'lerin ilk yarısında geniş, plastik çerçeveli gözlükler hem erkekler hem kadınlar için moda olmuştur. Küçük metal çerçeveli gözlükler 1984 ve 1985'te yeniden dönüş yapmıştır ve 80'lerin sonlarında kaplumbağa kabuğu renginde gözlükler moda haline gelmiştir. Bu yeni modalar daha öncekilere göre daha ufak ve ovaldirler. 80'ler boyunca Ray-Ban Wayfarer gözlükleri 1983'teki Tom Cruise'un Risky Business filmiyle popüler olmuşlardır. Ray-Ban Pilot gözlüklerinin satışları 1986 yılında gösterime giren Maverick ve Iceman ile şöhreti yakalayan Tom Cruise ve Val Kilmer'ın oynadığı Top Gun filmiyle %40 artmıştır. Michael Madsen de bu gözlükleri filmlerinde sıkça kullanmıştır. Miami Vice, özellikle Don Johnson'ın oynadığı Sonny Crockett, bir çift Ray-Ban Wayfarer (Model L2052, Mock Tortoise) giyilmesiyle Ray Ban'ın popülaritesini artırarak 1984 yılında satışlarını 720,000'e çıkardı. 10 yıl ABD'de disko müziğine tepkilerle başladı ve 1970'lerle özleşmiş orkestral müzik gibi birçok müzikten de uzaklaşılmıştır. 1980'lerin müziği daha önce duyulmamış olan bateri eşliğinde sentezör ve klavye ile yapılan elektronik seslerle tanınmıştır. Bu da müzikte önemli bir değişim yaratmıştır. ABD'de MTV kuruldu ve kayıt endüstrisinde müzik vidyoları çok büyük bir etki oluşturdu. Amerikalı Pop artistleri Madonna ve Michael Jackson bu türün öncülüğünü yaptılar ve bunu büyük bir sektör haline getirdiler. New Wave ve Synthpop, birçok İngiliz ve Amerikan sanatçı tarafından geliştirildiler ve özellikle seksenlerin başı ve ortalarında önemli bir fenomen hale geldiler. Hard rock, Heavy metal, Big Hair Bands ve Glam metal, 1980'lerde son derece önemli bir ün kazandılar ve en baskın müzik türleri arasına girdiler. 1985'te birçok sanatçının katılımıyla düzenlenen Live Aid konserleri dikkat çekti ve halkı büyük bir açlık tehlikesiyle karşı karşıya olan Etiyopya’ya yiyecek göndermek üzere bir hamle yarattı. Hip hop yavaş yavaş güçlü bir müzikal etkiye sahip olmaya başladı. 80'lerin filmleri birçok tür arasındaki hibrit geçişleriyle farklı tarzları içermektedir. Trend, o güne kadarki en büyük etkiyi yapacak, ilk gösterim haftasında önceki filmlerden daha fazla hasılat getirecek ve seyircilerin seçim yapmak için başka çok fazla seçenek bulamayacağı filmleri üretmek yönündeydi. On yıl 70'lerin ortalarındaki film sektöründe yaşanan bomba patlamasının devamıyla başladı. 1977 yılındaki 'un devamı olan The Empire Strikes Back, 1980 Mayıs ayında yılın en büyük etkiyi yapan filmi olarak başladı. Bu film 80'lerin en iyi filmi olarak gösterildi (IMDb'de 80'lerin filmleri arasında en fazla oyu alan filmdir). Bu filmi üçlemenin sonuncusu olan Return of the Jedi (1983) izledi. Bu gelen, birçok benzer fantastik yapım arasından en fazla sevilen film olmuştur. Superman II 1980 sonunda Avrupa ve Avustralya'da gösterime girdi fakat ABD'de 1981'in Haziran ayına kadar gösterimi yapılmadı. İki yönetmen tarafından yönetilmesi film üzerinde uzunca sürecek tartışmalar yarattı ve bunun sonucunda 2006 yılında Superman II: The Richard Donner Cut gösterime girmiştir. 1978 yılındaki Superman çok yapmacık bulunmasına rağmen, "Superman II" olumlu tepkiler almıştır. "The Empire Strikes Back"in başarısı üzerine filmin yapımcısı George Lucas, 1981 yapımlı olan, "The Empire Strikes Back"te yardımcı oyuncu olan Harrison Ford'un oynadığı Raiders of the Lost Ark filmini yapmak üzere Steven Spielberg ile bir araya gelmiştir. Hikâye, Amerikan hükûmeti tarafından kayıp gizemli bir sözleşme sandığını bulmak üzere görevlendirilen arkeolojist ve maceracı Indiana Jones (Ford) hakkındadır ve 1930 tarzı dizilerin yarattığı ilgiyi toplamayı başarmıştır. Film 1981 yılının en beğenilen filmi olmuştur ve devam filmleri de bu on yıl boyunca sürekli en sevilen ilk 10 film arasında bulunmuşlardır. 1982 yılında Spielberg masalsı bilimkurgu bombasını patlattı ve tüm rekorları altüst eden, bütün Star Wars filmlerinden %40 daha fazla kazanan ve ilk 50'deki filmlerin 46'sını gelir olarak ikiye veya üçe katlayan E.T. the Extra-Terrestrial'yi yaptı. Seksenlerin bilimkurgu dalgasının devamı olarak Avustralyalı deri ceketli kanun dışı yol korsanlarıyla geleceğin çölleşmiş alanlarında mücadele eden Mad Max2 yapıldı. Diğer bir geleceği anlatan yapım olan New York'tan Kaçış distopik bir geleceği anlatan ve kahramanlık karşıtı bir yapım olarak aynı yıl yapıldı. 1982 yılında diğer bir distopyan yapım olan, Harrison Ford'un hain androidleri araştırma görevini üstlenen bir detektifi canlandırdığı Blade Runner filmi çekildi. Dönemin Bilimkurgu filmleri olan iki Star Wars filmi, ve , Geleceğe Dönüş üçlemesi ve Steven Spielberg'ün E.T.'si genel olarak genç izleyicileri hedef kitlesi olarak belirlemiştir. Seksenler gerilim filmleri için muazzam bir dönem oldu, birçoğu erotik yapıdadır ve 9 1/2 Hafta (1986), Ölümcül Cazibe (1987) ve Body Heat (1981) bunların örneklerindendir. Belki de 80'lerin gerilim filmleri arasından en etkili örneklerden biri David Lynch'in tuhaf kült klasklerinden gelecekteki Amerikan kentlerinin yer altı dünyalarıyla ilgili olan ve 2000'li yıllara dair uyarlamalar bulunduran Blue Velvet (1986); ve diğer biri de Stanley Kubrick'in korku/gerilim türündeki filmi The Shining (1980)'tir. Fantezi filmler, kılıç ve büyülü filmlerin yeniden dirilmelerini sağladı. 1981 yılında , Ejderha Avcısı, Excalibur ve Raiders of the Lost Ark gösterime girdi fakat fantastik filmler adına asıl patlamayı 1982 yılındaki Barbar Conan filmi yapmıştır. Bu destanda rol alan Arnold Schwarzenegger şöhretin zirvesine çıkma adına büyük bir adım kaydetmiştir. Orijinal hikâye Robert E. Howard'a ait olmasına rağmen, film senaryosu Oliver Stone ve John Milius'un ortak çalışması sonucu yazılmıştır. Filmin devamı 1984 yılında Conan the Destroyer olarak geldi. Schwarzenegger yeniden kılıç kullanıcısı rolüyle 1985'te Red Sonja filmiyle dönüş yaptı. Aynı yıl benzer temalı filmler olan Kılıç ve Büyücü, The Beastmastr ve Ator filmleri gösterime girdi. Bitmeyen Hikâye (1984), Efsane (1985), ve The Princess Bride (1987) gibi masalsı fantastik yapımlar da popüler olmuşlardır. Disney'in 1939 yapımlı klasiği ve büyük bir hayalkırıklığı olan Oz Büyücüsü filminin büyük bütçeli devam filmi olan Oz'a Dönüş video kasetlerde büyük bir başarı yakalamıştır. Tarihsel, romantik, dramatik filmler arasından Rain Man (1988), Fatal Attraction (1987), On Golden Pond (1981), Terms of Endearment (1983), The Color Purple (1985) ve Out of Africa (1985) filmleri gişelerde iyi bir sonuç elde etmişlerdir. Ayrıca saygın başarıya sahip diğer filmler de Sophie'nin Seçimi (1982), A Passage to India (1984) and Gandhi (1982) olarak gösterilebilirler. Kovboy filmlerinde Silverado (1985) filmiyle yeni bir tarz ortaya çıkmıştır. 70'lerdeki korku filmi yaratıcılığı '80'lerin başlarına dek sürdü, daha fazla kan göstermesinin dışında '80 yıllarının birçok başarılı korku filmlerinin devam serileri yapılmıştır. Stanley Kubrick korku filmi olan The Shining (1980)'i çekmiştir. Yaratıcı ve kanlı kapalı atmosferiyle The Evil Dead (1981) birçokları tarafından türünün en iyilerinden biri olarak gösterilmiş ve devam filmi olan Evil Dead II (1987)'yi çekmek kaçınılmaz olmuştur. Halloween filminin yönetmeni John Carpenter'ın yaptığı The Thing (1982) filmi, seyircilerini etkili efektleriyle hayranlık içinde bırakmıştır. Halloween (1978) filminin devamı olan 13. Cuma (1980) ve Elm Sokağı Kabusu (1984) 80'lerin korku filmlerinin popüler yüzleridir. David Cronenberg'in görüntü ve kan efektli Scanners (1982) ve The Fly filminin yeniden çekilen versiyonu James Cameron'un filmi Aliens'tan yalnızca birkaç hafta sonra ve hepsi de 1986 yılında gösterime girdiler. Stuart Gordon'un Re-Animator (1985), Dan O'Bannon'un The Return of the Living Dead ve Lloyd Kaufman'ın The Toxic Avenger (all 1985) da bu dönem filmlerindendir. Hayalet Avcıları, Joe Dante'nin Gremlinleri (her ikisi de 1984) ve Tim Burton'ın Beetlejuice (1988)'i korku komedisi olarak yeni bir tarz ve moda oluşturmuşlardır. Hayalet Avcıları (1984) tüm Indiana Jones filmleri, Tootsie (1982) ve Üç Adam ve Bir Bebek (1987) filmleri kadar satmıştır. Önceki onyılın felaket filmleri şaka komedisine dayanan güldürülerdir ve Airplane! filmi bunlardan biriydi, bu yoldan gidilerek devam filmleri çekildi ve bunlar 1982 yılında Airplane II: The Sequel, Top Secret! (1984) ve Naked Gun filmleridir. '80'lerin popüler komedi yıldızları Leslie Nielsen, John Candy, Steve Martin, Eddie Murphy, Bill Murray, Chevy Chase ve Dan Aykroyd'durlar. Bill Murray, Steve Martin ve Chevy Chase gibi birçoğu American TV şovu olan Saturday Night Live ile şöhreti yakalamışlardır. Eddie Murphy 48 Saat (1982) ve Beverly Hills Polisi serileriyle (1984–1993) komedi-aksiyon filmelerinde büyük başarı yakalamıştır. Ayrıca ilk 50'de bulunan romantic komediler de Crocodile Dundee (1986), Crocodile Dundee 2 (1988) ve Arthur (1981) filmleridir. 1978'deki Animal House'un büyük etkisi sonucu, bu dönemde de Fast Times at Ridgemont High, Porky's ve Revenge of the Nerds gibi gençlik komedilerinin yükselişinin devam ettiği görüldü. Diğer bir popüler yapım da John Hughes'ün Ferris Bueller's Day Off (1986) filmidir. Daha sonra 90'ların başında Evde Tek Başına serilerini yaratmıştır. Sonraki filmler komedilerde bir yeniden canlanma yaşanmasına yardım etmiştir ve bu filmler genelde ailesel izleyiciye hitap etmeyi amaçlayıp Honey, I Shrunk the Kids ve devam serileri bunlara örnek olarak gösterilebilir. Bir Amerikan lisesinde birçok popüler öğrencinin öldürülmesini (intihar süsü verilerek) konu alan Heathers (1989), gençlik komedisi türüne şaka yollu bir yaklaşım sağlamıştır. Dönemin diğer komedi yapımları da Tootsie (1982), Broadcast News (1987), Big, 18 Again!, Vice Versa ve Like Father, Like Son filmleridir. Komedilerden göze çarpanlar arasında Polis Akademisi (film) serileri 1984 ve 1993 yılları arasında yapılmıştır. 70'lerin sonları ve 80'lerin başlarında daha önceleri başarılı olmuş yapımların devam filmlerini çekme adına bir moda oluştu. Bu filmlere örnek olarak Trail of the Pink Panther, The Great Muppet Caper, ve Porky's II: The Next Day gösterilebilir. Gençlerin "olgunlaşma" hikâyelerinin yanında daha karmaşık "rite-of-passage" filmleri daha yaşlı oyuncularıyla mevcut alışılmış ritüeli değiştirme veya dönüştürme içine girmişlerdir. 1983'teki Riskli İş, 1984 yapımı Karate Çocuk ve 1985'teki Kahvaltı Kulübü veya St. Elmo's Fire gibi brat-pack türlerinde gençler ön planda olmasına rağmen, olgun bir adamın yaşadığı sıkıntılı yaşamın anlatıldığı Top Gun (1986) veya savaş pilotu olmaya çalışan 'An Officer and a Gentleman, Flashdance'ın kadın kaynakçısının bir balerine dönüşmesi ve Cocoon'un (1985) olgunluk çağlarını atlatmanın hikâyelerini anlatması bu dönüşüm örneklerindendir. Big Chill (1983) yapımı dahi bu türe örnektir çünkü bu filmde de arkadaşının intiharından sonra hayatı direkt olarak etkilenen bir adam anlatılmaktadır. Yetmişlerde aksiyon filmleri genellikle başına buyruk polis memurlarıyla göz önüne gelmişlerdir fakat Hollywood'da '80lere kadar aksiyon filmleri baskın olamamışlardır ta ki Arnold Schwarzenegger, Sylvester Stallone ve Bruce Willis'in şöhretleri artana kadar. Stallone Rocky serileriyle devam etti ve 82'de Vietnam Savaşından dönen eski küçük bir kasaba şerifini canlandırdığı İlk Kan ve onun devamı olan Rambo 2'de oynadı. Vietnam Savaşı filmlerinin popülaritesi '70 yıllarda bir film olarak gösterilmesi tabu olarak görülmesine karşın '80li yıllarda artmıştır. Platoon ve Stanley Kubrick'in Full Metal Jacket konu olarak bu savaşı seçmişlerdir. Chuck Norris eski bir Vietnam gazisiyken savaş esirlerini kurtarmak üzere geri dönmesinin konu edildiği Missing in Action üçlemesinde (1984, 1985, 1988) rol aldı. Schwarzenegger The Terminator (1984), Komando (1986) ve Predator (1987) filmlerinde oynadı. 1988 yapımlı bir film olan Zor Ölüm sonraki onyılda bu türün gelişmesine önemli katkılar yapmıştır. Filmde Bruce Willis, Los Angeles ofis binasındaki bir terörist baskınını dikkatsizce karıştıran bir New York Şehir polis dedektifini canlandırmaktadır. James Bond 1981 yılında Roger Moore'un rol aldığı 1979'daki Moonraker'a göre daha gerçekçi olan For Your Eyes Only ile üçüncü onyılına girmiştir. Önceki yıllarda yönetmenler 60'ların Bond'unu yönetme kalıbındayken, bu dönem Bond için yeni bir çağın başlangıcı olmuştur ve serileri yönetmeye başlayan yeni yönetmen John Glen, şekilciliğe daha az önem vererek olaya daha çok "iş yapan adam" yönünden yaklaşmıştır ve 1981'den 1989'a kadarki tüm "EON" Bond filmlerini o yönetmiştir. Moonraker Bond'un patronu M'nin resmedildiği son düzenli Bernard Lee filmidir. Seksenlerin Bond'unda, birkaç MI6 amiri Bond'u görevine sevketmektedr. 1983 yılı EON Bond olmayan The Empire Strikes Back in yönetmeni Irvin Kershner'ın yönetimiyle ve Sean Connery'nin en son 1971 yılında Diamonds are Forever'da oynadığı role geri dönmesiyle oluşan yeni bölüm Bond filmi Never Say Never Again'in gösterime girmesiyle önemli bir yıldır; gişelerde ve satış hasılatlarında sonraki EON film olan Octopussy ile yarışan film için medya durumu 'Bondların Savaşı' olarak yorumlamaktadır. Daha az bilinen tek seferliğine Bond'u canlandırmış olan George Lazenby aynı yıl bir TV filmi olan The Return of the Man from U.N.C.L.E. ile Bond benzeri bir karakter olan "JB" 'yi canlandırmıştır. A View to a Kill (1985) ile Roger Moore son defa Bond'u canlandırmıştır ve 1987 yılındaki The Living Daylights için Timothy Dalton seçilmiştir ve o da son olarak 1989'da Licence to Kill ile bu rolü almıştır. Video oyunları ve atarilerin popülaritesinin 1970'lerin orta ve sonlarında artmasına rağmen, sonraki on yıl boyunca bu alandaki teknolojinin hızla gelişmesiyle de devam etti. 1978’de Japonya’da geliştirilen Space Invaders, ilk defa 1979’da bir İngiliz ticaret fuarında gösterildiğinde, 80’lerin başı oyun endüstrisinde büyük bir etki yarattı. Daha sonra onyılın başında Pac-Man’de dâhil bir çılgınlık hissi yaratıldı ve bunları özellikle 1982 ve 1983’te Süper Mario Kardeşler izledi. Oyunlar 1985'te başarılı bir pazar yakaladı ve bu sektörün ünü hala da devam etmektedir. 1980’lerde Atari, ünlü Vidyo Bilgisayar sistemi oyun konsolunun yazılım geliştirme süreçlerinde düzenli kalite kontrolü uygulamasında başarısız oldu. Düşük kalitedeki yazılımların miktarı yüzünden ev konsolu endüstrisinde büyük bir çöküş yaşandı. Nintendo'nun Famicom/NES konsolunun piyasaya çıkmasıyla problemler çözüldü ve yalnızca şirket tarafından onaylanmış oyunların oynanabilmesiyle sektör yeniden canlandı. Bilgisayar motoru ve Sega Mega Drive onyılın sonlarına doğru piyasaya sürülen sonraki nesil oyun konsollarını temsil etmektedirler. Evlerde kullanılan kişisel bilgisayarlar 1980’lerde popüler oldu ve bu on yıl boyunca özellikle ZX Spectrum oyun konusunda sıklıkla kullanıldılar. Yaygın olan IBM Bilgisayarları 1981’de doğdu fakat bu onyıl boyunca oyun amaçlı olmayan bir bilgisayar statüsündeydi. IBM PC’nin yanında Commodore 64 (1982) en popüler 8-bitlik oyun konsoluydu ve onun varisi olarak Amiga (1985), en ünlü 16-bit oyun konsolu olarak bilinmektedir. Zimbabve, 1980 yılında ABD’nin resmî sömürgelerinden ayrılarak bağımsızlığını ilan etmiştir. 1983 yılında ise kuzeyde Müslüman Sudan hükûmeti ve Güney Sudan’da ayrılıkçı Müslüman olmayan isyancılar arasında İkinci Sudan Sivil Savaşı patlak vermiş ve 22 yıl sürecek bir anlaşmazlık ortaya çıkmıştır. 1984–1985 yıllarında, Etiyopya’da baş gösteren açlık üzerine Etiyopyalılara yardım amacıyla uluslararası çabalar sarfedilmiştir. Bunların içinde Temmuz 1985'te düzenlenen ünlü Live Aid konseri de bulunmaktadır. Nijerya’da 1983 ve 1985 yıllarında askeri darbe görülmüştür. 1986 yılında ise ABD, Libya’ya bir hava bombardımanı gerçekleştirmiştir. Cuito Cuanavale Muharebesi, 1987’den 1988’e Angola İç Savaşı ve Güney Afrika Sınır Savaşlarının bir bölümü olarak yer almıştır. Angola, Küba ve Namibya askeri güçleri ile Güney Afrika’daki askeri güçler ve Angola'lı muhalif UNITA örgütü arasındaki savaş, II. Dünya Savaşı’ndan o güne kadarki Afrika’daki en büyük savaştı. Güney Afrika ve Angola, Namibya, Zambiya arasındaki Güney Afrika Sınır Savaşı, Namibya'nın bağımsızlığının tanınmasıyla 1989 yılında bitmiştir. K-141 Kursk K-141 "Kursk" Rus Donanması'na bağlı, Oscar II sınıfı bir nükleer denizaltıdır. Adını 1943 yılında II. Dünya Savaşı'nın en büyük ve önemli tank muharebelerinden birine sahne olmuş Kursk kentinden alan denizaltı, Sovyetler Birliği'nin dağılmasından sonra inşa edilen ilk Rus denizaltılarından biridir. Kuzey Filosu'nda görev yapan "Kursk", 12 Ağustos 2000 tarihinde Barents Denizi'nde yürüttüğü bir torpido eğitimi sırasında meydana gelen patlama sonucunda batmış, kazada denizaltının tüm mürettebatı hayatını kaybetmiştir. Yapımına 1992 yılında Arhangelsk kenti yakınlarındaki Severodvinsk Tersanesi'nde başlanan "Kursk", inşa kararı Sovyetler Birliği'nin dağılmasından önce alınan son nükleer denizaltı idi. 154 m boyunda ve dört katlı bir bina yüksekliğinde olan "Kursk", bugüne dek inşa edilmiş en büyük taarruz denizaltıları olan Oscar-II sınıfının son üyesi olarak 1994 yılında Kuzey Filosu'na dahil oldu. Yüksek oranda krom ve nikel içeren, 8.5 mm çelik dış gövdesi sayesinde "Kursk", diğer denizaltı sınıflarına oranla manyetik anomali algılayıcılar tarafından güçlükle izlenebilmekteydi. Dış gövdeyle 50.8 mm kalınlığındaki iç gövde arasında iki metrelik bir boşluk bulunmaktaydı. Sovyetler Birliği'nin dağılmasının ardından yaşanan ekonomik sıkıntılar sebebiyle Kuzey Filosu'nun tamamına yakınıyla birlikte "Kursk" da doksanlı yılların büyük kısmını Murmansk kenti yakınlarındaki Andreyava Körfezi'nde demirli olarak atıl vaziyette geçirmek durumunda kaldı. 1999 yılına kadar aktif göreve çıkmayan denizaltı, o yıl Kosova Savaşı'na destek vermek amacıyla Akdeniz'de bulunan Amerikan gemilerine karşı bir dizi keşif görevi gerçekleştirdi. 2000 yılının Ağustos ayında ise "Kursk", Sovyetler Birliği'nin dağılmasından sonraki en büyük Rus askeri tatbikatına iştirak etmek üzere Barents Denizi'ne doğru yola çıktı. Bu, onun son görevi olacaktı. 12 Ağustos 2000 günü "Kursk", eğitim amaçlı bir dizi torpido atışı gerçekleştirmek üzere Barents Denizi'ne açıldı. Yerel saat ile sabah 11:28'de torpido eğitimini tamamlayan denizaltıda kısa bir süre sonra yaklaşık iki dakika arayla iki büyük patlama meydana geldi. Patlama sonucunda parçalanan denizaltının enkazı, yaklaşık 108 m (305 ft) derinlikteki deniz tabanına çöktü. Patlamanın sebebi konusunda birçok iddia bulunmaktadır. İlk olarak Ruslar, tatbikatı izleyen bir NATO denizaltısıyla çarpışma ihtimalini ortaya attılar ve uydu görüntüleriyle olayın hemen ardından Norveç'te demirlemiş bir Amerikan denizaltısının görüntülerini yayınladılar. Daha sonra yapılan araştırmalarla oluşan sismik dalgaların çarpışma değil de patlama sonucu meydana geldiği ortaya çıktı. Kazanın yaşandığı dönemde Çeçen direnişçilerin saldırıları yoğunluk kazanmıştı. Bu nedenle olayın torpido bölümüne yerleştirilen bir bomba yüzünden meydana gelebileceği ihtimali üzerine de gidildi ancak Müslüman kökenli askerlerin kişilikleri ve geçmişleri incelendiğinde bunu yapmayacakları sonucuna varıldı. Enkaz ancak torpido bölümü kesilerek yüzeye çıkarılabildi. Devamında yapılan incelemeler, testler sonucunda üretim serisi bozuk, senelerdir bakım görmemiş ve en önemlisi yıllar önce Rusya Federasyonu Deniz Kuvvetleri dışında birçok donanma tarafından riskleri nedeniyle kullanımına son verilmiş torpidoların itici sistemlerinde oluşan patlamayla birçok torpidonun aynı anda denizaltı içinde patlayarak bu kazaya neden olduğu anlaşılmıştır. Patlama sonrasında bölgeye intikal eden Rus, İngiliz ve Norveçli kurtarma ekiplerinin yoğun çabasına rağmen patlamada "Kursk"'un tüm mürettebatı hayatını kaybetmiştir. Rus kaynakları, denizaltıda bulunan 118 mürettebatın hepsinin birkaç dakikada ölmüş olduğunu açıkladıysa da kurtarma ekiplerinin elde ettiği bulgular, aralarında Kaptan Dimitri Kolesnikov'un da bulunduğu en az 23 kişinin patlamalardan saatler hatta günler sonrasına dek hayatta kalmış olabileceği kuşkusunu doğurmuştur. Enkazın yüzeye çıkarılmasını takiben yapılan incelemelerde, havadaki karbondioksiti yakalayıp yapay oksijen sağlayan potasyum süperoksit çubuklarının çoğunun kullanılmış olarak bulunması da bu tezi desteklemektedir. Dönemin Rusya Devlet Başkanı Vladimir Putin, faciayı takip eden beş gün boyunca hiçbir açıklama veya yorum yapmamış, üstelik Soçi'deki tatilini de yarıda kesmeyerek ve başka ülkelerden gelen yardım tekliflerini uzun bir süre reddederek tepki toplamıştır. Putin, 2001 yılında verdiği bir demeçte bu konudaki pişmanlığını dile getirmiştir. "Kursk"'un enkazı 2001 yılında iki Hollanda firmasının oluşturduğu bir konsorsiyum tarafından yüzeye çıkarılmıştır. Bu işlem sonucunda denizaltının ilk torpidonun infilak etmesi sonucunda oluşan yüksek sıcaklığın diğer torpidoları da infilak ettirmesi sonucu battığı da kesinlik kazanmıştır. Çıkarma operasyonu sırasında denizaltında bulunan balistik füzelerin nükleer başlık taşıdığı iddiaları ortaya atılmış, ancak Rusya iddiaları yalanlamıştır. Denizaltının nükleer reaktörü ve yakıtı Kola Yarımadası'ndaki tesislerde saklanmak üzere sökülmüş, geri kalanı ise hurdaya çıkarılmıştır. "Kursk" hakkında genel bilgi (İngilizce) "Kursk"'un batma sebebiyle ilgili teoriler (Ä°ngilizce) "Kursk" için düzenlenen kurtarma operasyonları (İngilizce) Yeşim İmparator Yeşim İmparator ( ya da 玉帝 "Yù Dì"), Daocu mitolojide Cennet, Cehennem ve insan dünyası dahil olmak üzere varolan tüm alemlerin hükümdarı olarak kabul edilen bir karakterdir. Çin geleneksel halk dini panteonunda en önemli tanrılardan biridir. Yeşim İmparator pek çok farklı isimle anılır. Halk tarafından kullanılan ismi Göksel Büyükbaba (天公, Tiān Gōng)'dır. "Cennet ve Cehennem Kayıtları" (洞冥寶記) ve "Ölümsüz Şeftali Ziyafeti" (蟠桃宴記) adlı kitaplara göre, Yeşim İmparator selefi tarafından düzenlenen bir sınavla bir grup ilah arasından seçilmiştir. Voyager 2 uzay aracı tarafından Satürn'ün uydusu Rhea'da keşfedilen bir krater de Çin mitolojisine atıfla "Yeşim İmparator" adını almıştır. 2006 Türkiye Süper Kupası 2006 Türkiye Süper Kupası, 2005-06 Süper Lig şampiyonu Galatasaray ile 2005-06 Türkiye Kupası şampiyonu Beşiktaş arasında 30 Temmuz 2006 tarihinde Almanya'nın Frankfurt şehrinde oynanan, otuz dördüncü Süper Kupa maçıdır. Galatasaray 26 galibiyet, 5 beraberlik ve 3 mağlubiyet ile Süper Lig şampiyonluğunu kazandı. Galatasaray, Beşiktaş'a karşı o sezon hem evinde olan maçları hem de deplasmanda olan maçları kazanmayı başardı. Galatasaray, Beşiktaş'ı kendi stadında 3-2 ve deplasmanda 2-1 yendi. Türkiye Kupası şampiyonu Beşiktaş'ta Süper Lig'i 3.sırada bitirdi. Beşiktaş, Türkiye Kupası'nın gruplarındaki maçları 2 galibiyet, 1 beraberlik ve 1 mağlubiyet ile bitirerek grubu 2.olarak tamamladı. Beşiktaş ile aynı grupta olan Samsunspor ise grubu lider olarak tamamladı. Çeyrek finalde Beşiktaş, Kayserispor ile eşleşti ve maç 2-1 Beşiktaş galibiyeti ile sonuçlandı. Yarı finalde Beşiktaş bu kez Gaziantepspor ile eşleşti ve Gaziantepspor'u da 5-1 yenmeyi başardı. Türkiye Kupası Finali'nde Beşiktaş, Fenerbahçe ile eşleşti. Maç İzmir Atatürk Stadyumu'nda oynandı. Beşiktaş uzatmalar sonucunda maçtan 3-2 galibiyet ile ayrılarak Türkiye Kupası Şampiyonu olmayı başardı. Karina Jelinek Karina Olga Jelinek (d. 22 Mart 1981, Villa María, Córdoba, Arjantin), Arjantinli model. Podyumda ve dergilerdeki çalışmalarıyla tanınan model, aynı zamanda televizyonda da çalışmalar yapmaktadır. Karina Jelinek, mesleğini hâlen Arjantin'de sürdürmektedir. Pavlodar Eyaleti Pavlodar (Kazakça: Павлодар облысы ) Kazakistan'ın bir eyaleti. Başkenti 300.200 nüfuslu Pavlodar şehriyken eyaletin yaklaşık nüfusu 744.860 kişidir. Pavlodar Eyaleti, Kuzeyinde Rusya, Batısında Akmola ve Kuzey Kazakistan eyaletleri, Doğusunda Doğu Kazakistan Eyaleti ve Güneyinde Karagandı Eyaleti ile sınır komşusudur. Nikita Sergeyeviç Kruşçev'in Bakir Topraklar Projesi ile birçok millet, özellikle Ukraynalılar Pavlodar'a göç etmiştir. Eyaletin içinden geçen İrtiş Nehri, Çin'de Altay Dağları'ndan Rusya eyaletlerine doğru akmaktadır. Bayanaul Ulusal Parkı, Ekibastuz'a 100 km kala bu eyaletin içinde kalır. Pavlodar Eyaleti'nde yaşayan çeşitli etnik gruplar: Zibo Zibo (Çince: 淄博; pinyin: Zībó, okunuşu "Zıbo"), Çin'in Shandong eyaletinin orta bölgesinde yer alan il düzeyi bir şehirdir. Batıda eyalet merkezi Jinan ve göneybatıda Laiwu ve Tai'an, güneyde Linyi, doğuda Weifang, kuzeydoğuda Dongying ve kuzeyde Binzhou şehriyle komşudur. Bir Yaz Gecesi Rüyası (film, 1935) Bir Yaz Gecesi Rüyası 1935 ABD yapımı fantastik komedi filmidir. Özgün adı A Midsummer Night's Dream dir. William Shakespeare'in 1594 1595 yılları arasında yazdığı aynı adlı ünlü tiyatro eserinden senaryosunu Charles Kenyon ve Mary C. McCall Jr.'ın birlikte uyarlayarak yazdıkları filmi William Dieterle ve Max Reinhardt birlikte yönetmişlerdir. Başlıca rollerinde Dick Powell, Olivia de Havilland, James Cagney, Mickey Rooney, Ian Hunter, Joe E. Brown ve Victor Jory oynamışlardır. Filmde rol alan oyuncuların çoğunluğu daha önce hiç Shakespeare oynamamış olmalarına rağmen başta Cagney ve Brown olmak üzere filmde gösterdikleri performanstan dolayı büyük övgüler aldılar. "Bir Yaz Gecesi Rüyası" Hollywood'da yapılmış en başarılı Shakespeare uyarlamalarından biri olarak kabul edilmektedir. Eser filme alınmadan önce Los Angeles'taki büyük amfitiyatro Hollywood Bowl'da ("Bowl: Kase", bu 18.000 kişilik açık hava tiyatrosunun beton sahnesi kase şeklindedir) yine Max Reinhardt tarafından sahnelenmişti. Reinhardt'ın bu efsanevi sahne prodüksiyonunda rol alan sanatçılardan sadece Olivia De Havilland ve Mickey Rooney filmde de oynamışlardı. Tüm Shakespeare eserlerinde olduğu gibi bu filmde de görünüşte birbiri ile fazlaca ilgili olmayan olaylar dizisi sonunda ortaya çıkan tek bir olay ile birbirine bağlanır. Aşk, evlilik ve büyü ana temaları üzerine kurulu bu yanlışlıklar komedisinde olaylar Eski Yunan'da bir düğün etrafında gelişir. Filmde ana müzik teması olarak Alman besteci Felix Mendelssohn Bartholdy'nin 1843'te William Shakespeare'in söz konusu komedisi için bestelediği yine aynı adlı (Op.21 Bir Yaz Gecesi Rüyası üvertürü) eseri kullanılmıştır. Filmde kullanılan diğer müzikler de Mendelssohn'a aittir, bunlar arasına "İtalyan Senfonisi", "Sözsüz Şarkılar" ve "La Minör 3.Senfoni" gibi tanınmış eserleri de vardır. Müziklerin orkestrasyonunu Erich Wolfgang Korngold yapmıştır. Bale sahnelerinin koreografisini ise Bronislava Nijinska yapmıştır. "En iyi film" ve "en iyi yardımcı yönetmen" dallarında Oscar'a aday gösterilen film "en iyi görüntü yönetimi" ve "en iyi kurgu" dallarında bu ödülü almıştır. Yönetmeninin ve bestecisinin Musevi kökenleri nedeni ile film zamanında Nazi Almanyası'nda yasaklanmıştı. Shakespeare'in eserlerinin birçoğunda olduğu gibi bu filmde de görünüşte birbiri ile fazlaca ilgili olmayan olaylar dizisi sonunda ortaya çıkan tek bir olay ile birbirine bağlanır. Birinci olay dizisinde Atina Dükü Theseus (Ian Hunter) ile nişanlısı Amazon Kraliçesi Hippolyta'nın (Verree Teasdale) düğün hazırlıkları sürmektedir. Bu arada 4 genç Atinalı'nın bir yanlışlıklar komedisi şeklinde gelişen aşklarına şahit oluruz. Demetrius (Ross Alexander) ve Lysander (Dick Powell) adlı gençlerin ikisi birden Hermia'ya (Olivia de Havilland) aşıktır. Ancak Hermia Lysander'i sevmektedir. Hermia'nın babası Egeus (Grant Mitchell) ise kızının Demetrius ile evlenmesini ister. Bu arada Demetrius'un da Helena (Jean Muir) adında bir aşığı vardır ancak Demetrius Helena'yı istemez. Hermia ile Lysander gece oluca kaçmaya karar verirler ve planlarını Helena'ya anlatırlar, bu duruma sevinen Helena aşığı Demetrius'un kendisine kaldığını düşünerek planı ona da aktarır, ancak Demetrius hemen kaçan aşıkların peşine düşer, Helena da üçünün birden peşine düşer. İkinci olay dizisi ise Dük'ün düğününde gelin ve damadın şerefine bir temsil vermeyi planlayan (oyun içinde oyun) beceriksiz tamirciler'den oluşan bir amatör tiyatro grubu ile ilgilidir. Bu grup, Dokumacı Bottom (James Cagney), Körük tamircisi Flute (Joe E. Brown), Marangoz Quince (Frank McHugh), doğramacı Snug (Dewey Robinson), tenekeci Snout (Hugh Herbert) ve Terzi Starveling (Otis Harlan)'den oluşmaktadır. Üçüncü olay dizisi ise afacan perilerin yaramazlıkları ile ilgilidir. Periler Kraliçesi Titania (Anita Louise) ve Periler Kralı Oberon (Victor Jory) periler sarayında Oberon'un kıskançlığı nedeni ile didişmektedirler. Küçük peri Puck (Mickey Rooney) ise ilk gördüğü şeye aşık eden bir aşk iksiri üzerinde çalışmaktadır. Bağlayıcı olay ise şöyle gelişir; Kaçan gençler periler sarayına ulaşırlar. Oberon Puck'dan iksiri Titiana'ya uygulamasını ister, kendisi de aynı iksiri Helena ile Demetrius'a uygulayacaktır. Puck bununla da yetinmez iksiri ayrıca Hermia ile Lysander'e de uygular. Ancak ertesi gün iksirin yan etkileri ortaya çıkmaya başlar Lysander Hermia'yı bırakır ve Helena'ya aşık olur, Periler Kraliçesi Titania da Dokumacı Bottom'a aşık olur. Bu büyük karmaşa sürerken çok yorulan Hermia, Helena, Lysander Demetrius, Titania ve Bottom ormanda uykuya dalarlar, onlar uykudayken Oberon ve Puck her şeyi eski haline getirecek sihirli tozu üstlerine serper. Herkes uyanır, en son Bottom uyanacaktır. Çiftler olması gerektiği gibi eşleşirler. Düğün gerçekleşir oyun içindeki oyunun temsili yapılır, periler düğünü kutsarlar. Filmin sonunda ise küçük peri Puck bütün bu olan bitenlerin sadece Bottom'ın bir rüyası olduğunu anons eder (Bir yaz gecesi rüyası). Filmde kullanılan tüm müzik parçaları Felix Mendelssohn Bartholdy'ye aittir. Film yapım şirketi Warner Bros.'a ait olan "Warner Bros. Stüdyo Orkestrası ve Korosu" tarafından seslendirilmişlerdir. Orkestrayı Erich Wolfgang Korngold yönetmiştir. Müziklerin orkestrasyonu ve bazı şarkıların adaptasyonu da Korngold tarafından yapılmıştır. Weifang Weifang (, okunuşu "Veyfanğ"), Çin'in Shandong eyaletinin orta bölgesinde yer alan il düzeyi bir şehirdir. Batıda Zibo, güneybatıda Linyi, güneyde Rizhao, doğuda Qingdao, kuzeybatıda Dongying şehriyle komşudur; kuzeyinde ise Laizhou körfezi bulunur. Bir Yaz Gecesi Rüyası (anlam ayrımı) Limana Limana İtalya'nın Veneto bölgesi Belluno ili'nin bir belediyesidir. Venedik'in yaklaşık 70 km kuzeyinde ve Belluno'nun ise yaklaşık 5 km güneybatısında yer alır. 2004 yılı 31 Aralık tarihine göre 4.667 kişilik bir nüfusa ve 39,2 km² lik bir alana sahiptir. Limana Canè, Ceresera, Cesa, Coi di Navasa, Dussoi, Limana Capoluogo, Navenze, Pieve di Limana, Polentes, Praloran, Refos, Ricomes, Triches ve Valmorel özerk bölgelerini içerir. Limana aşağıdaki belediyelerle sınırdır: Belluno, Revine Lago, Sedico, Trichiana, Vittorio Veneto. Linyi Linyi (), Çin'in Shandong eyaletinin güneyinde yer alan il düzeyi bir şehirdir. Shandong'daki en büyük il olan Linyi, doğuda Rizhao, kuzeydoğuda Weifang, kuzeyde Zibo, kuzeybatıda Tai'an, batıda Jining, güneybatıda Zaozhuang şehirleri ile, güneyde ise Jiangsu eyaleti ile komşudur. Ulrich Ramé Ulrich Rame (d. 19 Eylül 1972), Fransız kalecisi. Sedan takımında oynamaktadır. 1997 yılında, Angers takımından Bordeaux'ya transfer edilmiştir. Bordeaux ile 1999'da lig şampiyonluğunu ve 2002'de Fransa Lig Kupası'nı kazanmıştır. Fransa millî takımında uzun süre Fabien Barthez'in yedeği olarak kalmış, 2002 FIFA Dünya Kupası'ndan sonra kaleyi devralmıştır., 2003 yılında bir Çek Cumhuriyeti maçında yaptığı hatadan dolayı, kaleyi Gregory Coupet'ye kaptırmıştır. Rizhao Rizhao (, okunuşu "Rıcav"), Çin'in Shandong eyaletinin güneydoğusunda yer alan il düzeyi bir şehirdir. Batıda Linyi, kuzeyde Weifang, Qingdao şehriyle komşudur; güneyinde ise Sarı Deniz bulunur. Önemli bir limandır. Şehirde tüm yeni binalara güneş enerjisi panelleri kurulması zorunluluğu getirilmiştir. Yerel makamlar panellerin doğru bir şekilde kurulması amacıyla inşaatları denetlemektedir. Chies d'Alpago Chies d'Alpago İtalya'nın Veneto bölgesi Belluno ili'nin bir belediyesidir. Venedik'in yaklaşık 80 km kuzeyinde ve Belluno'nun ise yaklaşık 15 km doğusunda yer alır. 2004 yılı 31 Aralık tarihine göre 1.530 kişilik bir nüfusa ve 44,9 km² lik bir alana sahiptir. Chies d'Alpago aşağıdaki belediyelerle sınırdır: Barcis, Claut, Pieve d'Alpago, Puos d'Alpago, Tambre. Beldibi semenderi Sarıçınar semenderi ya da Beldibi semenderi ("Lyciasalamandra billae"), Salamandridae familyasından bir semender türü. Yalnızca Türkiye'de görülürler. Doğal habitatları, ılıman ormanlar ve Akdeniz'e ilişkin-tip çalılık bitki yaşamıdır. Habitat kaybından dolayı tehlikedirler. Colle Santa Lucia Colle Santa Lucia İtalya'nın Veneto bölgesi Belluno ili'nin bir belediyesidir. Venedik'in yaklaşık 120 km kuzeyinde ve Belluno'nun ise yaklaşık 40 km kuzeybatısında yer alır. 2004 yılı 31 Aralık tarihine göre 408 kişilik bir nüfusa ve 15,3 km² lik bir alana sahiptir. 40Â km Colle Santa Lucia aşağıdaki belediyelerle sınırdır: Alleghe, Cortina d'Ampezzo, Livinallongo del Col di Lana, Rocca Pietore, San Vito di Cadore, Selva di Cadore. Lentiai Lentiai İtalya'nın Veneto bölgesi Belluno ili'nin bir belediyesidir. Venedik'in yaklaşık 70 km kuzeybatısında ve Belluno'nun ise yaklaşık is 20 km güneybatısında yer alır. 2004 yılı 31 Aralık tarihine göre 3.020 kişilik bir nüfusa ve 37,6 km² lik bir alana sahiptir. Lentiai aşağıdaki belediyelerle sınırdır: Cesiomaggiore, Feltre, Mel, Santa Giustina, Valdobbiadene, Vas. Kazakistan'daki Ã¼niversiteler listesi Şehir şehir Kazakistan'daki üniversiteler: Almatı Aktau Aktöbe Atırau Ekibastuz Jezkazgan Karaganda Kokşetau Kostanay Kızılorda Nur-Sultan Oral Ã–skemen Pavlodar Petropavl Rudni Şımkent Semey Taraz Tekeli TÃ¼rkistan Zhifu adası Zhifu Adası (芝罘島 Pinyin: Zhīfù dǎo, Wade-Giles: Chih-fu tao), ya da Kuzey Adası (北島 Běi dǎo, Pei tao), Çin'in Shandong eyaletinde tarihi öneme sahip bir adadır. Batılı tarihi kayıtlarda adanın ismi—Chefoo—tüm Yantai bölgesine verilmiştir. İdari olarak Zhifu Adası Dàtuǎn Köyü (大疃村), Xingfu Mahallesi, Zhifu Beldesi, Yantai şehri, Shandong eyaletine bağlıdır. Dàtuǎn'ın bir bölümü anakarada bulunur, yerleşimlerin çoğu da bu bölgededir. Bohai Denizi'inde bulunan ada, Zhifu merkezden 4 km uzaklıkta, 10 km x 1 km ebatlarındadır. 26 no.lu karayolu adanın batı ucu ile anakaranın kuzeyini birbirine bağlar. Eskiden ada anakaradan kopuktu; ancak son 1000 yıllık süreç içinde deniz tabanının kum ve toprak ile dolması sonucu anakarayla 600 mt. genişliğinde bir bağlantı oluşmuştur. Bu nedenle Çince'de ada "anakaraya bağlı ada" (陸連島) olarak adlandırılır; aynı zamanda küçük bir yarımada olarak da düşünülebilir. Adanın en büyük tepesi Laoye Dağı (老爺山 Lǎoyé Shān) 294.1 mt. rakımlıdır. Denizden 43.49 mt. yükseklikteki bir uçurumda bulunan Nine kayası (婆婆石 Pópó Shí) adını dalgaları kucaklayan bir kadın şeklinde olmasından almıştır. Adanın güneyi ağaçlarla kaplıdır. Arkeolojik çalışmalar burada, taş baltalar ve kısa baltalar(錛 : Bēn), kemik iğneler, çömlek parçaları dahil iki yüzün üstünde eser belirlemiştir. Bunlar ve Carbon-14 testleri adada Neolitik dönemden itibaren yerleşimlerin olduğunu gösterir. Adadaki mezarlar Zhou Hanedanı dönemine kadar geriye gider; bunlar arasında adada ölen Qi beyi Kang'ın (齊康公) mezarı da bulunur. Yangzhu Tapınağı (陽主廟 Yángzhǔ Miào) erken Zhou Hanedanı döneminde Qí devleti (齊) tarafından Sekiz ilahi komutan'dan (八神將) beşincisi olan Yang Bey'e tapmak için yapılmıştır. Penglai Dağı efsanesi nedeniyle ölümsüzlük iksirini arayan Qin Shi Huang adayı üç sefer ziyaret etmiştir; bıraktığı iki yazıt bugün de görülebilir: Bugün adada Shihuang yolu (始皇道 Shihuang Dao) ve Balık vurma kulesi (射魚台 Sheyu Tai) imparatora atıfla adlandırılmıştır. İksiri bulamayan imparator Xu Fu (徐福) adında bir hizmetçisini Penglai Adasını bulmak üzere yüz erkek ve yüz kadınla birlikte denize göndermiştir. MÖ 94'te adaya gelen Han Hanedanı imparatoru Wudi de bir yazıt bırakmıştır: "Zhifu'ya geldim, büyük okyonusta süzülüyor, dağlar "çok yaşa!" diye sesleniyor" (登芝罘，浮大海，山稱萬歲). II. Bhāskara veya sadece Bhaskara (1114 – 1185) 12. yüzyılda yaşamış Hint matematikçi. "Öğretmen Bhaskara" anlamına gelen Bhaskara Achārya olarak da anılmıştır. Bijjada Bida (bugünkü Bijapur bölgesi, Karnataka eyaleti, Güney Hindistan) yakınlarında, Deşastha Brahmin bir aileye doğmuştur. Varahamihira ve Brahmagupta matematik geleneğini takip eden Bhaskara, zaman içinde Ujjain'deki astronomi gözlemevinin başı konumuna gelmiştir. Batı Maharaştra'nın Sahyadri bölgesinde yaşamıştır. Torunu, 1207 yılında Bhaskara'nın eserlerinin çalışılması ve incelenmesi için bir okul kurmuştur. Bhaskara ve eserleri 12. yüzyıldaki matematik ve astronomi bilgisine büyük katkılarda bulunmuştur. Temel eserleri aritmetikle ilgili olan Lilivati, cebir ile ilgili olan Bijaganita ve iki bölümden oluşan Siddhanta Şiromani'dir. 1150'de yazılmış olan Siddhanta Şiromani'nin iki kısmı şunlardır: Goladhyaya (küre) ve Grahaganita (gezegenlerin matematiği). Ferdinand Cohn Ferdinand Julius Cohn (24 Ocak 1828 – 25 Haziran 1898), Almanya doğumlu Yahudi biyolog. Prusya'nın Silesia eyaletinde Breslau'da (Wrocław)) dünyaya gelmiştir. 10 yaşındayken duyma güçlükleri yaşamıştır. Botanik dalında eğitim gören Cohn, 1847 yılında, 19 yaşındayken, botanik dalında lisans derecesini almıştır. Bakterileri bitki olarak sınıflandıran ilk kişi Cohn'dur. Aynı zamanda bakterileri dört gruba ayırmıştı: "Sphaerobacteria", "Microbacteria", "Desmobacteria", ve "Spirobacteria". 1885 yılında Leeuwenhoek Madalyası kazanmıştır. "Bacillus"`un yaşam döngüsünü tanımlamasıyla tanınmıştır. Aynı zamanda bu cins bakterilerin "düşmanca" bir çevre ile karşılaştıklarında (örneğin yüksek ısıyla karşılaştıklarında) bitkisel durumdan endospora dönüşebileceklerini de göstermiştir. Bu önemli bir bulguydu zira kaynatmanın bu bakteriler üzerinde etkili olmadığını göstermiştir. Kaynatma bu durumda sadece bitkisel durumdaki bakterileri öldürecek, endosporlarsa yaşayabilir bir şekilde kalacaklardır. Cohn 25 Haziran 1898'de doğduğu yer olan Breslau'da ölmüştür. Mike Bibby Michael "Mike" Bibby (d. 13 MayÄ±s 1978, Cherry Hill, New Jersey) eski basketbolcu. Mike Arizona Üniversite`sinde 1997 yılında birinci sınıfı okurken NCAA Şampiyonu olurkenKentucky Üniversitesi`ne 20 sayı üretti.Bibby ertesi sene NBA 1998 seçimleri`nde Vancouver Grizzlies tarafından seçilerek profesyonel kariyerine başlamış oldu. Grizzlies takımında geçerdiği ilk sezonda 13.2 puan, 6.5 asist ve 2.7 rebaund ile NBA ilk çaylak beşine seçildi.Sonraki iki sene boyunca 14.5 puan ve 15.9 puan almasına karşın Grizzlies formundan memnum kalmadı. 27 Haziran 2001 tarihinde Bibby ve Brent Price, Jason Williams ve Nick Anderson ile takas yapılarak Sacramento Kings takımına transfer oldu. Bibby 2001-2002 sezonunda Batı Konferansı finallarinde NBA şampiyonu Los Angeles Lakers ile karşılaştı. Sacramento Kings Bibby`nin performansından mennum kalınca 80.5 milyon euro karşılğında 7 yıllık sözleşme imzaladı. 16 Şubat 2008 tarihinde,Atlanta Hawks takımı tarafından Shelden Williams, Anthony Johnson, Tyronn Lue ve Lorenzen Wright karşılığında,Atlanta Hawks'ın yolunu tuttu. Bibby takımdaki ilk senesinde 14.1 sayı ve 6.6 asist ile Hawks takımının son 10 yılındaki en iyi sporcusu seçildi. 23 Şubat 2011 tarihinde Mike Bibby, Maurice Evans ve Jordan Crawford ile birlikte, bir draft hakkı ile Washington Wizards'a takas oldu. Bibby, yıllık 6,2 milyon dolar almaktan vazgeçip serbest kaldı. Wizards ta sadece iki maç görev aldı ve Miami Heat ile anlaştı. Kiev (uÃ§ak gemisi) Ağır, uçak taşıyan kruvazör "Kiev" Rus Donanması'nda (eski adıyla Kızıl Donanma) 1975-1993 yılları arasında görev yapmış bir uçak gemisidir. Yapımına 1970 yılında Nikolayev kentindeki Chernomorski Tersanesi'nde başlanan "Kiev", aynı adlı uçak gemisi sınıfının ilk üyesidir. Resmi olarak 1975 yılında hizmete giren "Kiev", aktif göreve ilk olarak 1977 yılında çıkmıştır. Ertesi yıl Kuzey Filosu'na katılan gemi, sonraki 10 yıl içerisinde Akdeniz ve Atlas Okyanusu'nda çeşitli tatbikat ve görevlere iştirak etmiştir. 1982 yılında iki yıllık bir modernizasyon çalışması için Nikolayev limanına dönen "Kiev", 1985 yılında yeni hizmete giren KA-27 "Helix" helikopterlerini bünyesine katmıştır. Yine aynı yıl dikey iniş kalkış yapabilen (VTOL) YAK-38 "Forger" uçaklarının konvansiyonel şekilde kısa iniş-kalkış yapması (STOL) prensibinin benimsenmesi sonucu uçak ve helikopter kapasitesinde artış yaşanmıştır. 1989 yılında geri hizmete devredilen gemi, Sovyetler Birliği'nin dağılmasını takip eden dönemde maddi ve teknik sıkıntılar sebebiyle atıl durumda kalmıştır. Nihayet 1993 yılında Rus Donanması'ndan emekli edilen "Kiev", üç yıl sonra Çinli bir turizm firması tarafından satın alınmış, 2004 yılından itibaren de Tianjin kentinde müze gemi ve eğlence merkezi olarak hizmete sunulmuştur. "Kiev" uçak gemisinin tarihçesi (Rusça) Jenny from the Block "Jenny from the Block", Jennifer Lopez, Troy Oliver, mrDEYO, Samuel Barnes ve Jean-Claude Olivier tarafından Lopez'in üçüncü stüdyo albümü "This Is Me... Then" için yazılan şarkıdır. Yapımcıları Cory Rooney, Oliver, ve Poke & Tone olan şarkıda Styles P ve Jadakiss vokalleri bulunmaktadır. Ağustos 2002'de albümün ilk teklisi olarak yayımlanmıştır ve Arjantin ve Kanada'da 1 numara olmuştur. "Jenny from the Block"un video klibi Francis Lawrence tarafından çekilmiştir. Klipte ünlü oyuncu Ben Affleck rol almıştır. "Jenny from the Block", ABD "Billboard" Hot 100'e 12 Ekim 2002'de 67 numaradan giriş yapmıştır. Altı hafta sonra ilk ona girmiş, 7 Aralık'ta 3 numaraya ulaşmıştır. Formal bilim Formal bilimler teorik formal sistemlerle ilişkili teorik dallardır. Mantık, matematik, sistem teorisi ile bilgisayar biliminin teorik dalları, bilgi teorisi ve istatistik formal bilimlerdir. Formal bilimlerin fen bilimleri ve sosyal bilimler dışında üçüncü bir bilim alanı olarak mı sayılması gerektiği hâlâ tartışma konusudur ve zaman zaman farklı kaynaklarca çeşitli formal bilim dalları, örneğin matematik ve istatistik, fen bilimleri dahilinde de ele alınır. Formal bilimler teorik sembol ve kurallardan oluşurlar. Formal bilimler zaman zaman gerçekliğe (realiteye) uygulanabilirler ve belirli sınırlamalar dahilinde, yararlıdırlar. İnsanlar sıklıkla teorik sistemlerle gerçekliği birbirine karışma hatasına düşerler ve teorik modelleri, sanki gerçekliği mükemmel bir biçimde temsil ediyorlarmış gibi, uygularlar, veya teorik modellerin aslında gerçekliğin kendisi olduğuna inanırlar. Fen bilimleri ile formal bilimler arasındaki fark, formal bilimlerin teorik fikirlerle başlaması ve düşünme süreci sayesinde diğer farklı teorik fikirlere ulaşmasıdır; oysa fen bilimleri gerçek dünyadaki çeşitli gözlemlerle başlarlar ve gerçekliğin bir bölümü için bir ölçüde kullanışlı olan modellere ulaşırlar. Sonuç olarak, sadece formal bilimleri inceleyerek gerçeklik hakkında bir şey öğrenmek mümkün değildir; formal bilimler kullanılarak gerçeklik üzerine herhangi bir şey kanıtlanamaz. Bununla birlikte, formal bilimler, fen bilimlerine ve genel olarak gerçekliğe uygulanabilirler. Örneğin, uygulamalı matematik dalı, bazı teorik matematik modellerini gerçekliğe uygulamaktadır. Bu da ancak belirli sınırlar ve kısıtlamalar dahilinde, belirli bir kesinlikle mümkündür. Atay Aktuğ Atay Aktuğ, (d. 1945, Trabzon), Türk sporcu ve siyasetçi. Karadeniz Teknik Üniversitesi mimarlık bölümünü bitirdi. Futbolculuk kariyerinde, İdmanocağı, Akçaabat Sebatspor ve Trabzonspor gibi kulüplerde forma giydi. Futbolu bıraktıktan sonra; 1980-82 yılları arasında Trabzonspor yönetiminde basın sözcüsü olarak görev aldı. Daha sonra siyasete atılan; Atay Aktuğ, 1989-1994 yılları arasında Trabzon Belediye Başkanlığı yaptı. 2003 yılında Trabzonspor Başkanlığına seçildi. 2006 senesinde görevini Nuri Albayrak'a bıraktı. Başkanlığı döneminde bir Türkiye Kupası iki adet de lig ikinciliği elde ederek son 10 yılın en başarılı başkanı olmuştur. Kiev sınıfı uçak gemisi "Kiev" sınıfı ("Projekt 1143" ve "Kreçet" (""Akdoğan"") olarak da bilinir), Sovyet Deniz Kuvvetleri ve Rusya Federasyonu Deniz Kuvvetleri'nde 1975-1995 yılları arasında görev yapmış bir uçak gemisi sınıfı. Helikopterlerin yanı sıra sabit kanatlı hava taşıtlarının da iniş-kalkışına olanak veren ilk Rus uçak gemileri olan "Kiev" sınıfı, Amerikan ve İngiliz uçak gemilerinden farklı olarak kara ve deniz hedeflerine karşı kullanılabilen çeşitli balistik füze, top ve torpido sistemleriyle donatılmıştır. Bu yüzden bu gemiler kimi zaman ağır, uçak taşıyan kruvazör olarak da sınıflandırılmıştır. Sınıfı oluşturan dört gemi de 2008 yılı itibarıyla hizmetten ayrılmıştır: Sahici Sahici, Deniz Seki'nin altıncı albümüdür. 23 Temmuz 2008 tarihinde piyasaya çıkmıştır. Albüm, Seyhan Müzik & Seki Production etiketiyle satışa sunulmuştur. Sanatçının bu albümünde toplam 14 şarkı bulunmaktadır. Deniz Seki, "İçimi Döktüm" adlı şiiriyle hayranlarının kendisini daha iyi tanımasını ve anlamasını amaçlamıştır. Deniz Seki‘nin resmî web sitesi Cevher hazırlama Cevher hazırlama, temel olarak, kıymetli mineralleri cevherden ayırma işlemidir. Endüstriyel ölçekli cevher hazırlama işlemleri birçok aşamadan oluşur. Cevher temelde fiziksel, kimyasal ve fizikokimyasal özelliklerinden oluşan farklara göre ayrılmaktadır. Cevher hazırlama genel olarak dört aşamadan oluşur. Boyut küçültme, sınıflandırma, zenginleştirme ve susuzlandırmadır. Bununla birlikte cevher hazırlamada kullanılacak ekipmanların boyutlandırılması da cevher hazırlama başlığı altında incelenebilir. Ayrıca birçok tesiste zenginleştirme için hidrometalurjik ve pirometalurjik yöntemlerden de yararlanılmaktadır. Boyut küçültme işlemi, malzemenin ileri prosesler için hazırlanması için yapılır. Kırıcılarda yapılan işleme kırma denir. Kırma işlemi genelde tüvenan cevhere uygulanır. Değirmenlerde yapılan boyut küçültme işlemi ise mineral taneciklerinin serbestleşmesi için yapılır. Bu işleme de öğütme adı verilir. Boyut küçültme işlemi susuz yapılabileceği gibi malzemeyi suyla karıştırarak pulp şeklinde de yapılabilir. Sınıflandırma temel olarak malzemeyi boyutlarına göre ayırma işlemidir. En temel sınıflandırma eleklerle yapılır. Bu işlem için bir veya daha çok elek kullanılabilir. Bu elekler titreşimli veya sabit olabilir. Sabit elekler genelde çok iri malzemeler için tercih edilir. Sınıflandırmada taneciklerin genelde fiziksel özellikleri veya taneciklere uygulanan yerçekimi, merkezkaç gibi kuvvetlerden yararlanılır. Sınıflandırma için kullanılan aygıtlardan bazıları spiral klasifikatör, hidrosiklon, tromel elek'dir. Gravite ayırmaları, kazanılacak mineral ve gang mineralleri arasındaki yoğunluk farkından yararlanarak yapılan ayırmalardır. İri boyutlu mineral tanelerinin aralarındaki yoğunluk farklılığına dayanılarak, ağır bir akışkan ortam içerisinde yüzme-batma yoluyla birbirinden ayrılması işlemidir. Ağır ortam olarak tuzların sudaki çözeltileri, organik sıvılar ve katıların su içindeki süspansiyonları kullanılmaktadır. Kömürün zenginleştirilmesinde yaygın olarak kullanılan bir yöntemdir. Jiglerde akışkan bir ortam içinde ve elek üzerinde bulanan iri boyutlu mineral taneleri, akışkan ortama verilen basma ve emme kuvvetlerinin etkisi ile farklı ağırlıkta tabakalar oluştururlar. En ağır olanlar en alt tabakada, en hafif olan minerallerde en üst tabakada yer alırlar. Bu şekilde oluşan farklı özellikteki tabakaların ayrı ayrı jigden dışarı alınması sonucunda jig ile zenginleştirme işlemi sağlanır. Küçük boyutlu mineral tanelerinin yataya yakın eğimdeki bir yüzey üzerinde ince bir tabaka halince akan akışkan ortam içinde, yoğunluk farklarına göre ayrılmaları yoluyla yapılan zenginleştirmedir. Oluklar, spiral oluklar, sallantılı masalar, vannerler gibi ayırıcı cihazlar kullanılır. Farklı manyetik duyarlılıktaki bireysel mineral tanelerinin uygun bir manyetik alan içinde birbirinden ayrılması yoluyla gerçekleştirilen zenginleştirme işlemine manyetik ayırma ile zenginleştirme denir. Elektriği iletebilen mineraller ve gang mineralleri arasındaki elektrik geçirgenliği farkından yararlanılarak yapılan ayırma işlemleridir. Kalsinasyon, kavurma ve liç gibi işlemlerle yapılan zenginleştirmedir. Çeşitli kimyasal maddeler kullanılarak, minerallerin suya veya havaya karşı seçimli yaklaşmalarından yararlanılarak yapılan bir fizikokimyasal zenginleştirme yöntemidir. Bakır, krom gibi metalik madenlerin zenginleştirilmesinde yaygın olarak kullanılmaktadır. Cevher zenginleştirme tesislerinde konsantrenin istenilen nem miktarına ulaşılabilmesi için yapılan (katı + sıvı) ayırma işlemine susuzlandırma denir. Köçekçe (Ulvi Cemal Erkin) Köçekçe Türk beşleri adıyla anılan çağdaş Türk müziğinin ilk temsilcilerinden Ulvi Cemal Erkin'in, orkestra için 1942 yılında yazdığı bir eserdir. Besteci, köçeklerin dans ettiği eğlencelerde çalınan müziklerden Karcığar (Dede Efendi - Benliyi Aldım Kaçaktan (Karşılama)), Bülbül Olsam Kona da Bilsem Dallere (Karşılama), Ulah Havası, Yabandan Geldim Yabandan (Yine Yol Vermedi Acem Dağları) Hicaz makamlarındaki bazı örnekleri derleyerek Dans Rapsodisi başlığıyla Köçekçe Süiti'ni oluşturmuştur. 1942'de Cumhuriyet Halk Partisi'nin düzenlediği ulusal kompozisyon yarışmasında birinciliği kazanan ve ilk kez 1 Şubat 1943'te Ernst Praetorius yönetimindeki Riyaseticumhur Filarmoni Orkestrası, günümüzde Cumhurbaşkanlığı Senfoni Orkestrası tarafından Ankara Radyosu stüdyosunda seslendirilen bu renkli eser, Erkin'in en çok sevilen ve en sık seslendirilen eseri olmuştur. Besteci "Bu sayfaların yazılması fikrini veren ve her satırında dost ve sanatkâr alakasının büyük hissesi bulunan Dr. Vedat Nedim Tör'e, 28 Ekim 1942" cümlesini Köçekçe'nin partisyonunun başına yazmıştır (Süre 9'30). Eserin bir parçası, TRT'nin programlarından Anadolu'dan Görünüm'ün jenerik müziği olarak kullanılmıştır ve genellikle bu şekilde anılmaktadır. Osmanlı dönemi saray ve saltanat çevresinde yer alan köçek geleneğinde, kadın kılığına girerek dans eden erkeklere müzisyenler eşlik ediyorlardı. Yedi yaş gibi çok erken yaşlarda başlayan köçeklik eğitimi 14 yaşına kadar sürer ve bu yaştan itibaren köçekler profesyonel dansçı olarak mesleklerini sürdürürlerdi. 1861 yılında sultanın köçek takımlarını yasaklamasının ardından köçekler Anadolu'ya ve çeşitli arap ülkelerine dağıldılar. Anadolu'nun bazı bölgelerinde hâla varlıklarını sürdüren köçeklik geleneği özellikle Kastamonu yöresinin zengin bir kültürü olarak yaşamaktadır. Kastamonu düğün ve şenlikleri köçeksiz yapılmaz. Kastamonu'daki köçek takımlarında, dansçılara, davul, zurna ve kemane ustaları eşlik etmektedir. 3 Flüt (3. picc.), 2 Obua ve İngiliz kornosu, 3 si-bemol klarnet, 3 Fagot, 4 Korno, 3 Trompet, 3 Trombon ve Tuba, Timpani, Zil, Darbuka, Çift Zil, Büyük Davul, Arp, Çelesta ve Yaylılar Güçlü bir orkestrasyona sahip olan eser birçok melodinin kısa ara bağlantılar ile birbirine eklenmesinden oluşan özgür bir forma sahiptir. Orkestra renkleri ustaca kullanılmıştır ve çalgı teknikleri yazımı konusunda da oldukça başarılı bir eserdir. Her yeni melodide farklı bir enstrüman grubu ön plana çıkar. Müzik neredeyse baştan sona kadar parmak zilleri ve darbuka gibi geleneksel vurma çalgıların ritimleri ile sürekliliğini sağlarken ağır kısımlarda solo çalgılar bu görevi uzun soluklu melodileri ile sürdürür. Eser her ne kadar eğlenceli ve yüzeysel gibi görünse de bir bütün olarak düşünüldüğünde Türkiye'nin 20. yüzyıl müziğini simgeleyen ulusalcı akımın en iyi örneklerinden birisi olarak kabul edilir. Eserin yayın hakkı Universal Edition'a aittir. Türkiye'de orkestralarda her yıl seslendirilen eser yakın zamanlarda Deutsches Symphonie-Orchester Berlin, BBC Symphony Orchestra, Rundfunk Sinfonieorchester Berlin, Het Brabants Orkest, Dresden Philharmonic Deutsche Staatsphilharmonie Rheinland-Pfalz, Münchner Rundfunkorchester, Luzerner Symphonie Orchester gibi Avrupa'nın ünlü orkestraları seslendirmiştir. Universal Edition tarafından basılan eserin internet sayfası: Universal Edition 2014 Kış Olimpiyatları 2014 Kış Olimpiyatları, 7-23 Şubat 2014 tarihleri arasında Rusya'nın Soçi şehrinde düzenlenen 22. Kış Olimpiyat Oyunları. Böylece Rusya, Sovyetler Birliği'nden ayrıldığı 1991 yılı sonrasında ilk kez bir Olimpiyat'a ev sahipliği yapmış oldu. Rusya'nın başkenti Moskova ise Sovyetler Birliği döneminde 1980 Yaz Olimpiyatları'na ev sahipliği yapmıştı. 4 Temmuz 2007'de Guatemala'da toplanan Uluslararası Olimpiyat Komitesi; Pyeongchang, Salzburg ve Soçi'nin bulunduğu aday şehirlerden Soçi'yi seçti. 2014 Kış Paralimpik Oyunları da 7 Mart-16 Mart arasında Soçi'de düzenlendi. Olimpiyatların açılış töreni Sovyetler Birliği ve Rusya tarihinin anlatıldığı bir gösteriye dönüşmüştür. Bu törende ayrıca, tarihi İşçi ve Çiftçi Kadın Heykeli'nden bir kesit de sunulmuştur. Rakipleri olan Avusturya ve Güney Kore'yi yenerek Soçi, 4 Temmuz 2007 tarihinde Guatemala'da toplanan Uluslararası Olimpiyat Komitesi (IOC) tarafından seçilmiştir. 2014 Kış Olimpiyatlarına şu ana kadar 90 ülkenin Milli Olimpiyat Komitesi sporcular katılmaya hak kazanmıştır. 2014 Kış Olimpiyatları'nda yedi ayrı dalda, on beş kış sporu yer almıştır. Buz pateni disiplinlerinden artistik buz pateni, sürat pateni ve kısa mesafe sürat pateni olimpiyatlarda yer almıştır. Kayma spoarlarından alp disiplini, kayaklı koşu, serbest stil kayak, kuzey kombine, kayakla atlama ve snowboard yarışmaları yapılmıştır. İki kızak disiplininde madalya dağıtılmıştır. Bunlar: Bobsled ve skeleton'dur. Diğer dört spor: biatlon, körling, buz hokeyi ve luge'dur. On iki yeni disiplinde oyunlarda ilk kez yarışma yapılmıştır. Aşağıdaki yarışma takviminde 2014 Kış Olimpiyatlarında yer alan yarışmalar gösterilmiştir. Mavi ile işaretlenen bölümler o gün eleme turu ya da kısa program gibi madalya verilmeyen yarışmaların yapılmış olduğunu göstermektedir. Sarı kutular ise madalya dağıtılan yarışmaları göstermektedir. Kutuların içinde yer alan noktalar o gün kaç madalya dağıtılacağını göstermektedir. Örneğin kayaklı koşuda 11 Şubat'ta kadınlar bireysel sürat koşusu ve erkekler bireysel sürat koşusu olmak üzere iki altın madalya verilmiştir. Oyunlarda İlk 10 sırada yer alan ülkeler aşağıda listelenmiştir. Ev sahibi ülke Rusya belirgin işaretlenmiştir. Andreas Thorkildsen Andreas Thorkildsen, (d. 1 Nisan 1982, Kristiansand) Norveçli ciritçidir. Sporcu, kazandığı önemli madalyaları ve olimpiyat birincilikleriyle tanınmaktadır. 1982 doğumlu Thorkildsen, 11 yaşında cirit atmaya başlamış olsa da, 16 yaşına kadar futbolu önde tutarak, bu alanda kendini geliştirmiştir. 1999'dan itibaren küçükler ligi gibi ülke çapındaki şampiyonalarda madalya almıştır. Sporcu, profesyonel olarak cirit atmaya başlayana kadar, babası Tomm Thorkildsen tarafından çalıştırılmıştır. 2004'te Atina Olimpiyatları'na