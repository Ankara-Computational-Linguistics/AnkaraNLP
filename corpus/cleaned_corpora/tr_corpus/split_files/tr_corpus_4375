futbolu bırakmıştır. Kerem İnan, Temmuz 2016 tarihinde, kaleci antrenörlüğü görevi için Cláudio Taffarel'in yardımcılığına getirilmiştir. 27 kez millî takımlara çağrılan Kerem İnan, 2 kez Türkiye U-17, 8 kez Türkiye U-18, 18 kez de Türkiye U-21 forması olmak üzere toplam 23 kez millî formayı giymiştir. 1999-2000 Süper Lig Şampiyonu 2000 UEFA Kupası Şampiyonu Hükümlü Hükümlü veya mahkûm; yapmış olduğu fiilden dolayı hukukî açından başkasının haklarına zarar verdiği gerekçesiyle toplumdan uzaklaştırılıp islah edilen, hüküm giymiş kişi. Hapishanede isteği dışında belli veya belirsiz bir süre kalması mecburileştirilmiştir. Kişi bu ceza süresi sonunda topluma salıverilir. Hükümlünün tutukludan farkı, hükümlünün ceza aldığının kesinleşmiş, tutuklunun ise kesinleşmemiş olmasıdır. MÃ¡rcio Santos Márcio dos Santos Mandinga, (23 Ocak 1975, Brezilya) Brezilyalı eski forvet oyuncusu. 1999'da Portuguesa'dan Galatasaray'a Hakan Şükür'ün Juventus'a transfer olma ihtimaline karşılık alınmış, ancak çok az forma şansı bulabilmiştir. Bunun nedeni, o dönem Arif - Hakan iklisinin formlarının zirvelerinde oluşudur. Ancak, müsabaka sonlarına doğru oyuna girdiği maçlarda pozitif katkılar yaptığı gözden kaçmamıştır. Galatasaray'ın Kadıköy'deki bir Fenerbahçe maçında attığı 1 gol ve yaptığı 1 asist ile takımına galibiyeti getiren isim olmuştur. Ardından Galatasaray'ın UEFA Kupası'nı kazanan kadrosunda yer almıştır. 2001 yılında Galatasaray'dan ayrılarak, Portekiz futbol takımı Boavista'ya transfer olmuştur. Boavista'da gol kralı olmuştur ve takımını şampiyon yapıp Şampiyonlar Ligi'nde oynamasında katkısı büyüktür. Boavista'dan sonra ülkesine dönmüş, Atlético Mineiro forması giymiştir. BiseksÃ¼eller listesi Bu liste, biseksüel olan ünlü kişileri kapsamaktadır. Dağ keçisi Dağ keçisi ("Capra"), 9 türü içine alan bir cinstir. Evcil keçi ("Capra aegagrus hircus") diğer bir adıyla yaban keçisinin evcilleştirilmiş bir alt türüdür. Keçiler, geviş getiren hayvanlardır. Bu hayvanların midesi 4 bölümden oluşur. Keçinin erkeği "teke", kısır erkeği "erkeç", dişisi "keçi", yavrusu ise "oğlak", bazı yörelerde 1 yaşına kadar "çepiç" olarak çağrılır. Ak dağ keçisi ("Oreamnos americanus"), adına rağmen gerçek dağ keçisi değildir. Ä°hsan Orgun İhsan Orgun (1898, İstanbul, Türkiye - 10 Kasım 1980), Türk asker. Maltepe talimgâhından 1916 yılında Piyade Asteğmen olarak mezun oldu., 1917 yılında Yeşilköy Hava Okulu'nda öğrenci subay olarak tayyare rasıt kursu gördü. 1917 yılında tayyare sınıfına nakledilerek İstanbul Hava Savunma Komutanlığı emrine atandı. Türk Kurtuluş Savaşı'nda 1919-1923 yıllarında garp cephesi emrinde, rasıtlık görevlerinde bulundu. 22 Haziran 1922 tarihinde bir keşif görevinde Seyitgazi civarında uçağının arıza yapması nedeniyle zorunlu iniş yaptı ve Yunanlara esir düştü. 4 Mart 1923 tarihinde esaretten dönerek 1. Tayyare Bölüğü'ne atandı. 1925 yılında Şeyh Said İsyanı karşı yapılan harekata katıldı. 1925 yılında tayyarecilik öğrenimini yapmak üzere Fransa'ya gitti. 1926'da yurda dönerek Eskişehir’deki 7. Bölük Uçuş Heyeti'nde göreve devam etti. 1930 yılında girdiği harp akademisini, 1933 yılında bitirerek kurmay subay oldu. Çeşitli hava birlik ve kurumlarında görev yaptı. 2. Tayyare Alay Komutanlığı yaptığı sırada 30 Ağustos 1946 tarihinde Tuğgeneral rütbesine terfi etti ve Hava Okulu Komutanlığı'na atandı. 30 Ağustos 1953 tarihinde Korgeneral rütbesine terfi etti. Askeri Temyiz Mahkemesi Başkanlığı görevini yaparken, 27 Mayıs Darbesi'nden Hava Kuvvetleri Komutan Vekili olarak görev yaptı. 4 Ağustos 1960 tarihinde emekliye ayrıldı. Tuğgeneral İrfan Baştuğ'un araba kazasında ölmesi üzerine Ankara valiliği ve belediye başkanlıklarını yürüttü. Honda Type R , Honda'nın ürettiği Honda'nın özel performans sürümü otomobil modeli. Honda Type R tasarımında ("R", İngilizce:"Racing-yarış") araç ağırlığını azaltma, performans potansiyelini arttırma, motor ayarı (tuning), özel süspansiyonlar gibi yarış koşulları özelliklerini sağlamaya odaklanmıştır. Type R modeli ilk olarak yarış etapları için düşünülmüş sonradan Honda'nın VTEC motor tasarımına ağırlık vermesi ve beğeni kazanması sonucu daha geniş bir satış pazarına sunulabilmiştir. Type R araçlardaki geleneksel kırmızı Honda brövesi ve beyaz şampiyonluk boyası ilk F1 kazanmış arabalarını temsil eder. Honda'nın yarış ve F1 araçları çoğunlukla kırmızı Honda brövesine sahiptir. 2.0 litrelik 201 HP gücündeki DOHC i-VTEC motoru bu modeller arasında ön plana çıkmıştır. NSX type R Japonya'da 1992 yılında kısıtlı sayıda üretildi. Temel değişiklikleri daha saldırgan süspansiyonlar ve 1350 kg'dan 1230 kg'a indirilen önemli ağırlık azaltımıydı. NSX type R önemli ölçüde yarış etabı odaklıydı ve klima, elektrikli camlar, ses sistemi gibi ağırlık yapıcı parçalar çıkartılmıştı. NSX type R yerini 1997 yılında NSX type S Zero'ya bıraktı. Geliştirilmiş altı ileri şanzıman Type R’ın DOHC i-VTEC motoru ile mükemmel bir uyum sağlayarak hızlı ve hassas vites değişimi sunuyor. Daha sağlam gövde yapısı ve sportif performansı daha çok vurgulayan yeni süspansiyon ayarları sayesinde çok özel bir sürüş deneyimi sağlar. Performans duygusunu vurgulayan özel kırmızı aydınlatmalı Multiplex gösterge paneli, en önemli bilgileri ekranın üst kısmında göstererek sürücünün bütün dikkatini yola verebilmesini amaçlıyor. Yan destekli Alcantara koltuklar, sportif ve dinamik bir sürüş keyfi sağlıyor. Kırmızı dikişli spor direksiyon simidi, alüminyum vites topuzu ve aracın seri numarasının kazındığı plaka, Type R’ın özgün estetiğini tamamlayan ayrıntılardan sadece bazıları. Çift bölgeli iklim kontrolüne sahip otomatik klima sistemi sayesinde, hem sürücü hem de yolcu klimayı diledikleri gibi ayarlayabiliyor. Otomatik yanan Xenon farlar ve yağmurun ilk damlaları düşerken silecekleri devreye sokan yağmur sensörü sayesinde, yolların keyfini güven içinde süreceksiniz. Yeni Civic Type R’da güvenlik donanımında standart olarak yer alan ABS, Elektronik Fren Gücü Dağıtımı (EBD) ve Araç Denge Kontrol Sistemi (VSA) gerektiği şekilde sağ ve sol tekerleklere fren uygulayıp, gaz ve fren sistemini yöneterek dönüşler, hızlanma ve ani manevralar sırasında sürücünün kontrolü korumasına destek olacak şekilde tasarlandı. Ön, yan ve perde hava yastıkları ile çift ön gergili ön emniyet kemerleri de Type R’da bulunan pasif güvenlik önlemlerinden bazıları. Gelişmiş Uyumluluk Teknolojisi (ACE) gövde yapısı, bir çarpışma anında darbenin neden olduğu yükü emerek ekstra güvenlik sağlıyor. Civic Type-R, 2007 senesinde 7. evrimini geçirip konsept bir tasarıma kavuştu. Tamamen yenilenen iç ve dış tasarımı sayesinde daha yırtıcı ve hırçın görünüme kavuştu. YÃ¼zdebirlik Betimsel istatistik içinde, bir yüzdebirlik sıralanmış bir veri serisini yüz eşit parçaya bölen ve böylece her bir bölünen parçanın anakütle veya örneklem verilerinin 1/100'ini kapsadığı, 99 tane özetleme değeridir. Betimsel istatistikte yüzdebirlikler çok popüler olarak kullanılır. Yüzdebirliklerin diğer bir popüler kullanım alanı, özelikle ABD'de, eğitimciler ve psikologlar tarafından uygulanan testlerin sonuçlarının normal eğri kestirimi uygulanarak yüzdeliklerin bulunması suretiyle (kısaca normale referanslı notlar şeklinde) verilmesidir. Alt (birinci) dörttebirlik 25. yüzdebirliğe eşittir (yani Q = P) ve 1. ondabirlik 10. yüzdebirlik (yani D = P). Seçilmiş diğer ilişkiler şunlardır: Yüzdebirliklerin hesaplanması için tüm istatistikçiler ve diğer kullanıcıların kabul ettiği standart bir yöntem bulunmamaktadır. Kullanılabilen değişik yöntemler aynı yuzdebirlik değişik sonuçlar verebilmektedir. Bu problem özellikle veri serisi küçük sayıda olursa çok bariz olmakta ve veri sayısı yüksekse değişik yöntemlerle hesaplanan ayni yüzdebirlikler arasındaki fark çok küçük olmaktadir. En popüler olarak kullanılan hesaplama tanınımı sıralama düzenine konulmuş ve sıralanmış her birine sıra numarası verilmiş bir veri serisine iki aşamada uygulanır: olur. Bu sıra numarasi genellikle kesirli olabilir ama tamsayi olmasi da imkân dahilindedir. Ã–rnek: Bir örneklem için gözlem sayısı 41 olsun. Bu 41 veri (N=41) sıraya dizilsin ve verilere bir sıralama düzeni verilsin yani her bir veriye sıra numarası verilsin. - 27inci yüzdebirlik bulmak için: - 50inci yüzdebirlik yani 2. dörttebirlik veya medyan bulmak için: Hesaplamalar için Microsoft Excel gibi kutuçizim programlarının formulleri arasında yüzdebirlikler bulunmamakta ve eğer bulunsa da yukarıdaki verilen hesaplamadan daha değişik yöntemler uygulanmaktadir.. MÃ¼ridizm Müridizm, Kafkasya'da 19. yüzyıl ve sonrasında etkili olmuş, Kadiri ve Nakşibendiliğe bağlı özel bir harekettir. Hareketi özel yapan Kafkas halklarının Ruslara karşı direnişinde üstlendiği siyasal roldür. İmam Şamil örneğinde olduğu gibi, Müridizme bağlı imamlar direnişi örgütleyen ve yöneten siyasal önderlerdir. Aynı zamanda; Çeçenistan başta olmak üzere, Dağıstan halkları, Güney Kafkasya ve Türkiye'ye kadar yayılma imkânı bulmuştur. Türkiye'de çok az da olsa Terekemeler arasında hala varlığını sürdürmektedir. Carnegie Mellon Ãœniversitesi Carnegie Mellon Üniversitesi (CMU) Pensilvanya'da yer alan bir ABD üniversitesidir. 1900 yılında Andrew Carnegie tarafından kurulmuştur. Bahar Yanılmaz Bahar Yanılmaz (d. 1980, Rize, Türkiye), Türk oyuncu. İlk kez, 1994 yılında Bakırköy Belediye Tiyatroları Yunus Emre Kültür Merkezi’nde "Makine" adlı çocuk oyununda rol aldı. 1996 yılında yine aynı tiyatroda “Sevdalı Bulut" adlı çocuk oyununda oynadı. 1998 yılında Mimar Sinan Üniversitesi Devlet Konservatuvarı Tiyatro Bölümü’ne girdi. Öğrencilik döneminde birçok kısa film çalışmasında görev aldı. 2003 yılında reklam oyunculuğu ile televizyonla tanıştı. 2005 yılında Bakırköy Belediye Tiyatroları Yunus Emre Kültür Merkezi’nde “Teneke” isimli oyunda rol aldı. 2008, Emre Kınay’ın kurmuş olduğu Duru Tiyatro’da “Aşk Her Yerde” ve “Masalsız Gezegen” isimli oyunlarda rol almıştır.En son olarak da TRT1 'de gösterimde olan "Mavi Kelebekler" dizisinde sırp olan "Vesna" karakterini canlandırmaktadır. Juanito Juanito 1936 Tunus doğumlu Cezayir asıllı Fransız müzisyen. Türk pop müziğinin doğmaya başladığı 1960'larda çok sayıda Avrupa'lı müzisyen Türkiye'ye geldi. Kimisi sadece birkaç konser verip gitti, kimisi burada Türkçe plak da doldurdu, bazısı kısa bazısı uzun süreler kaldılar. Bu uzun süre kalanlardan biri de Juanito'ydu. İlk kez Ekim 1965 tarihinde Los Alcorson topluluğu ile 2 haftalığına İzmir'e gelen ve Mogambo kulübünde çalışmaya başlayan Juanito üç ay sonra orkestrası İspanya'ya dönünce Türkiye'de kalmayı seçti. Kısa sürede Türkçe öğrenen şarkıcı bu ülkeyi ikinci bir vatanı olarak kabul ediyordu. Sempatik yapıda bir insan olan Juanito Türkiye'de geniş bir çevre edindi. Özellikle Fecri Ebcioğlu ve Ümit Yaşar Oğuzcan'ın Türkçe sözler yazdığı birçok Avrupa şarkısını duygulu sesiyle plağa aldı. İlk 45'liği "Gardiyan" bir Ramon Cabrera bestesiydi. Plağın arka yüzünde ise "Arkadaşımın Aşkısın" adlı aranjman vardı. Bu Enrico Macias'ın "La Femme de Mon Ami" bestesinin Türkçe versiyonu idi. Her iki şarkıya da Türkçe sözleri Fecri Ebcioğlu yazmıştı. Aksanlı bir Türkçe ile söylediği şarkıları müzikseverlere çok sempatik geliyordu. Plakları yüzbinlerce sattı. Konserleri dolup taştı. "Gazinolar kralı" Fahrettin Aslan'dan aldığı teklifle İstanbul'a yerleşti. Bebek'te oturdu, birçok gazino ve tavernada çalıştı. 1970'lere gelindiğinde aranjman modası sönüp yerini "Anadolu Pop" akımına bırakınca 1971 tarihinde Fransa'ya gitti ve taksi şoförlüğü yapmaya başladı. Oradayken 1981 yılında gırtlak kanserine yakalandı ve sesini kaybetti. 2000 yılında 60'lı yıllarda Odeon plak şirketi için seslendirdiği Türkçe aranjmanlardan oluşan Canım Vatanım adlı derleme albümü Türkiye'de yayınlandı. Bu albümün tanıtımı için Türkiye'ye gelen Juanito bu CD için bir de klip çekti. Bu vesile ile tekrar hatırlanan sanatçı "Nisan Yağmuru" adlı TV dizisinde de gerçek kimliğiyle oynadı. İspanyol ve Güney Amerika kökenli "Los"lu müzik gruplarının Türkiye'de ve dünyada çok moda olduğu yıllarda bir İspanyol grubu olan "Los Alcorson" ile İzmir'e çalışmak için gelen Juanito fiziksel özellikleri de dikkate alınarak hep yanlış olarak İspanyol kökenli zannedilmişti. O 1932 yılında Tunus'ta doğmuştu ama Cezayirliydi. Cezayir o tarihte Fransa'ya bağlı olduğu için Fransız vatandaşıdır (Tıpkı Enrico Macias gibi). Kendisi ile son yıllarda yapılan bir röportajda, 1968 yılında Türkiye Cumhuriyeti vatandaşı olmak için girişimde bulunduğunu, o zamanki başbakan Demirel'e bir türlü ulaşamadığını, vatandaşlık başvurusunun o zamanki yetkililer tarafından "sen eskiden Osmanlı toprağı olan Tunus'ta doğmuşsun, zaten Türk sayılırsın" denilerek sürüncemede bırakıldığını, böylelikle vatandaşlık isteğinin bürokratik engellere takıldığını anlatmıştır. 2000'li yıllarda yeni plağı için yeniden Türkiye'ye gelen ve halen Fransız vatandaşı olan Juanito, Türk vatandaşı olma hayâlini halâ içinde taşıdığını söylemiştir. Juanito'nun 1960'lı yıllarda Odeon plak şirketinden 45'lik vinil plak olarak çıkmış şarkıları şunlardır: Marie-Claire Blais Maire-Claire Blaise (d. 1939, Quebec), KanadalÄ± yazar. Geleneksel değerler ve eğitimden kopmayı dile getirdiği ilk öyküleriyle ("Labella Bette" - 1959, "Teta Blanche" - 1960 ) dikkati çekti. 1963 yılında ABD'ye yerleşti. Ardından Avrupa'ya geçti. Daha çok Fransa'da yaşadı. "Une Saison Dans La Vie d'Emmanuel", 1965 adlı yapıtıyla Medicis ödülünü kazandı. O tarihten sonra roman ("Le Loup" - 1972, "A Coeur Joual" - 1974, "Une liaison parisienne" - 1975, "les Nuits de l'undergorund" - 1978, "le Sourd dans la Villle" - 1979) ve tiyatro ("l'Execıtion", 1968) yapıtlarında toplumsal ve estetik kurallara boyun eğmiş bir dünyayı buruk ama uyanık bir biçimde eleştirmeyi sürdürdü. Blais eserlerini Fransızca yazmayı tercih etmiştir. Jonathan Togo Jonathan Frederick Togo (d. 25 Ağustos 1977) Amerikalı sinema ve TV dizileri oyuncusudur. En bilinen rolü "" deki Ryan Wolfe karakteridir. Jonathan Togo, Rockland, Massachusetts'de ev kadını Sheila'nın ve grafik tasarımcı Michael Togo'nun oğlu olarak doğdu. Togo'nun annesi İtalyan ve İrlanda kökenli, babası ise Yahudi'dir. Asıl soyadları "Tonkaviev" iken, büyükbabası halı sektörüne girerken daha dikkat çekmesi amaçlı bu soyadına geçmiştir. Çocukluğunda Yahudi okulunda okudu. 1995'te ise Rockland lisesinden mezun oldu. Bu okulda güreş ile ilgilendi. Daha sonra Vassar College'e girdi ve buradan tiyatro dalında B.A. aldı ve sahne çalışmalarına "National Theater Institute of the Eugene O’Neill Theater"'de devam etti. Vassar'dayken Sam Endicott ve John Conway ile birlikte "The El Conquistadors" isimli bir müzik grubu kurdu. Şu anda diğer iki isim The Bravery isimli grup ile başarılı bir şekilde müzik kariyerlerine devam etmektedir. Togo, aralarında "Our Country's Good"un da olduğu çok sayıda oyunda sahneye çıktı. Ancak onu en çok popüler yapan "" adlı TV dizisindeki Ryan Wolfe karakteridir. Diğer önemli rolleri arasında TV dizileri "Special Unit 2" ve "Judging Amy" gelmektedir. "Mystic River" isimli filmde mağaza sorumlusunu canlandırmıştır. 2008'de, Atom.com sitesi için internet dizisi "My Best Friend Is My Penis"'i yazmış ve yönemiştir. Jonathan Togo, ayrıca "Casted: The Continuing Chronicles of Derek Riffchyn, Greatest Casting Director in the World. Ever" isimli internet dizisinde baş rolde oynamıştır. 2010 yılında, kadına aşık olan Richard ve Mark adlı ikiz kardeşi oynadığı "Identical" adlı filmde oynamıştır. 1948 Ä°talya Bisiklet Turu 1948 İtalya Bisiklet turu 15 Mayıs-6 Haziran, 1948 yapıldı. Bu tur 19 etap içeriyordu. Yarış Fiorenzo Magni tarafından kazanıldı. Eva LaRue Eva Maria LaRuy ya da sahne adıyla Eva LaRue (d. 27 Aralık 1966, Long Beach, Los Angeles), Amerikalı oyuncu, model. CBS' yayınlanan "" adlı dizide canlandırdığı Natalia Boa Vista karakteriyle tanınmaktadır. Bahai Dininin bir mensubudur. Madagaskar SavaÅŸÄ± Madagaskar Savaşı, II. Dünya Savaşı sırasında müttefiklerin Vichy Fransası'nı Madagaskarı kontrol eden Vichy Fransası'nı zaptetmek için yapılmıştır. 5 Mayıs 1942'de başladı. Çatışmalar 6 Kasım'a kadar sürdü. 1942 başlarında, müttefik liderler Japonya'nın Madagaskar'a güç kullandığını düşünmüşlerdir. Onların Güneydoğu Asya'daki fetihleri izlenmiş, Japonya komandolarının batıya yöneldikleri düşünülmüştür. Büyük Japon İmparatorluk Donanması denizaltıları Hint Okyanusu'nda serbestçe dolaşmaktaydı. Mart 1942'de, Japon uçak gemileri Hint Okyanusu'na baskın yürüttü. Bu baskın Britanyalı Doğu Filosu'nun olmadığı kuzeydoğu Hint Okyanusu'na yürütüldü ve İngiliz kuvvetleri yeni tesisi Kenya'da ki Mombasa'da Kilindini tesisine yerleştiler. Bu hareket üzerine İngiliz Filosu savaş başlattı: Japon deniz kuvvetlerinin tesisleri kullanma olasılığı vardı. Muhtemel faaliyetlerde bulunmaları özellikle müttefik ticari gemilerine zarar verme korkuları vardı. Britanyalı 8. Ordu ve İngiliz filosu destek vermek amacıyla buraya geldi. Japon denizaltılar bazı durumlarda 10,000 mil menzil yapabiliyorlardı. Denizaltılar yeteneklerini kullanarak Madagaskar tesislerini kullandı, müttefik iletişim hatlarının Pasifik ve Avustralya'dan Güney Atlantik'e gerilmesi istendi. Müttefik komutanlar Madagaskar'a bir ambifik saldırı kararlaştırdı. Plan "Operation Ironclad" (Demir Giysi Operasyonu) olarak bilinmekteydi. Müttefik kuvvetler Britanyalı ordusundan ve donanmasından oluşmaktaydı. Donanmayı yöneten Robert Sturges'idi. Müttefik deniz ordusu yaklaşık 50 gemiden oluşmaktaydı. British Home Filosu ve Britanyalı Doğu Filosu'nu Amiral Edward Neville Syfret yönetti. Filo HMS "Illustrious"'u, kardeşi HMS "Indomitable"'yi ve yaşlı savaş gemisi HMS "Ramillies"'i de içermekteydi. Güney Afrika Hava Kuvvetleri tarafından keşif görevleri takip ediliyor, Britanyalı 5. Piyade Bölüğü, 17. Piyade Tugayı ve 13. Piyade Tugayı, Britanyalı 29. Piyade Tugayı kadar iyiydi. Courrier koyuna ve Ambararata koyuna çıkarma gemileri ile çıkarma yapıldı. Bir dikkati başka yöne çeken saldırı ise doğudaydı. Fleet Air Arm hava saldırılarını en çok Fairey Albacores, Grumman Martlets ve Fairey Swordfish uçaklarıyla gerçekleştirdi.Onlar Vichy gemilerine saldırdılar. Birkaç Güney Afrika uçağıda yardımcı oldu. Vichy savunma kuvvetlerini, General Armand Léon Annet yol gösteriyordu. Yaklaşık 8,000 kişiyi kapsıyordu. Diego Suarez 1,500 ile 3,000 kişi etrafına topladı. Bununla birlikte deniz ve hava savunması diğerlerine göre hafif ve/ya da kullanılmayan 8 sahil bataryasından, iki silahlı ticari kruvazörden, iki slooptan, 5 denizaltıdan, 17 Morane-Saulnier MS406 avcılarından ve 10 Potez 63 bombardıman uçağından oluşmaktaydı. Şiddetli çatışmalar birbirini izliyordu. Diego Suarez 7 Mayıs'ta teslim oldu, buna rağmen kuvvetli Vichy kuvvetleri güneye doğru çekildi. Japon denizaltıları I-10, I-16 ve I-20 3 hafta sonra 29 Mayıs'ta geldi. I-20 ve I-16 2 cep denizaltısı olarak başladı. 1949 Ä°talya Bisiklet Turu 1949 İtalya Bisiklet Turu 21 Mayıs-12 Haziran 1949 tarihlerinde yapıldı. Bu yarış 21 etap içeriyordu. Bisiklet turu Fausto Coppi tarafından kazanıldı. 1950 Ä°talya Bisiklet Turu 1950 İtalya Bisiklet Turu 18 etap içeren bu tur, 24 Mayıs-13 Haziran, 1950 tarihlerinde yapıldı. Turun genel klasman birinciliğini ilk defa İtalyan olmayan bir bisikletçi; İsviçre'li Hugo Koblet kazandı. Oyakbank Oyakbank'ın kurulması, 1984 yılında Bank of Boston'un İstanbul Şubesi'nin kurulmasıyla başlar. Bank of Boston, 1990'da The First National Bank of Boston adını alarak Oyak, Alarko ve Cerrahoğlu'yla beraber 4 ortaklı bir Türk Bankası olarak faaliyetini sürdürdü. 1991'de Bankanın adı Türk Boston Bank A.Ş. olarak değişti ve 1994'te Oyak diğer bütün hisseleri alarak bankanın tek sahibi oldu. 10 Mayıs 1996'da Türk Boston Bank A.Ş.'ın ismi değiştirilerek Oyak Bank A.Ş. oldu. Bugün Oyak Bank A.Ş.'nin %100 sahibi olan Oyak Grubu, 31 Mayıs 1994'te İrlanda'da Oyak European Finance Plc ve 1 Ocak 1996'da Almanya'da Oyak Anker Bank GmbH 'ı satın aldı. Oyak Bank A.Ş. 1996 yılına kadar sadece kurumsal bankacılık alanında hizmet vermiştir. 1996 yılında sadece Ankara, Adana, İzmir ve Bursa'da, ağırlıklı olarak grup firma ve çalışanlarına hizmet veren şubeleri mevcuttu. 1998 yılında alınan kararla müşteri ağını daha fazla genişletmek ve daha fazla noktada hizmet vermek amacıyla, bireysel bankacılık alanında çalışmalar başlatıldı. Bu amaçla şube sayısını artırma ve büyüme Oyak Bank A.Ş.'nin başlıca hedeflerini oluşturdu. Bu hedefler doğrultusunda Sümerbank A.Ş. 10 Ağustos 2001 tarihinde Oyak tarafından alınmış ve 11 Ocak 2002'de Oyak Bank A.Ş.'ye birleşmiştir. Bu birleşme sonucunda ortaya çıkan "yeni" Oyak Bank A.Ş. yurt sathına yayılmış 359 şubesiyle Türkiye'nin her yerinde hizmet vermeye başlamıştır. 20 Mayıs 2008'de Hollanda'nın ING bankası tarafından 2 milyar 600 bin dolara yaklaşan bir fiyatla satın alınmıştır. Banka 1 Temmuz 2008'dan beri, ING Bank adıyla yoluna devam etmesiyle varlığı sona ermiştir. Oyak Grubu, Oyakbank adıyla yeniden açılması düşünülmektedir. Ä°nsan beyni İnsan beyni, kraniyal sinirler ve omurilik sayesinde merkezî sinir sistemini kontrol eder, çevresel sinir sistemini yönetir ve hemen hemen insanın tüm işlevlerini düzenler. Kalp atışı, soluk alma ve sindirim gibi istemsiz eylemler, otonom sinir sistemi yoluyla farkına varmadan beyin tarafından yönetilir. Düşünce, mantık ve soyutlama gibi daha karmaşık zihinsel eylemler ise bilinçli olarak beyin tarafından yönetilir. İnsan beyni ortalama 1,5 kg ağırlığındadır. Kişiden kişiye, 1130 ile 1260 cm olarak değişen hacme sahiptir. İnsan beyninde yaklaşık 86 milyar nöron vardır. Beyin canlı iken yani kan dolaşımına sahipken oldukça yumuşak bir yapıdadır. Gri maddeden oluşur. İnsan beyninde beş ana lob bulunur. Bunlar: Yukarıda listelenen her bir lob, beynin her iki yarımküresinde de bulunur. Serebellum dışında bu lobların hepsi telensefalonun parçasıdır. Anatomik olarak beyin üçe ayrılır: ön beyin, orta beyin, ve art beyin; ön beyinde üst düzey işlevleri kontrol eden serebral korteksin çeşitli lobları bulunur, orta ve art beyin ise daha çok bilinçdışı, otonom işlevler ile ilgilidir. Beynin arka kısmına kan akışı vertebral arterler, ön kısmına ise karotis interna arterleri tarafından sağlanır. Bu iki atardamar Willis poligonu olarak isimlendirilen ve beyin ve çevresindeki dokulara kan sağlayan bir anastomoz oluştururlar. Poligonda yer alan ana damarlar şu şekilde listelenebilir: Beyni besleyen medial serebral arterler genellikle poligonun bir parçası olarak kabul edilmezler. Poligonun veya poligonu besleyen arterlerin bir kısmı tıkanır veya daralırsa, diğer kan damarlarından sağlanan kan akışı, serebral perfüzyonu yeterli düzeyde sağlayarak iskemi semptomlarını önleyebilir. Beyin herhangi başka bir organdan daha fazla olarak insan vücudu tarafından kullanılan enerjinin yüzde yirmisini tüketir. İnsan beyni temel yakıt olarak glukoz kullanır. Kan-beyin bariyerinden dolayı serbest yağ asitleri yakıt olarak kullanılamaz ancak uzun süreli açlık durumda keton cisimleri kullanılabilir. Beyin ayrıca egzersiz sırasında laktat kullanabilir. Beynin işlevleri şunlardır: Beynin evrimi sırasında insan beyninin kütlesi vücut kütlesine göre diğer türlere nazaran artış göstermiştir. Bu süreç özellikle beynin dil ve bilinç ile ilgili olan bölümü olan neokortekste çok belirgindir. Neokorteks insan beyninin kütlesinin yaklaşık %76’sını oluşturur. Diğer hayvanlara göre çok daha büyük neokorteksi olan insan, daha ilkel türler ile benzer nöroanatomisi olmasına rağmen benzersiz zihinsel kapasiteye sahiptir. Uyaranlara karşı insanı uyaran, çevredeki olayların farkına varmasını sağlayan ve homeostazı sürdüren temel sistemler basit omurgalılar ile benzerdir. İnsan bilinci modern neokorteksin genişlemiş kapasitesi kadar beyin sapının gelişmiş yapıları üzerine de kurulmuştur. Yalçın Avşar Yalçın Avşar, (d. 1966) tiyatro, sinema ve dizi oyuncusu. 1978 yılında tiyatro ile tanışarak sanat hayatına başlayan Avşar, çocuk tiyatrolarında oynadı. Lise eğitiminin ardından Yurt dışında Fransızca eğitimi gördü. Tiyatro ile sınırlı kalmayıp, kamera karşısına da geçen sanatçı, sinema ve dizi filmlerde rol aldı. Asıl tanınması, "Kaygısızlar" dizisindeki "eleman" karakteriyle oldu. Tiyatrodan da kopmayan Yalçın Avşar, çocuk tiyatrolarında rol almaya devam etmektedir. Bourne (seri) Bourne, ilk olarak Amerikalı yazar Robert Ludlum tarafından 1980'li yıllarda piyasaya çıkmış üç kitaptır. Daha sonra bu kitaplardan uyarlanarak başrolünde Matt Damon'un oynadığı sinema filmi çekilmiştir. Robert Ludlum'un, Jason Bourne ana karakteri etrafında dönen olayları anlattığı kitap üçlemesi: * Bu kitaplardan yola çıkılarak yapılan filmler: Esenköy, Çınarcık Esenköy, Yalova ilinin Çınarcık ilçesine bağlı bir beldedir. Beldede Aliye Hanım ve Liman olmak üzere 2 mahalle bulunmaktadır. 20. yüzyıl başlarında Yalova'nın en zengin, en kalabalık Rum köylerinden biri olan Esenköy'deki Rumlar, mübadeleyle Yunanistan'a gönderildi. Yerlerine ise Kafkas göçmeni olan Gürcü ve Lazlar yerleştirildi. 1946 yılında adı Katırlı olan köyün adı, 5 Ocak 1954'te Esenköy olarak değiştirildi. Köy, 1994'te belediye statüsü alarak beldeye dönüştü. Belde, Yalova il merkezine 32 km, Çınarcık ilçe merkezine ise 19 km uzaklıktadır. Şimdiki karayolları inşa edilmeden önce, 20. yüzyılda, ulaşım sadece deniz yolu ile sağlanmaktaydı. Esenköy'e, İstanbul'dan hafta içi ve hafta sonu olmak üzere Turyol ve İDO'nun 4 seferi bulunmaktadır. Bunun dışında, Esenköy'den Yalova ve Çınarcık'a saat başı otobüs seferleri vardır. Belde içi ulaşım için minibüsler ya da taksiler kullanılmaktadır. 20. yüzyılda, köylüler, deniz kıyısından başlayıp, yürüyerek 1,5 saatte ulaşılan dağ tepelerine kadar her yeri zeytinlik yapmış, aralarını kestane, ceviz ve meyve ağaçlarıyla zenginleştirmişlerdi. Her sonbaharda, üretilen zeytin, zeytinyağı, ceviz ve kestane gemilerle Esenköy'den İstanbul’a taşınırdı. Beldede geçim daha çok; hayvancılık, odunculuk, balıkçılık ve yaz turizmi ile sağlanmaktadır. Ayrıca avcılık da gelişme göstermektedir. Merkezsel moment Olasılık kuramı ve istatistik bilimsel dallarında bir reel-değerli rassal değişken için "k"-ıncı ortalama etrafındaki moment, E beklenen değer operatörü olursa miktarı olarak tanımlanır. Olasılık yoğunluk fonksiyonu "f"("x") olan bir sürekli tekdeğişirli olasılık dağılımı için ortalama μ etrafındaki moment şöyle ifade edilir: Fizikçiler kullandıkları notasyonda burada verilen E("X") ("X"in beklenen değeri) yerine formula_2 terimini tercih etmektedirler. Eğer rassal değişken için bir ortalama bulunmuyorsa (örneğin Cauchy dağılımı gösteren bir rassal değişken için) o halde merkezsel momentler de anlamsızdır. İlk birkaç merkezsel moment için biraz sezgiye dayanan açıklamalar şöyle verilebilir: olur. Kümülant adı verilen, bir diğer fonksiyon türü de, "n"inci merkezsel momentin sahip olduğu çevirme operasyonu ile değişmeme ve homojenlik özelliklerini taşır. Fakat, merkezsel momentin aksine, bu fonksiyon türü "n" ≥ 4 olsa bile toplanabilirlilik özelliği gösterir. Bu fonksiyon türü olarak ifade edilen "n"inci kümülantdır. Bazen "orijin etrafındaki moment"leri "ortalama etrafındaki moment"lere değiştirmek daha uygun olabilir. Orijin etrafındaki "n"-derecede momenti ortalama etrafındaki momente değiştirmek için kullanılan genel denklem şudur: Burada "m" dağılımın ortalaması olur. Orijin etrafındaki moment şöyle verilir: formula_8 halleri sırasıyla varyans, çarpıklık ve basıklık özellikleri ile ilişkili oldukları için önemlilerdir ve formülleri şöyle ifade edilir: UFC Ultimate Fighting Championship (UFC), William Morris Endeavor (WME-IMG)'un sahibi olduğu ve işlettiği Las Vegas, Nevada merkezli Amerikalı karma dövüş sanatları organizasyonudur. Organize ettiği etkinlikler Türkiye'de S Sport kanalında yayınlanmaktadır. Şu anda dünyanın en büyük karma dövüş sanatları organizasyonu olan UFC, elit seviye karma dövüş sanatçılarının çok büyük bir kısmına sahiptir. ABD merkezli UFC, dünya çapında 12 sikletiyle beraber birleşik karma dövüş sanatları kurallarına bağlı şekilde şovlar düzenlemektedir. 2018 itibarıyla organize edilen şov sayısı 400'ün üzerindedir. Dana White, 2001'den bu yana organizasyonun başkanlığını yapmaktadır ve onun önderliğinde organizasyon, küresel çapta büyük; multi-milyoner bir işletme haline gelmiştir. İlk UFC etkinliği 1993 yılında Denver, Colorado'daki McNichols Sports Arena'da düzenlendi. İlk UFC etkinliklerinin amacı minimum kurallarla boks, Brezilya jiujitsusu, sambo, güreş, muay thai, karate, judo ve diğer dövüş sanatları arasında en etkili dövüş sanatını belirlemekti. Daha sonraki etkinliklerde, savaşçılar birden fazla disiplinde etkili teknikleri benimsemeye başladılar, bu da dolaylı olarak bugünkü karma dövüş sanatları olarak bilinen tamamen ayrı bir dövüş sanatının yaratılmasına yardımcı oldu. 2016 yılında UFC'nin ana şirketi olan Zuffa, WME–IMG tarafından yönetilen bir gruba 4.2 milyar dolarlık bedelle satıldı. Avustralya, Asya, Avrupa ve Amerika Birleşik Devletleri'ndeki yeni pazarlarda yaptığı TV anlaşmaları ve büyümeyle beraber UFC popülerliğini yükseltti ve ana akım medyada bulduğu yeri daha da genişletti. 2015 yılında toplam 609 milyon dolar gelir sağlayan organizasyon, 2019 yılından itibaren başlayacak olacak yeni yerel TV hakları anlaşması için ESPN ile 5 yıl için 1.5 milyar dolara anlaştı. Art Davie, John Milius ve Rorion Gracie'ye "Dünyaların Savaşı" adlı sekiz kişilik eliminasyon usulü ilerleyecek bir tekli turnuva önerdi. Turnuva, Gracie aile tarafından hazırlanan; jiu-jitsu öğrencilerinin karate, kung fu ve kickboks gibi değişik disiplindeki dövüş ustalarını yendiği "Gracies in Action" video serisinden esinlenmişti. Turnuvada farklı disiplinlerden dövüş sanatları ustaları kuralsız bir şekilde mücadele edecek ve Davie'nin video serisinde izlediği maçların heyecanını yakalamaya ve hatta onları katlamaya çalışacaklardı. Ünlü bir film yönetmeni ve senarist olan Milius, bir Gracie öğrencisi olarak, etkinliğin kreatif direktör olarak hareket etmeyi kabul etti. Davies iş planını hazırladı ve 28 yatırımcı WOW Organizasyona turnuvanın bir TV frençayzı olması için yatırım yaptı. WOW Organizasyonu, 1993 yılında TVKO (HBO), SET (Showtime) ve Semaphore Eğlence Grubu (SEG) gibi TV ortakları ve PPV yapımcılarıyla görüştü. TVKO ve SET'nin reddetmesine karşın SEG ile anlaşmaya varıldı. Anlaşmanın ardından SEG, video ve film sanat yönetmeni Jason Cusson'la temasa geçerek, etkinlik için bir signatür olarak "Sekizgen"(octagon) ticari markasını tasarladı. Hemen ardından şovun adınının Ultimate Fighting Championship olmasına karar verildi. WOW Organizasyonu ve SEG, 12 Kasım 1993'te Denver, Colorado'daki McNichols Sports Arena'da daha sonra UFC 1 olarak adlandırılan ilk etkinliği organize etti. Şov, spor severlerin 'Bir güreşçi bir boksörü yenebilir mi?' gibi sorularına cevap bulmayı vadediyordu. Çoğu dövüş sanatında olduğu gibi, savaşçılar tipik olarak sadece bir disiplinde becerilere sahipti ve farklı disiplinden rakiplere karşı çok az deneyime sahipti. Turnuvaya kickboksçu Patrick Smith ve Kevin Rosier, savateci Gerard Gordeau, karate ustası Zane Frazier, sumo güreşçisi Teila Tuli, boksör Art Jimmerson, Ken Shamrock ve Brezilya jiu-jitsusunda siyah kuşağı bulunan Royce Gracie katıldı. Royce Gracie'nin BJJ becerileri turnuvaya damga vurdu ve sırasıyla Jimmerson, Shamrock ve Gordeau'yu yenen Gracie ilk turnuvayı kazanan isim oldu. İlk etkinlik 86,592 öde-izle abonesiyle beraber son derece büyük bir başarıya ulaştı. Organizasyonun ilk dönemlerinde siklet kavramı olmayınca katılımcılar daha büyük ve uzun rakiplerle karşılaşmak zorunda kaldı. Mesela UFC 3 etkinliğinde 1.80 boyundaki Keith Hackney, 2.03 boyundaki Emmanuel Yarbrough ile karşılaşıyordu. Fakat pek çok katılımcı tekniğin hacimden daha önemli olduğunu düşünüyordu. 79 kg dövüşen Royce Gracie'nin ilk dört turnuvanın üçünü kazanması bu düşünceyi kanıtlayan bir sonuç olarak ortaya çıktı. Organizasyon ilk dönemlerinde, UFC farklı stilleri ve savaşçıları bir araya getirdi. Daha önce katılımcı olan Royce Gracie, Ken Shamrock ve Patrick Smith'in yanı sıra turnuvalarda Dan Severn, Marco Ruas, Gary Goodridge, Don Frye, Kimo Leopoldo, Oleg Taktarov ve Tank Abbott gibi katılımcılar da yer aldı. İlk etkinliklere jiu-jitsunun olmasına rağmen, diğer dövüş stilleri başarılı oldu: önce güreş, sonra grappling, kick boks, boks ve kirli boks ve en sonunda modern karma dövüş sanatları. Nisan 1995'te Davie ve Gracie haklarını SEG ve WOW Organizasyonuna sattı. Buna karşında Davie şovun komisyoneri olarak görevine Aralık 1997'ye kadar devam etti. UFC, 1990'ların başlarında "Kural yok" sloganını kullansa da, UFC aslında sınırlı kurallarla faaliyet gösterdi. Isırmayı ve göze parmak sokmayı yasakladı ama saç çekme, kafa atma, kasıklara vurma ve ağından yakalama gibi tekniklere izin verdi. Bir UFC 4 eleme maçında, rakipler Jason Fairn ve Guy Mezger, saçlarını çekmemeye karar verdiler;çünkü ikisinide arka bağlanmış uzun saçları vardı. Ama etkinlikte Keith Hackney ve Joe Son arasında maçta, Hackney rakibinin kasıklarına yerdeyken darbe indiriyordu. UFC, özellikle de ilk günlerde,UFC 5 yayını başlangıcında şiddetle ilgili izleyicileri uyarmış olan bir feragatname ile kanıtlandığı üzere, son derece şiddetli bir olay olarak ünlendi. UFC 5, üç kez turnuva galibi olan Royce Gracie ile Ken Shamrock arasında 'Süper dövüş' olarak adlandırılan rövanşa sahne oldu. Bu maç organizasyon tarihindeki turnuva dışı ilk müsabaka oldu. Böylece iki dövüşçü de diğer turlarda dövüşerek yıpranan turnuva dövüşçülerine kıyasla çok çok daha dinç bir şekilde maça çıktılar. Bu 'Süper dövüş' UFC'deki turnuva sistemini için de sonun başlangıcıydı. Bu maçın kazananı ilk UFC şampiyonu olarak kabul edilecekti fakat 36 dakika boyunca kazanan çıkmadı. O tarihlerde jüri de olmadığı için maç beraber olarak sonuçlandı. UFC 6'da yine bir turnuva dışı maçta Dan Severn'i yenen Ken Shamrock ilk turnuva dışı belirlenen UFC şampiyonu olarak tarihe geçti. 1998 yılındaki UFC Brezilya etkinliğinden sonra turnuva usulü UFC tarafından rafa kaldırıldı. Gelişmekte olan sporun şiddetli doğası, ABD makamlarının dikkatini çekti. 1996 yılında Senatör John McCain ilk UFC etkinliklerinin bir kasetini gördü ve iğrenç buldu. McCain, UFC'yi yasaklamak için bir kampanya başlattı ve “insanların horoz dövüşü” niteleyerek, 50 ABD eyaletinin valisine etkinliği yasaklamalarını isteyen mektuplar gönderdi. UFC 12'nin arifesinde,New York da dahil 36 eyalet bu kural dövüşleri yasaklayan yasaları yürürlüğe sokarak, etkinliklerin Dothan, Alabama'ya taşınmasını zorladı. UFC, daha küçük bir öde-izle yayını yapan DirecTV PPV ile devam etmek zorunda kaldı. Bu olayların ardından UFC, devlet atletik komisyonları ile işbirliğini artırdı. UFC 12'de siklet ayrımı ile ağızdan yakalama yasağını yürürlüğe girdi. UFC 14'te eldivenler zorunlu hale geldi ve yere düşen rakibinin kafasına tekme atmak yasaklandı. UFC 15'te saç çekme, boyun ile kafanın arkasına vurma, kafa atma ve kasıklara vurmak yasaklandı. UFC 21'deki beş dakikalık raunt sistemine geçişle beraber UFC, kendisini bir spor olarak markalaştırmaya başladı. UFC komisyoneri Jeff Blatnick ve hakem John McCarthy öncülüğünde devlet atletizm komisyonlarıyla çalışılmaya devam edildi. Blatnick, McCarthy ve Joe Silva, UFC'nin birçoğu bugüne kadar var olan atletizm komisyonları tarafından onaylanan politikalar, prosedürler, davranış kuralları ve kurallar rehberi oluşturdu. Blatnick ve McCarthy ülkeyi dolaşarak eğitimler veriyor, kana susamış ve insanlık dışı olduğu düşünülen bir spor hakkındaki algıları değiştiriyorlardı. Nisan 2000'de girişimleri sonuç verecekti. Kaliforniya, karma dövüş sanatlarını yöneten bir dizi kodlanmış kural üzerine imza atan ABD’deki ilk eyalet oldu. Kaliforniya'yı kısa bir süre sonra New Jersey izledi. UFC, atletizm komisyonları ile çalışmaya devam ettikçe, etkinlikler daha küçük ABD pazarlarında ve Lake Charles Civic Center gibi mekanlarda gerçekleştirildi. Bu küçük pazarlar Iowa, Mississippi, Louisiana, Wyoming, ve Alabama gibi büyük ölçüde kırsal olan, az popüler eyaletlerdi. 2000 yılında, UFC 28 ile birlikte ilk yasal etkinlik düzenlendi. Müsabakalar New Jersey Eyaleti Atletik Kontrol Kurulu'nun kontrolünde "Birleşmiş Kurallar" kapsamında yaptı. UFC kuralları güncellendikçe karma dövüş sanatçıları da değişti. Mark Coleman, Randy Couture, Pat Miletich, Chuck Liddell, Matt Hughes ve Tito Ortiz gibi daha sonrasında şöhretler müzesine girecek isimlerin yanı sıra Vitor Belfort, Mark Kerr, Pedro Rizzo, Murilo Bustamante, Frank Shamrock, Mikey Burnett, Jeremy Horn, Pete Williams, Jens Pulver, Evan Tanner, Andrei Arlovski ve Wanderlei Silva gibi önemli isimler UFC çatısı altında dövüştü. Sporun güvence altına alınmasına yönelik uzun bir uğraştan sonra iflasın eşiğindeki SEG, 2000 yılında Station Kasinolarının sahibi olan Frank ve Lorenzo Fertitta kardeşler ile onların iş ortağı Dana White'dan bir satın alma teklif aldı. Ocak 2001'de Fertittalar, UFC'yi 2 milyon dolar karşılığında satın aldı ve Zuffa, LLC'yi kurup UFC'yi o şirkete bağlı yönetmeye başladı. Lorenzo Fertitta, Fighter's Only dergisine verdiği röportajda avukatlarının bu satışa verdiği tepkiyi şu sözlerle ifade ediyordu: "Avukatlarım bana deli olduğumu söylüyorlardı çünkü onlara göre bir hiç uğruna 2 milyon dolar harcadım." Sözlerine devam eden Fertitta: "Onlara dedim ki 'Anlamadığınız şey şu ki; ben üç harfle alabileceğim en değerli şeye sahip oldum: UFC. Herkes beğense de, beğenmese de bu markayı tanıyor ve tepki veriyor'" Nevada Eyaleti Atletik Komisyonuyla (Lorenzo Fertitta, NEAK'nun eski bir üyesiydi) kurulan bağlantı sonrasında Zuffa, Nevada eyaletinde karma dövüş sanatları kurallarını koruma altına aldı. Kısa bir süre sonra UFC, üç şampiyonluk müsabakasının olduğu UFC 33 ile beraber kablo izle-öde etkinliklerine geri döndü. UFC, Zuffa satışından sonra yavaş ama istikrarlı şekilde popülerlik kazanmaya başladı. Bunun nedeni kısmen daha fazla reklam, kurumsal sponsorluk, kablo öde-izleye dönüş ve piyasaya sürülen DVD sürümleridir. Trump Taj Mahal ve MGM Grand Garden Arena gibi kasino mekanlarındaki yaptığı büyük gişe satışlarıyla birlikte UFC, Fox Sports Net ile organizasyonun ilk TV anlaşmasını gerçekleştirdi. Haziran 2002'de FSN ekranlarında yayınlanan En İyi Lanet Spor Gösterisi Periyodu programında ana maçında Tito Ortiz ile Vitor Belfort'un dövüştüğü UFC 37.5 yayınlandı. Bu Amerikan kablo televizyonların yayınlanan ilk karma dövüş sanatları müsabakasıydı. Sonrasında bir saatlik programda özetler şeklinde en iyi UFC karşılaşmaları yayınlandı. UFC 40, Zuffa döneminde en kritik etkinliklerden biri oldu. 13,022 bilet satışı ve 150,000 öde-izle satışıyla Zuffa öncesi döneme neredeyse iki kat fark atıldı. Etkinliğin ana maçında UFC Hafif Ağır Siklet şampiyonu Tito Ortiz ile eski UFC şampiyonu Ken Shamrock intikam maçına çıkacaktı. 1997'deki zorlu dönemden sonra UFC ilk defa böylesine büyük bir eşleşme bulmuştu. UFC 40, ESPN ve USA Today gibi kitlesel medya kuruluşlarının da ana ilgi odağı oldu ki bu alışıldık bir olay değildi bu noktada. Birçok kişi UFC 40 ve Ortiz-Shamrock maçına duyuran heyecanın şirketi iflastan kurtardığını düşünüyordu. Önceki etkinlikler ortalama 40,000 izle-öde satışı yapıyordu ve şirket gelir-gider dengesini tam olarak sağlayamıyordu. UFC 40'ın başarısı, UFC için bir umut ışığı oldu ve karma dövüş sanatlarının büyük olabileceği umudunu canlı tuttu.Rekabetin ötesinde, UFC 40'ın başarısı kısmen Japonya'daki Pride FC'de olduğu karma dövüş sanatları ile profesyonel güreş arasında gidip gelen sporcularının pazarlama ve destek gücünden kaynaklanıyordu. UFC hakemi "Big" John McCarthy, UFC 40'ın Amerika'da karma dövüş sanatları sporunun hayatta olup olmayacağının dönüm noktası olduğunu hissettiğini ifade etmişti. UFC 40'ın başarısına rağmen, UFC hala mali açıklar yaşıyordu. 2004 yılı itibarıyla Zuffa, UFC'yi satın aldığından beri 34 milyon dolar zarar etmişti. Bu dönemde Anderson Silva, Georges St-Pierre, Rich Franklin, B.J. Penn, Sean Sherk, Matt Serra, Ricco Rodriguez, Robbie Lawler, Frank Mir, Karo Parisyan ve Nick Diaz gibi önemli dövüşçüler gün yüzüne çıkmıştı. Kapanma ihtimali ile karşı karşıya kalan UFC, öde-izle sınırlarının dışına çıktı ve televizyona adım attı. Reality şov serisi olan Amerikan Casino'da yer aldıktan ve serinin bir tanıtım aracı olarak ne kadar iyi çalıştığını gördükten sonra, Fertitta kardeşler UFC için kendi reality şov serisini yapma fikrini geliştirdiler. Fikirleri, The Ultimate Fighter (TUF) UFC dışında gelişmekte olan karma dövüş sanatçılarını; altı haneli UFC kontratı için amatör kurallarda eleme usulü bir turnuvada dövüştürmekti. Birçok ağ ile görüşüp red yanıtı aldıktan sonra Spike TV ile 10 milyon dolarlık üretim maliyetini kendileri ödeyecek bir teklifte anlaştılar. Ocak 2005'te, Spike TV WWE Raw'dan sonraki zaman diliminde The Ultimate Fighter 1'i yayınlamaya başladı. Şov, hafif ağır siklet finalistleri Forrest Griffin ve Stephan Bonnar'ın altı haneli sözleşmeyi kazanma hakkı için kıran kırana geçen maçıyla kayda değer bir sezon finali ile sonuçlandı. Sezon finali canlı yayını 1.9 gibi etkileyici bir reyting aldı ve Dana White'a UFC'yi kurtarmak için adeta bir kredi verdi. Griffin/Bonnar finalinin hemen ardından 2005 yılının Ağustos ayında The Ultimate Fighter'ın ikinci sezonu için çekimler başladı ve 2006'da iki sezonu gösterime başladı. Spike ve UFC, 2012'de FX'e geçene kadar yeni sezonlar yaratmaya ve yayınlamaya devam etti. The Ultimate Fighter'ın başarısının ardından Spike, UFC Unleashed'i de aldı. Spike ayrıca, UFC Fight Night, Ağustos 2005'te çıkan bir dizi dövüş etkinliğini ve yaklaşan UFC öde-izle kartlarını tanıtmak için Countdown özel yayınlarını da yayınladı. Spike ile çok başarılı bir dönem geçiren UFC, FOX ile yaptığı anlaşmayı duyurduktan sonra, Spike yetkilileri UFC ile ortaklıklarının sona ermesiyle ilgili bir açıklama yaptılar, "Eylül ayında Ultimate Fighter 14 sezonu son yayınımız olacak... UFC ile 6 yıllık ortaklığımız, markalarımızı oluşturmak için inanılmaz derecede faydalı oldu, kendilerine gelecekte en iyisini diliyoruz. ” Ağustos 2011'de UFC'nin Fox ile ortaklığı açıklandıktan sonra, Eylül ayında 14. sezonuna giren The Ultimate Fighter, 2012 baharında sezon 15'ten başlayarak Cuma akşamlarında FX kanalına taşındı. Popülerliğin artmasıyla beraber öde-izle satışlarında patlama yaşandı. The Ultimate Fighter'ın ilk sezonunda koçluk yapan iki isim Chuck Liddell ve Randy Couture'un ana maçında karşılaştığı UFC 52, 300,000 öde-izle satışı yaptı. Bu önceki rekor olan UFC 40'ın iki katıydı. İkilinin son bir kez karşılaşacağı UFC 57 için heyecan büyüktü. Maçtan önce yaşanılan heyecan satışlara da vurdu. UFC 57 410,000 izle-öde satışı yaptı. 2006 yılının geri kalanında Matt Hughes ile Royce Gracie'nin karşılaştığı UFC 60 etklinliği 620,000 sattı. Bu maç Royce Gracie'nin 11 sene sonraki ilk UFC müsabakasıydı. Hemen ardından UFC 61 merakla beklenen Ken Shamrock-Tito Ortiz rövanşına sahne oldu. Etkinlik 775,000 sattı. UFC 66'ya gelindiğinde UFC bir kilometre taşını geride bırakacaktı. Chuck Liddell-Tito Ortiz rövanşı 1 milyonun üzerinde satış yaptı. Aralık 2006'da Zuffa, Kuzey Kaliforniya merkezli World Extreme Cagefighting'i (WEC); International Fight League(IFL)'in Versus'la (şimdiki NBC Spor Ağı) bir anlaşma yapmaktan alıkoymak için satın aldı. O zamanlar, UFC'nin Spike ile özel bir anlaşması vardı, bu yüzden WEC'nin satın alınması, Zuffa’nın sözleşmeyi ihlal etmeden IFL’yi Versus’tan engellemesine yol açtı. WEC, karma dövüş sanatlarında daha hafif sikletleri sergilerken, UFC daha ağır ağırlık sınıflarına sahipti. Urijah Faber, Jamie Varner, Carlos Condit, Benson Henderson, Donald Cerrone, Anthony Pettis, Eddie Wineland, Miguel Angel Torres, Mike Thomas Brown, Leonard Garcia, Brian Bowles, Dominick Cruz ve José Aldo gibi önemli isimlere sahipti. Aralık 2006'da Zuffa ayrıca Las Vegas merkezli rakibi World Fighting Alliance (WFA)'i satın aldı. Böylece Quinton Jackson, Lyoto Machida ve Martin Kampmann gibi önemli isimlerin kontratına sahip oldu. Karma dövüş sanatlarının popülerliği, online kumar sitesi BodogLife.com'un 2007'de UFC'nin bahis gelirleri açısından ilk kez boksu aşacağını yazmasıyla iyice fark edildi. UFC, 2006 yılında yaptığı öde-izle satışları ve 222,766,000 dolarlık gelirle boks ve WWE'yi çoktan geride bırakmıştı. 27 Mart 2007'de UFC'nin çoğunluk hisse sahipleri Frank ve Lorenzo Fertitta'nın Japonya merkezli büyük rakip Pride Fighting Championship markasını satın aldığı duyuruldu. İlk fikirler her iki organizasyonun da ayrı ayrı yürütülmesi içindi, her iki kuruluşun da şampiyonları ve üst düzeydeki dövüşçülerini içeren kartların ortaklaşa hazırlanması planlarıyla bir araya getirildi. Ancak, Pride satın aldıktan sonra Dana White Pride modelinin sürdürülebilir olmadığını hissetti. Daha sonra Antônio Rodrigo Nogueira, Maurício Rua, Dan Henderson, Mirko Filipović, Wanderlei Silva ve diğer dövüşçüleri UFC çatısı altına aldı. 4 Ekim 2007'de Pride, Japonya ofisini kapattı. 18 Haziran 2008'de Lorenzo Fertitta, Zuffa'nın ve özellikle de UFC'nin uluslararası iş gelişimine daha fazla zaman ayırmak için Station Casinolarından istifasını açıkladı. Fertitta, Çin, Fransa, Meksika ve Almanya'daki TV anlaşmalarına ve diğer projeler arasında yeni bir UFC video oyunu ve UFC aksiyon figürleri ile açık alternatif gelir akışlarına yardım ederek istifanın önemli olduğunu kanıtladı. UFC 2009 yılında popülarite açısından önemli eşikleri atladı.Brock Lesnar, Frank Mir, Georges St-Pierre, Thiago Alves, Dan Henderson ve Michael Bisping gibi önemli isimlerin yer aldığı UFC 100 etkinliği 1,6 milyon öde-izle satışı yaparak rekorları alt üst etti. UFC, 100. etkinliği sebebiyle ESPN kanalının büyük ilgisini çekti. ESPN, UFC ve MMA haberlerini sıklaştırdı ve son olarak ESPN 2 kanalında MMA Live programını yayına soktu. 2009'un ikinci yarısında sakatlıklar kartların yeniden şekillenmesine yol açtı ve organizasyonu zora soktu. Fakat 2010'nın başlarında Georges St-Pierre, Anderson Silva ve Lyoto Machida gibi isimlerin maçlarıyla ivme yeniden yakalandı. UFC 114'te iki eski şampiyon Rashad Evans ve Quinton Jackson karşı karşıya geldi. Bu etkinlik ana maçında iki siyahi dövüşçünün karşılaştığı ilk etkinlik olarak tarihe geçti ve 1 milyonun üzerinde satış yaptı. Bu ivme 2010 yaz aylarında da devam etti. Ağır siklet şampiyonu Brock Lesnar'ın unvanın Shane Carwin'e karşı koruduğu UFC 116 etkinliği 1.25 milyon satış yaptı. Hemen ardından UFC 117'de Anderson Silva'nın Chael Sonnen'e karşı 5 rauntta aldığı dramatik galibiyet geldi. UFC 121'de ilk rauntta nakavt olan Brock Lesnar unvanını Cain Velasquez'e kaptırdı. Toronto'daki Rogers Centre'da gerçekleştirilen, ana maçında Georges St-Pierre ile Jake Shields karşılaştığı UFC 129 en kalabalık etkinlik olarak tarihe geçti. 55,000 biletli seyircinin izlediği etkinlikten organizasyon 11 milyon dolar gelir elde etti ve rekorları resmen alt üst etti. 5 Kasım 2016'da UFC seneler sonra New York eyaletine UFC 205 etkinliğiyle geri döndü. Tarihi gecenin ana maçında Conor McGregor aynı anda çift siklet şampiyonu olarak tarih yazdı. UFC'nin ana şirketi olan Zuffa, 2006'nın sonlarında World Extreme Cagefighting'i satın aldı ve 20 Ocak 2007'de yeni sahiplik altındaki ilk WEC etkinliğini gerçekleştirdi. Kısa bir süre sonra WEC, Haziran 2007'de Versus Network'te yayınlanan ilk etkinliğini gerçekleştirdi. 28 Ekim 2010'da Zuffa, WEC'nin UFC ile birleşeceğini açıkladı. WEC, son kartını 16 Aralık 2010'da gerçekleştirdi. Birleşme sonucunda UFC, WEC'nin horoz, tüy, hafif siklet dövüşçülerini ve diğer kayda değer dövüşçülerini bünyesi altına aldı. WEC'de Horoz siklet şampiyonu olan Dominick Cruz UFC Horoz siklet şampiyonu, WEC Tüy siklet şampiyonu Jose Aldo da UFC tüy siklet şampiyonu olarak tanıtıldı. 12 Mart 2011'de Dana White, Zuffa'nın Strikeforce'u satın aldığını açıkladı. White, Strikeforce'un bağımsız bir organizasyon olarak faaliyet göstereceğini ve Scott Coker'in organizasyonu sürdürmeye devam edeceğini açıkladı. Strikeforce CEO'su Scott Coker, Fedor Emelianenko'nun henüz belli olmayan bir Temmuz ya da Ağustos etkinliğine dönüşünü açıkladı ve şirketin M-1 Global ile ortaklığa devam edeceğini söyledi. Satın alımın ardından UFC Jason Miller, Nick Diaz, Dan Henderson, Alistair Overeem ve Cung Le gibi Strikeforce'un önemli isimlerini bünyesine kattı. Zuffa'nın mülkiyeti altında, Strikeforce, Karma Dövüş Sanatları Birleşmiş Kurallarını tam olarak benimsedi, erkeklerde hafif sikletin aşağısındaki sikletleri kapadı ve amatör müsabakalara sahne olan alt kartları iptal etti. 2012'de organizasyonun ağır siklet dövüşçüleri UFC bünyesine alındı. Son Strikeforce etkinliği 12 Ocak 2013'te yapıldı ve ardından tüm dövüşçü kontratları UFC'ye geçti. 18 Ağustos 2011'de, The Ultimate Fighting Championship ve FOX yedi senelik bir TV anlaşması yaptıklarını duyurdu. Anlaşma yılda 4 FOX etkinliği, 32 cuma günü gerçeleşecek ve kablo ağ kanalı FX'de yayınlanacak Dövüş Gecesi kartı, 24 The Ultimate Fighter reality şov bölümü ve 6 tane de ayrı Dövüş Gecesini kapsıyordu. UFC'nin Fox'da yayınlanan ilk etkinliğinde Junior Dos Santos, şampiyon Cain Velasquez'i dakikalar içinde nakavt etti. Etkinlik 5,7 milyon izleyiciye ulaştı. 2003'te HBO'da yayınlanan Lennox Lewis-Vitali Klitschko maçından sonra en çok izleyiciye ulaşan dövüş sporu yayını oldu. 16 Kasım 2012 tarihinde, Dana White UFC'nin ilk kadın karma dövüş sanatçısı olarak Strikeforce horoz siklet şampiyonu Ronda Rousey ile anlaştığını ve kadınlar maçlarının olacağını doğruladı. Ronda Rousey imzasıyla beraber UFC horoz siklet şampiyonu olarak tanıtıldı. Rousey, 15 Kasım 2015'te UFC 193'te Holly Holm'e yenilmeden önce unvanını toplam altı kez 1.074 gün boyunca başarılı bir şekilde savundu. 11 Aralık 2013'te UFC, kadınlar saman sikletini kurmak için 11 kadın karma dövüş sanatçısının kontratlarını Invicta FC organizasyonundan satın aldı. Bunların sekizi The Ultimate Fighter'ın 20. sezonunda şampiyonluk için turnuvada dövüştü. Turnuva sonunda finalde Rose Namajunas'ı yenen Carla Esparza ilk kadınlar saman siklet şampiyonu oldu. 11 Şubat 2017'de yapılan UFC 208 etkinliğiyle beraber UFC kadınlarda yeni bir siklet açmış oldu. Etkinliğin ana maçında eski horoz siklet şampiyonu Holly Holm'ü yenen Germaine de Randamie, organizasyonun ilk kadınlar tüy siklet şampiyonu oldu. 2017 yılının ikinci yarısında organizasyon 2014'te saman siklet için uyguladığı stratejiyi kadınlar sinek siklet için de uyguladı. The Ultimate Fighter'ın 26. sezonun 8 kadın yeni sinek siklet şampiyonu olmak için savaştı. 1 Aralık 2017 tarihinde finalde Roxanne Modafferi'yi yenen Nicco Montaño organizasyonun ilk kadınlar sinek siklet şampiyonu oldu. 1 Temmuz 2015 tarihinde UFC, organizasyondaki tüm temiz sporcuların haklarını korumak için Amerika Birleşik Devletleri Anti-Doping Ajansıyla işbirliği yapıldığını açıkladı. Mayıs 2016'da ESPN yaptığı haberde UFC'nin ana şirketi olan Zuffa, LLC'nin 3.5-4 milyar dolara satılacağını yazdı. Başlangıçta satışla ilgilenen şirketler Dalian Wanda Group, China Media Capital ve WME – IMG idi. 9 Temmuz 2016 tarihinde UFC'nin WME–IMG grubuna 4,2 milyar dolara satıldığı resmen duyuruldu. UFC'nin% 9'una sahip olan Dana white, yeni işte de pay sahibi olmuştu. Satıştan kısa bir süre sonra White'ın başkan olarak görevine devam edeceği duyuruldu. WME-IMG, Eylül 2017'de Endeavour olarak yeniden adlandırıldı. Mayıs 2018'de ESPN ile UFC, Ocak 2019'dan itibaren geçerli bir TV anlaşması konusunda anlaştığını duyurdu. 5 senelik olan anlaşmada UFC yıllık 300 milyon dolar gelir sağlayacak. 1995-96 UEFA Åžampiyonlar Ligi 1995-96 Şampiyonlar Ligi Sezonu bu ad ile 5. toplamda 41.sezonudur. Turnuvayı finalde Ajax takımını penaltı atışlarıyla yenen Juventus 2. kez kazanmıştır. Bu turnuva galibiyetlere 3 puan verilen ilk turnuvadır. Daha önce galibiyetler 2 puanla değerlendiriliyordu. Dinamo Kiev, Aalborg BK karşısında kazanmasına rağmen, ilk grup maçları olan Panathinaikos maçında haleme rüşvet verdikleri gerekçesiyle UEFA tarafından turnuvadan men edilmiş ve yerine grup maçlarına Aalborg BK çıkmıştır. Control Denied Control Denied, 1996'da Chuck Schuldiner'ın daha melodik çalışmalar yapmak için kurduğu grup. Chuck'ın bu grubu kurmasından sonra yaptığı bir açıklamada Death'i ikinci plana atacağını söylemesi ve vokale başkasını getirtmiştir. Tek albümü olan The Fragile Art of Existence çıkardıktan sonra 2. albüm için çalışmalarına devam ettiler. Chuck Schuldiner'in durumu kötüye gitmesi nedeni ile kayıtları eve aldılar. Maalesef ki Chuck çok istediği 2. albümü çıkartamadan hayatını kaybetti. Bu da Control Denied'in sonu olmuştu. Chuck'ın 2. albüm için yaptığı çalışmalar ile birlikte Death'ten demo şarkılar 2004'te "Zero Tolerance" albümü ile piyasaya sürüldü. SadÄ±k Halhali Muhammed Sadık Givi Halhali (Farsça: صادق خلخالی, d. 27 Temmuz 1926, Givi – ö. 26 Kasım 2003, Tahran), İran İslamî Devrim Mahkemesi Başkanı. Muhammed Sadık 1926 yılında bugün Azerbaycan topraklarında olan Halhal yakınlarındaki Givi köyünde Azeri bir çiftçinin oğlu olarak dünyaya geldi. Kutsal şehir Kum'da dini eğitim aldı. İsmine geldiği şehir olan Halhali'yi dâhil etmesi bir molla geleneğidir. Halhali, Humeyni'nin 1950'li yıllardaki öğrencilerindendir. 1950'lerde terör örgütü Fedayeen İslam'a (İslam Fedaileri) katıldı. Örgüt 1960'lı ve 70'li yıllarda İran'da çok sayıda laik siyasetçiyi katletti. Halhali, 1978'e dek sürgün hayatı yaşayan köktendinci Ayetullah Humeyni'yi desteklemek suçundan Şah'ın gizli servisi SAVAK tarafından 1963 ile 1978 tarihleri arasında defalarca kez tutuklandı. 24 Şubat 1979'da, Halhali Humeyni tarafından Şeriat Uygulayıcısı (حاکم شرع) veya yeni kurulan İslami Devrim Mahkemesi Başkanı olarak seçildi. Devrimin ilk günlerinde yeryüzünde sapkınlığı yayma ve Allah'a karşı savaşma suçlamalarıyla "yüzlerce eski hükümet görevlisini" idama mahkûm etti. Sanıkların çoğu bir avukat veya jüri görememişti. Halhali, aynı anda hem savcı hem hakim hem de jüri olarak görev aldığı Devrim Mahkemeleri'nde devrimden sonra 2 yıl içinde aralarında yüzlerce diplomat, akademisyen ve siyasetçinin de olduğu binlerce kişiyi (1999'da yazdığı anılarında da itiraf ettiği gibi, sadece 1979 yılında 2000 kişi) karşı devrimcilik suçlamasıyla idam etmiş, bu yüzden de ona Cellat Yargıç ve Devrimin Kasabı lakapları takılmıştır. Şah'ın uzun süreli başbakanlığını yapmış olan Emir Abbas Huveyda'nın ve eski SAVAK başkanı Nimetullah Nasiri'nin idam emirlerini veren kişi olarak da tanınmaktadır. Bir röportajında, Halhali kişisel olarak 100'den fazla idam emrini verdiğini kabul etmektedir ancak birçok kaynağa göre bu rakam 8000 civarındadır. Bazı infazlara makineli tüfekle bizzat katıldığı söylenmektedir. 2000 yılında Fransız gazetesi Le Figaro'ya verdiği mülakatta, aradan 20 yıl geçmesine rağmen yaptıklarından en ufak bir pişmanlık duymadığını belirterek, "Bunlar dünyaya tekrar gelseler, tek bir istisnasız tümünü yeniden idam ederim" diyen Halhali hakkında İranlı aydınların yapmış oldukları "psikopat" tanımlamasının ne kadar doğru olduğu "sanıklarına konuşma hakkı, avukat ve ispat sunma hakları" vermediği hatırlatılması üzerine verdiği cevaptaki şu sözlerinden açıkça görülmektedir: "Eğer suçluysalar cehenneme gidecekler, yok eğer masum idiyseler cennete giderler." Yiğit Özşener Yiğit Özşener (d. 6 Nisan 1972, İzmir), Türk tiyatro, sinema ve dizi oyuncusu. Yiğit Özşener, Yıldız Teknik Üniversitesi Elektronik ve Haberleşme Mühendisliği’nden 1996 yılında mezun oldu. 1997- 1999 yılları arasında Koç Üniversitesi’nde İşletme master'ı yaptı. 1994 yılında Studio Oyuncuları Topluluğu’nda eğitim almaya başladı ve 2001 yılına kadar aynı yerde çeşitli oyunlarda yer aldı. 1995'te Şahika Tekand’ın yazıp yönettiği "“Gergadanlaşma”" ile profesyonel olarak oyunculuğa başladı. Bu oyunla, Bulgaristan ve Makedonya’da gerçekleştirilen festivallere katıldı. Ardından sırasıyla Harold Pinter’in yazdığı "“Gitgel Dolap”", Şahika Tekand’ın yazıp yönettiği "“Oyuncu”" gibi oyunlarda yer aldı. 2000 yılında Delphi’de gerçekleştirilen 10. Antik Oyunlar Festivali’nde, Thedoros Terzopoulos’un yönettiği "“Herakles”" üçlemesinde oynadı. 2001 yılında Studio Oyuncuları'nın “Gergedanlaşma” oyununda tekrar yer aldı. 2006 yılı Dünya Tiyatro Olimpiyatları bünyesinde Türk-Yunan ortak yapımı Thedoros Terzopoulos yönetiminde Persler projesinde oyunculuk yaptı. 2008-2009 sezonunda Kerem Kurdoğlu'nun Kafka'nin "Dava"sindan yola çikarak yazdığı "İstanbul'da Bir Dava" adlı oyunda oynadı. 2009 yılında tekrar Studio Oyuncuları ile çalışmaya başladı ve Şahika Tekand'ın yazıp yönettiği Evridike'nin Çığlığı'nda oyunculuk yaptı. Tiyatro dışında sinema ve TV filmleri ve dizilerinde oynadı. Çasod üyesi olan sanatçı, ayın zamanda seslendirme yapmaktadır. İngilizce ve Fransızca bilmektedir. AB AB kısaltması veya sözcüğü ile aşağıdakilerden biri kastedilmiş olabilir: ab kısaltması: Dramalı Mahmut Paşa Sultanzade Dramalı Mahmut Paşa, kısaca "Dramalı" diye de bilinir, Yunanlar "Dramalis" diye yazar (d. yaklaşık 1770 Drama - ö. 26 Ekim 1822 Gördüş, bugünkü Korinth). Osmanlı Devleti'nin Drama, Larissa kentleri ile Mora valisidir. Yunan Bağımsızlık Savaşı'nda Yunan isyanını bastırmakla görevlendirilmiş Osmanlı Paşasıdır. Kavalalılar Hanedanı'na mensup olan Dramalı Mahmut, 1770'li yıllarda Drama şehrinde doğmuştur. Sultan III. Selim cülûsunun Silahtar Ağası (1779-1783) Halil Mehmet Bey ile Sultan III. Ahmed'in kızı Zeynep Sultan'ın oğludur. Mısır Hidivi Kavalalı Mehmed Ali Paşa'nın yeğeni olarak Sultan III. Selim döneminde Topkapı Sarayı'nda eğitim görmüş ve 1820 yılında Osmanlı Devleti'nin Drama ve Larissa kentlerinin valisi konumuna ulaşmıştır. Valisi olduğu kentlerde ordularını hazırlayarak Hurşit Paşa ile beraber, Tepedelenli Ali Paşa İsyanı'nı bastırmakla görevlendirilmiştir. Hurşit Paşa'nın gözden düşüp intihar etmesinden sonra II. Mahmud tarafından Mora valiliğine getirilerek Mora'da çıkan Yunan İsyanını bastırmakla görevlendirildi. Dramalı Mahmut Paşa, 1821'de Yunan ayaklanmasında, Sultan II. Mahmud tarafından Osmanlı ordularının bölgedeki komutanlığına getirildi. 20.000 kişinin üzerinde bir ordu topladı ve 1822 yılının Temmuz ayında İzdin (Lamya) şehrinden ilerlemeye başladı. 17 Temmuz'da Korinth'i ele geçirdi ve Nafplion'u da ele geçirmek için ilerledi. Nafplion'u kuşatmak için 24 Temmuz'da vardığı Argos'ta bir karargah kurdu. Ancak Yunan kumandan Teodoros Kolokotronis'in kuvvetleri, Korinth ile Argos'u birbirine bağlayan Dervenakia Boğazı'nı ele geçirerek Argos'ta bulunan orduya destek gelmesine engel oldu. Dramalı Mahmut Paşa'nın ordusu Argos'ta açlık ve hastalıklar yüzünden zayıfladı. Bunun üzerine ordu Korinth'e geri çekilmek zorunda kaldı. Dramalı Mahmut Paşa, Korinth'e döndükten bir süre sonra hastalıktan dolayı ölmüştür. Dramalı Mahmut Paşa, 1822'de Korinth'te (o günkü adıyla Gördüş) tifoya bağlı yüksek ateş nedeniyle ölmüştür. Osmanlı askerleri arasında çıkan salgın hastalıklar, Yunan isyancılar tarafından Osmanlı ordusu yararlanmasın diye yakılmış olan ekili topraklar ve zehirlenmiş sulara karşın Rumeli'den kendisine yardım gelmeyişi, Sultan'ın gözünde yükselmesinden çekinen diğer Osmanlı paşalarının kendisine bilerek yardım etmeyişi, Dramalı Mahmut Paşa'nın Mora'da zafere çok yaklaşmışken yenilmesinde en önemli faktörlerdir. Mora'da kuzeni Kavalalı İbrahim Paşa ile beraber yer aldığı savaşta Dramalı Mahmut Paşa'nın kırk iki bin askerinden sadece altı bini hayatta kalabilmiştir. Adına Drama'da yapılan Mahmut Paşa Medresesi, 1858 yılında onarım görmüştür. Dramalı Mahmut Paşa'nın evi, bugün Drama'da Yunan hükûmet binası olarak hâlâ korunmaktadır. Mahmut Paşa'nın oğlu olan Tahir Bey (daha sonra paşa), Plevne Müdafaası'na katılmıştır. 20. yüzyıl başında Dramalı Mahmut Paşa'nın soyundan gelenler, I. Balkan Savaşı sonrasında Yunanistan'ı terk etmiş, daha sonra Türkiye ve Yunanistan arasında yapılan mübadele ile İstanbul ve Anadolu'nun çeşitli kentlerine dağılmıştır. Yeterlilik sınavı Yeterlilik sınavı, Türkiye sınırları içerisinde YÖK'e bağlı üniversite ve bunların enstitülerinde "doktor" (Dr.) unvanı almak için gereken sözlü ve yazılı ön eleme sınavının adıdır. Genelde beş kişilik bir heyetin karşısında sözlü sınav ve bunun akabinde yapılan yazılı bir sınavdan oluşur. Doktora çalışmalarının ikinci senesinde, ön hazırlık derslerinin tamamlanmasından sonra yapılmaktadır. Yeterliliğin verilmesinin ardından tez yazımına başlanır. 2008 Fransa Grand Prix 2008 Fransa Grand Prix, 22 Haziran 2008 tarihinde Magny-Cours, Fransa'daki Circuit de Nevers Magny-Cours pistinde yapılan Formula 1 yarışı. Toplam 18 yarışlı 2008 Formula 1 sezonunun 8. yarışıdır. Ferrari takımından Felipe Massa yarışa 4. sırada başlayıp, 70 tur sonunda zafere ulaşmış; onun ardından gelen takım arkadaşı Kimi Räikkönen ikinciliği, Toyota'dan Jarno Trulli ise üçüncülüğü elde etmiştir. Yarışa Ferrari takımının pilotları ilk çizgide başladı. Lewis Hamilton, Kanada Grand Prix'de pit yolunda yaptığı kaza sebebiyle 10 sıra geride, 13. sırada başladı. Yarışın ortalarına yaklaşırken Hamilton virajı içerden kestiği için pitten geçme cezası aldı ve yarışı puan alamayarak bitirdi. Heikki Kovalainen 10. sırada başladığı yarışı pit taktikleriyle 4. bitirdi. Kimi Räikkönen, 1. sırada sakin yarışırken egzoz borusunun kopması nedeniyle Felipe Massa ona yetişti. Şampiyona lideri Robert Kubica kendine ancak 5. sırada yer buldu. Çifte şampiyon Fernando Alonso ise ancak 8. oldu son turda yaptığı hata sonucunda takım arkadaşı Nelson Piquet Jr.'a geçildi ve hanesine 1 puan yazdırdı. Mukarnas Mukarnas (Arapça: مقرنص)), İslam sanatında mimari yapılarda görülen geometrik bir bezeme çeşididir. İslam bezeme anlayışında mistik anlam, geometrik biçimler ve düzenlemelerin kurgusunda gizlenmiştir. Evrensel birlik ve denge düşüncesi çokgen ve çok köşeli yıldızlarla somutlaştırılmıştır. Anadolu Türk Sanatı'nda 12. yüzyılın başlarında bezemede tek anlatım aracı çokgen ve çok köşeli yıldızlar olmuştur. Yüzeysel bezemede geometrik tasarım birikimi prizmatik öğelere dönüştürülmüş, prizmatik öğelerin yan yana ve üst üste gelerek geliştirdikleri bu bezeme türüne mukarnas bezeme adı verilmiştir. TLC diskografisi Bu başlık, R&B topluluğu TLC'nin diskografisi hakkındadır. Enver Kuray Enver Kuray, Türk bürokrat. 1936 yılında Keşan kaymakam vekilliği, 1958-1960 yılları arasında Siirt, 1960 yılında Mardin, 1960-1962 yılları arasında Bursa, 1962-1966 yılları arasında Ankara valilikleri yapmıştır. Ankara valiliği sırasında bir süre belediye başkanlığına da vekalet etmiştir. Dev-Genç kurucularından Sarp Kuray'ın babası, Yassıada savcısı Ömer Egesel'in eniştesidir. Sarp Kuray Sarp Kuray, (d. 1945), Dev-Genç kurucularından. 1945 Sinop Boyabat doğumludur. Babası eski Ankara valisi Enver Kuray, dayısı Yassıada savcısı Ömer Egesel'dir. Önce Ankara Üniversitesi Hukuk Fakültesi'ne, daha sonra da Deniz Harp Okulu'na girmiştir. 1967 yılında Deniz Harp Okulu'nu bitirir. 1969 yılında deniz teğmeni iken ordudan sicilen emekli edilir. Sonra, Dev-Genç eylemlerinde yer almıştır. Ama 12 Mart 1971 Muhtırası yaşanınca 83 sanıklı Deniz Subayları davası nedeniyle tutuklanır, idam istemiyle yargılanarak 4 yıl tutuklu kalır. Dava sonunda 24 yıl hapse mahkûm edilir, fakat 1974 Genel Affından yararlanır. Bu olayların ardından yurt dışına gider. Yurt dışında kurduğu Partizan Yolu/16 Haziran Hareketi adlı örgütü 1988 yılında fesheder. Daha sonra Ankara Sanat Tiyatrosunun kuruculuğunu yapmıştır. 30 Ekim 2008'de Eşber Yağmurdereli, Prof. Dr. Şener Üşümezsoy, Ömer Gürcan gibi isimlerin de aralarında bulunduğu "16 Haziran Hareketi" üyeleriyle SHP'ye katıldı ve 24 Mayıs 2008'de düzenlenen SHP Kurultayında SHP Parti Meclisi üyeliğine seçildi. 4 Şubat 2009 yılında Sarp Kuray, “16 Haziran örgütünü kurup yönettiği ve örgüt adına öldürme, yaralama ve bombalama gibi çok sayıda eylemin talimatını verdiği” gerekçesiyle çarptırıldığı müebbet hapis cezasının infazı için teslim oldu. Polis tarafından tutuklanarak cezaevine konuldu. Müebbet hapis cezasının karşılığı olan yirmi yıllık ceza, on yılda infaz edilmek üzere ve Kuray'ın daha önce üç yıl cezaevinde kaldığı göz önünde bulundurularak yedi yıl hapis cezasına çarptırıldı. Sarp Kuray, 28 KasÄ±m 2016 tarihinde tahliye oldu. Black or White Black or White, ünlü pop şarkıcısı Michael Jackson'ın 1991 çıkışlı Dangerous adlı albümünden çıkan ilk şarkıdır. Şarkı, Epic Records tarafından yayınlanmıştır. Şarkının prodüktörlüğünü Michael Jackson üstlenmiştir. Şarkı, çoğu ülkede 1 numaraya ulaştığı gibi, hemen hemen tüm listelerde ilk 3'e girmeyi başarmıştır. Şarkı, bir rock, rap, pop ve dans müziklerinin bir sentezi olarak 11 Kasım 1991'de piyasaya sürülmüştür. Şarkıdaki gitar sesleri, Guns'N'Roses'ın gitaristi Slash tarafından çalınmıştır. Bununla beraber, şarkıda ırkların kardeşliği temalı rap bölümü bulunur. Bu rap bölümü de Bill Bottrell tarafından yazılıp söylenmiştir. Şarkının videosu, MTV, BET, VH1, ve FOX kanallarında 14 Kasım 1991 tarihinde yayına çıktı. Videoda, Evde Tek Başına filminin oyuncusu Macaulay Culkin, Tess Harper ve George Wendt bulunmaktadır. Video çekilirken morphing yöntemi kullanılmıştır. Bu teknoloji, o sıralarda yüksek fiyatlara mal olmuştur. Videonun ilk birkaç dakikası, evin çocuğu Macaulay Culkin'in yüksek sesle rock müzik dinlemesi ve babası George Wendt'in onu uyarması ve müziği kapatma isteği üzerinde geçer. Daha sonra Macaulay Culkin, dev hoparlörler getirip kendi gitar çalar ve bu ses sonrası, baba George Wendt, koltuğuyla beraber evden uçarak Afrika'ya düşer. Burada Michael Jackson, yerel halkla dans etmeye başlar, ardından Jackson, çeşitli ülkelerin ve kültürlerin içinden geçerek şarkıyı söyler. Video biterken, morphing efekti ile yapılmış olan, farklı ırklardaki insanların şarkıyı bir koreografi içerisinde söylerken geçişi işlenir. Video, günümüzde de düzenli olarak çeşitli kanallarda yayınlanmaktadır. Videonun Afrika, Tayland, Yerel Amerika, Hindistan, Rusya gibi dünyanın değişik ülkelerinde geçmesi ve morphing tekniğinin kullanılması hala ilgi çeker. Michael Jackson, videoda, Ku Klux Klan örgütü ile ilgili "korkusunun olmadığını" açıklar. Şarkı ilk olarak 1992-1993 yılları arasında gerçekleşen Jackson'un ikinci turnesi olan Dangerous World Tour'un Heal The World'den önce gelen şarkısıdır. 1996'da Brunei kralının doğum günü nedeniyle verilen konserde de yine şarkı seslendirilmiştir. Jackson'un 1996-1997 yılları arasında gerçekleşen HIStory World Tour'da da şarkı tüm konserlerde sergilenmiştir. Şarkı son olarak 2002 yılında konserinde söylenmiştir. Jackson'un ani ölümü üzerine iptal edilen This is It turnesinde de şarkı, ikinci dizesi olmadan sergilenecekti. Faseta Faseta, geometrik şekillerin düz yüzlerine verilen ad. Kesilmiş değerli taşlardaki yüzeyler onlara değer kazandırmakta ve ışığı yansıtma özelliklerinin ortaya çıkmasını sağlamaktadır. Fasetasız taşa vuran ışık onun içinden doğrudan geçerek kaybolup gider. Taştaki faseta sayısı ne kadar artarsa, onların pozisyonlarına ve kesişme açılarına göre de parlaklık artış gösterir. Apologize (OneRepublic şarkısı) "Apologize", OneRepublic'in "Dreaming Out Loud" albümünden çıkan tekli ve bu teklinin Timbaland düzenlemesi. Warren Ellis Warren Ellis; İngiliz yazar. Çizgiroman, video oyun ve film senaristi. Warren Ellis, 16 Şubat 1968'de İngiltere Essex'te dünyaya geldi. The South East Essex Sixth Form College'da eğitim gördü. Çeşitli işlerde çalıştıktan sonra 1990'da kısa ömürlü bağımsız Deadline dergisinde yayımlanan 6 sayfalık hikâyesi ile yazarlık kariyerine başladı. Halen Essex'de yaşamını sürdürüyor. ABD'deki çizgiroman sektörüne girişi 1994'te Marvel Comics firmasının "Hellstorm: Prince of Lies" dergisinin 12. sayısını yazarak gerçekleşti. 21 sayı süren derginin sonuna dek yazarlığını yaptı. 1997'de çizer Darick Robertson ile beraber ismine tanınırlık kazandıran ve yaratıcı hakları korunan Transmetropolitan serini yarattı. Seri, DC Comics alt markası olan Helix tarafından yayımlanmaya başladı, fakat Helix kapanınca Vertigo alt markasından devam etti. Ellis'in ilk romanı olan "Crooked Little Vein" 2007 yazında bir HarperCollins alt markası olan William Morrow tarafından yayımlandı. Yazarın bu romanı henüz Türkçeye çevrilmemiştir. İsmet Üstekin İsmet Üstekin (d. 1946, İstanbul), Türk ressam, fotoğraf sanatçısı, tiyatro, sinema ve dizi oyuncusu. 1968 - 1971 yılları arasında LCC Language and Culture Center Tiyatro okulunda eğitim aldı. Daha sonra 1971 yılından başlayarak, Dormen Tiyatrosu, Nisa Serezli - Tolga Aşkıner Tiyatrosu, Ali Poyrazoğlu Tiyatrosu, Gülriz Sururi-Engin Cezzar Tiyatrosu , Şan Tiyatrosu, İstanbul Sanat Tiyatrosu, Bakırköy Belediye Tiyatroları ve Tiyatro İstanbul'da çeşitli oyunlarda birçok rolde oynadı. 1973 yılından itibaren kamera karşısına geçerek sinema ve dizi filmlerde oynadı. 1975 yılında fotoğraf çalışmalarını profesyonelleştirdi. 1982 yılından itibaren resim yapmaya başladı. Yağlı boya ve pastel resimleriyle 14 kişisel sergi açtı, karma sergilere katıldı. Çektiği fotoğrafları resimleştirme tekniği kullanarak buna "Fotores" adını verdi. Kendisi gibi oyuncu Sevil Üstekin ile evlidir. Melvin Calvin Melvin Calvin (d. 8 Nisan 1911, St. Paul, Minesota, ABD - ö. 8 Ocak 1997) Amerikalı biyokimyacı. Yeşil bitkilerin ışık enerjisini karbondioksiti ve suyu, büyümeleri için gerekli olan bileşiklere dönüştürdükleri fotosentez olayındaki kimyasal tepkimeleri ortaya çıkarması nedeniyle 1961 Nobel Kimya Ödülü'nü almıştır. Calvin, 1935'te Minnesota Üniversitesi'nden doktora derecesini aldıktan sonra, Rockafeller Vakfı'nın bursuyla İngiltere'deki Manchester Üniversitesi'nde iki yıl çalıştı. 1937'de Berkeley Üniversitesi'nde öğretim görevine getirildi; 1946'da bu üniversiteye bağlı Lawrence Işıma Laboratuvarı'nın biyoorganik kimya bölümünün yöneticisi, 1971'de de üniversitenin kimya profesörü oldu. Fotosentez kimyasına ilişkin çalışmaları dışında, yaşamının başlangıcındaki süreçler, ışınım kimyası ve organik kelat bileşikleri üzerindeki araştırmalarıyla tanınır. Rhone Buzulu Rhone Buzulu (), Rhône'nin kaynak bölgesinde bir vadi buzuludur. Wallis kantonu'nun en uç kuzeydoğusunda, İsviçre'nin Orta Alpler'dedir. 10 km uzunluğunda, ortalama genişliği 1 kilometreden biraz fazladır ve 17 km² bir alanı kaplar. Rhone Buzulu özellikle 19. yüzyıl ve 20. yüzyılın başlarında, vadiden Gletsch'in aşağısına kadar uzanan o zamanki buzul dili ile büyük bir turistik cazibe merkeziydi. 19. yüzyıldaki Küçük Buz Çağı'ndaki en yüksek safhası boyunca ve daha 20. yüzyılın başlarına kadar, Rhone Buzulu dik bayır üzerinden bugünkü buzul dilinin altlarında, Gletsch'deki vadi düzlüğüne kadar, yaklaşık 1800 m civarındaki rakıma uzanırdı. Hatta bir süre Gletsch otellerinin az önüne kadar gelmişti. 1856 yılındaki en büyük yayılımı bugün bile hala, pürüzsüz ve çıplak, yassılaşmış kayalardan ve yığılmış moren materyallerinden kolayca anlaşılabilir. Danja Floyd Nathaniel Hills (d. 1982), bilinen adıyla Danja, Grammy ödülü sahibi Amerikalı yapımcı, besteci ve söz yazarı. Virginia Beach, Virginia'da doğmuştur. "Tag Team Music" adlı yapım ekibinin eski üyesidir. Küçük yaşlardan beri bateri ve piyano çalmaktadır. Jennifer Lopez, Britney Spears, LeToya Luckett, Clipse, Teairra Mari, Eve, Ciara, Keri Hilson, T.I., JC Chasez, Missy Elliott, Christina Milian, Brandy Norwood, Pink, Antonella Barba, Nikki Flores'in yeni çıkaracakları albümlerde ve Aaliyah'ın ikinci toplama albümünde yapımcı olarak görev alacak. Danja, bir laptop, bir Edirol MIDI controller, bir Akai MPC4000, bir Alesis Andromeda A6 synthesizer, bir Korg Triton ve bir Yamaha Motif kullanmaktadÄ±r. 13. Appetite Diğer İşbirlikleri: Britney Spears, Pink, Missy Elliott, Teairra Mari, Gemma Fox, Lisa Maffia, Ciara, Craig David, Busta Rhymes, T.I., Young Dro Kmerler Kmerler (Kmerce: ), Güneydoğu Asya'da yaşayan halk topluluğu. Günümüzde Kamboçya nüfusunun yaklaşık ℅90'ını oluştururlar. Kmerler, MonKhmer dil ailesinden Kmer dilini konuşurlar. Günümüzde yaşadıkları bölgelere, ataları çok eski tarihlerde kuzeyden ya da batıdan göç etmişlerdir, VI.-XV. yüzyılları arasında Khmer İmparatorluğu'nu kurup, görkemli bir mimarlık geliştirmişlerdir. Genellikle pirinç tarımıyla uğraşır, bambu ve saman çatılı kulübelerden oluşan evlerde yaşarlar. Theravada Budacılığına bağlı olmakla birlikte, ruhsal güçlere ve cinlere ilişkin budizm öncesi inançların çeşitli yönlerinide korumuşlardır. Kuzey Vargın Kuzey Vargın (d. 15 Haziran 1940, İstanbul - ö. 13 Ağustos 2017, Muğla), Türk sinema oyuncusu. Yeşilçam'da 1960'lı yıllarda jön olarak başladığı kariyerini ilerleyen dönemde ağırlıklı olarak kötü adamların oluşturduğu karakter rolleri ile sürdürmüştür. Kariyerinin ilk döneminde 1965 yapımı Yasak Sokaklar, Çılgın Gençlik, Ağlayan Kadın gibi filmlerde rol almıştır. Televizyonda sık gösterilen eserlerden Bir Dağ Masalı filminde Lale'yi aldatan nişanlısı Ekrem, Seni Sevmek Kaderim filminde entrikacı Bülent vs. rollerini oynamıştır. Sert bir yüz ifadesine sahiptir, bunun sayesinde karakter oyuncusu olmuştur. Eski jön günleri geride kalmış olsa da Türk sineması yepyeni karakter kazanmıştır. Kartal Tibet’den sonra Karaoğlan'ı canlandırmıştır. Suat Yalaz tarafından çekilen Karaoğlan filmlerinin sonuncusunda yer almıştır. Türk sinemasında 'Yerli James Dean' olarak da bilinir. Oyunculuğunun yanı sıra zaman zaman şarkıcılıkta yapmıştır. Kariyerinin zirvesindeyken 16 Ekim 1972'de o zamana dek yakın arkadaşı olan Salih Güney'i bir kavga sırasında Güney'i; boynundan, göğsünden ve karın boşluğundan yaralar. Ahmet Mekin Kuzey'i güçlükle tutar. Güney ağır yaralı olarak hastaneye kaldırılır. Vargın, Adam öldürmeye tam teşebbüsten Sağmalcılar Cezaevinde yargılanır. Hakkında 36 yıl hapis cezası istenmiştir. Güney'e saldırmasının sebebinin kendisine küfrettiğini ve kafa attığını söyler. Cezaevinde 18 yatan Vargın kefaletle serbest bırakılır. 5 liralık kefaleti Müzeyyen Senar'ın kızı Feraye öder. 74'te ilan edilen genel bir af sayesinde tamamen özgür kalır. Aynı yıl Feraye ile New York'a gider. Feraye ile sekiz sene evli kalırlar. Cebinde 500 dolarla ABD’ne gittiğinde, başlangıçta gökdelenlerin camını silme işine yeltenir, lakin yükseklik korkusu nedeniyle bu işi bırakıp bir bijuteri fabrikasında cilacılık yapar. Daha sonra bir benzin istasyonu açacak kazanca ulaşır. 10 yıl kadar kaldığı bu ülkede, benzin istasyonlarının sayısını 4’e kadar da çıkarır. Daha sonra Türkiye’ye döner. Yeniden Türk sinema oyunculuğuna başladı. Türkiye’ye döndüğünde tanıştığı Mücella Hanım’la 25 gün içinde evlendi ve Amerika macerasını bitirmiş olur. En son olarak Kurtlar Vadisi Pusu dizisinde "Adil Eşrefoğlu" karakteri ile İhtiyarlar Heyeti Başkanı rolünü oynamıştır. Dizide Doğu Eşrefoğlu'nun kardeşidir. Yüksek tansiyona bağlı yaşadığı rahatsızlık nedeniyle Muğla'nın Marmaris ilçesinde özel bir hastanede tedavi gören Vargın daha sonra böbrek yetmezliği teşhisi ile Muğla Sıtkı Koçman Üniversitesi Eğitim ve Araştırma Hastanesine sevk edildi. Bir buçuk ay yoğun bakımda tedavi gören Vargın 13 Ağustos 2017'de 77 yaşında hayatını kaybetti. Levent Camii'nde kılınan cenaze namazıyla Karacaahmet Mezarlığı'nda toprağa verildi. KF Vllaznia Shkodër KS Vllaznia , Arnavutluk 'da bulunan bir futbol takımı. Kulüp Arnavutluk'un İşkodra şehrinde, 16 Şubat 1919 tarihinde kurulmuştur. Arnavutluk 'un en üst ligi olan Kategoria Superiore'de mücadele etmektedir. Maçlarını ise 19,600 kişilik Loro-Boriçi Stadyumu'nda oynamaktadır. Avrupa kupalarında dört kez karşılaşan Vllaznia, 2001-02 sezonu UEFA Şampiyonlar Ligi