2007'de, Landrón Santa Cruz, Bolivya'da polis gözetiminde altındaydı. "Salió El Sol" şarkısı bilgisayar oyunu Grand Theft Auto IV'da "Radyo San Juan" da çalınmıştır. Don Omar üçüncü stüdyo albümü "iDon" 28 Nisan 2009 tarihinde yayımlanmıştır. "IDon "' Latin radyo istasyonlarında en çok istenen şarkı oldu.Ikinci resmi single "Sexy Robotica", 5 Haziran 2009 tarihinde yayımlanmıştır. "Hasta Abajo", "Danza Kuduro", "Taboo" gibi şarkılarının da yer aldığı Don Omar'ın dördüncü stüdyo albümü olan "Meet the Orphans" 2012 yılında yayımlanmıştır. Bu albümde Don Omar kendi şirketi Orfanato Music Group bünyesindeki Kendo Kapponi, Syko ve Plan B gibi diğer sanatçılarla düetler yapmıştır. Bu albümle Don Omar "Lo Nuestro Award for Urban Album of the Year" ödülünü alma başarısı göstermiştir. Meet the Orphans 2: New Generation albümü 2012 yılında piyasaya çıkmıştır. 2010 yılında yayımladığı Meet the Orphans albümünün devamı niteliğinde olan bu albümde Don Omar yine kendi şirketine bağlı sanatçılarla düetler yapmıştır. "Hasta Que Salga Sol", "Zumba", "Dutty Love" gibi hitler bu albümde yer alır. Don Omar bu albümle Latin Grammy Ödülleri En İyi Urban Müzik Albümü ödülüne layık görülmüştür. Yine aynı albümle Billboard Latin Müzik Ödüllerinde Yılın En İyi Ritm Albümü ödülünü almaya hak kazanmıştır. Don Omar'ın 2015 yılında yayımladığı The Last Don 2 albümü adeta büyük sükse yaptığı The Last Don albümüne gönderme niteliği taşımaktadır. Aynı başarıyı yakalama hedefiyle yayımladığı son albümünde Don Omar Latin Amerika'da tanınmış birçok reggaeton sanatçısıyla düet yapmaktadır. The Last Don 2 albümünde "Soledad", "Guaya Guaya", "Perdido En Tus Ojos (ft. Natti Natasha)", "Callejero (ft. Tego Calderón)", "En Lo Oscuro (ft. Wisin y Yandel), "Olvidar Que Somos Amigos (ft. Plan B)", "Te Recordaré Bailando", "Dobla Rodilla (ft. Wisin), "Tírate al Medio (ft. Daddy Yankee)", "Yo Soy De Aquí (ft. Yandel, Daddy Yankee, Arcangel)", "Bailando Bajo El Sol", "Sandunga (ft. Tego Calderón")" isimli 12 çalışma yer almaktadır. Speed Demon (şarkı) Speed Demon, Amerikalı sanatçı Michael Jackson'ın "Bad" adlı yedinci stüdyo albümünde yer alan bir parçadır. Yazarlığını Michael Jackson ve yapımcılığını Quincy Jones ve Jackson'ın üstlendiği "Speed Demon", sürat yapmak hakkında bir pop şarkısıdır. Şarkı, 12 Ekim 1989'da albümün ve 1988 yapımı "Moonwalker" filminin promosyon single'ı olarak yayınlandı. "Speed Demon"ın başlangıçta bir single olarak yayımlanması planlanmaktaydı, ancak sonradan iptal edildi. "Speed Demon", "Bad" albümünden çıkan onuncu ve son single'dır. Eleştirmenlerden karışık yorumlar alan şarkı, büyük bir ticarî başarı elde edemedi ve yalnızca Amerika Birleşik Devletleri radyolarında çalındı. Şarkı, Jackson'ın albüm için düzenlediği turnenin hiçbir ayağında sahnede seslendirilmedi. Jones'a göre, şarkı Jackson'a kesilen bir trafik cezası sonucunda Jackson'ın stüdyoya geç kalması sonrasında yazıldı. Jackson olanları Jones'a anlattıktan sonra, Jones ondan bununla ilgili hissettiklerini yazmasını istedi ve sonrasında bu şarkı ortaya çıktı. Jackson, "Speed Demon"ın tanıtımının bir parçası olarak şarkıya bir video klip çekti. Will Vinton'ın yönetmenliğini üstlendiği video klip, 1988 yapımı "Moonwalker" filminde de kullanıldı. Vecdi Bürün Vecdi Bürün (d. 1918, İstanbul), şair, yazar, romancı, armatör. Davut Paşa Sultanîsi "felsefe-i ûlâ" hocası Mustafa Meyli Efendi'nin torunu. Vecdi Bürün, yazı hayatına Varlık dergisinde çıkan şiirleriyle başladı. 1942 yılına kadar armatörlük mesleği ile yazarlığı birlikte sürdüren Vecdi Bürün, Peyami Safa'nın teşvikiyle kendisini tamamıyla yazı hayatına verdi. Hikâye, fıkra, tiyatro tenkitleri, makale ve romanları ile yazarlığını devam ettiren Vecdi Bürün, pek çok gazete ve dergide telif ve tercüme yazılar yayımlamıştır. (Abaacus) Speccy Speccy, PC kullanıcıları için Piriform tarafından geliştirilen ve bedava yayınlanan bir sistem bilgilendirme yazılımıdır. Speccy bilgisayardaki her donanım parçasının istatistik değerlerini ayrıntılı olarak verebilir. Örneğin programda CPU, Anakart, RAM, Grafik kartı, Hard disk, Optik sürücü, Ses kartı gibi donanımların verilerini istatiksel bir biçimde görebilirsiniz. Speccy, kullanıcıların bilgisayarındaki her donanım parçasının sayısal değerlerini istatiksel bir biçimde verebildiği gibi, CPU, Anakart, RAM, Grafik kartı, Hard disk, Optik sürücü, Ses kartı verilerini ayrı bir dosyaya kaydedebilir, desteklenen bazı parçaların sıcaklık değerlerini ve mutlak sıcaklıklarını öğrenebilirsiniz. İhsan İpekçi İhsan İpekçi (d. 1901 - ö. 1966), Türk sinemacı, romancı, senarist. Gazeteci ve siyasetçi İsmail Cem İpekçi'nin babasıdır. Selanik'te ipek ticaretiyle uğraşan Yahudi dönmesi (Sabetayist) bir aileden gelen İhsan İpekçi, İpekçizadelerden İsmail Bey'in oğludur. İhsan İpekçi, Türkiye'nin tanınmış modacılarından Cemil İpekçi ve gazeteci Abdi İpekçi ile aynı aileden gelirler. Galatasaray Lisesi'nden mezun olduktan sonra Berlin'de (Almanya) ticaret eğitimi görmüştür. Berlin'de sinemanın büyük kazanç getirdiğini gören İhsan İpekçi, babasını ve büyük amcası Kani Bey'i ikna ederek 1923 yılında Beyoğlu Caddesi'ndeki Elhamra Sineması'nın işletmeciliğini alarak aileyi sinema sektörüyle tanıştırmıştır. 2 yıl sonra ise Melek (bugünkü Emek) Sineması ile bir marka olmuştur. 1920'li yılların ortalarından itibaren de sadece film ithal etmekle kalmamış, yerli filmler de yapmaya başlamıştır. Yerli filmlerin senaryolarının hazırlanmasıyla birlikte Nâzım Hikmet ve Muhsin Ertuğrul da İhsan İpekçi'nin yanında çalışmıştır. "İhsan Koza" müstearıyla romanlar ve senaryolar da yazmıştır. 1966'da ölen İhsan İpekçi, Zincirlikuyu Mezarlığı'na gömülmüştür. Piriform Piriform, İngiltere'nin başkenti Londra'da bulunan özel bir yazılım şirketidir. Şirket Microsoft Windows'ta çalışan ve hala geliştirilmekte olan CCleaner, Recuva, Defraggler ve Speccy gibi yazılımlar geliştirir. Piriform'un kelime anlamı "armut şeklinde" dir, manası "armut şekline gitmek" tir. BebÃ© Tiago Manuel Dias Correia kısaca Bebé (12 Temmuz 1990, Agualva-Cacém), Sağ açık mevkinde görev yapan Yeşil Burun Adaları asıllı Portekizli futbolcudur. Bébé, Yeşil Burun Adaları göçmeni bir ailenin çocuğu olarak dünyaya geldi ve Portekizli Nani, Fransız Patrice Evra ve İsveçli Henrik Larsson'dan sonra, Manchester United'da forma giyen dördüncü Yeşil Burun Adaları kökenli futbolcu oldu.Tiago Manuel Dias Correia'ya Portekizce bebek anlamına gelen "Bébé" lakabı ağabeyi tarafından verildi. Henüz çocukluk yıllarında annesi ve babası tarafından terkedildi. Onu ergenlik yaşına kadar büyükannesi, Lizbon'un gettolarında büyüttü. 12 yaşına geldiğinde mahkeme kararıyla kilisenin yetimhanesine gönderildi. Oradan ayrıldıktan sonra Lizbon'un dışına Santa Antao'ya, Casa do Gaiato barınağına yerleşti. Barınak yıllarında o ve yedi arkadaşı Bosna-Hersek'in Foca kentine 2009 Avrupa Sokak Futbol Festivali'nde Cais takımında oynamak için davet edildi. Bébé, 6 maçta 40 gol attı. Turnuvanın ikinci turunun ötesine geçemeseler de futbolcu bu turnuvadan sonra dikkat çekti. Futbolcu, bu turnuvadan sonra altyapısında oynadığı Portekiz üçüncü lig takımlarından Estrela da Amadora ile sözleşme imzalandı. 30 Ağustos 2009'da Clube Desportivo de Mafra ile oynanan Portekiz Kupası maçıyla ilk profesyonel maçına çıktı. 6 Eylül'de ise ligin ilk hafta maçında GD Lagoa karşısında kariyerinin ilk lig maçına çıktı. İlk golün ise SCM Aljustrelense'ye attı. 26 maça çıkan Bébé, kanatta oynayıp çok içeri katetmemesine rağmen 4 gol attı ve iyi bir izlenim yarattı. Amadora formasıyla başta İspanya La Liga ve Hollanda Eredivisie ligleri olmak üzere Avrupa'da takımlarının dikkatini çekti. Mayıs 2010'da eski menajeri Gonçalo Reis tarafından PSV'ye bedelsiz olarak teklif edildi. Ancak PSV'nin futbolcuyu yeteri kadar tanımadıkları için reddetmesi nedeniyle bu transfer gerçekleşmedi. 2010 yaz transfer döneminde ise Estrela'nın futbolcunun maaşını ödeyememesi nedeniyle Portekiz Birinci ligi takımlarından Vitória SC'ye bedelsiz transfer oldu. 5 yıllık sözleşmeye imza atan Bébé, sözleşmesine de 3 milyon euroya serbest kalma maddesi koydurttu. Ancak, o kulübün resmi bir maç oynamadı Bébé, Vitoria ile ilk hazırlık maçına 14 Temmuz'da çıktı. Fremaunde karşısında 45 dakika forma giyen futbolcu 5-0'lık galibiyetin ilk golünü kaydetti. 5 hafta içinde 6 hazırlık maçında çıkıp 5 gol kaydetti. Ayrıca performansıyla da dikkat çekti. Böylece Real Madrid'in bile içinde olduğu birçok Avrupa takımının ilgisini çekti. Serbest kalma maddesi de 3 milyondan 9 milyona çıkarıldı. Guimaraes'e imza attıktan sadece 5 hafta sonra Alex Ferguson'un eski yardımcısı olan, dönemin Portekiz millî takımı teknik direktörü Carlos Queiroz tarafından Ferguson'a önerildi. Alex Ferguson, futbolcuyu izlemeden bu oyuncunun transferine onay verince, yönetici David Gil bu transferi bitirdi. İki kulüp, sadece alt düzey bir ligde oynamış bir futbolcu için yüksek sayılabilecek bir mebla olan 7.400.000 euroya anlaştı. Yeni transferler Javier Hernandez ve Chris Smalling'le birlikte Bébé de Ferguson tarafından basına tanıtıldı. 25 kişilik UEFA Şampiyonlar Ligi kadrosuna dahil edilmesi, Bébé hakkında Ferguson'un yeni gözdesi yorumlarını getirdi. Transfer edildikten 41 gün sonra Scunthorpe United ile oynanan lig kupası maçı kadrosuna dahil edildi. 74. dakikada Park'ın yerine oyuna girdi, ilk kez Manchester United forması giydi. 2 Ekim 2010'da Sunderland ile oynanan lig maçı kadrosuna dahil edilen futbolcu, son 10 dakikada Anderson'un yerine oyuna dahil oldu. Böylece ilk kez Preimer Lig'de forma giymiş oldu. İlk golünü EFL Cup maçında Wolves ağlarına, ikinci golünü ise kariyerinin ilk Avrupa maçında Bursaspor ağlarına bıraktı. M.United'ın Bursaspor ile Bursa'da oynadığı karşılaşmada M.United'ın 3.golünü atan Bébé'yi gol pozisyonunda durdurmaya çalışan Ali Tandoğan, diyerek sözlerini tamamladı. Ancak bu maçtan sonra sezon boyunca sadece bir Lig Kupası, bir FA Kupası maçına daha çıktı. Sezonu Manchester United U-21 takımı ile birlikte rezerv ligde bitirdi. 2011-2012 yılı için menajer Jorge Mendes'in şirketi Gestifute'ye bağlı olan Bébé'ye Türkiye'den Beşiktaş talip oldu. 10 Haziran 2011 tarih itibarı ile bir sezonluğuna Beşiktaş'a kiralandı. Transfere geniş yer ayıran İngiliz Mail gazetesi de, “United, Bébé'den 5.4 milyon Pound zarar etti” başlığıyla haberi okurlarına duyurdu.﻿ Portekiz’in Jornal de Noticias gazetesinin yazarı Norberto Lopes, Bébé konusunda dedi. 12 Temmuz 2011'de Red Bull Salzburg ile oynanan ilk hazırlık maçında Beşiktaş formasını ilk kez giydi ve bir gol kaydetti. Ağustos ayında Portekiz ümit millî takımının, Slovakya ile oynadığı hazırlık maçında sakatlanan futbolcunun çekilen MR'ı sonucunda sol diz ön çapraz bağlarında yırtık tespit edildi ve Bébé'nin sahalara dönmesinin 6 ayı bulacağı bildirildi. Sezonun sonuna yetişebilen futbolcu, sezonun son üç haftasında son dakikalarda oyuna girdi. Nisan ayında takım arkadaşları Sidnei ve Julio Alves ile disiplinsiz tavırları nedeniyle kadro dışı bırakıldı. Ancak kısa süre affedilen futbolcu, play-off'larda Fenerbahçe ile oynanan bir maçta son 22 dakika oyuna dahil oldu. Sezon bitince Beşiktaş'tan ayrıldı. 1 yıl sonra tekrar Manchester United'e dönen Bebe, burada çıktıgı ilk hazırlık maçında gol attı. Ancak A takım için yeterli bulunmayan futbolcu, U-21 takımında sezona başladı. 1 Ocak 2013'te ise Portekiz Birinci Lig takımı Rio Ave FC'ye kiralandı. 5 gün sonra kariyerinin ilk Portekiz ligi maçına çıktı. Sezon içinde biri ligde ve biri kupada iki gol kaydeden futbolcu, attığı gollerle takımına galibiyet getiren isim oldu. Ancak sezonun son haftalarında gol atamadı. 2013-14 sezonunda bir başka Portekiz ekibi Paços de Ferreira'ya kiralandı. Bu ekiple UEFA Avrupa Ligi gruplarında mücadele ederek uzun zamandan sonra Avrupa maçına çıktı. Bebe, ligde oldukça etkili bir performans gösterdi ve 27 maçta 12 gol atarak takımının en golcü ismi oldu. Bu performansa rağmen Ferreira küme düşmeme play-off'u oynamak zorunda kaldı. Ferreira rakibi Desportivo Aves'i toplamda 3-0'lık bir skorla geçerken, Bebe de takımının gollerinden birini attı. 25 Temmuz 2014'te Bebé, 3 milyon euro karşılığında dört yıllık sözleşme ile Portekiz şampiyonu Benfica ile sözleşme imzaladı. 10 Ağustos 2014'te Portekiz Süper Kupası finalinde 106. dakikada oyuna girdi ve penaltılara giden maçta penaltısını gole çevirdi. Benfica, penaltılarla kupayı müzesine götürdü. Bebe, sezon içinde zaman zaman kupada ve UEFA Şampiyonlar Ligi'nde forma giyse de ligde sadece bir maçta 25 dakika süre bulabildi. 9 Ocak 2015'te Bebé, sezon sonuna kadar bir anlaşmayla İspanyol kulübü Córdoba CF'ye kiralandı. 12 Ocak 2015'te Rayo Vallecano ile oynanan maç ile ilk kez La Liga'da forma giymiş oldu. Cordoba ile 18 maça çıksa da golle buluşamadı. Sezon sonunda takım lig sonucusu olarak küme düştü. Bebe ise 10 Temmuz 2015 tarihinde bir yıllık sözleşme ile Rayo Vallecano'ya kiralandı. 26 Eylül 2016'da FC Sevilla'ya 3-2 kaybettikleri maçta ilk La Liga golünü ataraken, aynı maçta bir de asist yaptı. 34 maçta üç gol, sekiz asist ile oynayan Bebe, sezon sonunda bu sefer Vallecano ile küme düşme yaşadı. 12 Temmuz 2016'da, Bebé de İspanyol kulübü Eibar ile dört yıllık anlaşma imzaladı. Eibar, Benfica'ya 1.5 milyon euro ödedi. Bebe, ilk sezonunda takımda rotasyon oyuncusu olarak kullanıldı ve 20 lig maçında üç kez gol attı. Kupada da iki golle, takımının çeyrek finale çıkmasına yardım etti. Bébé, Portekiz U-21 millî takım formasını 5 kez giymiş bu maçlarda 1 gol kaydetmiştir. 1957 FA Cup Finali 1957 FA Cup Finali FA Cup'ın 1956-57 sezonunun şampiyonunu belirlemek için oynanan maç. 4 Mayıs 1957'de, Londra'daki Wembley Stadyumu'nda oynanan maçta Manchester United'ı Peter McParland'ın golleriyle 2-1 yenen Aston Villa kupanın sahibi oldu. United'ın tek golü ise Tommy Taylor'dan geldi. 37 yıl aradan sonra, yedinci kez kupayı kazanan Villa, bu sonuçla birlikte kupayı en çok kazanan ekip oldu. Aralık 2007'de BBC Four tarafından yayımlanan belgeselde, 1957 finali ile, 50 yıl sonra oynanan 2007 finali arasında karşılaştırma yapıldı. Gripin (anlam ayrımı) Gripin ÅŸu anlamlara gelebilir: Fazıla İbrahim Fazıla "Hanımsultan" İbrahim (d.8 Ağustos 1941-) Sultan Vahdettin'in torunu, Hanzade Sultan ile Mısır Prensi Mehmet Ali İbrahim'in kızı. 8 Ağustos 1941 tarihinde sürgündeki Osmanlı Hanedanı üyelerinden Hanzade Sultan (1923-1998) ile Mısır Prensi Mehmet Ali İbrahim (1900-1977)'in kızı olarak dünyaya gelen Prenses Fazıla İngiltere'de Berkshire bölgesinin Ascot kentindeki Heathfield kolejinde öğrenim gördü. 1957 yılında tanıştığı Irak Kralı II. Faysal ile nişanlandı. Evlenmelerine 2 hafta kala 14 Temmuz 1958 tarihinde düzenlenen darbeyle Irak Kralı devrildi ve katledildi. Bunun üzerine zor günler geçiren Prenses Fazıla, 10 Aralık 1965 tarihinde Paris'te tanıştığı eski başbakanlardan Suat Hayri Ürgüplü'nün oğlu Hayri Ürgüplü (31 Mayıs 1936-) ile evlendi. 15 yıl süren evliliği 24 Eylül 1980 tarihinde noktalanan Prenses Fazıla'nın bu evlilikten Ali Suat (28 Eylül 1967-) ve Selim (31 Ekim 1968-) adlarında iki oğlu oldu. 18 Haziran 1983 tarihinde Jean-Alphonse Bernard ile evlenen Prenses Fazıla Bernard yaşamını Fransa'da sürdürmektedir. İjevsk Havalimanı Izhevsk Havalimaı (Rusça:Аэропорт Ижевск) (IATA:IJK, ICAO:USII) Rusya'nın Izhevsk kentindedir. Izhevsk'in 15 km. doğusundadır. Küçük uçaklar tarafından kullanılmaktadır. 01/19 doğrultusunda bir adet pisti bulunmaktadır. Pistin yüzeyi betondur. Robert Christgau Robert Christgau (d. 18 Nisan 1942), Amerikalı deneme yazarı ve müzik eleştirmeni. Kendini "Amerikalı Rock Eleştirmenlerinin Başı" olarak addetmektedir. İlk profesyonel rock eleştirmenlerinden biri olan Christgau, 1969'dan bu yana "Consumer Guide" sütunlarında yayınladığı kısa ve özlü yorumlarıyla tanınmaktadır. Otuz yedi yıldır "The Village Voice" gazetesinin müzik editörlüğünü yürütmekte ve her yıl Pazz & Jop anketini yayınlamaktadır. Christgau New York'ta büyüdü ve DJ Alan Freed, 1954'te bu şehre geldiğinde rock and roll hayranı oldu. Dartmouth College'da okumak için dört yıllığına New York'tan ayrılan Christgau, 1962'de edebiyat fakültesinden mezun oldu. Bu dönemde müzik zevkleri caza dönen yazar, New York'a dönmesiyle rock müziğe döndü. Kariyerine kısa hikâyeler yazarak başladı. Spor yazarı olmak için 1964'te kurguyu bıraktı ve daha sonra "Newark Star-Ledger"da polis muhabirliği yaptı. New Jersey'de bir kadının ölümüyle ilgili olarak "New York" dergisinde yayınlanan haberinden sonra serbest yazar olarak çalışmaya başladı. 1967 yılı başlarında "Esquire" dergisinin atıl durumdaki müzik bölümünde yazması üzere teklif aldı. "Esquire" dergisinin bu bölümü kapatmasıyla 1969'da "The Village Voice"a geçti. 1972 başlarında "Newsday"de müzik eleştirmenliği yapmaya başladı. 1974'te "Village Voice"a müzik editörü olarak döndü. Ağustos 2006'ya dek burada çalışan Christgau, gazetenin yönetiminin New Times Media'ya geçmesiyle birlikte işten çıkarıldı. İki ay sonra "Rolling Stone"da yazmaya başladı. 2007 sonunda burada da işten çıkarıldı, ancak üç ay daha dergide yazmaya devam etti. Mart 2008 sayısı itibarıyla "Blender" dergisinde "kıdemli eleştirmen" unvanıyla yazmaya başladı. Christgau, "Rolling Stone"a katılana dek "Blender"da düzenli olarak yazmaya devam etti. "Blender" dergisinin Mart 2009'da baskıyı durdurmasına dek burada yazmayı sürdürdü. Christgau s覺kl覺kla "Playboy", "Spin" ve "Creem" dergilerinde de yaz覺lar kaleme ald覺. Bèbè Kambou Bèbè Kambou (1 Temmuz 1982, Peni-Houet,), orta saha mevkiinde görev yapan Burkina Fasolu millî futbolcudur. 2004 Afrika Ulusal Kupası Şampiyonasında Burkinalı takımı ile çeyrek final oynadı. Kosova'nın idari yapılanması Kosova’nın idari yapılanması, Kosova’nın idari sistemidir. Günümüzde idari durumu tek yapılı olmayan Kosova’da birkaç idari düzlem vardır. Bu düzlemlerden ilki, Şubat 2008 itibarıyla tek taraflı bağımsızlığını ilan eden Kosova Cumhuriyeti’nin idari yapılanmasıdır. Bir diğeri, NATO’nun bölgedeki yönetiminin (UNMIK) kabul ettiği yapılanmadır. Üçüncü idari yapılanma, Kosova üzerinde hâlen hak iddia edip kendi toprakları içinde kabul eden Sırbistan Cumhuriyeti’nin idari yapılanmasıdır. Bunlar içinde ülke için asıl olacak olan, Kosova Cumhuriyeti idari yapılanmasıdır. 1998-1999 Kosova Savaşı sonrasında Kosova’da kurulan uluslararası idare olan UNMIK, eski Kosova ve Metohiya Özerk Bölgesi için oluşturulan idari sınırları temel alarak, ekleme niteliğindeki birkaç değişiklik ile yeni idari sınırları belirlemiştir. UNMIK’in idari yapılanması ile Kosova Cumhuriyeti’nin idari yapılanması sınır açısından birbiriyle örtüşmektedir. Yeni Belediyeler: Sırbistan’ın idari yapılanması içinde Kosova ve Metohiya, Sırbistan’a bağlı bir özerk bölgedir. Sadece de jure olarak var olan bu durum fiilen söz konusu değildir. Kosova-Metohiya Özerk Bölgesi’nde 5 ilçe (okrug) birimi bulunur. Bunlar da Kosova İlçesi, İpek İlçesi, Prizren İlçesi, Kosova Mitroviçası İlçesi ve Kosova-Pomoravlye İlçesi idari birimleridir. Hayat RÃ¼ya Gibi Hayat Rüya Gibi, Türk şarkıcı Göksel'in yedinci stüdyo albümü. 26 Nisan 2010'da Avrupa Müzik tarafından yayımlandı. Göksel albümde eski Türk filmlerinin müziklerini yeniden yorumlamıştır. Daha önceki nostalji albümünde de "Sen Bensiz Ben Sensiz", "Senden Başka" gibi film müziklerini seslendiren sanatçı albümün ilk klibini "Sevil Neşelen" adlı şarkıya çekmiştir. Albümde 70'li yılların hit şarkılarını seslendiren Göksel, albümde Orhan Gencebay bestesi olan "Kabahat Seni Sevende" adlı şarkıya da yer vermiştir. Albümün kayıt ve mixleri İhsan Apça ve Özgür Özkan Mete, süpervizörlüğü Orkun Tunç tarafından Stüdyo Ada’da yapılmış ve müzik direktörlüğü ile aranjörlüğünü ise Serhat Ersöz üstlenmiştir. Kum saati yunusu Kum saati yunusu ("Lagenorhynchus cruciger"), yunusgiller (Delphinidae) familyasından "Lagenorhynchus" cinsindeki altı yunus türünden biridir. Bu küçük yunus türü Antarktika ve çevresindeki sularda yaşar. Tarihsel olarak bu yunus türü çok az görülmüştür. Yeni bir tür olarak ilk defa 1820 yılında Güney Pasifik'te yapılan bir çizimden 1824 yılında Quoy ve Galmard tarafından tanımlanmıştır. Balinalar takımından yalnızca göz ile yapılan gözlemler sonucu ayrı bir tür olarak kabul edilen ilk türdür. Gerçekten de Güney okyanus sularında yıllarca yapılan avlanmaya rağmen 1960'lara gelindiğinde yalnızca üç örnek biliminsanlarının eline geçebilmiştir. Şu anda bile yalnızca altı tam ve 14 tam olmayan örnek incelenebilmiştir. Daha da fazla 4 kıyıya vurma olayından ve normalde gemilerin gitmediği sularda yapılan araştırmalardan elde edilebilmiştir. Geleneksel olarak "Lagenorhynchus" cinsinde sınıflandırılan bu yunus türünün, son yapılan genetik araştırmalar sonucu aslında "Cephalorhynchus" cinsi ile daha yakın akraba olduğunu göstermiştir. Kum saati yunusu siyah ve beyaz renklidir ve bu nedenle balinacılar arasında "deniz ineği" diye adlandırılır. Yunusun her iki yanında öne doğru, çenenin üzerinde, gözlerde ve ön yüzgeçlerde, arka kısmında beyaz lekeler bulunur. Ön ve arkadaki beyaz lekeler ince bir beyaz çizgiyle birleşir ve bu beyazlık kaba bir kum saati şekli oluşturur. Yunusun bilimsel adı olan Latince "cruciger" "haç taşıyan" anlamına gelir. Bu ad yunusa yukarıdan bakıldığında koyu renkli bölgelerin kabaca bir Malta haçına benzemesinden kaynaklanmıştır. Yaşama alanında bu yunus kolayca tanımlanabilir. Güney denizlerinde yalnızca Güney gerçek balina yunusu benzer boyutlardadır. Gerçek balina yunuslarının sırt yüzgeci yoktur dolayısıyla da bu iki yunus türü birbirinden kolaylıkla ayırtedilebilir. Sırt yüzgeci yunustan yunusa farklılık gösterir ama genel olarak uzun ve eğiktir. Daha yaşlı bireylerde bu eğiklik belirginleşir. Tam büyümüş erişkinler yaklaşık 1,8 m boyunda ve 90 – 120 kg. ağırlığındadır. Erkek bireyler dişi bireylerden biraz daha küçük ve daha açık renklidir. Yaşam alanı Antarktika buz çizgisi ile 45° Güney enlemi arasında kutup çevresindedir. Güney Atlantik Okyanusu'nda 36° Güney ve Pasifik'te Şili, Valparaíso yakınlarında 33° Güney enlemleri görüldükleri en kuzey yerlerdir. En sık görüldükleri yerler, Yeni Zelanda'nın güneyinde Güney Shetland Adaları ile Arjantin'de Ateş Toprakları'nın açığıdır. Bir araştırma sonucunda günümüzde en az 140.000 kum saati yunusunun yaşadığı tahmin edilmiştir. Kum saati yunusları 5 - 10 bireylik gruplar hâlinde hareket ederler. Uluslararası Balinacılık Kurulu'nun bir çalışması 60 bireylik bir grup ile karşılaşıldığını belirtir. Genellikle oluklu balinalar ile görülürler. İncelenen birkaç örneğin midesinde çeşitli kalamar ve küçük balık bulunmuştur. Küçük gerçek balina Küçük gerçek balina ("Caperea marginata"), dişsiz balinaların en küçük türü. Çok nadir raslanılır ve pek tanılmaz. Benzerliklerinden dolayı hala çatal kuyruklu balinagiller familyasına koyulduğu sınıflandırmalara raslanılır, ama çoğu sınıflandırmalarda Neobalaenidae adında ayrı bir familyaya koyulur. En fazla 3 tona varan ağırlığı ve 6 metreye varan boyu ile diğer dişsiz balinalardan oldukça küçüktür. Rengi siyah ile koyu gri arası tonlardadır. Gerçek balinalar ile ortak özellikleri, çok büyük kafası ve yuvarlakımsı çenesidir. Ancak çatal kuyruklu balinalar ile de ortak özellikleri mevcuttur; sırt yüzgeci ve boğazında olukların hafif belirtileri vardır. Böylece bir yandan gerçek balinalar ve çatal kuyruklu balinalar arasındaki bağı oluşturduğuna işaretler bulunur, öte yandan sadece kendisine özgü özelliklere sahiptir. Bunlardan birisi, diğer bütün balinalardan farklı olarak 34 kaburgaya sahip olmasıdır. Küçük gerçek balina güney yarıkürenin orta soğuk denizlerinde raslanılır. Çok nadir görüldüğünden dolayı yayılımı kesin bir şekilde bilinmiyor. Tazmanya, Yeni zelanda, Güney Afrika ve Falkland adaları yakınlarında görülmüştür. Yaşam şekli hakkında fazla bilinmemekte. Gerçek balinagiller'de olduğu gibi yavaş yüzen ve gruplar oluşturan bir balina olduğu tahmin edilir. Bir kez 8 bireyden oluşan bir grup izlenmiştir. Küçük gerçek balinalar açık denizde çok nadir görülmekte ve özellikle Avustralyanın güneyinde, Tazmanya ve Güney Afrika kıyılarında karaya vuran leşleri ile tanılmakta. Hiçbir zaman diğer balinalarda olduğu gibi avlanmadığından dolayı bu türün sayısının ezeldende düşük olduğu tahmin edilir. SÄ±rada Sen VarsÄ±n Sırada Sen Varsın, Bengü Erden'in iki şarkıdan ve 3 single çalışmasından oluşan 2010 tekli albümüdür. Toplamda 5 şarkı bulunan albümün kapak resimlerini Mehmet Turgut çekmiştir.Satışlar 40 bin barajını 25 günde aştı. Billie Piper Billie Paul Piper veya doğum adıyla Lianne Paul Piper (22 Eylül 1982, Swindon, Wiltshire), İngiliz şarkıcı ve oyuncu. Billie, kariyerine 1990'ların sonlarında pop müzik şarkıcısı olarak başladı ve ilerleyen dönemlerde oyuncu olarak devam etti. En önemli rolü, bir televizyon dizisi olan Doctor Who'da Doctor'un arkadaşı Rose Tyler olmuştur. 2007 yılında "Broadcast" magazin dergisi ekran perfonmansında en etkili kadınlar "Hot 100" sıralamasında Piper'ı 6. sırada göstermiştir. 2007de "Secret Diary of a Call Girl" televizyon dizisindeki "Belle de Jour" ile y覺ld覺z覺 parlad覺. Zeche Zollverein Zeche Zollverein, 2001’den bu yana UNESCO’nun Dünya Kültür Mirası’na alınan eski maden ocağı. Maden kuyuları ve tesisleri merkez kok kömürü işleme tesisi, kömür stokları ve işçi yerleşkeleriyle 19. ve 20. yüzyıllarda kömürle çalışan endüstrinin en güzel ayakta kalmış örneklerinden. Kömür ve çelik endüstrisinin gerek sosyo-ekonomik gerekse estetik açılardan belirleyici olduğu bölgedeki kültürel dönüşümün en iyi sembolü. 1834'te Franz Haniel Schönebeck’te kazılar sonucu bölgese maden katmanına ulaştı. 1847’de Duisburg’lu sanayi adamı Franz Haniel bu yerleşkeyi satın alarak ilk maden kuyularını kurdurdu. Maden ocağını, 14 Alman devleti arasında 1834'te yürülüğe giren anlaşma uyarınca Gümrük Birliği (Zollverein) olarak adlandırdı ve maden hisselerini aile fertleri arasında bölüştürdü. 1851’de ilk konveyorun hizmete girdiği yıl 256 madencinin çalıştığı bu tesislerde 13 Bin ton kömür işleniyordu. 1890’da ise bu miktar artan tesisler ve çalışanlarıyla birlikte neredeyse 75 katına çıkarak 1 Milyon tonu buldu. I. Dünya savaşına kadar 4 kuyu tesisi ve 10’a yakın maden kuyusu mevcuttu. İşletmeler önce Haniel ailesi daha sonra Phoenix Ag ve daha sonra da Birleşik Çelik İşletmeleri AG tarafından yürütüldü. 1927’de mimar Martin Kremmer ve Fritz Schupp biçim işlevi takip eder prensibiyle merkez maden kuyusu tesisatını planladı, 1932’de 7. kuyunun hizmete sokulmasıyla diğer tüm kuyuların çalışması durduruldu ve günde 12 bin ton kömür işleyen tesis Ruhr bölgesinin en büyük maden tesisi oldu. Kübik yapısı, simetrik ve geometkik öğeleri, yeni gerçekçi biçimiyle dünyanın en güzel maden ocağı olarak da tanındı. Bu yapının ortasında bulunan 55 metrelik konveyörle birlikte 7. kuyu tamamen bir anıt gibi tasarlandı. Yurt dışından gelen kömürlerin fiyat baskısı nedeniyle 23 Aralık 1986’da 135 yıl sonrasında maden ocağında son vardiya çalıştı ve 7 kuyu işletmesi kapanmadan az önce eski eserler statüsüne alındı. 30 Haziran 1993’te de kok işletmesi kapatıldı. 1987 yılından itibaren maden ocağının kültürel amaçlar için kullanılması ve yapısal değişimi simgelemesi fikirleri ortaya atılmıştı. Eski eserler kanuna göre restorasyonları yapıldı. Sanatçılar ve yaratıcı meslek grupları yerleşkeye taşınmaya başladı. 1999’da Emscher Park’ın Güneş Ay ve Yıldızlar adlı yapı sergisiyle kok işleme tesisi de halka açıldı. Yerleşke 14 Aralık 2001’de UNESCO'nun Dünya Kültür Mirası listesine alındı. Bir değişim planıyla binalar ve mekanlar yenilendi ve müzeye dönüştürüldü. 58 metre uzunluğunda yürüyen merdivenli yeni ziyaretçi merkezi kuruldu. 2009’da Ruhr bölgesinin endüstriyel tarihini sergileyen Ruhr Müzesi buraya taşındı. Sanatçılar ve tasarımcılar için 1000'e yakın atelye oluşturuldu. 2006 yılında Japon mimari bürosu SANAA yerleşkeye kübik yapısı ve ilginç pencereleriyle 50 yıl sonra ilk yeni binayı yaptı. Bina içinde yönetim ve tasarım okulu kuruldu. Bina Wim Wenders’in Palermo Shooting filmindeki gibi çeşitli filmlere sahne oldu Ruhr Bölgesinin 2010 Avrupa Kültür Başkentlerinden biri seçilmesiyle Zollverein da etkinliklerin merkezi haline geldi. Kültür Başkenti’nin Açılış gecesi 100 Bin kişinin katıldığı bir etkinlikle yapıldı. Herbert Grönemeyer’in bestelediği Ruhr Marşı seslendirildi. Essen’in kuzey doğusunda yer alan ve bir zamanlar maden ocağı olan bu yerleşkede şu an ziyatretçiler ham kömürün işlenmesi sürecine tanık olabiliyor. Kömürün çıkarıldıktan sonra geçtiği döner tamburlar, elekler, yıkandığı ve soğutulduğu alanlar ses yerleştirmeleri ve görüntü projeksiyonlarıyla ziyaretçilere sunuluyor. Yerleşke içine taşınan ve 2009 yılında hizmete açılan Essen Müzesi’nde de bir endüstri şehrinin tarihine tanık olunabiliyor. 2009’da Alman etkinlik branşı tarafından en çekici etkinlik mekanı olarak seçilen ve Conga ödülüne layık görülen bu yerleşke içerisinde ayrıca Lord Norman Foster tarafından yeniden düzenlenen Red Dot tasarım müzesi bulunuyor. Konferanslar, atelye çalışmları için mekanlar, restoranlar, sergi mekanları, açık hava alanı ve sahnesi birçok kültürel etkinlik için kullanılmaktadır. Kışın buz pateni pisti, yazın ise kok kömürünün soğutulduğu haznelerde yüzme havuzu gibi spor etkinlikleri de düzenlenmektedir. 18 (anlam ayrımı) Quintessence Editions Quintessence Editions Ltd., Londra merkezli bir yayıncılık şirketidir. "Ölmeden Önce 1001" kitapları serisinin yayıncısıdır. Serideki kitaplar çeşitli yazarlarca başvuru kitapları olarak kaleme alındı. Quintessence, Quarto Group'un bir parçasıdır. Vatanları İçin Öldüler Vatanları İçin Öldüler (Rusça özgün adı: Они сражались за Родину) 1975 tarihli SSCB yapımı savaş filmidir. Sergey Bondarçuk tarafından yönetilen film Şolohov'un "Vatan için dövüştüler‎" adlı eserinden uyarlanmıştır. 1975 Cannes Film Festivali'nde gösterilmiştir. Türkiye'de 20 Mart 1978 tarihinde vizyona girmiştir. Sumu-abum Sumu-Adama (ya da Su-abu), Babil'in ilk kralıdır. M.Ö. 1830-M.Ö. 1817 yılları arasında hükümdarlık kalmıştır. "Tanrı'nın kapısı" anlamına gelen Babil şehrinin kurucusu olduğundan itibarlı bir kişidir. Ölmeden Önce Dinlemeniz Gereken 1001 Albüm Ölmeden Önce Dinlemeniz Gereken 1001 Albüm (özgün adı: 1001 Albums You Must Hear Before You Die), müzik kılavuzu, başvuru kitabıdır. Robert Dimery'nin editörlüğünde hazırlandı ve ilk kez 2005'te yayımlandı. Kitabın son baskısı 1955 ile 2013 yılları arasında yayınlanmış 1001 albümü içermektedir. Albümlerin kronolojik olarak sıralandığı kitap; Frank Sinatra'nın "In the Wee Small Hours" albümü ile başlamakta ve David Bowie'nin "The Next Day" albümü ile bitmektedir. Listede her bir albüm için eleştirmenlerce kaleme alınmış kısa birer deneme bulunmaktadır. Ayrıca resimler, alıntılar ve ek bilgilerle (albümün uzunluğu ve yapımcısı gibi) desteklenmektedir. Tamamen özgün şarkılar içermeyen film müziği albümleri listeye alınmadı. Kitabın çoğunluğu rock ve pop türünde albümler içerse de; dünya müziği, R&B, blues, folk, hip hop, country, electronica ve caz türlerinde eserler de içermektedir. Rock ve pop albümleri arasında punk, grindcore, heavy metal, alternatif rock, progresif rock, easy listening ve 1950'ler tarzı rock and roll gibi alt türlere ait albümler de bulunmaktadır. 2005'te yayımlanan kitap 2007, 2008, 2009 ve 2010 yıllarında yeni çıkan albümlere göre düzenlendi. 2010 sürümü 2005 ve 2009 yılları arası yayınlanmış 25 albümü daha içerdi. Albüm sayısını 1001'de tutmak adına aynı miktarda albüm de listeden çıkarıldı. Kapağı da değişen kitabın Birleşik Krallık baskısında Blondie grubundan Debbie Harry'nin fotoğrafları ve Amerika Birleşik Devletleri baskısında kulaklık takmış bir çocuk fotoğrafı kullanıldı. Ayrıca Brezilya ve İspanya baskılarında Sex Pistols'dan Sid Vicious ve Norveç baskısında Turbonegro'dan Hank von Helvete fotoğrafları yer aldı. Senato (Bizans) Senato (, "Synklētos" ya da , "Gerousia") Roma İmparatorluğu'ndaki Senato'nun devamıdır. I. Konstantin tarafından 4. yüzyılda kurulmuştur. Yüzyıllarca varlığını sürdürmesine rağmen etkisi giderek azalmış ve en sonunda 13. yüzyılda ortadan kalkmıştır. Doğu Roma İmparatorluğu'nun senatosu, doğuda yaşayan, ya da Konstantinopolis' taşınmayı kabul etmiş senatörler ile senatoya atanmış birkaç bürokrattan oluşuyordu. Konstantin, doğuya taşınmaya istek gösteren senatörlere bedava toprak ve tahıl önermiştir. Konstantin, Byzantion'da Senato'yu kurduğu zaman, bu kurum, Roma Senatosu'ndan ziyade Antakya gibi önemli şehirlerin konsillerini andırıyordu. Oğlu II. Konstantin, bu kurumu, şehir meclisi görünümünden imparatorluğa hitap eder hale getirdi, ancak kurumun yetkileri Roma Senatosu'nun yetkileri kadardı. II. Konstantin, senatör sayısını 2.000'e çıkardı. Bunlar arasında kendi arkadaşları, saray mensupları ve çeşitli vilayet yetkilileri vardı. Geleneksel prensipler, Senato derecelendirilmesinin kalıtım yoluyla intikal etmesi ve normal olarak nüfuz bölgesini elinde tutarak Senato'ya üye olmaktı. 395 yılında, Roma İmparatorluğu'nun kalıcı olarak bölünmesinden sonra, Praetorlerin sorumlulukları azalarak, sadece şehir seviyesine indi. Onların yegâne görevi, halka açık gösterilere ya da kamu çalışmalarına para harcamaktı. Fakat, Tribünlük gibi diğer geleneksel Roma kurumlarının önemleri azalırken, Praetorlük hala Batı ya da Doğu Senatolarında güç kazanmanın önemli bir kapısı olarak kaldı. Praetorlük, parasal bir pozisyondu, Praetorlerden, onların şehir ile ilgili görevlerini icra etmelerinde kullanılmak üzere fonlar ayırabilecekleri bir hazineleri olmaları beklenirdi. Doğu Roma İmparatorluğu'nda bilinen sekiz Praetor vardı, bunlar mali sorumluluğu aralarında paylaşırlardı. Geç Bizans Senatosu, Cumhuriyet Senatosundan farklıydı. Aedilis ve Tribün kurumlarının kurallarının uygulanmasından vazgeçildi. 4. yüzyıl sonlarında kaybolma noktasına gelen quaestorlük vilayet nüfuz bölgesini koruyabildi. İmparator ya da Senatonun kendisi, senato kurallarına göre Senato'da koltuk hakkı olacak şekilde doğmayan insanlara üyelik ihsan edebilirdi. Senatör yapılan bu kişiler bu yolla, praetor'ün pahalı pozisyonundan muaf tutulurdu. Senato, çoğunlukla devlet adamları ve bürokratlardan oluşurdu, Magister Militum gibi İmparatorluğun en önemli devlet adamından vilayet valilerine ve emekli devlet personeline göre bir sıralama vardı. Konstantinopolis'teki senota aileleri, Batı'ya göre, daha az zengin ve seçkindiler (4. yüzyılda senatonun üye sayısı 2000 kişi oldu). Bazı soylular, senatör olarak, Diocletianus (284–305 AD arası hükümdar) gibi geç Roma İmparatorlarının zorladığı zor şartlardan kaçmak için kullanırlardı. "Curiales" (Roma Orta Sınıfı), sıklıkla Decurion olmaya zorlanırdı. Bu görev, toplanan vergiler yanında kendi masraflarını karşıladıkları ve bütçe açıklarını kendi ceplerinden ödedikleri yerel idareye katılmaktı. Birçok kişi, decurion'un bu zor görevlerini yapmaktan kaçmak için Senato'sa koltuk peşine düşüyorlardı. I. Theodosius'un aldığı bir karar ile, senatör olsalar bile, kişilerin bu kamu görevini tamamlamak zorunda kaldılar. Senato, İmparator ile tüm iletişimi sağlamaktan sorumlu Konstantinopolis şehir prefecti tarafından yönetilirdi. Üç tür üye vardı: "Vir illustris", "vir spectabilis" ve "vir clarissimus". "İllustris" üyeleri, Magister Militum ve Praetorian Prefects gibi Doğu Roma'nın en yüksek kurumlarını ellerinde tutarlardı. "Spectabiles", Senato'nun orta sınıfıydı ve Prokonsüller, Vicariuslar ile vilayetlerin askeri valileri gibi önemli devlet adamlarından oluşurdu. "Clarissimi", Senato'nun alt sınıfıydı ve vilayet valileri ve diğer daha düşük mevkilere sahip kişilerden oluşurdu. Daha düşük iki sınıf üyeleri, imparatorluk içerisinde herhangi bir yerde görev yaptıkları için genellikle aktif olmayan senatörlerdi. Senato'daki aktif üyelerin çoğunluğu, Konstantinopolis'te ikamet eden ve sıklıkla Senato'ya katılabilen "illustres" sınıfından oluşurdu. 5. yüzyılın sonunda, daha düşük iki sınıf Senato'da oturmaktan tamamen men edildi. I. Justinianus'un hükümdarlığında, "clarissimi" üye sayısı önemli ölçüde artırıldı ve birçok görevli "spectabiles" derecesine yükseltildi. Bu durum, devamında, Senato'nun elit sınıfı olan "illustres" üye sayısının artmasına neden oldu. Sonuçta, Vir gloriosus isminde en yüksek dereceli senatörlerin içinde bulunduğu yeni tür bir üyelik ihsas edildi. Önemli bir not ise, senatörlüğün, imparatorluğun idari mekanizması içerisinde önemli görevlere sahip birçok Senato üyesi için genellikle ikinci bir kariyer olmasıdır. Bizans Senatosu'nun güçleri sınırlı gücüne rağmen, İmparator'un kabul edip ferman olarak yayınladığı yasama kararları ("senatus consulta") geçirebilirdi. İmparatorluk yasamasına öneride bulunur, zaman zaman danışman bir kurum olarak hareket ederdi. Bazı İmparatorluk yasaları, ""Senato'ya Söylev"" formunu alırdı ve yasalaşmadan önce yüksek sesle okunurlardı. Batı Roma İmparatoru III. Valentinianus, 446 yılında, yeni bir yasama düzeni getirdi. Buna göre, Senato'ya, yeni bir kanun İmparator tarafından onaylanmadan önce, Konsil ile bir araya gelip tartışabileceği bir işbirliği hakkı verildi. Bu düzen, Doğu'da tamamen uygulanıp uygulanmadığı belirsiz olsa da, Justinianus'un kanunları arasında yer alıyordu. Ayrıca, İmparatorlar, Senato'yu yüksek ihanet suçları için mahkeme olarak da kullanırlardı. Sıradan suçlular ise sıklıkla, şehir Prefect'i ve Senato üyelerinden seçilen beş senatör tarafından yargılanırdı. Senato'nun bir başka önemi ise, hükümdarlık kalıtım ile geçse de, resmi olarak, imparatorları, orduyla beraber seçerlerdi. Senato'nun İmparator'un halefi ile ilgili seçme hakkı olduğunu ileri sürmesinden dolayı İmparator ile ihtilafa düştüğü bazı olaylar vardır. 457 yılında, ordu başkomutanı ("magister militum") rütbeli barbar Alan asıllı Aspar'ı İmparator olmasını teklif ettiler, fakat Aspar'ın astı Tribün ve senatör olan I. Leon tahta ulaştı. 532 yılında, bazı senatörler, varlıklı Senato'dan hoşlanmayan ve güvenmeyen I. Justinianus'a karşı Nika ayaklanmasını desteklemişlerdir. 541–542 yılları arasında Konstantinopolis'i etkileyen veba salgını sırasında Senato'nun birçok üyesi ölmüş ve ekonomik kargaşayı neden gösteren Justinianus kalan senatörlerin mallarına kanunen el koymuştur. 608 yılında, İmparator Phocas hükümdarlığında, Senato Herakleios'u konsil ilan etti. Herakleios, daha sonra imparator seçildi. Önceki imparator Phocas, Senato tarafından görevden alındı ve iki senatör tarafından bir kilisede tutuklandı. 641 yılında, Herakleios öldüğü zaman, imparatorluğu iki oğluna bıraktı. Bunlardan biri, ilk evliliğinden III. Konstantinos; diğeri ise ikinci evliliğinden Heraklonas idi. Herakleios'un ikinci karısı ve Heraklonas'un annesi Martina, büyük ihtimalle kendi oğlunu kayıracağı aşikar olmasına rağmen, imparatorluk gücünün kendisine verilmesini talep etti ve bunu, Hipodromda, Senato, diğer yüksek rütbeli görevliler ve Konstantinopolis halkının katılımı ile görkemli bir törenle ilan etti. Fakat dört ay sonra Konstantinos öldü ve baba bir kardeşi Heraklonas tek hükümdar kaldı. Onun, Martina tarafından öldürüldüğü söylentileri yayılmaya başladı. Kısa bir süre sonra, Valentinus isimli bir general tarafından bir isyan başlatıldı ve Heraklonas, genç yeğeni II. Konstans ile beraber ortak yönetime zorlandı. Konstans'ın hükümdarlık şansını azaltmak için, Heraklonas, onun küçük kardeşi David (Tiberius) hükümdarlığa ortak etti ancak bu hareket, Senato ve insanlar arasındaki memnuniyetsizliği azaltmadı. Çok geçmeden, Bizans Senatosu Heraklonas'ı görevden aldı. Heraklonas'ın burnu, Martina'nın dili kesildi ve Rodos adasına sürgüne gönderildiler. II. Konstans, Senato'nun naipliğinde tek hükümdar oldu. Senato'nun gücü, 13. yüzyılda hala ayakta olmasına rağmen, tarih boyunca azalmıştır. Kalan gücünün çoğu, İmparator I. Basileios ve VI. Leon tarafından yapılan yasal reformlar sırasında ortadan kaldırılmıştır. Senato'nun kendisi, hatırı sayılır derecede saygınlığını, özellikle 11. yüzyılda II. Basileios'un ölümünden sonra iktidara gelen "karşı parti" zamanında askıya almıştır. I. Aleksios'un tahta çıkmasıyla askeri hizibin nihayi zaferiyle, Senato, gözden düşmeye başlamış, Senatör unvanı İmparator tarafından para karşılığı satılmaya başlamıştır. Senato'nun son bilinen hareketi, üyelerinin, 25 Ocak 1204 tarihinde Dördüncü Haçlı Seferi sırasında denizden Konstantinopolis'i kuşatmış olan Latinler ve Venediklilerin isteklerine uygun olarak II. İsaakios ve oğlu IV. Aleksios'un ortak imparator ilan edilmesi kararından hoşnut olmayan papazlar ve büyük bir grup halk ile beraber Ayasofya Kilisesi'nde yaptıkları devlet konseyine benzer bir toplantı ile Nikolaos Kanabos'u Bizans İmparatoru olarak seçmeleridir. Palaiologus Hanedanı döneminde, Senatör unvanı bir süre yaşamıştır, fakat 14. yüzyıl ortasında yaşanan krizler, bu antik kurumu sonunda ortadan kaldırmıştır. Konstantinopolis'te iki tane Senato binası vardı; bir tanesi Konstantin tarafından inşa edilmiş ve Justinianus tarafından restore edilmişti, ""Augustaion"" adı verilen tören alanının doğu tarafında, Büyük Saray'a yakın Magnaura'dayken, diğeri Konstantin Forum'unun kuzey tarafındaydı. Senato, binalarını 6. yüzyılda kaybetti ve ondan sonra Büyük Saray'da toplanmaya başladı. Llandudno Llandudno, Galler'de deniz kıyısında kasaba. 2001 sayımına göre nüfus 20.090 kişi. Kasaba Kuzey Galler Kıyısı Demiryolu Hattı'nın hemen dışında yer alır. Llandudno, Victoria devrinin ortasında bir tatil beldesi olarak inşa edildi. 1858'de ana hatta bağlanan bir yan demiryolu hattı şehre kadar uzanır. Dartford Dartford, Birleşik Krallık'ın İngiltere ülkesinin Güney Doğu İngiltere bölgesinde bulunup Kent Kontluğu'na bağlı ikincil Dartford Borough merkezi olan kentsel yerleşim birimidir. Orta Çağ'da önemli bir şehir hâline geldi. Günümüzde Londra'da çalışanların evlerinin yer aldığı bir yerleşim merkezi görünümünde de olsa, dini, sınai ve kültürel açıdan önemli bir tarihi vardır. Bir demiryolu merkezidir. Dartford Londra'nın 26 km güneybatısında yer alır. Kent Darent Nehri'nin aktığı bir vadi içinde yer alır ve Darent Nehrin kent ortasından akmaktadır. Şehir antik Londra-Döver yolu üzerinde bulunmaktadır. Şehrin ismi bu yolun Darent Nehrini köprü olmadan geçebilecek yer olan (İngilizce:Darnet+ford") Dart-ford'dan gelmektedir. Dartford'un şu resmî kardeş şehir anlaşmaları vardır: Keith Joseph Keith St John Joseph, Baron Joseph, (17 Ocak 1918 – 10 Aralık 1994), İngiliz avukat ve siyasetçi. Muhafazakâr Parti üyesiydi. Başbakanlar Harold Macmillan, Edward Heath ve Margaret Thatcher zamanında bakanlık yaptı. Thatcherizm ideolojisinin oluşmasıyla sonuçlanan uygulamaları arka plandan şekillendiren kişi olarak bilinir. Siyasi hayatının büyük kısmında İkinci Baronet Sir Keith Joseph unvanını taşıdı. Zengin ve önemli bir Musevi aileden gelir. KaranlÄ±k Karanlık, aydınlığın karşıtı ve görünür ışığın bulunmaması durumu. Renk alanında siyahın oluşturduğu görüntüdür. Işık olmadığında gözdeki çubuk ve koni hücreleri uyarılmazlar. Bu uyarım eksikliği nedeniyle fotoreseptör hücreler; frekans ve dalgaboyunu ayırt edemezler. Oluşan son algı grimsi ya da karanlık olarak tanımlanan siyahtır. İnsanların karanlığa verdikleri tepki birçok kültürde yere sahiptir. Open University The Open University (Açık Üniversite), Birleşik Krallık'ta lisans düzeyinde yaygın eğitim veren bir açık öğretim kurumu. Üniversite masraflarının bir kısmı İngiltere hükümetinin tarafından karşılanmaktadır. Herkese açık eğitim vermektedir, yani öğrencilerin daha önceki akademik başarıları (bölümlerin çoğu için) kayıt sırasında dikkate alınmamaktadır. Öğrencilerin çoğu Birleşik Krallık'tadır ve kampüs dışından eğitim görürler. Bununla birlikte dünyanın herhangi bir yerinden üniversiteye devam etmek de mümkündür. Üniversite kampüsü 48 hektarlık alan kaplar. Burada bir miktar tam zamanlı okuyan yüksek lisans öğrencisi vardır. Bunlar araştırmaları için üniversite tesislerinden yararlanır. Kampüste binden fazla akademik ve 2500 kadar idari personel de vardır. Ed Miliband Ed Miliband (tam adı Samuel Edward "Ed" Miliband) (d. 24 Aralık 1969, Londra) bir Birleşik Krallık politikacısıdır. 2005'ten itibaren Avam Kamarası'nda "Doncaster North" seçim bölgesinden milletvekilliği yapmaktadır. 2007-2010 döneminde Birleşik Krallık Başbakanı olan Gordon Brown'ın hükûmetinde bakanlık yapmıştır. 25 Eylül 2010'da İşçi Partisi Başkanı seçilmiştir ve Avam Kamarası'nda ana muhalefet partisi lideri olarak görev yapmıştır. 2015 Birleşik Krallık genel seçimlerinde partisinin aldığı kötü sonuçların ardından parti başkanlığı görevinden ayrılmıştır. Ağabeyi David Miliband ile aynı anda kabinede görev yapmıştır. Benzer bir durum daha önce, 1938 yılında, Oliver Stanley ve Lord Edward Stanley kardeşlerin aynı anda kabinede görev alması sırasında da yaşanmıştır. Ed Miliband Londra'da doğmuştur. Annesi, Marion Kozak, ve babası Ralph Miliband Avrupalı Yahudi asıllı olup II. Dünya Savaşı'ndan önce Nazi Almanya'sından kaçıp İngiltere'ye göçmen olarak yerleşmişlerdir. Babası İngiltere'de askerlik yaptıktan sonra üniversiteyi bitirdi; 1948de Birleşik Krallık tebası oldu; 1948de Politik Bilimler alanında akademik kariyere girdi ve 1972'de Leeds Üniversitesi'nde profesör oldu. Sonra Amerikan üniversitelerinde de profesörlük yapmıştır. Bu dönemde en iyi Markist kökenli politika ve siyaset kritiği olarak isim yapmıştır. Ed Miliband ilk öğretim eğitimini Camden, Londra'da bir devlet ilköğretim okulunda ve orta öğretimini de Kuzey Londra'da bir devlet okulu olan "Haverstock Comprehensive Okulu"nda tamamlamıştır. Orada ileri "A-level" imtihanlarında iyi sonuçlar aldığı için Oxford Üniversitesi'nde 'ne girmiş ve "Felsefe, Politik ve Ekonomi (PPE)" dalında diploma BA derecesi almış ve sonra da Londra'da LSE'den iktisat üzerinden yüksek lisans derecesi almıştır. Gençliğinde LBC Radyosu'nda "Genç Londra" programında röportajcı olarak ve İşçi Partisi'nin en iyi bilinen sol eğilimli politikacılarından olan 'in stajyeri olarak çalışmıştır. Üniversiteyi bitirdikten sonra kısa bir müddet televizyon haberleri hazırlamak için de çalışmıştır. 1993'te Avam Kamarası'nda İşçi Partisi muhalefinin gölge hazine işleri sözcüsü olan Harriet Harman için araştırmacılık yapmış ve ertesi yol muhalefin gölge maliye işleri sözcüsü Gordon Brown ıcın araştırmacılık yapmıştır. 1997'de İşçi Partisi seçimleri kazanıp hükûmete gelince Maliye Bakanı olan Gordon Brown'ın özel danışmanlarından biri olmuş ve David Brown'un konuşnalarını hazırlamakla görevlendirilmiştir. 1999'da bu danışmanlık görevinden istifa ederek İskoçya'da yeni kurulmuş olan bölgesel parlamento ve hükûmet sisteminde İşçi Partisi lideri ve hükûmet başkanı olan "Donald Dewar"'ın seçim işleri ile ilişkili baş danışmanlığını yapmış bu partinin 1999 seçim manifestosunu hazırlamış ve partinin İskoç Parlamentosu'nda çoğunluğa gelmesine baş destek olmuştur. 25 Temmuz 2002 ile Aralık 2003 arasında Ed Miliband parasız izinle ABD'de Harvard Üniversitesi "Avrupa Etüdleri Merkezi"'ne misafir eğitimci olarak gitmiştir ve burada dersler vermiştir. Ocak 2004'te Ed Milliband Ingıltere'ye dönmüş ve "Hazine Bakanlığı"'nda "Ekonomik Danışmanlar Kurulu" başkanlığı görevini almıştır. Bu görevde Birleşik Krallık'ın uzun dönemli ekonomik strateji planlaması ve idaresi üzerinde uğraşmıştır. 2005 başlarında Ed Miliband maliye bakanlığındaki işinden istifa etmiştir. O sırada "Doncaster North" milletvekili olan Kevin Hughes sağlık nedeni ile gelecek seçimde aday olmiyacağını bildirmişti. Ed Miliband seçim bölgesi yerel İşçi Partisi tarafından diğer aday adayları arasından en iyisi olarak seçilerek Mayıs 2005 seçimlerinde Doncaster North'dan aday olup genel seçimde büyük çoğunlukla Avam Kamarası'na milletvekili seçildi. 2006'da Başbakan tarafından vakıflar ve hayır kurumlardan oluşan "üçüncü sektör" işleri ile ilgilenmek üzere Başbakan'ın ofisinde parlamento sekreteri olup bakanlık yolunda ilk adımını attı. 2007'de Gordon Brown başbakan olunca Ed Miliband kabineye alınarak "Lancaster Düklüğü Şansölyesi" unvanı ile çeşitli iktidar partisi siyasetlerini yürüten bir bakanlığa getirildi. Kabinede ağabeyi David Miliband daha önemli dışişleri bakanlığı makamındaydı. 2008'de Ed Milliband yeni kurulmuş olan "Enerji ve İklim Değişmesi" adlı devlet dairesi görevleri ile Bakan oldu. Bu görevi dolayısıyla 2009 Birleşmiş Milletler İklim Değişikliği Konferansı veya "Copenhag Zirvesi" konferansına Birleşik Krallık heyeti lideri olarak iştirak etti. Mayıs 2010'da yapılan genel Avam Kamarası seçimlerinde İşçi Partisi epey milletvekilliği kaybetmiş ve 600 kişilik Avam Kamarasına 258 milletvekili ile girebilmiştir. En büyük parti olan Muhafazkar Parti ile Liberal Demokrat Parti Muhafazakâr Parti lideri David Cameron altında bir koalisyon kurup David Cameron başbakan oldu. Yeni koalisyon hükûmet kurulduğu gün önceki başbakan olan Gordon Brown İşçi Partisi Başkanlığında da istifa edeceğini açıkladı. Harriet Harman'ın yeni liderin seçimine kadar başkanlığı yaptığı İşçi Partisi, lider seçimlerine hazırlandı. Ed Miliband ile ağabeyi David Miliband aynı zamanda liderliğe aday oldular ve diğer 3 aday daha bulunmaktaydı. Mayıs'ta başlayan liderlik seçim kampanyası 23 Eylül'e kadar devam etti. Transfer edilebilir oylama şeklinde yapılan ve sonunda 3. ve hatta 4. tercihlerin de sayıldığı oylama sonunda 25 Eylül'de Ed Milliband oyların %50,654 alarak İşçi Partisi lideri oldu. Ed Miliband böylece 40 yaşıdayken II. Dünya Savaşı'ndan beri en genç İşçi Partisi lideri olarak göreve başladı. Can Parlayan Can Parlayan (d. 19 Ocak 1986, Akçaabat), Türk futbolcudur. 2. Lig ekiplerinden Ofspor'da oynamaktadır. Futbola Darıcaspor altyapısında başlayan Can Parlayan, daha sonra "Trabzon İdmanocağı" ve Trabzonspor altyapılarına oynadı. 2006 yılında profesyonelliğe geçiş mukavelesi imzalayarak as takım kadrosuna dahil edildi. Trabzonspor'da sedece A2 takımında görev aldıktan sonra 2006-07 sezonunun başında oyun tecrübesi edinebilmesi için 1461 Trabzon'a kiralandı. 1461 Trabzon için ilk resmî karşılaşmasına 30 Mayıs 2009 tarihinde Demir Çelik Divriğispor'a karşı oynanan 2. Lig karşılaşmasında çıktı. 2007-08 sezonunun başında Konyaspor'a transfer oldu. Burada takıma girmekte zorlandığı için kiralık olarak Konya Şekerspor, Elazığspor, Gebzespor, 1461 Trabzon ve Akçaabat Sebatspor'da oynadı. 2011-12 sezonunun başında Süper Lig'den 1. Lig'e düşen Konyaspor'a geri döndü. 2 kez Türkiye U-20 millî takımına çağrılan Can Parlayan, 2 kez Türkiye U-20 millî takım formasını giymiştir. William Whitelaw William Stephen Ian Whitelaw, 1. Whitelaw Viskontu, (28 Haziran 1918 – 1 Temmuz 1999) Britanyalı siyasetçi. Muhafazakâr Parti üyesiydi. Başlıca İçişleri Bakanlığı ve Başbakan Yardımcılığı olmak üzere farklı bakanlıklarda bakan olarak görev yaptı. Kuzeybatı İskoçya'da Nairn'de doğdu. Öksüz büyüdü, babası o daha bebekken I. Dünya Savaşı'nda ölmüştü. Winchester College ve Trinity College'a devam etti. Edward Heath ve Margaret Thatcher kabinelerinde görev yaptı. Corrado Alvaro Corrado Alvaro (San Luca, Calabria 1895 - Roma 1956) İtalyan romancı ve şair. 1926'da, o zamanlar İtalya'da yükselmekte olan Faşizm'i anlattığı ilk romanı Labirentteki Adam'ı "L'uomo nel labirinto" yayınlandı. Sıkı demokrat ve antifaşist görüşleri nedeniyle, 1930'larda İtalya'yı terk etmek zorunda kaldı. Yapıtlarıyla Giovanni Verga'nın verismo geleneğini sürdürdü. En bilinen yapıtı Aspromonte'de İsyan'da (1930), Calabria'lı köylülerin zor yaşama koşullarını anlattı. "Quasi una Vita" (Neredeyse bir Hayat, 1951) adlı güncesi ahlâksal ve edebi kaygılarını yansıtır. Charles Haughey Charles James ("Charlie") Haughey (16 Eylül 1925 - 13 Haziran 2006) İrlanda Başbakanı (Taoiseach). Aralık 1979'dan Haziran 1981'e, Mart 1982'den Aralık 1982'ye ve Mart 1987'den Şubat 1992'ye kadar olmak üzere üç kez başbakanlık koltuğuna oturdu. 1979 - 1992 arasında Fianna Fáil'in dördüncü lideri oldu. Meclise ilk kez Kuzeydoğu Dublin'den 1957'de seçildi. O tarihten 1992'ye kadar yapılan her seçimde meclise girmeyi başardı. 1977 - 1979 arasında Sağlık ve Sosyal Yardım Bakanı, 1966-1970 arası Maliye Bakanı, 1964 - 1966 arası Tarım Bakanı ve 1961 - 1964 arası da Adalet Bakanı olarak görev yaptı. Milletvekili kariyerinin başlangıcında Meclis Sekreteri olarak çalıştı. Haughey, genellikle kendi neslinin en baskın İrlandalı siyasetçisi kabul edilir. 1960'ta kabineye girdiğinde İrlanda'nın yeni nesil ve başarı vadeden bakanlarının başında geliyordu. Maze Hapishanesi Majestelerinin Maze Hapishanesi (Maze Hapishanesi, The Maze, The H Blocks veya Long Kesh olarak da bilinir) Kuzey İrlanda'da eski hapishane. 1971 - 2000 arasında Kuzey İrlanda'da cereyan eden iç savaş sırasında gerillaların nakledildiği hapishaneydi. Lisburn şehrinin hemen dışında, Eski Kraliyet Hava Kuvvetleri üssü Long Kesh'te kurulmuştur. Belfast'ın 14 km güneybatısındadır. Hapishane ve mahkûmlar İrlanda tarihinde önemli rol oynadı. Özellikle 1981'deki açlık grevi büyük yankı yaratmıştır. Hapishane 2000'de kapatıldı, 30 Ekim 2006'da yıkılmaya başlandı ancak çalışmalar 2010'da durduruldu. Anthony Meyer Sir Anthony John Charles Meyer (27 Ekim 1920 – 24 Aralık 2004) İngiliz siyasetçi, diplomat. Muhafazakâr Parti üyesi. 1989'da Parti Başkanlığı için Margaret Thatcher ile yarışmasıyla tanınır. İktisat siyaseti konusundaki sağcı görüşlerine karşın, İngiltere'nin Avrupa Birliği'ne bütünleşmesine verdiği hararetli destek nedeniyle Muhafazakâr Parti içinde marjinalleşti. 1951-1956 arasında İngiltere'nin Paris Büyükelçiliğinde çalıştı. Orada 1953'te Birinci Sekreterlik görevine kadar yükseldi. Meyer, Avrupa Hareketi'nin (the European Movement) siyaset yöneticisi oldu. 1989'da Avro Taraftarı Muhafazakâr Parti'ye, daha sonra Liberal Demokrat Parti'ye geçti. 1999'dan ölümüne kadar Avrupa ilişkileri hakkında dersler verdi. Britanya Ulusal Cephesi Ulusal Cephe () Birleşik Krallık'taki aşırı sağcı, yalnızca beyazlara açık siyasi partidir. Başlıca siyasi eylemlerini 1970'lerde ve 80'lerde yaptı. Desteği 191.719 oy aldığı (toplamın %0,6'sı) 1979'da zirveye ulaştı. Genellikle ırkçı bir parti olarak değerlendirilir ve Holokost inkârcılığıyla suçlanır. Birleşik Krallık polisi ve hapishane personellerinin Ulusal Cephe üyesi olmasını yasaklanmıştır. Birleşik Krallık Seçim Komisyonu'na sunulan muhasebe hesapları, 2007'de partinin ülke çapında kâr ettiğini göstermektedir. 2010 genel seçimlerinde ülke çapında 17 aday göstermiş, ancak bunların hiçbiri seçilememiştir.. Rituale Satanum Rituale Satanum Finlandiyalı black metal grubu Behexen'in ilk stüdyo albümüdür. Albümün adı, bir katolik inancı olan Rituale Romanum'un alaylı bir versiyonudur. Sam Harris Sam Harris ÅŸu anlamlara gelebilir: Alüvyon yelpazesi Alüvyon yelpazesi (birikinti yelpazesi), tortuların herhangi bir su akıntısı ile taşınması sırasında ortaya çıkan bir kesinti nedeniyle akıntının ağzında biriken toprak ya da kaya parçalarından oluşan düz koni biçimi. Alüvyon yelpazelerine çeşitli iklim koşullarında rastlansa da, sıradağlarla çevrili kapalı çöl havzalarında daha çok görülür. Dağın yüksek kısımlarından gelen akarsunun yatak eğimi fazladır. Bunda dolayı aşındırma ve taşıma gücü de fazla olur. Taşıyabileceği iri ve ince malzemeleri (süprüntü-kum, kil silt, çakıl) dağdan aşağı taşır. Akarsu dağdan inip, ovaya geldiğinde, akarsu yatak eğimi birden azalır. Yatak eğimi azalan akarsunun taşıma gücü azalır. İçindeki yükün önemli bir kısmını bu alanda biriktirir. Tepesi dağa dayalı bir üçgene benzer bu alan yayvan şekilli ise birikinti yelpazesi, dar ve yüksekse birikinti konisi denir. Bir ırmak yatağıyla (söz gelimi bir kanyon) sınırlı akarsu derin ve dar olduğundan hızlı akar; bu nedenle enine kesit çevresi en aza indirgenir. Dağ yatağından uzaklaştıkça, yayılmaya başlar; derinliği azalır ve genişliği artar; sonuçta da sürüklenmenin olacağı enine kesit çevresinde bir artış görülür. Uzunluğunun artmasıyla su akışı yavaşlar ve suyun tortu taşıma gücü azalır. Dolayısıyla akış boyunca tortu biriktirme gücü ve yeterliliği yavaş yavaş azalır. Akarsuyun dağıtım kolları arttıkça ve akma hızı azaldıkça taşıdığı gereçlerin çapı da küçülür. Tas parçaları yelpaze başlarında birikir; ancak balçık ve kum, yelpaze sınırları dışına taşınabilir. Bir alüvyon yelpazesinin herhangi bir kolundaki birikim o koldaki eğimi azaltır. Bu durumda daha dik komşu kollar, su akışını çekmeye başlar. Böylece tortu, yelpazenin tepesinden öteye doğru eşit olarak yayılır. Bu işlevin tamamlanması binlerce yıl sürebilir. Kenneth Clarke Kenneth Harry ("Ken") Clarke, (d. 2 Temmuz 1940) İngiliz muhafazakâr siyasetçi, milletvekili, Adalet Bakanı. Meclise ilk kez 1970'te seçildi ve 1972'de Edward Heath hükümetinde bakan oldu. İngiltere'nin en tanınmış siyasetçilerindendir. 1997'den beri Tory Reform Grubu başkanlığını yürütmektedir. 1979'dan 1997'ye kadar 18 yıl boyunca Margaret Thatcher ve John Major hükümetlerde bakanlık yaptı. 1997'de Muhafazakârların yenilgiye uğramasından sonra Clarke hükümetteki görevini bıraktı. Muhafazakâr Parti başkanlığı için 1997, 2001 ve 2005'te olmak üzere üç kez aday oldu, her defasında yenildi. Halk arasında sevilen bir siyasetçi de olsa, Avrupa Birliği taraftarı görüşleri Muhafazakâr Parti içinde şüphe çekti. Muhafazakâr Avrupa Grubu'nun başkanı ve Birleşik Krallık Avrupa Hareketi'nin Başkan Yardımcısı olması da dikkat çekicidir. Muhafazakâr Parti siyasetiyle uyuşmayan bu görüşleri ve tütün sanayiiyle olan bağlarına rağmen David Cameron Mart 2009'da Clarke'ı Ticaret Bakanı olarak Gölge Kabine üyesi yaptı. Mayıs 2010'da başbakan olan Cameron, Clarke'ı Adalet Bakanlığı görevine getirdi. Intercontinental Oteli Intercontinental Oteli (eski ismiyle Ceylan Intercontinental Oteli veya Vakıflar Bankası Taksim Oteli veya İstanbul Vakıflar Oteli veya Taksim Vakıflar Oteli) İstanbul’un Beyoğlu ilçesinin Taksim semtinde yer alan 5 yıldızlı bir oteldir. 25 katlı ve 90 metre yüksekliğinde olan yapı yaklaşık 8.700 metrekare bir inşaat alanına da sahiptir. Eski ismiyle İstanbul Vakıflar Oteli olarak tanınmış bu yapı Türkiye mimarlık tarihinin 1960’lı yıllarda tasarlanmış en önemli binalarından birisi olarak kabul edilmektedir. Türkiye Vakıflar Bankası’nın 1959 yılında açtığı ve de İstanbul’un Taksim semtinde inşa edilmesi istenen Taksim Turistik Otel Mimari Proje Yarışması’nı Kemal Ahmet Aru, Tekin Aydın, Mehmet Ali Handan, Hande Suher, Yalçın Emiroğlu ve Altay Erol tarafından oluşan bir mimarlık bürosu olan AHE Mimarlık kazandı. Proje tasarım çalışmalarının 1959 - 1968 yıllarında tamamlandığı bu binanın inşaatı 1968 ile 1975 yılları arasında geçekleşti. Bu otel binası AHE Mimarlık grubunun en önemli projesi olarak nitelendirilmektedir. Açıldığı tarihte Sheraton Oteli olarak hizmet veren bina 1995 yılında tekrar yenilenmiş ve o tarihten itibaren de Ceylan Intercontinental Oteli olarak hizmet vermişir. Projenin yapıldığı arazi belediyeye aitti ve Mimar Rüknettin Güney'in başarılı bulunan Taksim Belediye Gazinosu yapıtı bu arazide bulunmaktaydı. . Başbakan Adnan Menderes belediyenin olan bu arazinin Vakıflar Bankasına satılmasını sağladı. 5 Türkiye dışından 8 Türkiye'den olan 13 kişilik bir grup için sınırlı bir yarışma açıldı. 1959 da tamamlanan yarışmayı Türkiye'den Ahe Mimarlık grubu kazandı. Ahe Mimarlık ve Şehircilik Atölyesi içlerinde Kemal A.Arû, Tekin Aydın, Hande Çağlar (şimdi Suher), Altay Erol, Yalçın Emiroğlu ve Mehmet Ali Handan'ın bulunduğu çok ortaklı bir ofisti. Ancak yarışmanın hemen ardından 1960 İhtilali yaşandı ve birçok şeyle birlikte otel süreci de durdu. Vakıflar Bankası ve bazı kuruluşların 623 sayılı özel kanuna dayanarak 1966'da kurduğu Taksim Otelcilik Anonim Şirketi otelin işletilmesi için Sheraton'la anlaştı ve 1968'de başlayan inşaat, 1975 yılında bitti. Otelin yapımında tamamen yerli sermaye ve yerli malzemeler kullanılmış, Türk mimarları ve mühendisleri çalışmıştır. Otelin yapımında çalışan mimarlar Tekin Aydın dışında (trafik kazası yüzünden hayatını kaybetmişti) açılıştan önceki gece otelde ağırlandılar ve açılışta bulundular. Mal sahipleri ve mimarlar uyumlu bir şekilde çalışarak Türk mimarlığı açısından önemli olan bu yapıyı ortaya çıkarttılar. Ancak daha sonra otel sahipleri iç mekanda Hande Suher'in de uygunsuz bulduğu eklemeler yapmaya başladılar. Hande Suher'in konuyla ilgili söylediklerinin bir kısmı şunlardır: "...binanın iç görünümünü istedikleri gibi değiştirmeye başladılar. Küçük uygulamalarda denenen ve yayınlanan örneklerden esinlenerek yapılan parçacı müdahalelerle...olmadık duvarlar örülüyor, gereksiz yere kolonlar vurgulanıyor, gereksiz yerler ayna ile kaplanıyor, kubbeler yapılıyor, lokanta kuzey cephesine, herhalde güneşi önlemek için panjurlar konuyor, abartılı desenli halı ve kumaşlar yeğleniyordu...otelin iç mekanları yalnızca yapanların insafına kalmış bir biçimde sürekli değişime tabi tutuluyordu. İç mimarlığın modaya uyması veya halkın değişiklik istediği gerekçesiyle bina olumsuz öğelerle dolduruluyordu. Bina zaman içinde tanınmaz bir duruma geldi..." 20 yıllık işletme süresinin sonuna gelirken yapı gerekli bakımların da yapılmaması sebebiyle eskimeye başlamıştı. Ceylan Holding ünlü InterContinental Hotels Group'un franchising'i olarak oteli işletecekti. Oteli çağın beklentilerine karşılık verecek şekilde düzenlemek istedi. Ancak projeyi çizen mimarların müdahelesi sınırlıydı, dekorasyon gibi Türkiye'de daha yeni yeni ayrılmaya başlayan iç mimarlık öğeleri konusunda yetkileri pek yoktu. Düzenleme işini alan yabancı mimar otelin tasarım felsefesiyle, strüktürüyle uyuşmayan dekoratif kararlar verdi. Norman Tebbit Norman Beresford Tebbit (Baron Tebbit) (d. 29 Mart 1931) Muhafazakâr Parti üyesi Britanyalı siyasetçi, milletvekili. Orta sınıf bir ailenin çocuğu olarak dünyaya geldi. Siyasetçi olmadan önce gazetecilik ve pilotluk yaptı. Middlesex'te Ponders End'de doğdu. 1984'te Brighton'daki Muhafazakâr Parti konferansına IRA tarafından atılan bomba sonucu kendisi ve ağır olarak eşi yaralandı. Peter Pace Peter Pace(d. 5 Kasım 1945) Deniz Piyadeleri birliğinde görev yapmış general, Genelkurmay Başkanı. Başkan George W. Bush tarafından 30 Eylül 2005'te General Richard Myers'in yerine Genelkurmay Başkanı atandı. ABD'de bu göreve getirilen Deniz Piyadesi kökenli ilk subaydır. Aldığı diğer görevler arasında 1 Ekim 2001 - 12 Ağustos 2005 arasında Genelkurmay Başkan Yardımcılığı ve 8 Eylül 2000 - 30 Eylül 2001 arasında ABD Güney Komutanlığı da bulunmaktadır. T. M. Aluko Timothy Mofolorunso Aluko (Ilesha, Nijerya; 14 Haziran 1918 – Lagos, Nijerya; 1 Mayıs 2010) İngilizce yazan Nijeryalı romancı. Yoruba asıllıdır. Londra Üniversitesi'nde inşaat mühendisliği ve şehir planlamacılığı okumuştur. Batı Afrika'da kültürel değişikliğin yarattığı sorunlar üzerine yergili romanlar yazan Timothy Mofolorunso Aluko, ilk romanı Bir Adam Bir Eş'i ("One Man, One Wife", 1959) yayınlatıncaya kadar yıllar boyunca inşaat mühendisi olarak çalıştı. Yarattığı kişilikler genellikle esneklikten uzak, içinde bulundukları durumlar da yapay olan, ama geleneksel Afrika değerlerini Batı değerleri ile uzlaştırmaya çalışan bir toplumu sıcak bir anlayışla sergileyen romanlar yazdı: Bir Adam, Bir Pala ("One Man, One Matchet", 1964), Akraba ve Müdür ("Kinsman and Foreman", 1966), Saygıdeğer Bakan Şef ("Chief, the Honourable Minister", 1970), Çok Saygıdeğer Majesteleri ("His Worshipful Majesty", 1973), Yanlış Kişiler Yanlış Sanık Mevkinde, ("Wrong Ones in the Dock", 1982). Sosyal Demokrat Parti Sosyal Demokrat Parti, 11 Nisan 2011 tarihinde EDP'den ayrılan kişiler tarafından, 12 Haziran 2011 seçimlerinden iki ay önce kurulan siyasi partidir. Partinin tüzel kişiliği sona erdi. SODEP Movses Kagankatvatsi Movses Kagankatvatsi ( "Movses Kaġankatvac’i") ya da Movses Daşkurantsi ( "Movses Dasxuranc’i"), Albanyalı tarihçi, "Albanya'nın Tarihi" () isimli kitabın yazarı. Movses bu kitabı Cavanşir'in isteği üzerine yazmıştır. Taksi 4 Taksi 4 (ayrıca T4xi şeklinde söylenmektedir) Gérard Krawczyk tarafından yönetilen, 2007 yapımı Fransız komedi filmi. Senaryo Luc Besson, 2003 yapımı Fransız aksiyon/komedi filmi "Taksi 3"'ün devam filmidir. Serinin diğer filmlerinde olduğu gibi, Samy Naceri taksi şoförü "Daniel Morales"'i oynamaktadır, fakat bu seferki aracı Peugeot 407'dir. Frédéric Diefenthal "Émilien Coutant-Kerbalec"'ı canlandırırken, Jean-Christophe Bouvet ise "General Bertineau"'yu canlandırmaktadır. Filmde aynı zamanda Fransız futbolcu Djibril Cissé'de rol almaktadır.Oyuncular Bernard Farcy, Emma Sjöberg. Komiser Gilbert, sıradan bir Otel temizlikçisini terörist, ünlü Futbolcu Djibril Cisse'yi ise kaçak bir göçmen sanmıştır. Belçikalı bir suçlu Afrika'ya gönderilmeden önce 24 Saat boyunca Marsilya polisine emanet bırakılır. Emilien, o kadar saf bir polistir ki, bunun farkına varan hırsız, Emilien'i aslında masum biri olduğuna kolayca ikna eder. Altınçanak Altınçanak Zeytingiller ("Oleaceae") ailesinden sert, yapraklarını döken ağaççıklar içeren cins (Forsythia). Altınçanak cinsi üyeleri, ilkbaharda çiçek açan ağaççıkların en gösterişlilerindendir. Daha yaprakları bile çıkmadan, ilkbaharın başların parlak sarı çiçekler açarlar. Bulundukları yerlere kolay uyum gösterebilen ve çeşitli topraklarda yetişebilen altınçanak cinsinin başlıca türlerinden "F. suspensa"'nın boyu 2,4 metreyi (hatta daha çok) bulabilir. "F. viridissima" açık yeşil gövdesiyle tanınır; "F. ovata" 'nın anayurdu Kore'dir; bütün öbür altınçanak türlerinden önce çiçek açar. Hibrit bir türdür.Tomurcukları karşılıklı dizilişe sahiptir.Baharın habercisi olan çalı formunda bulunur. Yaprakları mızraksı yapıdadır. Sürgünleri dikdörtgen şeklinde köşeli yapıdadır. 1950 Birleşik Krallık genel seçimleri 1950 Birleşik Krallık genel seçimleri, Birleşik Krallık'ta 23 Şubat 1950 tarihinde yapılan genel seçimlerdir. Seçimleri Clement Attlee liderliğindeki İşçi Partisi kazandı. Oyların %46.1'ini kazanan parti 315 sandalye ile meclise girdi. Winston Churchill liderliğindeki Muhafazakâr Parti ise oyların %40'ını kazanarak 282 sandalye ile mecliste yerini aldı. Tang KitabÄ± Tang Kitabı () Jiu Tangşu ya da Eski Tang Kitabı (舊唐書/旧唐书), Tang Hanedanı hakkında bilgiler içeren tarihî kitap. Kitabın yazılması emri 941 yılında Şi Jingtang tarafından verilmiştir. 945 yılında ise tamamlanarak Şi Çonggui'ye sunulmuştur. Kitabın içeriği "Tongdian" gibi eski kitapların derlenmesi ve bazı kişilerin biyografilerine yer verilmek suretiyle oluşturulmuştur. Washington Ulusal Katedrali Washington Ulusal Katedrali, resmi adıyla Aziz Peter ve Aziz Pavlus Katedral Kilisesi, Washington'da kurulu Episkopal Kilise'ye bağlı bir Hristiyan tapınağı. Neogotik üslupta inşa edilen bina, dünyadaki altıncı, ABD'deki ikinci büyük katedraldir. Washington'daki binalar arasında yükseklik açısından dördüncü sırada gelir. Episkopal Kilise'nin Piskoposunun ofisi binada yer alır. 2009'da binayı 400.000 kişi gezmiştir. 1951 Birleşik Krallık genel seçimleri 1951 Birleşik Krallık genel seçimleri, Birleşik Krallık'ta 25 Ekim 1951 tarihinde yapılan genel seçimlerdir. Bu seçimler, 1950 genel seçimlerinden 18 ay sonra yapıldı. Seçimleri Winston Churchill liderliğindeki Muhafazakâr Parti, %48 oy oranıyla sandalye sayısını 22 arttırarak kazandı. Toplamda 321 sandalye elde eden parti mecliste büyük çoğunluğu elde etti. İkinci sıradaki İşçi Partisi ise 20 sandalye kaybederek, 48.8% oranı ile 295 sandalye kazanarak meclise girdi. Altınbaşak (bitki) Altınbaşak, papatyagiller (Asteraceae) familyasından "Solidago" cinsini oluşturan yaz ya da sonbaharın sonlarında çiçek açan çok yıllık bitki türlerinin ortak adı. Büyük bölümü Amerika kökenli olan altınbaşak cinsi üyeleri, yıldız çiçeğine benzerler; narin ve bazılarında sapsız, bazı türlerde kısa saplı dalsız yaprakları, karmaşık salkımlar içinde doğan küçük, sarımsı çiçek başları vardır. Bazı türleri, yüksek yoğunlukta nitrat içerdiklerinden zehirlidirler. Bazı türlerinin çiçeklerinden sarı renkli boyarmadde hazırlanır. TÃ¼rler Ksenija Pajcin (Sırp Kiril: Ксенија Пајчин) (d. 13 Aralık 1977 - ö. 16 Mart 2010), Sırp şarkıcı. Xenia ve Xenija takma adlarıyla tanınmaktaydı. Sahnede yaptığı cinsel içerikli müzikal şovlarıyla ilgi çekmiştir. 16 Mart 2010 tarihinde kaldığı apartman dairesinde arkadaşı ile birlikte ölü bulunmuştur. Tekin AydÄ±n Tekin Aydın (d. ? - ö. 1969) Türk mimar ve öğretim görevlisi. 1952 yılında İTÜ Mimarlık Fakültesi mezunu olan Tekin Aydın 1960 yılında Şehircilik Kürsüsü’ne asistan olarak katılmıştır. 1969 yılında vefatında ise doçent doktor idi. Türkiye mimarlık tarihinin 1960’lı yıllarda tasarlanmış en önemli binalarından birisi olarak kabul edilen Taksim Vakıflar Oteli’ni Kemal Ahmet Aru, Mehmet Ali Handan, Hande Suher, Yalçın Emiroğlu ve Altay Erol ile birlikte tasarlamıştır. Hem yarışma aşamasında hem de uygulama aşamasında bu birliktelik kurdukları AHE Mimarlık firması ile gerçekleşmiştir. Günümüzde ise Ceylan Intercontinental Oteli olarak hizmet vermektedir. Tekin Aydın, Nisan 1969 yılında geçirdiği trafik kazasında yaşamını yitirmiştir. P-25 mayını P-25 plastik kasalı İtalyan yapımı bir tür kazıklı anti personel mayınıdır. 1970li yıllarda Misar SpA tarafından daha büyük P-40 mayını ile beraber geliştirilmiş ve 1978 yılında ordu kullanımına girmiştir. Mayın plastik silindir üzerinde çıkıntılı bir fünyeye sahiptir. Her ne kadara kazığa monteli olarak üretilmiş ise de istendiğinde gömülebilir. Tuzaklama kablosu ile fünye içerisindeki tilt hareket ederek patlayıcı düzeneği ateşler. Mayın içerisinde bulunan çelik gömlek patlama anında şarapnel parçaları haline alır ve 15 metre çapında bir alanda etkili olur. Mayın Irak (1980), İran (1984) ve daha sonra üretim lisansı ile birlikte Avustralya'ya satılmıştır. Günümüzde üretilmemektedir. İtalya’nın elinde bulunan tüm mayınlar imha edilmiştir. Albrecht Altdorfer Albrecht Altdorfer (1480, Regensburg - 1538), Alman ressam, gravürcü ve mimar. özellikle manzara resimleriyle ünlü olan Albrecht Altdorfer, Lucas Kranach (Yaşlı), Wolfgang Huber, Jörg Breu ve Jörg Kölderer'in de üyesi oldukları Tuna okulunun en büyük sanatçısı sayılmaktadır. 1511 ve 1535'te Viyana'da çalışmak için Tuna üstünde yaptığı geziler dışında, hep Regensburg'da yaşayan Altdorfer, 1526'dan başlayarak kent mimarı olarak gravürler ve tezhipler yapması için, Dürer ve öteki rakipleriyle birlikte Altdorfer'i hizmetine almışsa da, Altdorfer, bağımsız ve kişisel üslubunu korumayı başarmıştır. Sürekli yeşilliklerle ilgilenmesinin, yapraklar ve ağaçları kusursuzca resmetmesinin ve insanın ruh durumları ile eylemlerini görünümle bütünleştirme yeteneğinin en güzel örneği, sonradan parçalanıp Nürnberg, Prag ve Floransa'daki müzelere dağıtılan St. Florian kilisesi mihrap panolarıdır (1509-18). Bavyera dükü Wilhelm IV'ün, bir dizi anıtsal klasik savaş resminin parçası olarak sipariş ettiği büyük boyutu, uzamsal düzenli başyapıtı "İskender'in Savaşı" 'ysa (1529; Alte Pinakothek, Münih), Altdorfer'in sihir, yıkıntılar, fantastik manzaralar ve esrarlı ışıklara ilgisinin güzel bir örneğidir. Bosna-Hersek Cumhuriyeti Bosna-Hersek Cumhuriyeti (Boşnakça, Hırvatça, Sırpça, Sırp-Hırvatça: "Republika Bosna i Hercegovina", RBiH, Kiril alfabesiyle: Република Босна и Херцеговина, РБиХ), Yugoslavya'nın dağılmasıyla ilan edilen ve Bosna-Hersek devletinin kurulması ile varlığı sona eren bağımsız devlet. Yugoslav Cumhuriyeti'nden bağımsızlığa geçiş tedrici olduysa da devletin varlığı 1992'de ilan edilen bağımsızlıkla başladı. 1997'de Dayton Anlaşması kurallarının tamamen uygulanmasına kadar devam etti. Bu sürenin büyük kısmı Bosna Savaşı ile geçti. Bosna-Hersek'teki Sırplar ve Hırvatlar kendi devletlerini ilan ettiler (Republika Srpska ve Herzeg-Bosnia Hırvat Cumhuriyeti), bu da yeni cumhuriyeti Boşnak nüfusundan ibaret bıraktı. Ancak 1994 Washington Anlaşması ile Bosnalı Hırvatlar yeni Cumhuriyet'e katıldılar ve desteklediler, böylece devlet-altı bir yapı olan Bosna-Hersek Federasyonu kuruldu. 1995'te Dayton Barış Anlaşması Sırpların Republika Srpska'sını da Bosna-Hersek'e kattı. P-40 APPLE mayını P-40 Vietnam bir tür parça tesirli kazıklı anti personel mayınıdır. Mayınlarda ABD BLU-24/B ve BLU-66 muhimmata ait küresel çelik gövdeler kullanılmıştır. ÜSt kısımlarında ise plastic adaptor ile MUV tipi tuzaklama fünyesi takılmıştır. Küresel çelik gövde patlama anında şarapnel etkisi göstermektedir. Kullanılan mühimmata göre içte ve dışta bulunan oluklar değişmektedir. Mayın genellikle üç açılı bir kazık üzerine monte edilmiş olup 10 metrelik bir etki alanı vardır. Mayın günümüzde Kamboçya ve Vietnamda bulunmaktadır. =Ayrıca bakınız== PMR-3 mayını PMR-3 Yugoslavya yapımı kazıklı anti personel mayınıdır.Mayın PMR-1 ve PMR-2 kazıklı mayınları temel alınarak geliştirilmiş. Daha fazla kullanılan ana patlayıcı mayına daha geniş etki alanı sağlamıştır. Eski ve yeni olmak üzere iki farklı uyarlaması vardır. Aralarındaki en belirgin fark eski model hem basınç hem de çekme fünyeleri ile çalışırken, yeni uyarlaması sadece çekme sistemi ile çalışmaktaydı. Eski uyarlamada silindir biçiminde ana gövde üzerinde altı adet parçalanma oluğu ve metal kazığa bağlamak için iki montaj pabucu bulunmaktadır. Yeni uyarlamada eskisine benzemekle beraber daha ufak fünyeyesi bulunuyordu. Ayrıca parçalanma olukları yoktur. Eski modeleri Bosna-Hersek, Şili, Hırvatistan, Kosova yeni modelleri ise Bosna-Hersek ve Hırvatistan'da bulunmaktadır. Mehmet Ali Handan Mehmet Ali Handan (d. 1915 - ö. 1 Ekim 1990) Türk mimar ve öğretim görevlisi. 1933 yılında Galatasaray Lisesi’nde mezun olan Mehmet Ali Handan daha sonra Mimar Sinan Üniversitesi’ne girdi. Buradan mezun olduktan sonra 1942 yılında itibaren şehircilik derslerine girmeye başlamıştır. İlerleyen yıllarda profesör unvanını almıştır. Türkiye mimarlık tarihinin 1960’lı yıllarda tasarlanmış en önemli binalarından birisi olarak kabul edilen Taksim Vakıflar Oteli’ni Kemal Ahmet Aru, Tekin Aydın, Hande Suher, Yalçın Emiroğlu ve Altay Erol ile birlikte tasarlamıştır. Hem yarışma aşamasında hem de uygulama aşamasında bu birliktelik kurdukları AHE Mimarlık firması ile gerçekleşmiştir. Günümüzde ise bu yapı Ceylan Intercontinental Oteli olarak hizmet vermektedir. Mehmet Ali Handan, 1 Ekim 1990 tarihinde vefat etmiÅŸtir. Carol Thatcher Carol Thatcher (doğum 15 Ağustos 1953), İngiliz gazeteci, yazar ve medya kişiliği. Eski, Birleşik Krallık Başbakanı Margaret Thatcher ve Denis Thatcher'ın kızıdır. Kendi ailesinin biyografilerini yayımlamıştır. Basının röportaj tekliflerini kabul etmeyen babasının tek röportajını yapmıştır. Mark Thatcher Mark Thatcher (doğum 15 Ağustos 1953), Denis Thatcher ve eski Birleşik Krallık Başbakanı Margaret Thatcher'ın oğlu. Carol Thatcher isimli bir ikiz kardeşi vardır. Thatcher gençlik yıllarında yaşadığı playboy tarzı yaşam stili, motor sporlarına ilgisi ve iş ilişkileri ile gazete başlıklarının dikkatini çekti. Ekvator Ginesi askerî darbesinde oynadığı rolden dolayı 3 milyon Güney Afrika randı (yaklaşık 500,000$) para cezası ve 4 senelik askıya alınmış hapis cezasına çarptırıldı. Altamira Mağarası Altamira mağarası İspanya'nın kuzey kesiminde paleolitik çağlardan kalma mağaradır. Santander yöresinde, Santillana del Mar yakınında yer alan Altamira mağarası, 1879'da bulunmuştur. Tarihöncesi'nden kalma duvar resimleriyle ünlüdür. Girişe yakın tavanda yer alan canlı renkli büyük hayvan figürleri, daha çok bizon figürleridir. Çizimlerin amacının yapılacak olan bir sonraki avın daha bol ve bereketli geçmesi olduğu düşünülmektedir. Bir çeşit av büyüsüdür. Hayvan resimlerinin çizilmesiyle ruhlarının bu resimlere hapsedildiği ve avın daha kolay geçeceği inancı vardır. Bunların bir çeşit av büyüsü olmasının kanıtı çizilen figürlerin mağaranın ulaşılması zor yerlerinde olmasıdır. Betimlenen figürlerde o zamanın şartları için avlanması zor ve büyük hayvanlar bulunur. Betimlemelere bakıldığında hayvanlar gayet gerçekçi ve hareketlidir. Bu da çizen kişinin bu hayvanları çok iyi tanıyan ve gözlemleyen kişiler olduğunu gösterir. Çizim tekniklerine bakıldığında konturlar sert bir malzemeyle(taş aletler ya da ucu sivriltilmiş hayvan kemikleri)yapılır. Renklendirme demir oksit, mangan oksit ve kalsiyum karbonat gibi maddelerden elde edilen, kırmızı siyah ve beyaz rengin yaygın olarak kullanılması ile yapılmıştır. Boyama işlemi ise fırça benzeri bir alet ya da içi boşaltılmış kemikler yardımıyla bir ucundan ağız yardımıyla püskürtülerek yapılmıştır. Çeşitli hayvan figürlerinin yanı sıra, duvarlarda siyahla boyanmış, kırmızıyla çizilmiş ya da kazılarak yapılmış birçok figür vardır. İnsanlık tarihine ışık tutan bu eserlerin günümüze ulaşmasının sebebi ise zamanla toprakla dolan mağarada ışık ve hava gibi yıpratıcı etkisi bulunan doğal etmenlerin ortamdan kesilmesidir.Bu sanat yapıtlarının Solutreyen uygarlığının ilk bölümü ile Magdalenyen uygarlığından kaldıkları sanılmaktadır. González Echegaray, J.. (2007/2008).