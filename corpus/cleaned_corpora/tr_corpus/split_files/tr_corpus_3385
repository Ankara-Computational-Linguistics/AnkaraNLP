herkes mutlu; şarkılar ve türküler eşliğinde birbirlerine yiyecek ikram ediyorlardı. Bu ortam beni çok etkilemişti. O zaman aslında o insanların amacının olay çıkarmak değil gerçekten bir şeyleri ve haklarını korumak için orada olduğunu anlamıştım. O biber gazının nasıl bir şey olduğuna tanıklık eden biri olarak size kısaca şunları söyleyebilirim. Halkın yaşadığı toprak halka aittir. Devlet, vatandaşlarının büyük çoğunluğu bir olaya karşı çıktığında bu haklarını onların elinden alamaz. O parka sahip olmak, içinde arkadaşlarıyla yürüyebilmek, şehrin tozundan dumanından kaçıp nefes alabilmek bir kişinin özgürlüğüdür, hakkıdır. Eğer insanlar alışveriş merkezi yerine park tercih ediyorlarsa orası ebediyen öyle kalmalıdır. Devlet öyle sembolik ve tarihi bir yer için imar izni veremez. Hele ki o hakkını korumak isteyen vatandaşlarına asla zarar veremez,vermemelidir. İlker DEMİREL08.10.2016ANKARABir İnsan Ne Kadar Kötü OlabilirBarda için hayatımda izlediğim en rahatsız edici filmdi diyebilirim. Hayatın karanlık tarafınıhatırlamak için izlenmesi gereken bir film. Bir korku filmi olmamasına rağmen beni epey korkuttu ve uzun bir süre etkisinden çıkamadım. Özet geçmek gerekirse: Kızlı erkekli altı yedi kişilik bir grup gece bir barda içiyorlar, başka kimse yok. Bu sırada Nejat İşler'in oynadığı Selim karakterinin başını çektiği bir grup içeri giriyor ve film kopuyor. Tecavüz, cinayet, barbarlık, aklınıza ne gelirse. Bu dehşet olayı yaşayan insanların bizden, arkadaşlarımızdan hiçbir farkı yok; yaşatanlarsa sokakta her gün karşılaştığımız insanlar.Yani film hayatın içinden, sokaktan geliyor. Bu kadar korkmamın, rahatsız olmamın sebebi de bu işte. Barda'yı izledikten sonra bir haftaya yakın resmen paranoyak gibi yaşadım. Her hafta sonu gittiğim Kızılay, Bahçeli, Tunus'tan dönerken saat geçse sağa sola bakmadan hızlı hızlı yürüyordumgideceğim yere. Çünkü film beni hayal bile edemeyeceğim kadar kötü insanların varlığından haberdar etmişti. Filmdeki kötüler bir insan ancak ne kadar kötü olabilirse o kadar kötülerdi. Ama daha sonra şu soruyu sordum kendime: Bu insanlar neden bu kadar kötü? Farklı sebepleri var ama bence en baskın olanı artık ülkemizde saçmalık derecesine ulaşmış olan sınıf farkı. Bir tarafta zevk, sefa, eğlence içinde, bir eli yağda bir eli balda yaşayan bir kesim; diğer tarafta ise sefaletin içine doğmuş, hayatı boyunca çile çekmiş, baskı görmüş, diğer kesim tarafından hor görülmüş, ezilmiş, dışlanmış, "lastikçi" muamelesi yapılmış, hiçbir kişisel tatmin aracı olmayan bir kesim var. Bir tarafın altında Mercedes var, diğer taraf ise sanayide her gün o Mercedes'in egzozunu tamir ediyor. Düşünün, yanlış mıyım? Makasın bu kadar geniş olması sizce normal mi? Böyle olunca fakir kesim,zengin kesime büyük bir hınç duyuyor, evet hınç. Selim'in şu sözleri bu hıncı açıkça gösteriyor banakalırsa: "Ne güzel kızlarla takılıyodunuz, dalganıza bakıyodunuz. Bugün burası benim!" (Akar, Barda)Alt kesimi asıl yaralayan, dolduran şey ise bence hor görülmek, çünkü ben de hor görüldüğüm zaman karşımdaki insana kin dolarım, yalan değil. Bakın Selim yine ne diyor: "Farzı misal, içeri girdik diyelim. O zaman ne olacak? Sizin yaptığınız gibi, sizin baktığınız gibi, benden öküz öküzler bana dik dik bakar! Bu hayvan da nerden çıktı? Ne güzel eğleniyorduk, ne güzel dalgamıza bakıyorduk, ne güzel oturuyorduk, demezler mi? Derler… Demediniz mi! Dediniz". (Akar, Barda) Demek ki insanlar Selim'e böyle hissettiriyor; bakışlarıyla, davranışlarıyla, onu görünce huzursuz oluşlarıyla. Yani bütün suç kötülerde değil, biraz da onları kötülüğe zorlayanlardakanımca.Filmin ortalarına yaklaşırken ise şöyle bir tespitte bulundum. İnsanın doğasında, başkalarında olan fakat kendinde olmayanı -yetenek, para, zeka, güç vb.- kıskanma ve bunu yok etme eğilimi var. Mesela başarısız bir öğrenci içten içe arkadaşlarının da başarısız olmasını ister. Sözüm meclisten dışarı değil, bu ben dahil hepimizde olan çirkin bir refleks. Mesela üniversitenin takımında oynarken, sol açıkta oynayan arkadaşım kötü oynadığı zaman sevinirdim, çünkü o kötü oynamaya devam ederse hoca beni tercih edecekti. Bunun belki en basit açıklaması kıskançlıktır veya başka bir şeydir, ama bu vardır. Bu eğilim tabii ki her zaman dışa vurulmuyor. İşte Barda bize bunun dışa vurulduğunda ne sonuçlar doğurduğunu gösteriyor, tüm bastırılmış insani duygular gibi, hayvanca. O barda hiçbir kural yoktu, karanlıktı. İnsanı frenleyen birtakım kurallar olmayınca neler yapıyor diye düşündüm. İnsanı frenlemek diyorum, çünkü insan nefsini yenemediği takdirde frenlenmesi gereken tehlikeli bir varlık bence. Böylece toplumsal bir anlaşma olan devlet kurumuna neden ihtiyaç duyulduğunu çok iyi kavradım, insanların frenlenmesi lazımdı çünkü. Düşünün, hiç kötü bir şey yapacakken kendinizi frenlediğiniz olmadı mı? Size fren yaptıran neydi? Bence katlanacağınız sonuçlardı.Bu noktada dinlerden de biraz bahsetmek istiyorum. Dinlerin de insanları frenleme konusunda çok önemli rolleri olduğunu düşünüyorum. Özellikle kapitalist düzenin egemen olduğu günümüz dünyasında, sınıflar arasındaki uçurumların insanları suça teşvik etmesi kaçınılmaz. Her ne kadar kelimeyi sevmesem de fakir bir insan her gün sahip olamayacağı birçok şey görüyor. Bunları elde etmek için suç işlemiyorsa bence iki sebep var: yargı mekanizması ve din. Din; zina, hırsızlık gibi eylemleri yasaklayarak birçok potansiyel suçu önlüyor, tabiri caizse direkten döndürüyor bence. Bu direkten dönme dediğim olaya şahit olmuşluğum var. İlkokuldaydım, o zaman yaşımız küçüktü, hareketlerimizi şekillendiren tek şey toplumsal ahlak kodlarıydı. Bir arkadaşım, başkasına ait çok beğendiği bir ayakkabıyı çalacaktı beden eğitimi dersinde, ama günah olur diye vazgeçmişti. İnanırsınız veya inanmazsınız ama "Din fakirin afyonudur" şeklinde bir söz var. Fakir kesim, ahirette zengin olacağı düşüncesiyle bu dünyada ahiretini kaybetmemek için düzgün yaşıyor. Filmdeki fakirler ise afyonsuz olanlar, sonuç ise korkunç.Barda her ne kadar beni rahatsız etse de, korkutsa da, yazımı okuyunca çok verimli bir aktivite yapmış olduğumu fark ettim. Film birçok toplumsal, bireysel ve psikolojik analiz yapmama vesile olmuş ki olayların ardındaki bu tarz nedenleri sorgulamak bana her zaman çok keyif vermiştir, yine verdi. Umarım siz de yazımı okurken tespitlerime katılır ve benim aldığım kadar zevk alırsınız.Kaynakça:Akar, Serdar. Barda. 2007. filmakar. Film.Berk GÜNEY 13/03/2017 21601953 KOR SAYFALAR Kitaplar, kelimelerin peş peşe sıralanarak basılan kağıt toplulukları birçok kişi için, kitapları savuranlar, yakanlar için. "Kitap insanın ikizidir, kitap yakmak insan öldürmeye eşdeğerdir." diye başlıyor Kitap Yakmanın Tarihi'nde Polastron. Ona hak vermemek delilik olurdu. İnsan da sonsuz bir hazine, kitap da; insan da kafasında başka dünyalara gidebiliyor, kitaplar da insanı başka dünyalara götürebiliyor. İnsanın yüzü de türlü hikayeler anlatabiliyor, kitabın sayfaları da. İnsanın da susturulmaya çalışıldığı anlar vardı, kitabın da. Bunun halk arasındaki popüler(!) ismi kitap yakmak. Geçmişten günümüze yüzlerce kitap yakılmış, kütüphaneler talan edilmişti. Belki de insana havadan, sudan daha yakın olan yüzlerce söze ev sahipliği yapan sayfalar çeşitli şekillerde yok edilmişti. Lucien Polastron bunların birçok örneğini kitabında anlatırken bize de sorgulamak düşüyor: Neden? Kitapların yakılmasından bahsedildiğinde herkesin bilgisi olmasa da fikri var. "Bilgileri yok etmek için." için gibi aslında bir noktada başarılı ve doğru fakat diğer birçok noktada sığ kalan bir cevap çıkıyor karşımıza genelde. Neden doğru olduğu meselesini mercek altına alırsak karşımıza tabii ki kazananının, sebebinin belli olmadığı birçok savaş geliyor. Savaşın taraflarının belgelerinin geriye kalan kısımları birbiriyle uyuşmayınca asıl kısımların yok edilen kısımlar olduğunu anlıyoruz. Polastron kitapta diyor ki: "Bilgili bir halk yönetilemez; çünkü, Aztekler'de olduğu gibi, fethedilmiş ülkelerin tarihi ya da inancı değişmelidir; çünkü gelmiş geçmiş tüm kıyamet tellalları dünyayı ancak okuma-yazma bilmeyenlerin kurtarabileceğini vaaz eder; çünkü kitap gibi bir şeyin biriktirilmesi yeni iktidarları daima tehlikeye atar. " Onun bu sözleri durumu tam anlamıyla açıklığa kavuşturuyor bence. Eğer bu savaşı tarihlerinde taşıyan milletler onunla ilgili daha çok bilgi sahibi olsaydı, deneyimlenmiş gerçeklerden haberdar olsaydı belki çok farklı politikalar izleyecekti. Belki "Maymun gözünü açtı." sözü hayat bulacaktı. Belki geçmişte iktidarların yaptıkları yanlışlar karşısında halk tarafından nasıl cezalandırıldığını görüp iktidarın mutlak bir güç olmadığını anlayacaktı. Onun hatalarında ve dayatmalarında karşı çıkma gücünü kendinde bulacaktı. Daha önce yapmışız yine yaparız diyebilecekti ;ama diyemedi. Kaybolan sayfalar onların benliklerinden de birkaç parçayı kaybetmelerine sebep oldu. Geçmişlerini bilmedikleri için gelecekle ilgili konularda toy kaldılar. Bunca şey saymışken nasıl olur da bu cümle aynı anda sığ olabilir diye düşünüyor insan. Cümleyi biraz daha dikkatli okuyunca gözümüze "bilgi" kelimesinin çarpması gerekiyor bence. Kitaplar yakılırken elbette geçmişe ışık tutan birçok bilgi de kül olup dağılıyor. Fakat bilgiye sahip olmanın getirdiği, unuttuğumuz bir şey var. O da kitapların bilgiler kadar düşünceleri de içermesi. Kitap okundukça okutan ve sorgulatan bir doğaya sahip. İnsan okuyup kafasını çalıştırmaya başladığında kitaptan çıkıp gerçek dünyayı irdelemeye başlıyor. Ben kitapların yakılmasının asıl amacının bu düşünceleri yok etmek ve bu irdelemeyi engellemek olduğunu düşünüyorum. Bunun en büyük örneği Orta Çağ Avrupa'sıdır diyebiliriz. Halkın okuyamadığı için bilinçsizce inandığı, kiliseye güvendiği kısaca kör cahil bir dönemdi o. Enterdi ve Endüljans gibi şu an bize belki çok uç gelen kavramların çok net bir şekilde uygulandığı yerdi. Sanatın her alanının yasak olduğu, özgür düşüncenin saklanacak kovan aradığı bir haldeydi Avrupa. Ne zamanki matbaa ve basım işleri ortaya çıktı, halk düşüncelerini yaydı. İçinde kiliseye karşı çıkma kıvılcımı olan kişi bunu yüzlerce kişiye sayfalar aracılığıyla yaymayı başardı. Halk güçlendi, kuvvetlendi. Belki geçmişlerinde böyle bir dini erke karşı çıktıkları, ilham alıp cesaretlenebilecekleri bir örnek yoktu fakat o düşünce insanın özgür doğası sebebiyle elbet ortaya çıkacaktı. Mesele yayılmasıydı. Kilisenin gücünü yitirmeye başlayınca bunu fark edip matbaaya, kağıda karşı "günah" odaklı bir tutum sergilemesinin sebebi de buydu. Kilise kitapları toplatarak, matbaalara kilit vurarak o düşünceyi de karanlığa gömmeye çalıştı. Başarılı olamadı. Çünkü düşünce ne yanabilecek bir kağıttı ne de bir odaya kapatılabilecek bir çocuk. Sadece dini erkler değil siyasi erkler de aynı misyonla yok etmiştir kitapları. Okuyan ve düşünen insan yüzyıllardır iktidarın gücünü zayıflatmıştır. Haliyle siyasi erkler öncelikle ne savaştan ne ekonomik krizden korkar. Onların en büyük korkusu okuyan ve sorgulayan bir halktır. Halkın her şeyi güllük gülistanlık sanması iktidarın gücünü garantilediği gibi koltuktaki süresini de uzatmasını sağlar. Oysa üç beş söz diyip geçtiğimiz o sayfalar böyle bir zehre karşı kullanılabilecek en güçlü panzehirdir. Halk yanan sayfaları gördükçe düşündü, düşündükçe yazdı, yazdıkça aktardı, aktardıkça da uyandı. Ne Çin'deki yasa koyucular ne Çekoslavakya'daki Naziler ne de Polastron'un verdiği diğer örneklerdekiler düşünceleri yakmayı beceremedi. O günden bugüne birçok zorluk içinde aktarıldı kitaplar. Bu yüzden önemli kitaplar hakkında düşünmek. Bu yüzden çok değerli okumak yazmak. Bunu, bu gücü bilmek ve benimsemek lazım. İnsan okudukça anlıyor ve anladıkça anlatıyor. Çarpan etkisiyle önce bilgi yayılıyor sonra da düşünce. Birey, halk, toplum, öğretmenler, öğrenciler uyanıyor. Siyasi, dini hiçbir erke karşı boyun eğmiyor. Sayfalar kül oluyor, asla fikirler değil. Kaynakça: Polastron, Lucien X. Kitap Yakmanın Tarihi. İstanbul: Everest, 2011. Halil TOPÖZLÜ-21301841-Türkçe 101 5. Yazı İKİLEM Hayatta hepimizin günlerce düşündüğü fakat işin içinden çıkamadığı meseleler olmuştur. Sonunda belki bir karara da varırız fakat hâlâ içimizden “Keşke diğerini yapsaydım!” diye kendimize kızarız. Peki bu ikilemler neden varlar ve neden en önemli parçaları hayatımızın? Neden her şey net ve kesin değil? Eğer şu hayatta her şey kesin olsaydı, yani yaptığımız her hareketin sonucu biz daha onu yapmadan belli olsaydı, yaşamak ister miydik? Bitsin isterdik bu hayat, zaten her şey açık, ne gerek var kazananı hep belli olan bir satranç oyununu tekrar tekrar oynamaya derdik. Korkardık biraz da müdahale etmeye, sonuçları göz göre göre değiştirmeye ya da istesek de değiştirememeye. Satranç ustası doktorumuz da zihninde sonucunu her an bildiği oyunlarla, hiçbir ikileme düşmeden ve her şeyin sonucunu önceden bilerek ve bundan dolayı korkarak sonuçları değiştirmeye yaşamadı mı senelerce? İşte ikileme düşmenin ve seçim yapabilmenin gizemi de burada devreye giriyor. Hep büyüklerimiz bizlere “Hayat yaptığınız seçimlerden ibaret.” demezler mi? Onların da dediği gibi hayatımızı seçimlerimiz şekillendirir fakat bu demek değildir ki hep kararımız net olsun, hiç ikilemde kalmayalım. Çünkü hayatta bize zevk veren en büyük şey yaptığımız nerdeyse her şeyin kesin bir sonucunun olmaması değil midir? Zaten yaptıklarımızın sonuçlarını kesin bilsek, geleceğimizi bilmiş olmaz mıyız? Yaşamak istemeyiz belki bir saniye bile ya da ölemeyiz her şeyden çok istesek de. Çünkü olacaklar bellidir ve artık hayatın bilinmezliğinde savrulmak yoktur bizim için. İşte bu noktada hayat terk eder bizi, sırlarını korumak ister ve paylaşmak istemez bizlerle. Delirtir bizleri tıpkı doktorun bilinenler içinde kaybolup, aklını kaçırdığı gibi. Hayat istemez bizi kendi bilinenler dünyasında. Bir satranç oyuncusu gibi yön verdirtmez kendine her şeyi önceden ayarlayarak, piyonları feda ederek kazandırmaz oyunu ve hayatın hamleleri önceden belli etmez kendini, kazananı göstermez bizlere. Zaten çoğu zaman en ufak bir işimizde dahi planlarız her şeyi fakat seçimler hayatı dinlerler ve oyun oynarlar bizlere, bazen kendilerini kötü gösterirler bazen en iyisi kendileriymiş hissi verirler insana. İkilem burada kendini gösterir, çünkü seçimleri koyarız önümüze ve bir yol çizmeye çalışırız, zorlandığımızda da ikilem deriz buna. Seçimlerimiz ikilemlere sebep olur ve ikilemler de seçimlerimize yön verirler aslında. Hayatın birbirine dönüşen, birbirini etkileyen ve birbirinden ayrı düşünülemeyen ve olmazsa olmazı iki değişkeni gibidir ikilemler ve seçimler bizim için. Yani hayat onlarla anlamlıdır ve yaşamaya değerdir bilinmezliğiyle. Seçim şansı yok edilen, önünde gidilecek tek bir yol olan ve hayatı bir satranç oyununun kesin hamleleri karşısında yapılacak daha da kesin hamlelerle belirlenen bir insanın yaşamdan vazgeçmesi de bu yüzden değil midir? Halil TOPÖZLÜ-21301841-Türkçe 101 5. Yazı İşte yaşam o kadar farklı ki bir satranç oyunundan. Ne satrançtaki gibi yapılan hamlelere karşı çizilen yollar sabit ne de sonucunda hep kazanmamızı sağlayacak hamleler zinciri var. Doktor bu yüzden hayatı kabullenemedi ya da hayat ters tepki verdi ona. İkilemsiz, kesin hamlelere yer yoktu hayatta ama satrançta ikileme düşmeyen ve anında her hamlesini kazanmaya göre ayarlayan kazanırdı her zaman. Doktor niye kazanamadı peki? Hayatın sabırlı ikilemlerinde ve sonsuz seçimlerinde kayboldu, hayat onu yavaşlatarak ve çıldırtarak yenmesine engel oldu. Bekleyemedi hamlesini hayatın, hep önündeydi bir adım. Kendisiyle oynamıyordu bu sefer fakat kaderiydi galiba hayatı yenememek ya da yenilememek. Yine ne ikilem ne de seçim vardı önünde. Kesinlik vardı ama hayat yoktu. Melis Demirtaş Tek Varlığımız: Hayallerimiz Bir anlığına herkesin hayallerinin gerçekleştiğini düşünün, milyonlarca insanın sonsuz hayali. Aklınızdan ne geçiyorsa bir an için ona ulaştığınızı hayal edin. Nasıl bir his olurdu? Hayatta bir kere de olsa, o çok istediğiniz araba, ev, ayakkabı bir saniye sonra hayaliniz olmaktan çıkacak. Bunda üzülecek bir taraf göremiyor olabilirsiniz fakat benim için hayal kurmak o hayale ulaşmaktan çok daha keyif verici. Neden diye soracak olursanız, küçüklüğümden beri sonsuz hayal kurma kapasitesine sahibim hatta mübalağa etmek gerekirse, hayal kurmadığım bir dakika bile yok diyebilirim. Bu yüzden tek hayalimi gerçekleştirme gibi bir sansım olsaydı, hangi hayalimi bunun için feda etsem diye kararsızlıktan cevap veremezdim. Eminim ki sizler de şu an bunu düşünüyorsunuz. Zor bir karar olmalı. Yasımız ilerledikçe ve hayallerimiz biriktikçe, mantıklı olmak zorundaymışız gibi düşünüyoruz. Herkesin bildiği bir masalı anımsatıyor bize lambadan cin çıkması ve bir hayalimizi gerçekleştireceğini söylemesi. O zamanlar vereceğimiz cevap, bir anda çıkıverirdi ağzımızdan kocaman açılan gözlerimizle. Peki insanoğlu neden hayal kurar? Hayallerimizi kategorilere ayırabilir miyiz? Mesela asla olmayacak bir hayal var mıdır? Ya da ona hayal denir mi? Bana sorarsanız hayal demek sınırların zorlandığı, insanı bambaşka diyarlara götüren, imkânsızlığın ve olumsuzluğun olmadığı, gerçekle düşlerin birbirine karıştığı sihirli bir eğlence parkıdır. Bu parkta ne kural ne de sınırlar vardır. Oraya ulaşmanız için bazen hafif bir müzik eşliğinde, bazense uzun yolculuklarda gözlerinizi uzaklara daldırıp kapamanız yeterli olacaktır. Aslında hayal kurmanın en güzel yanı geleceği görebilmektir. Mesela, stresli ve yorgun bir günden sonra hep eve gidip yemek yemenin, yatağımıza uzanmanın ya da televizyonun karsısında uyuyakalmanın hayalini kurarız. Çoğu zaman - insanoğlunun bir saniye sonrası belli değildir gerçi- gerçekleşir bu isteklerimiz. Fakat onların gerçekleşmesinden daha güzel olan şey, hayallerini kurarkenki aldığımız hazdır. Benim gibi hayalleriyle yaşayan birinin yazarın bütün kitap boyunca vermek istediği mesajı ilk sayfayı okur okumaz anlayabileceği 10 Milyar Hayalin Gücü hayal kurmanın önemini ve her hayalin birbirinden değerli olduğunu anlatıyor. Bizleri onlarla kavuşturmak için çeşitli yolları anlatan bu kitabı, okumaya bıraktığım anda yeni hayallere dalmış oluyordum. Bugünlerde çok az şeyi bir karşılığı olmadan yapabiliyorsak, bunlardan bir tanesi de hayal kurmaktır şüphesiz. Hayallerimizi kimse göremez, bilemez ve tahmin edemez. En kişisel olan eşyalarımızdır belki de hayaller. Bu hayal bir kişiyi barındırıyorsa, o kişinin ruhu bile duymaz. Gerçek hayatta yaşayamadığınız, içinizde ukde kalan anılarını hayallerinizde yaşayabiliriz. En güzel yanı da bu değil midir hayallerin? Her hayalin bir gerçeklik payı vardır bence. Ne kadar yoğun yasarsanız o hayali, ona göre şekillenir. Çok isterseniz, çok hayal kurarsınız ve artık o hayallerle yasarsınız. Hatta hayal öyle yaşatır ki insanı, öyle bağlanırsınız ki hayallerinize, bir an gelir ve elinizde imkan olmasına rağmen gerçekleştirmezsiniz hayalinizi, sadece o bağladığı için sizi hayata. Uçsuz bucaksız tarlaların her kilometresinin başına milyon tane hayal sığdırabilirim sanırım. Bitmek bilmeyen hayal gücümün bu güne kadar bana bir zararını görmedim - ve göreceğimi sanmıyorum- Aksine, hayallerimin yaşamaya zevk kattığını düşünüyorum. Her dakika kendimi başka bir alemde bulmam, her saniye farklı bir yerde farklı uğraşlar yapmamım tek eksisi, zihin yorgunluğudur belki. Benim gibi “hayalperest” insanları göz göze geldiğimiz an tanıyorum. Çünkü gözbebeklerinin içindeki tatlı telaşı aynaya baktığım zaman kendimde de görebiliyorum. Kısacası, insan hayal edebildiği ölçüde, sınırları asabileceği ölçüde başarılı olur. Özne olma isteği hayallerine ulaşabildiği ölçüde gerçekleşir, bu yüzden hayaller kişiliğimizi, kim olduğumuzu, neden olduğumuzu, neden yaptığımızı açıklar bize. Bu çıta ne kadar üstte olursa insan o kadar insandır, gücünü ve kendi farkındalığını eline almıştır, artık onu kimse durduramaz. Siz siz olun hayallerinizden ve hayal kurmaktan asla vazgeçmeyin. Kaynakça Ralph S. Marston, Jr. 10 Milyar Hayalin Gücü. Koton Kitap, 2014. HÜMEYRA BUĞÇE BALİ YAZIYORUM O HALDE VARIM Yazmak; kimileri için uğraştırıcı bir görev, kimileri için kağıt parçasını karalamaktan ibaret, kimileri için de gerekmedikçe kullanılmasa da olan bir eylem. Benim için mi? Benim için yazmak adeta bir dost omzuna baş koymak gibi. Ağladığımda gözyaşlarını mendile akıtanlardan değilim. Benim mendilim bir kâğıt parçası, gözyaşlarımı silen el ise kalemimdir. Ah ne güzel şeysin sen ‘yazmak’! Hani ağladığımızda ağzımızı açıp da bir çift kelam etmeye mecal bulamayız ya, işte tam bu esnada kurtarıcı değil midir? Sizi inciten asıl şeyi yazarken fark edersiniz ve artık dert ortağınız vardır; hem de sizinle kelimesi kelimesine aynı düşünceleri paylaşan. İşte bu yüzden yazmak benim için “eylem” den öte. Adeta hayatıma yerleşmiş, su gibi aş gibi varlığına muhtaç olduğum bir nimet. Peki, sadece gözyaşlarına mı ev sahipliği yapar? Hayır, gülüşlerin en derin manası da onda gizlidir. Her okudukça o tebessümü tekrar tekrar hissettirir. İşte bu yüzdendir ki yazacak bir şeyler yaşamayı temenni edip, bu yaşadıklarımı yazmak için de bir ömür dilemişimdir. Tıpkı Samuel Johnson’ın dediği gibi “Yazmak için yaşadım, yaşamak için yazdım.” Peki, tam anlamıyla yazmaya nasıl mı başladım? Lise 1. sınıfta yazmanın kişisellikten kurtulması gerektiğini anladığım zaman… Sürekli bir şeyler karaladığımı gören edebiyat hocamızın benden istediği okul dergisi için de bir şeyler karalamamdı. Bu benim için bir ödevden ziyade kendi dünyama kaçıştı. Hemen odama geçip zevkle yazmaya başladım. Haftalar sonra sesli bir şekilde okul dergisinde benim yazımı okuyan arkadaşlarımı duyunca anladım: düşüncelerimin yalnızlığını yitirip sadece bana ait olmaktan kurtulduğunu. Onlar benim kaçışım, yaşayışım hatta ruhumdan parçalardı. Ama şimdi herkes buna ortaktı. Önce kabullenememişim olsam da bu durumu, daha sonra gelen tepkilerin adeta benliğimi takdir ettiğine tanık oldum. İşte böyle azat ettim kelimelerimdeki aidiyet duygusunu. Yazmak kadar okumak da benim için önemli bir konuma sahip. Yazarken kendi dünyama, okurken olmadığım dünyalara yolculuk ediyorum. Her ikisinde de hayatı, her yönüyle, derinlemesine hissedebiliyorum. Ama düşündüm de, hissettirmek hissetmekten daha meziyetli bir eylem ve ben bunu başarmak istediğime karar verdim. İşte bu kararımla zincir vurduğum kelimeleri toplu bir kitle için azat etmiş olacaktım. Öncelikle okuduğum yazarlar ben de bu kanının doğmasına neden oldu. Onlar kendi dünyalarının kapılarını açıp da nasıl bu kadar benimsetebiliyorlar? İşte bu sorudaki gizli hayranlıkla aradığımı buldum. Eğer toplu bir kitleye yazacaksam bunu başarmalıydım, aksi takdirde benim dünyamın çevrelerinde gezinip ona yolculuk yapamayan okura haksızlık etmiş olmaz mıydım? Benim istediğim onlar için sadece sessiz bir çığlıktı; benim dünyama yön veren. Ben susacaktım, bu kez kelimelerim onlar için haykıracaktı. Ne güzel anlatmış Tolga Asi : “Yazmak… Belki de susmanın gizli öznesidir, susarak haykırabilmenin muazzam zevki gizlidir yazıda”. Sen susuyorsun ama herkes seni duyabiliyor, üstelik şimdi bu konuşurken bile bu kadar mümkün olmuyor. İşte bu, sırf birileri için yazmaya yeterli bir sebep değil mi? Bu söylediklerim çoğu kişi için abartılı gelebilir. Ama ben yazmaya aşık olan biri olarak şunu açıkça söyleyebilirim ki bu tasvirler beni en yalın haliyle anlatıyor. İşte bunu kanıtlamak için ilk kitabımı yazmaya başladım. Sonuna ulaşır mıyım, meçhul. Ama değinmek istediğim bir nokta var ki kendi dünyamızın kapılarını insanlara açmayı öğrenmeliyiz. Bu kapının kilidi sözcükler, anahtarı ise yaşanmışlıklardır. Siz ne kadar açarsanız, yeni dünyalar da o kadar sizi bekliyor olacak. Ben bu düşüncelerle bu yola giriştim ve olur da başarırsam sizi de kendi dünyama beklerim. KAYNAKÇA: Samuel Johnson: http://www.edebiyatparki.com/2017/09/yazmak-uzerine-soylenmis-en-guzelsozler.html Tolga Asi: www.antoloji.com/yaziyorum-o-halde-varim-siiri/ Deniz, Risk ve Kaybolan Sevgiler/ Yunus İnan Deniz kıyısında yaşamadığım halde, denize karşı büyük bir hayranlığım vardır. Gece, gündüz fark etmeksizin deniz kıyısında oturup suyun rahatlatıcı sesini dinleyebilirim. Yazın deniz kıyısında tatil yapma imkânı bulduğumda ise delicesine yüzmeye çalışırım, çok açılırım, adeta denizle bütünleştiğimi hissederim. Bazen geceleri güneşin yüzü tekrar ortaya çıkana kadar denize bakarak hayallere dalabiliyorum. Hülasa, denize olan bu hayranlığım nedeniyle deniz ve denizi anlatan imgeler, eserler bir başka gelir bana. Bu nedenle Ernest Hemingway’in Yaşlı Adam ve Deniz isimli kitabının kapağındaki deniz motiflerini ve yalnız balıkçıyı gördükten sonra kitaba bir göz atmaya karar verdim. Küçük bir özet: “Yaşlı Adam ve Deniz” adı ve kapağından da anlaşılabileceği gibi mekân olarak çoğunlukla denizin ortasında geçen, yaşlı bir balıkçının kendi ile yüzleşme hikâyesi olarak özetlenebilir. Santiago, yani yaşlı adam, talihsiz bir balıkçıdır ve son zamanlarda balık tutamamaktadır. Kitabın büyük bir bölümünde ise yakalaması çok zor olan devasa bir kılıç balığını alt etmeye çalışır, kendine meydan okur. Merak edenler için kapak resmi: Künye: http://upload.wikimedia.org/wikipedia/tr/b/bb/Ernest_Hemingway_Ya%C5%9Fl%C4%B1_Adam_ve_Deniz.jpg Meydan okumalar ve riskler günlük hayatta büyük ölçüde karşımıza çıkabiliyor. Kimi iş adamı için bu bir ihale olabilir, ya da bir doktor için önemli bir ameliyat. Santiago için ise devasa kılıç balığını yakalayabilmektir bu risk. Santiago yaşlandığı için yetenekleri kısıtlıdır fakat bunu kabul edememektedir. Santiago’nun bu tutumu bana sürüsünü tekrar kontrol altına almak isteyen eski bir lider aslanı çağrıştırdı. Eski lider, sürüsüne tekrar liderlik etmek için hayatının sınavına hazırlanmak zorundadır, lider aslanı yenmelidir. Elbette ki, bu sınav eski lider için beklenmedik sonuçlar doğurabilir, tıpkı Santiago’nun sınavında olduğu gibi. Üç gün uğraşır ve devasa kılıçbalığını yakalar Santiago fakat hesaba katmadığı bir şey vardır, köpekbalıkları ölü kılıçbalığının kokusunu alacak ve balığı sadece iskeleti kalana kadar yiyeceklerdir. Santiago büyük bir mücadele verir, fakat yetenekleri ve aletleri, bu mücadeleden galip çıkması için yeterli değildir. Santiago, çıkmaz bir yola girmiştir ve sınavı kaybeder, limana sadece kılıçbalığının devasa iskeletini getirebilmiştir. Eski lider, liderlik savaşından mağlup bir şekilde çıkmıştır. Yenik bir şekilde evinin yolunu tutmuştur ve elinde kalan tek şey oltanın ipini tutarken oluşan yarıklardır. Santiago’ya benzer bir şekilde ben de risk almaya meyilli bir insanım ve bazen sonucun ne olacağını kestirememek, yani kaos, hayatımı renklendiriyor. Kim bilir belki bir gün ben de önümde kara ikizim, ellerimde yarıklar, sırtımda yelken direği, eli boş evin yolunu tutacağım. Kitapta dikkatimi çeken bir diğer husus ise, çocuk ve Santiago arasındaki ilişki oldu. Temelinde karşılıksız sevgi yatan bir ilişki bu ve günümüz dünyasında bir çocuk ile bir yaşlı arasında böyle bir ilişkiye rastlamanın kolay olduğunu düşünmüyorum. Çocuğun Santiago’ya durmadan karşılıksız yardım etmeye çalışması; kahvesini, yemeğini, gazetesini getirmesi beni duygulandırdı. Santiago da çocuğa karşı büyük bir sevgi duyuyordu ve bence bu yüzden balığa çıkarken çocuğu yanında istemedi, çünkü talihsizdi ve bu talihsizliğin çocuğa da bulaşmasını istemiyordu. Fakat kitabın bir kısmında “Keşke çocuk da yanımda olsaydı.” diyor Santiago, hem özlediği, hem de ihtiyaç duyduğu için. Gerçekten çıkar ilişkisi ve insanların birbirini arkadan bıçaklamaya meyilli olduğu günümüzde bazı anneler ve çocukları arasında bile böyle karşılıksız sevgiye rastlanamayabiliyor ve bu durum oldukça içler acısı. Bir öğretmenimden duyduğum kadarıyla; bir veli, çocuğuyla zaman geçirmek istemediğini ima etmiş ve buna ek olarak fazladan etüt saatleri talep etmiş. Herhalde akranları ile alışveriş merkezlerinde zaman geçirmek, komşusunun önceki gün giydiği kıyafetten veya dükkânda gördüğü bir ayakkabı hakkında konuşmak; çocuğu ile küçük bir oyun oynamaktan daha eğlenceli geliyor bu hanımefendiye. Bu nasıl kabul edilebilir ki? Velinin bu isteği bu kadar kolay ifade edebilmesi, çocuğuyla zaman geçirmek istemeyişini normal olarak algıladığını gösteriyor ve burada anne ve çocuk arasındaki sevgi yoksunluğunu görebiliyoruz. Ümit ederim ki talihim Santiago ve çocuk kadar sevgi dolu insanlarla karşılaşmama yardımcı olur hayatımın geri kalan döneminde. Yaşlı Adam ve Deniz gerek alınan riskler ve mücadeleler, gerek insanlar arasındaki karşılıksız sevgi temaları üzerinde beni düşündürdü. Sadece kapağına bakarak bir kitabı seçmek ne kadar doğrudur bilemiyorum fakat bu kitap bana gerçekten de denizin ortasındaymış ve Santiago ile oltanın ipinden nasırlı ellerimizle, var gücümüzle çekiyormuş hissini verdi. Artık denizde açıldığım zamanlar Santiago’nun mücadelesini tekrar tekrar yaşayacağım. Kim bilir belki de denk gelirsem onunla bir iki laflayabiliriz. CEMRE ERİŞ 21601948 BİR SAVAŞ: HAYAT Hayat bazı sürprizler barındırır içinde. Bunlardan en alışılmamış olanı ise unutulmaktır bence. Unutulmak o kadar zor gelir ki insana bu dayanılmaz yükün altına kimse kendini koymak istemez. Ancak dediğim gibi bu hayattan bize verilen bir sürprizdir ve istesek de istemesek de eninde sonunda bir gün unutuluruz. Unutulduğumuzu anladığımız an dünya tepe taklak olur ve sanki ve sevgisizliğin çürük kokusu burnumuzu sızlatır belki de ağlamak ondandır. Her ne kadar kötü bir şey olarak anılsa da aslında unutulmanın da bize kattığı çok önemli bir değer vardır: yeniden ayağa kalkabilme gücü. Unutulursun ve hayatın biter ancak sevgisizliğin doğurduğu sevgiye inanırım ben. O nasıl oluyor derseniz açıklayayım. Hani derler ya her gecenin bir sabahı var bence de her sevgisizliğin bir sevgisi var. Yani en kırıldığımız noktadan ayağa kalkabiliriz ya da Songül Uysal’ın terimiyle ‘’yenildiğimiz yerden yenileyebiliriz’’ kendimizi. İşte bu güç bende hayranlık uyandırıyor. Bu güç bana benliğimi anımsatıyor ve damarlarımdan akan kanın sıcaklığını kalbime dokunduruyor. Yüzümdeki çizgileri belirginleştiren bu güç bana yaşama enerjisi veriyor ve ruhumun kılıcını biliyor. Çünkü hayat bir savaş bir oyun ve bu oyunda güçsüzlüğe yer yok... Yenilenmek ve bir daha yenilmemek istiyorum aslında hayatımda ancak her zaman bir üst basamaktan ya da görmediğim o kör noktadan vuruluyorum. Ancak çok iyi bildiğim bir şey var: ben büyüyorum. Ben oturup yediğim darbeleri düşünürken ya da yatağımdan çıkmayıp ağlarken çevremde bir hayat devam ediyor ve ben buna artık sessiz kalmıyorum. Dışarıdan sanki bir figüran gibi izlemektense herkese meydan okuyor aldığım yaralardan güç alarak bu yaşam savaşına katılıyorum. Artık umutlarımın rengi tozpembe değil siyah oluyor ve oyunumun bitmesine değil de ölümlere ağlıyorum çünkü ben her geçen gün yüzüme bir kırışıklık daha ekliyorum. Çocukça aşk mektupları değil de onlarca sigara yakıyorum ve lades oynayan insanları izlemek yerine çevremde dönen entrikaları izliyorum. Çünkü hayat böyle bir şey. Ama asla keşke hep çocuk kalsam demiyorum çünkü hayatı seviyorum. Hayatın bana attığı tokatları ve canımı yakışını seviyorum. İnsanların beni unutmasına alışıyorum ve bu hiç kötü bir şey değil hepsine şimdiden teşekkür ediyorum beni ben yaptıkları ve beni bugünkü olgunluğuma ulaştırdıkları için. Şu an karşıma çıkma cesaretleri olmasa da ben bir gün yüzleşmek için onları bekliyor olacağım ve eminim onlar da gördükleri yeni benle tanışmak için can atıyor gibi değiller çünkü ben artık bazı şeyleri anladım ve her şeye ağlayan onları mutlu eden mutsuz bir insandansa güçlü ve savaşa hazır bir insanı yaralamak çok zordur buna eminim. Hayat bir puzzle bir bulmaca gibi geliyor bana ve aslında gözümüzden akan her yaş bu hayat bulmacasında bir ipucu bize ben bunu anladım. Daha benim bulmacam kolay bölümlerle seyrediyor umarım ömrüm en zor bölümlerimi görmeye de yeter çünkü ben artık umutlarımı bu savaşı kazanarak gerçekleştirmek istiyorum. Daha çok görmek daha çok unutulmak daha çok darbe bekliyorum. Bu kesinlikle canımın acımasını sevdiğimden değil dediğim gibi ben kendimi açtığım yerden kırıldım artık o kırıldığım yerden kalkmak istiyorum vurulduğum yerden koşmak istiyorum. Herkese bunu göstermek istiyorum ben büyüyorum. Aslında yaşın sadece sayılardan ibaret olduğunu herkese öğretmek istiyorum çünkü ne gençler gördüm kardeşlerimle aynı davranışları sergileyen ne çocuklar gördüm dedemden bile duyamayacağım cümleler sarf eden. İşte bu yüzden ben artık yaşımla değil ruhumla büyüdüm ve işte buradayım tam karşınızda herkese ve her şeye inat. Ben artık unutulsam da bendeki hüzün treni çoktan kalktı ben ‘’yaralandığım yerden yeniliyorum’’ kendimi… REFERANS: • Ünsal, Songül. ‘Sevgili Küllük’, 2016, Epsilon Yayınevi-Edebiyat Dizisi Alper BİLGİÇ 21301245 TURK-102 Ali Turan GÖRGÜ 15.06.2015 BENİ SİZ DELİRTTİNİZ Türkler sıcakkanlı insanlardır, kanımız coşkuyla akar sonuçta. Çabuk sinirleniriz, geriliriz, öfkeleniriz ve zor sakinleşiriz. Severiz şiddet olaylarını, kan davalarını, kaosu, öfkeyi, nefreti. Öfke ile kalkan zararla oturur gibi güzel bir atasözümüz olmasına rağmen arabalarımızda levyeleri, beyzbol sopalarını çok seven bir milletiz, spor amaçlı tabii. Duygusal bir milletiz ve maalesef duygularımızla işlerimizi karıştırır, duygularımızla karar veririz. İnsanlarımız öfkelerini kontrol etmekte büyük zorluklar çeker. Relatos Salvajes, Türkçe adıyla Asabiyim Ben tam olarak da bu konuyla ilgili harika bir film. Film birbirinden bağımsız altı hikâyeden oluşuyor fakat temaları aynı. Her insanın belli bir sinir ve öfke eşiği vardır ve bu film bize o eşiğin bir tık sonrasından kesitler sunuyor. Filmde beklemediğiniz yerlerde sürpriz tepkiler görmeye hazır olun ve Arjantin’de geçen altı ayrı kısa hikâye ile gerçekten ilginç bir yapı. Arjantin insanını krize sokan sebepler de Türk insanının sebeplerinden pek farklı değil. Trafik kavgası, vatandaşı adeta soyan devlet dairesi, geç gelen adalet(!)… Benim için de arkadaşlarım sakin ve soğukkanlı derler tıpkı filmdeki mühendis Simon gibi. Fakat bu film bana öğretti ki herkesin bir delirme eşiği vardır ve bu aşamadan sonra artık siz, siz değilsinizdir. Hepimizin içinde o karanlık yön vardır. Herkes düşünmüştür filmde beni en çok etkileyen Gabriel Pasternak karakteri gibi tüm sevmediklerini aynı yere toplayıp ölüme yollamayı, sırf hayatı güzelleştirmek için. Hangi insan evladı dayanabilir işten yeni atılmış, eşiyle sorunları olan ve suçsuz yere ceza yiyen Simon’un yaşadıklarına? Alper BİLGİÇ 21301245 TURK-102 Ali Turan GÖRGÜ 15.06.2015 BİLGİÇ(2) Film aslında bana cesaret verdi. O hep korkulan kontrolü kaybetme eşiği sonrasının her zaman kötü sonuçlar doğurmadığını ve bazen ne kadar faydalı olduğunu gösterdi film. Evet, bazen bomba ile devlet dairesi patlatılmalı! Eğer Simon hiçbir suçu olmadığı halde cezasını ödemeyi kabul etse, bu saçma sisteme kimse ses çıkarmazsa adalet nasıl sağlanacak? Bazen toplumsal fayda için bir kişinin anarşist olması, kendi adaletini kendisi araması gerekli. Film sayesinde, 3.sayfa haberlerinin bolluğu ile meşhur ülkemizde, adeta öfkenin damarlarımızda gezdiği insanlarımızı biraz anlamaya başladım. Çünkü öfkenin ne kadar güçlü bir duygu olduğunu insanlara neler yaptırabileceğini filmde bol bol “oha” diyeceğiniz sahnelerde anlayacaksınız. Katil olmaya ve cinayet işlemeye bahane çok. Biyolojide tepkimenin gerçekleşmesi için gereken enerjiye aktivasyon enerjisi denir ve asıl mesele kişinin aktivasyon enerjisinin büyüklüğüdür, o seviyeye kolay ulaşılmamalıdır. Herkesin öfkesine yenik düşebileceği ve dürtüldüğünde uykusundan uyanabilecek o dev potansiyel tehlikenin varlığı bir gerçektir, önemli olan kontrolü kaybetmemek ve o karanlık yaratığı uyandırmamaktır. Ülkemiz insanının sorunu da aktivasyon enerjisinin yeterince düşük olması. Güzel ülkemin trajikomik şiddet haberleri bunu kanıtlıyor. Doktora şiddet, kadına şiddet, yaşlıya şiddet… Sebebi nedir bilinmez belki eğitimsizlik belki de genlerimizde var, çabuk alev alıyoruz. Öfke, sinir, intikam, aşk acısı gibi duyguların maksimum seviyelerde gezdiği bu filmde eylemlerimizin olası sonuçlarını görmek mümkün. Bu film ne kadar beni asabiliğe özendirse de durumu bir diğer güzel atasözümüzle özetlemek gerekirse, keskin sirke küpüne zarar. Malum, filmde bazı mutlu sonlar olsa da öfkelerine yenik düşen bireylerin genelde zarar ile oturduğunu gördük. Son olarak insanları bu hale getiren devlet kurumundan bahsetmek istiyorum. Kapitalist düzenin getirdiği bu sistem; zenginin fakiri ezdiği, adaletin parası olmayana uğramadığı bir dünya aşılıyor insanlara bu isyan duygusunu. Filmde hamile kadına çarpıp kaçan zengin çocuğa uygulanan adalet(!) eminim ne kadar tanıdık gelecektir ülkemiz insanına. Filmin bu sisteme de yaptığı eleştiri özellikle Simon ve oğlu kaza yapan zengin baba karakteriyle net bir şekilde görülüyor. Karmaşık ve ilginç bir filmdi ama ben bu filmden sonra sakin kişiliğimle, öfkemle daha bir barışığım. Ömer Musa BattalZayiat“Asra yemin olsun ki, insan mutlaka ziyandadır.”Kur’an-ı Kerim’de bulunan Asr Suresi’nin ilk iki ayetinin Türkçe çevirisi olan bu cümle, ilkdefa okuduğumda oldukça dikkatimi çekmişti. Kendimi şimdiye kadar bir insan olarak tanımladım,açıkçası bundan sonra da bu konuda bir değişiklik yapmayı düşünmüyorum. O halde bu cümle benidoğrudan kapsamına alıyor. Üstelik sadece beni değil, bütün ailemi, akrabalarımı, arkadaşlarımı,tanıdığım, tanımadığım bütün insanları kapsıyor. Peki ne diyor bizimle ilgili? Ziyanda olduğumuzu,üstelik de yemin ederek. En önemlisi ise bunu Allah söylüyor. Bu durum, bir Müslüman olarak, bucümleyi benim için oldukça bağlayıcı yapıyor. Beni yarattığına inandığım ve kendisine iman ettiğimAllah’ın ne dediğini önemsememem mümkün değil. Elbette herkes benim gibi Allah’a inanmıyor,bu nedenle herkes bu cümleyi benim kadar önemsemeyebilir. Ancak şimdi bu yazıyı benyazıyorum, dolayısıyla konu hakkındaki kendi düşüncelerimi yazmam umarım yadırganmayacaktır.Esas konuya geri dönersek; önceden bahsi geçen ayetler, bir insan olarak beni yakındanilgilendiriyor. Allah neden bana ziyanda olduğumu söylemiş olabilir? Ziyanda olmak ifadesi neanlama geliyor? Peki bu durumdan kurtulmanın bir yolu var mı? Kafama bunlar gibi sorulartakılıyor. Soruları cevaplarına kavuşturmak için kendimce düşünmeye başlıyorum. Sonuçta Allahboş söz söylemez. Söylediklerinin muhakkak bir hikmeti olmalıdır. Bu hikmetin ne olduğunu aklımıkullanarak bulmaya çalışmak da benim sorumluluğumdur. Allah, Kur’an’ın pek çok yerindeinsanları düşünmeye ve ibret almaya çağırır. Ben de bu çağrıya uymakla mükellef olduğuma göre,düşünmeye derhâl başlamam lazım gelir.Dünya hayatı, bütün insanları bağladığı gibi beni de kendisine bağlamakta zorluk çekmiyor.Sürekli türlü meşgaleler içindeyim. Okuyorum, yazıyorum, çalışıyorum, bazen de boş boşoturuyorum. Bütün bunları yaparken hayatımın aslında bir sonu olduğunu, üstelik bu sonun nezaman geleceğini de bilmediğimi unutuyorum. Ölüm, yaşadığım hayatın bir gerçeği. Kendisindenkaçınmamın mümkün olmadığı bir gerçek. Elbet bir gün benim de başıma gelecek. Peki o güngeldiğinde, bu dünyada kazandıklarımdan elime ne geçecek? Bu dünya hayatı için yaptığım, budünya hayatında kazandığımı düşündüğüm şeyler, ölüm geldiğinde bana nasıl bir faydasağlayabilirler? Ölüm kapıya dayandığında, ne malım ne evladım onu geri döndürebilir. Eğer budünyada yaptıklarımın ben öldükten sonra benim için hiçbir önemi ve bana hiçbir etkisikalmayacaksa, yaptığım her şey boşa gidiyor demektir. Kim yaptığı her şey boşa giden bir insandandaha ziyanda olabilir?Peki ziyanda olma durumundan nasıl kurtulabilirim? Beni bu dünyaya Allah gönderdiğinegöre, beni buraya göndermesinde de bir hikmet olmalı. Beni sadece ziyanda olabileceğim bir hayatseçeneğiyle sınırlandırmış olsaydı, varlığım anlamsız olurdu. Benim inandığım Allah, anlamıolmayan bir şey yapmaz. Dünyaya başıboş gönderilmedim. Allah tarafından yaptığım seçimleregöre hakkımda bir hüküm verilecek. O halde önümde bir doğru yol olmalı ki onu seçip seçmememegöre sınanabileyim. Öyleyse seçmem gereken doğru yolun ne olduğunu bulmam gerekiyor. AsrSuresi’nin sonraki ayetleri ise işte bu konuya açıklık getiriyor: “Ancak iman edenler, salih amelişleyenler, birbirlerine hakkı tavsiye eden ve sabrı tavsiye edenler bunun dışındadır.” Ziyandaolanlardan olmayanların kimler olduğu Kur’an’da işte böyle ifade ediliyor, yani onlardan biri olmakistiyorsam ben de onlar gibi davranmalıyım. Her zaman böyle davranmaya çalışmak bazen bir insanolarak beni zorlayabilir, ama Kur’an yapmam gerekeni bana açıkça bildiriyor. Ayrıca Allah,karşılaşabileceğim zorluklar konusuyla ilgili İnşirah Suresi’nden bir başka ayet grubuyla da banayol gösteriyor: “Demek ki, zorlukla beraber bir kolaylık vardır. Evet, zorlukla beraber bir kolaylıkvardır. O halde boş kaldın mı, yine kalk yorul. Ancak Rabbine yönel.”Kaynak:Kur’an-ı kerim.Anıl Taylan Öner MUTLULUĞUN ÖN ŞARTI Hepimiz mutlu olmak isteriz. Mutlu olduğumuz anlarda, o mutluluğun doğruluğunu sorgulamayız. Çünkü sadece mutlu olmak hoşumuza gider. Bu yüzden çoğumuz mutluluğumuzun başka insanlara bağlı olduğunu fark etmeyiz. Aslında bizim mutluluk olarak tanımladığımız pek çok anımız varsayımlara dayalıdır. Mutlu olduğumuzu düşündüğümüz o an aslında karşımızdakine dair bir varsayımda bulunmuşuzdur. Bu varsayım genelde onun da bizim gibi mutlu olduğuna, bizimle benzer duygular hissettiğine yönelik bir varsayımdır. Ancak biz bu durumun farkında değilizdir. Ben de bunun farkında değildim. Hayatımda hiç mutlu olduğum bir anda ya karşımdaki benim hakkımda söylediği gibi düşünmüyorsa diye sorgulamadım. Bence bunu sorgulasaydım zaten hiç bir zaman mutlu olamazdım. Ali Lidar, Z Raporu adlı kitabında bir denemesinde; “Mutluluk dediğimiz şey bir kandırmacadan başka bir şey değildir ve ancak karşımızdaki insanların gerçekte ne düşündüğünü bilmediğimiz sürece mümkündür. Kendi mutluluğunu başka insanlarla tanımlayabilen biri, gerçekte hiçbir zaman mutlu olmamıştır.”(26) diyor. Ben onunla aynı fikirde değilim. Mutluluklarımızın çoğunun aslında hep bir başkasına bağlı olduğuna katılıyorum. Birinin beni sevdiğini, taktir ettiğini, bana saygı duyduğunu düşmek, beni de herkes gibi mutlu eder. Hepimizi mutlu edecek bu basit anların bile aslında başkalarının düşünceleri hakkındaki tahminlerimize dayandığı bence de doğru. Ailemizin yanındayken ailemizin bizi takdir ettiğini düşünürüz, sevgilimizleyken sevildiğimizi, arkadaşlarımızlayken bize saygı duyulduğunu düşünürüz ve bu düşünce bizi mutlu eder. Sevgilisinin yanındayken “Acaba beni seviyor mu?” diye düşünen hiç kimse sevgilisiyle mutlu olamaz, bu yüzden mutlu olmak adına insan sevgilisinin onu sevdiğine inanır. Ailesinin sevgisinden ve takdirinden şüphe eden kimse ailesiyle bir bağ kuramaz ve onlarla mutlu olamaz, bu yüzden aidiyet duygusunu yitiren insan yalnız ve mutsuz kalır. Bu yüzden yine mutlu olmak adına ailesinin onu sevdiğine inanır. Onların iyi niyetli hareketlerini sevgilerine yorar. Benim de herkes gibi sevdiklerimin yanında hissettiğim mutluluk duygusunun yalan olması ürkütüyor; Annemin, babamın beni sevdiklerini söylerken aslında doğruyu söylemedikleri düşüncesi veya arkadaşlarımın bana "kardeşim" derken arkamdan konuşuyor olması düşüncesi bile beni mutsuz etmeye yetiyor. Bununla beraber ben yazarın aksine mutluluğun başka insanlarda tanımlanmasının, hiçbir zaman mutlu olmamaya sebep olacağını düşünmüyorum. Bence mutlu olmanın ön şartı, mutluluğu olduğu gibi kabul etmek ve arkasını düşünmemek olmalı. Bence eğer karşımızdaki bizi sevdiğini, bize saygı duyduğunu söylüyorsa mutlu olmak adına aksi bir hareket görene kadar bunu böyle kabul etmeliyiz. Bunun ötesinde onu yalancı çıkaracak bir hareket yakaladığımızda, mutsuz olurken de bir şeyi unutmamalıyız; Mutsuzluk olmasa mutluluğun da bir anlamı olmaz. Bununla beraber biz de mutlu olabilmek için elimizden geleni yapmalıyız. Mesela, bence biri bizim hakkımızda söylediği gibi düşünmüyorsa ve onun bu yalanının bize bir zararı yoksa bence bunu bilip mutsuz olmamıza gerek yok. Hatta bence bunu bilmez ve sorgulamazsak hayatımız daha kolay, daha az sıkıntılı ve daha yaşanabilir olur. Örneğin misafirliğe gittiğimde, ev sahibi bana yalandan da olsa saygı gösteriyor ve kibar davranıyorsa, bu kibarlığındaki ve saygısındaki doğruluk bence önemli değil. Önemli olan bana kibar davranıldığı ve saygı gösterildiği için benim mutlu olmam. Zaten yaşadığımız her mutlu anın bizim düşündüğümüz gibi saf olduğunu, bize iyi davranarak bizi mutlu eden herkesin tamamen iyi niyetli olduğu için böyle davrandığını düşünmek gerçek dışı olurdu. Bu gerçek dışılığa rağmen bence mutlu olmaya çalışmak hayatımızın amacı olmalı. Böylece bu amaca ulaşmak için mutluluğu olduğu gibi kabul edebiliriz. Bizi mutlu eden şeylerin gerçekliğini sorgulamaktansa önemli olanın onların bizi mutlu etmesi olduğunun bilincinde olmalıyız. Bununla beraber bizi mutlu eden şeyin bize zararları ve yararlarını da göz önünde bulundurmalıyız. Bize iyi davranıp, bizi mutlu ettiği için güvenimizi kazanan bir insan arkamızdan iş çeviriyorsa bunu da düşünmeliyiz. Ancak bana göre bazı mutlulukların sebebinden çok sonucuyla ilgilenmeliyiz. Kaynakça 1. Lidar, Ali. Z Raporu. İstanbul: İthaki Yayınları, 2016. Baskı. Aygün 1 Konuştuğunu Zannedenler "Özgür olmak için bir başkasının daha bulunması gerekir." (Çakmakçı 15) Dünya, Güneş'in etrafında o kadar çok döndü ki, istediğimiz yerdeki kişi ile istediğimiz zaman iletişime geçtiğimiz zamana geldik. İletişimde bulunurken bir yerde rastladığımız söz öbeklerini aldık, başka bir yerde kullandık. Kurulan iletişim de sözlü olmaktan çok yazılı ve görsel öğeleri içerdiği için artık değişim hissedilebiliyor. Bu durum, iletişimi zenginleştirmekten çok iletişimi baltalamaya başladı. Örnek vermek gerekirse, yazılara duygularımızı sığdıramadığımız için karşıdaki insan, yazdığımız mesajın nasıl duygular içerdiğini anlayamayabilir, bu durum da konuşmanın yanlış yönlenmesine, hatta tartışmalara bile yol açabilir. Kısa olsa da içerisinde çok fazla nedeni barındıran bir gerçek: İnsanlar birbirlerini artık anlayamıyor. Konuştuğunu gördüğümüz insanlar nasıl olur da aslında birbirini anlayamaz? Acaba konuşuyor muyuz, yoksa iletişim mi kuruyoruz? Diyalogda bulunan iki insanın yaptığı şey sadece aynı konuda cümleler kullanarak konuşmaktır. İletişim kurmak ise karşındaki insanı anlamak ve kendini, seni dinleyen insana tamamen açabilmektir. İnsanlar olarak bunu artık yapamıyoruz. Nedenini Osman Çakmakçı, Konuşmanın İmkânsızlığı Üzerine Bir Diyalog'da; "Bunun nedeni de sözcüklerin her birinin o sözcükleri kullananların deneyimlerini yüklenmeleri ve o deneyimlerin anısını taşıdıkları için de hiçbir zaman aynı sözcüklerle konuşamayışımız."(2) diyerek açıklamış. Karşıma çıkan örnekler aklıma geldiğinde bu cümleye katıldığımı fark ettim. En basitinden, doğacak çocuklarına isim arayan bir anne-baba adayı, birbirlerine isim önerirken eğer önerilen isimde birisi karşılarına çıktıysa o isme karşı objektif olarak yaklaşamayacaklardır. Kuracakları cümle de aşağı yukarı, "Ben bu ismi sevmiyorum, okulda bu isimde biri vardı ve bana hoş davranmamıştı." olabilir. Örneğim özel isimler üzerinden olsa da aynı durum objeler için de geçerli. Bir lambayı hayal etsek, gerçekten de hepimizin aklında beliren "lamba" görseli aynı mıdır? Kimimizin beyninde kocaman, saraylara lâyık bir avize belirirken; kiminde oldukça basit bir ampul belirebilir. Başka bir örnek olarak sanat eserlerini ele alırsak, herkesin başyapıt olarak nitelendirebileceği bir eserde, bestecinin bu başyapıtı bestelerkenki düşünceleri, hissettikleri ona özgüdür. Bizi duygusallaştıran bir şarkı, söz yazarında bu etkiyi hiç yaratmamış olabilir. Bu sebeplerden ötürü, bir insanın diğerini kesin olarak anlaması ve iletişim kurması mümkün değildir. Her ne kadar geçmişimiz ve kelimelerin zihnimizdeki anlamları, şekilleri aynı olmasa da, insanlar olarak iletişim kuramamamızın tek sebebi bu değil. Konuşmalarımıza artık yazılı öğelerin hükmetmesi, insanlara karşı yaklaşımımızı farklılaştırdı ve bir şey söylerken göz teması kurmayınca ya da konuştuğumuz kişi karşımızda olmayınca o kişiye aklımıza geleni söyleyebilirmişiz gibi hissediyoruz. Bunun sonucunda insanlar, yazılı konuşmalarda sahte kimliklerini rahatlıkla ortaya sürebiliyor ve kimsenin aslında nasıl biri olduğu gerçekten anlaşılmıyor. Örneğin, sevmediğim bir insana, kafama silah dayasalar da yüzüne bakarak onu sevmediğimi söyleyemezken; mesajlaşırken fazlasıyla kalp kırıcı bir üsluba sahip olabilirim. Tabii bunu kullandığım söylenemez, ama içimde barındırdığım potansiyeli fazlasıyla rahatsız edici buluyorum. Ben bu özelliği içimde barındırsam da bazıları bunu yapabilmekten aciz durumda. Günümüzün en büyük iletişim problemlerinden birisi, dediklerimiz karşısında karşımızdakinin ne düşünebileceğini, hissedebileceğini gözden geçirmememiz. Ancak birbirimize karşı “ego” adı verilen zırhlarımızı çıkartıp iletişime geçmeye çalışırsak bu problemi atlatabiliriz. Elbette ki herkesin içinde büyüklü küçüklü bir ego vardır. Mesele bu egonun bulunması değil, günlük hayatımızda bizim önümüze geçip, ikili ilişkilerimizde bize hükmetmesidir. Yazı boyunca hep iletişimi engelleyen faktörlerden bahsettim, ama yardımcı olan en büyük etken olan kitapları görmezden gelemem. Kitap dediğimiz şey, sayfa yığınından ibaret değildir. Kitabın ilk sayfasından itibaren yazar ile iletişime geçmeye başlarım. Bilirim ki o sayfalarda bana kendini açmış bir kişilik vardır ve o sayfalarda kendimi arayarak hayali olarak kişiliğimi yazara açarım. Hissettiklerimi duyamaz, bilemez; fakat bunu hissettiğine eminim. İletişim kurmakta zorluk çektiğim insanlar olsa da, bilirim ki başucumda tam benlik, sayfalar dolusu bir kişilik beni bekliyor. Aygün 2 Bulunduğumuz zamanı göz önünde bulundurursak, birbirimiz ile iletişim kurmamız benim gözümde imkansız görünüyor. Yine de, olumsuz yaklaşımımın beni karamsar bir insan yapmasına izin vermek istemiyorum. Yaşayıp görerek, desteklediğim bu tezi çürütmeyi çok isterim. Hayata bir kez geliyoruz. Bu yüzden de şansımı deneyip, gerçekten iletişim kurabileceğim birini aramamak için hiçbir neden göremiyorum. Ozan Aygün Kaynakça: 1- Çakmakçı, Osman. Konuşmanın İmkânsızlığı Üzerine Bir Diyalog. İstanbul: İş Bankası Kültür Yayınları, 2015. Baskı. KENDİ DÜNYASININ KAHRAMANI OLMAK Her insanın bir iç dünyası vardır. Bu iç dünyasında barındırır istediği şeyleri, başka bir deyişle gerçekleşmesini istediklerini. Yaşamın sıradanlığından bıkmıştır, ön plana çıkmak ister, motive eder kendini orada. Şunu bilir çünkü; bulabileceği en iyi motivasyon kaynağı kendi hayal dünyasıdır. Mesela bir bilim adamı veya bir toplum lideri orada bulur motivasyonunu, yaratıcılığını orada konuşturur önce, orada planlar her şeyi, daha sonra onları gerçek dünyaya yansıtır. Belki hayata yansıtırken zihnindekileri abartır insanoğlu, alay edilecek düzeye getirtir kendini, toplumla hor görülecek veya diğerlerinin kendisini deli olarak düşünmeye götürür… Ama olsun, kendisi yaşıyordur ya, kim ne düşünsün umuru olmaz, sonuçta o bir bakımdan kendi dünyasındakileri yaşıyordur. Alonso’da -ya da bilenen adıyla Don Kişot- aynı böyle bir karakterdir. Yaşadığı toplumdan sıkılmıştır, yaşam ona çok ama çok sıkıcı geliyordur, topluma hiçbir kazancının olmadığını düşünür. Onun yaşadığı dönemde artık şövalyelerde kalmamıştır neredeyse, bitmek üzeredir o devir. Birden düşünür Alonso, yaşadığı hayatın sıradanlığını ve o an hayal dünyasına kapılır. Kendisini bambaşka biri olarak görür zihninde. Hayal dünyası artık onun gerçek dünyası olmuştur. Bir şövalye olmaya karar verir, kendisine ‘’Don Kişot’’ der artık, yeni lakabı budur. Aynı zamanda o devirde şövalyelerin mutlaka bir sevdiceği olmalıdır. Daha önce gördüğü güzel bir kızı da sevgilisi olarak düşünür ve hayata artık farklı bir şekilde bakmaya başlamıştır. Bu hayal oyununda yanına birde Sancho adlı bir uşak alır. Sancho basit, saf ve az biraz akıl sağlığı yerinde olmayan bir adamdır. İkisi böylece yeni bir hayata adım adarlar, her ne kadar gerçek olmasa da. Git gide abartırlar kendilerince gerçek olan bu oyunu. Toplumda deli olarak anılmaya başlarlar, özellikle Don Kişot. Yel değirmenlerini büyük yaratıklar zannedip onlara saldırır mesela. Toplumda gülünç karşılanır ama kendisi ise ciddi ciddi bu yaratıklarla savaştığını zanneder. Aynı zamanda zararlı olmuştur onun bu oyunu artık, mahkumları köle zannedip kurtarır mesela, bir kahraman olduğunu düşünür. Kısaca, kendi dünyasıyla gerçek dünya arasında bir zıtlık vardır. Alaycı bir tutumla bunu anlatır Cervantes. Her ne olursa olsun, toplumun ne dediğine veya ne düşündüğüne aldırmaz ve hep kendi yolundan gider Don Kişot, belki kötü bir görünüm kazandırmıştır kendine bu; ama olması gereken budur aslında. En azından değişik bir şey yapıyor diye düşündürür insanlara, onları da teşvik etmiştir belki, başka şeyler yapmaya. Aynı zamanda değişiklik yapma isteğinin yanı sıra, eskileri hatırlatmıştır insanlara. Herkes artık şövalyeleri değersiz ve unutulmuş insanlar olarak düşünürken Don Kişot yaptıkları iyi olsun kötü olsun bunu çürütmüştür. İnsanların bakış açılarına farklılık kazandırmıştır. “Don Kişot’a karşı mısınız, yandaş mı? Onunla alay mı edersiniz, yoksa onu ciddiye mi alırsınız?” gibi sorular sorar insanlara bu kitap, onlara içten gelir bu sorular. İnsanlar bu kitabı okudukça belirir bunlar. Onların değer yargılarını ve diğer insanlara bakış açılarını sorgular. Bazıları Don Kişot’u saçma ve deli bulur. Bazıları ise dünyada benzerinin görülemeyeceği veya çok ama çok nadir görülebilecek bir insan olarak düşünürler onu. Her ne kadar kitapta öne çıkmasa da, aslında Don Kişot bir toplum kahramanıdır. Yerleşik değer yargılarına, akıllı uslu insan tiplemesine bir isyan bayrağıdır o. Onun hayal zenginliği, bilim adamlarının, toplumsal önderlerin, ulusal ve sosyal kurtuluşçuların ve bunun gibi birçok kişinin içsel motivasyonudur. Aykırı olmak her zaman kötü bir durum değildir. Çünkü akıllı uslu insan tiplemesinin saygınlık perdesi ardında çoğu kez, köle ruhlu insanın aşağılanmışlığı yatar. Farklı olmak çoğu zaman belki de her zaman sıradan olmaktan daha iyidir. Don Kişot kitap sonunda ölür ve yazar Cervantes bunu şöyle açıklar : “Öldürdüm çünkü öldürmeseydim onu tekrar diriltecekti başka yazarlar ve bu şövalyelik, romantizm, o yalancı romanlar devam edecekti. Bu geleneğin son üyesi olan Don Kişot’un ölmesiyle artık bu romanların önüne geçilecek ve belki de en gerçekçi, en samimi, en hayâlperest olan Don Kişot’un ölümüyle eski bir çağ kapanıp, yepyeni, acınası, iyilere ve dürüstlere yer olmayan dünya başlayacaktı.” Sömürgecilik, acı, hile ve bunun gibi birçok şey karşısında yüksek değerlerin, onurun, eski şövalyelik ruhunun yeni dünya gerçekleri ile hiç oluşunun, önemini kaybedişinin ama en önemlisi de bunlara hâlâ bağlı olanların budala olarak göründükleri, dalga geçildikleri kitaptır Don Kişot. Cervantes böyle bir toplum mesajını Don Kişot ile dolaylı bir şekilde anlatmıştır ve başarıya ulaşmıştır. çAĞDAŞLAŞMA UĞRUNA YOZLAŞAN İNSANLAREski bir çatı katının böceklenmiş, etrafı örümcek ağlarıyla kaplı eski penceresinindünyaya açılması... Odaya sadece cılız bir aydınlık bırakan bir ışıkla; karanlık, kasvetli birdünyadan aydınlığa geçilebilir mi? Hermen Melville adlı yazarın “Elma Ağacı" öyküsü busoruyu sordurtuyor bana. Eskimiş, hatta çürümüş diyebileceğimiz bir çatı katı... Herkesoradan ürküyor, ondan kaçmaya ve saklanmaya çalışıyor. Kendi karanlık gördükleridünyalarından kaçmak istercesine hem de. Kimse orayı görmek ya da akıllarına dahigetirmek istemiyor. Oradan çıkacak bir aydınlıkla aslında mutluluğa kavuşacaklarınıbilmediklerinden belki de. Öykünün baş karakteri korkularını yenip sonunda o esrarengizçatı katının kilidini açıyor ve penceresini açmasıyla içerideki kasvetli havadan kurtuluyor;huzura kavuşuyor bir nevi. Peki ya odada gördüğü o eski masaya ne demeli? İnceledikçebu eski masanın maun ağacından değil de, elma ağacından yapıldığının farkına varıyor.Yeniden huzur doluyor içi. O çürümüş masayı ilk gördüğünde ne kadar da karamsarlığadüşmüştü halbuki. Karakterin bu ani duygu geçişlerinde yazarın, okurlarına yozlaşmayıanlatmak istediğinin farkına varıyorum ben de. O eskimiş çatı katı ve içindeki çürümüşmasa, başta bir karanlık gibi sanki. İnsanların artık hoşlanmadığı, görmek, bilmek dahiistemedikleri birtakım şeyler; davranışlar, hayat şekilleri... O maun ağacından yapılmışmasa bir eksiklik esasında. Ayrıca; toplumun artık beğenmediği, hor gördüğü vedeğiştirmeye çalıştığı bir yaşam tarzı... Peki ya ama masa maun ağacından değil de elmaağacından yapılmışsa, işte o zaman o masa artık çürümüş bile sayılmayabilir. Çünkü elmaağacı değerli onlar için. Elma ağacı burada bir simge esasında. Elma ağacı modernliğin,çağdaşlığın simgesi.Hermen Melville’nin “Fukara Tatlısı” adlı öyküsünde yoksul bir hayat, yaşam tarzıanlatılıyor. Yoksul insanların yaptığı her iş, her yemek “fukara” sıfatıyla tanımlanıyor buöyküde. Yaptıkları yemeğin adı fukara yemeği, yaptıkları tatlı desen adı fukara tatlısıoluyor onların dilinden. Ne yaparlarsa yapsınlar, fakirler ya bir kere zenginler gibiolamazlar; onlar gibi hayat süremez, onlar gibi kaliteli yemekler yiyemezler mesela.Burada yazarın “fukara” olarak tanımladığı insanları çağdaş yaşama ayak uyduramayaninsanlar olarak gösterdiğini düşünüyorum. Evet yazar belki onlara aslında kötü bir gözlebakmıyor; hatta onların bu fakir evlerini okurlarına anlatırken, ne kadar fakir de olsalaraile sıcaklığının onlarda fazlasıyla olduğunu hissettirebiliyor. Durumu fena olmayanailelerin daha fazla aile saadeti yaşadıklarını hissediyor hatta insan. Ancak yine de yazarbu öyküyü kaleme alırken, o fakir ailenin okuyucularda, geri kalmış, çağdaşlıktan uzakinsanlar izlenimi uyandırmak istiyor bana göre. “Fukara Tatlısı” adlı öykünün hemenardından gelen “Zengin Kırıntıları” adlı öykü de tam tersine zengin insanların lükshayatlarına, onların nasıl fütursuzca yaşadıklarına, hatta hayatta yaptıkları sayısız israflaradeğiniyor ve bu yönüyle onlar da, kendilerine göre çağdaş bir hayat süren insanlar olarakbetimleniyor. İki öykü birbirini tamamlarcasına aynı konu üzerinde duruyor. Zenginleryaptıkları nefis ziyafet sonrası artıklarını masada bırakırken, fakirler onların ardından okırıntıları midelerine indirmekle yetiniyorlar. Bu neyin çatışması diyerek düşünceleredalıyorum ben de. Bir tarafta istediği her şeyi yapabilen insanlar, diğer yanda ise onlarınarkasında, arta kalanlarla yetinen insanlar... Daha da önemlisi arkada kalan bu insanlarınönünde duran, lüks yaşayan insanlara karşı tutumları... Azla yetinenler de onlar gibiolmak istiyor tabi doğal olarak; onlar gibi yiyebilmek, içebilmek, giyinip kuşanabilmek,kısacası onlar gibi yaşamak istiyorlar. Bunun sonucu ise herkesin o tarafa doğrukaymasıyla, bir nevi bozulmasıyla sona eriyor. Kişiler kendi benliklerini kaybediyorlarartık. Tıpkı yozlaşmış toplumlarda da olduğu gibi.Hafsa Ebrar YıldırımKAVRAYAMAMAK Çevremizdeki olup biten şeyleri kavrama isteği nereden gelir hiç düşündünüz mü? Örneğin toplum içinde yapılan bir espriyi neden kavramaya çalışırız ya da kavrayamadığımızda belli etmemek için neden özen gösteririz? Çünkü belki de bir şeyleri kavrayamamak bizim yetersizliğimizmiş gibi gelir ve bu yetersizliği insanların fark etmemesini isteriz ve eksik olduğumuzu düşündüğümüz konuda küçük düşmemek için çabalarız. Sırf bir şeyi anlayamamızla ortaya çıkan bu yetersizlik hissini ortadan kaldırmak içindir kavramaya çalışma çabası. Arkadaşlar arasında geçen bir tartışmayı anlayamadığımızda o konu ile ilgili araştırma yapmak bu duruma bir örnek olabilir mesela. Kavrayamamak, sadece toplum içinde küçük düşmekle ve yetersizlikle bağdaştırılmaz. Aynı zamanda bu toplumdan dışlanmakla da ifade edilebilir. Espri örneğine geri dönecek olursak, yapılan espriyi kavramaya çalışmamızın nedenlerinden biri de diğer insanların bu espriden aldığı haz ve mutluluk duygusuna katılarak bu toplumdan dışlanmama isteğidir aslında. Onlarla birlikte bir şeye gülebilmek o toplumun bir parçası olduğumuzun kanıtıdır çünkü. O toplumla ortak bir şey paylaşmamız bir yere ait olduğumuzu yani yalnız olmadığımızı gösteren bir olaydır ve yalnız olmadığımızı hissetmek bizi mutlu eden ve hayata bir anlam yükleyen şeylerden bir tanesidir bence. Başka bir deyişle olaya Fransız kalmamaktır bizim anlayışımızla. Kavrayamamak bazen de toplumun bizden kesinlikle anlayabilmemiz ve başarmamız gerektiğini düşündüğü konularda baskı oluşturabilen bir unsurdur. Bu konuda Adam Phillips’in Kaçırdıklarımız adlı kitabında verdiği örnek annelerdir. Bir annenin çocuğunun her sıkıntısını ve her ihtiyacını kavrayabilmesi gerektiği düşünülür genelde ve bir anne bu konuda yetersiz olduğunda üzerinde büyük bir baskı hissetmeye başlayabilir. Bence bu durum bir anneyi yıpratan bir süreçtir. Çocuğuna yeterli olamadığının düşünülmesi onu üzecek ve zedeleyecek olan görüşlerdir çünkü. Hayatta bir de çocuğu için birçok şeyle mücadele ederken toplumun bu düşüncesi anne için büyük bir mutsuzluk kaynağıdır bence. Hayatımız boyunca pek çok şeyle mücadele etmek zorunda kalabiliriz. Bunlar iş, okul, aile ve arkadaşlar olabilir. Karşımıza bizi sarsacak ve üzecek birçok olay çıkabilir. Sevdiğimiz birini kaybetmek gibi... Görmezden gelmek isteyeceğimiz, hiç yaşanmamış olmasını dileyeceğimiz durumlara düşebiliriz. İftiraya uğrayıp kendimizi ifade edememek gibi... Bütün bu kötü olayların sonucunda dolaylı olarak kavrayamamanın altına sığınmaya çalışabiliriz belki. Hayatta başımıza gelen olayları anlamak istememektir söylemeye çalıştığım. Kavramamak isteriz bizi üzen şeylerin bizi daha da yıpratmasına izin vermemek için. Örneğin yalnızlık, bir insan ne kadar yalnız olduğunun farkına varmak istemez bence. Çünkü yalnızlığın insanın mutlu olmasını engelleyen, onu iyice içine kapanık biri haline getirebilen ve onu yaşam sevincini elinden alan bir şey olduğunu düşünüyorum. İnsanlar bunu kavramak ve bu durumun farkına varmak istemezler çünkü bilirler ki bunun farkında olmak onları daha çok üzmekten ve onları boğan bir boşluğa sürüklemekten başka bir işe yaramayacak. Bu noktada kavrayamamanın aslında bazen insanlar için kendilerini daha iyi hissetmek için bir kaçış noktası olduğunu görebiliriz. Sonuç olarak, kavrayamamak bazen yetersizliği ve toplumda küçük düşmeyi temsil ederken bazen de toplumdan dışlanmak anlamına gelebilir bizim için ya da bizim üstümüzde baskı yaratacak olan bir unsur olabilir hayatımızda. Bazen de insanlar kavrayamamanın çok daha farklı bir anlamına başvurabilirler, görmezden gelmeye çalışmak ve anlamak istemeyerek hayatta daha iyi hissetmek için çaba göstermek gibi. Bizim kavrayamamayı nasıl algıladığımız ve hayatımızda nasıl kullandığımız içinde bulunduğumuz yaşam koşullarına ve hayatta büründüğümüz rollere göre bizim için her daim farklılık gösterecektir. Berfin Nur SARIOĞLU 21501317 Burak YILDIZ 21604124 İktisat PELERİNSİZ KAHRAMANLAR Gözlerinden demiri eritebilecek kadar güçlü ışınlar saçabilen kırmızı pelerinli Süperman, oradan oraya ağ fırlatabilen Spiderman, süper teknolojik araçlara sahip Batman ve çocukluğumda arkadaşlarımın örnek aldığı, daha nice süper güçlere sahip çizgi film karakterleri. Sabahın ilk ışıklarıyla televizyonun karşısına oturup öğlen güneşi tam tepeye denk gelene kadar sıkılmadan izlediğimiz çocukluk dönemimizin çizgi filmleri işte bunlar. Babalarımızdan daha çok gördüğümüz ve daha fazla özel yeteneğe sahip süper insanlar. Sadece süper insanlar da değil, pokemonlar bile devrin çocuklarını etkilemiş, onları balkondan aşağıya atlamaları için cesaretlendirmişti. Böylesine etkiliydi çizgi filmler çocuklar üzerinde. Kendini pokemon sanan çocuğun balkondan henüz atlamadığı, çizgi film kuşaklarının sabahın ilk saatlerinde her kanalda yayınlandığı yıllarda geçirdim ben çocukluğumu. Çocukluk dönemimde henüz insanlar birbirlerinden o kadar da uzaklaşmamışlardı. Çocuklar tabletle tanışmamış, atarinin adaptörünün aşırı ısınmaması için mecburen çocukların oyun saatleri sınırlandırılmıştı. Böyle bir dönemde de kimi yerlerde mahalle arkadaşlığı kimi yerlerde de site arkadaşlığı henüz bitmemişti veya bitirilememişti. Oyunlarını sokaklarda oynayan bir nesilin son çağlarında yaşarken, dışarı çıkıp amansızca kahramanlarımızın özelliklerini yarıştırıyorduk. Diğer çocuklar kendi kahramanlarının özelliklerini yarıştırırken ben orada öylece duramazdım. Her küçük çocuk gibi benim de favori kahramanım vardı 1 ancak benim kahramanım uçmuyordu ya da gözlerinden ışık fırlatmıyordu ya da kırmızı bir don giyip, pelerin takmıyordu. Benim kahramanım aslında bir çizgi filmde de oynamıyordu, kitap sayfalarının arasında, çöllerde geziyordu. Onun özelliği süper yetenekleri ya da kostümleri değildi. O aşkından çöllere düşmüş bir mecnundu. Aşkından asla vazgeçmeyen, sevdiği için her şeyi yapmayı göze almış, uğrunda çöllere düşmüş bir kahraman. Öyle bir kahraman ki daldan dala atlamak yerine tek bir hedef uğruna ömrünü adamış. İşte böyle bir kahramandı benim kahramanım. Adam kelimesinin kahramanlar literatüründeki karşılığıydı. Çizgi filmlerin en son kalitede olduğu ve mahalle arkadaşlığının son bulmaya başladığı yıllarda gençlik dönemini yaşamış olmanın bedeli olarak ise internetin ve teknolojinin bizi birbirimizden uzaklaştırdığını tecrübe eden ilk gençler olduk. Pokemonu örnek alan çocuk balkondan atlamış, sabah kuşağı çizgi filmleri kaldırılmıştı. Gençlik dönemimde, süper yetenekli çizgi film karakterleri yerine bizim ellerimizle yaratabildiğimiz oyun karakterleri vardı artık ve bu sefer adaptörün aşırı ısınması gibi bir sınırlayıcı da yoktu. Online olmak kavramı ile öğle güneşinde dışarı çıkmak da tarih oldu. Bizim yerimize, oyunlarda ürettiğimiz karakterler görüşüyordu. Dışarı çıkıp top oynamak yerine oyunda ekipman arıyor, kurt kesiyor, kule yıkıyorduk. Artık bizler birer kahramandık. Kimsenin ihtiyacı kalmamıştı pelerinli kahramanlara ve ayrıca çok istiyorsak bir pelerin sahibi olmayı, oyun marketinde belirli bir yang karşılığı satın alabilirdik. Gençliğimiz, çocukluğumuzu unutturmuştu tamamen. Gençliğimizin çocukluğumuzu yıktığı, çizgi filmlerin aniden kaybolduğu bu devir değişikliğini de bahane olarak kullanarak tam da üniversite dönemimin bu noktasında havalı bir şekilde “çizgi filmler ölür ama kitaplar ölmez!”, diyebilirim. Diğer arkadaşlarımın kahramanları filmler içerisinde popülariteye göre öldürülüp diriltilirken, 2 benim karakterim devirin değişmesine rağmen her kitapta, her eserde ve her insanın içerisinde edebi ve ebedi olarak yaşıyordu. Suçumu kabul ediyorum, ben de demircide kılıcımı parlatmaya çalışırken mecnunu hatırlamıyordum. İnternet çağı gençliğinin de sonuna geldiğimiz, ergenliğimin bol hormonlu ve oyunlu geçen yılların ardından, üniversite döneminde, sanal karakter olmayan kızların varlığını geç de olsa fark etmiştim. Daha da önemlisi mecnunu hatırlamıştım. Sanılanın aksine, mecnunu klasik bir türk filmi sahnesinde, köşebaşında, kitapların dağıldığı, romantik bir çarpışma sahnesinde hatırlamadım. Bir sinema perdesinde, boşanmak isteyen karısını kaybetmemek için uğraşan Zafer’in hikayesini izlerken hatırlamıştım mecnunu. Zafer bu filmde beyaz atlı bir prens değildi ya da süper yetenekleri olan diğer kahramanlardan da değildi. O bugünün mecnunuydu. Sevdiği kadın uğruna her şeyi yapmayı göze alabilmiş birisiydi. Çocukluğumuzdan beri yaptığımız hata tam olarak buydu. Çocukluk döneminde, kahraman olmayı uçmak, zıplamak, kırmızı don giymek ya da pelerin takmak sandık. Gençlik döneminde yarattığımız karakterleri kahramanımız yaptık. Ancak üniversite döneminde, Zafer karakteri sayesinde, asıl kahramanlığın sevdiğin insan uğruna mücadele etmek olduğunu anladık. Çünkü kahramanlık, özel yeteneklerin ya da imkanların olmasa bile sevdiğin insanın yoluna hayatını verebilmekti . Zafer aslında bize mecnun karakterinin sadece kitap sayfalarında dolaşmadığını, sokaklarda da mecnunların dolaştığını hatırlattı işte bu son dönemde. Zaten aslında mecnun bendim. Mecnun sendin. Mecnun oydu. Mecnun hepimizdik. Hepimizin içinde yatan kahraman aslında mecnundu. Sadece hatırlayamadık ya da ortaya çıkaramadık içimizdeki mecnun kahramanı. 3 GERÇEĞİN RENGİ KIRMIZI Sulu boyalarla boyanmış ve özenle kurgulanmış, gerçek olamayacak kadar "gerçek" bir dünya Marquez'in dünyası. Özellikle edebiyat alanında kendini gösteren, büyülü gerçekçilik akımınının şüphesiz ki kalemi en etkin temsilcisi Marquez. Dünya edebiyatına damgası vuran, ilerde alacağı Nobel Ödülü'nün de temeli olan çalışmalarından sadece birisi Kırmızı Pazartesi. Kitabın başkahramanı Santiago Nasar'ın özelinde, kaderin ve acı verecek kadar berrak çizilen bir gerçeğin asla ve asla engellenemeyeceği mesajını içeren bir şaheser. Eser incecik cildi ile, ilk sayfasından son sayfasına kadar "büyülü" bir serüvene sokuyor okuyucuyu. Marquez'in detaycı ve birinci tekil ağızdan olan üslubu ise olayın anlatımına renk katıyor. Kitap daha ilk sayfasından, dram yazının üstadı Shakespeare gibi sonunu söyleyerek başlıyor: "İşleneceğini Herkesin Bildiği Bir Cinayetin Öyküsü". Marquez henüz ilk satırlara "Santiago Nasar, onu öldürecekleri gün..." (Kırmızı Pazartesi, s.12) diye başlayarak okuyucuyu şaşkına çevirerek karmaşık duyguların içine sokuyor. Olay örgüsü ve akıcılık bekleyen okur, daha kitabın ilk sayfasından sonuna vakıf olmanın hayal kırıklığını ilk kez ama belki de eserin devamı boyunca son kez yaşıyor. Tıpkı Romeo ve Juilet gibi, sonu belli olmasına; kitabın girişinde açıkça belirtilmesine rağmen bu eseri bu kadar kalıcı, kült ve özel kılan olgu nedir diye belki de o zaman düşünüyor okuyucu. İlerleyen sayfalarda cinayetin işlendiği, beyaz kolalı gömlekleri ile bir sabah evinden çıkan Santiago Nasar'ın öldürüldüğü gün sanki tanıklar ile röportaj yaparmışçasına tüm detayları ile tasvir ediliyor. Bu aşamada kurban Santiago'nun da ailesi, geçmişi ve ikamet ettiği kasaba hakkında üzeri örtülü bilgileri sunmaktan kaçınmıyor Marquez. Kalemindeki akıcılık ve sanatkarane sadeliği okuyucuyu çoktan etkisi ve büyüsü altına almış bulunuyor. Santiago hareketli ve eğlence dolu geçen bir düğün akşamından sonra uyandığında, onu uyumakta olduğu hamaktan son kez gören annesi Plâcida Linero; Santiago'nun bir hafta önce gördüğü ve sadece yemek masasında yemekten önce yorumlamakta alışkanlık edindiği rüyalarından birisini anımsıyor. Yaşanan olaya rağmen, olaydan 27 yıl sonra bile o rüyayı kötüye yoramıyor. Mutsuz bir evliliğin ardından kalan tek miras, biricik oğlu Santiago'nun öldürüldüğü günü işte böyle hatırlıyor annesi. Marquez burada, Plâcida Linero'nun üzerinden çeyrek asır geçmesine rağmen halen gerçeği içten içe kabullenemediğini yaşlı kadıncağızın ağzından şahane bir şekilde tasvir ediyor. Piskoposdan vaftiz almak üzere şehre inen Santiago'da ise olağandışı bir olay yaşanacağı üzere hiçbir belirti görünmüyor. Marquez, o güne dair yaptığı röportajlarda özellikle hava durumunun belirsizliğine ve farklı kişilerden farklı betimlemeler aldığına da altını çizerek değiniyor. Burada amaçladığı, herkesin içinde bulunduğu ruh halinin, geriye dönülüp bakıldığında anıları nasıl şekillendirdiği, onları ne denli etkilediği. Santiago Nasar'ın öldürülmesi, abilerin kız kardeşlerine düzenlenen bir saldırının sorumlusu olarak onu görmeleri. Yani bize de pek yabancı olmayan bir kavram: Namus. Marquez burada, medeniyete erememiş, örf ve adetlerin gölgesi altında yaşamaya mahkum kalmış toplumların üstünkörü bir delil dahi olmadan işlenen bir cinayete nasıl sessiz kalabileceğini, hatta bu cinayeti onaylayabileceğini ve dolayısıyla ortaya çıkan bu rahatsız edici gerçeği tüm çıplaklığıyla gözler önüne seriyor. Kasabada sabahtan beri bas bas bağırarak Santiago'yu öldüreceğini söyleyen abilerden Pedro'nun ağzından Marquez, toplumun en derinlerinde gizlenen yozlaşmış tohumları okuyucunun önüne altın bir meyve tabağında sunuyor: "Onu bilinçli olarak öldürdük, ama biz masumuz. Tanrı katında da, insanların gözünde de. Bu bir namus sorunuydu." (Kırmızı Pazartesi, s.51) Gerçek hayatta da sık sık tanık olduğumuz bu durum, toplumun genel kanısının böylesine zorba cinayetleri ne denli meşru kıldığını göstermektedir. Santiago'ya yardım etmeyip, bu durumu onaylayan kasaba halkı ise; töre ve namus cinayetleri ile bir öfke dışavurumu yaşayan tipik cahil bir toplumu resmetmektedir. Bu cinayetlerde Marquez'in vermeye çalıştığı alt mesajlardan biri de katliam sebebinin toplumun en üst yargı organı olan mahkemelerce dahi meşru bir fiil olarak bulunmasıdır: “Avukat, cinayetin namus uğruna meşru müdafaa olduğu tezini savunmuş, bu da mahkeme heyeti tarafından kabul edilmişti; davanın sonunda da ikizler bu suçu aynı nedenlerle bin kez de olsa yeniden işleyeceklerini beyan etmişlerdi.”(Kırmızı Pazartesi, s.50) Gabriel Garcia Marquez, "Kırmızı Pazartesi" eseriyle toplumsal bir eleştiri getirirken, büyülü gerçekçilik tekniğini kusursuz uygulayışı ile kaderin önlenemez olduğu olgusunu ele alarak felsefi görüşünü açıklamaktan kaçınmıyor. Yüzyıllar sonra dahi güncelliğini, önemini yitirmeyecek bir eser Kırmızı Pazartesi zira konu aldığı ve merkezine koyduğu insan teknik olarak ne kadar ilerlerse ilerlesin, asla değişmeyecek. Dünya da esere ismini verdiği gibi kıpkırmızı olmaya devam edecek. Ali Ömer Horzum Balon Dolusu Mutluluk Zaman zaman siz de sıkılmıyor musunuz hayattan? Hatta yaşadığımız yıllar avuç dolusu birikip taşıyorsa eğer, zaman zaman zevk alıyor musunuz hayattan? Şeklinde sorsam daha mantıklı olur gibi. Açıkçası sizi bilmiyorum ama ben şimdiden usandım soluduğum havadan, işittiğim melodiden, dokunduğum tenlerden, yetiştirmeye çalıştığım ödevlerden… Zevk alamaz oldum artık. Peki ne yapmalıyım? Hadi Baron Friedrich Micheal von R.’nin sokaklarda aradığı cevabı biz de satırlarda arayalım bakalım. Çocukken her şeyden zevk alıyordum. En küçük olaylardan bile aldığım hazlar şimdilerde hissettiğim arzulardan çok daha güçlüydü diyebilirim. Mesela, kelebeğin rengârenk kanatlarını çırparak tatlı meltemde bir o yana bir bu yana savrulmasını izlemek ya da mis gibi toprak kokusunu beraberinde getiren yağmurun ardında bıraktığı, dünyanın her rengini barındıran gökkuşağını kovalamaya çalışmak. Bunun gibi şimdi bana anlamsız gelen daha nice şeyler beni dünyanın en mutlu insanı yapmaya yeter de artardı bile. Peki şimdi neden yetmiyor? Değişen şey ne? Sanırım sebebi alıştığımdan olsa gerek. Sıradanlaşan şeyler eski heyecanını veremiyor nedense. Zaten Baron Friedrich’in hayattan sıkılmasının nedeni de bu değil miydi? Ailesinden düşen mirasla eskiden yapmak istediği ama maddi gücünün yetmediği bütün şeyleri yeni servetiyle hevesle yaparken, gitgide tekrar sıradanlaşan dünyasında kendini bir anda boşlukta hissediyor. Yaptığı hiçbir şeyden tat alamamaya başlıyor. O da çözümünü kumarda bulduğunu sanıyor. Kazanmak ve kaybetmek arasındaki o bilinmez çizgide dolaşmak gerçekten insana haz veriyor olmalı. Fakat ben asla kumar ve benzeri yasal olmayan işlerde mutluluğumu aramayacağım. Çünkü biliyorum ki o işlere bulaşırsam ailem bu konu hakkında hiç hoşnut olmayacaktır. Başkalarının mutsuzluğunun üzerine inşa edilen mutluluk ne kadar dayanabilir ki? Temeli olmayan bir bina misali küçük bir sarsıntıda rahatlıkla devrilir ve sadece kendisi yıkılmakla kalmayıp aynı zamanda etrafına da tonla zarar verir. Bu tür bir binanın mimarı olmak istemem doğrusu. Başta sorduğum sorunun cevabını, okumaktan haz alamadığım bu kitaptan da bulamayacağım diye düşünürken tam o sırada sanki tüm satırlar birleşip tek bir ağızdan fısıldadılar bana: Balon. Baron Friedrich baloncu çocuğu mutlu edebilmek için hepsini ederinden çok daha fazla para karşılığında alıyor. Sonra balonlar havaya doğru uçmak isteyince onların da isteğini yerine getirerek salıveriyor gökyüzüne hepsini. Önce günü fazlasıyla kazançlı kapatan