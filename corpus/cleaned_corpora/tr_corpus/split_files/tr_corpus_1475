aktarılamaz, ya da türetilemez-yapıt, nedenselliğe dayanan bir psikolo­ jinin eninde sonunda indirgeyeceği koşulların yaratıcı bir yaklaşımla yeniden düzenlenmesidir. Bitki, sırf toprağın ürünü değildir özde, toprağın niteliği ile hiç ilgisi olmayan, kendi başına varolan canlı bir süreçtir. Aynı şekilde, bir sanat yapıtının anlamı ve bireysel niteliği onun kendinde içkin durumdadır, kendi dışındaki belirleyici öğelerin içinde değildir. Sanat yapıtı, insanı sadece onu besleyen bir ortam olarak kul­ lanan, onun yeteneklerinden kendi yasalarına göre yararlanan ve kendi yaratıcı amacının gerçekleşmesi için kendi kendini biçimlendiren canlı bir varlık olarak tanımlansa yeridir. Biraz acele ediyorum galiba. Size anlatmam gereken belli bir sanat türü düşünüyorum. Her sanat yapıtı anlattığım şekilde doğmaz. Düzyazı olsun, şiir olsun, tamamiyle belli bir sonuç yaratmayı amaçlayan, yazarın niyetinden doğan edebiyat yapıtları vardır. Elindeki malzemeyi kafasındaki belli bir amacın çerçevesi içinde işler yapmakta olduğu yapıta bir şeyler ekler, ondan bir şeyler çıkarır, bir yanını daha çok vur­ gularken, bir başka yanını gölgeler, orasına burasına dokunur, her defasında da elde edeceği topyekûn etki üzerinde titizlikle durur ve biçim ile üslup yasalarına yakından uyar. Bütün yargı gücünü kullanır, kul­ lanacağı sözleri tam bir özgürlük içinde seçer. Malzemesi baştanbaşa sanat amacının emrindedir sadece kafasındaki şeyi dile getirmeye adamıştır kendini. Ya kendini bile bile öncü durumuna getirmiş, ya da sanat yapıtı onu öylesine bir araç yapmıştır ki, kendisi bunun farkında değildir. Öyle veya böyle, sanatçı sanatı ile öylesine özdeşleşmiştir ki, niyetleri ile melekeleri, yaratma eyleminin kendinden ayrılmaz duruma gelmiştir. Edebiyat tarihinden örnekler vermeye ya da sanatçıların kendi­ lerinin tanıklığına başvurmaya gerek yok. Yazarın kaleminden oldukça tam ve kusursuz çıkan yapıtlardan örnek vermeye gerek yok. Bu yapıtlar dünyaya tıpkı Zeus'un kafasından fırlayan Pallas Athene gibi baştanbaşa donatılmış olarak gelirler. Bu tür yapıtlar, kendilerini yazarlara ellerinden tutup yazdırırlar yazar, kalemi­ nin yazdığı şeylere hayretle bakar. Yapıt kendi biçimini kendi getirir yazarın eklemek istediği bir şey, yapıt tarafından reddedilebilir, ken­ disinin kabule yanaşmadığı bir şeyse ona gerisingeri zorla kabul ettiri­ lebilir. Bu olaydan önce, bilinçli zihin, hayret içinde, boş durumdayken, birdenbire yaratmayı aklından geçirmediği ve kendi iradesinin hiçbir zaman doğuramayacak olduğu bir düşünce ve imge selinde boğulur. Gene de kendisine rağmen, bunun kendi özleminin sözleri olduğunu, kendi öz en iç doğasının kendini açmakta olduğu şeyler telâffuz ettiğini kabul etmek zorunda kalır. Kendi içindeki yabancı gibi görünen dürtüye boyun eğmek ve onu nereye götürüyorsa, oraya gitmek zorunda olduğunu, yapıtının kendinden daha büyük olduğunu duymaktadır kullanmakta olduğu, kendisinin olmayan, dizginleyemediği bir güce sahip olduğunu farketmektedir. Burada, sanatçı yaradılış süreci ile özdeş değildir yapıtı­ nın egemenliği altında olduğunun farkındadır, o ikinci bir insan gibidir ya da yabancı bir iradenin büyüsel dairesi içine hapsolmuş, kendi olmayan bir insan gibi. Sanat psikolojisini incelerken, birbirinden ayrı yaratma tarzları olduğunu unutmamamız gerekir, çünkü bir sanat yapıtının yargılanmasın­ da önemli olan şey, büyük çapta bu ayrıma dayanır. Bunun farkına Schiller de varmıştı, kendisi bunu, bildiğimiz gibi duygusal ile naif kavramı içinde sınıflandırmaya tâbi tutmuştu. Psikolog, «duygusal» sanatı içedönük, «naif»i ise, dışadönük olarak nitelendirebilir. İçedönük davranış, objenin talepleri karşısında, sujenin bilinçli niyet ve amaçlarını öne sürmesi ile dışadönük davranış ise, süjenin, objenin kendisinden talep ettiği şeylerin buyruğuna girmesi ile nitelenir. Kendi görüşüme göre, Schiller'in oyunları ve şiirlerinin çoğu içedönük bir davranış hakkında iyi bir fikir veriyor malzeme şairin bi­ linçli niyetlerinin emrinde. Dışadönük davranış ise, Faust'un ikinci bölümünde görülüyor burada malzeme kolay işlenir türden değil. Daha çarpıcı bir örnek ise, Nietzsche'nin Zerdüşt'ün de, yazarın kendi burada «birin nasıl iki olduğunu» gözlemlemekte. Söylemiş olduğum şeylerden, kişi olarak şair değil de, onu harekete getiren yaratıcı süreçten söz eder etmez, psikolojik açının yer değiştirmiş olduğu açıkça meydana çıkmaktadır. İlgi odağı, sözünü ettiğimiz şairi harekete getiren şey üzerine kayınca, şair bu görünüm içinde sadece tepki gösteren bir süje durumuna gelmektedir. Şairin bilincinin yaratıcı süreçle özdeş olmadığı, bizim ikincil olarak sınıflandırdığımız yapıtlarda bu açıkça görülür. Ne var ki, birincil olarak sınıflandırdığımız yapıtlarda, gerçeğin bunun tersi olduğu görülüyor. Burada, şair yaratıcı sürecin kendi, en küçük zorlanma duygusu olmadan yapıtını kendi özgü iradesi ile yaratmaktaymış gibi görülmekte. Dahası, eylem özgürlüğü içinde olduğuna tamamiyle kanidir yapıtının, iradesinin ve yeteneğinin ifadesin­ den başka bir şey olamayacağından emindir. Burada, şairlerin kendilerinin tanıklığı ile yanıtlayamayacağımız bir sorunla karşı karşıyayız. Ancak psikolojinin çözümleyebileceği bilimsel bir sorundur gerçekte. Daha önce de değindiğim gibi, belki de şair, bir yandan kendi içinden bir şeyler yaratıyor ve bilinçli olarak niyetlendiği şeyi üretiyor gibi görünürken, yaratıcı güdüye kendini öyle kaptırıyor ki, «yabancı» bir iradenin farkında olmuyor, tıpkı öteki şair tipinin, her ne kadar kendi Özbeninin sesi olduğu açıksa da, kendi iradesinin görünürde «yabancı» bir esin perisi gibi konuştuğundan habersiz olduğu gibi. Bu durumda, şairin salt özgürlük içinde yaratmakta olduğu kanısı bir duyu aldanması olur kendi, yüzdüğünü sanarken, gerçekte, gözle görünmeyen bir akıntı ile sürüklenmektedir. Bu akademik bir sorun falan değil, analitik psikolojinin kanıtlarınca desteklenmekte. Bilinçli zihnin yalnızca bilinçdışınca etkilenmediği, aynı zamanda, onun tarafından fiilen türlü türlü şekillerde güdüldüğünü araştırmalar göstermiştir. Öte yandan, bir şairin, kendi kendinin bilincinde olmasına karşın, yapıtının tutsağı olabileceği varsayımını düşündürecek bir kanıt var mıdır acaba. Kanıt iki türlü olabilir dolaylı veya dolaysız, doğrudan doğruya. Bunun dolaysız kanıtı, söylediğini bildiğini sanan, ama aslında haberi olduğundan fazlasını söyleyen şairdir. Dolaylı kanıt ise, şairin, görünürde özgür iradesi ardında, yaratıcı etkinliğini bile bile bir kenara iter itmez, buyurucu taleplerini yenileyen ya da yapıtına istemeye istemeye ara verildiğinde, birtakım psişik bunalımlar üreten daha yüksek düzeyde bir buyurucunun söz konusu olduğu durumlarda görülebilir. Sanatçıların analizi, bilinçdışından doğan yaratıcı güdünün sadece gücünü değil, aynı zamanda kaprisli ve inatçı karakterini de yansıtmakta. Büyük sanatçıların yaşamöykülerinde görüyoruz, yaratıcı dürtü, bazen öyle buyurgan oluyor ki, sağlığı ve sıradan insan mutluluğu pahasına da olsa, insanlıkları üzerinden geçiniyor ve her şeyi yapıtın hizmetine koşuyor. Sanatçının psişesindeki henüz doğmamış yapıtı, doğada mevcut kuvvetlerdendir, amacına, ya güç kullanarak zorbaca, ya da onu taşıyan araç olan insanın kişisel kaderine aldırmaksızın, doğanın kendine özgü ince kurnazlığı sayesinde erişir. Yaratıcı güdü, kendi içinde, tıpkı sayesinde beslendiği toprağın içinden fışkırıp yaşayan bir ağaç gibidir. Dolayısıyla, yaratıcı süreci, insan pşisesi içine dikilmiş canlı bir şeymiş gibi düşünsek iyi olacak. Analitik psikoloji dilinde, bu canlı nesneye «özerk kompleks», kendi başına buyruk bir karmaşa diyoruz. Bilincin hi­ yerarşisi dışında kendi başına buyruk bir yaşam süren psişenin içinden kopmuş bir parçadır bu. Enerji yüküne göre, ya bilinçli etkinliklerin rahatsızlığı olarak, ya da e#o‘yu (ben'i) kendi amacına koşabilen üstün bir yetkili gibi ortaya çıkar. Bu durumda, kendini yaratıcı süreç ile özdeşleştiren şair, buyuran bilinçdışı çalışmaya başlar başlamaz daha işin başında boyun eğen kişi durumuna gelmektedir. Ama yaratıcı gücü yabancı bir şey gibi gören öteki şair, türlü nedenlerden, boyun eğmeyen ve hazırlıksız yakalanan biri durumundadır. Çıkış noktalarındaki bu değişikliğin bir sanat yapıtında belli olması gerekeceği beklenebilir. Çünkü durumlardan birinde, sanat yapıtı istenilen sonucu elde etmek için, insan tarafından dilendiğince biçimlendirilen ve tasarlanan bilinçli bir üründür. Ötekinde ise, bilinçdışı doğadan kay­ naklanan bir olay ile, amacına, insan bilincinin yardımı olmadan ve çoğu kez kendi biçimi ve yaratacağı etki konusunda inatçılık ederek, ona mey­ dan okuyan bir şeyle karşı karşıyayız. Birinci sınıfa ait yapıtların anlayışın sınırlarım hiçbir zaman aşmayacağını, yaratacağı etkinin yazarın niyetiyle sınırlı olacağını, ötesine geçmeyeceğini düşünmemiz gerekir. Gelgeldim, öteki sınıfa giren yapıtlar söz konusu olduğunda, yaratış süreci boyunca yazarın bilincinin işlemediği, anlayışımızın ötesinde olan kişiüstü bir şey söz konusudur. Bu durumda, biçim ve içerikte bir tuhaflık, ancak sezgiyle algılanabilecek düşünceler, anlam dolu bir dil ve bilinmeyen bir şeyin en iyi biçimde dile getirilen ifadeleri, gerçek simge olan imgelerle, gözle görülemeyen bir kıyıya doğru uzatılmış köprüler ile karşılaşıyoruz. Bu ölçütler, uygulamada da genellikle onaylanmakta, bilinçli olarak tasar­ lanmış bir yapıt, bilinçli olarak seçilmiş malzeme, ne zaman karşımıza çıksa, bunların, birinci sınıfa soktuğumuz niteliklere uyduğunu görü­ yoruz, yoksa, öteki sınıfa giriyor. Schiller'in oyunları, F ausf un İkinci bölümü, daha da iyisi Zerdüşt, buna iyi örnek. Ancak, yapıtı ile olan kişisel ilişkilerini iyice incelemeden, tanımadığım bir şairin yapıtını bu sınıflardan herhangi birine sokmak istemem. Şairin içedönük bir tip mi, dışadönük bir tip mi olduğunu bilmek yetersiz, çünkü bir şair kimi zaman bir tipin, kimi zaman diğer tipin kılığına bürünerek yaratabilir yapıtını. Bunu özellikle Schiller'in şiirleriyle felsefî oyunlarından, Goethe'nin mükemmel biçimlendirilmiş şiirleri ile Faust //'nin içeriği ile belirgin mücadelesinde, Nietzsche'nin dörtbaşı mamur aforizmalan ile Zerdüşt'ün seli arasında belirgin bir şekilde görüyoruz. Aynı şair başka başka zaman­ larda başka başka tiplere bürünebilir, bizim uygulayacağımız ölçü de buna bağlıdır. Görüldüğü gibi, alabildiğine çetin bir sorunla karşı karşıyayız ken­ dini yaratıcı süreçle Özdeşleştiren şairin durumunu ele aldığımızda, sorun daha da güçleşiyor. Çünkü görünürde bilinçli ve amaçlı kompozisyon şekli, eğer şairin öznel bir duyu aldanımıysa, o zaman yapıtı, bilinci dışında kalan simgesel niteliklere sahip demektir. Çünkü, okuyucu da, çağın ruhu tarafından tespit edilmiş şair bilinci sınırının ötesine geçe­ meyeceği için, bu niteliklerin keşfi daha da güçleşecektir. Zamanla-sınırlı bilincini menteşelerinden sökerek, şairin yapıtındaki gizli simgeleri tanımak için okuyucunun dünyası dışında bir Arşimed noktası yoktur. Çünkü simge, şu anki anlayış güçlerimizin düzeyi ötesinde yataıı bir anlamın imalı anlatımıdır. Bu soruna değinmemin tek nedeni tip sınıflandırmamın görünürde ifade ettiklerinden başka bir anlamı olmayan sanat yapıtlarının olası anlamını sınırlamak istemem. Sık sık görüyoruz modası geçen bir şair yeniden keşfediliyor. Bu, bilinç gelişimimizin daha yükseğe, şairin bize yeni bir şey söyleyebileceği düzeye çıktığında yer almaktadır. Bu, yapıtında eskiden beri var olan bir şeydi, ancak, simge içinde gizli bulunuyordu çağın ruhunda yer alan bir yenilenme bizim onun anlamını anlamamızı sağlamıştır. Yeni bir gözle bakılmak istemi­ yordu, çünkü eski göz onda ancak alıştığı şeyi görebiliyordu. Daha önce­ ki savımı desteklediğinden, bu tür yaşantılar bizi ihtiyatlı davranmaya götürmelidir. Ancak, açıktan açığa simgesel olan yapıtlar, bu gibi ince bir yaklaşım gerektirmez gebe dilleri, söylediklerinden daha fazlasını ifade etmekte olduklarını bar bar bağırır. Anlamını bizi tamamiyle tatmin ede­ cek biçimde çıkaramasak da, simgeyi tanımamız bir an meselesidir. Simge, düşüncelerimize ve duygularımıza sürekli meydan okur durur. Simgesel bir yapıt neden bu kadar heyecan vericidir, neden bizi yürekten kavrar, aynı zamanda, katıksız bir estetik zevk almamız neden enderdir, bunu gösterir. Açıkça simgesel olan yapıtlar, kendi başlarına bütün olduk­ ları ve amaçlarını gerçekleştirdikleri için, estetik duyarlığımıza daha çok hitap eder. Sanat yaradılışının esrarı olan temel sorunumuza analitik psikoloji­ nin ne gibi yararı olabilir, diye soracaksınız. Şimdiye dek bütün söyledik­ lerimiz sanatın psikolojik fenomenolojisi ile ilgiliydi. Doğanın kalbine kimse nüfuz edemeyeceğine göre, psikolojiden de olmayacak şeyi gerçek­ leştirmesini ve yaratıcılığın sırrının geçerli bir açıklamasını bekleyemez­ siniz. Herhangi bir başka bilim dalı gibi psikoloji de yaşam olayının daha iyi anlaşılması yolunda alçakgönüllü bir katkıda bulunabilir ancak, kardeş bilimler salt bilgiye ne kadar yaklaşırsa, psikoloji de o kadar yaklaşır. Sanat yapıtlarının anlamı hakkında o kadar konuştuk ki, insanın sorası geliyor sanatın gerçekten bir «anlamı» var mı diye. Sanatın «anlamı» belki de yok, en azından anlam diye anladığımız bir şey söz konusu değil. Belki de doğanın kendi gibi bir şey bu, sadece «var», varol­ maktan başka bir anlamı da yok. «Anlam», sırf yorumdan öte bir şey midir ille de-anlama acıkmış bir akıl tarafından bir şeye salgılanmış bir yorumdan öte. Sanat güzelliktir denmiştir. «Güzel şeyse, sonsuzca bir zevk». Anlama ihtiyacı yok sanatın, anlamın sanatla ilgisi yok da ondan. Sanat alanı söz konusu olduğunda, bu beyanın doğruluğunu kabul etmem gerek. Ancak, psikolojinin sanatla ilişkisi bu alanın dışındadır ve üzerinde düşünceler yürütmemek elden gelmiyor. Yorumda bulunmamız gereki­ yor, nesnelerden anlam çıkarmak zorundayız, yoksa o nesneler hakkında hiçbir şey düşünemez oluruz. Kendi başına varolan süreçleri, yaşam ile olayları birtakım anlamlara, imgelere, kavramlara ayırmaktan başka çaremiz yok oysa bilmiyor değiliz, böyle yaparken, canlı esrardan git­ tikçe uzaklaşıyoruz. Yaradılış sürecine kendimizi kaptırdığımız sürece, ne bir şey görebilir, ne bir şey anlayabiliriz doğrusu, anlamamız gerek de değil çünkü bilmek, doğrudan yaşantıların tadını kaçırır. Ne var ki, bile­ rek anlamak için, kendimizi yaradılış sürecinin dışına çıkarıp, ona dışardan bakmamız gerekiyor bizim «anlam» demek zorunda kaldığımız şeyi ifade edecek imgeye ancak o zaman dönüşüyor. Önce olaydan başka bir şey olmayan şey, başka olaylarla ilişki içine girdi mi, anlam yükleni­ yor, kesin bir rol üstleniyor, bazı amaçlara yardım ediyor ve anlamlı sonuçlar doğuruyor. Bütün bunlara tanık olduktan sonra da, anladığımız ve bir şeyi açıkladığımız duygusuna kapılıyoruz. Böylece, bilimin istek­ lerini yerine getirmiş oluyoruz. Yukarda sanat yapıtını, kendisini besleyen toprakta yeşeren bir ağaca benzetmiştik. Aynı şekilde, onu dölyatağı içinde büyüyen bir bebeğe de benzetebiliriz. Ancak, bütün benzetmeler yaya kalacağından, bilimin daha dakik deyimlerinden ayrılmayalım. Sanatçının psişesinden doğan yapıtı, özerk bir kompleks olarak tanımlamıştım. Bundan anladığım, enerji-yükü ona bilinç eşiğini aştıracak kadar yeterli oluncaya dek, bilinç eşiği altında kalan psişik bir oluşumdur. Bilinç ile arasında bir ilişki bulunması, onun sindirilmiş olduğunu değil, sadece algılanmış olduğunu gösterir ancak, bilinçli kontrola tâbi değildir ve bastınlamayacağı gibi, istenildiği zaman geri getirilemez de, kompleksin özerkliğinden anlaşılan da budur. Bilinçli iradenin dışında bağımsız olarak kendi için­ deki eğilimlere göre ortaya çıkar ve kaybolur. Özerk kompleksteki bu özellik, her özerk komplekste vardır. Bu bakımdan, patolojik süreçlere benzer, çünkü bunlarda, özellikle akıl hastalıklarında, özerk kompleksler­ le karşılaşıyoruz. İki şey birbirinden farklı ise de, sanatçının tanrısal coşkusu tehlikeli bir şekilde patolojik duruma yaklaşıyor. Tertium comparationis özerk bir komplekstir Ancak özerk komplekslerin varlığı kendi başına patolojik bir olay değildir çünkü normal insanın geçici veya sürekli, bu komplekslerin varlığından haberli olmaması, o kişinin oldukça bilinçsiz olduğunu gösterir. Bir derece ayrışmış bulunan her tipik davranışta, özerk komplekse dönüşme eğilimi vardır, çoğu zaman dönüşür de. Ayrıca, her içgüdü oldukça özerk kompleks niteliği taşır. Dolayısıyla, özerk kompleksin kendi başına marazi bir yanı yoktur araz sıklaşır ve tedirgin edici duruma gelirse ancak marazileşir. Özerk kompleks nasıl doğar. Ayrıntılarına burada giremeyeceğimiz nedenlerden, psişenin o ana kadar bilinçdışmda bulunan bölümü çalışmaya başlamakta ve çağrışım ilişkisinde bulunacağı bitişik alanlan harekete getirerek toprak kazanmaktadır. Bilinç, kompleks ile özdeşleşmiş olmadığı sürece, bunun için gerekli enerji, doğal olarak bi­ linçten sağlanır. Ancak, böyle olmadığı zaman, enerjinin tükenmesi Janet'nin dediği abaissement du niveau mental'e yol açar. Bilinçli ilgiler ve etkinliklerin şiddeti yavaş yavaş azalır ve sanatçılarda sık görülen bir durum olan apatiye ya da bilinçli işlevlerin geriye dönük gelişimine yol açar, bebeklik çağma, ilk insanların düzeyine iner ve dejenere olur. Janet'nin dediği gibi «işlevlerin alt bölümleri» kendilerini üste çıkarır kişiliğin içgüdüsel yanı etik yanının, bebeksi yanı olgun yanının, uyum­ suz yanı uyumlu yanının üstüne çıkar. Bu da birçok sanatçının yaşamında gördüğümüz bir olay. Özerk kompleks, kişiliğin bilinçli kontrolundan alınan enerjiyi kullanarak gelişmektedir. Gelgelelim, bir özerk yaratıcı kompleks neden oluşur. Sanatçının yap» i. hangi temellere dayandığı konusunda bize ışık tutmadıkça, bu konuda hemen hemen hiçbir şey bilemeyiz. Yapıt tamamlanmış bir görünümle karşımıza çıkmaktadır, bu görünüm ise, onu simge olarak tanıdığımız çapta ancak analiz edilebilir. Onda simgesel bir değer göremediğimiz sürece neyi saptamış oluruz, sadece, söz konusu biz kendimizsek eğer, ne söylüyorsa o kadar, başka bir anlam taşımaz bizim için, >a da bir başka ifade ile, nasıl görünmüyorsa öyledir. «Görünüyorsa» sözcüğünü kullanmamamın nedeni kendi önyargımızın yapıtı daha iyi değerlendirmemizi engellediği için. Öyle veya böyle, analiz için herhangi bir teşvik ya da başlangıç noktası bulamamaktayız. Ama söz konusu olan simgesel bir yapıt ise Gerhard Hauptmann'ın sözünü hatırlatmakta yarar var «Şiir, sözler ile ilksel dünyanın tınısını uyandırır bizde». Dolayısıyla sormamız gereken soru şu oluyor «Sanat imgeleri ardındaki ilksel imge» nedir. Bu soruyu biraz açmamız gerekiyor. Analiz etmeyi düşündüğümüz sanat yapıtı, simgesel olmaktan başka, kaynağı, şairin kişisel bilinçdışında değil de, ilksel imgeleri insanlığın ortak mirası olan bir bilinçdışı mitolo­ ji alanındadır. Bu alana ben ortak bilinçdışı diyorum, onu kişisel bilinçdışından ayırmak için. Kişisel bilinçdışı bilince yükselebilen, çoğu zaman da yükselen, ancak uyum sağlayamadıkları için geri itilip bilinç eşiği altında kalan psişik süreçler ve içeriklerin toplamıdır. Sanat bu bulanık alandan da beslenir ancak, bunlar eğemen olursa, sanat yapıtını simge yapmaktan çok, bir araz haline getirir, o kadar. Bu tür sanatı, ona zarar vermeden seve seve Freud tarafından kullanılan müshil görevi gören yön­ temlerin eline bırakabiliriz. Bilinç eşiğinin hemen altında oldukça ince bir tabaka olan kişisel bilinçdışının tersine, ortak bilinçdışı, normal koşullar altında, bilinç düzeyine çıkma eğilimi göstermiyor, bastırılmadığı ya da unutulmadığı için de, analitik teknik ile hatırlanması olanaksız. Ortak bilinçdışmın kendi başına yetinen bir varlık olduğu düşünülmemelidir ta ilksel çağlar­ dan belirgin anımsatıcı imgeler halinde bize gelen, ya da beynin anatomik yapısında kalıtımla geçen gizilgüçten başka bir şey değildir. İnsanda doğuştan varolan fikirler yoktur, en güçlü fanteziye dahi sınırlar koyan ve fantezi kurma etkinliğimizi belirli kategoriler içinde tutan yaradılıştan varolan fikir olanakları bulunmaktadır bunlar a priorı fikirlerdir sanki, varlıkları ancak yarattığı sonuçlardan çıkarılabilir. Sanat yapıtını oluşturan düzen koyucu ilkeler halinde ancak biçimlendirilmiş sanat malzemesinde kendilerini belli eder yani ancak bitmiş yapıttan elde ede­ bileceğimiz çıkarsamalar yoluyla, ilksel imgenin çağlara uzanan asıl kopyasını yeniden canlandırabiliriz. İlksel imge, ya da bir başka deyişle arketip, tarih boyunca sık sık yinelenen ve yaratıcı fantezinin kendini serbestçe ifade ettiği her yerde beliren bir figürdür — bu, in cin de olabilir, insan varlığı da, süreç de ola­ bilir. Demek ki, aslında mitolojik bir figürdür. Bu imgeleri daha yakından inceleyecek olursak, bunların atalarımızın sayısız tipik yaşantılarına biçim verdiğini görüyoruz. Bunlar, deyim yerindeyse, aynı tip sayısız yaşantının psişik kalıntılarıdır. Bunlar, mitoloji panteonunun türlü figürleri ve bölün­ müş, yansıtılmış, normal psişik yaşamın görünümüdür. Ancak, mitolojik figürlerin kendi de, yaratıcı fantezinin ürünleridir ve kavram diline çev­ rilmeleri gerekir. Sadece bu dilin başlangıcı vardır, ancak gerekli kavram­ lar yaratıldı mı bir kez, ilksel imgelerin kökünde yatan bilinçdışı süreç­ lerin soyut ve bilimsel anlamını bize verir. Bu imgelerin her birinde bir miktar insan psikolojisi, insan yazgısı vardır, atalarımızın tarihinde sayısız kez yinelenmiş ve genelde hep aynı seyri izlemiş, sevinç ve üzüntülerin kalıntılarıdır. İçinde yaşam sınırlarının eskisi gibi geniş, ama sığ bir akar­ su yatağı içinde akacağına, birden büyük bir ırmak halinde kabardığı, psişenin derinlerine kazılan bir ırmak yatağı gibidir. Uzun, zaman süreleri boyunca, ilksel imgenin dibe çökmesine yardım etmiş olduğu, o özel koşullar ile karşılaşıldığında yer alır bu. Bu mitolojik durum, yeniden belirdiği an, her defasında, acayip bir duygusal şiddeti birlikte getirir sanki o güne dek titreşime girmemiş tellere dokunulmuştur, ya da varlıklarından hiçbir zaman haberimizin olmadığı güçler serbest bırakılıvermiştir. Uyum sağlama savaşımını çetin yapan şey, kendine özgü atipik durumlarla karşılaşmış olmamızdır. Dolayısıyla, arketipik bir durum yeraldığında, olağanüstü özgür bırakılmış olma duygusu duyarız, kendimizden geçeriz, ya da bizi ezen bir gücün elinde olduğumuzu duyarız. Bu gibi hallerde artık birey olmak­ tan çıkarız, ırka dönüşürüz tüm insanlığın sesi bizde çınlar. Bilinçli iradece erişilemeyecek bütün gizli içgüdü kuvvetlerini özgür bırakan ide­ aller dediğimiz ortak tasvirlerden biri yardımımıza koşmadıkça, birey kendi güçlerinden tamamiyle yararlanamaz. En etkin ideallerin, alegoriye dönüştüğüne bakacak olursak, arketipin oldukça belirgin varyantları vardır. Örneğin «anavatan» ideali, ananın bir alegorisidir, «babavatan» ise babanın. Bizi coşturan güç, alegorinin kendi değil, vatanımızın simgesel değeridir. Burada arketip, ilk insanın üzerinde yaşadığı ve atalarının ruh­ larının barındığı toprakla participation mystique (gizemsel katılım) duru­ mundadır. İster dolaysız bir yaşantı biçiminde olsun, ister sözle ifade edil­ miş olsun, arketipin yarattığı güçlü etki, kendimizinkinden daha güçlü bir ses çıkardığı için, bizi coşturmaktadır. İlksel imgelerle konuşan kişi, bin­ lerle ses ile konuşur bir yandan ifade etmeye çalıştığı fikir, arızî ve geçi­ ci olandan, sonsuzca varolanın egemenliği düzeyine yükselmeye çalışırken, öte yandan insanı büyülemekte, onu ezmekte, kişisel yargımızı insanlığın yazgısına dönüştürmekte ve insanı ta eski çağlardan beri her türlü tehlike karşısında sığınmasına ve en uzun geceyi yaşamasına yardım eden şu iyiliksever güçleri içimizde uyandırmaktadır. Büyük sanatın ve üzerimizdeki etkisinin sırrı da buradadır. İzleyebildiğimiz kadarıyla, yaratıcı süreç, arketipik bir imgenin bilinçdışı harekete getirilmesinden ve bu imgeyi bir sanat yapıtı olarak işlenip biçimlendirilip son hale getiril­ mesinden ibarettir. Ona biçim vererek, sanatçı, onu şimdinin diline çevirmekte, böylece yaşamın en derin kaynaklarına inebilmemizi sağla­ maktadır. Sanatın sosyal anlamı da buradadır çağın ruhunu eğitmekte, çağın en çok eksik gördüğü biçimleri çağırmaktadır. Sanatçının tatmin olmayan özlemi, şimdinin yetersizliğini ve tekyanlılığını en iyi şekilde tazmin edecek bilinçdışındaki ilksel imgeye uzanmaktadır. Sanatçı bu imgeyi yakalayıp bilinçdışınm derinliklerinden yükseltip, bilinçli değerlerle ilişkiye sokar ve böylece, kendi kuvvetleri çapında çağdaşla­ rının zihni tarafından kabul edilinceye kadar onu dönüştürür. Bireyler gibi, halkların da, çağların da kendine özgü eğilimleri ve davranışları vardır. «Davranış» sözünün kendi bile her bir belirgin eğilimdeki gereken önyargıyı göstermektedir. Yön demek, dışta bırakılma demektir, dışta bırakılma demek, yaşamda rolü olabilecek birçok psişik olayın genel davranışa uymadıkları için varolma haklarını yok etmek demektir. Normal insan, kendine zarar gelmeksizin genel eğilimi izleye­ bilir ama anayola tahammül edemeyip arka sokakları yeğleyen, toplumun yaşamında rol oynamak üzere bekleyen psişik öğeleri keşfedecek ilk kişi olacaktır. Burada, sanatçının görece uyumsuzluğu işine yarar alışılagel­ miş yollardan çok uzakta, kendi özlemlerinin peşinden gitmesine ve çağının bilinçdışı gereksinimlerini keşfetmesine yarar. Böylece bireyin bilinçli davranışının tekyanlılığı nasıl bilinçdışının tepkileriyle düzeltiliyorsa, sanat da milletlerin ve çağların yaşamında kendi kendini ayarlama sürecini temsil eder. Bu konuşmamda görüşlerimin çok genel çizgilerini çizebildim. İşlemeden bırakmak zorunda kaldığım şey, yani bunun sanatın şiirsel yapıtlarına uygulaması, umarım kendi düşüncelerimiz tarafından sağlanır, böylece benim soyut zihin çerçeveme etle kan eklenmiş olur. Psikoteknik biçi­ mi ile sesini sanayide duyurmakta, psikoterapi biçimiyle tıbbın geniş alan­ larını istilâ etmiş bulunuyor, felsefî biçimiyle de Schopeııhauer ve von Hartmann'ın mirasını zenginleştirdi, Bachofen ve Caius'u düpedüz yeniden keşfetti, bu sayede de ilkellerin mitolojisi ve psikolojisi yeni bir ilgi odağı durumuna geldi, karşılaştırmalı dinbiliminde devrim yarattı, nice dinbilimci ruhların tedavisinde onu uygulamak hevesinde. «Scientia ancilla psychologiae»si ile Nietzsche haklı mı çıkacak sonunda. Yazık ki, şimdiki halde psikolojinin türlü alanlara el uzatması, henüz karmaşa içindeki ters akıntıların kabaran dalgaları birbirine karşıt okulların her biri daha çok yaygaracı bir dogmacılığa başvurarak ve kendi görüş açısını bağnaz bir biçimde savunarak karmaşayı örtmeye çalışıyor. Bütün bu birbirinden ayrı bilgi ve yaşam alanlarını psikolojik araştırmaya açma girişimleri de tek yanlı. Bununla birlikte, tekyanlılık ve ilke katılığı çok az zihin aleti ile öncülük yapmak zorunda kalan bu yeni bilimin başına gelen çocukça yanılgılar. Türlü öğretisel görüşlerin gerekliliği konusundaki hoşgörme ve bu görüşlerin gerçekleşmesine karşın, tekyanlılığm ve dogmacılığın kendi içlerinde, özellikle psikoloji alanında en büyük tehlikelere gebe olduğunu belirtmekten hiçbir zaman geri dur­ madım. Psikologun, kendi varsayımının başlangıçta kendi öznel öncülünün ifadesinden başka bir şey olmadığı, dolayısıyla, hemencecik genel bir geçerliliği olacağı iddiasında bulunmayacağını aklından çıkar­ maması gerek. Psişenin sayısız cephelerinin herhangi birine katkıda bulu­ nacağı şeyi, tek bir görüş açısını, genel şaşmaz bir gerçek durumuna koy­ maya kalkarsa, psikolog, araştırma konusuna en büyük ihaneti yapmış olur. Psişenin fenomenolojisi o kadar renkli, biçim ve anlam bakımından o kadar çeşitli ki, bütün bu zenginlikleri tek bir aynada yansıtmamız olanaksız. Onu tanımlarken de bütünü kucaklamamız olanaksız, olayın tümünün tek bir bölümüne ışık tutmakla yetinmek zorundayız. Psişe, bütün üretkenliğin kaynağı olmayıp, özellikle insan zihninin bütün etkinliklerinde ve başarılarında kendini ifade etmek arzusunda olduğuna göre, kendiliğinden psişenin doğasını kavramamız olanaksız, olsa olsa, farklı oluşumları ile karşı karşıya geliriz. Dolayısıyla, psiko­ logun, çok geniş bir konu yelpazesine alışması gerek, ukalalık ve merak amacıyla değil, bilgi aşkına, bunu gerçekleştirmek içinse, kalın duvarlı uzmanlık kalesinden çıkıp gerçek peşinde yola çıkması gerekir. Psişeyi, laboratuvar ya da muayenehane sınırları içine hapsedemez, kendisine ne kadar garip gelirse gelsin, görünürdeki oluşumları nerdeyse, onu orada izlemek zorundadır. Meslek gereği, hekim olmam birşey farkettirmiyor, bunun edebiyat ve estetik alanına ait olduğunu bilmeme rağmen, bugün burada sizlere, şair muhayyilesi hakkında, psikolog sıfatı ile konuşuyo­ rum aynı zamanda bu psişik bir olaydır da, psişik olay olarak da psiko­ logun görev alanına giriyor. Niyetim, böyle davranarak, ne edebiyat tarih­ çisinin, ne de estetikçinin alanlarına el uzatmak, onların görüşleri yerine başka psikolojik görüşler koymak da değil. Yoksa demin kınamış olduğum tekyanhhktan suçlu olurdum. Size şiir yaradılışı konusunda dörtbaşı mamur bir kuram sunacak da değilim, böyle bir şeye olanak yok çünkü. Gözlemlerim, şiire psikolojik yaklaşımın genel bir şekilde yöneltilebileceği bazı görüş açılarından ibaret, o kadar. Psişik süreçleri inceleyen psikolojinin edebiyata da ışık tutacağı bel­ lidir çünkü insan psişesi bütün bilim ve sanatların döl yatağıdır. Psikolojik araştırmalarla hem bir sanat yapıtının nasıl biçim bulduğunu anlayabiliriz, hem de kişiyi sanat yönünden yaratıcı yapan öğeleri açığa çıkarabiliriz. Böylece psikologun karşısına, birbirinden ayrı, bambaşka iki görev çıkmış oluyor bu yüzden, bu görevleri yerine getirebilmek için, apayrı iki noktadan yola çıkmak zorundadır. Söz konusu sanat yapıtıysa, karmaşık psişik eylemlerin bir sorunuy­ la uğraşacağız demektir ama bu sonuç, istenerek yapılmış gibi görünen, bilinçle biçimlenen bir sonuçtur. Söz konusu sanatçıysa, psişik âletin ken­ disiyle uğraşacağız demektir. Birinci durumda, dolaylan kesin olarak belirtilmiş, somut bir sanat yapıtının psikolojik incelemesine, ikinci durumdaysa yaşayan, yaratıcı insan varlığının eşi olmayan kişiliğinin incelenmesine girişmek gerekiyor. Bu iki eylem birbirine yakından bağlıysa da, hatta biri ötekisiz edemezse de, hiçbiri ötekinin amacını açıklayamaz. Sanat yapıtını inceleyerek, sanatçı üstünde, sanatçıyı inceleyerek de sanatı üstünde birtakım sonuçlara vanlabilirse de, bunlar hiçbir zaman kesin olmaz olsa olsa, birtakım gerçekleşebilecek sanılar, ya da yerinde tahminler olur ancak. Anasıyla olan özel ilişkisini bilme­ miz, Goethe'nin şu ünlemine biraz ışık tutuyor Analar — analar— ne tuhaf. Ama anasıyla olan ilişkisinin Faust dramını nasıl ortaya çıkarabil­ diğini anlamamıza yaramıyor bununla birlikte, insan Goethe'nin, anasıyla kendi arasında derin bir bağı olduğunu yanılmaksızın seziyoruz. Akıl yürütmede yola ters yönden de çıksak, yine bir başan elde edeme­ yiz. Nibelung'lann kahramansı erkek dünyası ile, insan Wagner'deki bir­ takım hasta kadınsı davranışlar arasında gizli bağlar varsa da, Wagner'in arasıra kadınsı giysiler giymesini bize kesin olarak açıklayabilecek, ya da gösterebilecek hiçbir şey yok Der Ring des Nibelungen'inde. Psikolojinin şimdiki durumu, bir bilimden beklediğimiz şu şaşmaz nedensellik bağlarını kurmamıza yaramaktadır. Psiko-fizyolojik içgüdüler ve refleksler söz konusu olunca ancak, nedensellik kavramına güvenle dayanabilmekteyiz. Psişik yaşamın başladığı noktayı yani, daha karmaşık bir düzeyi geçince, psikolog, olayları türlü açılardan vermeye çalışmak ve kişiyi şaşkına çeviren karmakarışık zihin örgüsünün canlı bir resmini çizmekle yetinmek zorundadır. Bunu yaparken, her bir psişik süreci başlı başına «gerekli» gibi göstermekten kaçınmalıdır. Yoksa, bir sanat yapıtında ve sanat yaratışı sürecinden nedensellik bağlarını çözmeye çalışan psikolog, sanat incelemesine yer bırakmaz, onu kendi biliminin özel bir kolu durumuna getirir. Tabii, psikolog, karmaşık psişik olaylarda nedensellik bağlarını araştınp kurmak savını hiçbir zaman bırakmayabilir. Yoksa psikolojisinin yaşama tüzesini yadsımış olur. girişimlerini boşa çıkarır. Uyarıcı bir etkiye karşı herhangi bir tepki nedensellikle açıklanabilir ama sadece bir tepkinin salt karşı-savı olan yaratıcı eylem, insan anlayışından uzak olacaktır hep. Yaratıcı eylem belirtileriyle açıklanabilir, belli belirsiz duyulabilir, ama hiçbir zaman tam olarak kavranamaz. Psikoloji ve sanat incelemesi birbirinin yardımım hep gerektirecektir, biri ötekinin değerini yok edemez. Psişik olayların türetilebilir olması psikolojinin önemli bir ilkesidir. Söz konusu ister sanat yapıtı olsun. Edebiyat yapıtını bir psikoloğun incelemesiyle, bir edebiyat eleştir­ meninin incelemesi arasında önemli bir davranış ayrılığı vardır. Eleştir­ meci için büyük önem ve değer taşıyan şey, psikolog için yersiz olabilir. Değerleri belirsiz edebiyat yapıtları, psikolog için çoğu zaman ilgi kaynağıdır. Örneğin, «psikolojik roman» dedikleri şey edebiyatçı zihnin sandığı kadar önemli değildir. Bir bütün olarak ele alındığında bu tür roman, anlamını kendi içinde taşır. Kendi başına psikolojik araştırmada bulunmuştur, psikolog ancak eksikliklerini açığa çıkarabilir, ya da daha iyi genişletebilir. Filan yazar, falan romanı nasıl oldu da yazdı sorunu, tabii açıklanmadan kalmış oluyor, ama bu genel sorunu denememin ikin­ ci bölümüne bırakmak istiyorum. Psikolog için en yararlı olan roman, yazarın kahramanlarının huy­ larını henüz açıklamadığı romandır, bu bakımdan inceleme ve açıklamaya elverişlidir, üstelik üslûbu kişiyi bu işe çağırır da. Bu tür yazının iyi örnek­ leri Benoıt'da, İngiliz romanında da Rider Haggard türünde ve toptan üre­ tim konusu olan, herkesin bayıldığı dedektif hikâyelerinin yazarı Conan Doyle'un işlediği zihin durumlarında görülebilir. En büyük Amerikan romanı saydığım Melville'in Moby Dick'ı de bu türdendir. İçinde psikolo­ jik açıklama olmayan sürükleyici bir hikâye psikolog için yapıtların en ilgincidir. Bu türlü hikâye zihni psikolojik tahminlere dayanır, yazarın bil­ inci bunlardan uzak olduğu süre de, tahminler zihince eleştirilmeden, katıksız, duru olarak kendilerini açığa çıkarırlar. Oysa psikolojik roman­ da, yazar, gerçeklerini olur olmaz ihtimallerden psikolojik bir açıklama ve aydınlatma düzeyine çıkarmak için bunları yeniden biçimlendirmeye girişir, buysa yapıtın psikolojik anlamını çoğu zaman gölgeler, ya da göz­ den saklar. Genel okur psikolojiyi işte bu tür romanlarda arar oysa öteki tür romanlardır psikologa meydan okuyan, çünkü ancak odur onlara daha derin bir anlam verebilecek olan. Roman konusunda konuşmaktaysam da, edebiyat sanatının bu belli biçimiyle sınırlanmayan psikolojik bir olguyu ele almış bulunmaktayım. Bunu ozanların yapıtlarında da görüyoruz. Faust dramının birinci ve ikin­ ci bölümlerini karşılaştırdığımızda da karşımıza çıkıyor. Gretchen'in aşk trajedisi kendi kendini açıklamaktadır ozanın daha güzel sözlerle anlatmış bulunduğu şeye psikologun ekleyeceği bir şey yok. Öte yandan ikinci bölüm açıklanmak istiyor. Hayalin alabildiğine zenginliği biçim­ lendiriri güçlerine öylesine yüklenmiş ki, hiçbir şey kendiliğinden belli değil ve her dize okurun açıklama gereksinmesini arttırıyor. Karşıt nokta­ lardan yola çıkan Faust' un ikinci bölümü edebiyat yapıtları arasındaki ayrılığı gösteriyor. Ayrılığı belirtmek için sanat yaratışı yöntemlerinin birine psikolojik, ötekine vizyoner diyeceğim. Psikolojik yöntem insanın bilinç alanından alınan gereçlerle uğraşır — örneğin yaşam öğütlerini, heyecandan doğan şokları genel olarak insan yazgısının tutku ve buhran yaşantılarını ele alır— bütün bunlar insanın bilinç yaşamını, özellikle de duygu yaşamını oluşturur. Bu gereçler, ozanca psişik olarak sindirilir, beylik sözlerden şiir yaşantısı düzeyine çıkar, okurun, genellikle kaçındığı, üstünde durmadığı ve ancak tatsız bir tedirginlikle sezdiği şeyi tamamiyle bilincine getirecek, insanın içini ona daha iyi gösteren, onu daha bir derinlere indiren bir ifa­ deye bürünür. Ozanın işi bilincin içindekileri, sonsuzca yenilenen üzüntü ve sevinciyle insan yaşamının kaçınılmaz yaşantılarını açığa çıkarmak, onlara ışık tutmaktır psikologa bir şey bırakmaz, ancak Faust'un Gretchen'e niçin tutulduğu, ya da Gretchen'i çocuğunu öldürmesine zor­ layan şeyin ne olduğunu psikologun açıklamasını bekleriz. Bu konular bütün insanlığı örer, durmadan yenilenir, duruşmaların, ceza hukukunda­ ki tekdüzeliğin nedeni de budur. Karanlığa bürünmüş değillerdir bunlar, çünkü kendi kendilerini tamamiyle açıklamaktadırlar. Aşk, ortam, aile, suç ile toplum konularını işleyen bir sürü roman, öğretici şiir, lirik, hem trajik hem de komik dram gibi sayısız edebiyat yapıtı vardır bu türde. Belli biçimi ne olursa olsun, psikolojik sanat yapıtı gereçlerini hep insan yaşantısının geniş bilinç alanından —buna yaşamın canlı planından da diyebiliriz— alır. Bu türlü sanat yaratışına psikolojik dememin nedeni, eyleminde, hiçbir yerde psikolojik anlaşılırlığı aşmayışıdır. Kapsadığı her şey — yaşantı olsun, bunun sanatla ifadesi olsun— anlaşılır düzeydedir. Akıldışı da olsalar, temel yaşantıların kendi­ lerinde hiçbir tuhaflık yoktur tersine, zamanın başlangıcından beri bilinen şeylerdir bunlar tutku ve kaçınılmaz sonucu insanın, yazgısının cilvesine boyun eğmesi, güzelliği ve korkunçluğuyla sonsuz doğa vb. Faust'un birinci bölümüyle ikinci bölümü arasındaki derin ayrılık sanat yaratışının psikolojik ile vizyoner yöntemleri arasındaki ayrılığı iyi gösterir. Vizyoner yöntem, psikolojik yöntemin bütün koşullarını tersine çevirir. Sanat ifadesi için gereç'i sağlayan yaşantı alışılmış bir yaşantı değildir artık. Varlığını insan zihninin geri ülkelerinden türeten tuhaf bir şeydir. Bizi insan - öncesi çağlardan ayıran zaman uçurumunu belirten, ışık ile karanlığın karşıt olduğu insanüstü bir dünya uyandıran bir şey. Bu, insanın anlayışını aşan temel yaşantılardandır, kişinin altında kalıp ezilmesi tehlikesi yoktur. Yaşantının değeri ve gücü yeğinliğiyle ölçülür. Bu öncesiz derinliklerden yükselir yabancı, soğuk, çok-yanlı, şeytansı ve acayiptir. Ucu bucağı olmayan kaosun yabancı, gülünç örneğidir. Nietzsche'nin sözlerini kullanırsak bir erimen laesae majestis humanae olur ve bu, biz insanların değer ve estetik biçim ölçülerini paramparça edi­ verin İnsan duygusunun kavrayışını ve anlayışını her bakımdan aşan ürkünç ve anlamsız olayların tedirginlik verici görüntüsü, yaşamın önplanının yaşantılarına göre, sanatçının güçlerinden bambaşka şeyler ister. Bunlar, bireye nice güçlü bir şok etkisi yaparsa yapsın, kozmos'u örten perdeyi hiçbir zaman yırtmazlar insan için olağanın sınırlarını hiçbir zaman aşmazlar, bu yüzden sanatın isteklerine göre biçimleniverirler. Ama temel yaşantılar, üstünde düzenli bir dünya resmi olan perdeyi baştan başa yırtar ve vücut bulmamışın ölçülemeyecek uçurumuna bir göz atmaya bırakırlar. Bu başka dünyaların bir görüntüsü müdür, ruhun gölgelenmesi midir, insan çağından önceki şeylerin başlangıcı mıdır, yoksa geleceğin daha doğmamış soyları mı. Bunların biridir diye­ meyeceğimiz gibi, hiçbiridir de diyemeyiz. Biçim vermek—bir daha, yeniden— Sonsuz ruhun sonsuz eğlencesi. Bu gibi bir görüntüyü Dante'nin Hermastı Çoban'ında Faust'un ikinci bölümünde, Nietzsche'nin Diyonizos coşkusunda, Wagner'in Nibelungenring'inde, Spitteler'in Olympischer Frühling'mdç, William Blake'in şiirlerinde, rahip Francesco Colonna'nın Ipnerotomachia'sında, Jacob Boehm'ün filozofça ve şairce kekelemelerinde görebiliriz. Bu liste daha alabildiğine uzatılabilir. Sanat yaratışının psikolojik yöntemiyle uğraşırken, gereçlerin neler olduğunu, ya da bunların ne anlatmak istediklerini kendimize sormamız gerekmez. Ama vizyoner yaratış yöntemine geldiğimiz zaman, bu sorunu çözmemiz gerekir. Şaşırırız, nasıl davranacağımızı bilemeyiz, uyarılmış oluruz, hatta çekiniriz — anımsadığımız, günlük insan yaşayışı değil, düşlerimiz, gece korkularımız, arasıra kuşkuyla sezdiğimiz zihnimizin karanlık köşeleridir. Okuyucuların çoğu bu tür yazıyı benimsemez —olağan bir merak uyandırıyorsa başka— hattâ edebiyat eleştirmeni bile bunun karşısında ne yapacağını şaşırır. Dante ile Wagner'deyse, mitolo­ jik olaylarla örtülmüştür, öyle ki tarih ile mitoloji zaman zaman bu ozan­ ların işlemiş oldukları gereçler olarak görülür. Ama harekete getiren güç ile daha derin anlam bunların hiçbirinde yoktur. Çünkü ikisi de vizyoner yaşantının içinde bulunmaktadır. Rider Haggard'ın sadece hayali hikâye­ ler yaratan biri olduğunun ileri sürülmesi genellikle doğru görülebilir. Ama, yine de hikâye onun için her şeyden önce anlamlı gereç'e ifade verme aracıdır. Hikâye, içindekileri ne kadar aşıyor gibi görünürse görün­ sün, içindekiler hikâyeden daha önemlidir, Vizyoner yaratışta gereç kaynaklarının karanlığı pek tuhaftır, bu psikolojik yaratış yöntemindekinin tam tersidir. Bu karanlığın bile bile yapılmadığını da güvenle söyleyemeyiz. Tabii, Freud psikolojisinin de itilimiyle, ürkünç karanlığın ardında çok kişisel bir yaşantı olduğunu düşünmeye eğilim göstermekteyiz. Böylece bu kaosun tuhaf parıltılarını açıklamayı ve niçin kimi zaman sanki ozanın temel yaşantısını bizden, bile bile saklıyormuş gibi davrandığını anlamayı umut etmekteyiz. Patolojik ve nevrotik sanatla uğraşıyoruz desek yeridir vizyoner yaratıcıda, akıl hastasının hayallerine benzer özellikler olduğu süre böyle düşünebiliriz. Bunun tersi de doğru psikozların zihin yapılarında çoğu zaman bir dâhinin yapıtlarında bulabileceğimiz anlam bolluğu vardır. Freud'u izleyen psikolog, söz konusu bu yazıları tabii bir patoloji sorunu olarak ele almaya kalkacaktır. İçten gelen, kişisel yaşantının ana vizyon dediğim şeyin ardında bulunduğunu düşünerek —yani bilinçli görüşle benimsenemeyecek bir yaşantı— vizyonun acayip imgelerini temel yaşantının örtü biçimleri diye açıklamaya çalışacaktır. Bu, onun görüşüne göre ahlâksal ve estetik bakımdan kişiliğin bütünüyle, ya da hiç olmazsa bilinçli zihnin bazı hayali düşünceleriyle bağdaşamayacak bir aşk yaşantısı olabilir. Şairin, ego'suyla, yaşantıyı geriye itmesi ve tanınmaz (bilinçsiz) duruma getirmesi için, bütün patolojik hayal deposunu harekete geçirmesi gerektir. Üstelik gerçeğin yerine hayali koymaya girişmek yetecektir. Bunların hepsi de ürkünç, şeytansı, garip, bozuk hayal biçimlerinin tomurcuklanmasının nedenini açığa çıkanr. Bunlar, bir yandan benimsenemeyen yaşantının yerine konan şeylerdir, öte yandan o yaşantıyı saklamaya yardım ederler. Şairin kişiliği ve psişik yaradılışı üstünde denemenin ikinci bölümünde tartışacaksam da, şimdi vizyoner sanat yapıtı üstündeki Freud'çu görüşü ele almadan geçemiyorum. Bir kere büyük dikkat çekmiş bulunuyor üstüne, sonra da vizyoner gereç kaynaklarının bilimsel açıkla­ masını, ya da bu acayip sanat yaratışı yönteminin ardındaki psişik süreç­ lerin bir kuramını yapmaya çalışan biricik bilinen girişim. Bu sorun konusundaki görüşüm pek bilinmiyor sanıyorum, ya da genellikle anlaşılmıyor. Bu ilk sözlerden sonra, şimdi görüşümü kısaca anlatmaya çalışacağım. Vizyonu kişisel bir yaşantıdan türetme üstünde durursak onu ikinci derecede bir şey — gerçeğin yerini tutan bir şey— olarak ele almamız gerekir. Bunun sonucu vizyonu temel niteliğinden çıkarmış, sadece bir belirti olarak görmüş oluruz. Böylece gebe kaos psişik bir düzensizlik duyar, bir kez daha düzenli bir kozmos tablosuna dönmüş olu­ ruz. Eylemci, düşünür kimseler olarak kozmostan tamlık beklediğimiz yok birtakım anormallikler ve hastalıklar gibi kaçınılmaz eksiklikler olduğuna göre, insan yaradılışının da bunların dışında kalmadığını tabii kabul etmiş oluyoruz. İnsan anlayışına meydan okuyan, korku salan uçu­ rumların açığa çıkması, göz aldanması diye bir yana bırakılıyor, şair de aldatılmanın bir kurbanı ve onu meydana getiren neden olarak görülüyor. Şair için bile temel yaşantı insansı, alabildiğine insansıdır oysa, öyle olur ki, anlamıyla karşılaşmaktan kaçınıp, onu kendinden gizlemek zorunda kalır. Amacı sanat yaratışını kişisel öğelerle sınırlamak olan bu gibi açıkla­ manın bütün gizli anlamlarını tamamiyle açığa çıkarsak iyi olur sanırım. Bizi nereye götürdüğünü açıkça görmeliyiz. Bunun, bizi sanat yapıtının psikolojik incelemesinden uzağa götürdüğü ve şairin kendinin psişik yaradılışıyla karşı karşıya getirdiği doğru. Psişik yaradılışın önemli bir sorun olduğu yadsınamaz, ama bu sanat yapıtının başlı başına var olma hakkıdır, hokkabazlıkla ortadan kaldırılamaz. Şaire kendi yarattığı yapıtın ne ifade ettiği sorunu —yapıtını bir gevezelik olarak, bir acı kaynağı ya da bir başarı gibi görmesi— şimdilik bizi ilgilendirmiyor, görevimiz sanat yapıtını psikolojik bakımdan açıklamaktır. Bu iş için, bunun ardındaki temel yaşantıya —yani vizyona— iyi dikkat etmemiz gerekir. Hiç olmazsa sanat yaratışının psikolojik yönteminin temeli olan yaşantılar kadar önemle ele almalıyız. Vizyoner yaşantının insanoğlunun beylik yazgısından bambaşka bir şeymiş gibi geldiği doğru, bu yüzden de bunun gerçek olduğuna inanmakta zorluk çekiyoruz. Karanlığın metafizikle gizli bilimlerin çevresini sarmış olması yazık öyle ki iyi niyetli mantıklılık uğruna araya girmemiz gerekiyormuş gibimize geliyor. Vardığımız sonuç, dünya yeniden boş inanç karanlığına bürünmesin diye, bu gibi şeyleri en iyisi fazla ciddiye almamak oluyor. Tabii, gizli bölümlere eğilimimiz olabilir ama çoğu zaman vizyoner yaşantıyı zengin bir hayal veya ozanca davranışın sonucu diyerek bir yana bırakıyoruz yani, psikolojik olarak anlaşılan bir türlü ozansı aşırılık gibi. Kimi şairler kendi­ leriyle yapıtları arasında sağlam bir ara bırakmak için bu açıklamayı destekliyorlar. Örneğin Spitteler, şair ister Olimpos'un bir deresini dile getirsin, ister «İşte Mayıs»a güfte yazsın, farketmeyeceğini yılmadan ileri sürmüştür. Gerçek şudur ki şairler insandır, bir şairin kendi yapıtı üstünde söyleyeceği de, o konuda söylenebilecek en açıklayıcı söz değildir çoğu zaman. Demek ki, bizden istenen vizyoner yaşantının önemini şairin ken­ disine rağmen savunması. Hermes'li Çoban'da, İlâhi Komedi'de ve Faust dramında oluşmakta olan bir aşk yaşantısı'nın yansımalarını yakaladığımız su götürmez bu, vizyonla tamamlanan ve yerine getirilen bir yaşantıdır Faııst'un ikinci bölümünün, birinci bölümün normal, insansı yaşantısını yadsıdığı ya da sakladığını düşünmeye sebep yok, Goethe birinci bölümü yazdığında nor­ mal idiydi de, ikinci bölümü yazdığında nevrotik bir zihin durumu içindeydi diyemeyiz. Hermes, Dante ve Goethe insan gelişmesinin hemen hemen iki bin yılma uzanan bir silsilenin üç basamağı olarak ele alınabilir bunların hepsinde de sadece daha ağır basan vizyoner yaşantıyla ilgili olmayıp, açıktan açığa ona bağlı kişisel bir aşk yaşantısı bulmaktayız. Sanat yapıtının, kendinin sağladığı ve ozanın belli bir psişik davranışı sorununu ortadan kaldıran bu kanıta dayanarak kabul etmeliyiz ki, vizyon insan tutkusundan daha derin izlenim bırakan bir yaşantı göstermektedir. Bu türlü sanat yapıtlarında —bunları hiçbir zaman sanatın kişiliğiyle karıştırmamamız gerekir— akıl satıcıları ne derse desin vizyonun gerçek, temel bir yaşantı olduğundan şüphe edemeyiz. Vizyon türetilen ve bir şeye bağlı olup, ikinci derecede gelen bir şey olmadığı gibi başka bir şeyin belirtisi de değildir. Gerçek simgesel ifadeler — yani, kendi başına var olan, ama belli belirsiz bilinen bir şeyin ifadesi. Aşk macerası acısı yaşanmış, gerçek bir yaşantıdır, aynı şey vizyon için de söylenebilir, Vizyonun içindekilerinin fiziksel mi, psişik mi, ya da metafizik nitelikte mi olduğunu belirtmemiz gerekmez. Kendi başına psişik bir gerçektir, buysa fiziksel gerçekten daha az gerçek değildir. İnsan tutkusu bilinçli yaşantı yüzeyindedir, oysa vizyonun öznesi onun ötesindedir. Duyguları­ mız yoluyla bilineni yaşarız, ama sezgilerimiz bilinmeyen ve gizli şeylere doğru yönelmiş olup, yaradılıştan gizli şeylerdir. Bilince çıkacak olurlarsa bile geri itilip gizlenir, bu yüzden ta eski zamanlardan beri, tekin olmayan, esrarlı, aldatıcı şeyler olarak görülmüşlerdir. İnsan incelemesinden gizlen­ mişlerdir, o da kendini deisidaemonia yüzünden onlardan gizler. Kendini bilim kalkanı ve akıl zırhıyla korur. Zihin aydınlığı, korkudan doğmuştur gündüz düzenli bir kozmos'a inanır, geceye ve onu tedirgin eden kaos korkusuna karşı bu inancı elinden bırakmamaya çalışır. Eylem alanı bizim hergünkü dünyamızın ötesinde olan canlı bir kuvvet varsa. Tehlikeli ve kaçınılmaz insan gereksinmeleri var mıdır. Elektronlardan daha çok amaç güden bir şey var mıdır. Bir ruhumuz var, o ruhumuz da kendi elimizde diye düşünürken kendimizi aldatıyor muyuz. Bilimin psişe dediği şey, kafatasıyla sınırlanmış bir soru işareti değil mi, insanı etkilesin ve onu, sanki gecenin kanatlan üstünda sıradan insanlık düzeyinden, daha kişisel bir tanrı çağrısı düzeyine götürsün diye arasıra tuhaf ve ele gelmeyen gizli güçleri salıveren bir öte dünyadan insan dünyasına açılan bir kapı mı. Sanat yaratışının vizyoner yöntemini ele aldığımızda, sanki aşk macerası bir salıverme tertibatı gibi iş görüyor duygusu veriyor — sanki kişisel yaşantı bir şey değil de, salt önemli bir İlahi Komedinin bir önsezgisiymiş gibi. Sadece bu tiirlü sanat yapıtı yaratıcısı değil hayatın gece yanıyla temasta olan, kâhinler, peygamberler, önderler, bilgeler de temastadır. Bu gece acunu nice karanlık olursa olsun, tamamiyle yabancı değildir. İnsanoğlu bunu anımsayamayacağımız kadar eski zamanlardan beri bil­ mektedir orda burda her yerde ilkel insan için bugün, kozmos resminin belli bir bölümüdür. Onu bir yana bırakan sadece biz olmuşuzdur, boş inanç ve metafizik korkusu yüzünden, bir birleşik krallık doğal hukuku­ nun kanun olduğu, güvenilebilir ve yönetilebilir bilinçli bir dünya kur­ maya çalıştığımız için. Yine de aramızdaki ozan arasıra gece-acununu — ruhları, cinleri ve tanrıları— dolduran biçimleri görüyor. İnsan için hayat verici sırrın, insan amaçlarını alabildiğine aşan bir maksatlılık olduğunu biliyor pleroma'da anlaşılmaz olayları önceden sezmektedir. Kısacası, vahşiye ve barbarlara ürkü salan psişik dünyanın bazı bölüm­ lerini görüyor. İnsan toplumunun ilk başlangıcından beri insanın belirsiz bildirilere geçerli bir biçim verme çabası derin izler bırakmıştır. Rodezya'nın İlk Taş Çağı'nın kaya üstüne kazılarak yapılmış resimlerinde bile mucizevi hay­ van resimlerinin yanında soyut bir biçim —bir çember içinde çifte haç— görülüyor. Bu biçimle aşağı yukarı her kültürlü gölgede karşılaşılmıştır, onu bugün sadece Hıristiyan kiliselerinde değil, Tibet manastırlarında da görüyoruz. Bu güneş tekerleği denen şeydir ve hiç kimsenin tekerleği mekanik alet olarak düşünmeyeceği bir çağda olduğu için de, bunun kaynağı herhangi bir dış dünya yaşantısı olamaz. Bu, psişik bir olayı tem­ sil eden bir simgedir iç dünyanın bir yaşantısıdır bu, sırtında kene-kuşlan olan gergedan kadar canlı bir temsil. Gizli öğretim düzeni olmayan hiçbir ilkel kültür yoktur, kültürlerin çoğunda da bu düzen alabildiğine gelişmiş durumdadır. Erkekler kurulları, totem-klanları, insanın gündüzkü varlığından ayn duran gizli şeyler konusunda bu öğretimi sürdürmekte­ dir — bunlar zamanın başlangıcından beri hep en hayati şeyleri meydana getirmişlerdir. Bunlar üstünde bilgi, delikanlılara alıştırma törenleriyle aktarılır. Greko - Romen dünyasının dinsel törenleri de aynı görevi görü­ yordu, antikitenin zengin mitolojisiyle insan gelişiminin en erken basa­ maklarındaki bu gibi yaşantıların bir kalıntısıdır. Ozanın yaşantısını en uygun bir biçimde anlatması için mitolojiye başvurması böylece tabii oluyor. Başkasından aldığı gereçlerle çalıştığını sanmak pek yanlış olur. Yaratıcılığının kaynağı temel yaşantıdır ölçüle­ meyecek bir şeydir bu bu yüzden ona biçim verebilmesi için mitolojik imgelere baş vurması gerekmektedir. Kendi başına ne bir şey söyler ne de bir imge verir çünkü sanki bir cam üstünde karanlık görünen bir vizyon­ dur bu. İfade bulmaya çalışan derin önsezgidir sadece. Dolaylarında ne varsa kavrayarak, havaya yükselten ve ona gözle görünür biçim veren bir kasırga gibidir. O belli ifade vizyonun imkânlarını hiçbir zaman tüket­ meyeceği için, içindekilerin zenginliği bakımından onunla boy ölçüşemeyeceğinden, ozanın bildirilerinin birkaçını bile başkalarına aktarması için emrinde koskoca bir gereç deposu olması gerekir. Üstelik görüntüsünün yazgısı karşıtlığını ifade edebilmesi için zor ve çelişmelerle dolu imgelere başvurması gerekmektedir. Dante'nin önsezgileri Cennet ile Cehennem'in basamaklarını imgelerle veriyor Goethe'nin Blaksberg'i ve Yunan Antikitesinin cehennemi bölgelerini işin içine sokması gerekiyor Wagner bütün kuzey mitolojisini kullanır Nietzsche dinsel üsluba döner ve tarihöncesi zamanlarının efsanevi peygamberini canlandırır Blake kendi kendine ifade edilemeyecek biçimler yaratır. Spitteler de hayalin yeni varlıklarına eski adlar takar. İfade edilemeyen yücelikle en aşağılık çirkinliğe kadar bütün dizi içinde eksik bir tek basamak yoktur. Psikoloji, karşılaştırma için gereçleri bir araya getirmekten ve üstünde tartışmak için terimler getirmekten başka bu renkli imge dünyasını açıklama yoluna hiçbir ışık tutamamaktadır. Bu terimlere göre vizyonda görülen ortak bilinçdışıdır. Ortak bilinçdışından, soya çekim güçleriyle biçim bulan birtakım psişik davranışları anlıyoruz bilinç bun­ dan gelişmiştir. Bedenin fizik yapısında evrenin ilk basamaklarının izleri­ ni görüyoruz, bu yüzden insan psişesinin de, bitki ve hayvan evrim tari­ hinin yasasına uygun bir düzende olacağını umuyoruz. Bilincin gölgelen­ melerinde —düşlerde, narkoz etkisi altında ve akıl hastalıklarında— psişik gelişimin ilkel yüzeylerinin bütün izlerini gösteren psişik sonuçlar gibi şeyler çıkıyor yüzeye, imgelerin kendileri kimi zaman öyle ilkel özel­ liktedir ki, bunların eski gizli bilimler öğretiminden türediğini tahmin ede­ biliriz. Günümüzün kılığına bürünmüş mitolojik temalarla da sık sık karşılaşılmaktadır. Ortak bilinçdışmın bu belirtilerinde edebiyat inceleme­ si için büyük önemi olan şey bunların bilinçli durumu ödünleyici olmalarıdır. Yani bunlar tek - yönlü, anormal veya tehlikeli bir bilinçlilik durumunu, görünürde maksatlı bir biçimde dengeye getirmektedirler. Düşlerde bu süreci pozitif yönüyle açıkça görmekteyiz. Akıl hastalıklarında ödünleme süreci çoğu zaman apaçıktır, ama olumsuz bir biçim alır. Örneğin öyle insanlar vardır ki, dünyadan kaygı içinde elini eteğini çekmiştir, bunlar, bir gün bir de bakarlar, en gizli sırları herkesçe biliniyor ve dilden dile dolaşıyor. Goethe'nin Faııst'um ele alır da, bunun kendi bilinçli durumunu ödünleme ihtimalini bir yana bırakırsak, cevaplandırmamız gereken soru şu olur Zamanının bilinçli görünüşüyle ne gibi ilgisi var. Büyük şiir, gücünü insanlık hayatından alır kişisel öğelerden türetmeye çalışırsak anlamını tamamiyle yitirmiş oluruz. Ortak bilinçdışı canlı bir yaşantı olup da, bir çağın bilinçli görünüşüne ışık tutarsa, bu olay, o çağda yaşayan herkes için önemli, yaratıcı bir eylem olur. Bir sanat yapıtı gerçekten insan soylarına bir bildiri denebilecek olan şeyi içinde bulundurur. Böylece Faııst her Alman'm ruhunda bir şeye dokunmaktadır. Dante'nin ünü de böylece ölümsüzleşmiştir Hermas'lı Çoban'ın ise Incil'de yeralmasma az kalmıştır. Her çağın kendine göre tarafçılığı, belli önyargıları ve psişik acıları vardır. Dönem bireye benzer bilinçli görüşünün kendine özgü sınırları vardır, bu yüzden ödünleme ayarı gerektirir. Bu, ortak bilinçdışıyla yerine getirilir. Bir ozan, kâhin veya önder kendini zamanının ifade olunmayan isteğiyle yöneltilmesine bırakır, sözle ya da eylemle herkesin kapalı gözle erişmeye can attığı ve istediği şeye giden doğru yolu gösterir — bu erişmenin sonu varsın ister iyi ister kötü olsun, varsın bir çağın davası olsun, ya da yıkılmasına sebep olsun. İnsanın kendi çağından sözetmesi tehlikelidir hep, çünkü şu anda tehlikeli olan şey anlayamayacağımız kadar geniştir. Bu yüzden birkaç dolaylı anlatma ile yetinmek gerekir. Francesco Colonna'nın kitabı bir düş kalıbına dökülmüştür, bir insan bağı olarak görülen tabii aşkın tanrı katına yükselmesidir, duyguların dizginleri vahşice ele almasına meydan vermeden, Hıristiyan evlilik kutsal törenini tamamiyle açık bırakmak­ tadır. Kitap 1453'de yazılmıştır. Hayatı Viktorya Çağının meyve verdiği bir zamanda geçen Rider Haggard, bu konuyu ele alıp, kendi bildiği gibi işliyor bir düş biçimine sokmuyor, ahlâksal çatışma gerilimini duyuru­ yor bize. Goethe, Gretchen - Helen - Mater Gloriosa temasını Faust'un renkli örgütüne kırmızı bir iplik gibi işliyor. Nietzsche tanrının öldüğünü söylüyor, Spitteler de tanrıların doğup ölmesini bir mevsimler mitosuna bürüyor. Önemleri ne olursa olsun bu ozanların her biri binlerce, onbinlercenin sesiyle konuşuyor, zamanının bilinçli görünüşündeki değişiklik­ leri önceden söylüyor. Psikolog, bu belirtilerin ikisine de, süreç diyebilir, ama ortaya koydukları felsefe sorunlarına cevap bulamaz. Yaratıcı insan türlü yollarla cevap ver­ meye çalışabileceğimiz bir bilmecedir ama vereceğimiz bütün cevaplar boşunadır, çağdaş psikolojinin sanatçı ve sanatı konusuna ikide bir dön­ mesini engellemediği bir gerçektir. Freud, sanat yapıtının anahtarının, sanatçının kişisel yaşantılarından türetme yönteminde bulunduğunu sanmıştı. Bazı imkânların bu yönde olduğu gerçek, çünkü tıpkı nevrozda olduğu gibi bir sanat yapıtının da, kompleksler dediğimiz psişik hayattaki şu düğümlerle giderek açıklanabileceği akla yatkın gibi geliyordu. Heyecan durumlarında gerçek veya hayal edilmiş çocukluk yaşantıların­ dan geldiğini söyleyerek, nevrotik hastalığın psişik alanda nedenselliğe dayanan bir başlangıcı olduğunu bulmasıyla Freud büyük başarı kazanmıştır. Bir İngiliz centilmeni, bir Prusyalı subayı, ya da bir kardinali kişisel öğelere göre açıklamaya kalkarsak büyük yanlış işlemiş oluruz. Centilmen subay ve rahiplik görevi kişiyle ilgisi olmayan şeylerdir, bun­ ların psişik görüntülerinde acayip bir nesnellik vardır. Sanatçının resmi bir kimlikle iş görmediğini kabul etmemiz gerek bunun tam tersi gerçeğe daha yakındır. Bununla birlikte bir bakıma sıraladığım tiplere benzer, çünkü özel sanatçı davranışta, kişiselin karşısında ağır basan ortak bir psişik hayat vardır. Sanat yaradılıştan olan bir güdü olup bir insan varlığını yakalar ve alet durumuna getirir. Sanatçının kendi amaçlarını arayan özgür iradesi, kişisel amaçları olabilir, ama bir sanatçı olarak daha yüksek bir anlamda insandır —ortak insandır— insanlığın bilinçsiz, psişik hayatını taşıyan ve ona biçim veren kimsedir. Bu çetin işi yapabilmek için, kimi zaman, mutluluğunu ve hayatı normal insan için yaşamaya değer yapan her şeyi feda etmesi gerekir. Bütün bunlar böyle olduğuna göre sanatçının analitik yöntem kul­ lanan psikolog için özellikle ilginç bir konu olmasında şaşılacak bir şey yoktur. Sanatçının hayatında ille de çatışma olacaktır. İçinde birbiriyle çarpışan iki güç vardır — bir yanda normal insan yönünün mutluluk, tat­ min ve hayat güveni özlemi, öte yanda her türlü kişisel isteği aşıp giden yılmaz yaratma tutkusu. Sanatçıların hayatı insansal ve kişisel açıdan —trajik demesek de— çok yetersizdir (başkalarından aşağı olduğu için, uğursuz bir tanrısal takdir yüzünden değil). Yaratıcı ateşin tanrısal armağanını kazanmanın kişiye büyük şeylere mal olması kuralını bozacak istisna hemen hemen yok gibidir. Sanki her birimiz doğuşta belli bir güçle donanmış gibiyiz. Yapımızdaki en güçlü kuvvet her şeyi kavrayarak bu gücü tekeline alacak ve geri bırakacak şey o kadar az olacak ki, hiçbir işe yaramayacak. Bu yoldan yaratıcı kuvvet insan tepkilerini öyle yollara sokabilir ki, kişisel bir ego, her türlü kötü nitelikler geliştirebilir — insafsızlık, bencillik, (oto-erotizm dedikleri) boş gurur— her türlü şeytanlığa yol açabilir, hayat kıvılcımını elde tutabilmek ve ondan tama­ miyle yoksun kalmamak için. Sanatçıların oto-erotizmleri gayrimeşru, ihmal edilen çocuklarınkine benzer, o çocuklar ki daha ilk yıllarında vere­ cek sevgisi olmayan kimselerin yıkıcı etkisinden korunmak zorundadırlar sırf bu yüzden kötü huylar edinirler, sonra bütün ömürleri boyunca çocuk­ su kalarak amansız biregosantriklik içinde kalırlar, kimsenin yardımı para etmez, ahlâk kurallarına ve kanuna edimli olarak karşı gelirler. Sanatçıyı açıklayanın kendi sanatı olduğundan, kişisel hayatının yetersizlikleri ve çatışmaları olmadığından nasıl şüphe edebiliriz. Bu, sanatçı olması olgusunun yerinilecek sonuçlarındandır — yani ta doğuştan beri normal ölümlüden daha büyük bir görevle görevlendirilmiş kimsedir. Özel bir yetenek ve belli bir yöne doğru büyük enerji sarfı gerektirir, bu yüzden hayatın başka bir yanı tüketilmiş olur. Şairin yapıtının doğruluğunu, kendisiyle birlikte gelip olgunlaştığını bilmesi ya da düşünerek boşluktan var ettiğini sanması önemli değildir. Bir çocuk annesinden nasıl daha çok büyüyebilirse, kendi yapıtının da kendini aştığı olgusunu onun düşüncesi değiştiremez. Yaratıcı süreçte kadınsı bir nitelik vardır, yaratma yapıtı da bilinçsiz derinliklerden —anneler katından diyebiliriz— yükselir. Yaratıcı güç üstün geldiğinde, insan hayatı etkin istence karşılık bilinçsizlikle yönetilir ve kalıplanır, elinden bir şey gelmeyen bir olgu gözlemcisinden başka bir şey olmayan bilinçli ego toprak altındaki bir akıntıya karışjr gider. Süreç durumundaki yapıt ozanın yazgısı olur ve psişik gelişmesini belirtir. Faust'u yaratan Goethe değil, Goethe'yi yaratan Faust'tur, Faust ise simgeden başka nedir ki. Bununla belli bir şeyi gösteren bir alegori demek istemiyorum, açıkça bilinmeyen, ama derinden canlı bir şeyin ifadesi olduğunu anlatmak isti­ yorum. Her Alman'm ruhunda yaşayan bir şey var burada ki, Goethe bunun doğmasına yardım etmiştir. Faust ve Zerdüşt Böyle Buyurdu'yu bir Alman'dan başka kimsenin yazabileceğini düşünebilir miyiz. İkisi de, Alman ruhunda yansıyan bir şey üstünde oynuyor —Jacob Burchardt'ın bir zamanlar dediği gibi bir «ana - imge» üstünde— insanlığın bir doktoru veya öğretmen kahramanı, bilge kişinin, kurtarıcının arketip imgesi, kültürün doğmasından beri insanın bilinçsizliğinde gizli, gömülmüş ve uyur durumda bulunmaktadır zaman yolundan çıktığında ve bir insan toplumu korkunç bir yanlışlık tehlikesi karşısında bulunduğunda uyan­ maktadır. İnsanlar yollarından şaştı mı, bir kılavuz, öğretmen, hatta bir doktor gereksinmesi duyarlar. Bu ana-imgeler sayısız denecek kadar çok­ tur, ama genel görünüşte bir sapma olmadan bireylerin düşlerinde, ya da sanat yapıtlarında belirmezler. Bilinçli hayat tek - yönlülük ve yapmacık davranışla belirdiği zaman, bunlar harekete geçer — «içgüdüsel» olarak denebilir hatta— ve bireylerin düşlerinde, sanatçı ve kâhinlerin vizyon­ larında açığa çıkar ve çağın psişik dengesini sağlar. Bu yolla şairin yapıtı içinde yaşadığı toplumun manevî gereksin­ mesini karşılar, bu yüzden yapıtın kendi kişisel yazgısından, —bunu bilsin bilmesin— onun için daha büyük anlamı vardır. Yapıtı için aslında alet olduğundan, kendi onun emrindedir, onu bize açıklamasını ondan beklememiz için sebep yoktur. Biçim vererek içindeki en iyi şeyi yapmış­ tır açıklamayı başkalarına, geleceğe bırakmak zorundadır. Büyük bir sanat yapıtı bir düş gibidir, bütün görünürdeki açıklığına rağmen kendi kendini anlatmaz, hiçbir zaman «Şunu yapmalısın» ya da «gerçek budur» demez. Doğanın bir bitkinin yetişmesine izin verdiği gibi bir imge verir, kendi sonuçlarımıza kendimiz varmamız gerekir. Bir insan bir kâbus görürse, ya fazla korkmuş demektir, ya da ona hiç aldırmıyor demektir yaşlı bilge kişiyi görürse fazla pedagojik olduğunu anlatmak isteyebilir, aynı zamanda bir öğretmen gereksindiğini gösterir. İnce bir yolla iki anlam da sonunda aynı şeye varır, sanatçıyı etkilediği yolda kendimizi sanat yapıtının etkisine bırakırsak bunu sezebiliriz. Anlamını kavraya­ bilmek için onu bir zamanlar biçimlendirdiği gibi, bizi de biçimlendirme­ sine kendimizi bırakmalıyız. O zaman yaşantısının niteliğini anlarız. Yalnızlığıyla ve acı veren yanlışlıklarıyla bilinçsizliğin altındaki ortak psişenin iyi edici ve kurtarıcı kuvvetlerine yaklaştığıı, bütün insanların kaynağı olan, bütün insan varlığına ortak bir ahenk veren bireyin duyusunu başkasına aktarmasını ve insanlığa bir bütün olarak katılmasını sağlayan şu hayatın döl yatağına girdiğini görürüz. Sanat yaratışının ve sanatın etkinliğinin sun, participation mystique (gizemci katılım) durumuna dönüşte bulunur — bireyin değil, insanın yaşadığı, tek insan varlığının iyi veya kötü zamanlarının para etmediği, sadece insan varlığının değeri olduğu şu yaşantı düzeyine dönüşte. Bütün büyük sanat yapıtlarının nesnel olup kişisel olmaması bu yüzdendir, yine de hepimizi bir bir derinden etkiler. Şairin kişisel hayatının sanatı için ille de gerekli olmaması da bunun içindir — ancak yaratıcı görevine bir yardımcı, ya da bir engel olabilir. Kendi sanatçı gibi yaşamayabilir, iyi bir vatandaş olabilir, bir nevrotik hasta olabilir, deli ya da suçlu olabilir. Kişisel hayatını başka türlü yaşamayabilir, ilginç olabilir, ama bunlar şairi açıklamaya yetmez. Yetkili bir kişi öner­ memiş olaydı, bu konuda yazı yazmak için elime kalemi almazdım her halde. Ressam da, acayip sanatı da, bana üzerinde uzun boylu durup ince­ lenmeye değer bir konu gibi gelmediğinden değil — ne de olsa, edebiyat­ taki kardeşi James Joyce'u işledim. Bu sorun ilgimi çekiyor çekmesine, ama kısa bir yazı çerçevesi içinde tamamiyle incelenebileceğini san­ madığım, alabildiği geniş, çetin ve çapraşık bir konu. İlle de bir fikir beyan etmem gerekiyorsa, işlemem gereken konu, Picasso'nun sanatı değil, psikolojisi olacak. İşin estetik yanını sanat eleştirmenlerine bırakı­ yorum kendimi, sadece bu tür sanat yaratıcılığı ardındaki psikoloji ile sınırlayacağım. Psişik süreçlerin resimle canlandırılmasının psikolojisi ile yirmi yıldır uğraştığıma göre, Picasso'nun resimlerine profesyonel görüş açısından bakabilecek durumdayım. Kendi deneyimlerime dayanarak okurumu temin ederim ki, Picasso'nun psişik sorunları, yapıtında dile getirildiği çapta, hastalarımmkine tıpatıp benziyor. Yazık ki, bu konuda elimde kanıt yok, karşılaştırılabilecek malzeme, tek tük uzman elinde. Şimdi okuyucumun bilgisine sunacağım gözlemler dayanaksız gibi görünecek bu bakımdan, iyi niyetine ve muhayyilesine sesleniyorum. Nesnel olmayan sanat, içeriğini temelde «içinden» türetir. Bu «iç», bilince tekabül edemez, çünkü bilinç, nesnelerin genelde görünürdeki halinin imgelerini içerir dolayısıyla, görünüşü, ister istemez genel bek­ lentilere uymak zorundadır. Picasso'nun nesnesi ise, genellikle göründü­ ğünden başkadır — öyle başkadır ki, herhangi bir dış yaşantı ile ilintili bir nesneyle herhangi bir şekilde bağıntılı görünmez. Kronolojik olarak yak­ laşacak olursak, yapıtlarının, ampirik nesnelerden gittikçe uzaklaştığını, dıştaki herhangi bir yaşantıdan değil de, bilincin ardındaki, ya da, hiç olmazsa, beş duyunun ötesindeki, evrensel bir algılama organı gibi, bilinçdışının ötesindeki şu dış dünyaya yönelik «içten» gelen yaşantıya ait öğelerle artış eğilimi gösterdiğini farkediyoruz. Bilincin ardında yatan şey, salt yokluk değildir bilinci, arkadan değil de, içerden etkileyen bilinçdışı psişedir tıpkı dış dünyanın onu ondan ve dıştan etkilediği gibi. Dolayısıyla, söz konusu öğeler herhangi bir «dışa» değil de «içe» tekabül eden öğelerdir. Bu «iç», bilinci en belirgin bir şekilde etkilemesine karşın, gözle görülemediği, hayal edilemediği için, özellikle «iç» in etkilerinin acısını çeken hastalarıma, bunları, ellerinden geldiğince resimle ifade etmelerini öneriyorum. Bu ifade yönteminin amacı, bilinçdışı içerikleri erişilir yap­ mak ve hastanın anlayışına daha yakın kılmaktır. Bunun iyileştirici etkisi, bilinçdışı süreçlerin bilinçten tehlikeli bir şekilde kopmalarını önlemek olmaktadır. Nesnel veya «bilinçli» tasvirlerin tersine, psişik arka planda­ ki süreçlerin ve sonuçların resimle tasvirleri simgesel'dir. Bunların kaba­ ca, yaklaşık olarak, şimdilik bilinmeyen, bir anlama yöneldikleridir. Dolayısıyla, tek ve soyutlanmış bir örnek üzerinde güvenle herhangi bir gariplik, bir bulanıklık duygusudur, anlaşılmaz bir karmaşa halidir. Gerçekte ne denilmek istendiği, ya da neyin tasvir edilmekte olduğu bilin­ memektedir. Anlama olanağı, ancak bu gibi resimlerin karşılaştırılmalı incelemesi sonucu doğabilir. Sanat muhayyilesinden yoksun oldukların­ dan, hastaların resimleri, genelde daha açık ve daha basittir, dolayısıyla çağdaş ressamlardakinden daha kolay anlaşılabilir. Hastaları nevrotikler ve şizofrenler diye iki gruba ayırabiliriz. Nevrotiklerin yaptığı resimler daha çok sentetik niteliktedir, kapsamlı ve duygu yüklü bir bütündür. Bu resimler, tamamiyle soyut olduğunda, dolayısıyla da duygu öğesinden yoksun bulunduğunda, en azından tam bir simetri gösterir, ya da anlamı açıktır. Öte yandan, ikinci grup, duyguya yabancılaşmış olduğu çarpıcı bir şekilde beliren resimler yapar. Kesin olan bir şey varsa, bunların aktarmak istediği bütün, uyumlu bir duygu bütünlüğü değil, tersine, çelişkili duygular ya da, tam bir duygu yokluğudur. Sırf biçimsel görüş açısından, başlıca özelliği, kendini «kırık çizgiler» denen çizgilerle ifade etmesidir bu bir parçalanmadır, yani (jeolojik bir ifade ile) resmi başlan başa kaplayan bir dizi psişik kusurlardır . Resim insanda soğukluk duygusu uyandırır, ya da insanı, çelişki, duygu yokluğu ve acayip bir bilgisizlik havası sarar. Picasso'nun ait olduğu topluluk da budur. Bu iki topluluktan birine ait olan herhangi bir kimsenin ille de nevroz veya şizofreni hastası olacağını söylemiyorum. Bu sınıflandırmamın nedeni şu topluluklardan biri söz konusu olduğunda, psişik rahatsızlığın muhtemelen sıradan nevrotik belirtilerle ortaya çıkması, ötekindeyse, şizofreni belirtilerinin görünmesidir. Tartışılan konuda, «şizofreni» deyimi şizofreni denilen akıl hastalığının tanısı için kullanılmakladır, sadece ciddi psikolojik bir rahatsızlığın şizofreni doğurabilecek olduğu bir eğilime atıfta bulunmaktadır. Dolayısıyla, Picasso'ya ve Joyce'a psikoz hastalığı kondurmuş değilim, sadece derin bir psişik rahatsızlık karşısında, şizoid bir sendrom ile tepki göslerebilecek olan geniş bir insan topluluğunun bir üyesi gibi gördüğümden böyle diyorum. İki topluluk arasında açıkça belirgin farklara rağmen ürünlerin ortak bir yanı vardır simgesel içeriktir bu. Her iki durumda da anlam, kapalı olarak dile getirilmektedir, nevrotik kişi anlam peşindedir, anlama tekabül eden duyguyu arar ve onu seyirciye aktarmaya çalışır. Şizofrenik tipin böyle bir eğilimi yoktur öyle ki, sanki anlamının kurbanıdır. Sanki anlam onu ezmiş, yutuvermiştir. Nevıotikin hiç olmazsa egemen olmaya çalış­ tığı öğeler içinde eriyip gitmiştir, Joyce için dediklerim, şizofrenik ifade biçimleri için de geçerlidir. hiçbir şey seyirciye doğru gelmemektedir, her şey ona sırt çevirmiş durumdadır arasıra aralanan bir güzellik görünümü dahi, gecikmiş olmaktan özür diler gibi geri geri çekilmektedir. Peşinde koşulan şey çirkin, hasta, acayip, anlaşılmaz bayağıdır — biitün bunlar herhangi bir şeyi ifade elmek için değildir, sırf karanlığa bürünmek içindir ancak bu karanlığın saklayıp gizleyeceği bir şey yoktur, ıssız bozkırlar üzerine çöken dondurucu bir sis gibidir bütün bunların hiçbir anlamı yoktur, seyircisi olması gerekmeyecek bir görünüm gibidir. Toplulukların ilkinde, ne ifade etmeye çalıştıklarını anlayabiliriz İkincisindeyse neyi ifade edemediklerini görebiliriz. Her iki durumda da içerik, gizli anlamlarla yüklüdür. İster çizilmiş, ister yazılmış olsun, her iki cinsten bir dizi imge genelde Nekyia simgesi ile başlar — yani ölülerin ruhlarının bulunduğu yere doğru yola çıkma ile bu bilinçdışına inmektir, üst dünyaya allahaısmarladık demektir. Gün ışığı dünyasının biçimleri ve figürleri ile ifade edilebilse dahi, sonradan yeralabilecek gizli bir anlama işaret etmektedir, dolayısıyla, simgesel niteliktedir. Picasso Mavi Dönem'in henüz nesnel olan resimleri ile başlıyor gece mavisi, ayışığı, su mavisi, Eski Mısır dünyasının Tuat mavisi ile. Derken ölüyor ve ruhu at sırtında ötelere gidiyor. Gün ışığı yaşamı ona sımsıkı tutunmuş, bırak­ mak istemiyor, kucağında çocuk, bir kadın ona doğru uyarırcasına dike­ liyor. Gün onun için nasıl kadın ise, gece de öyle psikolojik bir ifade ile bunlar aydınlık ve karanlık ruh (anıma) dur. Karanlık ruh onu bekler mavi alacakaranlıkta bekler onu, birtakım hastalıklı önseziler depreştirir içinde. Rengin değişmesi ile kendimizi yeraltı dünyasında buluruz. Nesneler dünyası, frengili, veremlidir, genç fahişenin ürkünç başyapıtında olduğu gibi, ölüm çarpmıştır sanki. Fahişe motifi öteye adım atış ile başlamaktadır, kendisi göçmüş bir ruh olarak kendi cinsinden birçok kim­ selerle karşılaşır. «Kendisi» derken, Picasso'daki yeraltı dünyasının kaderine katlanan kişilikten söz ediyorum içindeki günışığı dünyasına doğru değil, kaderiymiş gibi kaderin içine doğru yönelen adamdan be­ nimsenmiş bulunan iyilik ve güzellik ideallerini değil, çirkinliğin ve kötünün şeytansı çekiciliğinin peşinden giden adamdan. Çağdaş insanda biriken bu dinsiz, şeytanî güçler, onda sonsuza dek mahkûmiyet giymiş olduğu duygusunu yaratmakta, günün aydın dünyasını yeraltı dünyasının sisleri ile kaplamakta, ölümün çürütmesine uğramakta, sonunda da, deprem gibi onu parçalamakta, unufak yapmakta, süprüntü haline getirmekte, moloz yığınına dönüştürmekte, lime lime etmekte, düzensiz karmaşalara sokmaktadır. Nevrotik gruptan bir kişinin başına geldi mi böyle birşey, bilinçdışı ile genelde «karanlık olan» gibi görür onu, ürkünç mü ürkünç, ilksel çirkinlikte bir Kundry (Wagner'in Parsifal'indeki, çarmıhını taşıyan İsa'yla alay ettiğinden sonsuza dek pişmanlığa mahkum edilen mitolojik bir kadın) gibi, ya da cehennemî güzellikte biri gibi göıür onu. Faust'un dönüşümlerinde Grelchen, Helen, Mary ve soyut «ebedî kadın», gnostik yeraltı dünyasının dört kadın figürüne, Havva, Helena, Meryem ve Sophia'ya tekabül etmektedir. Nasıl Faust'un başına cinayetler çorap örerse ve değişmiş biçimde yeniden ortaya çıkarsa, Picasso da biçim değiştirmekte, yeraltı dünyasının trajik palyaço şeklinde yeniden ortaya çıkmaktadır — birçok resminde bu temaya rastlamaktayız. Unutmadan söyleyelim, palyaço eski bir yeraltı tanrısıdır. Eski çağlara inme, Homeros'dan beri Nekyia ile ilgilidir. Faust, büyücüler bayramının çılgın ilksel dünyasına ve klasik antik çağın hayal dolu vizyonuna dönmektedir. Picasso, kaba, ayağı toprağa basan biçimleri, acayip ve ilkel olanı tutup çıkarmakta ve eski Pompei'nin ruhsuzluğunu soğuk ve titrek bir ışık altında canlandırmakta — Giulio Romano bile bundan daha üstününü yapamazdı. Cilâlı Taş Çağı sanat biçimlerine geri gitmeyen ya da Diyonizos'un çılgın cümbüşlerinin depreştirdikleri ile kendinden geçmeyen hiçbir hastam olmadı. Palyaço da, Faust gibi bütün bu biçimlerde dolaşmakta, varlığını bazan ancak şarabıyla, lavtası ile ya da palyaço giy­ sisinin parlak baklava biçimleriyle anlayabiliyoruz. İnsanoğlu, bin yıllık tarihi boyunca yaptığı vahşi yolculuktan ne öğrenmiş oluyor. Bu çöp ve kokuşmuşluk birikimden, bu yarı-doğmuş, ya da düşük, biçim ve renk olanaklarından hangi özü çekip çıkarıyor. Bütün bu parçalanmanın nihaî gayesi ve anlamı olarak hangi simge çıkıyor ortaya. Picasso'nun göz kamaştırıcı değişkenliği karşısında herhangi bir tah­ minde bulunmaya cüret edemiyor insan, dolayısıyla hastalarımın malzemeleri arasında ne buldum ondan söz edeyim en iyisi. Nekyia amaçsız ve tamamiyle mahva yönelik, uçuruma bir düşüş değildir. Anlamlı bir katabasis eis antron'âm, inisyasyon ve gizli bilim mağarasına inmektir. İnsanlığın psişik tarihi boyunca yolculuğun amacı, anıların kanda uyandırılarak tüm insanın yeniden kurulmasıdır. Annelere iniş, Faust'un günahkâr tüm insan varlığını — Elene ile birleşmiş Paris'i— canlandırmaktadır çağdaş insan, kendini tek yanlılık içinde yitirdiğinde, unutulan homo totus'u canlandırmaktadır. Hep karmaşa zamanlarında yerüstü dünyasını titretecek odur ve o olacaktır. Bu adam şimdiki adama karşıttır, çünkü o ne idiyse her zaman o olmuştur, oysa öteki ancak anlık olandır. Dolayısıyla, hastalarımda katabasis ile katalysis'i (yeraltına iniş ve çıkışı) insan doğasının ikiz kutupluluğunun ve çatışan ikiz karşıtlıkların gerçeği izler. Parçalanma dönemi boyunca yaşanan delilik simgelerinden sonra karşıtların bir araya geldiğini temsil eden imgeler görünmektedir Aydınlık/karanlık, yukarısı/aşağısı, ak/kara, erkek/dişi vb. Picasso'nun son tablolarında karşıtların birleşmesi motifi doğrudan doğruya yanyana konulmuş olduğu için apaçık görülmektedir. (Sayısız kınk çizgilerle dolu olsa da) resimlerin birinde aydınlık ve karanlık animanın birleşmesi görülmekte. En son döneminin uyuşmaz hatta haşin denecek, cart renkleri, bilinçdışının, çatışmayı, şiddete başvurarak çözüm­ leme eğilimini göstermektedir (renk=duygu). Bir hastanın psişik gelişimindeki bu durum ne amaçtır, ne de hedef. Sadece şimdiki insanın, canlı bir birim durumuna gelmeden önceki ahlâksal, hayvansal ve manevi doğasını kapsamaktadır. Picasso'nun