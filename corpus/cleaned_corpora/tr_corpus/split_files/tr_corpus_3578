onları aramaktadır o artık Brandon'ı aramaya başlar. Propagasyon gecikmesi Propagasyon gecikmesi veya yayılma gecikmesi, bilgisayar ağları, elektronik ve fizik gibi farklı alanlarda kullanılan bir terim. Genel olarak iletimin başlangıcından hedefe ulaşmasına kadar geçen süre anlamına gelir. Calhoun KardeÅŸler Calhoun Kardeşler. Nora Roberts'ın aşk ve macera dolu bu serisi Silhoutte Yayınevi tarafından basıldı. İlk dört kitap 1991'de, serinin son kitabı ise 1996'da çıktı. Ancak Türkçeye çevrilmediler. Calhoun ailesinin kadınları Maine’de "Kuleler” adında büyük ve tarihi bir malikanede yaşamaktadır. Dul Bayan Cordelia Calhoun McPike ya da kısaca “Coco”, kardeşini ve karısını bir uçak kazasında kaybettikten sonra yeğenleri, Suzanne, Lilah, Amanda ve Catherine’i tek başına yetiştirmiştir. Dördü de güçlü, güzel ve akıllı kadınlardır. Aile geçmişleri ve evleri ile gurur duymaktadırlar. En büyükleri Suzanne, başından geçen kötü bir evlilikten sonra boşanarak, ikizleri Alex ve Jenny ile birlikte Kulelere geri dönmüştür. Kızkardeşler, bir yandan üç nesil önce yaşayan ataları Bianca Calhoun’a ait zümrütleri ararken, bir yandan aşkın onlara neler getirdiğini keşfedeceklerdir. Ailenin en küçüğü CC’nin işi bozulan arabaları tamir etmektedir. Kısacık saçları, yırtık tişört ve kot pantolonu ile kesinlikle Boston’lu zenginlerden şık ve zarif Üçüncü Trenton St James’in tipi değildir. Ancak Kuleler’i kendi otel zincirlerine katmak için Maine’e gelen Trent nedense CC’yle karşılaştığında bir anda havada yıldızlar uçuşmaya başlar. Evlerini bu yabancıya kaptırmak istemeyen Catherine Colleen Calhoun ise mücadeleyi bırakmaz. Ama evin artan borçlarına ve Trent’in çekiciliğine ne kadar karşı koyabilecektir? Zarif ve şık Amanda Calhoun, Kuleler’i yenilemek için gelen Teksaslı mimar Sloan O’Riley’ye daha ilk karşılaşmalarında sinir olur. Bir yandan kızkardeşi CC ve Trent'in düğün hazırlıkları ile uğraşırken, Bianca Calhoun'un kaybolan zümrütleri ailenin başını ağrıtmaya devam etmektedir. Lilah, Calhoun Kardeşlerin içinde hayal gücü en fazla geniş olandır. Fırtınalı bir günde tarih profesörü Max Quartermain'i boğulmaktan kurtarır. Bir önceki kitaptan devam eden ailenin geçmişiyle ilgili esrarengiz olaylar onu Kuleler'e getirmiştir ve Max farkında bile olmadan, Lilah'nın büyüsüne kapılır. Calhoun'ların en büyük kızı Suzanne, kötü biten evliliğinin ardından bir yandan çocuklarını yetiştirirken, diğer yandan kendi çiçekçi dükkânını yürütmektedir. Eski polis Holt Bradford'dan ailenin zümrütlerini bulmak için yardım ister. İkisini, birbirlerine bağlayan geçmiş, geleceği de belirleyecektir. Bekar anne, Megan O'Riley Calhoun kardeşler ile evlilik yolu ile akrabadır. Kuleler'den iş teklifi aldığında, oğlu ve kendisi için yeni bir hayat kurmak için düşünmeden, bu teklifi kabul eder. Nate Fury genç kadının zırhını delip kalbine girmek için harekete geçer. Bu arada ailenin çöpçatanı Coco Colhoun'un dünyası da Kuleler'e gelen Dutch ile iyice renklenir. 2010 Åžili Depremi 2010 Şili Depremi Şili'nin Maule Bölgesi sahilinde meydana geldi. 27 Şubat, 2010, 03:34 Yerel zaman (06:34 UTC), Moment magnitüd ölçeğinde 8.8 genişliğinde ve yaklaşık üç dakika süren bir deprem En kuvvetli sallamaya tecrübeli şehirler- Mervalli şiddetli ölçek VIII (yıkıcı)- Talcahuano, Arauco, Lota, Chiguayante, Cañete ve San Antonio idi. Deprem Şili'nin başkenti Santiago'da "Mercalli şiddetli ölçeğe" göre VII (Çok kuvvetli) olarak hissedildi. Sarsıntı, Arjantin'in pek çok şehrinde Buenos Aires, Córdoba, Mendoza ve La Rioja'da hissedildi. Sarsıntılar kuzeyde hissedildiği kadar Peru'nun güneyindeki şehri Ica'da da hissedildi. Tsunami alarmı 53 ülkede yayımlandı, ve tsunami Şili'nin Valparaíso denizinde 2.6 m yüksekliğinde kayıt edildi. Başkan Michelle Bachelet bir "Feleket durumu" ilan etti. O ayrıca ölülerin en az 723 kişi olduğunu teyit etti. Çok kişinin kayıp olduğu rapor edildi. Sismeloglar, depremin çok kuvvetli olması nedeniyle gün uzunluğunu 1,26 mikro saniye kısalttığını ve dünyanın dönüş eksenini 3 inç veya 2,7 milyarsaniye oynattığını tahmin etmekteler. Depremin merkezi, Maule Bölgesi sahilinde, Curanipe'nin yaklaşık 8 km (5 mil)batısı ve Şili'nin ikinci en büyük şehri Concepción'ın 115 km (71 mil) kuzey-kuzeydoğusu. Deprem ayrıca, deprem merkezine yaklaşık 4.700 mil (7.600)km uzaklıktaki Birleşik Devletler New Orleans'ın kuzeyindeki Pontchartrain Gölü'nde durgun dalgaya sebep oldu. Aşağıdaki veri, Pacific Tsunami Warning Center ve West Coast and Alaska Tsunami Warning Center tarafından yayınlandı. Tsunaminin ölçüm ve rapor değerleri, tsunami özgü yerlere ulaştığındaki değerlerdir. Petroglyph Games Petroglyph, merkezi Las Vegas, Nevada'da bulunan bir oyun geliştiricisidir. Petroglyph Games, 2003 yılında Westwood Pacific'in Electronic Arts tarafından satın alınıp kapatıldığında Electronic Arts'tan istifa eden son Westwood Studios çalışanları tarafından kurulmuştur. Petroglyph Games, öncelikli olarak RTS oyun geliştirmedeki gücü ve tecrübesiyle tanınır. Şirket, Command & Conquer ve Dune II oyunlarının ana kurgusunu ve türünü oluşturan en önemlisi modern RTS oyunlarının ana kurgu ve şablonunu oluşturan kişiler tarafından kurulmuştur. Petroglyph çalışanları 12 yılı aşan bir iş tecrübesine sahiptir. Alamo Oyun Motoru, Petroglyph tarafından geliştirilen ve oyunlarında da kullanılmış olan bir Oyun motoru'dur. Alamo Oyun Motorunun geliştirilmiş versiyonu Petroglyph'in üçüncü oyunu olan 'ta kullanılmıştır. Alamo Oyun Motoru 3D (3 boyutlu) oyun desteğini sağlamaktadır. Oyunun geçtiği bölümler (her farklı oyun sahnesi) için eş zamanlı stratejik plan görünümlü harita özelliği de bulunmaktadır. Dizin kartÄ± Dizin kartı, bir kitaplık ya da kütüphanede yer alan kitap, cd, süreli yayınlar vb. lerin tasnif edilmelerine ve kolay bulunabilmelerine yarayan, sınıflandırma kriterlerine ilişkin bilgilerin yer aldığı eşit boyutlardaki sert kâğıt ya da kartondan mamul kartlara verilen isimdir. Carl Linnaeus tarafından icat edilmiştir. Her yayının bir anlamda künyesi bu kartlarda yer almaktadır. Alfabetik ya da numaralandırma sistemi kullanılabilmektedir. Örneğin kütüphanecilikte genellikle Melvil Dewey tarafından icat edilen Dewey Onlu Sınıflama Sistemi kullanılmaktadır ve dizin kartları da buna göre hazırlanmaktadır. Çok sayıda kartın bir arada yer alabilmesi için tasarlanmış küçük çekmeceli dolaplarda muhafaza edilebilirler ve aynı zamanda bu sayede kolaylıkla taranabilirler. 19. ve 20. yüzyılda, büyük koleksiyonların tasnifi, taranması, korunması için yoğun olarak kullanılmışlardır. Günümüzde bilgisayarlar, katalog ve dizin kartlarının içerdiği bilgilerin dijital ortamda depolandığı teknolojiler haline de gelmiştir. Abdullah Atalar Abdullah Atalar (d. 11 Nisan 1954, Gaziantep, Türkiye), Bilkent Üniversitesi rektörü olan Türk bilim insanıdır. 1970 yılında Ankara Fen Lisesi'ni birincilikle bitiren Atalar, aynı yıl gerçekleştirilen Üniversitelere Giriş Sınavı'nda da beşinci olmuştur. Abdullah Atalar, B.Sc derecesini Orta Doğu Teknik Üniversitesi Elektrik ve Elektronik Mühendisliği Bölümü'nden almıştır. Orta Doğu Teknik Üniversitesi'nde de bölüm birincisi olmayı başaran Atalar, M.Sc ve Ph.D derecelerini sırasıyla 1976 ve 1978 yıllarında Stanford Üniversitesi Elektrik ve Elektronik Mühendisliği Bölümü'nde elde etmiştir. Atalar'ın doktora tezi akustik mikroskobi hakkındadır. 1980 yılına kadar Stanford Üniversitesi'nde gerek öğrencilik gerekse öğrencilik sonrası araştırmalar için kalan Atalar, 1979-1980 yılları arasında 8 aylık bir süreçte HP şirketinde de çalışmıştır. Daha sonra Türkiye'ye dönüş yapan Atalar 1980 yılında Orta Doğu Teknik Üniversitesi Elektrik ve Elektronik Mühendisliği Bölümü'ne öğretim görevlisi olarak katılmıştır. 1981 yılında asistan profesörlüğe terfi eden Atalar, 1982-1983 yılları arasında üniversitedeki görevine ara vererek kısa bir süreliğine Batı Almanya'daki Leica şirketinde çalışmalarda bulunmuştur. 1983 yılında Orta Doğu Teknik Üniversitesi'ne dönen Atalar yardımcı doçentliğe terfi etmiş ve 1986 yılına kadar bu üniversitedeki görevini sürdürmüştür. Atalar ayrıca 1980-1987 yılları arasında Aselsan firmasına da danışmanlık yapmıştır. 1986 yılında Bilkent Üniversitesi'nin kurulması ile bu üniversiteye transfer olan Atalar, doçent sıfatıyla Bilkent Üniversitesi Elektrik ve Elektronik Mühendisliği Bölümü'nü kurmuş ve bu bölümün başkanlığına geçmiştir. 1990 yılında profesörlük unvanını alan Atalar, 1995 yılına kadar bölüm başkanlığı görevine devam etmiştir. 1995-1996 yılları arasında Stanford Üniversitesi'ne misafir profesör unvanıyla geçici olarak katılan Atalar, burada Ginzton Laboratuvarları'nda çalışmalarda bulunmuştur. 1996 yılında Bilkent Üniversitesi'ne geri dönen Atalar, Akademik İşlerden Sorumlu Rektör Yardımcılığı'na getirilmiştir. 2001 yılında Bilkent Holding yönetim kurulu üyesi olan Atalar, 2004 yılında ise bu şirkette yönetim kurulu başkan yardımcılığı ve muharras azalığa yükseltilmiştir. Atalar 2004 ile 2011 arasında TÜBİTAK Bilim Kurulu üyeliği yapmıştır. Atalar ayrıca TÜBİTAK Uzay (2004-2007) ve TÜBİTAK Ulakbim'in (2004-2012) yönetim kurulu başkanlığını yapmıştır. 2007 yılında IEEE tarafından Atalar'a fellowluk verilmiştir. 1 Mart 2010 tarihinde Ali Doğramacı'nın Bilkent Üniversitesi'ndeki görevini bırakması ile Üniversite tarafından Yükseköğretim Kurulu'na yeni rektör adayı olarak gösterilmiş ve YÖK tarafından bu teklif 4 Mart 2010'da kabul edilmiştir. Evli ve üç çocuk babası olan Abdullah Atalar, İngilizce ve Almanca bilmektedir. Hurwitz teoremi (karmaşık analiz) Matematiğin bir alt dalı olan karmaşık analizde Hurwitz teoremi, Alman matematikçi Adolf Hurwitz'in ispatladığı ve bu yüzden onun ismini almış önemli bir sonuçtur. Genel bir şekilde ifade etmek gerekirse, Hurwitz teoremi karmaşık düzlemdeki bir bölge üzerinde tanımlı bir holomorf fonksiyonlar dizisinin sıfırları ile bu dizinin limiti olan fonksiyonun sıfırlarını ilişkilendirir. Hurwitz teoreminin değişik kaynaklarda yaygın iki ifadesi mevcuttur: İfade 1: "D" karmaşık düzlemde bir bölge olsun. formula_1 de "D" üzerinde tanımlı, her bir öğesi "D" üzerinde sıfır olmayan bir holomorf fonksiyonlar dizisi olsun (Yani, formula_2). Eğer bu dizi "D" nin her tıkız altkümesinde bir formula_3 fonksiyonuna düzgün yakınsak ise, o zaman ya formula_4 'dır ya da formula_5 'nin "D" üzerinde sıfırı yoktur. İfade 2: "D" karmaşık düzlemde bir bölge olsun. formula_1 de "D" üzerinde tanımlı bir holomorf fonksiyonlar dizisi olsun ve bu dizi de "D" üzerinde tanımlı bir formula_8 fonksiyonuna yakınsasın. Eğer formula_22 formula_23 ve formula_24 üzerinde formula_25 ise, o zaman öyle bir formula_26 vardır ki her formula_27 için formula_8 ve formula_14 'nin formula_30 içinde aynı sayıda sıfırı vardır. İlk ifadenin örneği olarak formula_31 alabiliriz. Üstel fonksiyon 0 değerini almadığı için her "n" için dizinin fonksiyonları sıfır olmaz ve bu dizinin formula_32 iken yakınsadığı fonksiyon formula_33 fonksiyonudur. İkinci ifadede, alınan dairenin sınırında formula_25 koşulu önemlidir. Mesela, birim daire üzerinde fonksiyonları formula_36 noktalarında 0 değeri alır. Ancak, bu fonksiyonların yakınsadığı formula_37 fonksiyonunun birim daire üzerinde sıfırı yoktur. Uther Pendragon Uther Pendragon, Büyük Britanya mitolojisindeki efsanevi Kral Arthur'un babası ve Camelot Kralı. Uther Pendragon ismine ilk kez Monmouth'lu Geoffrey'nin kaleme aldığı Britanya Kralları Tarihi adlı kitap ve eski Gâl Şiirlerinde rastlanmaktadır. Efsanelerde, Uther Pendragon hayatını, halkını ve oğlu Prens Arthur'u korumaya adamış sert bir kral olarak tasvir edilir. Ejderhaların lideri anlamına gelen Pendragon soyadı onun büyük bir savaşçı ve güçlü bir kral olduğunun mecazi bir göstergesidir. 2011-12 UEFA Avrupa Ligi 2011-12 UEFA Avrupa Ligi, UEFA Kupası'nın yerini alan UEFA Avrupa Ligi'nin üçüncü sezonudur. Final maçı 9 Mayıs 2012'de Romanya'nın başkenti Bükreş'te bulunan Ulusal Arena'da oynanmış ve İspanyol temsilcisi Atlético Madrid kupayı 2009-2010 sezonunun ardından ikinci kez müzesine götürmüştür. 53 UEFA üyesi ülke federasyonundan toplamda 194 kulübün katıldığı turnavada katılımcı takım sayıları ve bu takımların başlayacağı turlar 2010 UEFA ülkeler sıralaması'na göre belirlenmiştir. Kulüp sayıları aşağıdaki sıralamaya göre belirlenmiştir. Ülkeler sıralamasında: Grupları belirleyen kuralar Monako'da, diğer tüm kuralar İsviçre 'nin Nyon kentinde çekilmiştir. Birinci ön eleme turu maçları 30 Haziran ve 7 Temmuz 2011 tarihlerinde oynanmıştır. İkinci ön eleme turu maçlarının ilk ayağı 14 Temmuz, ikinci ayağı ise 21 Temmuz 2011 tarihlerinde oynandı. "dg:" Deplasman golleri ile Üçüncü ön eleme turu maçlarının ilk ayağı 28 Temmuz, ikinci ayağı ise 4 Ağustos 2011 tarihlerinde oynandı. Play-off turu maçlarının ilk ayağı 18 Ağustos, ikinci ayağı ise 25 Ağustos 2011 tarihlerinde oynandı. "dg:" Deplasman golleri ile Gruplar 26 Ağustos'ta Monako'da çekilen kura sonucunda belirlenmiştir. Takımlar, UEFA katsayılarına göre torbalara ayrılmıştır. Gruplarda 1. ve 2. olan 24 takım bir üst tura çıkmış ve burada Şampiyonlar Ligi'nden gelen 8 takımla birlikte toplamda 32 takıma ulaşılmıştır. Grup kuraları için belirlenen torbalar aşağıdaki gibidir. Eleme aşamasında takımlar iki maç üzerinde karşılaşmış, final maçı ise tek maç olarak oynandı. Son 32 ve Son 16 turları için kuralar 16 Aralık 2011'de çekilmiştir. Çeyrek final, yarı final ve final mücadeleleri ise 16 Mart 2012'deki kura ile şekillenmiştir. Son 32 turu kura çekiminde, on iki grup lideri ve Şampiyonlar Ligi grup aşamasından gelen en iyi dört takım (Grup aşaması performansına göre) seri başı olanlar, on iki grup ikinci ve Şampiyonlar Ligi'nden gelen diğer dört takım ise seri başı olmayanlar olmak üzere iki torbaya ayrılmaktadır. Eşleşmelerde rövanş karşılaşması seri başı takımın sahasında oynandı. Aynı gruptan gelen takımlar ile aynı ülkenin takımları bu turda eşleşememektedir. Son 16 turu için çekilen kurada ise seri başı uygulaması yoktur ve herhangi iki takım birbiriyle karşılaşabilmektedir. İlk maçlar 16 Şubat, rövanş maçları 23 Şubat 2012'de oynandı. İlk maçlar 8 Mart, rövanş maçları 15 Mart 2012'de oynandı. Çeyrek final ilk maçları 29 Mart, ikinci maçları ise 5 Nisan 2012'de oynandı. Yarı final ilk maçları 19 Nisan, ikinci maçları ise 26 Nisan 2012'de oynandı. 2012 UEFA UEFA Avrupa Ligi Finali 9 Mayıs 2012 tarihinde Romanya'nın başkenti Bükreş'teki Ulusal Arena'de oynandı. Ext4 ext4 veya diğer adıyla dördüncü genişletilmiş dosya sistemi Linux için ext3 dosya sisteminin halefi olarak geliştirilmiş günlük desteği olan bir dosya sistemidir. İlk çıktığında ext3 için 64 bit depolama sınırlarını genişleten ve başarım artırıcı bir yama niteliğinde olsa da, Linux çekirdeği geliştiricilerinin ext3'ü kararlı bulmalarından dolayı ext3'e bu yamaların uygulanmaması nedeniyle, ext3'ün kodlarının üzerine gerekli yamaların eklenmesi ile ext3 üzerine kurulu olarak çekirdeğe sıfırdan ext4 olarak girdi. Theodore Ts'o (ext3 geliştiricisi) ext4'ün gelişim planını 28 Haziran 2006 tarihinde duyurdu. Ext4 dosya sisteminin ilk geliştirme sürümü, çekirdeğin 2.6.19 sürümünde yer buldu. 11 Ekim 2009 tarihinde eklenen yamalarla ext4 kararlı biçime getirildi ve 2.6.28 sürümlü çekirdekte kararlı olarak işaretlendi. Ext4 desteği veren 2.6.28 çekirdeği 25 Aralık 2008 tarihinde yayınlandı. GÃ¼re, Edremit Güre, Balıkesir'in Edremit ilçesine bağlı Edremit Körfezi'nde bulunan bir mahalledir. Edremit'e 12 kilometre uzaklıktadır. Beldede yerleşim, MÖ 300'lü yıllara dayanmaktadır. Güre Kaplıcası, Tahtakuşlar Etnografya Müzesi, Pınarbaşı ve Kazdağı Millî Parkı beldenin bilinen yerleridir. Bölge dünyanın en çok oksijen üreten ikinci yeri olan Kazdağı Millî Parkı' nın eteklerinde bulunması ve Ege Denizi' ne kıyısı olması sebebiyle turistler tarafından oldukça rağbet görmektedir. Ayrıca Türkiye'nin dört bir yanından sağlık turizmi için gelen insanlar da bulunmaktadır. Doland覺r覺c覺l覺k Dolandırıcılık, en genel anlamıyla aldatma amacı ile yapılan kasıtlı eylemdir. Dolandırıcılık, türlerine göre farklılık gösterebilmektedir. Arkeoloji, edebiyat, emlâk, belge sahteciliği vb. dolandırıcılık türleri vardır. Türk Ceza Kanunu'nun 157. maddesine göre, "hileli davranışlarla bir kimseyi aldatıp, onun veya başkasının zararına olarak, kendisine veya başkasına bir yarar sağlayan bir kişi" dolandırıcılık suçunu işlemiş olur ve bir yıldan beş yıla kadar hapis ve beşbin güne kadar adlî para cezasına çarptırılabilir. 158. maddeye göre dolandırıcılık suçunun aşağıdaki durumlarda işlenmesi hâlinde, "nitelikli dolandırıcılık" suçundan iki yıldan yedi yıla kadar hapis ve beşbin güne kadar adlî para cezasına hükmolunur: Akrilik boya Akrilik boya, yağlı boya kıvamında, suluboya parlaklığında su bazlı bir boya türüdür. Yapısındaki esnek pigmentler sayesinde dış etkenlere yağlı boyadan daha dayanıklıdır. Tuval üzerinde çatlama yapmadığı için ressamlar tarafından tercih edilmektedir. Kokusuz ve çabuk kuruyan bir yapıya sahiptir. Renk alternatifleri ve tonlamalar elde etmek için beyaz renk tercih edilebilir veya suyla da inceltilebilir. Kullanım alanı resim sanatıyla sınırlı olmayıp dekorasyon ve çeşitli boyamalarda da kullanılabilir. Akrilik boya kuru iken su ile temizlenebilir. Doğuş Grubu Doğuş Grubu veya Doğuş Holding A.Ş., 1951 yılında Türkiye'de kurulan şirket grubudur. Türkiye'nin önde gelen grupları arasında yer almakta ve hizmet sektöründe bölgesel lider olma vizyonuyla hareket etmektedir. Grup; Finans, otomotiv, inşaat, medya, turizm, gayrimenkul, enerji, yeme-içme, perakende ve yeni yatırımlar olmak üzere dokuz farklı sektörde faaliyet göstermektedir. Bünyesinde bulunan 250'ye yakın şirketi ve 40.000'in üzerindeki çalışanı ile hizmet vermektedir. Grup; özellikle çocuk gelişimi, eğitim, çevre, kültür-sanat ve spor alanlarına odaklanan çeşitli kurumsal sosyal sorumluluk ve sponsorluk projelerini hayata geçirmektedir. Doğuş Grubu, Türkiye'yi bütün dünyada temsil etmektedir. Finans ve gayrimenkul sektöründe Banco Bilbao Vizcaya Argentaria, otomotivde Volkswagen AG ve TÜVSÜD, inşaatta Alstom ve Marubeni, medyada CNBC, MSNBC ve Condé Nast ve turizmde Hyatt International Ltd., Starwood Hotels & Resorts, Worldwide Inc., HMS International Hotel GmbH (Maritim) ve Aldiana GmbH gibi büyük küresel oyuncularla sağladığı sinerji de bu sürece çok önemli katkılarda bulunmaktadır. 2012'de buna uluslararası spor, moda ve eğlence şirketi IMG ile ortak olurken ve Güney Kore'nin en büyük gruplarından SK Group ile stratejik ortaklığa adım atmıştır. Our Song "Our Song" country şarkıcısı Taylor Swift'in ilk albümünün 3. teklisi olarak 22 Ağustos 2007'de ABD'de satışa sunuldu. Şarkının söz ve müziği Swift'te aittir. Şarkı Billboard "Hot Country Song" listesinde 1 numaraya kadar yükselmiştir. Sanatçının bu şarkıyı tekli olarak yayınlamasının nedeninin sanatçının MySpace sayfasındaki hayranlarını aşırı ilgisnden olduğu söylenmektedir. Şarkı 2009'da İtalya'da Fearless 2. teklisi olarak piyasaya sürülmüştür. Our Song'un videosu Trey Fanjoy tarafından yönetildi ve ilk gösterimi "Country Music Television (CMT)" kanalında yapıldı. Video 2008'de CMT Ödülleri'nde "Yılın Video Klibi" ödülünü kazandı.Yıllık Youtube bilgilerine göre Our Song'un videosu Youtube'ta 29.000.000'dan fazla izlenmiş. What's Up, Tiger Lily? What's Up, Tiger Lily?, 1966 ABD - Japonya ortak yapımı absürt komedi filmdir. Özgün adı "Ne Haber Kaplan Lily?" anlamına gelen film Türkiye'de gösterime girmediği için Türkçe bir adı da yoktur. Woody Allen'ın yönettiği, yapımcılığını üstlendiği, oynadığı ve seslendirdiği filmin senaryosunu da yine Allen kalabalık bir yazar kadrosuyla birlikte yazmıştır. "What's Up, Tiger Lily?" Woody Allen'ın yönettiği ilk filmdir. Allen bundan bir yıl önce, 1965'te Clive Donner'ın yönettiği Fransa'da çekilen What's New Pussycat (Evlenmekten Korkuyorum) adlı filmde mütevazı bir rolde oyuncu olarak yer almıştı ve bu film o tarihe kadar stand-up komediyle uğraşmış olan ve dizi senaryoları yazan Woody Allen'ın sinemadaki ilk filmi olmuştu. O filmin de senaryosunu Allen yazmıştı. Yönettiği ilk filminin adını seçerken de oynadığı ilk filmin adından ilham almıştır: İlk filmin özgün adı da "Ne Haber Kedicik" anlamına gelmekteydi. Woody Allen, 1964 yapımı "Kayaku no taru" ve 1965 yapımı "Kagi No Kagi" (Key of Keys) adlı iki Japon aksiyon casusluk filmini alıp birleştirmiş, Japonca ses kuşağını filmden çıkartarak yerine kendi yazdığı ve filmin özgün konusu ile alâkası olmayan İngilizce komik yeni diyaloglarla oluşturduğu tamamen yeni bir ses kuşağını eklemiştir. Filmdeki Japon oyuncuları seslendiren sanatçılardan biri de Allen'dır. Woody Allen ayrıca İngilizce dublajını yaptığı bu Japon filminde ara ara birkaç kez perdede gözükerek filmin çekim ve seslendirme tekniği hakkında seyirciye bilgi verir. Woody Allen filmin sadece ses kuşağını değiştirmekle kalmamış, mevcut sahnelerin sırasını da yeniden kurgulamış, konuyu da biraz çarpıtınca James Bond taklidi bu Japon filmini absürt bir komedi filmi haline getirmişti. Örneğin özgün Japon versiyonunda filmin kahramanı önemli bir mikrofilmin peşindeyken Woody Allen'in versiyonunda dünyanın en iyi yumurta salatası tarifinin peşine düşmüş gözükmektedir. Filmin müziklerini Amerikan pop rock topluluğu The Lovin' Spoonful yapmıştır. Ayrıca topluluğun kendi parçalarını seslendirdiği bazı uzun sekanslar konuyla doğrudan ilgileri olmadığı halde filmin birkaç bölümüne eklenmiştir. The Lovin' Spoonful'un film için bestelediği müziklerin de yer aldığı bir soundtrack albümü aynı yıl piyasaya verilmişti. Sava PaÅŸa Yannis Sava Paşa (d. 1832- ö. 1904) Rum kökenli bir Osmanlı devlet adamı, yazar ve doktor. Sava Paşa Yanyalı Doktor Sava Efendi'nin oğludur. 1832 yılında Yanya'da doğdu. Mekteb-i Tıbbiye-i Şahane'den mezun oldu. 1870-1875 yılları arasında İsfahya (Girit) mutasarrıflığı yaptı. 27 Mayıs 1874 tarihinde Mekteb-i Sultani'nin üçüncü müdürü oldu. Şubat 1877-Mayıs 1878 tarihleri arasında Cezayir-i Bahr-i Sefid Vilayeti (Akdeniz Adaları İli) Valisi, 1878 yılının Temmuz-Aralık ayları arasında da Şarki Rumeli valisi olarak görev yaptı. Aynı yılın Aralık ayında Nafia Nazırı olarak Paşa unvanını aldı. 1879 yılının Ekim ayında Hariciye Nazırı oldu , 1880 yılının Haziran ayına kadar bu görevi sürdürdükten sonra tekrar Nafia Nazırı ve 1885 yılında Nafia Komisyonu üyesi oldu. Haziran 1885-Ocak 1887 tarihleri arasında Girit valiliği görevini yaptı. 1889 yılından sonra Paris yakınlarındaki Neuilly kasabasında yaşadı ve 1904 yılında orada öldü. Sava Paşa Hristiyan bir Rum olmasına rağmen "İslam Hukuku Nazariyatı Hakkında Bir Etüd" adlı bir kitabın yazarıdır. Dualar Bobby İçin Dualar Bobby için (), ilk gösterimini 24 Ocak 2009'da Lifetime kanalında yapan 2009 yapımı eşcinsellik temalı, Leroy F. Aarons tarafından gerçek olaydan yola çıkarak kaleme alınan "Dualar Bobby İçin" adlı kitaptan uyarlanmış dram türü televizyon filmi. Leroy F. Aarons tarafından yazılan kitap, kendi hayat hikâyesi ve Bobby Griffith adındaki, annesi ile cemaatin homofobisi yüzünden intihar eden eşcinsel bir gencin mirasından uyarlanmıştır. Filmin başrollerinde Bobby Griffith'i Ryan Kelley ve annesi Mary'yi ise Sigourney Weaver oynamıştır. Once Upon A Times Films, Ltd, Permut Presentations ve Sladek Taaffe Productions ortaklığında üretilen filmin, yönetici yapımcıları Daniel Sladek, Chris Taaffe, David Permut ve Stanley M. Brooks'dur. Mary Griffith (Sigourney Weaver) çocuklarını Presbiteryen Kilisesi'nin tutucu öğretileriyle yetiştiren muhafazakâr bir Hristiyan'dır. Oğlu Bobby'nin (Ryan Kelley) ağabeyine gey olabileceği sırrını verdikten sonra, Mary'nin bu sırrı öğrenmesiyle tüm aile için hayat değişir. Bobby'nin babası ve kardeşleri yavaş yavaş Bobby'nin cinsel yönelimini kabullenmeye başlar, fakat Mary Tanrı'nın onu "iyileştireceğine" inanır. Onu bir psikiyatriste götürür ve Bobby'nin değişecepini umarak onu daha çok dua etmeye ve kilise etkinliklerinde teselli bulmaya ikna eder. Suçluluk duygusuna kapılan Bobby, bir gün annesinin kendisini kabul edeceğini umarak kuzenine taşınır. Eşcinselliği yenme umutlarını yitirerek Oregon'a taşınır. Bir gey barda David (Scott Bailey) adında bir erkek arkadaş bulur. Fakat Marry, oğlunun bu şekilde devam etmesini hâlen istemediğini açıkça ortaya koyar. David'in her şeyin yoluna gireceği garantisini veren ebeveynleriyle tanışmasına karşın, Bobby annesinin sözlerini düşünmeye devam eder ve bunun yanında David'i başka bir erkekle birlikte görür. Sonunda, Bobby'nin "mükemmel" evlat olmamasından kendini suçlaması gibi geçirdiği bunalım ve kendinden nefret etmesi artar ve bir gece, ilerleyen on sekiz tekerlekli bir tırın önüne otoyol üst geçidinden aşağı kendini serbest bırakır ve anında hayatını kaybeder. Ertesi gün ailesi korkunç haberi alır ve mahvolurlar. Trajedileriyle yüzleşen Mary, kendisini ve kilisesinin Kutsal metin yorumlarını sorgulamaya başlar. Uzun ve duygu dolu yolculuğunda, Mary yavaş yavaş eşcinsel topluluğuna elini uzatır ve birçok beklenmedik kaynaktan umulmadık desteklerin olduğunu keşfeder. "Lezbiyen ve Geylerin Ebeveyn, Aile ve Arkadaşları"nın (PFLAG) bir mitingine katılmaya onu ikna eden yerel bir din adamıyla tanışmış olur. Orada Bobby'nin bağlamdan farklı olduğunu bildiğini ve kendi doğrularının kendi kalbinde yatan değerler olduğunu fark eder. Bobby'in intiharından sonra anne Mary, eşcinsel hakları savunucusu olur ve sonunda yerel bir "eşcinsel günü"nü desteklemek üzere toplanan bir belediye meclisinde konuşma verir. İnsanları homofobiyi konuşmadan, dile getirmeden veya desteklemeden önce düşünmeye çağırır; çünkü "bir çocuk dinlemektedir". Oylama reddedilir, fakat o ve ailesi ortak PFLAG üyeleriyle beraber San Francisco'ya seyahat eder ve bir LGBT Onur Yürüyüşü'ne katılırlar. Bu esnada geçidi izlemekte olan Bobby'ye benzer başka bir genç erkek görür. Ona doğru yürür ve ona sarılır, sonunda oğlunun ölümünü kabullenir ve geylerle lezbiyenlerin hakları için mücadele etmeye kendine söz verir. Film iki Primetime Emmy Ödülü'ne aday gösterildi. (Outstanding Made for Television Movie; Outstanding Lead Actress in a Miniseries or a Movie - Sigourney Weaver). Ayrıca aynı kategoride, Sigourney Weaver 2010 Screen Actors Guild Ödülü dışında 2010 Altın Küre Ödülü'ne de aday gösterildi. Film 2010 GLAAD Ödülü'nü kazandı ve yapımcılar 2010 Producers Guild of America Ödülü'ne aday gösterildi. Ayrıca film Seattle Gey ve Lezbiyen Film Festivali'nde İzleyici Gözdesi Ödülü'nü kazandı. Üç Kuruşluk Opera Üç Kuruşluk Opera (Almanca: "Die Dreigroschenoper") Alman tiyatro yazarı Bertolt Brecht'in yazdığı ve besteci Kurt Weill'ın müziklerini bestelediği müzikal tiyatro oyunudur. Brecht ve Weill "Üç Kuruşluk Opera" için çevirmen Elisabeth Hauptmann tasarımcı Caspar Neher ile birlikte çalıştılar. Oyun John Gay ve Pebusch'un 18. yüzyıl İngiliz Balad operası Dilenciler Operası'nın bir uyarlamasıdır. Kapitalist bir dünyaya Marksist bir eleştiri getiren oyun ilk kez 31 Ağustos 1928'de Berlin'deki Theater am Schiffbauerdamm'da sahnelendi. Belli belirsiz çağdışı bir Viktorya dönemi Londra'sında yer alan oyun ahlaki açıdan çökmüş, suçlu bir anti-kahraman olan Macheath'a odaklanır. Mekân: Londra, İngiltere Zaman:Viktorya dönemi Sokakta bir kalabalık elinde bir büyük yafta ile "Die Moritat von Mackie Messer" ("Mack-the-Knife" Baladı) şarkısını söyleyip şarkı sözlerini satan bir Sokak Şarkıcısı'nı dinlemektedir. Şarkı sona erince iyi giyinmiş bir erkek bu kalabalıktan ayrılır ve sahnenin öbür tarafına geçer. Bu "Mack-the-Knife (Bıçak-Mack)" lakaplı gangster Macheath'dir. Perde Londra dilencilerini organize edip onları yetiştirip yönlendiren ve bundan dolayı onlara verilen sadakalardan bir büyük yüzde komisyon alan "Dilenciler Arkadası" olarak bilinen Jonathan Jeremiah Peachum'un çalışma mağazasında açılır. Peachum'un zorbalığı ilk perdede hemen görülür. Yeni bir dilenci olmak için Peachum'a rüşvet verip sonra da her türlü eline geçen sadakaların %50sini ona vermeyi taahhüt eden Filch'in bir önceki gün bu gangsterin çalışma alanına bilmeden girip dilendiği için çok fena dayak yemiş olduğu açıklanır. Yeni çalısanı ile işini bitiren Peachum yetişkin kızı Polly'nin bir önceki akşam eve gelmediğini öğrenir. Kızını kendine ait bir mülk olarak gören Peachum, onun rakip gangster Macheath ile ilişki kurmuş olduğu sonucuna varır. Bu Peachum'un canını çok sıkar ve Macheath'i elimine ederek bu ilişkiyi ortadan kaldırmaya karar verir. Sahne bir boş ahıra geçer. Burada Macheath Polly ile ilişkisini resmen ortaya çıkartmak için bir beraber olma yemeği vermeye hazırlanmaktadır. Polly ile resmen bir evlilik yemini ve töreni yapılmayacaktır ama Macheath ile yakın ilişkisinin ortaya çıkıp herkes tarafından bilinmesi Polly tarafından yeterli görülmektedir. Hazırlanan yemek için gereken masa ve iskemlelar ve yiyecek ve icecek Macheath'in gangster çetesi tarafından çalınıp buraya getirilmiştir. Bunlar yeterli olduğu görülünce çete üyeleri her davetli masaya oturup ziyafete başlarlar. Bunlar arasında ziyafet misafirlerini eğlendirecek kimse olmadığı için Polly masa başına geçerek bir şarkı söylemeye başlar. Bunun adı "Seeräuberjenny (Korsan Jenny)" olup aşağı sınıftan olan mutfak hizmetçiliği ve sokak kadınlığı yapan Jenny'nin sonradan bir Korsan Kraliçesi olmasının ve eski patronlarını, ev sahiplerini öldürtüp onlardan öç almasının öyküsünü anlatmaktadır. Londra Polis Komiseri "Tiger" Brown da bu ziyafet yemeğinde boy gösterince önce gangsterler çok korkup çekinirler. Ama Tiger Brown ve Macheath beraber İngiliz Kolonilerinde askerlik yapmışlardır ve yakın arkadaşslardır. Tiger Brown yeni polis görevi döneminde de Macheath'i korumuş ve onun polis güçleri tarafından araştırılıp yakalanmasını önlemiştir. Macheath ve Tiger Brown eski askerlik günlerini anarak "Kanonen-Song (Top Şarkısı)"'nı birlikte söylerler. Sahne değişir ve Polly'nin ailesinin mağazasına geri döndüğü görülür. Babası ve annesine karşı gelen Polly "Barbarasong (Barbara Sarkisi)"'ni soyleyerek Macheath'le "evliliğini" ve verilen ziyafeti ailesine anlatır. Bu babasi ve annesini çok kızdırır. Ama bu şarkı içinde hiç bilmeden Macheath'in Tiger Brown ile yakınlığını ifşa eder ve onlara bunu kendi lehlerine kullanmaya imkân sağlar. Polly babasının onu hapse attırıp idam ettirmek için caba gosterdiğği hakkında Macheath'i uyarır. Sonunda Macheath Peachum'un otoriteler üzerinde bunu başarmak için yeter derecede nüfuzu olduğuna inanır ve Londra'dan ayrılmak için hazırlıklara başlar. "Gangsterlik işlerini" Polly'e açıklar ve bunları o Londra dışındayken Polly'nin idare etmesine karar verirler. Fakat şehirden ayrılmadan önce çok hoşlandığı bir genelev-bara ziyarete gider ve orada eski sevdalı olan Jenny'iyle görüşür. Eski günleri yadederler ve bu hoş günler hakkında "Zuhälterballade (Pezevenkin Balladı)" adlı sarkıyı söylemeye koyulurlar. Fakat Macheath Paeachum'a epeyce para vererek ihanet edip onu ele vermeye hazır olduğundan haberdar değildir. Polisler gelince Polis Başkomiseri Brown olayların gidaşatı üzerinde hiç kontrolü olmadığını söyleyip, özür dileyip buna hiç karışamadığını bildirir. Macheath'i yakalarlar ve hapse götürürler. Hüucresinde "Ballade vom angenehmen Leben (Hoş Hayatın Balladı)" adlı şarkıyı söylerken Macheath'i Poly ve diğer bir yakın kızarkadaşı olan ve Brown'ın kızı olan Lucy onu ayni zamanda ziyarete gelirler. İki kadın arasında büyük bir tartışma çıkar ve "Eifersuchtsduett (Kıskançlık İkilisi)" şarkısı söylenir. Polly ayrıldıktan sonra Lucy Macheath'i hapisten kaçırmak için hazırlamış olduğu planı uygular ve birlikte kaçarlar. Peachum bu hapisten kaçma haberini alıralmaz Brown ile görüşür. Eğer Macheath yakalanıp tekrar hapse konulmazsa Brown'i tehdit ederek bütün dilencilerini Kraliçe Victoria için hazırlanan tahta geçme jübile yıldönümü için halka gösteri merasimlerini bozmak için kullanacağını ve bunların düzgün gitmesi için mesul olan Brown'in bu halde işinden olacağını bildirir. Jenny, Peachum'ların mağazasına gelerek Macheath'e ele vermesi için kendine vadedilmiş olan parayı ister. Fakat Mrs. Peachum Macheath hapise geri girmeden bu parayı ödemiyeceğini söyler. Jenny Macheath'in Suky Tawdry'nin evinde saklı olduğunu söyler. Brown polisleri ile bu eve gittiği zaman evin etrafının Peachum'un idaresi altında olan dilenciler tarafından sarılmış olduğunu görür ve Macheath'i kurtarmak için elikolu bağlı olduğunu anlar. Peachum'i tatmin etmek için Brown Macheath'in yakalanıp idam sucu ile yargılanıp idam edileceğine söz verir. Bundan sonraki perdede Macheath tekrar hapishane hücresindedir. Hapishaneden çıkabilmak için gerekli olan çok yüksek rüşvetler için para toplamayı organize etmeye çalışmaktadır. Diğer taraftan hapishane avlusunda kendisi için bir darağacı kurulmaktadır. Fakat ne Polly ne de kendi gangster çetesinin diğer üyelerinin gereken bu meblağları toplamaya olanakları veya istekleri bulunmamakta olduğu gerçeğini idrak eden Macheath darağacına gitmenin çaresiz olduğunu anlar. Tam darağacına götürülmekte iken atla bir haberci gelir. Kraliçe Macheath'e af uygulamıştır. Bununla birlikte ona lord unvanı verilmiş; kendine bir şato bağışlanmış ve emeklilik maaşı bağlanmıştır. Hemen sonra oyuncular Finale şarkını söylerler; bu şarkı hayatın zaten çok yıpratıcı sert olduğunu ve onun için suç işleyenlere verilecek cezanın çok sert olmaması yalvarışı ile sona erer. Bridgestone Bridgestone, Ocak 2009 itibarıyla küresel lastik üretiminde bir numaralı markadır. Markayı sırasıyla Michelin (Fransa), Goodyear (ABD), Continental (Almanya) and Pirelli (İtalya) izlemektedir. 2005 sonunda, Bridgestone'a ait üretim tesislerinin sayısı 141'e yükseltilmiş, markaya ait tesisler dünyanın 21 ülkesine yayılmıştır. İlk Bridgestone lastik, 9 Nisan 1930'da üretilmiştir. Bir yıl sonra, 1 Mart 1931'de Shojiro Ishibashi, bağlı olduğu "Tabi" lastik çorap üretim tesisinden ayrılarak Kurume şehri, Fukuoka bölgesinde Bridgestone tire Co., Ltd.'yi kurmuştur. Bridgestone tire Co., Ltd., Avrupa ve Kuzey Amerika'nın teknolojisinden farklı olarak, Japon teknolojisine sahip lastikler üretmiştir. Başlarda teknoloji, üretim ve satış konusunda sıkıntılar yaşayan şirket, yaptığı gelişimlerle yerli ve yabancı pazarlarda adını duyurmayı başarmıştır. Bridgestone'un, dünyanın pek çok ülkesinde büyük üretim tesisleri bulunmaktadır. 2007 yılı itibarıyla Bridgestone'a ait 57 lastik fabrikası, 98 çeşitli üretim tesisi ve 4 büyük teknik merkezi mevcuttur. Büyük tesislerden bazıları şu ülkelerde bulunmaktadır: 1997 yılından beri Formula 1'de yer alan Bridgestone, motor sporlarının bu en zorlu kulvarında 1998'den 2004'e kadar 7 yıl boyunca üreticiler şampiyonluğunu elde etmiştir. Michelin'in 2006 sezonu sonunda Formula 1'den ayrılma kararı, 2007-2011 yılları arasında Bridgestone'u FIA Formula 1 Dünya Şampiyonası'nın tek lastik tedarikçisi olmasına sebep olmuştur. Bu süreçte tüm takımlarla bire bir çalışarak takımların ihtiyaçlarına yönelik lastikler geliştirmiştir. Yarış pistlerinde elde edilen teknolojik ilerleme, yol lastiklerinin geliştirilmesine doğrudan katkıda bulunmakta ve sürücülere her şartta daha fazla güvenlik ve performans sağlamaktadır. 1 Kasım 1988'de, dünya lastik pazarı lideri Japon Bridgestone Corporation ile Sabancı Grubu arasında, eşit hisseli olarak kurulan ortaklıkla Lassa şirketinin adı, Brisa Bridgestone Sabancı Lastik Sanayi ve Ticaret A.Ş. olarak değiştirildi. 1 Temmuz 1989'da temeli atılan yeni fabrika, 196.000 metrekarelik üretim tesislerinde yeni teknolojiyle ilk seri üretime 1990'da başladı. 1997'de gerçekleştirilen radyalizasyon yatırımı ile Brisa üretim tesisleri, 260.000 metrekare kapalı alana ulaştı. The Bard's Tale (2004 video oyunu) The Bard's Tale InXile Entertainment tarafından tasarlanılarak, Vivendi Universal Games tarafından piyasaya çıkarılan The Bard's Tale serisinin yeniden yayınlanan oyunudur. Sony PlayStation 2 ve Microsoft Xbox için 30 Mart 2004'te piyasaya çıkarılan oyun, 15 Nisan 2005'te Microsoft Windows için piyasaya çıkarılan oyundur. Bodo Illgner Bodo Illgner (7 Nisan 1967, Koblenz), Alman eski futbolcudur. Futbol hayatına FC Hardtberg takımında başlayan Illgner 1983 yılında Köln kulübüne transfer oldu. 13 sezon formasını giydiği Köln'de UEFA Kupası'nda final ve DFB-Pokal'da final oynama başarılarını gösterdi. Köln formasıyla tam 4 defa üst üste Almanya'da yılın kalecisi seçildi. 1996-97 sezonunun başında La Liga kulüplerinden Real Madrid'e transfer oldu. Buraya geldiği ilk sezonda şampiyonluk sevinci yaşadı. Bir sonraki sezon, başarılarının arasına UEFA Şampiyonlar Ligi şampiyonluğunu da ekledi. Aynı sezon Kıtalararası Kupa şampiyonluğunu da kazandı. 1999-00 sezonunda UEFA Şampiyonlar Ligi şampiyonluğu sevincini bir kez daha yaşayan Illgner, 2000-01 sezonunda bir kez daha lig şampiyonluğu kazanarak futbolu bıraktı. 1985-1987 yıllarında Batı Almanya 21 yaş altı millî futbol takımının kalesini koruyan Illgner, 1987 yılından itibaren düzenli olarak A millî takımının kalesini korumaya başladı. Sırasıyla 1988 Avrupa Futbol Şampiyonası, 1990 FIFA Dünya Kupası, 1992 Avrupa Futbol Şampiyonası ve 1994 FIFA Dünya Kupası'nda Almanya'nın kalesini korudu. 1988 Avrupa Futbol Şampiyonası'nda yarı final, 1992 Avrupa Futbol Şampiyonası'nda 2.'lik; 1990 FIFA Dünya Kupası'nda ise şampiyonluk yaşadı. 1994 FIFA Dünya Kupası'nda ise çeyrek finale kadar yükselebildi. 1994 FIFA Dünya Kupası ile birlikte millî takımı bıraktı. Safura Alizade Safura Alizade (, 20 Eylül 1992, Bakü), Azerbaycanlı şarkıcı ve saksofonist. 2010 Eurovision Şarkı Yarışması'nda ülkesini "Drip Drop" isimli şarkıyla temsil etmiştir. Safura Alizade, 27 Mayıs 2010 tarihinde yapılan yarı-finalde finale çıkmış, 145 puanla 5. olmuştur. Eurovision şarkısı olan Drip Drop'ın klibi Michael Jackson'ın klip editörü olan Rupert Wainwright tarafından çekilmiş ve kareogrofisi ise Beyoncé'nin kareogrofisti olan Jaquel Knight tarafından hazırlanmıştır. Klip büyük beğeni toplamıştır. Safura, İsveç'te yeni albüm çalışmalarına devam etmektedir. Safura Alizade'nin babası profesyonel bir ressam, annesi ise piyanist ve moda tasarımcısıdır. Safura, şarkı söylemeye çok genç yaşta başladı ve ilk sahne performansını henüz 6 yaşında iken yaptı. Ayrıca "Şərq Ulduzları" ("Doğunun Yıldızları") ve "Bülbüllər" ("Bülbüller") isimli çocuk gruplarında şarkılar söyledi. Safura ayrıca Bakü Müzik Okulu'nda keman dersleri aldı ama daha sonra piyano ve saksafon çalmayı da öğrendi. Kendisi, ülkesi Azerbaycan'da "Yeni Ulduz" ("Yeni Yıldız") isimli yarışmanın sekizinci sezonunun finalisti oldu. Sekizinci sınıftan beri, Safura, Azerbaycan'ın başkenti Bakü'de 23 mumaralı okulda okumaktadır. En sevdiği yazar Amerikalı Stephenie Meyer'dır ve Alacakaranlık Serisi'ni çok sevmektedir. Safura'nın saksafon konusundaki başarısı, ünlü besteci Ferhad Bedelbeyli tarafından oldukça övülmektedir ve kendisi Safura'yı bir müzik dâhisi olarak görmektedir. Safura, ülkesinde aynı zamanda İngilizce R&B ve Pop türündeki dünyaca ünlü şarkıları cover'lamasıyla tanınır. Ancak kendisi İngilizce'yi çok az seviyede bilmektedir ancak dilini geliştirme çalışmalarına Eurovision Şarkı Yarışması'ndan beri devam etmektedir. Rusça'yı anadili kadar iyi konuşur. Sibelius Akademisi Sibelius Akademisi (), Finlandiya'nın başkenti Helsinki'de eğitim veren müzik okuludur. Adını bu okulda eğitim gören Jean Sibelius'tan almıştır. 1882 yılında Helsinki'de kurulmuş, adını 1939 yılında Fin müzisyen Jean Sibelius'tan aldı. Sibelius 1885-1890 yılları arasında öğrenci iken ( o zamanki adı "Helsingin Musiikkiopisto" idi) tüm viyolinleri çalışmış ve derlemiştir. Sibelius'un derlemeleri sık sık Akademi'de sahne alınmıştır. 1890-1892 yılları sırasında Sibelius akademide müzik teorisini öğretmiş ve aynı zamanda sonra da derlemiştir. 1966'da Akademi daha yüksek düzeyde eğitim vermeye başladı. 1980'e kadar yani yönetimle ilgili reformlara kadar özel üniversite idi. Aynı yılda yöneticiler ve planların gözden geçirilmesi kabul edildi. Sibelius Akademisi 1998 yılından beri devlete ait Finlandiya'nın yüksek müzik eğitim sisteminde ayrılmaz bir parçadır. Max Lilja Max Lilja (d. 27 Ekim 1975), thrash metal müzik grubu Hevein üyesi çellist, şarkı sözü yazarı ve besteci. 1996 yılında Apocalyptica grubunun kurucuların olan Lilja, 2002 yılında gruptan ayrılmıştır. Max Lilja, 27 Ekim 1975'te Finlandiya'nın Vantaa şehrinde doğmuştur. Sibelius Akademisi'nde eğitim görmüştür. Hevein ve Tarja Turunen ile çalışmıştır. Turist (film) Turist (Özgün adı: "The Tourist"), Florian Henckel von Donnersmarck tarafından yönetilen, Altın Küre ödüllü Johnny Depp ve Oscar ödüllü Angelina Jolie'nin başrolleri paylaştığı film. Amerikalı bir turistin (Depp), bir kadını (Jolie) işlediği bir suçu örtmek için kullanmasını konu edinmiştir. Filmin çekimleri 23 Şubat 2010'da Paris'te sadece Angelina Jolie ile başlamış; Johnny Depp'le 1 Mart'ta Venedik'e taşınmıştır. Ebensee Toplama Kampı Ebensee toplama kampı Avusturya'nın Ebensee şehrinde 1943'te silahlanma amacıyla tüneller kazmak için açılmıştır. Mauthausen-Gusen toplama kampı ağının bir parçasıydı. İnsanlık dışı çalışma ve yaşama koşullarından dolayı mahkûmların ölüm oranlarına istinaden en kötü Nazi toplama kampıydı. SS, kampın gerçek doğasını örtbas etmek amacıyla buraya Kalk ("Kireç taşı"), Kalksteinbergwerk ("Kireç taşı madeni"), Solvay ve Zement ("Çimento") kod isimleri kullanırdı. Ebensee alt kampının inşası 1943'ün sonlarına doğru başladı ve Mauthausen ve onun alt kamplarından ilk 1000 mahkûm 18 Kasım 1943'te kampa vardı. Ebensee'nin ana amacı köle işçiliği vasıtasıyla silahlanmaya ev sahipliği yapacak büyük yer altı tünelleri kazmaktı. Bu tünele Peenemünde'den getirilen V-2 füzeleri yerleştirilecekti fakat 6 Temmuz 1944'te Hitler buranın tank parçaları fabrikası olmasını emretti. Etrafı çevreleyen dağlarda devasa bir tünelin yapımı için yaklaşık yirmi bin mahkûm ölümüne çalıştırıldı. Mauthausen'in alt-kampı Gusen ile birlikte Ebensee kampı en korkunç Nazi toplama kampı olarak değerlendirilir. Yahudiler mahkûmların üçte birini oluşturuyordu, savaşın sonuna doğru bu rakam %40'a kadar çıktı. Her mahkûma zorluklar yaratılmasına rağmen en büyük zulmü Yahudiler gördü. Yahudilerin yanı sıra kampta Ruslar, Polonyalılar, Çekoslovakyalılar, Çingeneler, Alman ve Avusturyalı politik tutuklular ve suçlular bulunmaktaydı. Tünel yapımı için tutuklular her sabah 4:30'da kaldırılıp saat 18:00'e kadar çalıştırılıyordu. Birkaç ay sonra mahkûmlar vardiya usulüyle 24 saat çalıştırılmaya başlandı. Mahkûmların Avusturya'nın soğuk kışından korunması için hiçbir önlem alınmadı ve ölüm oranı arttı. Ebensee'de krematoryum olmadığı için cesetler bir araya toplanıp her üç dört günde bir Mauthausen'e götürülüp oradaki krematoryumlarda yakıldı. Ayrıca bazı ölü bedenler kulübelerde toplanıyordu. Hastalıklardan kaynaklanan kokular, balgam, sidik ve dışkı kokularına ölü bedenlerin kokuları da eklenince durumun katlanılamaz bir hale geldiği söylenir. Mahkûmlar tahta terliklerle veya terlikleri kırılanlar yalın ayaklaydılar. Kampta bit salgını da vardı. Yemek olarak kahvaltıda yapay kahve, öğlende içinde patates kabuğu olan üç çeyrek litre sıcak su ve akşamları 150 gram ekmek veriliyordu. Bu tarz muameleler kamptaki ölü sayısını arttırdı. Avrupa'da II.Dünya Savaşı'nın bitimine doğru kampların boşaltılmaya başlanması Mauthausen kompleksi üzerinde baskı yarattı, Nazilerin bölgede ellerinde tuttuğu son toplama kampı Ebensee'ydi. Baraka başına içinde 100 kişinin yaşayabileceği 25 barakaya yine baraka başı 750 kişi sıkıştırılmıştı. Bunun dışında tünellerde veya açık havada yaşayan mahkûmlar da bulunuyordu. Ölenlerin sayısı krematoryumun kapasitesini aştığından cesetler barakaların önüne toplanıyordu. Savaşın sonlarına doğru ölü sayısı günde 350'yi bulmuştu. Sıkışıklığı önlemek için kampın dışına kuyular kazıp cesetleri kirecin içine attılar. Nisan 1945'te 23 numaralı bloktan 80 tane ceset çıkarıldı; yığının içindeki bazı ayakların seğirdiği görüldü. Bu dönemde mahkûmların sayısı 18.000'e ulaşmıştı. ABD'nin 80. Piyade Tümeni 6 Mayıs 1945'te kampa vardı. Buna rağmen bazı mahkûmlar açlık, hastalık ve bitkinlikten ötürü kurtarılamadı. Rus Devrimi (1917) Rus Devrimi, 1917 yılında Rusya'da yaşanan ve Çarlık otokrasisinin yıkılıp yerine Sovyetler Birliği'nin kurulmasıyla sonuçlanan devrimlerin genel adı. Şubat 1917'de (Gregoryen takviminde Mart) yaşanan ilk devrimde Çarlık yönetimine son verilmiş ve siyasi egemenlik Geçici Hükûmet'e bırakılmıştır. Aynı yılın Ekim ayında gerçekleşen ikinci devrim ise Geçici Hükûmet'i ortadan kaldırmış ve bir Bolşevik (komünist) hükûmeti kurmuştur. Şubat Devrimi (Mart 1917) etkisini daha çok Sankt-Peterburg çevresinde hissettirmiştir. Yaşanan karmaşadan yararlanan İmparatorluk parlamentosu (Duma) üyeleri yönetimi ele almış ve Geçici Rus Hükûmeti'ni kurmuşlardır. Yaşanmakta olan devrimi durduramayacağını düşünen askeri yönetimin boş bulunması Geçici Hükûmet'in egemenliğini sağlamlaştırmıştır. Radikal sosyalist oluşumların önderlik ettiği Sovyetler başlangıçta Geçici Hükûmet'i desteklemişler, ancak daha sonra hükümetin aldığı kararlarda söz sahibi olmak ve halk hareketini denetlemek gibi ayrıcalıklar istemişlerdir. I. Dünya Savaşı'nın Ruslar için en olumsuz dönemine rastlayan Şubat Devrimi orduyu başkaldırıya hazır durumda bırakmıştır. Geçici Hükûmet'in ülke yönetimini elinde bulundurduğu ve Sovyetlerin oluşturduğu ulusal ağın alt düzey halk kitleleri ve politik solun desteğini arkasına aldığı dönem çifte güç dönemi olarak adlandırılmaktadır. Bu karmaşa dönemi birçok isyan ve çatışmayı içinde barındırmıştır. Geçici Hükûmet'in Almanya'ya savaş ilan etmesi üzerine Bolşevikler ve diğer sosyalist gruplar bu kararın geri çekilmesi için harekete geçmişlerdir. Bolşevikler kendilerine bağlı işçi gruplarından önce Kızıl Muhafızlar'ı, daha sonra ise Kızıl Ordu'yu yaratmışlardır. Ekim Devrimi'nde (Gregoryen takviminde Kasım) Vladimir Lenin önderliğindeki Bolşevik parti ve işçi Sovyetler Sankt-Peterburg'daki Geçici Hükûmet'i ortadan kaldırmışlardır. Bolşevikler birçok hükûmet biriminde yönetimi ele almış ve olası sorunları aceleyle bastırabilmek amacıyla Çeka'yı kurmuşlardır. Bolşevik önderlik, savaşı bitirmek üzere Almanya'yla Brest-Litovsk Antlaşması'nı imzalamış (Mart 1918), ancak "Kızıl" (Bolşevik) ve "Beyaz" (Bolşevik karşıtı) gruplar arasında patlak veren iç savaş ülkeyi yeniden karışıklığa sürüklemiştir. Böylece devrim, SSCB'ye giden yolu açarken Moskova ve Sankt-Peterburg dışındaki kentlerde ulusal azınlıklar yer değiştirmeye başlamış ve egemenliği ele geçiren köylüler toprakları yeniden paylaştırmaya başlamışlardır. Schwarz önsavı Matematiğin bir alt dalı olan karmaşık analizde Schwarz önsavı, karmaşık düzlemdeki birim daire üzerinde tanımlı ve değer kümesi yine aynı birim daire olan holomorf fonksiyonların aldığı değerlerin üzerine kestirimler veren önemli bir sonuçtur. Her ne kadar bilim dizininde önsav olarak isim almışsa da kendi başına önemli bir teoremdir. Bu sonuç, günümüzde herhangi bir karmaşık analiz kitabında ifade edilen şeklinden daha farklı bir şekilde ilk defa Alman matematikçi Hermann Amandus Schwarz tarafından kendi doktora tezinde ifade edilmiştir. Sonucu günışığına çıkarıp günümüzdeki ifadesini yazan ve aynı zamanda bu önsavın tanınmasını sağlayan matematikçi ise Yunan matematikçi Constantin Carathéodory olmuştur. Karmaşık analizin diğer önemli sonuçlarına göre daha kolay bir kanıta sahip olmasına ve bunun yanında basit bir sonuç olmasına rağmen, Schwarz önsavı yine de karmaşık analizin merkezi bir kullanım aracı haline gelmiştir. Bunun nedeni ise, Riemann tasvir teoremi gibi önemli teoremlerin kanıtlanmasında ve yine karmaşık analizin geliştirilmesinde sıkça kullanılan bir sonuç olmasıdır. formula_1 karmaşık düzlemdeki birim daire olsun. formula_2 fonksiyonu da formula_3 koşulunu sağlayan holomorf bir fonksiyon olsun. O zaman, her formula_4 için eşitsizlikleri vardır. Ayrıca, 0 'a eşit olmayan bir formula_4 için "veya" varsa, o zaman "f" bir döndürme fonksiyonudur; yani, birim çember üzerindeki bir "a" karmaşık sayısı için formula_10 olarak yazılabilir. Kanıt aslında karmaşık analizdeki maksimum ilkesini fonksiyonuna uygulamaktadır. formula_3 olduğu için paydadaki "z" değerinin "g" fonksiyonunun holomorfluğunu bozacak bir etkisi yoktur. Bunu daha kesin bir dille anlatmak için Riemann kaldırılabilir tekillik teoremi kullanılabilir. O yüzden, "g" de birim daire üzerinde holomorf bir fonksiyondur. "r" < 1 için kapalı dairelerine bakalım. "g", formula_14 'lerin her birinde holomorf olduğu için, "g" 'ye maksimum ilkesini uygulayabiliriz. O zaman, formula_14 'deki her "z" 'den bağımsız olarak formula_14'nin sınırı olan çemberin üzerinde bir formula_17 sayısı vardır öyle ki her formula_18 için formula_19 eşitsizliği sağlanır. Daha açık bir şekilde yazarsak ve varsayımlarımızı da kullanırsak, o zaman elde ederiz. Ancak, burada aldığımız formula_14 birim dairenin içinde kalan ve 0 merkezli olan keyfi bir daireydi. Son elde ettiğimiz eşitsizlikte her iki tarafın "r" 1'e soldan giderken limitini alırsak, elde ederiz ki bu da 0'dan farklı her "z" için formula_5 eşitsizliğini verir. Bu eşitsizlik, 0 noktasında "f" 0 değerini aldığı için zaten vardır. O halde, önsavın ifadesinde geçen ilk sonuç elde edilir. İkinci sonucu elde etmek içinse, sırasıyla "f" 'nin 0 noktasındaki türevinin tanımını, "g" 'nin tanımını ve son olarak "g" için yukarıda elde edilen eşitsizliği kullanmak yeterli olacaktır: Ayrıca, "D" 'de 0'dan farklı bir "z" sayısı için "|g"("z")| = 1 eşitliği varsa, o zaman "g" 'ye yine maksimum ilkesini uygulayıp "g" 'nin bir sabit fonksiyon olduğunu elde ederiz. "|g|", "z" noktasında 1 değerini aldığı içinse, bu sabit fonksiyonun mutlak değerinin 1 olduğu sonucuna varırız. O zaman, birim çember üzerindeki bir "a" karmaşık sayısı için formula_25 ve bu yüzden formula_10 eşitliği vardır. Yine, formula_9 eşitliği varsa o zaman yukarıda "f" 'nin 0 noktasındaki türevi için yazdığımız ifadeden "g" 'nin 0'daki değerinin 1 olduğunu çıkarırız. İlk durumdaki tartışmanın aynısı yine istediğimiz sonucu verecektir. Tōdai-ji (Japonca: 東大寺, okunuşu: Tōdai-ji, Türkçesi: Büyük Doğu Tapınağı), Japonya’nın Nara şehrinde yer alan bir Budist tapınağı. Tōdai-ji dünyanın en büyük ahşap yapısı olmasının yanı sıra dünyanın en büyük Buda heykeli olan ve Japoncada Daibutsu (大仏) denen heykeli de bünyesinde barındırmaktadır. Tapınak aynı zamanda, bir Budist okulu olan, Kegon’un da ana merkezidir. Naka şehrindeki yedi tarihi tapınak ve mekana ek olarak Tōdai-ji de "Monuments historiques de l'ancienne Nara" adıyla UNESCO’nun Dünya Mirası Listesi’ndedir. Tapınağın ilk versiyonu 728 yılında İmparator Shōmu döneminde inşa edilmiştir. Bu dönemde Japonya’da salgın hastalıkların ve bir sürü felaketin ülkeyi istikrarsızlığa sürüklemesi nedeniyle imparator salgın hastalıkları ve doğal felaketleri önlemek için her bölgede bir tapınak yapılmasını teşvik etmiştir. Bu bağlamda imparator 743 yılında halkın yaşadığı bölgedeki Buda tapınakları’nın inşaatı ile direkt ilgilenmesini zorunlu kılan bir yasa çıkarmıştır. 2.600.000 civarındaki insanın bu tapınağın inşaatına katkıda bulunduğu tahmin edilmektedir. Zamanında Budizm’de Japonya’nın en önemli merkezi olan Tōdai-ji, sonraları bu rolünü kaybetmiştir. 745 yılında başlayan inşaat, depremler ve yangınlar yüzünden ancak 751 yılında tamamlanmış, 752 yılında da 10.000 kişinin katıldığı bir tören ile açılmıştır. Bu orijinal tapınak kompleksinde iki adet Japonca’da pagodas denen kule de yer almaktaydı. Zamanının, Mısır Piramitleri’nden sonra en yüksek ikinci yapısı olma unvanına sahip olan bu kuleler, sonradan depremler neticesinde yıkılmışlardır. Yapının bir parçası olan Büyük Buda Holü (Japonca: Daibutsuden) yangınlarda hasar gördüğü için, iki kez yeniden inşa edilmiştir. Şu anda ayakta durmakta olan mevcut bina 1709 yılında tamamlanmıştır. 57 metre uzunluğu ve 50 metre genişliği ile oldukça büyük bir yapı olsa da, orijinal yapıya kıyasla yaklaşık %30 daha küçüktür. Bu yapıda bulunan Büyük Buda heykelininde, depremler nedeniyle, farklı zamanlarda eklemeler ve tamiratlar yapılmıştır. Heykelin şu andaki mevcut elleri 1568 ile 1615 yılları arasında, kafa kısmı da 1615 ile 1867 yılları arasında yeniden inşa edilmiştir. Mevcut heykeli toplam ağırlığı 500 ton olup toplam yüksekliği 14.98 metredir. Nandaimon (anlam: Güney Büyük Kapısı) bölümünün inşaatı 12. yüzyılın sonunda tamamlanmıştır. Bu mekanda yer alan heykeller 1988 ile 1993 tarihleri arasında restorasyondan geçirilmiştir. Amerika Birleşik Devletleri'nin yeniden yapılanma dönemi Yeniden yapılanma dönemi (1865 – 1877), ABD tarihinde Amerikan İç Savaşı'nın 1865 yılında sona ermesiyle başlayan ve 1877 yılında sona eren dönem. Savaştan sonra eski Amerika Konfedere Devletleri'ne bağlı eyaletlerde Anayasaya eklenen üç yeni maddeye göre devlet ve toplum yapısında önemli düzenlemeler yapılır. Her eyalette yeniden yapılanma farklı dönemlerde başlasa da bu siyaset 1877 yılında terk edilinceye kadar sürer. İç savaş başladığında Kuzeyde savaştan sonraki yeniden yapılanmaya dair politikalar tartışma halindedir. Ancak kesin olan bir yan ise Konfedere devletlerinin ekonomisinin bel kemiğini sağlayan köleliğin kaldırılacağıdır. ABD Başkanı Abraham Lincoln 1 Ocak 1863 tarihinde açıklanan ve köleliği kaldıran Özgürlük Kararnamesi ile savaştan sonra köleliğin kaldırılacağını bildirir. Savaş sırasında Kuzey Ordularının denetimini geçen eyaletlerde Lincoln bazı deneysel uygulamalar yapacaktır. Buna göre Tennessee, Arkansas, Louisiana ve Güney Karolina eyaletlerinde serbest kalan kölelere beyaz büyük toprak sahiplerinden alınan topraklar verilir. Savaşın sona ermesi ve Lincoln’ün öldürülmesinden sonra başkanlığa gelen Andrew Johnson, Radikal Cumhuriyetçilerin çoğunlukta bulunduğu Kongre’yi dahil etmeden yeniden yapılanma sürecini kısa sürede tamamlamak ister. Bu kapsamda iç savaş sırasında güney eyaletlerinde devlet erkini elinde tutan beyazların yeniden seçildikleri seçimleri geçerli sayar ve köleliğin de kaldırıldığını belirterek sürecin tamamlandığını ilan eder. Ancak Kongredeki Cumhuriyetçiler Johnson’un onay verdiği kongre üyelerini kabul etmez ve başkanla ilişkilerini kopartırlar. 1866 yılında yapılan Kongre seçimlerinde elde ettikleri çoğunlukla başkanının veto kuvvetini aşarak 1867 yılında radikal yeniden yapılanma dönemini başlatırlar. Yeni iş başına gelen Kongre Johnson seçimleriyle başa geçen sivil yönetimleri tasfiye etti ve tüm Konfederasyon eyaletleri Amerika Birleşik Devletleri Silahlı Kuvvetleri tarafından işgal edilir. Ordunun yardımıyla tüm serbest olan kölelerin de dahil olduğu ve iç savaş döneminde devlet görevi almış olan beyazların seçilme hakkı olmadığı seçimler düzenlenir. Güney eyaletlerinde özgürleştirilmiş köleler, Kuzeyden gelen beyazlar (Carpetbagger) ve yeniden yapılanmayı destekleyen Güneyli yoksul beyazlar (Scalawag) Cumhuriyetçi yönetimlerin oluşturulmasında rol oynarlar. Bu hükümetler bölgenin yeniden yapılandırılması, demiryollarının geliştirilmesi, devlet okullarının açılması gibi faaliyetlerde bulunurlar. Güney eyaletlerinde bu yönetime karşı beyaz halk direnişte bulunur ve başta Ku Klux Klan olmak üzere çeşitli silahlı direniş örgütleri kurulur. 1869 yılında başkanlık seçimlerini kazanan Ulysses S. Grant 1870 yılında bölgedeki örgütlere yönelik yoğun tutuklamalarla silahlı direnişin önüne geçse de, güneyde Demokratlar yavaş yavaş yönetimi yeniden ele geçirmeye başlar. Yeniden yapılanma dönemi başarısız olur ve farklı eyaletlerde farklı tarihlerde iktidardan düşen Cumhuriyetçilerin tasfiyesiyle sona erer. 1877 yılında karar altına alınan müdahale ile son Cumhuriyetçi yönetimler de düşer. Bundan sonraki dönemde Anayasal güvence altında olmasına rağmen siyahlara karşı fiilen uygulanan Jim Crow yasaları ile siyahlar 1970'li yıllara kadar sürecek yeniden toplumsal bir ayrımcılığa maruz kalacaklardır. Arjantin armasÄ± Arjantin arması Arjantin'in 1944 yılından beri resmi olarak kullandığı ve kökeni 1813 Mutlak Genel Kurulu'na dayanan armadır. Krka Nehri Krka (Slovence Krka; Sırpça: Крка) Slovenya'nın Dolenska bölgesinden başlayarak Hırvatistan sınırına kadar akmaktadır. Burada, Čatež ob Savi köyünde ise Sava Nehri'ne karışmaktadır. Uzunluğu 111 km, havzası 2,284 km² kadardır. Deniz seviyesinden yüksekliği 114 m.'dir. Slovenya'nın başlıca nehirlerinden biridir. Scalawag Scalawag, ABD tarihinde Amerikan İç Savaşı’nın 1865 yılında sona ermesiyle beraber yeniden yapılanma dönemi süresince Güney eyaletlerinde yeni kurulan hükümetleri destekleyen beyazlar için kullanılan aşağılayıcı terimdir. Scalawaglar, özgürleştirilen eski köle siyahlar ve Güney eyaletlerine gelen Kuzeyli beyazlar ile birlikte yeni kurulan hükümetlerde yer alır. Genelde yoksul beyazlardan oluşan bu grup, Güney eyaletlerinde uygulanan yeniden yapılanma kanunları gereğince çoğu beyaz iç savaşta savaştıkları için seçilme hakkından mahrum edildiği ve bağlılık yemini etmedikleri için yoksul beyazlar seçimlerde avantaj kazanır. Bu koalisyon 1866-1877 yılları arasında tüm eski Konfederasyon eyaletlerinde iktidardadır. Scalawaglar çoğunlukla yoksul beyazlardan oluşsa da aralarında eski Konfederasyon Ordusunda General James Longstreet ve Georgia eski valisi Joseph Brown’un olduğu saygın kişiler de bulunmaktadır. Bu kişiler 1870’li yıllarla beraber Cumhuriyetçilerin saflarından Demokratların saflarına geçecektir. Aşağılayıcı olarak kullanılan terimler tarihçilere kategorileştirme için kolaylık sağladığı için benimsenmiş ve yaygın olarak kullanılmıştır. Kelime anlamı olarak "değersiz kimse" anlamındadır. Scalawag aynı zamanda kötü durumdaki büyükbaş hayvanlar için kullanılır. Kelimenin kökeninin ise İrlandaca köylü, uşak anlamına gelen "scaileog" kelimesinden geldiği düşünülür. Kelime aşağılayıcı bir tabir olarak yoksul tabakayı tarif etmek için özellikle İngiltere’de kısaca "scall" olarak kullanılırdı. Charles Gounod operalarÄ± listesi Bu liste Fransız bestecisi Charles Gounod (d. 17 Haziran 1818 – ö. 18 Ekim 1893) tarafından hazırlanan tüm opera eserlerini ihtiva etmektedir: Carpetbagger Carpetbagger, ABD tarihinde Amerikan İç Savaşı’nın 1865 yılında sona ermesiyle beraber yeniden yapılanma dönemi süresince Güney eyaletlerine gelen beyaz Kuzeyliler için kullanılan aşağılayıcı terimdir. Güney eyaletlerine gelen Kuzeyliler 1865-1877 yılları arasında bölgede özgürleşen köleler ve Cumhuriyetçileri destekleyen beyazlar olan Scalawaglar ile koalisyon kuracaklardır. Kuzeyden gelen carpetbaggerlar güneyde genellikle kendi kazançları için bölgeyi yağmalayanlar olarak tanımlanır. Özellikle zengin Kuzeyliler savaştan yeni çıkmış bölgede geniş arazileri, çiftlikleri, fabrikaları çok düşük fiyatlara alacaklardır. Ancak zengin Kuzeyliler bölgeye gelen beyazlar arasında azınlıktadır. Gelenlerin arasında kölelik karşıtı olan din görevlileri ve öğretmenler hiç de azımsanmayacak sayıdadır. Eşitliğin sağlanması ve kölelikten kurtulanların eğitilmesi gibi görevleri gönüllülükle yerine getirecekler ve Radikal Cumhuriyetçilerin ilk iktidar yıllarında güney eyalet yönetimleriyle işbirliği halinde olacaklardır. Güneye gelen Kuzeyliler arasındaki sanayiciler özellikle çiftlikler satın alarak eski köleleri işçi olarak işe almış veya devasa demiryolu ihalelerini alarak yine eski köle iş gücünden faydalanmışlardır. Güney ekonomisinin canlanmasına yol açan bu sermaye girişi ilk başlarda olumlu karşılanmıştır. Güneydeki görece geri konumdaki tarım toplumu kısa sürede sanayileşme hamlesine kalkacak, bununla beraber özellikle eğitim – öğretimde ivme yakalanacaktır. Bu dönemde genel ülke çapında yaşanan skandallar ve yolsuzluklar bölgede de yaşanacaktır. İlk kez 1868 yılında kullanılmaya başlayan "carpetbagger" terimi, 19. yüzyılda ABD'de gezginlerin yaygın olarak kullandığı "carpetbag" (İngilizce Carpet: Halı, Bag: çanta, torba) adı verilen dokuma halıdan yapılmış seyahat çantaları veya valizlerden gelmektedir (Carpetbagger: Halı çantalı). Amerikan İç Savaşı’nın 1865’te sona ermesinden sonra savaşın mağlubu olan Güney eyaletlerinde yeniden yapılanma adı altında bölgenin eski zenginlerine ve toprak sahiplerine ağır vergiler salınmış, bunları ödeyemeyenler de arazilerini ve mal varlıklarını çok ucuz fiyatlardan elden çıkarmak zorunda kalmışlardı. Bu fırsattan yararlanmak isteyen, çoğunluğu meteliksiz Kuzeyli maceraperestler birkaç parça eşyasını atlarının terkisine attıkları yegane mal varlıkları olan derme çatma "halı çantalar"a doldurarak Güneye gelmişler ve yöresel geçici hükûmetlerin de yardım ve destekleriyle küçük meblağlar karşılığında büyük mallar edinmişlerdi. Bu sosyolojik olay aynı zamanda geleceğin birçok sonradan görme zengininin de ortaya çıkmasına neden olmuştu. Tunis Campbell, siyahi bir New Yorklu iş adamı 1863 yılında Savaş Bakanı Edwin Stanton tarafından Güney Karolina’daki özgürleştirilen eski kölelere yardımcı olması için kiralanır. İç savaşın sona ermesinden sonra Campbell Georgia’ya geçer ve eski köleler için toprak reformu gerçekleştirir. Tunis Campbell Georgia’dan Cumhuriyetçi Parti senatörü olacak ve Ku Klux Klan’a karşı siyahlardan oluşan milis kurmaya çalışacaktır. 1868 yılında beyazlar tarafından görevinden zorla alınsa da 1871 yılında yeniden görevine dönecektir. 1872 yılında tutuklanınca öldürülme tehlikesi üzerine hapisten kaçarak Boston’a yerleşir. 1839 yılında Kentucky’de dünyaya köle olarak gelen William Hines Furbush Ohio’da eğitim gördükten sonra 1862 yılında Arkansas’a gider. Şubat 1865’de Ohio’ya geri dönerek orduya katılır. Savaştan sonra özgür siyahların yeni bir toplum kurmaya çalıştığı Liberya’ya göçer. 18 ay sonra geri döner, 1870 yılında Arkansas’tadır. 1873 ve 1879 yıllarında milletvekili seçilir. Deyim günümüzde ABD’de o bölgenin yerlisi olmamasına veya çok kısa süre orada yaşamış olmasına rağmen oradan aday olan siyasetçiler için kullanılmaktadır. ABD eski Başkanı George W. Bush’un erkek kardeşi Jeb Bush modern carpetbagger örneklerinden sayılmaktadır. Teksas’tan Florida’ya göçen Bush, 1999-2007 arasında 43. Florida valisi olarak görev yapmıştır. ParalÄ± Askerler Paralı asker, para karşılığında yabancı bir devlet hesabına çalışan asker. Şu anlamlara da gelebilir Kastriotlar Kastriotlar Orta Çağ ve erken Yeni Çağ'da yaşamış ve hüküm sürmüş olan önemli bir Arnavut soylu ailesiydi. Kastriot ailesi köken olarak Arnavutluk'un kuzeyindeki Mati bölgesinden gemekteydi. O zaman Kuzey'deki Arnavutların çoğunluğu gibi Kastriotlar da Roma-Katolik dinine mensuptu ve Papalık, Venedik Cumhuriyeti ve Napoli Krallığı ile yakin ilişkiler içindeydiler. Kastriot ailesinin dikkati çeken ilk üyesi 1389'da Kosova Meydan Savaşı'nda Osmanlı-Türk ordularına karşı Hristiyan Balkan orduları tarafında savaşsan Pal Kastrioti oldu. Pal Kastrioti bu savasşta öldü. Oğlu I.Gjon Kastrioti Kruja Kalesi ve ve çevresinin hakimi olana kadar savasşıi sürdürdü. Onun oğlu Gjergj Kastrioti Skanderbeg ailenin Osmanlılara karşı savaşta en başarılı üyesiydi ve Arnavutların millî kahramanı ilan edildi. Günümüzde Skanderbeg Kastrioti'nin Tiran, Prishtina, Üsküp ve Roma'da şövalye heykelleri bulunur. Homer and Lisa Exchange Cross Words Homer and Lisa Exchange Cross Words, "Simpsonlar"ın yirminci sezonunun altıncı bölümüdür. ABD'nin Fox kanalında 16 Kasım 2008 tarihinde yayınlanmıştır. Bölümün show runner'ı Al Jean'dir. Lisa çengel bulmacalar konusunda çok iyidir ve şehir bulmaca turnuvasına katılır. Homer, Lisa'ya destek vermeye gitmiştir ve burada bahis platformu olduğunu öğrenir. Kızının üzerine bahis oynar ve hepsinde kazanır. Homer, kalbi kırılan Lisa’nın gönlünü almak için New York Times'ın bulmaca editorü Will Shortz'tan yardım alır ve Lisa'nın gönlünü almayı başarır. Teeli Teeli — Tıva Cumhuriyetinde Bay-Tayga Bölgesi'nin veya ilçesinin merkezi olan bir yerleşim birimidir. Teeli denilen yerleşim birimi 4 köyü de içine almaktadır: Orta Teeli köyü, Hemçik köyü, Sovhoz, Nayıral (Dostluk). Toplam Nüfus — 3,8 bin. kişi (2003). Eski Çağlarda günümüz Teeli ve dolaylarında "Tieli" (Tiele) adında bir Türk kabilesi bulunmaktadır. Ayrıca "Tingling" adında aşına soyundan gelen Göktürklerin atası olan Türk budunu (ulusu) da Altay, Orhun, Sayan dağları arasında yaşamaktaydı. 7. yüzyıldaki Çin kaynakları Çin'in kuzeyindeki "Ti" diye adlandırdıkları Türk toplumunu börü (bozkurt) olarak tanımlamaktadır. Tabgaç ülkesinde "kurt dağları, "kurt akarsuları" "kurt dağı"na ait bir sunak vardı. Ünlü Tabgaç hakanı "Taiwu"nun takma adı Fo-li (Fu-li) yani böri (bozkurt, ak kurt) idi. Kaynaklarda Teeli adlı Türk topluluğu, Tieli, Tiele, Tingling ve Töles şekillerinde de geçmektedir. Mesela Uygur Kağanlığı devrine ait Bayan Çor Sine usu Abidesinde Tölesler en değerli gelen Türk kabilesi olarak belirtilir. Kaynaklarda Hun urugu (grubu) olarak Tali adlı bir boydan söz edilir. Ayrıca Ahmet Haldun Terzioğlu'nun roman tarzında yazmış olduğu Büyük Hun Devleti'ni kuran Türk Hakanı Teoman Han adlı eserde Tuvu bey, Tali Obası adları geçmektedir. Teeli yerleşim yeri Ak-Dovurak'a 40 km olup baş-hoorayKızıl'a 349 km aralıkta yer almaktadır. Carcharoth Carcharoth,ya da Anfauglir, Orta Dünya evreninde Draugluin'in soyundan gelen kurt adam.Morgoth'un kalesi olan Angband'ın bekçisidir. Morgoth,onu küçüklüğünden beri canlı etle beslemiş,korkunç bir canavar haline getirmiştir. Angband'da bekçilik yaptığı sıralarda Beren ve Luthien'in silmarilleri almak için yaptıkları girişim sırasında Luthien'in büyüsüyle uyumuş,uyandığında onları karşısında görerek saldırmıştır. Bu kısa dövüşte Beren'in silmarili tutan elini kopararak eli silmarille beraber yutmuştur. Silmarilin üstündeki lanet yüzünden içi kavrulup delirmiş, kendini bilmez bir biçimde koşmaya başlamıştır. Esgalduin'in kuzeyinde Orome'nin köpeği Huan tarafından öldürülmüştür. Aynı zamanda Huan'ı da o dövüşte öldürmüştür. Fall to Pieces (Avril Lavigne şarkısı) "Fall to Pieces" Avril Lavigne'in ikinci albümü olan "Under My Skin"den beşinci ve son "single"ı. Söz-müziğinde Avril Lavigne ve Raine Maida imzasını taşıyan "Fall to Pieces" yayınlandığı diğer ülkelerden farklı olarak Amerika'da, Lavigne'nin "Under My Skin" albümünden dördüncü "single" olarak yayınlandı. "Fall to Pieces" Amerika'daki müzik listelerinde diğer "single"ın getirdiği başarıyı getirmese de, Kanada müzik listelerinde beklenen başarıyı gösterdi. "Single"a yapılan video klip çalışmaları tamamlanamadan durduruldu. "Fall to Pieces" Kanada'nın BDS Airplay Müzik Listesi'ne yedi numaradan giriş yaptı. Bu başarı Lavigne'nin "Nobody's Home" ve "Don't Tell Me" "single"larından sonraki üçüncü başarılı "single"ı oldu. Güney Afrika müzik listelerinde ise onaltıncı sıraya yerleşti. Lavigne tarafından yeteri kadar tanıtılmayan bu "single" doğal olarak Amerika'da "Billboard" Hot 100 listesinde beklenen başarıyı göstermedi; Bubbling Under Hot 100 Singles listesinde altıncı sıraya, "Billboard" Pop 100 sıralamasında ise ellibeşinci sıraya yerleşti. Nobody's Home Nobody's Home ÅŸu anlamlara gelebilir: Galatasaray Lisesi Kültür ve Sanat Festivali Galatasaray Lisesi Kültür ve Sanat Festivali, her yıl Haziran ayında düzenlenen, tüm organizasyonunu Galatasaray Lisesi 11. sınıf öğrencilerinin yürüttüğü lise festivalidir. Türkiye'nin ilk ücretsiz lise festivali olma özelliğini taşıyan festival, bünyesinde konserler, söyleşiler, forumlar, dans gösterileri, tiyatro oyunları, dia ve film gösterimleri, fotoğraf ve resim sergileri, spor turnuvaları gibi etkinlikleri barındırmaktadır. Dört gün süren festivalde, akşam saatlerinde farklı tarzların temsilcisi olan müzisyenler ve müzik grupları sahne alır. Galatasaray Lisesi Fall to Pieces Fall to Pieces ÅŸu anlamlara gelebilir: MÃ¼zik: Televizyon: Atlas Copco Atlas Copco, merkezi İsveç'te olan, 1873 yılında kurulmuş bir şirkettir. Endüstriyel araçlar ve ekipmanı üreten Atlas Copco, 20 ülkede 68 merkezde üretim yapan ve 33.000'i aşkın personel çalıştıran küresel bir kuruluştur. Şirketin Türkiye şubesinde 200 civarı personel bulunup, çalışma konuları, kompresörler, inşaat ve madencilik, pnömatik aletler üretimi, teknik servisi ve kiralamacılığıdır. Atlas Copco, firma adı ve markasıyla, özellikle Yağlı ve yağsız kompresörler konusunda uzmanlaşmış olup, ayrıca jeneratör, basınçlı hava kurutucular, çeşitli sanayi filtreleri, hidrolik kırıcılar, hava itkili ya da elektrikli el aletleri, inşaat ve etkinlik göstermektedir. Cook County Cook County ÅŸu anlamlara gelebilir: Şehir (albüm) Şehir, Mor ve Ötesi grubunun çıkarmış olduğu ilk albümdür. Albüm, "Ada Yayıncılık" etiketiyle 1996 yılında piyasaya çıkmıştır. Albüm 1990'lı yıllarda birçok alternatif rock grubunun yolunu açmıştır. Çok amatörce yapılmış bir albüm olmasına rağmen piyasada dikkat çekmiş ve "Sular Yükseliyor" adlı toplama bir albümde grup da "Yalnız Şarkı" ile yer almıştır. Alper Tekin'in grupla son kez çalıştığı albümdür. Bu albümden itibaren Burak Güven gruba katılmıştır. Aynı zamanda İngilizce şarkılarını gördüğümüz ilk albümdür. TÃ¼rkiye'deki depremler listesi Bu liste, Türkiye'de ve etkisini gördüğü yakın çevrelerde şu ana kadar yaşanmış en şiddetli depremleri barındırmaktadır. Türkiye, sismik olarak oldukça aktif bir ülkedir ve hem Avrasya levhası, hem de Arap levhası ile Afrika levhası arasında yer almaktadır. Ayrıca; kendi sınırları içerisinde Kuzey Anadolu Fay Hattı, Doğu Anadolu Fay Hattı ve Batı Anadolu Fay Hattı ile deprem kuşağındadır. Doğu Anadolu ile Kuzey Anadolu Fay Hatları yanal atılımlarla gerçekleşirken, Batı Anadolu Fay Hattı ise normal faylarla gerçekleşerek Ege'nin genişlemesine sebep olmaktadır. İran-Irak sınırında yer alan ve Afrika levhasının ana parçalarından biri olan Bitlis-Zagros Fay Hattı ise, Türkiye'nin doğusuna itme kuvveti uygulamaktadır ve bu yüzden dalma-batma zonu gerçekleşmekte, bu sebepten dolayı Doğu Anadolu Bölgesi her yıl birkaç milimetre yükselmektedir. Kepez Belediyespor (basketbol takımı) Kepez Belediyespor (basketbol takımı), Kepez Belediyespor'un basketbol takımıdır. Takım, 2006-2007 Türkiye Basketbol Ligi sezonunu ikinci sırada bitirerek Basketbol Süper Ligi'ne yükselmiştir. 2007-2008 sezonunu Basketbol Süper Ligi'nde 12 galibiyet alarak 11. sırada tamamlamıştır. Ligdeki ilk sezonunun ardından 2008-2009 sezonunda da 11 galibiyet alan takım ligi 13. sırada tamamlamıştır. 2009-2010 sezonunda ise Basketbol Süper Ligi'ni 10 galibiyet ile 15. sırada bitirerek yeniden Türkiye Basketbol Ligi'ne düşmüştür. 2010-2011 sezonunda ise Türkiye Basketbol Ligi'ni A grubunda 3. sırada bitirerek play off a kalmış. Ancak final grubunu son sırada tamamlayarak sezonu tamamlamıştır. 2011-2012 sezonunda ise mücadele ettiği Türkiye Basketbol Ligi'nden çekilerek Erkekler Bölgesel Basketbol Ligi'ne düşmüştür. 2012-2013 sezonunda mücadele ettiği Erkekler Bölgesel Basketbol Ligi 5. grubunu zirvede tamamlayan ekip play off eleme turunda elenmiştir. 2013-2014 sezonunda ise mücadele ettiği Erkekler Bölgesel Basketbol Ligi 10. grubunu 5. sırada tamamlayarak play off bileti alamayan takım sezonu erken tamamlamak zorunda kalmıştır. Ancak ligden çekilen takımların olması sebebiyle 2014-2015 sezonunda Türkiye Basketbol 3. Ligi'nde mücadele eden takım ligi ilk 4'te bitirerek play off oynamış ve yarı final etabında elenmiştir. 2015-2016 sezonuna ise yine ligden çekilen takımların olması ile Türkiye Basketbol 2. Ligi'ne davet edilen takım normal sezonu 5. sırada tamamlamış ancak play off etabında elenerek sezonu tamamlamıştır. 2016-2017 sezonunda ise Türkiye Basketbol 2. Ligi'ni ilk 4'te bitirerek final grubuna yükselen ekip Türkiye Basketbol Ligi'ne yükselme başarısı gösterememiştir. 2017-2018 sezonunda ise oynadığı play out maçları sonrasında ligde kalan ekip, 2018-2019 sezonunda ligi son iki sırada tamamlayarak Türkiye Basketbol 2. Ligi'ne veda etmiştir. Takım, 2019-2020 sezonunda Erkekler Bölgesel Basketbol Ligi'ne katılmama kararı almıştır. Kiko Francisco Miguel Narváez Machón ya da kısaca Kiko (d. 26 Nisan 1972, Jerez de la Frontera, Cadiz, İspanya), forvet pozisyonunda görev yapmış İspanyol millî futbolcudur. 1990'lı yıllarda Atlético Madrid, İspanya ve Avrupa'nın en iyi golcülerinden biriydi. Gol attıktan sonra yaptığı ok fırlatma (okçu) gösterisiyle hatırlanır. Profesyonel kariyerine 1990 yılında Cádiz B kulübünde başlayan ve ertesi sezon Cádiz'de başlayan Kiko, La Liga'daki ilk maçına 14 Nisan 1991'de Athletic Bilbao karşısında çıktı. La Liga'daki ilk golünü 9 Haziran 1991'de Real Zaragoza'ya attı. Maçın 65. dakikasında oyuna giren Kiko, 83. dakikada penaltıyı gole çevirdi ve takımının deplasmanda 2-1 kazanmasını sağladı. 2 sezon sonra takım arkadaşı Jose Maria Quevedo ile birlikte Atletico Madrid'e gitti. 1995-1996 sezonunda Atletico Madrid'in hem La Liga hem de Kral Kupası'nda şampiyon olmasında büyük pay sahibi oldu. 2000 yılında Atletico Madrid, küme düştüğünde takımdan ayrılmadı. 2 sezon ikinci ligde mücadele etti. 2002 başında transfer olduğu Extremadura'da 11 maç forma giyip futbolu bıraktı. İlk A millî maçını 16 Aralık 1992'de, Letonya'ya karşı 1994 FIFA Dünya Kupası grup eleme maçında oynadı. Millî takım forması ile 1996 Avrupa Futbol Şampiyonası ve 1998 FIFA Dünya Kupası'nda mücadele etti. 1998 Dünya Kupası'nda İspanya'nın Bulgaristan'ı 6-1 yendiği maçta 2 gol attı. Toplamda A millî forma ile 26 maç oynayıp 5 gol attı. Kiko, 1992 Barcelona Olimpiyatlarında da İspanya millî takım formasını giydi. Olimpiyatda attığı 6 gol ile İspanya adına en golcü, genelde ise en golcü 2. futbolculardan biri oldu. Final maçında Polonya'ya son dakikada attığı gol ile İspanya'nın 3-2 kazanmasını sağladı ve olimpiyat altın madalyası aldı. Dr. Linus "Dr. Linus", American Broadcasting Company'de gösterilen drama televizyon dizisi "Lost"'un altıncı sezonunun yedinci, toplamda ise 110. bölümüdür. Ben Linus (Michael Emerson) merkezli olan bölüm, ABD'de 9 Mart 2010 tarihinde yayınlandı. Dr. Benjamin Linus (Michael Emerson), lisede bir tarih öğretmenidir. Bir gün, Leslie Arzt (Daniel Roebuck) ile okuldaki finansman eksikliği, özellikle okul müdürü Reynolds (William Atherton), tarih kulübü yerine Ben'in ceza sınıfındaki çocuklara bakması hakkında şikâyette bulundukları bir sohbet ederler. Vekil öğretmen John Locke (Terry O'Quinn), Ben'e müdür olmasını önerir. Parlak öğrencisi Alex Rousseau'ya (Tania Raymonde) ders verirken Ben, müdürün, okuldaki hemşire ile ilişkisi olduğunu öğrenir. Ben, hemşirenin e-mailine girip gönderdiği mesajları ele geçirmesi için Arzt'tan yardım ister böylece okul müdürüne istifa etmesi için şantaj yapacaktır, fakat Reynolds, Ben'e eğer onu tehdit ederse, kendisinin de Alex'in geleceğini mahvedeceğini söyler. Ben, Alex'in geleceği için geri adım atar. "Sundown" bölümündeki olayların ardından Ben, Ilana (Zuleikha Robinson), Miles Straume (Ken Leung), Sun Kwon (Yunjin Kim) ve Frank Lapidus (Jeff Fahey) Man in Black'in (Terry O'Quinn) tapınakta yaptıklarından sonra tapınaktan kaçarlar. Ilana, Miles'ın medyumluk yeteneğini kullanarak Jacob'ın küllerinden Jacob'ın nasıl öldürüldüğünü öğrenmesini ister ve Ben'in Jacob'ı öldürdüğünü öğrenir. Esas kazazedelerin kamplarının bulunduğu sahile giderler ve orada Ilana, Ben'i ayağından bağlar ve kendisi için bir mezar kazmasını söyler. Man in Black, Ben'in yanına gelir, kaçması için ayak bağını çözer ve Hidra İstasyonu'na gelerek Ben'in adadan ayrılmak için kendilerine katılmasını belirtir. Konuşmadan sonra, Ben kaçar. Ilana, Ben ile yüzleşir, Ben ise sadece Jacob'ı neden öldürdüğünü açıklamak ister: adadaki liderlik pozisyonunu kaymekten korktuğunu, kızının ölümüne neden olduğu için kızgın olduğunu ve bundan dolayı kendisini bağışlamayacağını belirtir. Ilana, Ben'in tekrar gruba katılmasına izin verir. "Lighthouse" bölümündeki olayların ardından, Jack Shephard (Matthew Fox) ile Hugo "Hurley" Reyes (Jorge Garcia), tapınağa dönmeye karar verirler. Hurley, Jacob'ın tapınakta olacaklar hakkında kendisini uyarmasından dolayı Jack'in girişimlerini durdurmaya çalışır, fakat kendilerini ormanın içlerinde bulunan bir gemi olan "Black Rock"a götürecek olan Richard Alpert (Nestor Carbonell) ile karşılaşırlar. Richard, Jacob'ın ölümünden sonra adadaki yaşamın anlamsız oluşundan ötürü intihar etmek ister. Dinamit kullanarak kendini öldürmeye çalışır, fakat adanın buna izin vermeyişinden ötürü işe yaramaz. Jack, adada olmalarının bir nedeni olduğuna dair onu ikna eder; kazazedelerin sahiline giderek Ilana'nın grubu ile karşılaşırlar. Bu esnada Miles, Nikki ve Paulo'nun mezarındaki elmasları kazarak çıkarmıştır. Sahildekilerin birleşmesi esnasında Charles Widmore'un (Alan Dale) bir denizaltı ile adaya vardığı gösterilir. Bölüm, eleştirmenler tarafından çoğunlukla olumlu yorumlar aldı. "The Wall Street Journal"dan Steven Kurutz bölümü, sezonun en iyi bölümü saydı ve "aksiyon, drama ve gizemlerin mükemmel bir karışımının olduğunu" belirtti. Kurutz, Ben'in alternatif evrendeki hikâyesinin, önceki bölümlerde gösterilmiş olan diğer karakterlerinkinden "daha sıkı" olduğunu ve Ben'in sahilde diğer karakterlerle kalışının "sevindirici" olduğunu yazdı. "The Star-Ledger"den Alan Sepinwall, Dr. Linus bölümünün bugüne kadarki bölümler arasında, kolayca sezonun en ilgi çekici bölümü olduğunu