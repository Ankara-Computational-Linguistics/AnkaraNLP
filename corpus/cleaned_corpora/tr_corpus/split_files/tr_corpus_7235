bir "ahlaka aykırı hareket" olduğunu iddia edip onun aleyhine bir belge hazırlayıp ve Nisan 744'te isyan bayrağı açıp etrafındakilerle Şam üzerine yürüdü. Şam'da bir salgın bulunduğu için saraylılar ve yüksek askeri komutanlar şehir dışında kırsal alanlara çıkmışlardı. Böylece kolayca şehre giren Yezid önce devlet hazinesine girip burada bulduğu meblağları kendine o zamana destek sağlayanlara ve şehirde bulanan ve kendine destek sağlamayı kabul askerlere dağıttı. Böylece kendine bağlı büyük bir ordu elde etti. Bu orduyu halife Velid üzerine sevk etti. Velid'de Şam'daki salgından kaçmak için güney Suriye'de idi ve etrafında bir küçük birlikle Palmira civarında El Bahra kalesine sığındı. Yezid'in nasıl halife olduğunu Yezid'in kendi ağzından açıklamalarını Tabari'nin kitabında bulunmaktadır. Bu göre Yezid kuzeni halife I. Velid'le görüşmek üzere yakın danışmanı Abdülaziz bin Hacca'i göndermiş ve Abdülaziz halife ile El-Bahra'da buluşmuştur. Abdülaziz Velid'e halifelik idaresinin geleceğinin ne olacağına dair acil kararlar alabilecek bir "Şura" kurulmasını teklif etti. Velid bu teklifi kabul etmedi ve bu teklifi getirdiği için ona çok kızdı. Kızgısını almak üzere Abdülaziz'e hücum etti. Fakat karşılık olarak Abdülaziz Velid'i öldürmek zorunda kaldı. Öldürülen Velid'in kellesi Şam'da bulunan Yezid'e gönderildi. O da bu kelleyi bir mızrağa taktırdı ve bu Şam'ın kalabalık yerlerinde gezdirilip halka gösterildi. Halifelik tahtına çıkar çıkmaz Yezid bir bildirge yayınlayarak kendisinin Velid'e karşı bir harekete geçmesinin ve Velid'i tahttan indirmesinin Kuran'a ve Peygamber'in sünnetine uygun olduğunu; bu hareketinin zayıf güçsüz fakir ve fukara halkı zengin ve güçlülerin zulmünden korumak ve zayıfı güçlüye ezdirmemek olduğunu açıklamıştır. Kendisinin hiç uygun bir neden olmadan şahsi ihtiraslarla hiçbir yeni bina ve şehirleri imar etmeye girişmeyeceğini; devletin hazinesine giren paraları cariyelere ve çocuklarına, müsrif tavırlara israf etmeyeceğini; halife askerlerini evlerinden kışlalarından gerekenden uzun zaman ayrı tutmayacağını; Arap asıllı olmayan zimmi halktan büyük vergiler almayacağını ve gerekli olan devlet harcamaları için ödemeleri çabuk ve zamanında yapacağına dair vaatler verdi. Eğer bu vaatlerini yerine getirmezse, ve bunların bir halk şurasında incelenmesini kabul edeceğini ve kendisinin bir seçilmiş bir halife gibi bu halk şurasında halifelikten atılması kabul edilirse halifelikten feragat etmeye hazır olacağını açıkladı. Yezid halifeliği 15 Nisan'da eline geçirir geçirmez büyük zorluklarla karşılaştı ve kendine biat etmeyi isyankar durumuna geçenlerle uğraşmak zorunda kaldı. Kendinin halifeliğe geçmesi sırasında Yemenli Arap kabilelerden aldığı destek bu kabilenin geleneksel düşmanı olan özellikle Madar ve Keysi kabilesini kendine düşman yaptı ve bu düşmanlık ölümünü sağladığı III. Velid'in annesinin bu kabileden gelmesi de buna katkı yaptı. Yezid sarayındaki bürokratların hepsi Yemenli Beni Kelb kabilesi asıllıydı ve etrafında tek bir Keysi kişi bulunmuyordu. Kendinden önceki Velid gibi din kurallarını hiçe saymamakla beraber, inançları daha çok Kaderi olmasından ve hayat olaylarının önceden kısmet kaderle ortaya çıktığına inanmadığı için bunlara inanların büyük çoğunluğu tarafından sevilmemekteydi. Ayrıca halkın çoğunluğu bir halifenin kutsallığına inanmıştı ve halifenin öldürülmesini ve öldüren kişinin halife olmasını çok yadırgıyor hatta bundan tiksiniyordu. Bunların yanında ordu da pek memnun değildi. Ünlü Arap tarihçi Tabari Yezid'e hemen "Nakıs (eksiltici)" lakabı verildiğini bildirir. Bunun nedeninin kendinden önce gelen halife Velid'in orduya bir maaş artırması vadetmişken Yezid'in hazinenin boş olması nedeniyle askerlerinin yıllık maaşlarını %10 kesmesi olduğu ve bu asker maaşı eksiltmelerini çarşı ve pazarda alışverişin de azalmasına yolaçması olduğunu bildirir., Kendine karşı birkaç isyan da başladı. Hums şehri Yezid'e biat etmeyip isyana geçti. Buna bir neden önceki halife Velid'in Hums'ta bir evi olup bu eve zaman zaman gelip orada yaşamasıydı. Halk Yezid'in kardeşi olan El Abbas'ın evine hücum edip ta haremi içine kadar girdiler. Şam'da da bazı kargaşalıklar çıktı. Filistin'de daha ciddi olarak halk ve askerler I. Muaviye'nin torununun torunu olan ve Emevilerin ilk sülalesinden olan birinin idaresinde Şam'a yürüdüler. Bunları bastırmak için Yezid önce isyancı liderlerin bazılarını büyük rüşvetler ve rütbe vaatleri ile ayarttı. Sonra'da Şam'da 80.000 kişilik bir ordu toplayıp bu orduyu iki koldan, biri kardeşi Masrur komutasında ve diğeri de hapisten kaçıp Yezid'e sığınan Süleyman bin Hişam komutasında, bu Filistin ordusu üzerine gönderdi. Bu ordu isyancılara karşı Şam'a yakın bir mevkide bir çarpışmadan galip çıktı ve Filistinliler kaçtılar. Bundan sonra, Hums şehri dahil, Yezid'e biat edenler birden çoğaldı. Irak'ta da asayiş çok iyi gitmemekteydi. Irak valisi olan Yusuf bin Ömer yaptığı keyfi hareketler dolayısıyla Irak halkı, özellikle Küfeliler , tarafından nefret edilmekteydi. Yezid Irak valisi olan Yusuf bin Ömer yerine Mansur bin Cumhur'u tayin etti. Yezid 15 Mayıs'ta Iraklılara açık bir mektup yazarak o zamana kadar olanları kendi açısından anlatmıştır ve bu mektubun muhteviyatı El Madaini (Tabarı'ye kaynak) ve El Baladuri'nin eserlerinde kayda geçmiştir. Bu mektuba göre Emevi hanedanı halifeleri II. Velid'de kadar ahlak kurallarına ve Allah'ın emirlerine uymuşlardır ve ancak II. Velid "Allah'ın düşmanı" olmuştur. Bundan sonra Yezid El Bakhra'da olanları ve Velid'in öldürülüp kendini tahta geçmesini anlatmaktadır. Sonunda Yezid Allah'ın emirlerini yerine getiren bir kişi olarak Iraklıların kendine destek vermelerini ve yeni vali Mansur bin Cumhur'u tutmalarını istemektedir. Eski Irak valisi Yusuf bin Ömer ise hiç kimseye haber vermeden Suriye'ye kaçtı ve bu kaçmadan Iraklılar ve Küfeliler memnun olmuşlardı. Fakat devlet tarafından aranmaktaydı; oğlu Halid bin Abdullah tarafından kadın kıyafetine girmiş bir şekilde yakalandı ve tutuklandı. Bir müddet hapisten sonra öldürüldü. Yeni Irak valisi Mansur bin Cumhur'da Yemenli Kays kabilesindendi ve Yezid gibi Kaderi tarikatındandı. Yaptığı icraat pek pervasız Yemenlileri ve kendi tarikatından olanları kayırmaktaydı. Irak ve Küfe halkı Mansur bin Cumhur'u da pervasız ve allahsız bir kişi olarak görerek ondan da hiç hoşlanmaz oldular. Yezid bundan haberdardı ve Mansur bin Cumhur yerine daha önce çok dindar ve adil bir halife olan ismi çıkmış Ömer bin Abdülaziz'in oğlu olan Abdullah bin Ömer'i, Küfeliler babasını sevdikleri gibi onu da seveceklerini bildirerek, Irak valisi olarak atadı. Velid döneminde Emevilerin elinde bulunan bölgelerde Şam başkentinin kontrolü zayıflamaya başlamıştı. Bu nedenle özellikle doğuda sınırda bulunan eyaletlerdeki asayiş ve idare sorunlar çıkarmaya başladı. Horasan devamlı bir asayişsizlik içindeydi ve bu durumun devam etmeyip değişmesi gerektiği inancı çok yaygındı. Bu eyalette Küfe'de bulunan ve Peygamber'in ailesinden oldukları için halifeliğe haklı olduklarını iddia eden Abbasilerin propagandası yaygındı. Abbasilerin gönderdiği misyoner hedefli gezici kişiler Abbasi propagandasını Horasan'ın her yanına yaymayı başarmışlardı. Abbasilerin başında bulunan, halifeliğe iddiası olan ve Küfe'de saklı bulunan Muhammed 73 yaşında iken ölmüştü. Yerine oğlu İbrahim Abbasi "İmamı" olarak geçmişti. İbrahim Horasan Merv şehrinde bulunan güçlü ve büyümekte olan bir Abbasi taraftarı gruba bu haberi ulaştırmak için büyükçe bir komite göndermişti. Merv'de yapılan bir toplantıda yeni Abbasi "İmamı"'nın göndermiş olduğu belge büyük bir sevgi ile kabul edildi. Bu grubun toplamış olduğu büyükçe bir meblağ yeni imama gönderildi. Bu Abbasi başarılarına rağmen Velid ve Yezid'in halifelik dönemlerinde Abbasi propagandası ve kurumlaşması gizli kalmış ve Horasan'daki Emeviler tarafından önemli bir tehlike oldukları kabul edilmemiştir. Halife Velid döneminde Irak valisi olan Yusuf bin Ömer gözünü doğuya Horasan'a dikmişti ve halifeyi Horasan valisi Nasr'ı birçok hediyelerle birlikte Şam'a çağırmaya ikna etmişti. Nasr eyalet hazinesi ve kendi servetini altın, gümüş, avcı doğanlar, birçok müzik aleti ve birçok güzel cariyelerden olan çok kıymetli hediyelere dönüştürerek Halife Velid'le görüşmek üzere Şam'a doğru yola çıkmıştı. Ama yolu çok yavaş almaktaydı. Velid'in Yezid tarafından halifelikten indirildiği zaman Irak'a varmıştı. Bu haberi duymasi üzerine Nasr hemen büyük bir hızla, yanında bulunan hediyeler kervanı ile birlikte, yine Horasan merkezi olan Merv'e geri döndü. Yezid Horasan valisi olan Nasr bin Sayyar'ın valiğini teyit etti. Ama bu sefer yeni Irak Valisi olan Mansur bin Cumhur Horasan'a göz dikmişti. Yeni Irak Valisi Mansur bin Cumhur önce Nasr'a bir mektup göndererek onu valilikten azlettiğini bildirdi. Ama Nasr gönderdiği yanıtta Mansur'un bu emiri vermeye hiçbir hukuki hakkı olmadığını ve bu emirin uygunsuz ve gayri-hukuki olduğunu bildirerek Horsan'daki idaresine devam eti. Fakat bunu bir tehdit olarak gören ve Horasan ve etrafında bulunan eyaletlerde bulunan idareciler ve orduların, Velid'e verilmemiş hediyelerin açığa çıkmasıyla Horasan hazinesinde birikmiş olan serveti ellerine geçirmek isteyeceklerini vali Nasr çok iyi anlamıştı. Kendine bu türlü hücumları önlemek amacıyla, Nasr Velid'e hediye götürmek için doldurmuş olduğu eyalet hazinesini boşaltmaya karar verdi. Ailesine, akrabalarına, hizmetkarlarına hazırladığı hediyelerden ve eyalet hazinesinden büyük meblağlar dağıtımlarında bulundu ve hatta Horasan'daki ordu mensupları da bir miktar para bahşişi aldılar. Bu sırada Horasan'da da Yemenli ve Modarlı Arap kabileler mensupları arasındaki geleneksel düşmanlık artmaktaydı. Yemenlilerin başında o zaman Azd El-Kermanı var idi. İki sülale arasındaki gerginlik Horasan'da nerede ise isyan dönüşmüştü. Bu Yezid'in ölümünden sonra Modarlı olan Nasr'a büyük bir sorun yaratmıştır. Nasr durumunu güçlendirmek için doğuya Türkler üzerine gönderilip 13 yıl orada kalmış olan El Haris'in askerleriyle Horasan'a gelmesini istedi. Nasr, El Haris Halife tarafından af edilmesini de sağladı. El Haris Merv'e dönüp geldiğinde kendine Türk Kağan'ın hediye olarak vermiş olarak çok güzel bir zırhlı elbise giymekteydi ve bu onu gören Horasanlıların çok hoşlarına gitmişti. El Haris ileride Emevilere büyük bir sorun olacaktı. Yezid bu sefer çok güçlü bir düşmana karşı geldi. Bu I. Mervan'ın (gayri-meşru oğlundan) torunu ve Kafkasları Emeviler adına fetheden general olan Mervan'dı. Mervan Şam'da iken Yezid'i amcası Velid'e karşı isyan etmemeye nasihat etmiş ama Yezid bu nasihate uymamıştı. Mervan'ın oğlu Anadolu'ya yapılan bir yaz ganimet toplama akın hücumundan geri döndüğü zaman Irak ve civarının büyük bir keşmekeş içinde bulunduğunu gördü. Asayişi ve barışı sağlamak hedefiyle Harran'ı ele geçirip orada yerleşti. Oradan babası Mervan'a bu karışık durumu anlatan ve ondan Velid'in öldürülmesinin öcünü almasını isteyen bir mektup gönderdi. Bu sıralarda 50-60 yaşında bulunan Mervan hemen oğluna merkezi Harran'dan bir orduyla Şam'a doğru yürüyüşe geçmek için emir verdi. III. Yezid Mervan'ın hareketlerini yakından izletmekteydi. Mervan'a bir mektup yazarak uzlaştırıcı şartlar teklif etti. Mervan'ın babasının vali bulunduğu eyaletlerde de vali olmasını, yani Irak, Musul, Azerbaycan ve Azerbaycan eyaletleri valiliklerini üzerine almasını teklif etti. Mervan bu şartları kabul edip III. Yezid'e sadakat yemini etmeyi kabullendi. Halifeliği eline geçirdiği yılın sonlarına doğru III. Yezid çok ciddi hasta oldu ve zayıf bünyesiyle bu hastalığa karşı gelemeyeceğini anladı. Kendisi gibi halkça sevilmeyen Kaderiye veya Murjiiye mezhebinden olan, yani kader kısmet doktrinlerini reddeden, insancıl felsefi doktrinlere inanan, kardeşi İbrahim'i kendine varis olarak kabul etti. III. Yezid beyin tümörü hastalığından dolayı 2-4 Ekim 744'te Şam'da öldü. Saraylılar tarafından kardeşi İbrahim halife olarak ilan edildi ve Şam'daki saray ve idare mensupları tarafından biat edildi; ancak Doğu Anadolu'da bulunan Mervan bunu kabul etmedi. II. Velîd II. Velid veya Velid bin Yezid (Arapça: الوليد بن يزيد), on birinci Emeviler halifesidir. Amcası olan halife Hişam bin Abdülmelik'in 743de ölmesi üzerine halife olmuştur. 743 ile 744 yıllarında iki ay yirmi gün süren çok kısa bir dönem halifelik yaptıktan sonra şimdi Ürdün'de bulunan bir kale etrafında yapılan bir savaşta ölmüştür. Yerine halife olarak kuzeni III. Yezid geçmiştir ve o da çok kısa bir dönem halifelik yapmıştır. Velid, Halife Hişam'in valiahtı idi ama Velid'in yaşı ilerlemeye başlayınca içki içmesi ve sefahat hayatı yaşaması dolayısıyla kendinden şikayetler çoğaldı. Hişam bunlara çok kızdı ve Velid'le konuşarak bu şekil hayattan ayrılmasını ona tavsiye edip onu azarladı. Ayrıca Velid'e en iyi içki arkadaşını sürgüne göndermesi için emir verdi. Velid'in veliahtlık tazminatını da azalttı. Ayrıca onu dini içeren konularda daha hassas davranmaya davet etti. Hişam o kadar kızgındı ki, eğer Velid bu kurallara riayet etmezse veliahtlığı Hişam'ın oğluna bırakabileceğini bir tehdit olarak Velid'e bildirdi. Amcası zamanında Velid'in fakir ve fukaraya karşı gayet cömert davrandığı, özellikle körlere ve topallara büyükçe sadakalar dağıttığı, bilinmektedir. Halife olduktan sonra da bu yolda devam etmiş ve ülkesindekilere mutlaka zekat kaidelerine uymalarını ve fakir fukarayı böylece korumalarını bildiren mektuplar göndermiştir. Halifeliğe geldiği zaman yaptığı isabetsiz vali tayinleriyle fena bir idareci olduğunu açıkça ortaya koydu. Horasan'a vali tayininde önce orada zaten vali olan Nasır bin Seyyar'in valiliğe devam etmesini onayladı. Fakat Yusuf bin Ömer Velid'e güzel hediyeler ve belki de diğer çeşit rüşvet vererek Velid'in fikrini değiştirmesini sağladı. Velid de Nasır'ı Horasan valiliğinden atarak bu göreve Yusuf bin Ömer'i atadı. Amcası Yusuf bin Muhammed'i de Medine valisi olarak atadı. Yahya bin Zeyd'in Horasan'da bulunduğu öğrenildi. O zaman Horasan valisi olan Nasır, ona İslam'in tek olduğuna dair ana imana uyarak onu Halife Velid'e gidip onunla konuşup onu iknaya çalıştı. Fakat Yahya bunu kabul etmedi ve Velid'in halife olmadığında israr etti ve Horasan'da isyan bayrağı açtı. Önce kazandığı birkaç galibiyetten sonra bir çarpışmada yenilerek bu çarpışmada öldürüldü. Velid amcasının oğlu Süleyman bin Hişam'i hapse attırdı. Halbuki Süleyman dini bütün bir kişi olarak halk tarafından sevilip sayılmaktaydı ve Velid'in ise yarenleriyle içki içmesi, şarkılar söylemesi ve sefahat yapması ile adı çıkmıştı. Gerçekten Velid şiir söyleyip dinlemek ve at yarışları tertip etmekten hoşlanmaktaydı. Kendinden küçük ama daha dindar olan kardeşi Yezid bin Velid bile yeni halifenin kaidelere umursamazlığından konuşabiliyordu. Böylece Velid aleyhine olan büyük bir klik ortaya çıktı. Bu grup Velid'e suikast yapmak için planlar yapmaya başladılar. Bu planları gerçekleştirmek ve komplolarına katılmak için Halid bin Abdullah'ı davet ettiler. Halid bu komploya katılmayı kabul etmedi. Bununla da kalmadı ve bu komplo hakkında Velid'i biraz kapalı şekilde uyardı. Bu Velid'de aksi tesir yaptı ve açık açık komployu haberini kendine vermediği ve komploya katılanların isimlerini ifşa etmediği için kızgısını Halid'den aldı ve Halid'i hapis ettirdi. Sonra da Halid'i eline geçirmek için Horasan Valiliğine atadığı Yusuf bin Ömer'in elli milyon dirhem verme teklifini kabul etti ve Halid'i Yusuf bin Ömer'e teslim etti. Yusuf Halid'e işkence uyguladı ve bu işkence uygulaması sırasında Halid öldü. Bu gelişme Velid'in birçok yakın akrabasını bile çok kızdırdı. Halife Velid hakkında bu komployu uzak Ermenistan'da vali olan Mervan bin Muhammed bile duydu. Mervan Velid'e bir mektup yazarak halkın isteklerine daha uygun bir siyaset uygulamasını, bunun Emeviler Hanedanı'na gelebilecek tehlikeyi önleyeceğini ve devletin daha istikrarlı olmasına yol açacağını ifade etti ve Velid'i uyardı. Fakat Velid'in bu uyarılara hiç kulak asmadığı belirtilir. Bir büyük ordu halinde Arap kabile halkı ve bedeviler silahlı olarak Şam üzerine yürüdüler. Halife'yi Şam şehrinin dışlarında bulunan bir kalede kıstırmayı başardılar. Modern Ürdün'de bulunan Al-Agdaf adlı bu kalede Velid'in emrinde ancak ufak bir savunma birliği vardi. Velid kaleyi kuşatanlara karşı çok iyi savaştı. Ama 16 Nisan 744de bu kaleyi savunmakta iken öldürüldü. Velid kendini takip edecek halife olarak sırayla iki oğlu olan Hakem ve Osman'ı göstermiştir. Onun bu isteğini ifade eden 21 Mayıs 743 tarihli çok belagatlı bir mektup Tabarî tarihine eklenmiştir. Fakat Emeviler sarayi ileri gelenleri Ermenistan'da vali olan amcaları Mervan'ın da isteği aleyhine hemen kardeşi III. Yezid'e biat ederek onun halife olmasını sağladılar. Velid şairlere ve edebiyata olan ilgisi ve şairleri koruması üzerine ad yapmıştı. Kendisinin de şiir yazdığı bilinmektedir ve klasik Arap şekil ve konularına uygun şiirleri zamanımıza ulaşmıştır. Tabarî tarihine Velid'in yazdığı birkaç şiiri eklemiştir. Tam ispat edecek kaynak elimizde olmamakla beraber Ürdün vadisine ve yakın çöllerde bulunan birkaç av ve eğlence köşkünün Velid tarafından yaptırıldığı kabul edilmektedir. Kasr Amra adlı bir köşkü yaptıran kişinin de II. Velid olduğu iddia edilmektedir ama birkaç otorite bunu kabul etmemekte bu köşkün başkaları tarafından yaptırıldığını kabul etmektedirler.. Summerhill Okulu Summerhill Okulu veya Özgürlük Okulu, 1921 yılında Alexander Sutherland Neill tarafından, çocuğun okula uyum sağlaması gerektiği temeline dayanan geleneksel yaklaşımın aksine, okulun çocuğa uyum sağlaması gerektiği düşüncesiyle kurulmuş bir İngiliz yatılı okuludur. Okul, öğrencilerin personelle eşit oy hakkına sahip olduğu demokratik usulle yönetilmekte ve belli aralıklarla personel ve öğrenciler bir araya gelerek okulun kurallarının ne olması gerektiği ile ilgili oylama yaparak kuralları belirlemekte ve aynı zamanda kuralların uygulanması ile ilgili kararlar alarak hem yasama hem yürütme görevini üstlenmektedir. Söz konusu kurulun üyeleri (öğrenciler ve personel), Neill'in "Kayıtsız Şartsız Özgürlük" prensibine göre, başkalarına zarar vermedikleri sürece istediklerini yapmakta özgürdürler. Derslere girmek zorunlu olmadığı gibi, öğrenci istediği dersleri almakta özgürdür. Gerek tarihindeki başarılarından ve gerekse son zamanlarda yapılan teftişlerin olumlu sonuçlarından dolayı İngiliz Hükümeti tarafından en üst düzeyde tolere edilmektedir. Summerhill Okulu, 1921 yılında Almanya'da Dresden yakınlarındaki Hellerau'da "New School"a bağlı olarak kuruldu. Ancak, Neill "New School"un kültürel ve ahlaki değer sisteminden memnun olmadığı için okulunu Avusturya'da Sonntagberg'e taşıdı. Burada yerel halkın muhalefetinden ötürü 1923 yılında okulunu İngiltere'deki Lyme Regis'e taşıdı. Lyme Regis'te kaldığı muhitin adı olan Summerhill, aynı zamanda kurduğu okulun da adı oldu. 1927'de Neill okulunu bir kez daha, İngiltere'de bugün de bulunduğu Suffolk'un Leiston ilçesine taşıdı. Bölge, II. Dünya Savaşı sırasında İngiliz ordusunun eğitim kampı olarak kullanıldığından, okulunu bir kez daha, bu kez Galler'in Ffestiniog kasabasına taşımak zorunda kaldı. 1973'te Neill'in ölümü üzerine okulun yönetimini 1985'e kadar eşi Ena üstlendi. Günümüzde yatılı ve yatısız eğitim veren ve demokratik usuller ile yönetilen okulun yönetimiyle Neill'in kızı Zoe Neill Readhead ilgilenmektedir. Okulun kuruluş tarihinin daha geç olduğu yönünde tartışmalar varsa da, okul kendi kuruluşunu 1921 yılına, "New School" okulunun bünyesi altındaki faaliyetlerine dayandırmaktadır. Summerhill Okulu, felsefesini çocukların özgürken baskı altındakine göre daha iyi öğrendikleri felsefesine dayanır. Neill'in Summerhill'i kurmasındaki temel düşünce şudur: "Çocuğun amacı kendi hayatını yaşamaktır - kaygılı anne babaların istedikleri hayatı ya da en iyisini ben bilirim diye düşünen eğitimcilerin uygun gördüğü hayatı değil." Summerhill Okulu'nda tüm dersler isteğe bağlıdır ve öğrenciler okul zamanlarında ne istiyorlarsa yapmakta özgürdürler. Ek olarak öğrenciler, personelle öğrencilerin eşit oy hakkına sahip olduğu, sorunların tartışıldığı, kuralların belirlendiği veya değiştirildiği, günlük hayatı düzenleme amacıyla haftada üç kez toplanan "demokratik topluluğa" iştirak edebilirler. Burada karar verilen kurallar yatış saatinden, yüzme havuzu civarındaki çıplaklığın sınırlarına kadar geniş bir yelpazeyi kapsamaktadır. Söz konusu toplantılar ayrıca çözümlenememiş bazı tartışmaların çözüme bağlanması için de bir fırsattır. Örneğin, bir hırsızlık durumunda hırsızlığı yaptığı anlaşılan kişiye para cezası verilmesi gibi. (Verilen ceza genellikle çalınan miktarda para kadardır.) Kuralların belirlenmesi ve yaptırımların uygulanmasında, "demokratik topluluk" genellikle A. S. Neill'in "Kayıtsız Şartsız Özgürlük" " özdeyişine uygun davranırlar. (Neill, ayrıca bu isimde bir kitap da yazmıştır: "(Freedom, Not License]") Bu özdeyiş öğrencinin, başkalarına zarar vermediği sürece her şeyi yapmakta özgür olduğunu vurgular. Örneğin öğrenci kimseye istediği kadar küfür edebilir ancak bir arkadaşına aynı şekilde hitap edemez. Summerhill'in en önemli temel prensipler: demokrasi, eşitlik ve özgürlüktür. Summerhill'de anlaşmazlıkların çözülmesi için iki temel metot vardır: İlk olarak, bir öğrenci bir anlaşmazlığın çözümü amacıyla soruşturmacılara gider. Soruşturmacılar, "demokratik topluluğun" daha eski üyeleri arasından öğrenciler ve personelin eşit oylarıyla seçilmiş ve görevleri anlaşmazlıkları çözmek olan kişilerdir. Bir şahıs, soruşturmacılardan herhangi birini bularak "Soruşturma Oturumu" ister. Bu oturum sırasında soruşturmacılar genellikle sıkıntıya neden olan kişiyi uyarmak durumundadırlar. Bazen, eğer durum çok karmaşık ise soruşturmacılar arabuluculuk yaparlar. Eğer anlaşmazlık orada çözülemezse veya soruşturmacının uyarıları önemsenmezse soruşturma oturumu, demokratik oturum öncesinde yapılarak öğrenciler ve personelin görüşlerine sunulur. Öğrencinin iki dil bilen ve İngilizce konusunda yetersiz olduğu veya sürekli olarak zorbalık yaptığı bazı özel durumlarda, belli bir öğrenci ile ilgilenmesi için "özel soruşturmacı" atanır. Okul Mahkemesi, okul kurallarına uymayan öğrenciler ve personelle ilgili karar veren topluluktur. Bazı zamanlarda farklı amaçlarla da toplanan heyet, okul kurallarını belirlemek ve kuralların çiğnenmesi durumunda yargılama yapmak amacıyla toplanır. Okul Mahkemesi'nde yapılan duruşmalar birinin diğerini veya diğerlerini mahkemeye celbiyle başlar. Öğrenci, problemi Okul Mahkemesine taşır ve mahkeme başkanı suçlanan kişilere suçu işleyip işlemediklerini sorar ve eğer suçlanan kişi veya kişiler hiçbir savunma yapmazlarsa şahitler çağrılır. Eğer şahit suça tanıklık ederse ve tanıkların ifadelerinde çelişki yoksa mahkeme başkanı heyetin fikirlerini sorar. Aksi takdirde oturum tartışmaya açılır. Kimin suçlu olduğunu belirleyecek kadar yeterli delil yoksa (örneğin, kimse görmeden yapılmış bir hırsızlık) olayı araştırması amacıyla bir "inceleme komitesi" tayin edilir. İnceleme komitesi, insanların odalarını ve kilitli dolaplarını araştırmaya ve onları sorgulamaya yetkilidir. Eğer yeni bir kanıt bulurlarsa, davayı bir sonraki duruşmada tekrar görüştürebilirler. Summerhill gibi küçük bir toplulukta bu gibi çok az olay çözümsüz kalmış ve sorunlar genellikle çabukça çözülmüştür. Kişinin suçu işlediği kesinleşmişse toplantı kararı alınır ve ceza kararı oylamaya sunulur. Okul kurallarının ihlali durumunda genellikle standart cezalar uygulanır, ancak bazı durumlarda farklı cezalar önerilebilir. Cezalar mahkeme başkanının uyguladığı "sert uyarı" cezası, para cezası, çalışma cezası, ayrıcalıkların kaybedilmesi (örneğin, okul dışına çıkma yasağı veya yemeği en son yeme cezası gibi), çöp toplama veya topluluğa faydalı diğer işler olabilir. Hırsızlık durumda genellikle hırsızın çaldığı şeyi geri getirmesi yeterli olarak görülür ancak çalınan malın hırsızda olmadığı bazı özel durumlarda bahsi geçen cezalardan iki veya daha fazlası verilerek hırsıza çaldığı şeyi nereye gönderdiği sorulur. Neill'in, çocukların sosyal gelişimleriyle akademik gelişimlerinden daha ilgili olması yanında Summerhill'in eğitim yaklaşımıyla geleneksel yaklaşımlar arasında bazı önemli farklara sahiptir. Örneğin Summerhill'da "yıl" veya "sınıf" kavramı yoktur. Bunun yerine öğrenciler yeteneklerine göre belirlenmiş derslere yerleştirilirler. Bir sınıfta farklı yaşlardan yaş farkı çok olan öğrencilerin bir arada olması veya 13-14 yaşından küçük öğrencilerin lise diploması sınavlarına (General Certificate of Secondary Education - GCSE) girmesi sıra dışı bir durum değildir. Bu düzenleme, çocukların belli yaşlara göre ayarlanmış standart dersler yerine "kendi adımlarıyla yürümeleri" gerektiği inancını yansıtır. Ayrıca tüm gün veya günün bir kısmında çalışmak için "atölye" ve "sanat odası" da vardır. İsteyen öğrenci bu odalardan birine gidip bir gözetmen nezaretinde istediği çalışmayı yapabilir. Çocuklar burada genellikle, kendileri ürettikleri tahta oyuncaklarla (genellikle kılıç veya silahlar) oynarlar ve okuldaki mobilyaların çoğu ve okulda bulunan dekorlar aynı şekilde öğrenciler tarafından üretilmiştir. Summerhill’deki öğrenciler, yatakhane binasının yapısı beş gruba ayrılmalarını gerektirdiğinden kendilerine uygun olan bir gruba yerleştirilirler. Yerleştirme, genellikle dönemin başında müdür tarafından teoride yaş esasına göre yapılır. Pratikte ise, daha uzun süredir kalacak yer için sıra bekleyen diğerlerinden genç bir öğrenciye öncelik verilebilir. Genç öğrencinin, kendinden yaşça büyük olan gruptan çok arkadaşı varsa veya kendisinden yaşça büyük grup üyeleriyle aynı karakter olgunluğunda ise üst gruba alınabilir. Bazı okul kuralları özellikle belli yaş grupları içindir. Örneğin, bisiklet kullanma izni sadece “San” grubuna ait iken, kamp ateşi yakma görevi “Baraka” ve “Nakliye” grubuna aittir. Yatak odaları genellikle dört veya beş kişiliktir. Tüm yatakhanelerde, okul personelinden bir gözetmen bulunur. Gözetmenlerin görevleri arasında öğrencilerin ufak yaralanmalar veya rahatsızlıklarının tedavi etmek, daha ciddi durumlarda muayenehaneye veya hastaneye götürmek, değerli eşyalarına göz kulak olmak, öğrencilere genel psikolojik destek vermek, öğrencilerin yaş gruplarına göre bazen yatmadan önce hikâye okumak sayılabilir. 6 – 8 yaş arası San binası, sınıflara yakın bir ek binadır. Söz konusu bina zamanında “sanatoryum” olarak inşa edildiğinden burada kalan çocuklara bu kelimeden türetilmiş “san” denmektedir. 9 – 10 yaş arası Kulübe Çocukları, Neill’in okul civarında bulunan eski kulübesinde kalırlar ve bazı zamanlarda San çocukları tamamen bu kulübede ağırlanırdı. Ancak kulübe çocukları günümüzde ana okul binasında kalırlar. Neill’in “gangster dönemi” dediği bu yaştaki öğrenciler daha sinirli ve hırsızlığa meyilli davranışlar sergileyebilirler. Bu nedenle bu dönemdeki çocukları daha savunmasız olan diğerlerinden ayırmak avantajlıdır. 11 – 12 yaş arası Ev çocukları ana okul binasında kalırlar. Neill’in gangster dönemi adını verdiği dönemde olan bu öğrenciler genellikle en asi ve bozguncu olanlardır. Gece ışıklar kapandıktan sonra izin almaksızın odalarından ayrılabilir veya geç saatlerde sinsice dışarı çıkabilirler. 13 – 14 yaş arası Baraka binası okul binasının dışında küçük bir binadır. Kızlar barakası ve erkekler barakası olarak iki baraka vardır. Orijinal tasarımı gereği köhne bir görüntüye sahip olan bu binaya görünümünden dolayı baraka denmektedir. Baraka çocukları ve yukarı yaştaki çocuklardan okulda düzenlenen toplantılara katılmak, toplantıları yönetmek, öğrenciler arasındaki anlaşmazlıkların çözümünde “soruşturmacı” olmak ve okul toplantılarında konuşmacı olmak gibi aktivitelerde aktif rol almaları beklenir. Daha küçük yaştaki çocuklar da eğer isterseler bu aktivitelerde yer alabildikleri gibi yaşı büyük olsa bile istemeyenler bu aktivitelere katılmayabilirler. 15 yaş üzeri Nakliye binası baraka binasının biraz daha büyüğüdür ve istasyon binasından çevrildiği için bu adı almıştır. Son restorasyonda erkeklerin kaldığı binaya küçük bir mutfak; kızların kaldığı binaya ise ortak kullanım amaçlı bir oda ile banyo bloğu eklenmiştir. Okuldaki diğer banyolar sadece duş özelliğine sahiptir. Nakliye binasında kalan çocukların kendilerine özel odaları vardır ve bu odalar gözetmenler tarafından takip edilmez. Çamaşırlarını kendileri yıkamaları ve kendilerine göz kulak olmaları beklenir. Hastalanan, tıbbi yardım veya psikolojik danışmanlık ihtiyacı duyan nakliye binası öğrencileri danışmaları durumunda baraka binası gözetmenleri tarafından kendilerine yardımcı olunur. Summerhill okulu ülkedeki en çok denetlenen okuldur ve İngiliz Hükümeti’yle pek de iyi bir ilişkisi olduğu söylenemez. 1990'lı yıllarda dokuz kez denetlenmiştir. Sonradan ortaya çıktığı üzere İngiltere Eğitim Standartları Bürosu ’’(Office for Standards in Education – OFSTED)’’ Summerhill Okulu da dahil olmak üzere 61 bağımsız okulu gizli “kara liste”ye almıştır. Mart 1999’da Eğitim Standartları Bürosu’nun büyük denetimi sonrasında önceki adı Eğitim ve İstihdam Dairesi olan İngiltere Eğitim Bakanlığı ‘’(Department for Education and Skills)’’ bakanı David Blunkett okulda derslerin zorunlu olmaması nedeniyle, altı ay içinde dersleri zorunlu hale getirmezlerse okulun kapatılmasıyla sonuçlanacak bir şikayet yayımladı. Summerhill duruma itiraz etti. Mart 2000’de dava, Krallık Avukatı olan ve insan hakları avukatı olarak bilinen Geoffrey Robertson’un temsiliyle özel bir eğitim mahkemesinde görüldü. Dört gün içinde hükümetin açtığı dava düşerek bir uzlaşmaya varıldı. Mahkemenin yapıldığı gün mahkemede olan öğrenciler, mahkemedeki bir duruşma salonunda söz konusu uzlaşmanın kabul edilip edilmeyeceği ile ilgili bir toplantı düzenlediler ve oy birliği ile uzlaşmayı kabul ettiler. Uzlaşma, mahkemenin yetkilerinden de genişti. Mahkeme, sadece şikayetlerin çözülmesi yetkisine sahipti ancak uzlaşma gelecekte Summerhill’a yapılacak denetimlerin, Summerhill’ın eğitim felsefesi de dikkate alınacak şekilde sınırlarını çiziyordu. 1999’daki tartışmalı rapor 2007’de yayımlandı. 2007 yılında yapılan denetim mahkemede varılan uzlaşma çerçevesinde yapıldı ve 1999’daki denetimde şikayet edilen konularda bile görüşler genellikle olumluydu. Zeitgeist: The Movie Zeitgeist: The Movie, 2007 yılı yapımı, din, para ve banka ile 9/11 olayını anlatan bir belgeseldir. Belgeselin devamı olan "Zeitgeist: Addendum" ise yeni teknoloji temelli sosyal sistemi ve Jacque Fresco'nun fikirlerini ve Venüs Projesi'ni anlatır. "Zeitgeist: The Movie" ilk defa 18 Haziran 2007 tarihinde zeitgeistmovie.com üzerinden yayınlandı. Ancak beta versiyonu 6 Haziran'dan beri Google Video aracılığı ile seyredilebiliyordu. Bu süreç içinde Google Video'nun en çok izlenen filmi oldu. Video 24 ayrı dile çevrilerek yayınlandı. Son derece tartışmalı bir belgesel olup 3 kısma ayrılmıştır; 1. bölüm, din kurumunun güvenini sorgulamak için bilgi üretmek; Yahudi ve Hristiyan dini figürlerinin Sümerler ve Eski Mısır'da bazı dinî figürlerle olan benzerlikleri üzerinden bu dinlerin fiktif ve kurgusal özelliklerine dikkat çekmektedir. 2. bölüm, 11 Eylül olayları hakkında bizlere anlatılan problemleri ve yazarların 11 Eylül olaylarından kimlerin sorumlu olduğunu gösteren iddialarını içermektedir. 3. bölüm, bankaların tek bir "Dünya bankası" oluşturma teorilerini kapsamaktadır. 2. belgesel Ã–zeti (Zeitgeist Addendum); 2. belgesel 4 bölüme ayrılmıştır. 1. Bölüm şu anda geçerliliğini koruyan parasal sistem ve çöküşünü iddialarını anlatmaktadır. 2. bölüm 1. bölümün devamı olarak John Perkins isimli eski ajan kendini ekonomik tetikçi olarak tanımlayan kişiyle röportaj olarak geçiyor. 3. bölüm Jacque Fresco tarafından üretilmiş Venüs Projesi hakkında bilgiler veriyor. 4. ve son bölüm doğa kanunları ile iç içe yaşamanın insanlar için ne anlama geldiğini araştırıyor. Efsaneler KupasÄ± Efsaneler Kupası (Rusça:Кубок Легенд) Rusya'da 2009 yılından beri düzenlenen 35 yaş ve üstü emekli futbolcuların boy gösterdiği bir turnuvadır. Turnuvada bir yarısı 20 dakika olan karşılaşmalar 40 dakika sürer. Devre arası 10 dakikadır. Bir kaleci ve 5 oyuncuyla takımlar sahaya çıkarlar. Turnuva Rusya Futbol Federasyonu'nun desteği ile düzenlenmektedir. Eşşek (iskambil oyunu) Eşşek, iskambil kartlarıyla oynanan bir şans oyunudur. Alınganlık düşünceleri Alınganlık düşünceleri veya referans fikirleri, kişinin dış dünyada olan birbiriyle bağlantısız, alakasız veya sıradan olayları kendisi için bir işaret olarak algılaması ile kendini belli eden bir kişilik bozukluğudur. Psikiyatri alanında referans fikirleri şizofreni, kuruntulu rahatsızlık (delusional disorder) veya çift kutuplu rahatsızlık (bipolar disorder) gibi psikozlu hastalıkların teşhis kriteridir. Referans fikirlerine sahip olan biri aşağıdaki belirtileri gösterebilir: Hamdaniler Hamdânîler (Arapça: حمدانيون‎), Kuzey Irak (El Cezire) ve Suriye'de hüküm sürmüş bir Şii Arap hanedanıdır. Abbasi Halifeleri idare güçlerini kaybettiklerinden sonra eyaletlere ve hatta devlet merkezine atanan emirler özerk hareket etmeye başlamışlar; emirliği kendi sülaleleri içindeki yakın vârisleri arasında paylaşmışlar ve bir hanedan kurmuşlardır. Hamdaniler bu tip emirler hanedanından en önemlilerinden biridir. Cedlerinin Kuzey Arabistan ve Dicle-Fırat arasında yaşamış ve eskiden Hristiyan olan Banu Taglib aşiretinden olduğunu kabul etmişlerdir. Bu sülaleden hüküm süren emirlerden ilki Hamdan bin Hamdûn'dur. Bu kişinin ilk defa emirliğe 890'da Abbasiler halifelerinden Mutemid tarafından Güneydoğu Anadolu Bölgesi'nde Mardin'e vali olarak atanmasi ile başlamıştır. Onun oğlu Abdullah bin Hamdan önce 906'da Musul valisi olarak emirliğe başlamış ve sonra da 914'te Bağdat'ta vali olarak emirlik yapmıştır. Abdullah'ın iki oğlu Hasan Nasir-ed-Devle (d. 929- o. 968) ve Adid-ad-Devle önce Musul ve Diyarbakır valisi olarak emirlik yapmışlardır. Sonradan Hasi Nasir Diyarbakır emirliğine geçmiştir. Fakat burada Hasan Nasr'in hükmetmesi o kadar zalim ve acımasız olmuştur ki, ortaya çıkan şikâyetler dolayısıyla ailesi tarafından emirlikten uzaklaştırılmıştır. Bu aileye ait emirler 990'a kadar Musul emirliği yapmaya devam etmişlerdir. Ancak 979'da Buvayid'lerin hücumuna uğramışlar ve geçici olarak Musul emirliğinden ayrılmamışlardır. 990'dan sonra Musul emirliğini Kuzey Irak'ı elinde tutan Ukaylilerin eline geçmiştir. Hamdanid sülalesinden diğer bir kolu Halep, Suriye'de emirlik yapmıştır. Bunlardan ilki olan Ali Saif-ul-Devla (945-967) doneminde Halep merkezli Kuzey Suriye emirliğine getirilmis ve Hamdanilerin Suriye kolunu kurmuştur. Bu göreviyle Saif-ul-devle Bizans İmparatorluğu'nun kuzey Suriye'ye ve güneyine ilerlemesine baş engel olmuştur. Saif-ul-devle Arap şair ve yazarları koruması ve Halep'teki sarayını bir İslam kültür merkezi haline getirmesi ile İslam ülkelerinde ün almıştır. Fakat Bizans İmparatorluğu Halep'e hücum edip şehri eline geçirince, daha sonra şehri Hamdaniler tarafından geri alınmıştır. Hamdaniler birçok düşmanla aynı anda mücadele etmiştir. Hamdaniler; Büveyhoğulları, Kürtler, Harput Ermenileri, Fatimi İmparatorluğu ve Bizans İmparatorluğu ile mücadele ediyordular. Çareyi Halep'i ve emirliklerini Mısır'da bulunan Fatimiler İmparatorluğuna bağlanmakta bulmuşlar ve bir vassal emir olarak Halep'te 1032'ye kadar hüküm sürmüşlerdir. 1035'te Fatimiler, Hamdanileri Halep emirliğindan atmışlardır. Imnul Eroilor Moţa-Marin Imnul Eroilor Moţa-Marin (anlam: "Kahramanlar Moţa ve Marin'in ilâhi"), Romanya'nın faşist örgütü Demir Muhafızlar'ın popüler şarkılarından biri. İspanyol Lejyonu (Tercio)'nun 21. Bölüğüne bağlı olarak İspanya İç Savaşı'na katılan ve 13 Ocak 1937 tarihinde Madrid'in 15 kilometre güneyinde bulunan Majadahonda'da meydana gelen çatışmada ölen Demir Muhafızlardan Ion Moţa ve Vasile Marin'in onuruna şarkı sözü Radu Gyr tarafından yazıldı ve müziği Ion Mânzatu tarafından bestelendi. Kaplan yılanı Kaplan yılanı ("Notechis"), Elapidae familyasında yer alan iki zehirli yılan türünün ortak adı. Avustralya'nın güney bölgelerinde, kıyı adalarında ve Tazmanya'da bulunur. Bu yılan son derece değişken renklere sahiptir, çoğunlukla kaplanınkilere benzer çizgileri vardır. "* Aday alt türler dahil değildir." Kaplan yılanının zehiri güçlü nörotoksin, koagülant, hemolisin ve myotoksin içerir. Kaplan yılanı dünyanın en ölümcül yılanları arasında yer alır. Zehirlenmenin semptomları ayak ve boyun bölgelerinde yerel acı, titreme, uyuşukluk ve terleme sonrasında nefes almada güçlük ve felç şeklindedir. Panzehir etkili olsa da, tedavi uygulanmazsa ölüm oranı %40'lara kadar çıkabilir. Tür birçok eyalette koruma altındadır ve öldürülmesi veya yaralanması durumunda 7.500 dolara kadar para cezası ve bazı eyaletlerde de 18 ay hapis cezası verilmektedir. Avustralya'nın yerli yılanlarının yurtdışına çıkarılması da yasaktır. Duyma kaybı Duyma kaybı, işitme kaybı veya sağırlık, sesleri algılama yetisindeki tam ya da kısmî bir azalmayı ifade eder. Birçok biyolojik ve çevresel etmene bağlı olarak gelişen duyma kaybı, ses algılama yetisine sahip bütün canlılarda ortaya çıkabilir. Seslerin frekansını belirtmek için Hertz birimi kullanılır. Kusursuz bir insan kulağı 20-20.000 Hz arasındaki sesleri işitir. Örneğin insan sesinin frekansı 500–5000 Hz arasındadır. Seslerin şiddeti ise desibel ile belirtilir. 80 dB üserindeki seslere uzun süre maruz kalmak işitme kaybına neden olabilir. 130 dB ve üzerindeki sesler kulaklarda fiziksel hasara neden olabilir. 80 dB'ye örnek olarak iş makinalarının çıkardığı gürültü, 130 dB'ye örnek olarak jet uçağı motoru örnek verilebilir. İnsanlarda işitme kaybının başlıca nedenleri şunlardır: Presbikuzi; yaşa bağlı olarak gerçekleşen, özellikle yüksek frekanslardaki işitme kaybıdır. 60 yaşına kadar yaklaşık %5, 70 yaşına kadar yaklaşık %10 kayıp görülür. HastalÄ±klar Venüs Projesi Venüs Projesi, Jacque Fresco'nun gelecekle ilgili planlarını gerçekleştirmek amacıyla kurduğu bir organizasyon. Bir web site aracılığıyla yayınladığı video ve belgelerle, toplumu geliştirmek ve daha ileri taşımak amacıyla kaynak bazlı ekonomiye geçmenin; yenilenebilir şehirlerin, enerji etkinliğinin, doğal kaynak yönetiminin ve gelişmiş otomasyonun önemini topluma sağlayacağı faydaya odaklanarak açıkladığı bir organizasyondur.. Bu organizasyon, Jacque Fresco ve Roxanne Meadows tarafından 1995 yılında başlatıldı. Jacque Fresco'nun hayatının ve çalışmalarının anlatıldığı Planlı Gelecek (Future by Design) 2006 yılında yayınlandı. Venüs Projesi'ne isim kaynağı olan Venüs, Florida'da Okeechobee Gölü yakınlarında 85.000 m alana sahip bir araştırma merkezidir. Venüs projesi yoksulluğun, kıtlığın, toplumdaki her türlü yozlaşmanın, suçun, ve savaşların nedeninin, günümüz dünyasının toplumun yararına olan teknolojik gelişmeleri bilinçli bir şekilde yavaşlatan kar bazlı ekonomik sistem olduğu düşüncesiyle kuruldu. Jacque Fresqo, kar bazlı ekonomik sistem tarafından teknolojinin gelişiminde kasıtlı olarak yaratılan yavaşlamanın, "karlılık"tan kurtarıldığında daha fazla insan için daha çok kaynak bolluğu ve buna bağlı olarak daha fazla ürün sağlayacağı ve kıtlık, yoksulluk ve açlığı ortadan kaldıracağı teorisini geliştirdi. Bu yeni keşfedilmiş kaynak bolluğu, insanların bencillik, yozlaşma ve açgözlülüğe olan eğilimini azaltacak ve birbirlerine güvenme eğilimini aşılayacaktır. Fresqo'ya göre, parasal ekonomik sistem ve onun sonucunda ortaya çıkan emek ve rekabet gibi süreçlerin insanları gerçek potansiyellerini ortaya koymaktan alıkoyarak toplumu geriletmektedir. Fresqo, insanların daha uzun, sağlıklı ve daha anlamlı bir hayat yaşamalarının artık mümkün olduğuna inanarak bahsettiği düşüncelerin toplumdaki insanların büyük çoğunluğu için en üst düzey fayda sağlayacak fikirler olduğunu ifade etti. Fresqo'nun fikirleri Büyük Buhran yıllarında şekillendi. Fresqo dünyadaki, Büyük Buhran dönemine benzer olmakla birlikte onun kadar sert olmayan mevcut ekonomik durumun insanları serbest piyasa ekonomisi ve kapitalizmden uzaklaştırarak paranın yönetimini elinde tutan kurumlara karşı insanların güvenini yıkacağına inandı. Venüs Projesi'nin temel yaklaşımı, mevcut para bazlı ekonomik sistemin, kaynak bazlı ekonomik sistem aracılığıyla ortadan kaldırılmasıdır. Jacque Fresco, endüstriyel tasarımcı, sosyal mühendis, yazar, konferansçı, fütürist ve mucittir. Tasarımcı ve mucit olarak biyomedikal yeniliklerden tamamen entegre sosyal sistemlere kadar geniş yelpazede çalışmıştır. Zeitgeist hareketi, Venüs Projesi doğrultusunda aktivist denilen ve Venüs Projesi'nin gerçekleştirilmesi amacıyla gönüllü çalışan çeşitli insanların buluştuğu ve iletişim kurduğu bir ağdır. Venüs Projesi, , 'nde (Zeitgeist Movement Orientation Presentation) ve 3. ve son belgesel olan Zeitgeist Moving Forward'da (internet sitesi) açıklanarak küresel sorunların muhtemel çözüm yolu olarak tanımlandı. Venüs Projesi'nin anlatıldığı Future By Design belgeseli. (Türkçe altyazı) Makaroni pengueni Makaroni pengueni ("Eudyptes chrysolophus"), penguengiller (Spheniscidae) familyasından Güney Amerika, Güney Afrika ve Antarktika Yarımadası arasında kalan bölgede yaşayan bir penguen türüdür. Sorguçlu penguenler ("Eudyptes") olarak adlandırılan penguen cinsinin altı türünden birisidir. Kraliyet pengueni ("Eudyptes schlegeli") ile akrabalığı vardır ve bazı kesimler bu ikisini tek tür olarak ele alırlar. Sarı bir sorgucu olup, yüzü ile üst kısmı siyahtır ve beyaz olan alt kısımdan keskin bir şekilde ayrılır. Yetişkinler ortalama 5,5 kg (12 lb) ağırlığında ve 70 cm (28 inç) uzunluğundadır. Erkek bireyleri, dişi bireylerinden daha büyük boyuttadır ve gagaları daha uzundur. Makaroni penguenleri göçmendir, istisnai durumlarda yuvalama mevsimi dışında karada görülürler. Yaşam süreleri 8 ila 15 yıl arasında değişir. Makaroni pengueni çeşitli kabuklularla, küçük balıklarla ve kafadan bacaklılarla beslenmektedir. Herhangi bir Makaroni pengueni bireyi, yıllık olarak herhangi bir deniz kuşundan daha çok deniz canlısı tüketir. Bu penguenler yılda bir kez tüy dökerler, bu dönemde tekrar denize dönmeden önce yaklaşık dört hafta kadar kıyıda zaman geçirirler. Genellikle kolonileri 100.000'den fazla bireye sahiptir. Bu nedenle penguen türleri içerisinde üreme oranı en yüksek olan penguen türüdür. Üremeyle geçen yaz ayları sonunda, penguenler altı ay boyunca okyanusta dağılırlar. 2009'da yapılan bir araştırmada Kerguelen'deki penguenlerin Orta Hint Okyanusu'nda 10.000 km'nin (6.200 mil) üzerinde yolculuk yaptıkları belirlenmiştir. Yaklaşık 18 milyon bireyi ile makaroni pengueni en kalabalık penguen türüdür. Ancak popülasyonlardaki yaygınlıkta 1970'lerin ortasından beri azalma rapor edilmektedir. Bu faktörler penguenin korunma durumunun hassas olarak yeniden sınıflandırılmasına yol açmıştır. Makaroni pengueni, 1837'de Alman doğa tarihçisi Johann Friedrich von Brandt tarafından Falkland Adaları'nda tanımlandı. Tanımlamada sorguçlu penguenler ("Eudyptes") cinsinin altı türünden biri olduğu belirtildi. Cins adı, Antik Yunancadaki "eu" (iyi) ve "dyptes" (dalıcı) sözcüklerinin birleşimiyle türemiştir. Türün epitet adı "chrysolophus" ise Yunanca sözcükler "chryse" (altın), ve "lophos" (sorguç) sözcüklerinden türetilmiştir. Türün bilinen adı, 19. yüzyılın başlarında Falkland Adaları'nda kaydedildi. Anlaşıldığı kadarıyla İngiliz denizciler türü dikkat çekici sarı sorgucuna bakarak isimlendirdi. Makaronizm, 18. yüzyıl İngiltere'sinde gösterişli veya aşırı süslü özel bir tarz için kullanılan bir terimdi. Bu modayı benimseyen kişiler de "maccaroni" veya "macaroni" olarak adlandırılırdı. Bu sebeple söz konusu şubenin adı "makaroni" olarak kabul edildi. Mitokondri ve nükleer DNA'sı bulguları makaroni pengueninin yakın akrabası olan kraliyet pengueninden ("Eudyptes schlegeli") yaklaşık 1,5 milyon yıl öncesinde ayrıldığını ortaya çıkarmıştır. Her ne kadar iki ayrı tür oldukları kabul edilse de, DNA dizilişindeki yakın benzerlikleri nedeniyle Avustralyalı iki kuşbilimci Les Christidis ve Walter Boles, makaroni pengueninin kraliyet pengueninin bir alt türü olduğu görüşünü benimsemiştir. İki tür görünüm olarak çok benzer olmasına rağmen kraliyet pengueninin siyah yerine beyaz bir yüz bölgesi vardır. 1987-1988 yıllarında Avustralya Ulusal Antarktik Araştırma Keşfinde Heard ve Marion adalarında bir Hint-Pasifik alt türü olan "E. chrysocome filholi" ile yaptığı üç melez kaydı bildirilmiştir. Makaroni pengueni, dış görünüşü bakımından "Eudyptes" cinsinin diğer üyelerine benzeyen ve iri, sorguçlu bir penguendir. Yetişkin bir makaroni pengueninin ortalama boyu yaklaşık 70 cm'dir. Ağırlığı ise yılın hangi dönemine denk geldiğine ve cinsiyetine göre belirgin bir biçimde değişir. Erkeklerin ortalama ağırlığı; kuluçka dönemi sonrası 3,3 kg, tüy dökme dönemi öncesi 6,4 kg ve tüy dökme dönemi sonrası 3,7 kg'dır. Dişilerde ise ortalama ağırlık; tüy dökme dönemi öncesi 5,7 kg iken, tüy dökme dönemi sonrası ise 3,2 kg'dır. Ağızdan itibaren gagaları, 7–8 cm kadardır. Üst gaganın tepesinde bir santimetreden az bir yükselti bulunur. Uzun telek tüylerinden yoksun olan ve kırılmadığı için uçmaya yaramayan fakat buna karşılık, yüzerken çok kuvvetli yüzgeç vazifesi gören kanatları, omuzdan kanat uçlarına kadar 20,4 cm ve kuyruğu ise 9–10 cm kadardır. Diğer kuşların aksine havada uçamaz ama derin suların en usta yüzücüsüdür. Su altında çok çevik ve hızlı olabilmesini, benzersiz vücut özelliklerine borçludur. Vücudu kaplayan kürk; deriden üretilen özel bir yağ sayesinde su geçirmez. Kafa, çene, boğaz ve üst kısım siyahtır ve beyaz olan alt kısımdan keskin hatlarla ayrılmıştır. Yavrularda bu siyah tüyler mavimtrak bir parlaklığa sahiptir, erişkinlerde ise kahverengiye çalar. En ilginç özelliği ise alnın ortasındaki bir perçemden başlayıp yatay bir şekilde enseye kadar uzanan sarı renkli sorguçlarıdır. Yüzgeçlerin dış kısmı mavi-siyah renkli olup uçları beyazdır, iç kısımları ise beyaz renkli olup uçları siyahtır. Geniş soğansı gaga, turuncu-kahverengidir. İris kırmızıdır ve gaganın bitiminden göze doğru pembemsi çıplak bir deri parçası bulunur. Bacaklar ve ayaklar pembedir. Erkekler ve dişiler görünüş olarak benzerdir ancak erkekler çok az miktarda daha büyüktür. Erkeklerin gagaları, dişilere göre daha büyük olur. Ortalama bir erkek gagası; 6,1 cm iken, dişilerinki 5,4 cm'dir. Bu fark sayesinde erkek ve dişi ayırt edilebilir. Olgunlaşmamış makaroni penguenleri; ufak gövdeleri, küçük mat kahverengi gagaları, koyu gri çene ve boğazı, kafalarının üzerine saçılan eksik veya gelişmemiş sarı tüyleri ile ayırt edilir. Üreme yaşından bir ya da iki yıl önce, 3-4 yaş arasında penguenlerde sorguç tamamen gelişmiştir. Makaroni penguenleri, varolan bütün tüylerini değiştirecek şekilde yılda bir defa tüy döker. Tüy dökme sırasında yiyecek temin edebilmek için suya giremediklerinden, tüy dökmeye başlamadan önce iki hafta kadar vücutlarında yağ birikimi meydana gelir. Tüy dökme işlemi, 3-4 hafta sürer ve bu süreyi sahilde oturarak geçirir. Makaroni pengueni, tüy dökme safhasının ardından denize döner ve baharda çiftleşmek üzere kolonisine katılır. Ortalama yaşama süreleri, pek iyi bilinmemektedir. Güney Georgia Adaları'nda yavrulayan erişkinlerin başarılı şekilde dönüş oranları; üç yıllık dönemde yüzde 49 ilâ 78 arasında değişmiştir. Dönenlerin yüzde 10'u, bir sonraki yıl yavrulamamıştır. Makaroni pengueninin ötüşü diğer sorguçlu penguenlere benzer. Eş bulma ve kur yapma döneminde, koloniler oldukça gürültülü olur ancak kuluçka dönemi süresince azalma eğilimi gösterir. Kuluçka döneminde ebeveynler yuvada yer değişikliği yapacağı zaman borazan benzeri sesler çıkarır, bu sayede birbirlerini kolaylıkla tanırlar. Bir penguen, görsel işaretin az ve yüksek seviyede gürültünün olduğu bir çevrede, yavru veya eşini çağırmak için mümkün mertebe kolonideki diğer binlerce kuşun sesiyle yarışmak durumundadır. Bilimsel çalışmalar makaroni pengueninin iletişimi, bir görüntü-çağrı kullanımıyla sağladığını ortaya koyar, her penguen benzersiz akustik bir imzayı içeren karmaşık bir ses yapısına sahiptir. Güney Georgia Adaları'ndaki kolonilerde kaydedilen penguen seslerinin Kerguelen ve Crozet Adaları'ndakilerden daha yüksek ritim ve alçak perdeye sahip olduğu ortaya çıkmıştır. Koloniler halinde yaşamak, penguenler arasında vokal gösterilere ek olarak görsel repertuvarı da geliştirerek sosyal etkileşimin yüksek olması sonucunu doğurur. Bu davranışlar, üreme döneminin başlarında zirveye çıkar ve koloniler, özellikle erkek penguenler denizde olduklarında sakinleşirler. Karşı koyma, ilerleme ya da yer değiştirme gibi mücadeleci gösteriler, diğer bireylerle çatışmayı yatıştırmak ve kaçınmak içindir. Özellikle bitişik yuvalarda olan makaroni penguenleri, gaga düellosu yapabilirler. Penguenler gagalarını birbirine kenetler ve güreşirler. Diğerini düşürmek için yapılan her denemede, rakip tekmelenir ve gagalanır ya da ensesine vurulur. Uysal görünümlü narin yürüyüşe sahiptir. Koloni içinde ilerlerken tüyleri düz, Kanatları vücudun önünde, baş ve boyunları öne eğik, kuluçka halinde iken ya da yuvada durduklarında ise kafa ve boyunları hep kambur şekilde öne eğiktir. Diğer penguen türleri gibi, makaroni pengueni de yuva yapma ve yiyecek arama sırasında sosyal davranan bir hayvandır. Kurdukları üreme kolonileri, bütün penguen türleri içerisinde en büyük ve en kalabalık olanlarıdır. Üreme mevsimi dışında, genellikle açık denizlerde yaşarlar. Nisan ya da mayıstan ekime kadar denize dağılırlar. Charles Andre Bost tarafından yönetilen bir Fransız takımının 2009 yılındaki çalışmasında, Kerguelen'deki makaroni penguenlerine ait yuvaların, doğuya doğru 3×10 km² 'yi aşan bir alana yayıldıkları görülmüştür. Yer bulma algılayıcılarıyla donatılmış 12 penguenin, yaptıkları 10.000 km'nin üzerindeki yolculuklarında, kıyıya bir kere bile gelmeden, zamanlarını çoğunlukla 47-49° güney enlemleri ve 70-110° doğu boylamları arasındaki bölgede (Hint Okyanusu'nun ortalarında, bu alan ""Ön Kutup Noktası"" olarak da bilinir) geçirdikleri görülmüştür. Bölge, krillerin azlığı açısından dikkate değerdir. Makaroni pengueninin diyeti çeşitli kabukluları, kalamar ve balıkları kapsar ancak her birinin oranı bölgeye ve sezona göre değişiklik gösterir. Kril, özellikle Antarktika krili ("Euphausia superba") üreme mevsiminde gıdanın % 90'ından fazlasını oluşturur. Kafadanbacaklılar ve "Notothenia rossii", "Lepidonotothen larseni", "Champsocephalus gunneri", Myctophidae türleri "Krefftichthys anderssoni", "Protomyctophum tenisoni" ve "Protomyctophum normani" gibi küçük balıklar, yavru yetiştirme döneminde daha önemli bir hale gelir. Diğer birçok penguen türü gibi makaroni pengueni de bazen kasti olarak küçük taşları (10–30 mm çapında) yutar. Bu davranışın, derin su dalışında ağırlık oluşturmak için ve özellikle diyetin büyük kısmını oluşturan kabukluların dış iskeleti gibi yiyecekleri öğütmeye yardımcı olması için yapıldığına dair yorumlar yapılmaktadır. Yiyecek arama genellikle günlük olarak idare edilir. Beslenecek yavrular varken gün doğumundan, gün kararmasına kadar sürer. Gece yolculukları bazen özellikle yavrular büyürken yapılır. 2008'deki bir araştırmada penguenlerin hareketlerini izleyen, cerrahi olarak implante edilmiş veri kaydedicileri yavru yetiştirme döneminin bitmesiyle yiyecek arama yolculuklarının uzadığını gösterdi. Penguenler, kuluçka dönemi esnasında ve tüy dökmeden önce 10-20 gün kadar dışarı çıkma riskini göze alırlar. Yılda yaklaşık 9,2 milyon ton kril avlayan makaroni penguenleri, bütün deniz kuşları içinde en büyük tekli deniz kaynakları tüketicisidir. Makaroni penguenleri üreme dönemi dışında, kış göçü esnasında yaz mevsimindeki üreme dönemine oranla daha derine, daha uzun süre ve daha verimli bir şekilde dalar. Yıl boyunca yiyecek için dalışlar gündüz vakitlerinde yapılır; ancak kışın, günün daha kısa olması sebebiyle dalışlar daha sıkışık bir şekilde yapılır. Avlanma uzaklığı kolonilerden itibaren, Güney Georgia'da 50 km (31 mil) kıta sahanlığından açıklarda ve Marion Adası'ndan 59-303 kilometre mesafede herhangi bir yer olarak ölçülmüştür. Makaroni penguenleri normalde 15-70 metre (49–230 ft) derinliklerde avlanır; ancak özel durumlarda 100 metre (330 ft) derinliğe indikleri de kaydedilmiştir. Kimi zaman gece aramaları da olur; ancak 3-6 metre (9,8–20 ft) aralığında olan bu dalışlar daha sığdır. Dalışlar nadiren 2 dakikadan fazla sürer. Bütün dalışlar "V" şeklindedir ve avlanma esnasında deniz dibinde vakit harcanmaz. Yiyecek aramaya ayrılan zamanın yaklaşık yarısı dalış için harcanır. Penguenlerin dalış başına 4-16 kril veya 40-50 amfipod yakaladığı hesaplanmıştır. Dişi makaroni pengueni 5 yaşında, erkek makaroni pengueni ise en erken 6 yaşında çiftleşebilir. Dişilerin daha erken çiftleşmeye başlamasının nedeni erkek mevcudun daha çok olmasıdır. Erkek makaroni penguenin nüfusunun çok olması, dişilerin üreme zamanına girildiğinde daha deneyimli eş seçebilmesini sağlar. Dişiler koloniye katıldıktan birkaç gün sonra erkekler kendi hakimiyet bölgelerini tanıtır ve dişilere kur yapmaya başlarlar. Yuvada çiftleştikten sonra vardiyalı olarak kuluçkaya yatarlar. Dişi yumurtlarken öne doğru eğilir, hırıltı şeklinde yüksek sesler çıkarır, boynu ve gagası dikey hizaya gelene kadar ileri uzanır. Sonra ise kafasını bölge bölge sallar ve anırmaya benzer yüksek sesler çıkarır. Bir taraftan da iki tarafa doğru bükülür, kanatlarını çarpar ve gagasıyla tüylerini çekiştirir. South Georgia'da eşlerin sadakatini anlamak için yapılan gözlemler, çiftlerin dörtte üçünün bir sonraki yıl yine aynı eşle çiftleştiklerini göstermiştir. Yetişkin makaroni penguenleri genellikle ekim sonlarında çiftleşir ve kasım başlarında yumurtalarını yapar. Yuva yere sığ biçimde kazılır ve üzeri taş, çakıl veya otlarla kaplanır ya da çimen topaklarının (Güney Georgia Adaları'nda) içine yapılır. Yuvalar, koloninin orta kısımlarında yaklaşık 66 cm., dış kısımlarda ise yaklaşık 86 cm. aralıklı olarak oldukça sığ biçimde yapılır. Sağlıklı bir makaroni pengueni bir yumurtlama döneminde iki yumurta bırakır. Birinci yumurta 90-94 gram gelir. 145-155 gram gelen ikinci yumurtanın %61-64'ü olan bu yumurtanın yaşama şansı oldukça azdır. İki yumurtanın toplam ağırlığı annenin ağırlığının %4,8'i kadardır ve bunun %20'si yumurta sarısı, %66'sı yumurta akı ve %14'ü de kabuğundan oluşur. Diğer penguen türlerine oranla, kabuk kırılma riskini azaltacak şekilde göreli olarak daha kalındır ve yumurtanın sarısı da civcivin daha gelişmiş bir şekilde doğmasını sağlayacak şekide daha iridir. Yavru yumurtadan çıktığında yumurta sarısının bir kısmı kabuğun içinde kalır ve civciv ilk birkaç gün bununla beslenir. Birinci yumurtanın akıbeti çoğu kez belirsizdir; fakat kraliyet pengueni ve dik sorguçlu penguenler üzerinde yapılan araştırmalara göre dişi ikinci yumurtayı yaptıktan sonra ilk yumurtayı kırdığını göstermiştir. Kuluçka süreci beş haftayı bulur ve her biri kabaca 12 gün kadar süren üç aşamadan oluşur. İlk aşamada hem erkek hem dişi kuluçkaya yatar ve daha sonra erkek yumurtayı dişiye teslim edip beslenmek üzere denize döner. Erkek denizden döner dönmez, bu sefer dişi yumurtayı erkeğe bırakıp denize gider ve civcivler yumurtadan çıkana kadar geri dönmez. Hem erkek hem dişi kuluçka süreci boyunca hatırı sayılır biçimde oruç tutmak zorundadır; erkekler denize gidecekleri zamana kadar 37 gün boyunca bir şey yemezler, denizde geçirdikleri 10 günlük süreden beslenmeden sonra tekrar nöbeti alıp yumurtadan yavru çıkıp belli bir aşamaya gelene kadar 36 gün daha bir şey yemezler. Dişiler ise erkeklerin gelip yumurtayı alacakları zamana kadar 42 gün boyunca herhangi bir besin almaz. Bu süre boyunca her iki yetişkin ağırlıklarının %36-40'ını kaybederler. İkinci yumurta yapıldıktan yaklaşık 34 gün sonra civciv çıkar. Makaroni penguenleri üreme kolonilerini genellikle nisan ya da mayıs ayınca terkedip okyanusa dönerler. Yavru yumurtadan çıktıktan sonra erkek makaroni pengueni yeni doğmuş yavrusuna bakar. Erkek, yeni doğan yavrunun tüyleri büyüyene kadar 23 ile 25 gün arası onu korur ve sıcak tutar. Dişi ise bu dönemde bir iki günde bir yavruya yiyecek getirir. Erkek penguenler yavruları korumayı bıraktıktan sonra, yavruların sıcak kalabilmesi ve korunabilmesi için bir kreş oluştururulur. Yavrular 60-70 günlük olduklarında tüyleri kendilerini koruyabilecek hale gelir ve kendi başlarına denize gitmeye hazır hale gelirler. Makaroni penguenlerinin düşmanları orta-büyük boyutlu kuşlar ve deniz memelileridir. Katil balina ("Orcinus orca"), pars foku ("Hydrurga leptonyx"), Güneykutpu deniz ayısı ("Arctocephalus gazella") ve Subantarktik deniz ayısı ("Arctocephalus tropicalis") bazen bu penguenleri suda yüzerlerken avlarlar. Sürü halinde dolaşırlarken saldırıya uğrama olasılıkları çok düşüktür; yırtıcılar genelde yumurtaları ya da geride kalmış veya sürü tarafından terk edilmiş olan genç bireyleri avlarlar. Korsanmartı türleri, büyük kıngaga ("Chionis alba") ve "Larus dominicanus" yumurtaları avlar, ayrıca bazen korsanmartı ve yelkovan kuşları yavrulara saldırır. 1993 yılında yapılan bir araştırmayla makaroni penguenlerinin 11.841.600 yaşayan çift ile dünyadaki en kalabalık penguen nüfusuna sahip oldukları ortaya çıkarılmıştır. Makaroni penguenlerinin, Subantarktik bölgelerden Antarktika Yarımadası'na kadar 50 farklı noktada en az 216 üreme kolonisi kaydedilmiştir. Güney Amerika'da, makaroni penguenleri Şili'nin güneyinde, Falkland Adaları'nda, Güney Georgia ve Güney Sandwich Adaları'nda ve Güney Orkney Adaları'nda bulunur. Ayrıca Güney Shetland Adaları, Bouvet Adası, Prens Edward Adası, Crozet Adaları, Kerguelen Adaları, Heard Adası ve McDonald Adaları dahil olmak üzere, Antarktika ve Antarktika Yarımadası'nda da yaşarlar. Yiyecek arayan gruplar kuzeyde bulunan Avustralya, Yeni Zelanda, Brezilya'nın güneyi, Tristan da Cunha ve Güney Afrika'ya kadar ilerleyebilirler. Makaroni penguenleri bulundukları çevre koşulları nedeniyle yüksek rakıma sahip alanlarda yaşamaya evrilmişlerdir. Antarktika gibi oldukça soğuk ve zorlu iklim koşulları olan bir kıtada hayatta kalabilmek, bir hayli zor yeryüzü şekilleri üzerinde yaşayabilme becerisi gerektirmektedir. Bu nedenle makaroni penguenleri, yüksek ve karlı kayalıklarda, sularla sınırlanmış buzul ya da adacıklarda, okyanus sınırındaki devasa uçurumlarda hayatta kalmayı öğrenmişlerdir. Üreme kolonileri genellikle dik yamaçlarda ya da tam tersine düzgün zemine sahip bölgelere yerleşir, çoğunlukla biteyden yoksun olmasına karşın bu alanları tercih ederler ve "Tussock çimeni" denilen bitkilerden oluşmuş küçük topluluklarının ortasına yuva yaparlar. Makaroni pengueni nüfusunun yaklaşık 18 milyon olmasına karşın, farklı noktalarda yapılan araştırmalar önemli ölçüde bir azalma kaydetmiştir. Üstelik 1970'li yılların ortaları ile 1990'lı yılların ortaları arasında Güney Georgia'da bulunan nüfusta %50'lere varan bir düşüş yaşanmıştır. Ayrıca Şili'nin güneyindeki "Isla Recalada"da birçok birey gözden kaybolmuştur. Toplam nüfustaki bu düşüş, türün IUCN Kırmızı Listesi'nde "Zarar Görebilir" ("VU") sınıfına taşınmasıyla sonuçlandı. Ancak bu penguenlerin yaşayıp ürediği birçok alan koruma altına alındı ve bu koruma çalışmaları sürdürülmektedir. Heard Adası ve McDonald Adaları bu canlılar için bir "Dünya Mirası" haline getirildi. Makaroni penguenleri, ticari balıkçılık ve deniz kirliliğinden etkilenebilmektedir. 2008 yılında yapılan bir çalışmaya göre, iklim değişiklikleri ve balıkçılığın neden olduğu kril nüfusundaki düşüş, dişi makaroni penguenlerinin üreme yeteneklerini olumsuz etkilemektedir. Jules Mazarin Jules Mazarin (14 Temmuz 1602 - 9 Mart 1661), Fransa'yı yönetmiş olan İtalyan siyasetçi. Din alanında eğitim alan Mazarin, asıl dehasını siyasette gösterdi. Benzer bir yoldan geçmiş olan hocası Kardinal Richelieu'dan etkilenmişti. İtalya'da dünyaya gelen Mazarin, Papalık'ın hizmetine girerek hukuk ve din konularında çalıştı, ancak ahlak kurallarını hiçe sayan pragmatik bir insandı. Hristiyan etiğine aykırı olmakla beraber kadınlara ve kumara düşkünlüğüyle ün saldı. Papalık'ın temsilcisi olarak geldiği Fransa'da Kardinal Richelieu'nun hizmetine girdi. Kumar masasında kraliçenin dikkatini çekmeyi başardı ve sarayın gözdelerinden biri oldu. Kendi yeğenlerinin soylularla ilişkiye girmesini teşvik ederek Fransız aristokrasisi arasındaki yerini sağlamlaştırdı. Hatta yeğenleri içinde en çirkini sayılan Maria, geleceğin otoriter kralı olacak Prens Louis'yi etkilemeyi başardı. Kardinal Richelieu'nun ölümünün ardından Mazarin, Fransa'nın fiili yöneticisi haline geldi. Dini siyasi bir araç olarak kullandı, İtalyan kilisesinden yetişmiş olmakla beraber fanatik Katolik akımlarla mücadele etti. Mazarin'in pratik ve acımasız politikaları halk arasında öfkeye neden oldu ve Fronde olarak anılan iç savaş patlak verdi. Bazı soyluların halk isyancılarıyla birleşmesi tahtı zor duruma soktu, Mazarin görevden çekilmeye mecbur kaldı. Mazarin, kralların yetersiz kaldığı bir dönemde Fransa'yı yönetmiş ve XIV. Louis'nin gelecekteki iktidarına temel hazırlamıştır. Mazarin'in ölümü sonrası cesaretlenen Louis IV annnesinin devlet üzerindeki haklarını kaldırmış ve ipleri eline almıştır. Armand Jean du Plessis de Richelieu Armand Jean du Plessis de Richelieu, Cardinal-Duc de Richelieu (9 Eylül 1585 – 4 Aralık 1642), genellikle kullanılan ismiyle Kardinal Richelieu, Fransız bir din adamı, asilzade ve siyasetçidir. 1607 yılında psikopos olmuş ve 1616 yılında dışişlerden sorumlu danışmanlığa getirilmiştir. Richelieu'nun yıldızı zamanla hem Katolik Kilisesi'nde hem de Fransa yönetiminde parlamış; 1622'de kardinal, 1624'te XIII. Louis'in başbakanı olmuştur. Görevini ölene dek sürdürmüş, 1642'de yerini kariyeri boyunca teşvik ettiği Kardinal Mazarin'e bırakmıştır. Kardinal Richelieu, genellikle kralın başbakanı veya başdanışmanı olarak bilirdi. Hanedanlığı güçlendirmek ve yerel güçleri yok etmek için uğraştı. Asilleri dizginleyerek Fransa'yı güçlü ve merkezi bir ülke haline getirdi. Dış politikadaki temel amacı Habsbourg Hanedanı'nı frenlemek ve Fransa'nın hakimiyetini Otuz Yıl Savaşları'nda sağlama almaktı. Kardinal olmasına rağmen hedeflerine ulaşmak için Protestanlarla müttefiklik yapmakta çekinmemiştir. Birçok olayda gücünün korunması için krala güvenmiştir. Kardinal Richelieu, sanata olan düşkünlüğüyle de bilinir. Fransız Akademisi'ni kurmuştur. Kırmızı kıyafetinden dolayı ona (The Red Eminence) de denir. Ayrıca Alexander Dumas'ın, Üç Silahşörler'inde de geçer. Richelieu, Otuz Yıl Savaşları'nda ustaca bir politika izledi. Fransa'yı yüz yıldan uzun süredir sıkıştırmakta olan Habsburg Hanedanı'na karşı Protestan prenslikleri kullandı. Ancak Fransa Papa'nın hışmına uğradı ve Katolik bloktan dışlandı. O zaman Richelieu kendine çok yararlı bir müttefik buldu: İsveç orduları Almanya'yı bir uçtan bir uca istila etti. İsveç'i Habsburglara karşı destekleyen Richelieu, yine de bu yeni gücün büyümesinden çekinerek onu dizginlemeyi ihmal etmedi. Richelieu Vestfalya Barışı'nı görecek kadar yaşamadı, ancak XIV. Louis döneminde zirveye çıkacak olan Fransız yükselişini başlatmıştı. Kardinal Richelieu, Alexandre Dumas'nın Üç Silahşörler adlı romanında kötü adam konumundadır. Variety (dergi) Variety, 1905'te New York'ta Sime Silverman tarafından kurulan bir haftalık eğlence-ticaret dergisidir. Film sanayisinin öneminin artmasıyla, 1933'te Los Angeles'ta Silverman tarafından Daily Variety adında günlük baskı çıkmaya başladı. 1998'de Daily Variety Gotham baskısı New York City'ye eklendi. Her üç derginin basımına da devam edilmektedir. Derginin sahibi Reed Elsevier'in bir bölümü olan Reed Business Information şirketidir. Bu şirket, üç derginin ve internet sitesinin sahibidir. Daha önce Paramount Pictures ve "The New York Times"ta çalışmış olan Peter Bart, yirmi yıl boyunca derginin yazı işleri müdürü olarak görev yaptı. Nisan 2009'da Bart'ın "başkan yardımcısı ve yayın yönetmeni" statüsüne getirildiği açıklandı. Derginin bugünkü editörü Timothy M. Gray'dir. The Venture Bros. The Venture Bros., Adult Swim kapsamında Cartoon Network'de yayınlanan animasyon televizyon dizisi. İki sersem ve iyi niyetli yeniyetme olan Hank ve Dean Venture, onların duygusal olarak dengesiz ve ahlâken sorunlu süper bilim adamı babaları Dr. Thaddeus "Rusty" Venture, ailenin güvenlik görevlisi gizli ajan Brock Samson ve ailenin baş düşmanı The Monarch'ın maceralarını konu alır. Dördüncü sezonun yapımı Nisan 2008'de başladı ve 18 Ekim 2009'da gösterilmeye başlanacağı açıklandı. Ölmekte Olan Köle Ölmekte Olan Köle (İtalyanca: "Schiavo morente"; İngilizce: "Dying Slave") İtalyan Rönesans sanatçısı Michelangelo tarafından yapılan bir heykeldir. 1513 ve 1515 yılları arasında diğer bir figür olan "Rebellious Slave" (İsyancı Köle) ile Papa II. Julius' un anit-mezarı için yaratıldı. Eser mermer den yapılma olup 2,29 m yükseklikte ve Louvre Müzesi, Paris'te bulunmaktadır. Eserin bileği boynunun arkasınına band ile bağlanmaktadır ve göğsünün etrafında bir şerit bulunmaktadır. Kısmen yontulmuş bir maymun, heykelin sol incik kemiğini sade (mimesis)' i taklit ederek sanatı tasvir etmekte veya dünyevi ıstırabı sunarak kavramaktadır. Sanatçı ve çalışma geç-BC Rodos heykeli "Laocoön ve oğulları" ("Laocoön and his Sons") dan etkilendi. 1976 yılında sanat tarihçisi Richard Fly heykelin " ölüm unsurunun merhametsiz kuvvetinden önce yaşamın teslim olduğu o anı sunar" diye yazar. Mafia II Mafia II 2K Czech tarafından geliştirilmiş, 2K Games tarafından ilk kez 24 Ağustos 2010'da piyasaya sürülmüş çizgisel üçüncü şahıs nişancı türünde bir video oyunu. Mafia serisinin ikinci oyunu olan Mafia II, birçok Amerikan şehri baz alınarak kurgulanmış "Empire Bay" şehrinde geçer ve Sicilya'dan Amerika'ya göçmüş Vito Scaletta'nın hikâyesini ele alır. Oyunun demo versiyonu PC, XBOX 360 ve PS3 için 10 Ağustos 2010 tarihinde 2K Games'in resmî sitesinden indirilebilir olarak yayınlanmıştır. Demo bir bölümden oluşan ve Empire Bay şehrini tanıtmak için şehirde özgürce dolaşmaya imkân sağlayacak kapsamdadır. Ancak demo içerisinde 10 dakikalık süre ve harita kısıtlaması bulunmaktadır. Oyun 1950'li yıllarda Empire Bay () adlı kurgusal bir şehirde geçmektedir. Bu ad New York eyaletinin lakabı olan "İmparatorluk Devleti" referans alınarak koyulmuştur. Oyun 10 mil kare büyüklüğünde tamamen açık uçlu bir harita takdim edecektir. Oyunun başlangıcında herhangi bir yasaklı alan olmayacaktır. Yaklaşık 50 taşıtın yanı sıra devirden alıntı lisanslı müzikler de oyunda vardır. Önceki oyundaki birçok küçük silah geri dönecek, örneğin Thompson M1928, Colt 1911 ve pompalı tüfek. Ekran görüntülerinden idrak edildiği kadarıyla, MP40 ve M3 Grease Gun gibi yeni ikinci dünya savaşı devri silahlarının yanı sıra MG42 de oyunda boy gösterecek. Çevredeki nesnelerle etkileşim iki eylem tuşuyla gerçekleşecek - varsayılan eylem ve bağlama duyarlı durumlarda kullanılacak "sert" eylem. Özgün "Mafia" oyununda olduğu gibi bir harita da oyuna dahil edilecek. Kontrolnoktası sistemi ise tamamıyla revize edilmiştir. Ön rendere olmuş kesit sahnelerden çok oyun dünyası ve gerçek zaman için yapılmış kesit sahnelerin oyunda bulunmasına geliştirici şirket 2K Czech tarafından açıklık getirilmiştir. Vittorio "Vito" Antonio Scaletta: Oyunda yönetilen ana karakterdir. 2 Mayıs 1925 doğumlu olup, ailesi bir Sicilya göçmenidir. Joe Barbaro: 1. ve 6. bölüm dışında her bölüm Vito ile birlikte olan adamdır ve Vito'nun en iyi arkadaşıdır. Oyunun son bölümünde ölüp ölmediği belli değildir ve Mafia III oyununun sonunda Leo Galante'nin şoförü olarak görülmüştür. Şoförün Joe olduğu tahmin edilir. Joe, Ayrıca Mafia 2 - Joe's Adventure's 'in baş kahramanıdır. Henry Tomasino: Joe ve Vito'nun arkadaşıdır. 10. bölüm Clementine'nin iş yerinde bir adamı dövüp dışarı atarken gözlemlenmiştir. 13. bölümün başında Mr. Wong'un adamları tarafından bıçak ve satır ile saldırıya uğrarken Vito ve Joe tarafından bulunmuş ve katilleri de öldürülmüştür. Yerde yatarken, Vito ve Joe ona bakarken hala hayattadır ancak orada kan kaybından ölmüştür. Aslında köstebektir fakat Joe ve Vito bunu bilmez. Bu yüzden intikamını almak için Mr. Wong'u öldürmüşlerdir. Marty: Yaşı 18 bile değildir. Çok fazla gangster filmleri izler, bu yüzden aileye girmeye çalışır. Joe'yu kendine örnek alır. 9. bölüm baskında Vito ve Joe ile birliktedir ancak 10. bölüm Vito ve Joe binayı bombayı kurup patlattıktan sonra Clemente hayatta kalır ve adamları ile kaçmaya başlar o sırada Marty'de Joe ve Vito'yu binanın otoparkında arabada bekler Clemente'nin adamlarıda onu otoparktan arabaya binerken vurarak öldürmüştür. Eddie Scarpa: Joe ve Vito ya yard覺m eden mafyad覺r. "The Maltese Falcon"da tak覺l覺r. Brian O' Neil: 4. bölüm Vito ve Joe'nun soyduğu yeri soyarken yakalanmış ve 6. bölüm Vito ile yine karşılaşmıştır. Vito onu öldürmüştür. Mickey Desmond:Brian O'Neil'in kuzenidir. 11. Bölümde Vito'nun evini yakmışlardır. Vito'da içerdedir fakat Vito kaçmayı başarmıştır. Vito Joe'nun Yanına gider ve Desmond'un kim olduğunu öğrenir. Joe adamın nerde olduğunu öğrenir, oraya giderler ve birkaç çatışmadan sonra Mickey Desmond kaçmayı başarır. Joe'yla Vito onu takip eder ve onu gittiği yerde adamlarıyla beraber onu öldürürler. Mr. Wong:12. bölüm Henry Vito ve Joe'nun para ile uyuşturucu aldığı adamdır. 13. bölüm'de Henry'i öldürtmüştür ve bu davranışını restoranında beyni patlayarak ödemiştir. Derek Pappalardo: Vito'nun arkadaşıdır ama 14. bölümde Vito onun babasının katili olduğunu öğrendikten sonra onu, adamlarını ve sağ kolu Steve'i öldürür. Steve: Derek'in sağ koludur ve Vito, Derek'in babasını öldürdüğünü öğrendiği zaman Derek'le birlikte ölmüştür. Mr. Clemente: 10. bölüm suikasta iş yerinde uğramış ve oradan kaçarken de Marty'i vurmuştur. İş yerinden çıkıp arabayla kaçarken adamları vurulmuş ve arabası durmuşken aniden Joe'nun " bu Marty için " dedikten sonra üzerine 1 şarjör mermi yağması üzerine ölmüştür. Mr. (Carlo) Falcone: En güçlü ve zengin babadır. 15. bölümde Joe'yu kandırmış ve Vito'nun başına silah dayatmıştır, ancak Joe onu vurmamıştır. Bu davranışını Vito'nun onu öldürmesiyle ödemiştir. Mr. (Frank) Vinci: Leo'nun Patronudur Ve Vinci Ailesinin Don'udur. Mr.(Leo) Galante: Vito hapisteyken ona dövüşmeyi öğreten adamdır. Uzun süreden beri içerdedir. Gelenekçidir ve dışarıya çıktığında omertaya (mafya kanunlarına) uymayan babaların ölüm emrini vermiştir. Bunların arasında Carlo Falcone'de vardır. Mr. Luca Gurino: 9. bölüm'de Falcone'un 2 adamını kaçıran mafyadır. Vito, Falcone'un adamlarını kurtarmıştır. Falcone'un adamlarından biri Luca'yı satırla parçalara ayırmıştır. Mr. Pen: Henry ağzına silah soktuğunda cebindeki silahla Henry'i vurmuş ve ayağa kalktığında Vito ve Joe tarafından delik deşik edilip ölmüştür. Mrs. Scaletta: Vito nun annesidir ve Vito hapisteyken hastalanıp ölmüştür. Francesca "Frankie" Scaletta: Vitonun kardeşidir. 11. Bölümde Vitonun bahçesinde ağlarken Vito onu bulur. Ve kocası Eric'in onu dövdüğünü söyler. Vito'da Eric'i dövüp onu uyarır. Vito döndüğünde kardeşi onu arar ve "Seni tanıyamıyorum artık Vito, bizden, bizden uzak dur!" der ve telefonu kapatır. Oyunda bir daha görünmez. Tommy Angelo: Salieri'ye ihanet ettiği için Joe tarafından Sawn-Off Shotgun ile vurulmuş ve oracıkta ölmüştür. Serinin 1. oyununun baş kahramanıdır. Multiplayer: Mafia II Oyununun çoklu oyuncu modu sayesinde diğer oyuncularla birlikte oynanabilir. Geliştiriciler: Mafia II Multiplayer'in yapımcısı ve geliştiricisi Aaron'dur. Mafia II Multiplayer'in oyunun yanında bir yama olarak yayınlanmaktadır. Oynayış: Oynamak için ilk önce Mafia II'ye sahip olmanız gerekmektedir ondan sonra resmi Mafia2 Multiplayer yamasını yayınlayan sitelerden modu indirmeniz gerekmektedir. Notes from the Underbelly Notes from the Underbelly, ilk olarak ABC'de gösterilmeye başlanan sitcom. Risa Green'in aynı adlı romanından uyarlanan dizinin yapımcıları, daha önce "Two and a Half Men"in yapımcılığını üstlenmiş olan Eric ve Kim Tannenbaum'dur. Dizinin adı Dostoyevski'nin Yeraltından Notlar ("Notes from Underground") kitabına göndermedir. İlk bölümü 12 Nisan 2007'de yayınlanan dizinin son bölümü 11 Şubat 2008'de gösterildi. 13 Mayıs 2008'de ABC diziyi devam ettirmemeye karar verdi. İlk çocuklarının doğumunu bekleyen Andrew ve Lauren çiftiyle, onların aileleri ve arkadaşlarının yaşamını ele alır. David Helfgott David Helfgott (d. 19 Mayıs 1947), Avustralyalı konçerto piyanisti. Piyanodaki ünlülüğü kadar şizoaffektif bozukluğu ile de ünlenmiştir. Dramlarla dolu yaşamı Oskar ödüllü Shine adlı filme de konu olmuştur. Dünyanın en önemli piyanistlerinden biri kabul edilen ve hayatı Oscar ödüllü 'Shine' filmi ile beyazperdeye aktarılan şizofreni hastası Helfgott Melbourne'de Polonya asıllı yahudi bir ailenin çocuğu olarak dünyaya gelmiştir. Daha beş yaşındayken babasının öğretmenliği ile harika çocuk olarak tanınmıştır. On yaşına geldiğinde Perth'li piyano öğretmeni Frank Arndt'dan ders almış ve gerek tek gerekse de ablası Margaret ile katıldığı birkaç yerel yarışmada ödüller kazanmıştır. On dört yaşına geldiğinde yine Perth'li besteci James Penberthy ve yazar Katharine Susannah Prichard ABD'de müzik eğitimi alması için para toplamış ancak babası henüz bağımsız yaşamaya uygun olmadığını savunarak bu teklifi reddetmiştir. Helfgott on dokuz yaşına geldiğinde Londra, İngiltere'deki Kraliyet Müzik Akademisi (Royal Academy of Music)'ne burs kazanmış ve piyanist Cyril Smith ile üç yıl çalışmıştır. Londra'da kaldığı süre içerisinde akıl rahatsızlığı daha da belirginleşmiştir. 1970 yılında Perth'e dönmüş ve ilk eşi Clara ile 1971'de evlenmiştir. Evliliği bittikten sonra Graylands Sinir ve Akıl Hastalıkları hastanesine yatırılmış ve on yıl süresince elektroşok da içeren psikiyatrik tedavi görmüştür. 1984'te bir barda yeniden çalmaya başlayıp astrolojist Gillian Murray ile karşılaştıktan birkaç ay sonra ikinci evliliğini yapmış ve 1980'ler ve 1990'lar boyunca Avustralya ve Avrupa'da başarılı konçertolar çalmıştır. Helfgott genellikle romantik müzik (Modest Mussorgsky, Sergei Rachmaninoff, Frédéric Chopin, Franz Liszt, Robert Schumann ve Nikolai Rimsky-Korsakov) seslendirmektedir. Rachmaninov'un 3. Piyano Konçertosu oldukça zor bir eser ve bunu bugüne kadar çok az sayıda sanatçı icra edebildi. Helfgott da bunlardan biri. The Guardian gazetesi David Helfgott için şu ifadelere yer vermiştir: "Pavarotti futbol fanatiklerine operayı sevdirdi, David de hayatı boyunca hiç klasik müzik konserine gitmeyecek olan insanlara piyanoyu ve klasik müziği sevdiriyor. Gerçekten de 12 yıl akıl hastanesinde yattıktan sonra hayata karışan bir adamın müziğini hemen hemen herkes merak ediyor." David Helfgott şu an Bellingen, Yeni Güney Galler'de "The Promised Land" adlı vadide ikinci eşi Gillian ile yaşamaktadır. Konserlerini evde vermeye devam etmektedir. Helfgott'ın kedilere, satranca, filozofiye, tenise, yüzmeye ve fit kalmaya ilgisi vardır. Hyperion Books Hyperion, The Walt Disney Company'nin bir bölümü olarak 1991'de kurulan kitap yayıncısıdır. Hyeprion, genel-ilgi kurgu ve kurgusal olmayan kitapları şu markalarla yayınlamaktadır: ABC Daytime Press, ESPN Books, Hyperion Audiobooks, Hyperion East, Miramax Books, and VOICE. Theia markası artık kullanılmaktadır. Şirket, 1939'dan önce Walt Disney Studyoları'nda yer almaktaydı ve adı da Hyperion Avenue idi. Hyperion, çok satan bir romanın yayıncısıdır: Mitch Albom'un "The Five People You Meet in Heaven" ve "For One More Day"; Candace Bushnell'ın "Trading Up" ve "Lipstick Jungle"; Laura Moriarty'nin "The Rest of Her Life" ve "Percy Jackson & The Olympians". Şirketin yayımladığı ve çok satan anı yazıları arasında J. R. Moehringer'in "The Tender Bar"; Duane “Dog” Chapman’s "You Can Run But You Can’t Hide" ve Bob Newhart'ın "I Shouldn’t Even Be Doing This". Ayrıca Chris Anderson'ın "The Long Tail" gibi birçok iş rehberinin ve Dr. Phil McGraw'ın "Relationship Rescue" ve "Don’t Sweat the Small Stuff" kitaplığı gibi birçok kendi kendine yardım kitabının da yayımcılığını üstlendiler. Hyperion, HarperCollins tarafından pazarlanmaktadır. Spike Lee filmografisi Spike Lee, Afroamerikan yönetmen, yapımcı, senarist ve oyuncudur. Filmlerinde genel olarak tartışmalı, sosyal ve politik konuları ele alan Lee, eserlerinin jeneriklerinde "Spike Lee Joints" olarak anılır ve filmlerinin jeneriklerinde daima "By Any Means Necessary", "Ya Dig" ve "Sho Nuff" yazar. Lee'nin çıkış yaptığı filmi "She's Gotta Have It", 1986'da gösterime girdi. Lee bu filmin yönetmenliğini, yapımcılığını ve senaryo yazarlığını üstlendi. Ayrıca bu film ve sonraki iki filmi olan "School