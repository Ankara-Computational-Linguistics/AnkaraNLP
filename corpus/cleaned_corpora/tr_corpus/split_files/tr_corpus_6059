En Güçlü 50 Lideri’ listesinde 44. Sıraya yetleştirdi. Yine 2011 yılında Forbes, grubu Güney Kore eğlence sektörünün en güçlü ismi ilan etti. Girls’ Generation 2010 yılında Nayutawave Records ile anlaştı ve 2009 yılındaki hit şarkıları ‘Gee’ ve ‘Genie’ Japonca versiyonları ile Japonya müzik sektörüne giriş yaptı. 2011 yılında yayınladıkları ilk Japonca full albümleri ‘Girls’ Generation’ RIAJ tarafından ‘Million’ ilan edildi ve Oricon müzik listesinin tarihinde, Japonya’da Koreli bir gruba ait en çok satan albüm oldu. Girls’ Generation, BoA’dan sonra bu başarıyı elde eden ikinci Koreli şarkıcı oldu. Grup 2012’de Japonya sahnesine ikinci full albümleri ‘Girls’ Generation: Girls & Peace’in çıkış parçası ‘Paparazzi’ ile geri döndü. Nisan 2012’de grubun, Taeyeon -Tiffany ve Seohyun’dan oluşan, ilk alt grubu Girls’ Generation-TTS kuruldu. Alt grubun çıkış albümü ‘Twinkle’ ABD Billboard 200 listesinde 126. sıraya yükseldi. SM Entertainment’ın başarılı erkek grubu Super Junior’dan sonra şirket, daha Girls Generation ismini alacak olan yeni bir kız grubu üzerine çalışmaya başladı ve 11 üyelik liste üzerinden harekete geçti. Neredeyse 2 sene boyunca Kore internet sitelerinde SME traineelerinden hangilerinin grupta yer alabileceğine dair tahminlerde bulunuldu. Bazıları üyeler oyunculuk ve modellik üzerine eğitilmek için seçilirken, öncelik profesyonel olarak şarkı söylemek ve dans edebilmeleriydi. Üyelerden bazıları dergilerde veya reklamlarda yer alarak; TV ekranlarında az da olsa görünerek Kore eğlence endüstrisine zaten isimlerini duyurmuş, yüzlerini tanıtmışlardı. 2006 yılının ortalarına kadar grup kendi içinde birçok değişikliğe uğradı; 12 kişiden oluşması plananlanan üye sayısı bazı üyelerin ayrılmasıyla 9’a düştü. Resmi bir açıklama yapılmadan önceki süreçte, erkek versiyonu Super Junior’a karşılık olarak gruba ‘Super Girls’ isminin verileceği iddia edildi. Grup üyelerinin çoğu zaten deneyimli kişilerdi ve çıkış yapmadan önce eğitilmişlerdi. Grup üyelerinden Sooyoung, 2002 yılında Japon müzik piyasasında çıkış yapan Route θ grubunun 2 üyesinden biri olarak yer almıştı. Grup Japonya’da çıkış yapmalarından 1 sene sonra dağılmıştır. Grubun ilk üyesi, 2000 yılında SM Entertainment’a katılan Jessica’dır. Kendisi kız kardeşi Krystal Jung ile beraber aile tatili sırasında bir alışveriş merkezinde keşfedildi. Üyelerden Sooyoung ve Hyoyeon da SME’ye 2000 yılında dahil olmuşlardı. Başarılı bir dansçı olan Hyoyeon elemelerde de dans yeteneğini sergiledi. Daha sonra hip-hop dalında uzmanlaşması için Güney Kore’nin ünlü dans okulu ‘’Winners Dance School’’ da eğitildi. Başlangıçta şirketin seçmelerine katılmak gibi bir niyeti yoktu. Fakat annesi, SM’nin ünlü gruplarından H.O.T’nin hayranı olduğu ve kızını onlarla görmek istediği için onu seçmelere getirdi. Hyoyeon daha sonra bir diğer Super junior üyesi Choi Siwon ile birlikte Çince eğitimi için Çin’e gönderildi. Bir başka Girls Generation üyesi Yuri ise 2001 yılında SM Youth Best Dancer yarışmasını ikincilikle tamamladıktan sonra SME’ye kabul edilmiştir. Yoona ise seçmelerde favori sanatçıları BoA ve Britney Spears’ın şarkıları eşliğinde performans sergiledi ve sonraki sene şirkete dahil edildi. Grubun en küçük üyesi Seohyun, 2003 yılında bir çocuk şarkısı söyleyerek seçildi. Grup lideri Taeyeon SME’nin her yıl düzenlediği şarkı yarışmasında birincilik ödülünü kazanarak keşfedildikten sonra 2004 yılında şirkete dahil oldu. Aynı yıl içerisinde, üyelerden Tiffany Los Angeles’taki SM Starlight Casting System’in düzenlediği seçmelere katıldı ve şirkete Ekim 2004’te dahil oldu. Sisteme 1998’de dahil olup 5 sene eğitim gören Sunny daha sonra 2 kişilik grup ‘Sugar’ ile çıkış yapmak üzere Starworld’e transfer edildi, fakat grup çıkış yapmadı. Daha sonra sanatçı Ayumi’nin tavsiyesiyle 2007 yılında SM’ye geri döndü ve grubun 9. üyesi oldu. Ayrıca Sunny SM’ın kurucusu Lee Soo Man’ın yeğeni olduğu bilinmektedir. 2007 Temmuz ayında, ‘Mnet School of Rock’ programında Girls’ Generation grubunun “Into the New World” (다시 만난 세계, Dasi Mannan Segye) isimli çıkış şarkısının resmi olmayan ilk sahne performansı gerçekleşti. Girls’ Generation üyeleri birlikte bir apartman dairesine taşındı ve grubun çıkış hikâyesini anlatan ‘Girls’ Generation Goes to School’ isimli belgesel film de bu süre içinde çekildi. Grubun ilk albümünden “Beginning” ve “Perfect for You” isimli şarkılar da kısa bir süre sonra yayınlandı. Korece ismi “Wish/Dilek” (소원, SoWon) olan Girls’ Generation’ın resmi fan kulüp ismi daha sonra SONE olarak değiştirildi. Grup debut sahnesine Mnet M!Countdown programında 5 Ağustos 2007’de çıktı. Sırasıyla SBS Inkigayo, MBC Music Core ve KBS Music Bank programlarında sahneye çıktılar. Grup “Into the New World” şarkısı için ilk ödülünü M! Countdown programında kazandı. 2007 yılı sonbaharının sonlarında grubun kendi adını taşıyan “Girls’ Generation” (소녀시대, Sonyeo Shidae) isimli ilk albümleri yayınlandı. Albümün tanıtım çalışmaları Kasım ayında başladı. Grubun ilk albümü 100.000 ‘den fazla kopya sattı. Güney Kore’de S.E.S grubundan sonra bunu başaran ilk kız grubu oldu. 2008 yılının başlarında, KBS Music Bank K-Chart listesinde ‘Kissing You’ şarkısıyla ilk kez birinci sıraya ulaştılar. Şarkı üç büyük müzik programı SBS Inkigayo, Mnet M!Countdown ve KBS Music Bank’de de ilk sıraya yerleşmeyi başardı. 2008 yılının Mart ayında albüm Baby Baby olarak adlandırılarak tekrar yayınlandı. Single 17 Mart 2008 tarihinde dijital müzik sitelerinde yayınlandı. Grup Mart ve Nisan aylarında Music Core, Inkigayo ve M! Countdown gibi çeşitli müzik programlarında “Baby Baby” için performans sergiledi. Albümün tanıtım çalışmaları 13 Nisan 2008 tarihinde Inkigayo’da sona erdi. Grubun tanıtım çalışmaları sırasında, üyelerden Jessica, Tiffany ve Seohyun ‘Purple Communication’ tarafından yayınlanan ‘Roommate’ isimli mini albümde yer aldı. ‘Roommate: Emotional Band Aid’ isimli mini albüm 1 Aralık 2008 tarihinde yayınlandı. Bu üç üye tarafından seslendirilen “Oppa Nappa” (오빠 나빠; bad man) isimli şarkı ise Nisan 2008’de albümden önce yayınlandı. Şarkı için SBS Inkigayo, KBS Music Bank ve M!Countdown’da canlı performanslar sergilendi. Bir sonraki yıl içerisinde, üç üyenin birlikte Nexon oyunu “Mabinogi” (It’s Fantastic!) şarkısı ve Tiffany’nin de rol aldığı videosu yayılandı. Mnet’de yanınlanan reality show ‘Factory Girl Chronicles’ için üyeler Elle dergisinde stajyer olarak çalışmaya başladı. Program Ekim ayının başında yayınlanmaya başladı. 2008 yılının sonlarında Girls’ Generation diğer SMTown şarkıcılarıyla birlikte SMTown Live ’08 konserine katıldı. Turne Güney Kore, Tayland ve Çin’de düzenlendi. 26 Aralık 2008 tarihinde, paten giyen Girls ‘Generation üyelerinin yer aldığı posterler Seul ve çevresinde çeşitli bölgelere yapıştırıldı. SM Entertainment telefon hatları posterlerin satışa sunulup sunulmayacağını sormak için arayanlar tarafından kitlendi. SM Entertainment fanlardan posterleri yapıştırıldıkları yerlerden yırtıp almamalarını istedi. 29 Aralık’ta şirket resmi açıklama yaparak posterlerin teaser afişi olduğunu ve Ocak 2009 da Gee mini albümünün yayınlanacağını duyurdu. Ocak 2009’da “Gee” için ilk teaser videosu yayınlandı ve hemen ardından single yayınlandı. “Gee” yayınlandığı gün Cyworld dijital müzik listesinin zirvesine yerleşti. Ayrıca iki gün içerisinde tüm önemli dijital müzik listelerinde bir numaraya yükseldi. Müzik videosu bir günde GomTV’de bir milyondan fazla görüntülenme sayısına ulaşarak bir rekor kırdı. Grup, albüm tanıtımlarına Ocak 2009’da MBC Music Core’da “Gee” ve mini albümlerinden başka bir parça olan “Himnae (Way To Go)” şarkılarıyla başladı. “Gee”nin KBS Music Bank’te bir numaraya yükselmesinden bir hafta sonra, grubun programda yer almaması üzerine SM Entertainment ve KBS arasında anlaşmazlık olabileceği dedikoduları yayıldı. Ayrıca “Gee” aynı hafta içinde SBS Inkigayo’da da birinci sıraya yerleşti. “Gee” art arda 9 kere birinci olarak Music Bank’te rekor kırdı ve de SBS Inkigayo’da triple crown alarak şarkıyı olağanüstü bir hit haline geldi. “Gee” ilk olarak müzik portalı MNet’te en uzun süre birinci sırada kalma rekoruna sahip olan Wonder Girls “Nobody” şarkısıyla aynı başarıya ulaştı. Ancak “Gee” yedinci haftanın da birincisi olarak yeni bir rekor kırdı, hatta sekizinci haftada da yerini korudu. Ayrıca 2008 yılında KBS Music Bank’te Jewelry grubunun “One More Time” ile kırdığı 7 haftalık birincilik rekorunu da kırdı. “Gee” 13 Mart 2009’da 9. kez birinci oldu. SM Entertainment mini albümün 100.000 kopyasını mağazalara gönderdiklerini açıkladı. Satış listesi Hanteo da 30.000 kopyanın yayınlandığı ilk 10 gün içinde satıldığını duyurdu. Şarkı ayrıca Mujikon, Melon and Mnet listelerinde art arda 8 hafta, Dosirak listesinde 7 hafta, Muse listesinde 6 hafta ve Baksu listesinde 4 hafta birinci kalarak diğer listelerde de gücünü göstermiş oldu. Şarkı iki günde tüm önemli dijital müzik listelerinde 1 numaraya yükseldi. Gee Kore’nin en popüler online müzik sitesi MelOn tarafından son on yılın bir numaralı şarkısı seçildi. 3 Mayıs 2009’da Girls Generation grubunun yeni reality show’u “SNSD Horror Movie Factory” yayına sunuldu. İlk bölümü %3,3 reyting aldı. Program 6 hafta sonra düşük reytingler nedeniyle iptal edildi. Popüler grubun rol alacağı ‘Himnaera-Him!’ – veya ‘Cheer Up!’ – adlı yeni bir programın yayın saatini dolduracağı ve Horror Movie Factory’nin son bölümünden bir hafta sonra yayınlanacağı duyuruldu. Ancak grup yeni şarkısı ‘Tell Me Your Wish’yi yayınladığı ve tanıtımlarıyla meşgul olduğu için program iki bölüm sonra kaldırıldı. ‘Cheer Up!’ın final bölümünün yayınlandığı gün, grubun KBS kanalında ‘Girls’ Generation’s Hello Baby’ adında bir reality show’a başlayacağı duyuruldu. ‘Girls’ Generation’s Hello Baby’ 23 Haziran 2009’da yayına sunuldu. Kısa bir aradan sonra, SM Entertainment grubun “Denizci kız” temalı mini bir albümle dönüş yapacağını duyurdu. Yeni çıkış parçası “Tell Me Your Wish” adını taşıyordu ve full mini-albüm dijital olarak 22 Harizan 2009’da yayınlandı. Grup 27 ve 28 Haziran 2009’da MBC Music Core ve SBS Inkigayo’da comeback performanslarını sergiledi. Genie’nin satışa sunulması, albüm tasarımının yeniden düzenlenmesi için SM Entertainment tarafından ertelendi ve dört gün sonra 29 Haziran 2009’da yayınlandı. Çıkış parçası “Tell Me Your Wish (Genie)” için ilk ödül KBS Music Bank’in 10 Temmuz 2009’da kazanıldı. İkinci ödül SBS Inkigayo’nun 12 Temmuz 2009 bölümünde alındı. Birkaç gün içinde şarkı 10 farklı dijital müzik listesinde birinci oldu. Şarkı ayrıca indirilen en popüler albüm ve zil sesi ödülünü aldı. Şarkı Melon, Dosirak, Mnet ve Bugs gibi müzik sitelerini fethederek başarısını kanıtladı. Haftalık listelerde ve Temmuz’un ilk hafta SKT ringtone listelerinde bir numaraya ulaştı. Mini-albüm yayınlandığı ilk hafta yaklaşık olarak 50.000 kopya sattı . Bu durum Güny Koreli bir kız grubu için alışılmadık bir başarıydı. Albüm 2010’da 200.000’den fazla sattı. Mini albüm Tayland’da BS2 Top 20 listesinde bir numarayı işgal etti. Ayrıca “Tell Me Your Wish” yayınlanır yayınlanmaz ‘International Music Chart’ta bir numaraya yükseldi. Albüm iki hafta boyunca Gram Pop Top 10 listesinde birinci sırayı elden bırakmadı. Grup “Tell Me Your Wish ” tanırım sürecini 15 Ağustos 2009’da tamamladı. Kasım 2009’da SM Entertainment grubun “Into The New World Tour” isimli bir turneye çıkacağını duyurdu. Turne biletleri 19 Kasım’da satışa sunuldu ve 3 dakika içinde tüm biletler satıldı. Turne ilk olarak Güney Kore’de 19 ve 20 Aralık 2009 tarihlerinde 2 konser ile başladı. Seoul Olympic Park Fencing Stadium’da 19 ve 20 Aralık’ta başladı ve Şangay da dahil olmak üzere diğer Asya şehirlerinde devam etti. Daha sonra grubun 27 ve 28 Şubat 2010’da iki ‘Encore’ konseri düzenleyeceği duyuruldu. 17 Aralık 2010’da Girls’ Generation’ın ilk konser albümlerini yayınlanacağı bildirildi. Albüm 19 Aralık 2009’da Girls’ Generation’ın 1. Asya Turu sırasında Olympic Fencing Gymnasium’da kayda alındı. SM Entertainment 28 Ocak’ta grubun ikinci full albümü “Oh!”un yayınlanacağını onayladı. Çıkış parçası “Oh!” dijital olarak 25 Ocak’ta ve şarkının müzik videosu da iki gün sonra yayınlandı. 30 Ocak’ta grup, MBC Music Core’da albümün tanıtım çalışmalarına başladı. Elektrik kesintisi sebebiyle performansı yayının sonuna doğru kesen MBC fanlardan büyük tepki aldı. Performans daha sonra online olarak yayınlandı. “Oh!” şarkısyla birlikte grup, KBS Music Bank K-chart’ta 5 hafta boyunca birincilik kazanmasının yanı sıra SBS Inkigayo’da da triple crown kazanmayı başardı. “Oh!” Hanteo yıllık albüm satış listesinde ikinci oldu. Yılsonunda ise K-Chart’ta yılın şarkısı seçildi. 2010 yılında Güney Kore’de en çok görüntülenen YouTube videosu oldu. Ayrıca video Hong Kong youtube listesinde birinci oldu ve Tayvan ile Japonya listelerinde de ilk 10’a girmeyi başardı. 11 Mart 2010 itibarıyla üyelerin ‘Black Soshi’ olarak adlandırılan concept fotoğrafları yayınlanmaya başladı. 16 Mart’ta ilk teaser videosu yayınlanan yeni parçaları ‘Run Devil Run’ 17 Mart’ta dijital olarak satışa sunuldu. Haziran ortasında, grubun Japonya çalışmaları için Mayıs ayında Universal Music Japan şirketine bağlı Nayutawave Records ile anlaşma imzaladığı duyuruldu. İlk Japonca şarkılarının Eylül ayında yayınlanması planlanıyordu. Girls’ Generation Japonya çalışmalarına Ağustos ayında başladı. Grup, 11 Ağustos’ta 7 müzik videosu ve bonus kayıtlar içeren (Girls’ Generation’s Arrival: First Time in Japan Commemoration Disc ) isimli bir DVD yayınladı. DVD’nin ‘Special Edition’ versiyonu pempe bir glowstick ve 25 Ağustos’ta Tokyo Ariake Colliseum’da Girls’ Generation’ın debut performansını sergileyeceği gösteriye bir bilet içeriyordu. DVD ilk haftasında 23.000 kopya satarak Oricon haftalık DVD satış listesinde dördüncü sıraya yerleşti ve Oricon DVD Top 5’e giren ilk Güney Koreli kız grubu oldu. Japonya çalışmaları devam ederken, grup diğer SME şarkıcılarıyla birlikte 21 Ağustos’ta, Seoul Jamsil Olimpiyat Stadyumu’nda düzenlenen SMTOWN konserine katıldı. Daha sonraki Şangay, Los Angeles, Paris ve Tokyo duraklarına da dahil oldu. 25 Ağustos’ta grup Tokyo Ariake Colliseum’da debut performansını sergiledi. Showcase için ilk etapta 10.000 fan davet edildi ve bu etkinlik Koreli bir şarkıcı tarafından Japonya’da gerçekleştirilen en geniş çaplı debut planıydı. Ancak, katılım beklenenin de üstündeydi. Performansı izlemeye 22.000’den fazla fan gelmiş ve grubun şirketi, katılan bütün fanları memnun edebilmek adına, aynı gün içinde 3 kez performans sergileneceğini duyurdu. Grup 3 kez sahneye çıktı ve performansların her birinde 5 adet Korece şarkı seslendirdi. Etkinlikte ‘Genie’ Japonca versiyonu için hazırlanan video ilk kez yayınlandı. Japonca çıkış parçası “Genie” yayınlandığı gün Oricon listesine beşinci sıradan giriş yaptı ve ikinci sıraya yükseldi. Oricon haftalık listesinde ise dördüncü sırayı aldı. Ayrıca grup, Japonya ‘iTunes Music Video’ listesi ve ‘Rekochoku Daily Video Clip’ listesinde birinci sıraya yükseldi. Single albümün ön siparişi (preorder) 80.000’e ulaşırken, yayınlandığı hafta yaklaşık 45.000 kopya sattı. 20 Ekim 2010’da ise grubun ikinci Japonca parçası “Gee” yayınlandı. 27 Ocak 2010’da grubun 5 parçadan oluşan üçüncü mini albümü “Hoot” yayınlanndı. Aslında İngilizce olarak “Bulletproof” adıyla yazılan çıkış parçası “Hoot”un 28 Ocak’ta müzik videosu yayınlandı. Girls’ Generation, albümün tanıtım çalışmalarına 29 Ekim’de KBS Music Bank programında sahne alarak başladı. Kısa sürede bütün listelerinde ve müzik programınlarda birinci sıraya ulaşan “Hoot” başarısını kanıtlandı. Grup aynı anda Kore’de “Hoot” ve Japonca “Gee” çalışmalarına devam ettiler. Grup Japonya’da da çeşitli programlara katıldı. 4 Aralık’ta katıldıkları FNS Music Festival’ de bunlardan biriydi. Grup iki Japonca şarkısı “Gee” ve “Genie” için performans sergiledi. 22 Aralık 2010’da “Hoot” albümü, daha önceki albümlerinden şarkılar da eklenerek Japonya’da satışa sunuldu. Albüm ilk gününde 21.000 kopya satarak Oricon listesinde ikinci sıraya yükseldi. Bu gerçekten şaşırtıcı bir başarıydı çünkü albüm tamamen Korece şarkılardan oluşuyordu. 9 Aralık 2010’da “Golden Disk Awards”a katılan grup, ödül töreninde ikinci full albümleri “Oh!” ile birlikte – ‘Disk Daesang’ da dahil olmak üzere – 3 ödül kazandı. Bu ödülle Girls’ Generation hem ‘Disk Daesang’ (2010) hem de ‘Digital Daesang’ (2009) kazanan ilk kız grubu oldu. 15 Aralık 2010’da “Melon Music Awards”da “Hoot” ile ‘Best Dressed Singer’ ve ‘Hot Trend Song’ ödüllerini kazandı. Ayrıca ‘Artist of the Year’ ödülünü de kazanan grup, bu ödülü iki sene üst üste kazanmış oldu. ‘Hanteo Annual Singer Award’ listesinde de birinci sıraya ulaştı. Girls’ Generation “Asia Today” tarafından hazırlanan “2011 50 Power Leaders” listesinde, kırk dördüncü sırayı alarak listede adı geçen tek idol grup oldu. Girls’ Generation Dosirak, Soribada, Korea Gallup, Hanteo ve Sport Korea tarafından yılın şarkısı seçildi ve ayrıca Monkey 3’te “Oh!” yılın en iyi şarkısı seçildi. 2011 yılının başında grup Intel işlemcilerinin Asya’da tanıtımı için bu markayla çalışarak ‘Visual Dreams’ isimli yeni bir şarkı hazırladı. ‘Visual Dreams’ 17 Ocak’ta yayınlandı ve birçok farklı platformda sergilendi. Ocak ayının ikinci yarısında grubun Japonya piyasasına geri döneceği duyuruldu ve ‘Run Devil Run’ şarkısının Japonca versiyonu 25 Ocak’ta dijital olarak yayınlandı. 20 Ocak 2011’de grup, 20. Seoul Müzik Ödülleri’nde ‘Artist of the Year’, ‘Bonsang’, ‘Popularity’ ve ‘Hallyu’ ödüllerini kazandı. Bu ödüllerle birlikte Girls’ Generation iki sene üst üste ‘Yılın Sanatçısı’ ödülünü kazanan dört sanatçıdan biri oldu. Grup ‘Artist of the Year’ ödülünü hem Seoul hem Melon Müzik Ödülleri’nde iki sene üste kazanan tek kız grubu oldu. Ayrıca grup Golden Disk Ödülleri’nde ‘Digital Daesang’ (2009) ve albüm satışlarıyla belirlenen ‘Disk Daesang’ı (2010) kazandı. 8 Mart’ta SM Japonya resmi sitesinden Girls’ Generation’ın 3. Japonya single’ı ve ilk Japonya turnesi hakkında bir duyuru yaptı. 27 Nisan’da Girls’ Generation’ın 3. single’ı Mr. Taxi/Run Devil Run’ın yayınlanacağı açıklandı; albüm ilk orijinal Japonca şarkıları Mr Taxi’yi içeriyordu. Japonca single’dan elde edilen gelirin bir kısmı Japonya’daki deprem ve tsunami nedeniyle zarar gören insanlara yardım etmek amacıyla Japon Kızıl Haç’a bağışlandı. 9 Nisan’da Run Devil Run Japonca versiyonu için bir video yayınlandı. 2011 MTV Video Music Aid Japonya’da (VMAJ) Girls’ Generation ‘Best Group Video’, ‘Best Video of the Year’, ve ‘Best Karaokee! Song’ dallarında aday gösterildi. Girls’ Generation; Tokio Hotel, Lady Gaga ve AKB48 gibi ünlü isimlerin de sahne aldığı gecede 2 şarkıyla performans sergiledi. 2 Temmuz’da grubun iki dalda birinci gelerek Genie Japonca versiyonu ile ‘Best Group Video’ ve ‘Best Kareokee! Song’ ödüllerini kazandığı açıklandı. 1 Haziran 2011 tarihinde grubun Japonca debut albümü ‘Girls’ Generation’ yayınlandı. Albümün tanıtımı grubun 31 Mayıs 2011’de başlayan ilk Japonya Turnesi kapsamında yapıldı. 6 şehirde, 14 konserden oluşan turne bir buçuk ay sürdü. Albüm, 14 Haziran 2011’de RIAJ tarafından ‘platinum’ (250,000) ilan edildi. Girls’ Generation; S.E.S, BoA, TVXQ ve KARA’dan sonra platinum sertifikası alan beşinci Koreli şarkıcı oldu. 8 Temmuz 2011’de Girls’ Generation ‘double platinum’ (500,000) sertifikasına sahip olan ilk Koreli kız grubu oldu. Grup ayrıca Japonya’da debut albümüyle en yüksek satış rakamına ulaşan yabancı şarkıcı olarak rekor kırdı. Girls’ Generation BoA, TVXQ ve Big Bang’in ardından haftalık album satış listesinde birinci olan dördüncü; BoA ve TVXQ’dan sonra 500,000 barajını aşan üçüncü Koreli şarkıcı oldu. Patlayan popülaritelerinin sonucu olarak Girls’ Generation 2011’in ilk yarısında Japonya’da en çok kazanan yabancı şarkıcı oldu. 2011 yılının sonunda album 728.000 kopya satmıştı. 28 Aralık 2011 tarihinde ‘The Boys’ repackage albümü yayınlandı. Debut albümü ‘Girls’ Generation’ şu ana kadarki en başarılı albümleri olarak 1.000.000 satış rakamına ulaştı ve rakam RIAJ tarafından resmi olarak onayladı. Girls’ Generation aynı şirketten gelen BoA ile birlikte bu başarıya ulaşan ikinci Koreli şarkıcı oldu. Grup aynı zamanda bu başarıya ulaşan ilk Koreli kız grubu oldu. İlk albümleri Japonya’da 2011 yılının en çok satan beşinci albümü oldu ve MTV Video Music Awards Japonya’da ‘Artist of the Year’ ödülünü kazandı. Albümün çıkış şarkısı ‘Mr Taxi’ 100,000’den fazla kopya satarak halefleri ‘Gee’ ve ‘Genie’ şarkılarını geride bıraktı. Şarkı iki hafta boyunca Billboard Japan Hot 100 listesinde 1. sırada kaldı ve MTV VMAJ 2012’de ‘Video of the Year’ dalında aday gösterildi. Haziran 2011’de SM Entertainment Girls’ Generation 2. Asya Turnesi’nin düzenleneceğini duyurdu. Biletler 7 Haziran 2011’de GMarket’te satışa sunuldu. 24 Temmuz 2011’de Sooyoung ilk konserin Taiwan’ın başkenti TaiPei’de düzenleceğini açıkladı. 11 Ekim 2011 tarihinde ise bir sonraki konserin 9 Aralık 2011’de Singapur’da düzenleneceği duyuruldu. Konser biletlerine yoğun talepten dolayı bir sonraki akşam, 10 Aralık’ta, ikinci bir konser düzenleneceği açıklandı. 15 Ocak 2012 tarihinde Hong Kong’da bir konser düzenlendi. Daha sonra da 12 Şubat 2012’de Bangkok, Tayland’da bir konser düzenleneceği duyuruldu. 14 Ocak’ta Girls’ Generation tarafından bir rekor daha kırıldı: Tayland’da biletleri en kısa sürede satan konser. En pahalı biletlerin tamamının satılması sadece 10 dakika aldı. 11,000 biletin tamamı 20 dakikada satıldı. Girls’ Generation üyeleri Bangkok konserinin turnelerindeki son konser olacağını açıkladı. Girls’ Generation SISA Press tarafından ‘The Most Influential Entertainers in Korea’ ilan edildi. 2010 yılında 6. sırada yer almışlardı. 28 Eylül’ 2011’de grubun 3. Korece full albümü ‘The Boys’ için ilk teaser – Taeyeon – yayınlandı. Ardından 27 Eylül’de Sunny ve Hyoyeon; 28 Eylül’de Jessica, Sooyoung ve Tiffany; 29 Eylül’de Yoona, Yuri ve Seohyun için teaser fotoğrafları yayınlandı. ‘The Boys’ için ilk video teaser 1 Ekim’de SM Entertainment resmi youtube kanalında yayınlandı. Uluslararası piyasaya açılmayı planlayan Girls’ Generation Universal Music Group’a bağlı Interscope Records ile anlaşma imzaladı. Interscope Records grubun ABD’deki çalışmalarının resmi sorumlusu oldu. Orijinal plana göre ‘The Boys’ 5 Ekim 2011’de Kore’de ve birçok Asya ülkesinde itunes’da yayınlanacaktı. Ancak 30 Eylül’de albümün dünya çapında yayınlanacağı açıklandı ve tarih 19 Ekim’e ertelendi. Grup ilk comeback sahnesi için 21 Ekim’de Music Bank’te sahne aldı. Albümün çıkış parçası Micheal Jackson’ın yapımcılarından Teddy Riley ve üyeler arasından Tiffany tarafından yazıldı; önce Korece ve İngilizce, daha sonra da Japonca olarak yayınlandı. Yayınlandıktan dakikalar sonra The Boys hem online hem de offline müzik listelerinde birinci sıraya yükselerek ‘all-kill’ statüsüne ulaştı. Hot 100 listesine girememiş olsa da ‘The Boys’ ABD itunes listelerinde Top 30’a girmeyi başardı. Yayınlandığı dönemde ABD’de en çok satan kpop şarkısı oldu. Albüm Kore’de 12 gün içerisinde 227,994 kopya satarak Ekim aynın en çok satan albümü oldu. Aralık ayının sonunda 150.000’den fazla satan album toplamda 385,348 satış rakamıyla Güney Kore’de 2011 yılının en çok satan albümü oldu. Sadece iki aylık satışlarıyla The Boys 2011 yılının en çok satan 10. dijital parçası oldu. Toplam indirilme sayısı 3,032,658 idi. Nisan 2012 itibarıyla Güney Kore’de 410.000 kopya satıldı ve Gaon listesinin tarihinde repackage dahil edilmeden en fazla satan album unvanını kazadı. 11 Kasım 2011 tarihinde grubun Japonya’da ilk photobook’u ‘Holiday’ yayınlandı. 14 Aralık 2011’de ise grubun ilk Japonya turnesi DVD ve Blu-ray olarak satışa sunuldu. ‘Holiday’ en çok satan kitaplar, fotoğrafçılık kategorisi altında birinci sıraya ulaştı. Kitap kızların boş vakitlerinde çektikleri fotoğrafların koleksiyonundan oluşuyor. Satışa sunulduğu haftada 17.000 adet satarak genel kitap satışları arasında onsekizinci sırada yer aldı. Ayrıca grup, aynı şirkette yer aldıkları digger sanatçılarla birlikte 2011 Winter SMTOWN – The Warmest Gift albümünde yer aldılar. Albüm 13 Aralık 2011’de yayınlandı, grubun seslendirdiği şarkı ise ‘Diamond’ idi. Grup, 12 Ocak 2012’de Osaka’da düzenlenen Golden Disk Awards’a katılarak ‘Digital Bonsang’ ve ‘Digital Daesang’ ödülleriyle Seul’e döndü. Bir hafta sonr,a19 Ocak’ta, Seoul Music Awards’a katıldılar; Bonsang ve Popularity ödüllerini aldılar. Grup aynı zamanda Gaon Charts Awards’ta Album Of The Year ve Hallyu Singer ödüllerini aldı. 24 Şubat 2012’de Japonca singleları ‘Time Machine’ için bir teaser yayınlandı. 31 Ocak’ta ‘Late Show with David Letterman’ ve 1 Şubat’ta ‘Live! with Kelly’ adlı programlarda ‘The Boys’un İngilizce remix versiyonunu seslendirerek iki programda da performans sergileyen ilk Koreli grup olarak dikkat çektiler. Ayrıca Fransa’nın ünlü müzik programı Le Grand Journal’da da performans sergilediler. 13 Şubat’ta Universal Music Group alt şirketi Polydor Records ‘The Boys’ albümünün Fransa’da da yayınlanacağını açıkladı. Aynı ay, Forbes Korea ‘Top 40 Power Celebrities’ listesini yayımladı. Girls’ Generation listede birinci sırada yer aldı; bu onları Güney Kore’nin en güçlü kız grubu ve kadın sanatçıları yaptı. Bir ay sonra, 23 Mart’ta, Malezya’daki debut performanslarını Twin Towers @Live 2012’nin bir parçası olarak Petronas Towers’ta sergilediler. Grubun 2011’deki toplam kazancı Mart 2012’de açıklandı; yüz milyar won yani yaklaşık olarak 88.56 milyon dolarla, grup, aynı şirkete bağlı şarkıcılar arasında birinci sırada yer aldı. Nisan 2012’de, Taeyeon, Tiffany ve Seohyun’dan oluşan alt grup Girls’ Generation-TTS’nun çıkış yapacağı açıklandı. Alt grubun ilk albümü ‘Twinkle’ 2 Mayıs’ta piyasaya sürüldü. Ay boyunca ‘Hallyu Dream Wave Concert’ ve çeşitli programlarda albüm tanıtımını sürdürdüler. ‘Twinkle’ Billboard 200 listesine 126 sıradan girdi, üç bin kopya sattı ve o dönemde listede en yüksek sıraya ulaşan K-pop albümü oldu. Temmuz 2012’de albüm Kore’de 140 bin, yurtdışında 24 bin kopya sattı. Yuri ve Yoona dışındaki grup üyeleri 30 Mayıs’ta S.M. Entertainment’ın biyografik filmi ‘I.AM’in showcase’ine katıldı. Showcase’den bir hafta önce grubun lideri Taeyeon’un da seslendiren isimler arasında yer aldığı, filmin OST parçası ‘Dear My Family’ yayınlandı. 20 Mayıs 2012’de grup, aynı şirkette yer aldıkları diğer sanatçılarla birlikte SMTown Live World Tour III’nin bir parçası olarak Anaheim/Honda Center’da konser verdi. Yoona ve Yuri Love Rain ve Fashion King adlı dizilerinin çekimleri yüzünden konsere katılamadılar. Dizi çekimleri tamamlandıktan sonra gruba döndüler ve 30 bin kişilik bir konser vermek üzere Tayvan’a gittiler. Turne; Tokyo, Güney Kore, Singapur, Tayland ve Endonezya’da devam etti. 29 Mayıs’ta grubun Japonca single’ı ‘Paparazzi’den bir teaser yayınlandı. Bu teaserın ardından, resmi video ve dans versiyonu yayınlandı. Şarkı, ikinci Japonca albümlerinin ilk singleı olarak piyasaya sürüldü. ‘Paparazzi’ Japanese Hot 100 listesine ilk sıradan girdi ve ilk haftadan 92 bin kopya satan grup bir başarıya daha imza attı. Aynı ay içerisinde, grup Japonya’daki ilk albümleriyle 2012 VMAJ ödül töreninde “Best Album of the Year” ödülünü aldı. 3 Temmuz 2012’de 5. yıllarını kutlamak amacıyla grubun resmi post pullarını yayımladı. Toplamda imzalı albüm coverlarını da içeren 14 pul üretildi. İlk kez bir grubun Korea Post’la pul üretmek için anlaşma imzalaması dikkat çekti. Pullar satışa sunulduktan bir saat sonra yarısından fazlası satıldı. 10 Ağustos 2012’de Blu-ray/DVD ‘Girls’ Generation Complete Video Collection’ın yayınlanacağı açıklandı. İki hafta sonra Japonya resmi fan sitesinden grubun ikinci Japonya turnesine 2013'te düzenleyeceği duyuruldu. Daha sonra “Oh/All My Love Is For You” isimli ikinci single albüm yayınlandı. ‘All My Love Is For You’ için 4 Eylül’de, Oh!’ içinse 14 Eylül’de birer video yayınlandı. Oh! ilk haftadan 66 bin kopya satarak Oricon haftalık single satış listesinde ilk sırayı aldı. Ek olarak grubun ‘Complete Video Collection’ DVD’si Oricon haftalık DVD/Bluray satış listesinde 59 bin kopya satarak ilk sıraya ulaştı. Grubun ikinci Japonca albümü ‘Girls’ Generation II: Girls & Peace’ 28 Kasım’da piyasaya sürüldü. Albümün üçüncü single’ı ‘Flower Power’ 21 Kasım’da yayınlandı. Sınırlı sayıda yayınlanmasına rağmen ‘Flower Power’ ilk haftasında 29 bin kopya sattı ve Oricon listesinde 5. sıraya yükseldi. Single ayrıca Japan Hot 100 listesinde 6. sıraya ulaştı. ‘Girls’ Generation II: Girls & Peace’ yayınlandığı ilk hafta 116.963 kopya sattı ve Oricon haftalık albüm satış listesinde 3. sıraya yükseldi. Albüme “RIAJ” tarafından Platinum sertifikası verildi. Grup, aynı şirkette çalıan şarkıcı BoA’nın debut filmi için bir şarkı seslendirdi. ‘Cheap Creeper’ adlı İngilizc şarkı, film gösterime sunulmadan önce yayınlanacak. Ayrıca, üyelerden Jessica film için kız kardeşi Krystal ve Exo üyesi Kris ile birlikte ‘Say Yes’ adlı bir şarkı daha seslendirdi. 16 Ekim’de Hyoyeon ve Jessica’nın Hyundai reklam kampanyası için şarkı söyleyecekleri açıklandı. Jessica’nın şarkısı “My Unique Lifestyle” 18 Ekim’de yayınlandı. Hyoyeon’un Super Junior grubundan Eunhyuk, Shinee grubundan Taemin, Super Junior-M’den Henry, Exo’dan Kai ve Luhan’la düet yaptığı şarkısı ise 31 Ekim’de yayınlandı. Girls’ Generation aslında Ekim’in sonu Kasım’ın başı gibi comeback yapmayı hedefliyordu ancak kesin olmayan planlarla Kore’ye dönmek istemedikleri için Japonya’daki çalışmalarına devam ettiler. Grup ‘2011 Girls’ Generation Tour’ DVD’sini 30 Kasım 2012’de yayınladı. Japonya’daki aktiviteleri sayesinde 4.3 milyar yen(51 milyon dolar) kazanarak Japonya’da en çok kazananlar listesinde yedinci sırayı aldılar. 16 Kasım’da grubun 2013'te Kore’de comeback yapmayı planladığı açıklandı. Bir sonraki ay, SM Entertainment’ın temsilcileri grubun dördüncü albümünün son aşamasında olduğunu belirtti ancak comeback için belirli bir tarih vermekten kaçındı. 20 Aralık’ta SM Entertainment resmi twitter hesabından “2012. 12. 21 10 A.M” tarihi ve grubun adının Kore’nin millî çiçeğiyle süslü olduğu bir teaser fotoğrafı yayınladı. Duffy’nin Mercy şarkısının remake versiyonu ‘Dancing Queen’ 21 Aralık’ta yayınladı. 1 Ocak 2013'te grubun dördüncü full albümü ‘I Got A Boy’ yayınlandı. ‘I Got A Boy’ yayınlandığı ilk bir saat içerisinde bütün Güney Kore dijital satış listelerinde birinci sıraya yükseldi ve ‘all-kill’ başarısı elde etti. Ayrıca 1 Ocak 2013'te MBC kanalında grup için özel bir comeback programı, Girls’ Generation’s Romantic Fanstasy, yayınlandı. Grup ilk comeback performansını 3 Ocak 2013'te M!Countdown’da sergiledi. İlk hafta performanslarını sırasıyla 4, 5 ve 6 Ocak tarihlerinde KBS – Music Bank, MBC – Music Core ve SBS – Inkigayo’da sergiledi. 2014 - Mr.Mr. Girls’ Generation’ın dördüncü mini albümü ‘Mr. Mr.’ Gaon’un Mart ayı albüm listesinde birinci oldu. Gaon albüm grafiği yurt içi ve uluslararası fiziksel albüm satışını takip eder. “Mr.Mr.” geçen ay 70.295 kopya sattı, hatta Gaon’un haftalık albüm listesinde iki hafta üst üste boyunca zirvedeki yerini korumuştu. “Mr.Mr.” Şubat ayında da iyi bir başarı elde etmişti. Fiziksel mini albümü 27 şubatta yayınlanmasına rağmen, “Mr.Mr.” iki gün içinde 87.824 kopya satmayı başardı, böylece Şubat ayında Gaon albüm grafiğinde ikinci sıraya yerleşti. “Mr.Mr.”ın Mart ayı satışları ile birlikte, iki ayda toplam 158,119 kopya sattı. “Mr.Mr.” 24 Şubat’ta fiziksel mini albümü ile yayınlandı, dijital olarak ise üç gün önce yayınlandı. Birden fazla ülkede iTunes’de zirveye yerleşti, ek olarak Kore’nin müzik sitelerinde all-kill yaptı. Mart ayında Gaon’un dijital grafiğinde üçüncü sırada yer aldı. Ayrıca kızların önceki Korece geri dönüşleri, “I Got A Boy” 2013 Ocak ayında Gaon’un aylık albüm listesinde ilk sırada yer almıştı. Taeyeon Sunny Tiffany Hyoyeon Yuri Sooyoung Yoona Seohyun Jessica (Eski Ã¼ye) Bu Maddenin Ana Başlığı: Girls' Generation kazandığı ve aday gösterildiği ödüller listesi Kadala HavalimanÄ± Kadala Havalimanı (IATA:HTA, ICAO:UIAA) Rusya'nın Çita kentinde bulunmaktadır. Çita'nın batısındadır. Uzaklığı 10 km'dir. Bir tane pisti bulunmaktadır. Pistin doğrultusu 11/29'dur. Model 49 mayını Model 49 büyük bir silindir şeklinde kasaya sahip İsviçre yapımı bir kazıklı anti personel mayınıdır. Mayın günümüzde İsviçre Ordusu envanterinden kaldırılmıştır. Depolarda bulunan tüm stoklar imha edilmiştir. Mayının ana gövesi bir kazığa monteliyidi.Mayında kullanılan ZDZ-39 model fünye hem elle hem de gerilme düzeneği ile çalışmaktaydı. Mayının betondan olan dış gömleği içerisinde şarapnel görevi görmesi amacıyla çelik parçalar gömülmüştü. Westminster Abbey Westminster Abbey ya da resmi adı ile Westminster'deki Aziz Peter Kilisesi, Londra'nın Westminster kentinde, Westminster Sarayı'nın batısında, büyük, Gotik bir manastır kilisesi. Birleşik Krallık'ın en önemli dini yapılarından birisidir ve İngilizler için geleneksel taç giyme ve defin yeri olmuş, daha sonraki zamanlarda bu özelliğini sadece kraliyet ailesi için sergilemeye devam etmiştir. Manastır, 1540 ve 1556 yılları arasında bir katedral statüsüne sahipti. Ancak 1560 yılından bu yana bina artık bir manastır ya da bir katedral değil, İngiltere Krallığı'nın bir kilisesi - egemenliğe doğrudan sorumlu bir kilise - statüsüne sahiptir. Binanın kendisi orijinal manastır kilisesidir. Geleneksel inanışa göre, 1080 yılı civarında, Sulcard tarafından bildirilen bir rapora göre, bölgedeki ilk kilise 7. yüzyılda Londra Piskoposu Mellitus zamanında (o yıllarda Thorn Ey (Thorn Adası) olarak bilinen yerde) kuruldu. Günümüzdeki kilisenin inşası 1245 yılında Kral III. Henry'nin emriyle başladı. 1987 yılında UNESCO tarafından Westminster Sarayı ve Azize Margaret Kilisesi ile birlikte Dünya Mirası olarak ilan edilmiştir. Ninkasi Ninkasi, Sümer mitolojisinde birayı bulan tanrıça. Babası Enki, annesi ise Ninti'dir. Sümerlerde Ninkasi'ye yazılmış, biranın yapılışını anlatan Ninkasi Yazıtı bulunmaktadır. Assyriska FÃ¶reningen Assyriska Föreningen,(Asurca: "ܐܣܝܪܝܣܩܐ" ) daha çok kullanılan şekilde sadece Assyriska, 1974 yılında Asurlar tarafından Södertälje şehrinde kurulmuştur. İsveç'in ikinci liginde yer almaktadır. Oyuncular Adamo Tadolini Adamo Tadolini (d. 21 Aralık 1788 Bologna - ö. 16 ya da 23 Şubat 1868 Roma) İtalyan heykeltıraş. Rica Ederim Rica Ederim, Tan Taşçı'nın 27 Nisan Çarşamba 2005'de Dokuz Sekiz Müzik Etiketiyle çıkardığı 1. Stüdyo albümüdür. Albümde 1'i remix olmak üzere toplam 11 şarkı bulunmaktadır. Albümün ilk klibi, albümle aynı adı taşıyan "Rica Ederim" albümüne çekilmiştir. Albümün ikinci klibi "Asla" şarkısına çekilmiştir. Üçüncü klip "Ağla Ağla", Dördüncü klip "Kalbime Gömüyorum" ve beşinci klip ise "Ben Her Bahar Mutsuzum" şarkısına çekilmiştir. 2010-11 Türkiye Kupası Türkiye Kupası 2010-11 Sezonu veya sponsorluk anlaşması gereği Ziraat Türkiye Kupası 2010-2011 Sezonu, Türkiye Futbol Federasyonu tarafından düzenlenen Türkiye Kupası'nın 49. organizasyonudur. 1. Kademe kura çekimi 23 Ağustos 2010 tarihinde İstanbul'da yapıldı. 1. Kademe maçları 1-2 Eylül 2010 tarihlerinde oynandı. 2. Kademe kuraları 14 Eylül 2010 tarihinde İstanbul'da çekildi. Maçlar 22 Eylül 2010 tarihinde oynandı. Play-off müsabakalarının kuraları 30 Eylül 2010 tarihinde İstanbul'da çekildi. Maçlar 26-27-28 Ekim 2010 tarihlerinde oynandı. Seri Başı Takımlar: 2010-11 Türkiye Kupası sezonu çeyrek ve yarı final eşleşmelerini belirleyen kuralar 28 Ocak 2011 tarihinde İstanbul'da çekildi. Türkiye Kupası çeyrek final ilk maçları 2 ve 3 Şubat 2011, rövanş maçları ise 2 ve 3 Mart 2011 tarihlerinde oynandı. O sezon yayın hakları yapılan ihaleyle atv'ye geçmiştir. Maçlar bu kanaldan yayımlanmıştır. Bir sonraki sezon en yüksek teklifi yine Turkuvaz Radyo Televizyon Gazetecilik ve Yayıncılık A.Ş yapınca yayın hakları atv'nin yanında a Haber kanalına da geçmiştir. Osman Mayatepek Ahmet Osman Mayatepek (d. 1950 Cenevre, İsviçre - ö. 1 Kasım 2016), Türk diplomat ve iş adamı. Enver Paşa'nın kızı Türkân'ın oğlu ve Enver Paşa'nın torunudur. Anneannesi Osmanlı Hanedanı'ndan Naciye Sultan'dır. Babası diplomat Hüveyda Mayatepek, 1930'lu yılların Meksika büyükelçisi Tahsin Mayatepek'in oğludur. Georgetown Üniversitesi'nin Dış İlişkiler bölümünden mezun olmuş, dedesi ve babası gibi diplomat olmuştur. Babasının diplomatlığı nedeniyle hayatının önemli bir kısmı yurt dışında geçen Osman Mayatepek, 1983'ten itibaren Ankara'da yaşamaya başlamıştır. Mayatepek daha sonra iş adamı olmayı seçti. Smith Wesson'un Türkiye temsilciliğini yaptı ve savunma sanayii, telekomünikasyon gibi alanlarda danışmanlık verdi. 1998 yılından beri Peru'nun diplomatik misyonluğunu yürütmekteydi ve Peru Fahri Başkonsolosu unvanı da almıştı. 2007'de kurulan Mahalle Afet Gönüllüleri Vakfı'nın kurucu üyelerindendi. Çoklu organ yetmezliği nedeniyle tedavi gördüğü Gülhane Eğitim ve Araştırma Hastanesi’nde öldü. Enver Paşa'ya ait anı defterleri, günlük notlar, belgeler, raporlar, mektuplar, fotoğraflar, özel eşyalar ve silahlardan oluşan geniş bir arşivi bulunmaktadır. Osmanlı'nın son dönemindeki ve özellikle genç subaylar arasında yaygınlaşan yoğun not tutma, günlük ve anı yazma alışkanlığının Enver Paşa'da da bulunması ve başta kardeşi Nuri Killigil tarafından iyi korunması sayesinde bu arşiv tarihe ışık tutabilecek bir zenginlikte kalabilmiştir. Bu arşiv yayınlanacak bir kitapta kullanılması amacıyla gazeteci-yazar Murat Bardakçı ile paylaşmıştır. Arapçanın romanizasyonu Latinizasyon (Romanizasyon) tabiri genel olarak Latin alfabesi dışındaki ses sistemlerinin Latin alfabesine çevrilmesini ifade eder. Arapçanın Latin alfabesine çevirisi yapılırken bu uygulamaların hiçbirisinde (fonetik alfabeler hariç) ortak bir uygulama geliştirilememiştir. Çünkü her ülke kendi harflerini esas alan bir çeviri sistemi benimsemiştir. Fakat yine de ana hatlarıyla genel kabul görmüş bazı sesler ve simgeler tercih edilmeye başlanmıştır. Ortak Türkçe alfabesi esas alınarak yapılan bir işaret sistemi büyük oranda geliştirilmiş durumdadır. Fakat yine de çeşitli ülkelerin sesleri simgelerken kullandıkları harflerin değişik olması nedeniyle farklılıklar ortaya çıkmaktadır. Başka bir versiyon ise şu şekildedir: Araçada "Ayn" harfi Yarı-Sesli (harekesiz biçimi ise kesinlikle sessiz) bir harftir. Bu harfin Türkçeye çevirisi daima bir problem olmuştur. Çünkü Arapçayı veya Arapça seslerin çıkış yerlerini yeterince bilmeyen bir kişinin bu sesi normal A harfi zannetmesi veya karıştırması kaçınılmazdır. Bu harfin çekimli biçimleri Türkçede Kısaltma İmi ile gösterilir. Türkçede Kısaltma İmi özellikle el yazısında İnceltme İmi ile karışma ihtimali nedeniyle sesli harflerde tercih edilmemiştir. Arapça'yı Arap alfabesi dışında Latin alfabesi ile çevriyazımı için farklı yaklaşımlar ve yöntemler vardır. Kemalettin Sami Gökçen Kemalettin Sami Gökçen (1884, Sinop - 15 Nisan 1934, Berlin), Türk asker, diplomat ve siyasetçi. 1905 yılında Mühendishane-i Berri-i Hümayun'u ve 1908 yılında Harp Akademisi'ni Yüzbaşı rütbesiyle bitirdikten sonra 4. Ordu emrine verildi. 1911 yılındaki Trablusgarp Savaşı sırasında Yanya'ya gitti. Harp Okulu'nda öğretmenlik yaptı. 1915 yılında Şehzade Ömer Faruk Efendi'nin öğretmeni olarak onunla birlikte Avrupa'ya gitti. Ordunun çeşitli birimlerinde kurmay başkanlığı ve 1918 yılında 9. Ordu Menzil Müfettişliği yaptı. İstanbul'un İşgali sonrası 5 Aralık 1920 tarihinde Anadolu'ya geçerek Türk Kurtuluş Savaşı'na katıldı. Ankara Komutanlığı'na ve daha sonra 1. Tümen Komutanlığı'na getirildi. 31 Mart 1921 tarihinde Albay rütbesiyle II. İnönü Muharebesi'ne ve Sakarya Meydan Muharebesi sonrası 4. Kolordu Komutanı olarak Büyük Taarruz'a katıldı. 31 Ağustos 1922 tarihinde Mirliva rütbesine terfi etti. Savaştaki başarıları dolayısıyla Kırmızı şeritli İstiklâl Madalyası ile ödüllendirildi. 23 Haziran 1923 tarihinde II. dönem TBMM Sinop Milletvekili seçildi. 16 Ağustos 1924 tarihinde Berlin Büyükelçiliği görevine atandı. 1926 yılında Ferik rütbesine terfi etti. 24 Eylül 1928 tarihinde askerlik görevinden emekli oldu. 1930-1933 yılları arasında Türkiye Millî Olimpiyat Komitesi Başkanlığı görevini yürüttü. 15 Nisan 1934 tarihinde Berlin'de geçirdiği bir ameliyat sonrası vefat etti. Eyüp 16 Mart Şehitliği'ndeki mezarı 1988'de Ankara'daki Devlet Mezarlığı'na nakledildi. Öldükten sonra ailesi "Gökçen" soyadını aldı. Bekir Sami GÃ¼nsav Bekir Sami Günsav (1879, İstanbul - 9 Eylül 1934, İstanbul) Türk asker. 1900 yılında Harp Okulu'nu 1902 yılında Harp Akademisi'ni bitirdi. Balkan ve I. Dünya Savaşı'nda çeşitli cephelerde görev yaptı. 1916 yılında Miralay rütbesine terfi etti. Mondros Ateşkes Antlaşması'ndan sonra İzmir'in Yunan kuvvetleri tarafından işgali üzerine, Bursa'daki 56. Tümen Komutanlığı'na ve ardından 17. Kolordu Komutan Vekilliği'ne atandı. Kurtuluş Savaşı başlarında Batı Anadolu'da düzenli orduyla Kuva-yı Milliye arasında iş birliğinin sağlanmasında önemli rol oynadı. Bursa'nın Yunan kuvvetleri tarafından işgalinden sorumlu tutularak TBMM'de suçlandı. 20. Kolordu Komutanlığı görevinden alınıp Antalya ve Muğla Bölgesi Komutanlığı'na atandı. 1922 yılında 6. Depo Alay Komutanlığı'na atandı. Savaştan sonra Kırmızı şeritli İstiklâl Madalyası ile taltif edildi. 9 Temmuz 1924 tarihinde emekliye ayrıldı. Askerlikten emekli olduktan sonra İstanbul'a yerleşti ve 9 Eylül 1934 tarihinde öldü. Bekir Sami Bey 21 Mayıs 1919 tarihinde Bandırma’ ya çıkmıştır. Gördüğü manzara karşısında çok üzülmüştür. Bandırma ilçesinde bütün Rum evleri Yunan Bayrakları ile donatılmıştır. Bandırma’da bulunan 61. Tümen Kumandanı Kurmay Yarbay Rafet Bey’i makamına çağırarak; demiştir. Tümen Komutanı hemen oradan ayrılmış ve Yunan bayraklarını toplatarak emri yerine getirmiştir. Bekir Sami Bey 21 Mayıs 1919 tarihinden itibaren bütün Batı Anadolu’yu dolaşıp direnişçileri örgütlemiş ve birçok askeri ve sivil makamlarla yazışmalar yaparak Halkı Milli Mücadeleye teşvik etmiştir. Jessica Lynch Jessica Dawn Lynch (d. 26 Nisan 1983) ABD Silahlı Kuvvetleri İstihkâm Kolordusuna bağlı eski onbaşı. Lynch 2003 yılında Irak’ın işgaline katılmış ve 23 Mart 2003 tarihinde bağlı bulunduğu birlik pusuya düşürüldüğünde Irak Ordusuna bağlı kuvvetler tarafından yaralı ele geçirilmiştir. 1 Nisan günü ABD Özel Kuvvetlerine bağlı askerler tarafından kurtarılmış ve kurtarılışı basında büyük yankı uyandırmıştır. Lynch, kurtarılışının ardından yaptığı açıklamada hikâyesinin çarpıtılarak kahramanlık olarak gösterildiğini, ABD hükümetinin savaşı desteklemek için başından geçenleri saptırdığını belirtmiştir. 24 Nisan 2007 tarihinde ABD Kongresi komitesi önünde verdiği ifadede M16 silahını tutukluk yaptığı için hiç ateşlemediğini, içinde bulunduğu araç pusu sırasında kaza yapınca bayıldığını anlatacaktır. Palestine, Batı Virjinya doğumludur. Ailesi onun yüksek öğrenimini karşılayacak durumda değildir, ağabeyi de imkânsızlıklardan dolayı eğitimini yarıda bırakmak durumunda kalmıştır. Çocuklarının eğitim giderleri ile ilgili bir çıkış arayan Lynch ailesi kızları Jessica henüz 17 yaşında ve lisede okurken bir askere alma yetkilisiyle temas kurarlar. 11 Eylül Saldırılarından önceki bu dönemde Jessica üniversite eğitim masraflarını karşılamak için orduya yazılmaya karar verir. Güney Karolina’daki Fort Jackson Askeri Üssünde temel eğitimini alır. Bağlı bulunduğu 507. İstihkam Bölüğüyle Irak’ın işgaline katılan Lynch, 23 Mart 2003 tarihinde içinde bulunduğu konvoyla beraber pusuya düşürülür. Basra’nın kuzeybatısındaki Nasiriye yakınlarında Fırat Nehri üzerindeki önemli bir geçiş noktasındaki konvoy yanlış yola sapar. Konvoy pusuda ağır kayıplar verir. 11 asker öldürülürken, 5 asker esir edilir. İlk edinilen bilgilere göre Lynch’in adı kayıplar arasındadır. Yakalanan ve öldürülen ABD askerlerinin video görüntüleri El Cezire televizyonu tarafından görüntülenir. Daha sonra Lynch ve yakın arkadaşı Lori Piestawa’nın hayatta oldukları ve bir Irak hastanesinde yaralı olarak bulundukları öğrenilir. Lynch kendisini ele geçiren askeri birlikte bir süre tutulduktan sonra Nasiriye’deki sivil bir hastaneye götürülür. Burada Iraklı doktorlar Harith Al-Houssona ve Anmar Uday başta olmak üzere hastane personeli tarafından Irak istihbarat birimlerine karşı kollanır. Bölgede ilerleyen ABD Ordusuna bilgi veren bir Iraklı, Jessica’nın durumunu ve yerini ihbar eder. Lynch’in durumunu birden çok farklı kaynaktan öğrenen ABD Silahlı Kuvvetleri Mohammed’i gizli bir kamerayla hastaneye yollayarak gizli çekimler yapmasını sağlarlar. 1 Nisan 2003 tarihinde ABD Deniz Kuvvetlerine bağlı askerler Irak Ordusunun dikkatini hastaneden çekmek için farklı bir yere şaşırtma saldırısında bulunurlar.Hastaneye yapılan gece baskınıyla beraber Lynch ve diğer 8 ölü ABD askerinin cenazeleri ele geçirilir. Baskın sırasında hastanede Iraklı hiçbir asker olmadığı için ABD askerleri direnişle karşılaşmaz. Pentagon’dan 2 Nisan 2003 tarihinde yapılan ilk açıklamada Lynch’in bıçak ve kurşun yaraları olduğu ve hastanede dayağa maruz kaldığı ve sorgulandığı iddia edilmişti. Ancak Iraklı doktorlar ve hastane yetkilileri Lynch’in bıçak ve kurşun yarası olmadığını, bir kolunun ve bir bacağının kırıldığını ve bir omzunun yerinden çıktığını belirtmiştir. Doktorların bu raporunun doğruluğu daha ileri bir dönemde açığa çıkan ABD Ordu Raporuyla da onaylanacaktır. Ayrıca Lynch kendisiyle ilgili yazılan biyografi kitabı "I Am A Soldier Too: The Jessica Lynch Story" adlı eserde yazar Rick Bragg tarafından ileri sürülen tecavüz iddialarını reddedecektir. Kurtarılan Lynch önce Kuveyt’e oradan da Almanya’daki Ramstein Hava Üssüne götürülür. 5 Nisan günü Almanya’ya gelen ailesi ile buluşur.3 Nisan gününden itibaren özellikle omurgasıyla ilgili çok sayıda ameliyat olur. Lynch ile birlikte 11 ABD askerinin naaşı da ABD’ye getirilir. Bunlardan sekiz tanesi teşhis edilir. Tümü de Mor Kalp Nişanına layık görüleceklerdir. Lynch’in kurtarılmasında rol alan Iraklının işbirliği kamuoyuna yansıyınca Amerikalı bir grup Muhammed adlı Iraklının ABD’ye getirilmesi için kampanya düzenlerler. 29 Nisan 2003 tarihinde yapılan açıklamayla Mohammed Odeh al Rehaief, eşi ve beş yaşındaki kızına insanî gerekçelerle sığınma hakkı tanındığı ilan edilir. Başından geçenleri 2003 yılı Ekim ayında yayınlanan "Because Each Life Is Precious" adlı kitapta anlatan Al Rehaief kitaptan 300 bin dolar ücret almıştır. Halen ABD’de çalışmaktadır. Lynch eve döndüğünde binlerce Virjinyalı tarafından ve o zamanki nişanlısı Onbaşı Ruben Contreras tarafından karşılanır. 12 Nisan 2003 tarihinden itibaren Washington'daki Walter Reed Ordu Rehabilitasyon Merkezinde tedavi görmeye başlar. 22 Temmuz günü hastaneden taburcu olur. 27 Ağustos 2003 itibarıyla ordudan terhis edilir. Lynch, eve dönüşünün üzerinden bir süre geçtikten sonra kendisi hakkında anlatılan kahramanlık hikâyelerinin doğru olmadığını dile getirmeye başlar. Kendisiyle ilgili yapılan Washington Post haberini kamuoyu önünde şiddetle eleştirir. Kendisinin bir kahraman olmadığını, sadece hayatta kalmaya çalıştığını belirtir. Savaşarak esir alındığı yolundaki iddiaları reddeden Lynch, silahının tutukluk yaptığını, yapmamış olsaydı da fazla bir şey yapamayacağını açıklar. Kurtarılışının neden filme alındığını anlamadığını belirten Lynch, Irak’daki hastanede kendisine iyi davranıldığını ekler. Amerikalı insan hakları savunucusu rahip Jesse Jackson basının ikiyüzlülüğüne dikkat çekerek Lynch ile birlikte aynı konvoyda bulunan ve esir alındıktan sonra kaçmayı başaran zenci kadın asker Shoshana Johnson’a veya Lynch’i kurtarmak için ağır yaralanan ve sonrasında hayatını kaybeden ABD vatandaşı Navajo yerlisi Lori Piestawa’ya veya esir düşen erkek askerlere aynı ilginin gösterilmediğini belirtir. 24 Nisan 2007 tarihinde ABD Kongresi Hükûmet Reform Komitesi önünde ifade veren Lynch, Pentagon’un kendisini Batı Virjinya’nın Rambosu olarak gösterdiğini ancak sadece aracının pusuya düştüğünü açıklar. İfadesinde; yanlış bilgilerin yerine gerçeklerin açıklanmasının zamanı olduğunu, gerçek kahramanların çarpışmalarda hayatlarını kaybedenler olduğunu, gerçeklerin her zaman kolay algılanamadığını ancak yalanlardan daha kahramanca olduğunu belirtir. Askerlik hizmetini tamamladığı için burslu olarak Batı Virjinya’daki Parkersburg Üniversitesinde okumaktadır. 19 Ocak 2007 tarihinde erkek arkadaşı Wes Robinson’dan olan kızına silah arkadaşı Lori Ann Piestewa’nın anısına Dakota Ann adını verir. Lynch’in başından geçen olayları anlatan bir NBC yapımı film olan "Saving Jessica Lynch" 9 Kasım 2003 tarihinde gösterime girdi. Lynch, filmin tamamen yanlış olduğunu ve sonuna kadar katlanamadığı için sinemadan çıktığını açıklayacaktır. Gerçek olaylarla filmde anlatılanlar arasındaki tutarsızlıklar hala sorgulanmaktadır. Lynch, ABC televizyonu kanalı için yapılan programa katılarak ölen Navajo yerlisi silah arkadaşı Piestawa’nın ailesine yardım için Arizona Tuba City’deki rezervasyon alanına gider. Burada arkadaşının en büyük hayali olan ailesine bir ev yapma hayalini gerçekleştirir. Ayrıca program kapsamında aileye ve yerlilere giyecek yardımı yapılarak bölgeye Piestawa için bir anıt dikilir. Frederick Delius Frederick Theodore Albert Delius (29 Ocak 1862, Bradford – 10 Haziran 1934, Grez-sur-Loing, Fransa), Alman asıllı İngiliz post-romantik dönem tipi eserler veren bir bestecidir. Frederick Delius kuzey İngiltere'de Bradford şehrinde doğdu. Ailesi o zaman yün kumaş dokuma merkezi olan Bradfort'a bu sanayiye girmek için Bielefeld sehrinden gelmis olan Almanlardı. Ailesi içinde 'Fritz' ve arkadaslari arasinda 'Fred' olarak isimlendirilen Frederick ailenein ondort cocugundan dorduncusuydu. Bradford Grammar Okulunda egitim yapti. Hayati boyunca Delius doğum ülkesi olan İngiltere'ye pek ozel yakinlik duymadi ve yasaminin buyuk bir donemini dis ulkelerde gecrirdi. Once Amerika Birleşik Devletleri'de bulundu; sonra Avrupa'ya gecti ve daha cok Fransa;da yasadi ve oldu. Avrupa'ya dondukten sonra Leipzing Konservatuvarı'nda hocasi "Reiecke" altinda egitimini surdurdu. Bu sehirde iken besteci Edvard Grieg ile tanisti ve bu besteci Delius'un muzigini cok derin etkiler yapmıştır. 1888de Greig'in babasina araciligi ile Paris'e yerlesti ve hayatinin sonuna kadar bu sehirde yasadi. 1924un sonlarina dogru frengi hastaligina yakalandi ve bu hastalik sonucu inme inip gozleri gormez oldu. Akilnda besteledigi muzigi yazamadigi iÃ§in, son bestelerini sekreteri olan Eric Fenby'ye dikte ettirmistir. 1934de Paris yakinlarinda Grez-sur-Loing kasabasinda hayat gozlerini kapadi. Mahmut Nedim Hendek Mahmut Nedim (Hendek) (1880, Ä°stanbul - 21 Nisan 1920; Hendek, Sakarya), TÃ¼rk asker. 1901 yılında Harp Okulu'nu bitirdikten sonra 5. Ordu emrine verildi. 1911 yılında Aşiret Süvari Alayı'ndayken aynı yıl kurmaylık eğitimine başladı ve 1914 yılında Harp Akademisi'ni bitirdi. I. Dünya Savaşı'nda Doğu Cephesi'nde savaştı. Harp Madalyası ve Kılıçlı Mecidi Nişanı ile taltif edildi. 1919 yılında 24. Tümen Komutanlığı'na getirildi. Bu görevdeyken I. TBMM'ye Menteşe Mebusu seçildiyse de 21 Nisan 1920 tarihinde Hendek'te çıkan ayaklanmayı bastırmakla görevlendirildi ve bu harekat sırasında hayatını kaybetti. Bakanlar Kurulu kararıyla 9 Ağustos 1927 tarihinde İstiklal Madalyası ile taltif edildi. 1988 yılında mezarı Hendek'teki Anıtmezar'dan alınarak Devlet Mezarlığı'na nakledildi. Ailesi "Hendek" soyadını aldı. Tuncer BakÄ±rhan Tuncer Bakırhan (d. 1970, "Kayadibi", "Susuz", Kars), DEHAP eski genel başkanı ve siyasetçi. Kars'ın Susuz ilçesinde dünyaya gelen Tuncer Bakırhan İlk ve ortaöğretimini Kars'ta tamamladı. Uludağ Üniversitesi İktisadi ve İdari Birimler Ekonomi Bölümünü bitirdi. Uludağ Üniversitesi İktisat Fakültesi’ndeki öğrenciliği boyunca bazı eylemlere katıldı. PKK'nın propagandasını yapmak suçundan cezaevinde yattı. 1989’dan itibaren, HEP çizgisindeki partilerin değişik kademelerinde görev aldı. 1999'da Kars Belediye Başkanlığına aday olan Bakırhan seçimi kazanamayınca HADEP Kars İl Başkanlığı ve partinin diğer organlarında yer aldı. 2002 yılında yapılan milletvekili seçimlerinde aday olduğu DEHAP tan Kars Milletvekili seçilecek oyu almasına rağmen partisi barajı aşamadığı için parlamentoya gidemedi. Daha sonra DEHAP genel başkanlığı yaptı. Bu sırada, hakkında davalar açılan partiyi feshedip, ekibiyle birlikte DTP çatısı altına girdi. İki yıl süren genel başkanlığı görevini DTP’nin kurulmasıyla birlikte Ahmet Türk’e devretti. 29 Mart 2009 yerel seçimlerinde İstanbul Esenyurt DTP belediye başkan adayı olarak seçimlere girdi fakat kazanamadı. 2013 yılında KCK üst yöneticiliği suçuyla Tekirdağ F tipi cezaevinde yattı. 30 Mart 2014 yerel seçimlerinde Siirt belediye başkanı olarak seçildi. 16 Kasım 2016'da "PKK/KCK silahlı terör örgütüne üye olmak" suçlamasıyla gözaltına alınan ve aynı gün içerisinde tutuklanan Bakırhan, 17 Kasım tarihinde de İçişleri Bakanlığınca belediye başkanlığı görevinden uzaklaştırıldı. Mihrap (anlam ayrımı) Samsunspor 2010-11 sezonu Samsunspor 2010-11 sezonu, kırmızı beyazlı ekibin 1. Lig'de art arda beşinci, toplamda ise on dokuzuncu sezonu, kuruluşunun ise kırkbeşinci yılıdır. 2009-10 sezonuna play-off parolasıyla başlayan Samsunspor ligi 10. sırada bitirmiş ve play-offlara kalamamıştı. Takım, 28 Haziran 2010 tarihinde yaptığı ilk antrenmanla yeni sezona girmiştir. Samsunspor, bu sezon 1. Lig ve Türkiye Kupası'nda mücadele etmiştir. Türkiye Kupası'na play-off aşamasında veda etmiş, ligi ise 2. tamamlayarak 2011-12 sezonunda Süper Lig'de yer almaya hak kazanmıştır. Bu sezon boyunca Samsunspor'un bütün forma ve diğer sportif ihtiyaçlarını LiG tedarik etmiştir. Formalarda göğüs reklamı olarak ise Bank Asya yer almıştır. 23 Kasım 2010 Salı günü Savaş Esen kadro dışı bırakılmış ve Samsunspor A2 takımı ile antrenman yapacağı kendisine bildirilmiştir. Kadro dışı bırakılmasının nedeni ise Nuri Asan Tesisleri'ndeki basın toplantısında Samsunspor basın sözcüsü Haluk Tan tarafından şöyle açıklanmıştır: ""20 Kasım'daki Erciyesspor maçının devre arasında Savaş, hocamıza yönelik yapmış olduğu eylem, fiil ve hakaretler neticesinden kadro dışı bırakılmıştır. Savaş iyi bir futbolcumuzdur. Ancak hiç kimse aleni bir şekilde hocamıza hakaret edemez. Yönetim Kurulu oy çokluğu ile değil oy birliği ile Savaş'ı kadro dışı bırakmıştır. Savaş, bundan sonra A2 futbol takımımız ile idmana çıkacak. Savaş'ın kulüpteki geleceği ilgili kararı yine teknik ekibimiz verecek."" Savaş ise 4 Ocak 2011'de yaptığı açıklamasında hatalı olduğunu belirterek özür dilemiş ve takımdan ayrılmak istemediğini vurgulamıştır. Ancak özrü kabul edilmemiş ve kulüple ilişkisi kesilmiştir. 17 Temmuz - 24 Temmuz tarihleri arasında hazırlık çalışmalarının ilk etabı çerçevesinde Bolu'nun Gerede ilçesinde yedi günlük kamp çalışması yapan takım bu kampın hemen sonrasında 24 Temmuz - 5 Ağustos tarihleri arasında hazırlık çalışmalarının ikinci etabı çerçevesinde Kocaeli'nin Kartepe ilçesinde kamp çalışmalarına devam etti. Takım bu iki kamp kapsamında toplam yedi hazırlık maçı oynadı. Bu maçların birini kaybetti, birinde berabere kaldı, beşini ise kazandı. Yediği toplam dört gole karşılık ise rakip kaleye dokuz gol bıraktı. Transfer döneminde ise üç yabancı olmak üzere on dört futbolcu transfer edildi, on beş futbolcu kulüp bünyesinden çıkarıldı. 4.500.000 TL bütçeden açıklanan verilere göre transfere 10.000 TL harcanırken, 1.379.000 TL transfer geliri olarak kulüp kasasına girdi. 19 Aralık 2010 tarihinde oynanan Çaykur Rizespor maçı ile ligin ilk devresini en az gol yiyen takım olarak tamamlayan Samsunspor, devre arası hazırlık kampının ilk etabı için 21 Aralık günü Nuri Asan Tesisleri'nde bir araya geldi ve bir hafta boyunca yoğun tempoda çalışmalarına devam etti. Beş günlük izne ayrılan takım bu süre sonunda ise 4 Ocak 2011'de Antalya'nın Belek ilçesinde kampa girdi. Teknik Direktör Hüseyin Kalpar yönetime sunduğu sezon ortası raporunda Cenk İşler, Savaş Esen, Sercan Temizyürek, Anıl Taşdemir, Mustafa Gürel, Emre İncemollaoğlu, Jonathan Quartey, Can Özgür Arslantaş ve Sezer Sezgin'e ihtiyaç duymadığını belirtti. Ayrıca yine teknik direktörün istekleri doğrultusunda Dilaver Güçlü, Ufuk Bayraktar, İzzet Akgül, Musa Büyük ve Billy Mehmet takıma kazandırıldı. Sezonu 2. sırada tamamlayarak Süper Lig'e doğrudan çıkma hakkını kazanan takım 31 Mayıs 2011 tarihindeki "1. Lig Ödülleri" töreninde "Yılın Takımı" seçilmiş, bunun yanında "Yılın Fair Play Ödülü"'nü kazanmıştır. Ayrıca teknik direktör Hüseyin Kalpar "Yılın Teknik Direktörü", Kemal Tokak "Yılın Genç Yeteneği", Simon Zenke "Yılın Yabancı Futbolcusu", Hakan Bayraktar da "Yeniden Doğan Futbolcu" seçilmiştir. Sezona sportif direktör görevinde başlayan İsa Turan 31 Aralık 2010'da görevinden istifa etmiştir. İstifasından sonraysa Erol Servet Bağlar göreve başlamıştır. Serrano FC Serrano Football Club, Rio de Janeiro ülkesinin Petrópolis şehrinin futbol takımıdır. 29 Temmuz 1915 te kurulmuştur. Maçlarını 15.000 kişilik Atílio Marotti stadında oynarlar. Takım renkleri mavi ve beyaz dır. Evinde ve deplasmanda giydiği formalar çok sade bir şekildedir. Ev sahibi forması mavi tişört, beyaz şort ve mavi çoraplıdır. Deplasman forması ise beyaz tişört, mavi şort ve beyaz çoraplıdır. Takımın takma adı Leão da Serra'dır. (Türkçesi "Dağ aslanları") Ayrımsal damıtma Ayrımsal damıtma, kaynama noktaları birbirinden farklı sıvıların karışımlarına uygulanan damıtma işlemidir. Karışım damıtma kabında ısıtılınca, kaynama noktası düşük olan sıvı kaynayarak karışımdan ayrılır. Tekrar sıvılaştırılarak başka bir kap içinde biriktirilir ve böylece ayrım işlemi tamamlanmış olur. Erken kaynayarak ayrışan sıvının soğutularak yeniden yoğuşturulması için genellikle su kullanılır. İkiden fazla sıvı için de yöntem benzerdir. Ancak daha çok sayıda düzlük ve biriktirme kabı kullanılır. İlk kaptaki karışımın sıcaklığı her ayrışım sırasında kontrol altında tutulmalıdır. Karışımlardaki her bir sıvının ayrışması bitene kadar o sıvının kaynama noktasının geçmemesi sağlanır. Sanayide petrol veya kömür katranı gibi maddelerin ayrıştırılması gibi çeşitli kullanım alanları vardır. Damılma yoluyla elde edilen içkilerde de önemli bir uygulama alanı vardır. Özellikle metil alkol oranının düşürülmesi, doğru damıtma yönteminin uygulanmasıyla mümkün olabilmektedir. Sporting San Miguelito Academia de Futbol Sporting San Miguelito Panama'da oynayan bir futbol takımıdır.1989'da San Miguelito'da Cesar Morales tarafından kurulmuştur. Takımın diğer adı da Sporting '89'dur. 1997'de ilk maçına Chorrillo FC karşısında çıktı ve galibiyet aldı. "20 Temmuz 2010 itibarıyla" Gelenler: Amul şehristanı Amul şehristanı (Farsça: شهرستان آمل), İran İslam Cumhuriyeti'nde Mazenderan Eyaleti'nin 17 şehristanından birisidir. İran'ın ve Orta Doğu'nun en yüksek dağı olan Demavent Dağı, bu şehristan sınırları içindedir. Şehristanın 2006 yılı toplam nüfusu 343.747, yönetim merkezi şehristana adını veren Amol şehridir. Şehristan, idari olarak 3 bahşa ayrılmıştır: Şehristanın ve bağlı bahşlarını gösteren harita aşağıda yer almaktadır. Şehristan içinde nüfusu 2006 resmi sayımına göre 2000'i aşan yerleşim yerleri ve bağlı bulundukları bahşlar aşağıdaki grafikte gösterilmiştir. Emzirme Emzirme, memeli hayvanların dişilerinin memesindeki sütü yavrularına vermesidir. Bebeklerin içgüdüsel olarak sahip oldukları emzirme refleksi sayesinde bir öğrenme süreci gerekli değildir. İnsanda anne sütü ile beslemenin 6 ay ile 2 yıl arasında değişen emzirme önerileri değişkenlik göstermektedir. Anne sütü ile besleme için doğal emzirme yerine, bir kapta biriktirilerek biberon ile besleme yöntemi de izlenebilmektedir. Bunun için tirle gibi meme başı üzerine yerleştirilip sütün alınmasına yardımcı olan araçlar kullanılır. Kâğıthane-Piyalepaşa Tüneli Kâğıthane-Piyalepaşa Tüneli, İstanbul'da karayolu ulaşımında kullanılan bir geçittir. İstanbul Büyükşehir Belediyesi tarafından ortaya koyulan "7 Tepeye 7 Tünel" projesi kapsamında inşa edilen tünellerin ilkidir. Yapımına 2006 yılına başlanan tünel, 4 yıllık inşaat sürecinin ardından, 14 Haziran 2010 tarihinde törenle kullanıma girdi. Tünel, Kâğıthane yakınlarında başlayarak Okmeydanı ve D100 karayolunu alttan geçmekte ve Beyoğlu ilçesinin Kasımpaşa-Piyalepaşa semtlerinde son bulmaktadır. Gidiş ve geliş yönleri birbirinden bağımsız olarak, iki ayrı tünel hâlinde kazılmıştır. Piyalepaşa'da son bulan tünel, 2+2 şeritli, 500-600 metre uzunluğundaki bir bağlantı yoluyla Şişli'nin Bomonti semtine bağlanmaktadır. Burada, projenin ikinci ayağı olan Bomonti-Dolmabahçe Tüneli'yle birleşmektedir. Tünelde ilk etapta yalnızca özel araçlar çalışırken; kısa süre sonra İETT'nin, tüneli kullanacak yeni bir otobüs hattı (48T) ihdas etmesiyle tünel toplu taşımacılıkta da kullanılmaya başlandı. Tünelin kullanıma girmesiyle Kâğıthane, Hamidiye ve Seyrantepe bölgelerinden Taksim ve Beşiktaş gibi önemli merkezlere ulaşmak büyük ölçüde kolaylaştı. Yoğun saatlerde 45 dakika süren Kâğıthane-Taksim arası yolu, Kâğıthane-Piyalepaşa Tüneli ve ardılı Bomonti-Dolmabahçe tüneliyle 5 dakika da almak olanaklı hâle geldi. Bomonti-Dolmabahçe Tüneli Bomonti-Dolmabahçe Tüneli, İstanbul'da karayolu ulaşımında kullanılan bir geçittir. İstanbul Büyükşehir Belediyesi tarafından ortaya koyulan "7 Tepeye 7 Tünel" projesi kapsamında inşa edilen tünellerin ikincisidir. Yapımına 2007 yılında başlanan tünel, 3 yıllık inşaat sürecinin ardından, 14 Haziran 2010 tarihinde törenle kullanıma girdi. Tünel, Beşiktaş Dolmabahçe'de İnönü Stadı'nın kuzeyinden başlayarak Taksim ve Feriköy semtlerini alttan geçmekte ve Şişli ilçesinin Bomonti semtinde son bulmaktadır. Gidiş ve geliş yönleri birbirinden bağımsız olarak, iki ayrı tünel olarak kazılmıştır. Birinci tünelin uzunluğu 2.360 m., ikinci tünelin uzunluğu ise 2.390 m.'dir. Bomonti'de son bulan tünel, 2+2 şeritli, 500-600 metre uzunluğundaki bir bağlantı yoluyla Beyoğlu'nun Piyalepaşa semtine bağlanmaktadır. Burada, projenin ilk ayağı olan Piyalepaşa-Kâğıthane Tüneli'yle birleşmektedir. Tünelde ilk etapta yalnızca özel araçlar çalışırken; kısa süre sonra İETT'nin, tüneli kullanacak yeni bir otobüs hattı (48T) ihdas etmesiyle tünel toplu taşımacılıkta da kullanılmaya başlandı. Tünelin kullanıma girmesiyle Kâğıthane, Hamidiye ve Seyrantepe bölgelerinden Taksim ve Beşiktaş gibi önemli merkezlere ulaşmak büyük ölçüde kolaylaştı. Yoğun saatlerde 45 dakika süren Kâğıthane-Taksim arası yolu, Kâğıthane-Piyalepaşa Tüneli ve ardılı Bomonti-Dolmabahçe tüneliyle ortalama 70 km/sa hız ile 5 dakikada almak olanaklı hâle geldi. Öğümce, Beykoz Öğümce, İstanbul ilinin Beykoz ilçesine bağlı bir mahalledir. İstanbul iline 57 km, Beykoz ilçesine 25 km uzaklıktadır. Poyraz, Beykoz Öğümce, İstanbul ilinin Beykoz ilçesine bağlı bir mahalledir. Kuruluş tarihi altı yüzyıl öncesine kadar giden Poyrazköy’e ilk yerleşenlerin Cenevizlilerin olduğu tahmin edilmektedir. Mahalleye daha sonra Bizanslılar gelip yerleşmiş ancak mahallenin Osmanlı hâkimiyetine geçmesinin ardından Trabzon ve Rize’den getirtilen insanlarla birlikte çehresi değişmiştir. Mahallede bulunan Poyraz Kalesi de yine aynı dönemlere aittir. Kara kısmından çok az bir bölümü görülebilen kale askeri amaçlar için kullanılmıştır. Rumeli yakasında, Poyraz Kalesi’nin hemen karşısında Garipçe Kalesi bulunmaktadır. İstanbul iline 45 km, Beykoz ilçesine 13 km uzaklıktadır. Riva, Beykoz Riva ya da Çayağzı, İstanbul ilinin Beykoz ilçesine bağlı bir mahalledir. Mahallenin adı daha önce bölgede yaşayan Rumlar tarafından bataklık, sulak alan anlamına gelen Riva'dır. Yerleşim, Riva Deresi' nin Karadeniz' e döküldüğü yerde kurulmuştur. Paşamandıra, Beykoz Paşamandıra, İstanbul ilinin Beykoz ilçesine bağlı bir mahalledir. Köylülerin bir araya gelip kurdukları mandıra ve bunun başında bulunan paşa lakaplı kişiden dolayı Paşamandıra ismini almıştır. Değirmendere koyu ise ismini Hüsnü Çavuş adındaki bir köylünün dere üzerine yaptığı ve uzun yıllar civar köylerine hizmet veren bir su değirmeninden almıştır. İstanbul iline 54 km, Beykoz ilçesine 22 km uzaklıktadır. 2013- 1850 Ã–rnek, Beykoz Örnekköy ya da Tepetarla, İstanbul ilinin Beykoz ilçesine bağlı bir mahalledir. İstanbul iline 37 km, Beykoz ilçesine 8 km uzaklıktadır. Tepetarla GaripÃ§e Küçüksinekli, Silivri Küçüksinekli, İstanbul ilinin Silivri ilçesine bağlı bir köydür. İstanbul iline 86 km, Silivri ilçesine 22 km uzaklıktadır. Ã‡eltik, Silivri Çeltik, İstanbul ilinin Silivri ilçesine bağlı bir köydür. Çeltik Köyü Köyde oturanların büyük bir kısmı, Osmanlı İmparatorluğu’nun gelişme ve yayılma döneminde, Konya ve Karaman yöresinden Balkanlara gelen ve Romanya’nın Silistre ili köylerine yerleştirilen Türk kabilesidir. Bu yere Çeltik ismi, bir zamanlar, derelerin suyu bol iken, yörenin en iyi pirinç yetiştiren alanı olduğu için verilmiştir. Köy kurulduktan sonra da bu isim köye verilmiştir.. SINIRLARI Çeltik Köyü, batısında Çanta Belediyesi, kuzeyinde Çavuşlu ve Beyciler Köyleri, kuzeydoğusunda Yolçatı ile Seymen Köyleri ile çevrilidir. NÜFUSU Köy nüfusu 1218 kişidir.Köy 350 hanedir. YÜZÖLÇÜMÜ 36.000 dönümdür. HALKIN GEÇİM KAYNAKLARI Köyün geçim kaynakları arasında çiftçilik önemli bir yer tutar. Bunun yanında fabrika işçiliği ile hayvancılık diğer geçim kaynaklarıdır. TARIM Tahıl ve ayçiçeği, çiçek ve domates yetiştiriciliği ile tavukçuluk ve mantarcılık birinci derece gelmektedir. ÇİÇEKÇİLİK Çiçek yetiştiriciliğinde çok ileri bir köydür. Her türlü çiçek yetiştirilir ve iyi pazar bulunur. Bilhassa lale cins ve kalite bakımından en iyi şekilde yetiştirilir. EĞİTİM Çeltik Köyü İlköğretim Okulu 1937 yılında eğitim-öğretim faaliyetine başlamıştır. İlköğretimden sonra ortaöğretime devam eden öğrenci sayısı oldukça yüksektir. ULAŞIM Silivri’den 19 km. uzaklıktadır. EMNÄ°YET Köy Jandarma Bölgesinde bulunmaktadır. KÃ–Y MUHTARI Beyzat BAYĞUŞ SAĞLIK 1 Sağlık Evi bulunmaktadır. ALTYAPI İçme suyu için Su Arıtma Tesisleri mevcuttur. 80 metrelik bir sondaj kuyusu, ayrıca dalgıç pompası ile köye saniyede 8 litre su vermektedir. 11 km’lik kanalizasyon çalışması yapılarak alt yapı sorunu giderilmiştir. Köyün bütün yolları asfalt ve kilit taşı döşelidir. websitesi =https://web.archive.org/web/20110225204219/http://www.celtikkoyu.com/ Köyün Eskiden Lale festivali düzenlenirdi. şimdilerde düzenlenmemektedir. YÃ¶resel yemekleri ; Kolaç ekmeği,erik hoşafı,kıvrım kaymaklı böreği,düğünlerde yemekli olursa kuru fasulye pilav,cacık,mevsim uygunsa kavun,karpuz,vs. İstanbul iline 82 km, Silivri ilçesine 18 km uzaklıktadır. Seymen, Silivri Seymen, eski ismi Cüce Sekban, İstanbul ilinin Silivri ilçesine bağlı bir köydür. İstanbul iline 78 km, Silivri'ye uzaklığı 13 km.'dir. Kurfallı, Silivri Kurfallı, İstanbul ilinin Silivri ilçesine bağlı bir köydür. İstanbul iline 82 km, Silivri ilçesine 18 km uzaklıktadır. Kurfallı ReVamp ReVamp, 2009 yılında dağılan After Forever adlı Hollandalı senfonik metal grubunun vokalisti Floor Jansen tarafından kurulmuştur. Grubun aynı adlı ilk albümü Mayıs 2010'da yayınlanmıştır. Gibongiller Gibongiller (Hylobatidae), bir Eski Dünya maymunları familyası. İnsansılar üst familyası içinde insangillerin kardeş taksonu olmalarından dolayı küçük insansı maymunlar olarak da adlandırılırlar. Familya 15 türü kapsamakta. Gibonlar kuyruksuz maymunlardır. Boyları 45 – 90 cm ve ağırlıkları 4 - 13 Kg arası değişir. Kollarının bacaklarından daha uzun olması ile dikkati çekerler. Bu özellik sayesinde bir eliyle dala tutunup sallanır diğer eliyle başka dala uzanır - tutar sallanır ve böylece ağaçta hızlıca ilerler. Ellerinin ve başparmaklarının şekli dallara sıkı tutunabilmesine yönelik gelişmiştir. Postları siyah, gri veya kahverengi tonlarında olur. Ağızları kısadır ve gözleri öne doğru bakar. Gibongiller Güneydoğu Asya'da, Hindistanın kuzeydoğu'sundan Myanmar, Çin, Çinhindi, Malezya, Endonezya, Borneo ve Cava'ya kadar uzanan bir coğrafyada yaşar. 16. yüzyıla kadar daha da yaygındılar ve örneğin Çin'in büyük bir kısmında gibongillere rastlamak mümkündü. Yağmur ormanlarında ve bazen 1800 metre yüksekliğe kadar dağlık ormanlarda yaşarlar. Bilimsel adları "Hylobates" - "ağaçcıl" anlamına gelir. Uzun kollarıyla daldan dala atlayıp sarkılmaya mükemmel şekilde uyum sağlamaktalar. Dallara sırayla tutunarak ilerlerken, dalların arasında 3 metrelik mesafeyi bile kolaylıkla aşarlar. Yere indiklerinde iki ayak üzerinde yürürler. Ancak iki ayak üzerinde yürürken dengeyi sağlamak için kollarını havaya uzatırlar. Gibonlar bütün ömür boyunca tek bir eşe sadık kalırlar. Bir çift yavrusu ile bir bölgede yaşar ve bu bölgeyi başkalarına karşı savunur. Bazen velileri tarafından kovulmuş ve henüz kendi bölgesi olmayan, yalnız bir bireye de rastlanır. Kendilerine bölge bulmaları bazen yıllar sürebilir. Bazı gibon türlerinde veliler çocuğu için bir bölgeyi "rezerve" eder (onun için hazır tutarlar). Gibonlar kendi bölgelerine çok titizce sahip çıkar. Bir çiftin bölgesi 25 ila 50 dönüm büyüklüğünde olur. Bölgeyi savunmaları fiziksel şiddetten daha çok sesli bağırışları, ağacın üstünde zıplamaları ve dalları kırmaları ile düşmanlarını ürkütmeleriyle gerçekleşir. Çoğu kez erkek yalnız, ama bazen de dişinin eşliği ile, şarkı söylercesine, çok çeşitli sesler çıkarır. Gibonların beslenmesı neredeyse sırf bitkisel ve -çok nadir- etçildir. Başlıca meyve ile beslenirler ve mevsime göre hangi meyvelerin olgunlaştığını bilir ve bundan faydalanırlar. Günün 9 - 10 saatini yiyecek aramayla geçirirler. Ne kadar çok yaprak yediğine bağlı olarak türden türe farklı genişlikte çiğneme dişleri olur. Tek odalı olan apandis ve grim mideleri yaprakları da sindirebilmektedir. Gibonlarda belli bir çiftleşme zamanı yoktur. Dişi her 2 - 3 yılda tek bir yavru doğurur, ikizler nadirdir. Yavru ilk başta annesinin karnına tutunur, daha sonraları baba da çocuk bakımına katılmaya başlar. Ancak 1,5 - 2 yıl sonra yavru sütten kesilir ve 8 - 9 yaşında ergenleşir. İnsan himayesinde olanlar 34 yaşına kadar varmakta, ancak doğada yaşayanların ömürünün 25 yıl civarında olduğu tahmin edilir. Gibongillerin kardeş taksonu insangillerdir (Hominidae). Familyanın 15 türü dört cinse ayrılır: Familyanın soy ağacı: „"Gibbon"“ kelimesi 18. yüzyılın sonlarında Güneydoğu Asya'daki Fransız kolonilerinden Avrupa'ya getirilmiştir. Orada konuşulan yerli bir dilden alındığı söylenilse de bugüne kadar hangi dile ait olduğu tespit edilememiştir. Yaklaşık 16. yüzyıla kadar Çin'de gibonlar çok yaygındı ve böylece Çin edebiyatında da izlerini bıraktılar. Çinli şairleri özellikle gibonların şarkıları etkilemiştir: „"Pa-Tung'un üç uçurumlarında gibonların çağırışları sitemlidir. Üç çağrış sonra, geçen yolcuların elbiseleri gözyaşları ile ıslanır."“ (Yüan Sung, 4. yüzyıl, Geissmann'ın çevirmesi) Bu zamandan kalan çok sayıda somut çizimleri bulunur. Taoizm inancına göre gibonlar insan kılığına da girebilirler. Çin'deki yayılımları bin yıl önceye kadar Çin'in büyük bir kısmını kapsarken 17. yüzyılda yayılımlarının kuzey sınırı sadece Jangtsekiang'e kadar varmaktaydı. Bugün sadece Çin'in en güneyinde Yunnan'da ve Hainan adasında rastlanırlar. Son yüzyıllarda yayılımları çok daralmıştır. Son yaşadıkları yerlerde de av ve ormanların tahrip edilmesi nesillerini tehlikeye sokmaktadır. Özellikle Cava'da yaşayan gümüş gibon soyu tükenme tehlikesi ile karşı karşıya kalmıştır. UICN, tüm gibon türlerini tehdit altında olarak listelemekte. Altılık B Altılık B (UGC 5373, DDO 70), Altılık takımyıldızı yönünde yaklaşık 5 milyon ışık yılı uzaklıkta bulunan bir düzensiz gökada. Yerel Grup'un bir parçası olan gökada, grubun en uzak üyesidir. Kişi başına sigara tüketimine göre ülkeler listesi Bu bir Bir yılda kişi başına tütün sigarası tüketiminin ülkelere göre listesi dır. Sigara 1,1 milyar üzerinde kişi tarafından kullanılmaktadır. Gelişmiş uluslarda sigara tüketim oranı yatay seyrederken veya azalırkan, gelişen ülkelerde tütün tüketimi yaklaşık %3.4 oranında yükselmeye devam etmektedir. Birleşik Devletler’de sigara tüketim yüzdesi 1965 yılından 2006 yılına kadar olan zamanda yetişkinlerde %42 den % 20.8 e yarıya kadar düştü.. Sigara tüketimi oranlarında büyük bölge farkları vardır, Kentucky, West Virginia, Oklahoma ve Mississippi listenin üzerinde iken, Idaho, California ve Utah önemli derecede daha düşük yüzdededirler. Avustralya’da tütün kullanımının azalmadaki oluş derecesi, 2004-5 yıllarındaki mevcut sigara kullanan nüfusu %23 gösterilirken bu rakam 1995 yılıyla kıyaslandığında %2 lik bir azalmayı gösterir. Yerli nüfus içinde günlük mevcut sigara tüketenler %51 erkekler ve %49 kadınlar ile oran çok yüksektir. Genç yetişkinler sigara içmeye daha olası yaş grubudurlar, yaş artışıyla sigara tüketiminde bir azalma göze çarpar. Ev sahipliği oranına göre ülkeler listesi Bu bir Evsahipliği oranına göre ülkeler listesi olup, sahibi işgali altındaki birimlerin belirli bir bölgedeki ikametgâh birimleri toplamıdır. Tom Fontana Tom Fontana (d. 12 Eylül 1951, Buffalo, New York), Amerikalı yönetmen ve yapımcı. Fontana, Oz (dizi) (ayrıca yaratıcısı), The Jury, The Beat, The Bedford Diaries, Homicide: Life on the Street, St. Elsewhere ve The Philanthropist isimli dizilerin senaristi ve yapımcısıdır. Seyit Mehmet AÄŸa Camii Seyit Mehmet Ağa Camii, Kıbrıs'ın Lapta köyünde bulunan bir cami. 17. yüzyıl ortalarında, Osmanlı döneminde inşa edilmiştir. Kesme taştan inşa edilen camiin birkaç kemeri bulunmaktadır. 1960'lar ve 1970'lerde yaşanan çatışmalarda zarar gören camiin minaresi tamamen yıkılmıştır. Bu nedenle 1976 yılında yeni bir minare yapılmıştır. Peristerona Camii Peristerona Camii, Kıbrıs Cumhuriyeti'nin Peristerona köyünde yer alan bir cami. 18. yüzyılda yapılan camiye 19. yüzyıl başlarında eklemeler yapılmıştır. Diğer Osmanlı camilerinde olduğu gibi kesme taştan yapılmıştır. Minaresi iki balkonludur. Ayrıca camiin yanında bir de medrese bulunmaktadır. Nikto Nikto, web server üzerinde bulunan güvenlik açığı tarama uygulamasıdır. Perl diliyle yazılmıştır ve ücretsizdir. Web sayfasında bulunabilecek XSS, SQL Injection benzeri güvenlik zaaflarını tespit eder. AÅŸka Vakit Yok (film, 1972) Aşka Vakit Yok, 1972 ABD yapımı romantik komedi filmidir. Özgün adı What's Up, Doc? ("Tr: Ne Haber Doktor?") olan film 7 Ocak 1974 tarihinde Türkiye'de de gösterime girmişti. Film adını, 1950 tarihli aynı adı taşıyan bir Bugs Bunny çizgi filminden almıştır. "What's up, Doc?", aynı zamanda ünlü çizgi film karakteri tavşan Bugs Bunny'nin 1950'li yıllarda ağzından düşürmediği ve adeta bir slogan haline gelmiş olan ünlü repliğidir. Bu çizgi filmler Türk televizyonlarında gösterilirken "What's up, Doc?", "Naber canım" şeklinde Türkçeleştirilmişti. Repliğin Türkçesi de aynı şekilde dillerden düşmeyen bir slogan haline geldi. Zaten Barbra Streisand'ın filmde canlandırdığı Judy Maxwell karakterinin pervasız ve yaramaz davranışları da hemen Bugs Bunny'yi akıllara getirmektedir. Judy filmde tıpkı Bugs Bunny gibi elinde bir havuçla gözükür. Bugs Bunny