kişilik örgütümüzü kurmuş, Ahmet'i sekreterimiz, Orhan'ı ise mali işler sorumlusu seçmiştik. İlk sayı için iki adet yazı yazmam istenmişti, daha doğrusu birini onlar benden istemiş, diğerini ben talep etmiştim. İlki Dostoyevski'nin gençlik dönemi eserleri ile ustalık dönemi eserleri arasındaki epistemolojik kopuşu anlatacaktı. İkinci yazım ise Rus edebiyatındaki Fransızca cümle kullanma alışkanlığının içeriğe olan etkisi üzerineydi. Bir haftanın sonunda dergimizin ilk sayısının çıkışında buluşmak üzere vedalaştık, ben kasabaya işimin başına, eski alışkanlıklarıma döndüm. Hayatımın en verimli ve en keyifli iki haftası bu vedanın ardından başlayacaktı. O Cuma gecesini geçen cumadan dahi net hatırlıyorum, dibi görünen berrak bir lagün gibiydi. Orhan beni Eminönü İskelesi'nin önünden almıştı. Eski kasa bir Ford Scorpio kullanmaktaydı. Otomobil, Ortadoğu'nun yoksul ve harap kentlerinin, petrol ve kurşun haricinde bir şeyi dilediğince kullanamayan insanlarına ait gibiydi. İlk sabanı, ilk tanrıyı, demiri ve yazıyı icat eden, ilk kentleri kuran ve aynı kentlerde hâlâ aynı sabana muhtaç yaşayan insanların topraklarına. Hayatımda hiç 119 matbaa görmemiştim. Matbaanın, ellerinde piposu ve kitaplarıyla volta atan sakallı adamlar ülkesi olmadığını biliyordum, ancak içinde kâğıt, kalem olan bir üretim zincirinde en azından bir kıpırtı, bir renk olmalıydı kanımca. Oradan oraya koşuşturan kareli gömlekli insanlar hayal etmiştim mesela. Öte yandan, ölümün bile bir sese sahip olabileceği bir dünyada, Topkapı Matbaacılar Sitesi'nin buna hakkı yok gibiydi. Duvarlara uzun yıllar öncesinin medeniyet kokusu sinmişti. Sıra halindeki opera ve tiyatro binalarının, kent müzelerinin arasından geçiyorduk sanki. Bölgenin, bir salgın hastalık ya da radyoaktif felaket sonucu apar topar terk edilmiş olabileceğini düşündüm. Zamanla unutulan ve kaderine terk edilen karantina bölgesinin bir şekilde topluma kazandırılması gerekmiş olabilirdi ve dönemin saldırgan karakterli politikacıları Nuri Bilge Ceylan estetizmine malzeme olabilecek bu görkemli binaların kapılarını kent merkezinden kovaladığı matbaacıların şefkatli ellerine emanet etmişti şüphesiz. Scorpio, tüm o görsel şölenin arasından ağır ağır yol aldıktan sonra tekinsiz bir sokağa saptı. Sokağın çevresindeki tek ışık kaynağı otomobilin ölgün farlarından yayılmaktaydı. Kanımca bir otoparka girmiştik ve bu otopark kıvrımlar yaparak binanın içerisine doğru uzanıyordu. Üç ya da dört katı dönerek çıktıktan sonra toz ve yağ kaplı, dizgi makinesi olabileceğini tahmin ettiğim bir karartının önüne park ettik. Makineyle aynı yıllarda imal edilmiş bir kapı vardı duvar kenarında. Yıllardır açılmamış gibiydi. Kapının solunda bir levhada sanırım matbaanın adı yazmaktaydı. D ve g harfleri yağ ve tozdan dolayı kapanmıştı ancak tamamlayıcı zekânız devreye girerek levhanın üzerinde yazan kelimenin ne olduğunu kulaklarınıza fısıldıyordu. O harfler, yardım alınmadan okunacak koşullara asla kavuşamayacak bir dünyaya aittiler. Kapı girişinin ardında, metal profilleri paslanmış bir kontrol odası, odanın arkasında ise genişçe bir salon bulunmaktaydı. Salonun köşesinde, kullanılmayı beklemekten yorulmuş birkaç baskı levhası ve kâğıt ruloları vardı. Salonun yarısını kaplayan külüstür baskı makinesi ya bilinçli olarak eskitilmişti ya da Denge Matbaası çalışanları, 120 salonlarında Müteferrika döneminden kalma bir tarihi eser saklıyorlardı. Baskı makinesinin önünde, terlemiş iki insan kağıt balyalarını istiflemekteydiler. Bunlar, Ahmet ve gözlüklü adamdı. Seval çok kere tanık olduğumuz biçimde, ücra bir yere tünemiş sigara içiyor, bir yandan da bir kitabı karıştırıyordu. Nihayet gelebildiniz dostlar, dedi Ahmet. Gözlüklü adam hiç bu tarafa bakmamış, dergi balyalarını bir yerden bir yere taşımaya devam etmişti. Cemil Bey, yazdığınız iki yazı da muhteşemmiş dostum, birini orta sayfaya bastık, umarım beğenirsin. Şu dostum kelimesi tek kusuru gibiydi. Bir şekilde diline yapışmış, bırakamıyordu. Bağımlısı olmuştu. Siz de boş durmamışsınız Ahmet Bey. Bu kadar kısa sürede… Ağabey, Cengiz Bey'e haber etsek mi, tümünü şimdi mi taşıyacağız otomobile. Biliyorsun, yarına büyük bir iş almışlar, karışıklık olmasın diyordu, diye söze karışmıştı Orhan. Orhancım ben konuşurum Cengiz Bey'le. Sen G. Bey'e yardım et istersen. G. Bey, isterseniz siz de bir çay koyun kendinize, çok yoruldunuz. Çıtı çıkmadı yine adamın. Doğruldu, hafif gerdi kollarını, esnetti. Ağır adımlarla çay ocağının yolunu tuttu. Orhan'la konuştuğumuzu hatırlarım. Bazen, genellikle akşamları, gün kavuşmadan kısa süre önce konuşurmuş, iki cümlecik o da. Ben hiç şahit olmamıştım buna. Altımızda Scorpio varsa sorun olmuyordu, ne var ki bazı gidişlerde taksi ya da dolmuş kullanıyorduk ve o koca Macintosh'u sırtlamak büyük dertti. 121 3 Orhan benzersiz bir tipti, bir prototipti anlayacağınız. Dedikleri anlaşılabilseydi keşke. Örneğin şu dokunmatik ekranlı telefonlar hakkında söyledikleri vardı. Bir sabah güzel bir kahvaltı etmiş, dinlenmeye çekilmiştik. O sıralarda sinemalarda bir bilimkurgu filmi oynuyordu. Orhan bayılırdı bilimkurguya. Filmde bir sahnede telsizden biraz daha küçük bir iletişim aletiyle konuşuyormuş kadın. Orhan, Filmdeki gelecekte uçan arabalar var ama beş yıl sonrasının teknolojisini kullanılıyorlar Cemil Ağabey, demişti. Aklı almıyormuş bunu. Uçan arabalarla dolu bir gelecekte ekranına dokunarak kullanacağımız telefonların bile antika kalacağını söylemişti, çok gülmüştüm. Yıllar içinde her hatırladığımda hayretler içerisinde kalıyorum. İşte bu, benzersiz bir hayal gücüne sahip çocuk bir türlü o altın yumurtayı yumurtlayamadı. Dedikleri anlaşılmadıkça kendine olan güveni sarsılıyor, Ahmet'e ve onun saçma fikirlerine daha da sıkı bağlanıyordu. Bir süre sonra örgütü yer altına çektik. Ahmet beni aramamaya başlamış, ben onu aramaya başlamıştım. Her hafta Pazartesi ve Cuma günleri, iş çıkışında, iki sokak daha ileri yürüyor köşe başındaki kulübeden arıyordum Ahmet'i. Aradığım numara da büroya değil, Orhan'ın bir komşusunun temizlik eşyaları satılan dükkânına aitti. Her aradığımda karşıma Ahmet çıkıyordu. Güvenlik gereği yalnızca Ahmet çağırdığında gitmeye başladım İstanbul'a. Diğerlerinden de ancak Ahmet üzerinden haberdar oluyor, nadir gelişlerimde görüşebiliyordum onlarla. Diğer taraftan, araştırmaya ve yazmaya devam ediyordum. Dergi için birikmiş yığınla yazım vardı artık. Zaman içerisinde Rus edebiyatının derinliklerinde kayboldum haliyle. Yeni yazarlar keşfettim. Önceki yıl öğrenmeye başladığım Rusçamı hayli ilerlettiğimi ve Gonçarov, Leskov, Shchedrin gibi üstatların eserlerini anadillerinde okuduğumu arada belirtmiş olayım. Rus Biçimciliği diye bir akımdan haberdar olmuştum. Zamanı bükmenin, kelimeleri alışıldık yerlerinden etmenin anlamda 122 yarattığı çarpıcılığı açıklayan bu çete beni başka okumalara götürmüştü. Kendimi edebiyatında, Rusya'nın da dışında bulmuştum. Okudukça ve öğrendikçe eski düşüncelerimi terk etmeye başladım. Kıyıdan ağır ağır uzaklaşan bir deniz yatağının üzerinde uyur vaziyetteydim yani. Esasında alışkanlıklarımda ve örgütsel hayatımda bir değişiklik olmamıştı henüz, her sayıya bir ya da iki yazı yolluyor, Ahmet gel dediğinde apar topar İstanbul'un yolunu tutuyordum. Öte yandan yaptıklarımız, o korkunç şeyler giderek tuhafıma gitmeye başlamıştı. Yine bir iş çıkışı, leğen ve temizlik fırçalarıyla dolu dükkânın orta yerinde Ahmet'ten gelecek telefonu bekliyordum. Yeraltında geçen altıncı ayda falan olmalıydık. O zamana kadar iki sefer gitme imkânım olmuştu İstanbul'a ve daha ilk gidişimde matbaadan yüklendiğimiz iki koli dolusu sticker'ı Kadıköy Çarşı içinde ve Beyazıt'ta karşılaştığımız her vitrine, kapıya, elektrik direğine ve bilumum metal ya da cam yüzeye yapıştırmıştık. Üzerlerinde Kahrolsun Edebiyat ve Kurtuluş Çetodo'da gibi ne dediği anlaşılmayan, saçma sloganlar yazmaktaydı. O kahrolası kolilerin nasıl boşaldığını anlayamamıştım. Her birinin yirmi santim boyunda olduğunu ve koli başına on bin adet düştüğünü hesaba katarsak dört kilometre boyunda bir sticker şeridi üretmiş olmalıyız. Tüme varınca inşan şaşırıyordu bu işe. Bir gecede nasıl tükenmiş olabilirdi ki. Tek hatırladığım otuzlu yaşlarına merdiven dayamış beş insanın gecenin karanlığında, herhangi bir güvenliğe yakalanmadan çılgıncasına hareket etmesiydi. İşte, öylesine sert bir giriş yapmıştım yasadışı hayata. Gerçi bunun neresi yasadışıydı, yasadışı olunca neden daha bir motive oluyordu diğerleri, bunu da anlayamıyordum. Yaptığımız şey düpedüz saçmalıktı. Ahmet aradı sonunda. Bana iki gün içerisinde gelmemi emretmişti. Artık emir kipinde konuşuyor gibiydik. O bir şeyleri kısa ve öz cümlelerle iletiyor, benim de evet ya da belki diye cevaplamam icap ediyordu. Bahsettiği şeyi neden hafta içinde ve neden içinde benim de olacağım bir tertipte yapmamız gerekiyordu soramadım bile. 123 Zaten artık pek bir şey soramaz olmuştum. Sormaktan da acizdim. Bindiğim otobüs Urfa'dan değil belki ama bayağı bir uzaktan geliyordu. İçerisi en kalabalık cuma namazlarından da beter haldeydi. Üstelik iki günlük yoldan gelen çörekler, bazlamalar ve salçalar da olmalıydı. Yani, şu burun denen organ bulunduğu ortama kısa sürede alışan cinsten bir şey olmasaydı dayanamazdım otobüsün havasına. Topkapı Terminali'ne gün ağarırken vardık. Kapısından çıkarken pis bir rüzgâr esti ardımdan, üç güne yaklaşan yolculuğun tüm kiri, kokusu uçtu gitti sanki. Her zamanki emektar Scorpio yerini sarı bir taksiye bırakmıştı. Arabayı kullanamazlarmış artık, güvenli değilmiş. Orhan yol boyunca geçtiğimiz iki ay boyunca neler yaşandığını sırasıyla anlatıyordu şimdi. Rahatsız olduğu ancak bunu açık etmek istemediği her halinden belliydi. Sorduğum sorulara ezbere cevaplar veriyor, kestirip atıyordu. Kurduğu cümleler ne kadar kesin yargılıysa, yaşadıkları da o derece karmaşıktır insanın. Genellikle, kısa süre sonra gri bir duman tüter o cevapların üzerinde. Büroya sadece gözlüklü adamın girip çıkabileceğini, başka birinin girişinin ikinci bir karara kadar yasaklandığını öğrendim. Ayrıca en güvenli yer olarak Denge Matbaası seçilmişti. Hemen her türlü işe orda karar verilecekti. Düzenli toplantılar yapılmayacak, Ahmet, haftanın belirli bir gününde ilgili adresleri arayarak toplantının zamanını bildirecekti. Ayrıca, yalnızca belirlenen gündemlerde toplanılacak, haftalık eylem ve gösteriler – ne demekse artık – de bu toplantılarda belirlenecekti. Ben yokken neler olmuştu böyle. Bir şeyler kararlaştırılmış, hatta anladığım kadarıyla uygulamaya da geçilmişti ve benim bunlardan zerre haberim olmamıştı. Normal koşullar altında bu durumdan çok fena rahatsız olmam gerekirdi ancak garip bir kayıtsızlık içerisindeydim. Sanki bir şeylerden uzaklaşıyor, çevremdeki pek çok şeye karşı yabancılaşıyordum. Matbaaya hava kararmadan gidemeyeceğimizi söylemişti Orhan. Ben de bu fırsattan istifade doyamadığım bir İstanbul gününe uyandırdım Orhan'ı, günümüzü bir şölene çevirmeye karar verdim aklımca. Yanında karar verici bir mekanizma olduğunda işlevsiz kalan Orhan'ın ön lobları 124 adımlarım peşi sıra takip etti beni. Diyebilirim ki, o gün İstanbul'daki ilk ve son günüm olabilir. İstanbul'a hiç o denli doymamış olmalıyım ki daha önce gelmemişim gibi hissettim, ayrıca o gün gerçekten de İstanbul'daki son günümdü. Hayır, bir yayınevi bombalanmamıştı, ancak birden fazla yayınevinin kapıları, kitabevlerinin vitrin camları yazılamalarla donatılmıştı. Birkaç kitap fuarında, imza günü düzenleyen yeni nesil edebiyatçılara kimliği belirsiz kişiler tarafından yumurtalı saldırılar düzenlenmişti. Para verilerek alınmış bir yığın kitap da Taksim Meydanı'nın orta yerinde ateşe verilmiş, bundan kimsenin haberi dahi olmamıştı. Tüm bunlar o iki aylık sürede hayata geçirilmişti ve ben o süreyi dört kilometre boyundaki sticker'a şaşırmakla geçirmiştim. Hava kararmış, Orhan'la birlikte Denge Matbaası'na çıkan çoğu dökülmüş, küf kokulu duvarların dibinden hızlı adımlarla ilerliyorduk. İçeride, kontrol odasında, gözlüklü adam bizi beklemekteydi. Beş dakika kadar sonra Ahmet ve Seval içeri girdiler. Bu arada bir ayrıntıyı kaçırdım sanırım. Geçen iki ay boyunca Ahmet ve Seval toplantılara sürekli bu şekilde, birlikte katılmışlardı. Toplantıda tanık olduğum değişim beni o denli şaşırtmıştı ki yarım saati aşkın süre söz bile alamadım. Sanki okyanus ötesinden gelen bir sömürge valisi kolonisindeki yerleşik halka uyulacak emirleri sayıyordu. Valinin icazetine mazhar olmaya çalışan yerlilerse başları önlerinde, sessizce dinliyorlardı buyrukları. Bir süre sonra kendime gelmeye başladım. Ahmet, yine gayet tehlikeli gözüken bir eylemi nasıl hayata geçirebileceklerini anlatıyordu. Daha doğrusu açıklıyordu, çünkü sağ elinde bir kroki tutmaktaydı, şu çöpten anneli şekiller çoktan gerilerde kalmış, çok ilerletmişti sanatını, krokide, kimin, nerde, ne zaman, ne yapacağı kesin bir dille ifade edilmişti. Sen nerede duracaksın Ahmet. dedim. Sesim titrer gibi olduğundan sorumu kısa kesmiştim. Soluklanmam, kendimi rahatlatmam gerekiyordu, çok öfkelenmiştim. 125 Ben, okul duvarının ardında, arabanın başında sizleri bekliyor olacağım, Cemil Bey, dedi. Bir Bey deyişi vardı ki bayılırdınız yani. Bastıra bastıra, daha ben cümlemi tamamlamadan amacımı anlayan bir tonda. Peki ya Seval Hanım. dedim. İşte şimdi de ben bastırmıştım, Hanım demiştim. Seval'in gelmesini uygun görmedik, deyiverdi. Kim nasıl uygun görmemişti. Eylemlere katılım koşullarını denetleyen bir kurul falan mı vardı. Kimin neye katılacağına onlar mı karar veriyorlardı acaba. Şimdi isterseniz daha anlaşılır ifade edelim. Ben ve Bay G. yayınevine zorla girecek, balkonuna çıkıp şu pankartı – elimle Ahmet'in yanında getirip sandalyenin üzerine bırakmış olduğu beyaz şeyi işaret ediyordum – aşağıya sallandıracağız. O sıralarda da Orhan kardeşimiz kapı önüne çıkıp sokaktan geçenlerin duyabilecekleri bir şekilde – ki Orhan'ın muazzam güçlü bir sesi vardı – propagandamızı yapacak. Tüm bu tiyatro yaşanırken siz bizi, yolun karşısındaki devasa Rum yapısının arkasında, yaklaşık iki yüz metre ileride, bir arabanın içerisinde bekliyor olacaksınız. Ayrıca, Seval Hanım da çok daha uzakta, tahminen evinde bizden haber bekliyor olacak, öyle mi. dedim. Aynen öyle. Buna bir itirazınız mı var Cemil Bey. dedi Ahmet. Birkaç ay önceki ben olsaydım sanırım Hayır, derdim. Yani, biraz saçma geldi bana, derdim. Şu noktalarda huzursuz oldum falan derdim ama Ahmet'in üstesinden gelemeyeceği, beni ikna edemeyeceği bir şeyi asla ifade edemezdim. Hâlbuki çok kayıtsızdım artık. O başlarda yaşadığım heyecan geçmişti. Artık susmaz, susturulamaz gibiydim. Ahmet Bey, bilmiyorum aklınız erecek mi ama ortada bir yanlışlık olduğu aşikâr. Bir plan yapıp geliyorsunuz, uygulayacağını düşündüğünüz insanlara da bunu buyuruyorsunuz, öte yandan bu planın hiçbir tarafında değilsiniz. Bunu bir kenara not edelim. Ayrıca, ben, propaganda konusunda Orhan'dan ziyade Seval Hanım'ın daha başarılı olacağını düşünüyorum. 126 Seval olmaz, dedi Ahmet, bu iş Seval için çok tehlikeli. Aynı iş Orhan için neden tehlikeli değil peki. Seval hamile çünkü, diye kestirip attı. Bir süre birbirimize bakakaldık. Hamile derken ne demek istediğini anlayamamış, bir sözlük açıklaması bekliyor gibiydik. Seval ve benim bir bebeğimiz olacak, dedi ardından. O sırada Seval'in elini tutmuştu. Ahmet'in sözleri kulak çınlatacak cinsten değildi aslında. Yani, ifşa olmuş bir aşkın örgütümüzün dağılmasına sebep olması düşünülemezdi. Ancak, örgüt yine de dağılacaktı. Hem de bu olayların hemen ardından. Dağılmasının esas nedeni olmasa bile, hatta hiç alakası bile olmamasına rağmen, tüm sorumluluk henüz doğmamış bir bebeğin üzerine yıkılacaktı. Gözlüklü adam daha Ahmet sözünü bile tamamlamamışken sandalyesinden doğrulmuş, arkasına bile bakmadan kapıyı çekip çıkmıştı. Adamın çekip gidişinin dönüşü olmayan bir gidiş olduğunu bilemeyecektik tabii. Kaldığım yerden devam etmek istedim sözlerime ancak bunu beceremeyeceğimden emindim. Ezberim bozulmuştu. Ahmet ve Seval bizim bilmediğimiz bir süreden beri bir aşk yaşıyorlar, bunu, çevrelerindeki en yakın üç kişiden dahi saklıyorlardı. Gördüğümüz kadarıyla da ilişki, bu iki insanı tek bir insan haline getirmişti. Birinin nefes alması gerektiğinde diğeri söze giriyor, biri gözlerini kaparken diğeri açıyordu. O an, o lanet matbaayı terk etmek ve bir daha hiç dönmemek istedim diyebilirim, ancak yapamadım. Bir şeyler beni tutuyordu, bir şeylerin açıklığa kavuşması gerekiyordu sanki. Gizemin, gücü elinde tutabilmek için seçilmiş en etkili araç olduğuna inanırım ben. Ve bir insan yaratmış olduğu giz perdesinin arkasından dört kişinin her şeyini kontrol altında tutuyordu. Bunu artık görebiliyordum. Bir dönem tartışılamaz bulduğum bu insan ağzından çıkan üç beş cümlenin ardından farklı bir düzeye inmiş gibiydi gözümde. 127 Ölümsüzlüğü elinden alınmış bir yarı tanrıya dönüşmüştü. Öfkemi matbaanın orta yerine kusmuş, onları pisliğin içinde ayıklanmayı bekleyen bir yığın soruyla baş başa bırakmıştım. Bundan sonrası kendi bilecekleri bir şeydi. Yüz yıldır ayakta durduğuna inandığım o metruk yapıyı terk ederken hayatımın bir parçasını kopartıp attığımın farkındaydım. Çok sonraları, yaşadığım o tuhaf dönemi her hatırladığımda, içimden bir ses Keşke başka türlü olsaydı, diyor. İster istemez o günlere gidiyor ve o ilk yanlışı yapmış olduğum anı bulmaya çalışıyorum. Şu şekilde yapsaydım belki de o macera çok daha farklı olacaktı diyorum. Bu, ne yaparsak yapalım pandaların soyunu devam ettiremeyeceğimizi bilmemiz gibi bir şey. Üstünü cilalar, parlatırsınız belki ancak ne yaparsanız yapın, o ağır mobilyayı yerinden oynatamazsınız. Ben asla Ruslara çıkartma yapılmasını beklememiştim aslında. O günlere dönüşün imkânsız olduğunun farkındayım. Bunun nedeni sadece geçen yüz elli yılla da açıklanabilir tabii, ama hayır, dönülememesinin nedeni daha başka. Garip bir aletin Mars yüzeyindeki taşları incelediği bir dönemden geçiyoruz. Aklımızın ermediği çeşitli iletişim araçları bilinen dünyayı avucumuzun içine taşıyor. Dilediğimizce şeyi öğrenmeye, bilmeye muktediriz anlayacağınız. Geçmiş yüzyılların birikimi ekranımızdan akıyor ve tek bir parmak hareketiyle hepsine sahip olabiliyoruz. Ne var ki ne yaparsak yapalım, dört bir yanı suyla çevrelenmiş her uygarlığın suyla kurduğu o derin bağdaki gibi insan ve insan topluluklarıyla arasındaki iletişimi yalnızca kalemle kurabilen bir uygarlığın yazıyla kurduğu o derin bağı asla anlayamayacağız. Ne yaparsak yapalım Dostoyevski'yi var eden o koşulları sağlayamayacağız. Bu, edebi yetersizliğimizle ya da berbat hayal gücümüzle açıklanabilecek bir şey değil. Bu, belki de şöyle bir şey olabilir. Ormanda doğmuş ve hayatını ormanda geçirmiş bir şair düşünelim. Orman hakkındaki en güzel şiiri o şair yazmıştır. 128 Tema Sert Gece - Bünyamin Bozkuş Onun, o ham ve alaycı tavrını anımsıyorum. İnce zekâdan yoksun olduğundan mıdır, yoksa kendisini yerleştirdiği üstün konum sebebiyle duygudaşlık kurmaya tenezzül etmemesinden mi bilmem, çevresindekilerden birini bir gülmece bahsi yaparak hırpalamaya çalışır ama bu esnada beyan ettiği fikirlerinin basit, çocukça ve tutarsız olduğunu bile fark etmezdi. Hele ki çevresinde kendisini onaylayan, henüz tekâmüllerinin başlangıcındaki birkaç toz bulutu şahsiyetin bön sırıtışlarla verdiği desteği görürse, o sırada oturulan içki masası ya da güneş altındaki miskin havuzbaşı şezlonglarının yıldızı oluverirdi. Ağzındaki sırıtış iyice yayvanlaşır, gözleri pırıldar, çevresindekilerin arasından, bir sıkıntısı, bir yarası, bir acısı olduğunu bildiği kurbanını, özellikle dalga geçebileceği bir malzeme bulmak için sohbetin içine çeker, konuyu bir şekilde onun özel hayatına getirirdi. Sonra da suratına karşı ya da gıyabında mahremiyetine ya da kişiliğine ilişkin en bayağı şakaları yaparak çevredekileri eğlendirip kahkahalara boğardı. Tüm şahsiyetleri ve onların hususiyetlerini kendi zavallı bilincinin rehberliği sayesinde bilirdi. Her insanı içine yerleştirebileceği basit biçimli minik şablonları vardı kafasında. Böylece kendisiyle temas eden ruhları kendince birtakım basit cümle kalıplarına indirgeyip kolay lokma yaparak, duygusal bir gönenç içinde yaşamayı başarabiliyordu. O, sürü hayatının adabını, usulünü ve tüm hainliğine, hasedine rağmen 130 kötü insan olmamanın yordamını biliyordu. O, kalbini kırdıkları da dâhil çevresindeki herkesin gönlünü almayı, düğününü bayramını kutlamayı, cenazeleri için taziyeler sunmayı biliyordu. Günaydın derken gülümsemenin şeklini biliyordu. O kıyafetler ve tutumlarla, dedikodular ve sevgi gösterileriyle yapılan itibar kavgasının inceliklerini ve galip gelmesini biliyordu. Onun, zavallı kurnazlığıyla, hayatını sürdürdüğü küçük cemaat dünyasının içinde dönüp dolaşıp kendi yararına sonuçlar doğuracak olan asıllı ya da asılsız küçük dedikoduları yaymak için masumane imalarda bulunmasına, güya ağzından bazı sırları kaçırıvermesine çok tanık olmuşumdur. Bunları benden başka fark edenler var mıydı. Bilmiyorum. Ama içkili ya da içkisiz sohbetler ve ruhsal çırpınmalarla karışık eğlenceler sırasında, onunla birlikte çevresindekilerin kendilerine yaptıkları bir tür sihirli telkinin etkisi altında olduklarını, şu subliminal bahsinde sözü geçen etkilere açık olduklarını görüyordum. Neredeyse her gün benim de etrafında bulunduğum içki masalarında, onun yanındakilerle muhabbet, alay, hatta bazen kavga etmesini istemeyerek dinlemek zorunda kalırdım. Serinkanlı olmasını uzun zaman önce öğrenmişti ama olaylar karşısındaki sükûneti bir meseleyi halletmek için aklın devreye girmesini ve tüm tarafların bekası için bir yol bulmayı sağlayan serinkanlılığın eseri değildi. O sadece sabreder ve beklerdi, ya her şeyin kendi istekleri doğrultusunda bir yola girmesini sağlayacak tasarıları geliştirmek için zaman kazanır, ya da kendince bir kötülüğe, haksızlığa maruz kaldığını düşünüyorsa, tüm basit ruhlar gibi, fırsatını bulup intikamını alacağı zamanı kollardı. Birkaç yıl boyunca onu dinledim. Onun bu basit, korunaklı ve hiçbir ahlaki kaidenin bulunmadığı hayatını, cahil ve bencil kişiliğinin tekâmülünü izledim. Gözlerimin önünde şekilsiz bir kristal gibi dal budak salarak geri dönüşsüz biçimde katılaştı. Ama o, olanca zavallılığı, cehaleti ve işte tam da bu özelliklerinden kaynaklı tehlikesine rağmen en azından etkileyiciliğine kapılan insanlar arasında bir başköşe kapmayı 131 başarmıştı. O konuşurken masadaki herkesin pür dikkat kendisini dinlemesini sağlayan yöntemlere ve itibara sahipti. Bu kadar can kulağıyla onu dinleyenler, kendisinin vaka-i adiye olarak yediği herzelerin aynılarını yapanları ahlaki olarak yargılarken onu onaylarlardı. Ya da bir gün önce gıyabında sinsice itibarsızlaştırmaya çalıştığı arkadaşıyla samimiyetle sohbet ederken görürler fakat bir gün önceki harekâtı unutmuş görünürlerdi. Benim de herkesin arkasından çevirdiği sinsice numaraları bilen birisi olarak çevrede bulunmam onu rahatsız etmezdi. Bir gün önce söylediklerinin tam tersini söylerken, en yakın göründüğü arkadaşına ihanet ederken, benim duyuyor olmamı umursamaz, ben onun rakısına buz ya da su koyarken o sanki bu hizmeti bir Gazali otomatından alıyormuş gibi kayıtsız davranırdı. Bu sonu gelmez yazlık yaşantısının hüküm sürdüğü küçük Akdeniz şehrinde, zamanın yavaş akışına uyan düzenli ve kurallı bir hayatı vardı. Mesaisi belirsiz olan işi, onu belirli bir kaideler sistemi içerisine sokmadığı için, kendi hayatını kendi koyduğu kurallara bağlamıştı. Böyle özgürlüklerin nasip olduğu insan evlatlarının istisnasız hepsinin canı sıkılır, hele ki hayatında zihinsel çaba harcamayı gerektirecek bir zorunluluk bulunmuyorsa. Yaşadığı yerde uzayın daralmış çeperleri sıcak, nemli ve portakal çiçeği kokulu bir hava olarak tüm gözeneklerinden içeriye sızıp, zaten bağlantıları eksik olan sinir hücrelerine bir uyku hali veriyorsa. Her gün on bire kadar uyurdu. On ikide deniz kenarındaki kafeteryada kahvaltı servisinin son müşterilerine katılırdı. Tüm arkadaş takımı, her zaman güneş gözlüklerinin ardına gizledikleri akşamdan kalma kızarmış gözlerini çaktırmadan birbirlerinin kusurlarına dikerek, önceki akşamın birkaç cümlelik dedikodusunu yaparlar, sonra da akşam buluşmak üzere sözleşirlerdi. O, birkaç saatliğine uğrayıp, neşeli ve etkileyici varlığıyla doldurduğu iş yerinden erkenden ayrılırdı. Parlak gün ışığının altında hafif bir baş ağrısıyla ezilen baygın çiçeklerin ve 132 kebap kokularının havada asılı durduğu sokaklardan, çatısız tepelerinde güneş ışığıyla su ısıtılan kazanları ve ahmaklığın kişiliksiz mimarisiyle biçimlendirilmiş çirkin suratlarıyla binaların arasındaki caddelerden, arabasının konforu içerisinde geçerek, şehrin diğer tarafına, yaşadığı siteye gelirdi. Çalıştığı yerde, bu küçük şehirde yaşayan ama büyük şehirleri gören başka ve üstün bir ırkın mensubu olduğundan dolayı kendisine iltimaslı davranılıyordu. Bu iltiması sadece diploması ve görgüsüyle elde etmemişti tabii ki. O her zaman hal ve etvarına, kılığına, kıyafetine, diksiyonuna, sesinin tonuna ve gülüşünün şekline kadar her şeyine dikkat eder, bu dikkatini aynadaki aksine karşı bile sarf ederdi. Akşamüzerleri sitenin yüzme havuzunun kenarına gelir, çimlerin üzerine gök kuşakları serpen su fıskiyelerinin ve ağustos böceklerinin fısıltıları arasında, şiddeti biraz olsun hafiflemiş olan akşam güneşini tenine kabul ederken, küçük süs köpeği de şezlongun altındaki gölgenin, yeni biçilmiş çimlerin ve güneş yağı kokularının içinde kıvrılır yatardı. Havuzun kenarında dikilip güneş gözlüklerinin ardından çevresine bakınırken, evine ya da arabasına doğru yürürken, öğlen kafeteryadan ya da akşam lokantadan içeriye girerken, hatta masa başında oturup rakısını içerken, onun sırtının bir başka duruşu vardı. Bir insan sırtı çevresindeki boşluğu nasıl biçimlendirir. Kaç farklı çizgi, kaç farklı açı, kaç farklı eğim olabilir ki. Ense kökü, omuzlarla boynun birleşim yeri, kürek kemikleri, belin kavisi, oranlar, orantılar… Bedenin duruşu çevreden etkilenir, sıcaktan, soğuktan, atmosfer basıncından, güneşten, gölgeden, başka insanların varlığından etkilenir. Burada ve şimdi, bulunduğu yerden başlayıp milyarlarca fersah ötelere yayıldıktan sonra, kendi üzerine katlanarak buraya ve şimdiye dönen kâinattan etkilenir. İnsan sırtının en güçlü kaslarla donanmış olanından tutun en zarif kelebek kanadı kürek kemiklerine sahip olanına kadar hepsi, işte tam da bu yüzden samimi ve dokunulabilirdir. Arkadaşça bir şaplağa, bir destek sıvazlamasına, bir teselli temasına açıktır. Eğer bir insanın sırtı fiziksel olarak tüm diğer insanların sırtlarından farklıysa ona 133 sakat diyebilirsiniz, ya da bambaşka tanrısal bir zarafet taşıyor olabilir, ama bunlar değil. Onun sahip olduğu sıradan insan sırtının şeklinde, hatta belinin, kıçının ve bacaklarının duruşunda öyle tuhaf bir ifade vardır ki o, aslında sizin bulunduğunuz yerde ve zamanda değildir. Belki de gözünden hiç çıkartmadığı güneş gözlüğünün içindeki bir ekrandan bir başka dünyanın benzetimini izliyordur kim bilir. Bedeni ve yüzünün görünen kısımları işte o ekranda oynayan filme tepkiler veriyordur. O yüzden burada değildir. Yolda yürürken yanındaki birisiyle bambaşka bir bahse dalmış olan insanları bilirsiniz. Yüzleri, elleri, kolları burada değildir, orada o bahsin geçtiği yerdedirler. Hatta bir meseleye görünmez bir şahısla birlikte dalmış olan insanları da bilirsiniz. Onlara deli derler. Benim söylemek istediğim onun bir deli olduğu değil. O öğlene doğru uyandığında duş aldığı aydınlık banyosunun aynası önündeki jölelerin ve etkileyici yapay kokuların arasındadır. O itina ile düzelttiği yatak çarşafının ve pencerelerine saldırarak zihnine engeller koyan parlak gün ışığının önüne gerdiği güneşlik perdelerin beyazlığındadır. Gece seyrettiği TV dizisinin, bu akşam rakı içeceği sahil balık lokantasının, kendisini farklı kılmadığını bilmediği bir yerdedir. Aslında buradadır ama değildir. Onun dünyası, sizin de içinde bulunduğunuz dünyadır. Duyu organları ne eksik ne fazla, aynı enerji dönüşümlerini onun bilincine iletirler. Ne baktığı yerde bir kedinin görebildiklerini ne kokladığı yerde bir köpeğin kokladıklarını ne dinlediği yerde bir yarasanın duyduklarını duyar. Sizinle aynı duygulanışlara sahip olsa da kafasında kendisi için kurduğu dünyanın modeli bambaşka bir fenomendir. O kendi küçüklüğünün, aczinin farkında olduğu için, dağılıp gitmekten ölürcesine korkar. O kendisine saygı duyabilmek için birilerinin kendisinden daha aşağıda olduğunu düşünmek zorundadır. İşte bu yüzden O, her şeyin en iyisine layıktır, bu yüzden onun aslında size ve sizin bulunduğunuz evrene gerçekten temas etmediğini, edemediğini anlarsınız. İşte bu yüzden onun sırtının duruşu sizi ve yaşadığınız 134 dünyayı yaratan bir varlığın sırtının duruşudur. Peki, o yalnız ve biricik midir. İşte bu da bambaşka bir muamma. Bu kaliteli tekstil ve parfüm tüketicisi küçük tanrılardan, en az onların kulları kadar çok sayıda vardır. Bu tanrıların birkaç tanesini bir arada, bu küçük şehrin bir deniz kenarı sitesinin çay bahçesinde, ya da balık lokantasında, asla rica veya teşekkür sözcükleri sarf etmedikleri garsonlara, arada sırada emir kipinde ünlemli kısa cümlelerle hitap ederken görebilirsiniz. Birbirleriyle konuştukları her şey içerikten yoksun olduğundan, anlamı pekiştirip gerçekliği ve içtenliği ortaya koyacak olan göz temaslarına ihtiyaçları yoktur. Bu yüzden gölgede bile hepsinin gözlerinde koyu karanlık ve pahalı birer güneş gözlüğü vardır. Ben onların hepsini tek tek tanırım, sadece sırtlarından değil. Aralarında konuşurlarken benden hiç sakınmazlar, çünkü beni görmezler. Onların hayatlarının ayrıntılarını bilirim, ne iş yaptıklarını, ailelerini, kazançlarını, kayıplarını, zafiyetlerini, kusurlarını, kimin kiminle çiftleştiğini. Bütün bunları, her birisi ortalıkta yokken diğerlerinden öğrenmişimdir. Ben her şeyi bir hayalet gibi görür, dinler, bilirken onların gördükleri şey sadece ifadesiz suratı, çizgili önlüğü, beyaz gömleği, sipariş pusulası ve sarı tükenmez kalemiyle sakat bir garsondur. Bu akşam sahil lokantası nöbetindeyken, yazıklanmaların hemen ardına ulanmış bayağı alaylar, dedikodular, kahkahalar, tövbeler ve sırıtmalar dolu bir konuşmadan, o sırada masada bulunmayan özel sırtın sahibinin, sevgilisi tarafından terk edildiğini öğrendim. Ben her gün, gece yarısından çok sonra kalkıp giden son sarhoş müşterileri de yolcu eder, lokantanın arkasındaki barakaya, çekilmeden önce kumsalda biraz yürürüm. Doğa ile bu kısacık ve küçük temas, bana gösterilmiş bir lütuftur. O, beni kabul eder, dinlendirir, teselli eder. Bu şehir bütün tinsel sefaletinin yanında şiirlidir de. Verimli ovanın deniz kıyısını istila eden prizma şekilli beton urları saymazsanız, güzel bir doğası vardır. Görmek isteyen, şehrin arkasındaki tepesi karlı 135 dağları, portakal, limon bahçelerini, makileri, ormanları ve kayalıkları, gürültücü, cahil ve aptal komşularının talan ettiği ovadan uzak bölgedeki, güzel ve doğal yaşantıyı görür. Dağın kar sularının, serin esintilerinin, sıcaktan patlayan kozalakların, dikenli böğürtlen çalılarının, sisli vadilerin insana teması güzeldir. Şahinlerin, tilkilerin, yılanların ve yaban domuzlarının samimiyeti gerçektir. Deniz kenarında, güneş gözlüklerinin ardında esriyen küçük tanrılar, yeryüzünün değişmekte olduğunun farkında değildir. Bir yerlerde doğa bir otomobile ya da bir otoyola dönüştürülüyordur. Bir yerlerde birileri açlıktan ölüyordur. Onlar, tahrip edilmekte olan ovanın bu ucunda, kalın bir nem katmanının altında tıkanan zihinleriyle, birbirlerine caka satarlarken on bin metre yukarılarından geçen uçaklar, zehirli dumanlarını tepelerine bırakarak, kendileri gibi havlu, güneş yağı ve güneş gözlüğü sahibi neşeli insanları okyanusların ötesine taşıyorlardır. Bütün gün kenarında oturdukları bu denizin ötesindeki kıtada, mümbit bahçeleri istila eden sahra kumullarının şakacılık ya da nüktedanlık yapmadığını bilmiyorlardır. Kendilerinin nerede ve neden var olduklarını sorabilme melekesine sahip değillerdir. Onlar maya bakterileri gibi boş rekabetleri içerisinde yuvarlanır giderlerken, insana has sevginin üreme içgüdüsünden öte bir şey olması gerektiğini bilmiyorlardır. Ama an gelir onlara insan olduklarını anlatan küçük etkiler küçük karşılaşmalar vuku bulur. Bu etkilerin illaki bir kasırga şiddetinde olması gerekmez. Bu gece de, ayakkabılarımı çıkartıp kumsala indim. Binaların deniz kıyısına sokulmayıp geniş portakal bahçelerini rahat bıraktıkları yöne doğru yürüdüm. Havada yeni yıkanmış ten kokusu vardı. Bir ayça, yakınındaki birkaç bulutun kenarlarını ve denizin yüzünü simliyordu. Uzak eğlentilerin sesleri kesilmiş, portakal ağaçlarının ve okaliptüslerin karaltılarından cırcır böcekleri, gerilerdeki bir kumsal ateşinin etrafından yeni yetmeler şarkılar söylüyorlardı. Ay tamamıyla ortaya çıktığında, yürüdüğüm yönde az ötede onun siluetinin, başını önüne eğmiş, dalgaların beyaz köpük çizgilerine 136 dalgın ve küçük tekmeler attığını gördüm. Benim yaklaşan kambur karaltımı fark edince denizin içine doğru birkaç adım atıp uzaklaştı. Bir insanın ağladığını anlamanız için yüzünü ya da gözyaşlarını görmeniz gerekmez. Arkasından geçerken sırtına baktım, şu an dokunulabilir görünüyordu. Elimi onun sırtına doğru uzatıp havayı okşadım. Deniz iç çekti, bir dalga, hazine sandığını açıp, ay ışığında küçük çakıl taşlarını elmas şıkırtılarıyla ayaklarımın altına serdi. 137 Sert, Çok Sert - Füsun Çetinel Dokuz günlük bayram tatilini fırsat bilip herkes bir yerlere gitmiş, İstanbul hayalet şehir olmuş, sokakları, alışveriş merkezleri, plajları bile boşalmıştı. Sıcaklık gölgede otuz altı dereceydi. Sarper'in beceriksizliği yüzünden bir kere daha koca apartmanda bir tek biz kalmıştık. Kız kardeşi Selin her zamanki pişkinliği ile arife günü yeni aldığı bilmem kaçıncı köpeğini bırakacak yer bulamayıp sorgusuz sualsiz kapımıza getirdi. Ben Bir saatçik Gamze'ye göz kulak olur musun. desem bin dereden su getirirdi, bencil şey. Sütlü kahverenginde bal gözlü şirin bir av köpeği kırmasıydı Kırpık. Adını son harfine kadar hak ediyordu. Kapıdan girer girmez bol salyalı ağzıyla neşe içinde ayakkabılarıma girişti. Sadece dört gün kalacak. Bugünü saymayın, dönüş günü de çabuk geçer. Geriye sadece iki güncük kalıyor, dedi Selin en sevimli haliyle. Sormadı bile Bakabilir misiniz. diye. Kayınvalidem de aynı model, her işi emrivaki bu ailenin. Aşısı falan var mı bunun. Başımıza bela çıkarmasın sonra. Anne, lütfeeen ama, diye çığlık çığlığa koşup yanımıza geldi Gamze. Benim odamda uyur. Hem benim dışımda tüm arkadaşlarımın evcil hayvanı var. Aşı için daha çok küçükmüş, satan adam öyle söyledi. Artık Bozcaada dönüşü götürürüm veterinere. Bozcaada'ya gidiyormuş. Biz 138 köpeğine bekçilik edelim, hanımefendi gezsin. Para bol nasıl olsa. Sokaktan ısrarcı bir korna sesi geldi. Sevgili görümcem hasır şapkasını savurup kraliçe edasıyla merdivenleri inip gözden kayboldu. İnşallah bunun sonu da diğerleri gibi olmaz, dedim. Gamze köpek diye çıldırıyordu. Üç dört gün oynar, hevesi geçer işte. Bize de bulaşmaz artık. Beyefendinin istediği olmuştu, köpeği bahane edecek, kıçını her zamanki gibi koltuğa yapıştırıp tatil boyunca evden dışarı adım atmayacaktı. Ben tuvaletine karışmam ona göre. Sarper küçük tuvaleti boydan boya eski gazetelerle kapladı. Bir kenara su kabını yerleştirdi. Gamze hemen parka, gezmeye götürmek istedi köpeği. Çamurlara girmesin. Patilerini ben yıkamam söyleyeyim, dedim. Yapmayacaklarımı önden söylemem bir işe yaramasa da. Anladık ya, diye terslendi Sarper. Gamze çoktan ayakkabılarını giymiş, Kırpık'ın tasması elinde kapıda babasını bekliyordu. Evin boş kalmasını fırsat bilip kendime kahve yaptım. Bankadan arkadaşım aradı, havaalanındaymış. Paris'e uçacaklarmış. Uçak rötar yapmış. Biz niye bir yere gitmemişiz. O konuştu, ben dinledim. Neyse ki kapı çalındı da kapatabildim telefonu. Niye anahtar almayı öğretemedim ben bu adama. Kırpık huysuzluk etmiş, yürümek istememiş. Bir yavru köpeği bile idare edemiyorsun, diyebilirdim ama Gamze'nin yanında kavga çıkarmak istemedim açıkçası. Hem daha önümüzde nice günlerimiz vardı. Kırpık geldiği zamanki kadar neşeli değildi artık. Hareketlerinde bir ağırlık, doğal olmayan bir yavaşlık sezdim. Sarper normal olduğunda 139 ısrar etti. Uykusu gelmiştir anne, parkta yoruldu ya, diye araya girdi Gamze. Kahvem buz gibi olmuştu. Vişneli kek istedi canım. Buzlukta dondurulmuş ne varsa tatil boyunca kullanıp bitirmeliydim. Tek bir zeytin tanesi bile koyacak yer kalmamıştı. Sarper'in telefonda annesiyle konuştuğunu duydum. Bu ses tonuyla başka kimseyle konuşmazdı. Yine neyin peşindeydi bu kadın. Ne diyor annen. Çiçekleri sulamayı unutmayın, diyor. Otelde yemekler rezaletmiş. Duvara bakan oda vermişler. Çok sıcak oluyormuş. Biz onun her işine koşuyorduk da o ne yapıyordu. Gamze'ye bir kere bile bakmadı. Bir kere bile bir tencere yemekle gelmedi evimize. Bir kere kış için yaptığım domates pürelerini derin dondurucusuna koymak istemiştim de, Kusura bakma, bizim yiyeceklere bile yer yok kızım, demişti utanmadan. Ben nereden senin kızın oluyorum. Ne zaman evine yemeğe gitsek, Ellerinizi yıkadınız mı. diye sorar. Kaç yaşında sanıyor bizi. Masaya meyve tabağı getiririm. Bunları iyice ovaladın mı. der. Benim ailem köyden gelme sanki. Dayıma, teyzemlere gidecekmişiz. Sonra gönül koyarlarmış. Hırsla mikseri çalıştırdım. Ben akrabalarını ziyaret etmek için değil, uçak bileti bulamadığın için kaldım bu aptal şehirde. Gamze'nin inceden ağlama sesi duyuldu içeriden. Kırpık da yoktu görünürde. Koştum, kızın eli kanıyor. Gamze söylemek istemedi ama belli, oynarken ısırmış köpek. Şakadan yapmıştır, dedi Sarper. Gamze'nin eline kolonyayı boca edince daha çok ağlamaya başladı. 140 Isırmak istememiştir kızım, sütdişleri jilet gibi ya. Çıldırdın mı sen, basbayağı ısırmış hain köpek. Kırpık bağrışlarımızdan yatağın altına sinip ulumayla karışık inlemeye başladı. Gamze'yi kucağımda salladım. Biraz daldı. Hemen doktorunu aradım. O da tatildeymiş. Mutlaka kuduz aşısı yaptırın, işi şansa bırakmayın, dedi. Arkadan havuzun neşeli sesleri ve samba müziği geliyordu. Sarper birkaç kere Selin'i aradı, telefonu kapalıymış. Ben sinir içinde koridoru arşınlamaya başladım. Vişneli keki unutmuştum bile. Ya kuduzsa bu hayvan. Selin sorumsuzun teki, kim bilir nereden aldı. Saçmalama, çocukken beni her gün kedi köpek ısırırdı. İyi o zaman, bırakalım kudursun kız. Köpek bizimle nasıl olsa. Hem yavru köpek kuduz olmaz ki. Sarper olayı yumuşatmaya çalıştıkça sinirim iyice tepeme çıkmaya başladı. Yerimde duramıyordum. İki de bir gidip uyuyan kıza ve yatağın altındaki Kırpık'a bakıyordum. Hayvanın gözleri kaymıştı. Derin soluklar alıp veriyordu. Bu hayvan kesinlikle normal değildi. Sarper görünce bana hak verdi. Sen kızla dur ben bunu köşedeki veterinere götürüyorum, dedim. Veteriner beni hemen tanıdı, bu Selin'in başımıza attığı kaçıncı hayvandı. Gençlik hastalığı bu, dedi. İğne yaparım ama çok zor, yaşamaz. Hasta hayvanı satmışlar size, başka ülkelerden kaçak getiriyorlar. Ağlamaya başladım. Kırpık için, Gamze için, kendim için. 141 Zehrolan dokuz günlük bayram tatili için. Kuduz değildir ama yine de veteriner fakültesinde bir test yaptırmanızı öneririm. Madem kızınızı da ısırmış. Selin'i camdan aşağı atmayı istedim o an. Pırtık'ı alıp eve döndüm. Gamze uyanmış merak içinde beni bekliyordu. Kırpık biraz hastaymış, uyuması gerek, dedim yavaşça. Sarper onu küçük tuvaletteki çamaşır sepetinin içine koydu. Zavallı hayvan koyduğumuz yerde kalıyordu. Kırpık ölecek mi anne, deyip ağlamaya başladı Gamze. Hiçbirimiz konuşmuyorduk. Kırpık gece boyunca inledi. İlk önce solukları yavaşladı, sonra minik göğsü zor inip kalkmaya başladı. Çok feciydi. Sarper hep yanında kaldı. Ben uzaktan gözlüyordum. Sürekli Selin'i aradım, açmıyordu telefonunu. Sabaha doğru Sarper bitkin bir şekilde yatağa geldi. Anladım. Ölmüş. Hıçkıra hıçkıra ağlamaya başladım. Ne kötü bir kızdı şu Selin. Sarper sesini çıkarmadan saçlarımı okşadı. Tatilin sonuna kadar yataktan çıkmak istemiyordum artık. Ertesi sabah herkes şiş gözlerle uyandı. Kırpık'ı bir karton kutuya koyduk. Veteriner fakültesini aradık. Nöbetçi doktor çıktı telefona, Ancak bayram sonrası alabiliriz köpeği, dedi, hayvanı soğuk bir yerde muhafaza edin. Yoksa beyni bozulur, kuduz testini yapamayız. Ağustos sıcağında alışveriş merkezlerinin dışında soğuk yer bulmak neredeyse imkânsızdı. Buzdolabımızın buzluğuna sığamayacak kadar da büyüktü merhum Pırtık. Soğuk ve geniş bir yer daha vardı. Sarper'e söyleyince Asla. dedi ilk önce ama Gamze'nin kuduz olma ihtimalini hatırlatınca, anında fikrini değiştirmek zorunda kaldı. Kırpık'ın naylon poşete sarılı katılaşmaya başlamış minik bedenini kayınvalidemin derin dondurucusuna törenle indirdik domates 142 salçalarının, çilek reçellerinin, iç bakla ve bebek enginarların arasına. Gamze kapağını kaparken dua etti. Balkondaki çiçekleri suladık, yakındaki tatlıcıdan kutu kutu baklavalar alıp dayı ve teyzeleri bayram ziyaretine gittik. 143 Konser - Belma Fırat N'aber millet. SBS öncesi moral şenliğimize hoş geldiniz. Coşmaya hazır mıyız. Peki, Muse sever miyiz. Budur işte. Süperisiniz. Kankalar, o zaman rock kulübümüzün çalacağı Unnatural Selection parçasıyla açılışı yapıyoruz. Klavyede Derin, bas gitarda Okan, elektro gitarda Taylan, davulda Kaan ve mikrofonda Cem. Ve işte karşınızda grup Crazy Boys. Yarım saattir sahne arkasında bekliyorlar. Sıra onlarda. Sunucu Hakan'ın söylediği her ismin ardından salon alkış sesleri ve ıslıklarla inliyor. Kendi adını duyduğunda midesi bulanıyor. Solist, elektro gitar, bas gitar ve klavyenin ardından ayaklarını sürüyerek kulisin karanlığından spot ışıklarına doğru ilerliyor. Gözleri kamaşıyor. En arkadan en öne geçip koşar adım sahneye fırlayan Cem'e bakıyor. Artist. Herif okuldaki şöhretinin tadını sonuna kadar çıkarmayı nasıl da biliyor. Yumruk havada daha şimdiden coşturuyor milleti. Arkasından kızların sevgilisi Taylan çıkıyor sahneye. Acele etmeden Cem'in yanında yerini alıyor. Taylan hep rahattır zaten. Cool. Bir şeyler tımbırdatırız abi ne olacak havalarında. Elektro gitarının kayışını omzundan geçiriyor. İki akort basıyor. Kızlar 144 çığlık çığlığa. Ardından grubun maskotu bas gitar Okan ve klavyede Derin sahnede yerlerini alıyorlar. Derin klasik kökenli. Müzik öğretmeninin gözdesi… İleride ünlü bir piyanist olacağı konusunda kimsenin kuşkusu yok gibi. Bizler de, yırtık dondan fırlamış müzik heveslileri, itilip kakılan rock'çılar. Cem'le, Taylan konser için bir kereliğine zar zor ikna ettiler elemanı. Şaşkın şaşkın bakıyor. Elit klasik müzik dinleyicilerini arıyor gözleri. Gülüyor Derin'in haline. Çok beklersin oğlum jungle'a hoş geldin. En arkadan ağır adımlarla çıkıyor sahneye. Yeşil, kırmızı, mavi spot ışıkları gözlerini alıyor. Renkli uzunları yakmışlar yine. Sırtını iyice kamburlaştırıyor. Eğri bir fasulye sırığı gibi dolaşıp durmasana oğlum. Ezik baterist. Kendini iki dakika içinde her şeyi yüzüne gözüne bulaştırıp batırmak üzere olan beceriksiz bir palyaço gibi hissediyor. O trajikomik gözyaşı damlası görünmüyor belki ama gözünün altında yerini aldı bile. Üzgün palyaço, pagliaccio triste. Grubu rezil edecek. Seyirciler kahkahalarla gülecek. Davulun başına geçiyor. Yerine oturmadan önce ellerindeki bagetler sanki birer gülleymişçesine zar zor kollarını havaya kaldırıp seyircileri selamlıyor. Solist ve gitaristlerin arkasındaki kuytu köşesine, davul ve zillerden oluşan inine yerleşip iyice siniyor. Bateriyi son bir kez kontrol ediyor. Davullar Kasa, trampet, küçük alto, büyük alto ve floor tom. Ziller Hi-Hat, ride ve crash. Müdüre yalvar yakar iki yılda aldırdıkları aleti öğrenciler kafalarına göre vura vura rezil ettiler. İşin yoksa ayarlarıyla uğraş dur. Salaklar sürüsü. Parçanın girişinde, klavyenin hemen ardından güçlü bir atak bekliyor onu. Bütün parçanın temposunu belirliyor bu atak. Ritimde en ufak bir kayma olursa biterler hep birlikte. Sonra parça artık toparlanmaz bir daha. Provalarda ne diyordu Cem, Saldır oğlum. Elleri buz gibi avuçları ter içinde sırılsıklam oldu, bagetler kayıyor. Taylan'ın geniş omuzlarının arasından sırtını çaprazlama bölen gitarının kayışına bakıyor. Gerilmiş. Gürültülü alkışlar sürüyor. Seyircilerde bir huzursuzluk, sabırsızlık işareti… Cem tam önünde duruyor. Şimdi mikrofonu eline alıyor, klavyenin başında hazır bekleyen Derin'e işaret vermek üzere 145 arkaya dönüyor. Sınav yılı bateri mi olurmuş. Bir seneliğine bırakırsın olur biter. Atla deve değil ya. Tuşen mi bozulur. Ne tuşesi oğlum. Alt tarafı dan dun vuruyorsunuz. Geleceğin söz konusu, delirdin mi sen. Bak her hafta dershane müdürüyle temasta olacağım, hiçbir testten seksenin altına inmeyeceksin ona göre. Notların bir gıdım düşsün, bütün o davul zımbırtılarını depoda bulursun. Avuçları hâlâ ter içinde... Kalbi sıkışıyor. Kesik kesik nefes alıyor. Bagetleri sıkıca kavrıyor, daha epeyce zamanı var. Nihayet Derin klavyenin tuşlarına dokunuyor ve Cem diyaframından aldığı güçle parçaya giriyor. They'll laugh as they watch us fall (Biz düşerken gülerek bakacaklar) The lucky don't care at all (Şanslı olanlar aldırmazlar) 146 A kitapçığı. Zamanı iyi kullan. Önce matematiği yap. Geometrin kuvvetli, soru kaçırma. Polinomlarda zayıfsın mutlaka tekrar et. İletken, yarı iletken maddeler. Karbon Glukoz=C6H12O6, bildiğin şeker. Sosyal basit gibi görünür ama tuzak soru çok olur. Küçük ünlü uyumu. Fıstıkçı Şahap Sert ünsüzler. De'lere, da'lara ki'lere dikkat et. Anlatım biçimleri Betimleme, açıklama, öyküleme, tartışmaca… No chance for fate (Kaderin hiç şansı yok) It's unnatural selection (Bu doğal olmayan bir seçim) Dikkat, süreniz başladı… Kollarını kaldırıyor. Ayağını pedalın üzerine koyuyor. Bagetleri fazla sıkma. Düz ritim. Trampet, kasa ve crash… I want the truth (Gerçeği istiyorum) Cem nihayet elini havaya kaldırıp giriş işaretini veriyor. Ve kasa… Ayağının altındaki pedalın tokmağıyla önündeki büyük davula bir tane geçiriyor. Sabırsızlıkla temponun hızlanmasını bekleyen seyircilerin yarısı ayağa fırlıyor. Yükselen ritimle birlikte deli gibi zıplamaya başlıyorlar. Trampet, kasa, crash… İlk atak her şey demektir. Tempoyu sakın düşürme. Alnında boncuk boncuk terler birikiyor. Bagetleriyle girişiyor davullara ve zillere. Neydi. Saldır yöntemi, saldır… Cem yumruğunu havaya kaldırıyor başparmağıyla ok işareti veriyor. Sonra, iki eliyle kavradığı mikrofonu yeniden dudaklarına yaklaştırıyor ve gürlüyor… I'm hungry for some unrest (Biraz kargaşaya açım) I want to push this beyond a peaceful protest (Bunu barışçıl bir protestonun ötesine taşıyalım) I wanna speak in a language they'll uderstand (Biraz da anladıkları dilden konuşalım) Ananın A'sının kitapçığı. İçine sıçtığımın sınavı… Söylene söylene sorulara girişiyor. Yetti artık. Sessizlik lütfen. İçine gömüldüğü testten başını kaldırıyor, kim bu bağıran. Selin. O da burada mıydı. Lanet sınav gözetmeni tekrar uyarıyor. Atarım dışarıya. Atarsan at be. Selin'in gözleri ateş saçıyor. Ayağa kalkıyor, test kitapçığını cart diye yırtıyor. Bir anda herkes donakalıyor. Delirdi galiba. Selin'in gözlerinin içine bakıyor. Ne yapıyorsun. Testi yırtıyorum. Evet, yırtın arkadaşlar. Yırtın. Sınav gözetmeni koluna yapışıyor. Yeter artık 147 çık dışarı. Çıkmıyorum zorla mı. Bırak kolumu. Arkadan bir ses geliyor. Biri daha yırttı galiba soruları. Gözetmen gürlüyor. Kendinize gelin. Hakkınızda işlem yapacağım. Selin bağırıyor. Hadisenize millet, ödlek misiniz. Hep bize denileni mi yapacağız. Korkmasanıza. Bakın hepimiz yırtarsak, ama hepimiz… Sınav falan kalmaz. Anlamıyor musunuz. Hadi, fırsat bu fırsat… Hep gözüne girmek istemiyor muydun. Kalk, bin parçaya ayır şu lanet testi. Birkaç kişi daha yırtıyor kitapçıkları ve sonra diğerleri. Ayağa fırlıyor. Kitapçığı ortadan ikiye ayırıyor. Selin. Evet gördü. Takdir dolu gözlerle bakıyor. Çığırından çıktınız. Sınav yapıyoruz burada. Disiplin suçu işliyorsunuz. Durun, durun diyorum size, ne yapıyorsunuz. Gözetmen çaresizce bağırmaya devam ediyor. Artık bütün sınıf galeyana gelmiş durumda. Herkes yerinden fırlıyor ve önlerindeki testleri paramparça ediyorlar. Selin emirler yağdırıyor, Arkadaşlar dışarı. Koşarak kapıya yöneliyorlar. Sıraları devirerek, itişe kakışa sınıftan çıkıyorlar. Su şişeleri, zihni açsın diye getirilip sıraların üzerine özenle dizilen gofretler, kalemler, silgiler yerlerde sürünüyor. Çikolatalar ayakkabılarına sıvanıyor. Nihayet grubun en arkasından kendini sınıfın dışına atıyor. Hayret, koridorlar öğrenci dolu. Nasıl oldu bu. Herkes sınıflardan çıkmış. Sadece burada değil, bütün sınav merkezlerinde, bütün illerde, köylerde ve hatta kasabalarda. Sürü halinde binanın çıkışına doğru harekete geçiyorlar. Sınav gözcüleri şaşkın, boş gözlerle olayları izliyor, kimseyi durdurmaya çalışmıyorlar artık. Paramparça olmuş kâğıtlar, test soruları ayaklarının altında eziliyor. Selin'i arıyor gözleri. İşte orada, en önde. Hayranlıkla güzel kıza bakıyor. Savaş tanrıçası Athena, Amazon ya da bir Katniss Everdeen. Bütün öğrencileri peşine takmış haykırarak koşuyor. Counter balance this commotion (Bu kargaşayı tersine çevireceğiz) We're not droplets in the ocean (Okyanusta bir damla değiliz biz) 148 Evet, aynen böyle diyor Selin, Okyanusta bir damla değiliz biz. Sesi Cem'inkine karışıyor, tek bir ses oluyorlar. On altılık ritim. Kaçırma. Hi-Hat ve kasa. Taylan'la bakışıyorlar. Uyum yerinde, parça akıyor. Seyirciyi kazanmış olmanın rahatlığı sarıyor her yanını. Sakın gevşeme, rehavete kapılma. Salon inliyor. Cem'in kuvvetli sesini ezip geçiyor, hep birlikte nakaratı tekrar ediyorlar. Sınav salonunun dışındalar şimdi. Bir milyon ve küsuratı kız ve erkek öğrenci ise dışarıda parçaya eşlik ediyor. Okyanusta bir damla değiliz. Sessizlik. Bir şeyler yağıyor yukarıdan. Ortalığı bir beyazlık kaplıyor. Hep birlikte başlarını kaldırıp büyülenmiş gibi gökyüzüne bakıyorlar. İzliyorlar. Masmavi gökyüzünde salınan paramparça olmuş kâğıt parçaları… Durum değerlendirme sınavı, deneme testi, burs sınavı, ara karne, ölçme değerlendirme formları rüzgârda birer beyaz kelebek misali nazlı nazlı süzülüyorlar. Çok güzel. Bir el kavrıyor avucunu. Selin… Yanı başında. Mis gibi kokan narin başını omzuna yaslıyor. Try to ride out the storm (Fırtınayı atlatmayı dene) Whilst they'll make you believe (Onlar sizi inandıracaklar) They are the special ones (Özel kişiler olduklarına) We have not been chosen (Ve bizler seçilmedik) Elektro gitarın tınısı havada uçuşan kâğıtlarla bir oluyor. Taylan'ın bedeni melodi ile birlikte zarif hareketlerle sağa sola kıvrılıyor, gitarın perdeleri adeta inliyor. Belli belirsiz caz esintileri eşliğinde rock'tan swing'e doğru hafif bir yolculuk. Bu bölümü çok seviyor. Üçlemeye fazla yüklenme. Davul ve zil rol çalmadan düşen tempoya ayak uyduruyor. İzleyiciler kol kola girmiş bir sağa bir sola sallanıyorlar. Cem dudaklarını mikrofona yapıştırıp berrak sesiyle söylemeye devam ediyor. 149 Injustice is the norm (Adaletsizlik bir normdur) You won't be the first (Sen ilk değilsin) And you know you won't be the last (Ve biliyorsun sonuncu da olmayacaksın) Hazırlanıyor. Elektro gitar uzun bir iç çekişle geriye çekiliyor ve hâkimiyeti tekrar davula bırakıyor. Seyirciler ise, harekete geçen davulların güçlenen vuruşlarıyla kendilerine gelip canlanıyor ve Cem ile birlikte nakarata giriyorlar. Counter balance this commotion (Bu kargaşayı tersine çevireceğiz) We're not droplets in the ocean (Okyanusta bir damla değiliz biz) Davulun ajitasyon yaratan temposuyla birlikte herkes yeniden yerinde deli gibi sıçramaya başlıyor. Parçanın en zor bölümü… Trampet, küçük alto, büyük alto ve floor tom. Çılgın gibi patlatıyor davullara bagetleriyle. Milli Eğitim Bakanı, onun lanet memurları, dershane müdürleri, öğretmenler, yaşam koçları, rehber öğretmenler ve hırslı veliler. Bir de asayişi sağlamak üzere toplanmış panzer ve emniyet mensupları. Çelik yelekli polis memurunun elindeki megafonun cızırtılı sesi duyuluyor. Olaylar, okullarınızdaki rehberlik servisleriyle yapılacak işbirliği ile ele alınacaktır. Şimdi düzen ve disiplin içerisinde evlerinize dağılın. Ne yapacaksınız dağılmazsak. Yoksa bedava eğitim isteyen öğrencilerin yanına mı yollayacaksınız. 150 Kalabalık birden çıldırıyor. Sanki görünmez bir yerden aynı anda komut almışçasına yerlerdeki soru işaretleriyle bezeli kâğıtları avuçlarının içerisine alıp öfkeyle buruşturuyor, iyice sıkıyor, sıkıyorlar. Kollar hep birlikte havaya kalkıyor içi öfke, nefret ve sorularla dolu binlerce kâğıttan topu şiddetli bir dolu misali yağdırıyorlar çelik yeleklerin üzerine. Soru 28 Öfke Nedir. a) Sıkmak için avucumuzdaki kâğıda uyguladığımız kuvvettir. b) Fırlatmak için kolumuzu kaldırdığımızda harcadığımız enerjidir. c) Kütlesi, maddesi, hacmi ve ağırlığı yoktur. d) Ölçülemez. e) Davranış bilimlerinin konusudur. f) Edebiyat eserlerinde sıkça ele alınan bir duygu durumudur. g) Kontrol edilemediğinde öfke patlaması da denilen dengesiz hareketlere neden olur. h) Ayaklanma ve isyanların temelinde yatan önemli bir etmendir. i) Bunun için kitleleri hakimiyeti altına alması gerekir. j)……. k)……. Ama sonsuz tane şık var. Hangi şık, hangi şık, hangi şık. I want the truth (Gerçeği istiyorum) I want the truth (Gerçeği istiyorum) I want the truth (Gerçeği istiyorum) Sürem mi doldu. Durun daha bitirmedim. Almayın kâğıdımı. Bırak diyorum, bırak. Sınıfın kapısı bir tekmeyle açılıyor. Cem bu. Elini uzatıyor. 151 Baba süperdin, çak. Şaşkın gözlerle seslenip duran Cem'e bakıyor. Oğlum kendine gel. Taptılar senin son ataklara. ………. Kalk oğlum, lan selam versene. Çılgın tezahüratlarla birlikte kendine geliyor. Salon alkıştan inliyor. Cem omuzlarından tutup sahnenin ortasına doğru itekliyor. Lanet spot ışıkları… Ellerini gözüne siper ediyor. Birkaç adım atıp öne doğru çıkıyor. Seyircilerle göz göze geliyor. Selin, başkanı olduğu öğrenci meclisi üyeleri ile birlikte, en önde. Simsiyah saçları darmadağın, yüzü pespembe. Pırıl pırıl gözlerle bakıp gülümsüyor, deliler gibi alkışlıyor. Sahnenin ortasında, orada öylece donup kalıyor. Selin… Kaan, oğlum selam ver. Cem sonunda pes edip yanına geliyor. Bageti sımsıkı tutan yumruğunu kavrıyor ve kolunu havaya kaldırarak seyircileri selamlıyor. 152 Geride Kalan - Ayşen Işık Uyku tutmadı kadını. İki gün önce kızıyla konuşmuştu, sesi bir tuhaftı Nur'un, sıkıştırdı biraz, Ne var. Ne oldu. diye, söyleyip söylememekte kararsız, Dikkat et anne, diyebildi. Fırat abimle babam saçma sapan konuşuyorlar. Duymuşlar evlendiğini, haberin olsun, zıvanadan çıktı ikisi, korkuyorum. Korkacak ne var, canım kızım, deyip avuttu kızını. Evlendiysem suç mu. Sen hiç meraklanma, bi' şeycik yapamazlar. Ağzı böyle söylese de, yüreğinde huzur kaçmıştı bir kere. Yanında her şeyden habersiz yatan adamı uyandırmaktan çekinerek kalktı yataktan, ayaklarının ucuna basarak odadan çıktı. Duvardaki çivide asılı ceketin cebinden sigara paketini ve çakmağı alıp usulca bahçeye süzüldü. Issız, serin gece, yazın son demleri. Omuzlarına aldığı hırkayı giyip düğmelerini ilikledi. Ceviz ağacının altındaki sedire oturdu. Koca bahçedeki tek ağacın gövdesine yasladı sırtını. Bir sigara yaktı. Ne kadar parlak ve göz alıcıydı yıldızlar. Gecenin tadını çıkaracak halde değildi, ne yapsa içine yerleşen sıkıntıdan kurtulamıyordu. Yeni evindeki tam kırkıncı gecesiydi. Kırk yıl düşünse, dağ başında bir evde, bu kadar mutlu olacağını, yıllar önce yitirdiği yaşama arzusunu yeniden bulacağını aklının ucuna getiremezdi. Gerçi hâlâ inanamıyordu, nasıl oldu, nasıl karar verdi, pat diye evleniverdi hiç niyeti yokken, bir daha evlilik mi, tövbeler olsun derken. Otuz yıllık evliliği, sert ve amansız geçen, uzun sürmüş bir kıştan, acımasız tek bir mevsimden 153 ibaretti. Boşanmaya karar vermesi yıllarını almıştı, elli üç yaşındaydı, iki oğlunu evlendirmiş, kızı okulu bitirmiş, işe girmişti. Çocuklar başının çaresine bakacak durumdaydı. Babalarını da nasılsa idare ederlerdi. Evlendiğinden beri sadece Nur'la görüşüyordu. Oğlanları aramaya çekiniyordu, ne zaman niyetlense vazgeçiyordu. İki oğlan da, özellikle de büyük oğlu Fırat, boşanmadan çok, şehirden ayrılmasını, ta memleketin bir ucuna taşınmasını hazmedememişlerdi. Anladık babamdan vazgeçiyorsun, ama niye bizden de vazgeçiyorsun, diye karşı çıkmışlardı. Çocuklarını ne dese ikna edememiş, tüm itirazlarına rağmen kararında diretmiş, baba ocağına dönmüştü, Anamur'a gelmişti. Sene olmadan evleneceği hiç hesapta yoktu elbet. Anası babası rıza göstermiş, Çocuklar da nasılsa alışır, kabullenir, demişlerdi. Mutlu olmaya senin de hakkın var, deyip yüreklendirmişlerdi kızlarını. Keşke haber verseydim, benden öğrenseler daha uygun olurdu, diye düşünüp kaygılanıyordu. Duymuşlar işte. Yan dönüp karanlık pencereye baktı. İçerde uyuyan adamı düşündü. Hâlâ kendi bile yadırgıyordu. Kim bilir ne zaman alışacağım diyordu adama da. Günleri saymayı bırakınca alıştın demektir, diyordu adam. İçine kapandığında gelip oturuyordu yanına. Ellerini avuçlarının arasına alıp düşünme bu kadar, diyordu. İyi değil. Güve gibidir düşünceler, adamın beynini kemirir. İlk bir ayın nasıl geçtiğini anlamamıştı, yapılacak işler yüzünden beş dakika oturacak vakit bulamamıştı. Ev dip köşe temizlik istiyordu. Bir yığın eşya vardı atılacak. Önce çekindi, ama böyle de oturamazdı, içine sinmiyordu. Kızar mısın. diye sordu adama, işimize yaramayacak, ıvır zıvırı toplayıp atsam, evi şöyle baştan aşağı elden geçirsem, gücenir misin. Niye kızayım, a canım, dedi adam, artık bu evin kadını sensin. Ne istiyorsan, nasıl istiyorsan öyle yap. Sadece yorma kendini. Adamın rızasını alınca içi rahatlamıştı kadının, hiç vakit geçirmeden işe koyuldu. Tek başına baş edemeyeceğini anlayınca 154 adamın önerisini kabul etti, köyden bir akraba kadını yardıma çağırdılar. Gözünün tutmadığı, eski, işe yaramaz ne kadar eşya varsa arka bahçeye taşıttırdı. Yaktılar. Eskimiş yollukları atıp, halıları bir güzel yıkadılar, adam bütün evin duvarlarını boyarken, rengi atmış, sarkmış perdeler çıkarıldı, yeni tüller için ölçü alındı. Yüklüğü boşaltıp, yatak, yorganın fazlasını elden çıkardılar. Yıkanacaklar yıkandı, ütülendi. Canın çıktı, otur artık diyordu adam. İşe öyle kaptırmıştı ki, yorgunluk falan umurunda değildi. Hem böylece verdiği kararı sorgulamaya, İyi mi ettim kötü mü. diye düşünüp kurcalamaya zaman kalmıyor, oyalanıyordu. Aslında pişman değildi, aksine kızıyla o konuşmayı yapana dek huzuru da, rahatı da yerindeydi. Bir terslik olacak, mutluluğu bozulacak diye aklı çıkıyordu. Evin duvarlarına nazar boncukları, kapıya uğur olsun diye at nalı asmıştı. Kızının endişeleri bir kuruntudan ibaret değildi yazık ki. İçindeki kötü his boşuna değildi. Çok iyi tanıyordu eski kocasını. Ne yapar eder burnundan getirirdi şimdi. Yetmedi çektirdiği, dedi. Olmaz olsun öyle marazi sevgi, yedi bitirdi bizi. Ağız tadıyla bir günü akşam ettirmedi, yaşlandıkça huysuzlaştı, daha beter oldu. Ne yapsan kabahat, azarlamaya hazır. Gözünün önüne eski kocasının suratı daima asık, bakışları sert, tehditkâr görüntüsü yerleşti. Bir ürperti yokladı bedenini. Gözlerindeki ıslaklığı silip kollarını göğsünde kavuşturdu. Utandığı için kimselere söyleyememişti, kaç defa el kaldırmıştı rezil. Kendini öldürmediyse korktuğu içindi, cesareti olmadığı için. Yoksa yaşamak umurunda değildi, Ölsem de kurtulsam. diye ağlayarak sabah ettiği günler geldi aklına. Öfkeden eli ayağı buz kesti. Ertesi sabah ilk iş adama söyleyecekti. Ne olur ne olmaz tetikte olmak gerek, diye düşündü. Durduk yere yüreğine korku salan adamın adını nefretle andı, İnşallah bir kötülük planlamıyorsundur Naci, dedi, yanında bırakacağımı sanıyorsan aldanıyorsun. Hele bi' çık karşıma, bak ne oluyor. Sanki karşısındaydı adam, sinirden titriyordu. Bir müddet sonra kendi kendini yatıştırmayı başardı, Senaryo yazma kafanda, dedi. Hadi git yat, hele bir sabah olsun, beraber düşünürsünüz, ne yapmalı. 155 Başını gökyüzüne çevirdi, ağacın yapraklarından ay ışığı dökülüyordu, hayranlıkla gözlerini açtı, derin derin soluk aldı. Kasabayı tepeden gören bu ev, ilk kez tekinsiz geldi gözüne, en yakın evin kilometrelerce uzağında olmak korkuttu kadını. Daha fazla kalamadı dışarıda, eve girdi, kapıyı kilitledi, uyuyamayacağını bile bile yatağa yattı, iyice sokuldu kocasının yanına. Gözünü açtı adam, Hayırdır, dedi, uykun mu kaçtı. Yok, dedi kadın, bi' şey yok, sarıl bana. Adam kolunu karısının başının altından geçirip sıkıca sarıldı ona, yanağına sevgi dolu bir öpücük kondurdu. Üşümüşsün, dedi. Yüreğine bir sıcaklık yayıldı kadının, içi ısındı. Gözlerini yumarken söz verdi kendine. Hayatımı bir kez daha sert bir kışa çeviremeyecek hiç kimse, dedi, bundan böyle ne kötülükten, ne gölgelerden korkacağım. 156 Yasemin Kokusu - Yasemin Newcombe Ağzımda akşamdan kalma katran tadı, yere saçılmış bardaklara basmadan ilerledim telefona. Kibar bir beyefendi Entegre Et Tesislerinden arıyorum, İş ve İşçi Bulma Kurumu'ndan aldığımız listeden ulaştık size, elaman alımında bulunacağız. Yarın saat ikide görüşmeye gelebilir misiniz. dedi. Şaşkınlıktan bir an duraksadım, kibar sesim aceleci bir ton aldı. Gelirim tabii, gelirim, dedim. İki yıl oldu kimse aramamıştı, umudumu kesmiştim artık. Sevincimin yerine hemen bir endişe çöreklendi. Ne giyip de gitmek lazım gelirdi, ne sorarlardı, nasıl cevap verirdim. Bayramlık çocuklar gibi geceden başucumda hazır ettim giyeceklerimi, jiletimi, tıraş tasımı, köpüğümü, her şeyimi aynanın önüne dizdim. Heyecandan uyku girmedi gözüme bir sağa bir sola, umuttan umutsuzluğa, geçmişten geleceğe geceyi sabah ettim. İş tutmayalı yıllar oldu, köyde sattığım bir iki bağ parası ile geçindim gittim. Zaten çalıştığım zamanlar da kendi işimdi, kimsenin emrine girmemiştim ama gözüm korkmaz benim işten, yumuşak başlıyımdır sonra iki lafa bozulmam, pireyi deve yapmam. Anlaşır giderim kim olsa. Sabah kafamdaki sırasına göre hazırlandım ama kahvaltı edemedim, midem bir bardak çayı zor aldı. Tıraşımı oldum, lacivert takımımı giydim kuşandım. Giderken kahvenin önünden geçmeyeyim diye yolu uzatmak zorunda kaldım. Şimdi derler ‘Nereye böyle bir 157 dirhem bir çekirdek.' söylemek zorunda kalırım, sonra olmazsa bir de utanır sıkılırım, diye düşündüm. Yoldan geçerken uzaktan görmüşlüğüm vardı tesisi ama yakından ne kadar da büyükmüş, belli çok çalışan var. Allah işlerine zeval vermesin o kadar çok çalışan olmasa bizim gibilere gün doğmaz zaten. Elli kişiden fazla çalışanı olduklarında hükümlü ve özürlü çalıştırmaları gerekiyormuş, kanun böyle demişti kurumdaki abla. Ama demişti çoğu yer çalıştırmak yerine ceza ödemeyi bile tercih eder. Onlar da haklı tabii. Kapıda bekçiye derdimi anlatıp tarif ettiği yere gittim. İnsan Kaynakları yazan odanın başındaki koltuklarda bekleşen insanlar vardı. Onlarında aynı niyet ile geldikleri bayram çocuğu hallerinden belliydi. Geçtim en sondaki sandalyeye iliştim. Giren çıkanların yüzlerinde izler aradım, en son çıkana arkasından bir ses Kapı açık kalsın, başka bekleyen var mı. diye seslendi. Korka korka gittim mavi kapıya, içerisi aydınlık. Karşılıklı dört beş masa, ortalarında sandalyeler sehpalar. Çalışanların hepsi hanımefendi sadece bir beyefendi var o da beni arayan olsa gerek. Ben odanın ortasında tahtaya kalkmış çocuk gibi beklerken, beyefendi Buyurun, buyurun oturun diye ona yakın sandalyeyi işaret etti. Soğuk soğuk terlemeye başlamıştım. Yaradanıma şükürler olsun ki fazla uzatmadan basit sorular sordu. Ne sebeple hüküm giymiştiniz. sorusunu ilk soru olarak bekliyordum ama hiç sormadı belli ki önceden öğrenmişlerdi. Hatta solunda oturan hanımefendinin bakışlarına bakılırsa ben gelmeden önce bahsini etmişlerdi. Birkaç sorunun ardından Tamamdır, bunlar sigorta girişiniz için getirmeniz gereken evraklar, deyip bana bir kağıt uzattı. Nasıl. İşe alındım mı. diye kekeledim. Evet, hafta başı başlarsınız ama bu evrakları tamamlayın gelmeden önce olur mu. dedi. Çalışma saatlerinden, servis kalkış yerlerinden, alacağım maaştan falan bahsetti ama kulaklarım duymaz olmuştu. İşe başlayacaktım, başlayacaktım yeniden. Oradan çıktığımda ağlıyordum, yıllar vardı ağlamayalı, bir rahatladım 158 ki sorma. Gömleğimin üst düğmelerini açtım, ardı ardına sigara yaktım. İlk defa ayaklarımı sürümeden mahallenin yolunu tuttum. Kahvede Herkese çaylar benden. diye neşe ile nara attım. Hastaneden sağlık raporlarımı, adliyeden sicil kaydımı, muhtardan ikametgâhımı aldım, gidip şöyle en yakışıklısından fotoğrafımı çektirdim. Pazartesi sabahı erkenden yolunu tuttum tesisin, evraklarımı bizim beyefendiye verdim. O zaman ilk kez adını söyledi. Mert'miş adı. Sonra beni oradaki herkesle tanıştırdı. Personel servisinin kalktığı yeri gösterdi, şoföre nereden bineceğimi söyledi. Oradan personel yemekhanesine geçtik orada da mutfakta çalışanlarla tanıştık. Çok ilgilendi benimle sağ olsun, gerçekten mert delikanlıymış. En son üretim bölümüne geçtik ve beni usta başına teslim etti. Herkes kırmızı muşamba tulumlar giymiş, kafalarına poşet ağızlarına maske kapatmışlardı. Usta başının tulumu kendisi gibi sarıydı, Sakaryalıymış aslen ama Ekmek nerede memleket orası, dedi. Memleket, bağrımda acı, diye içimden geçirdim. İş kolay, bir haftada kaparsın sen kesip parçalama bölümünde çalışacaksın, dedi. Üstüme göre tulum, poşet maske verip erkek soyunma odasını tarif etti. Ben hazır olunca asıl işimin olduğu bölüme girdik. Bir sürü insan gözün alamayacağı kadar büyük bir alanda çalışıyordu. Havada keskin, ağır, nemli bir koku vardı. Sağ tarafta ayaklarından aşağıya sarkıtılmış sayısız hayvan dolaptaki gömlekler gibi asılmışlardı. Yere biriken kanlar ufak gölcükler oluşturmuştu. O kokuyu duyup, kanları görünce içim çekilir gibi oldu. Bantların başına gittiğimizde ustabaşı beni bir bey ağabeyin yanına yerleştirdi. Hafız bana bak, bu İbrahim bugün başladı, işi göster yardım et, diye tembihledi. Hafız selamlaşmanın hemen ardından bana önüne gelen etleri nasıl kesip biçtiğini göstermeye başladı ama ben onu dinleyemiyordum. Kanım çekiliyor, başım dönüyor, midem bulanıyordu. Denemem için bıçağı bana uzattı önüme büyük, kemikli bir et koydu. Bıçağı aldım gösterdiği yere doğru dayadım sonra bir koku geldi burnuma. O günkü koku, damın dibinde biten yaseminin kokusu ama bu et soğuktu, bu et ağlamıyordu, bu et yalvarmıyordu. Sertti bu et, on altısında taze değildi. Bıçağı dayadım usulca çektim. 159 Tema Delik Bir Deliğin Hatıra Defteri - Hekim Ali Babacan Cebindeki deliğin içinde nasıl kaybolur bir insan. Ben kayboldum. En büyük bozuk paraların bile geçemeyeceği büyüklükte olan bir deliğin içinde kayboldum. En sevdiğim kotum kirlide olduğu için en sevmediğim ikinci kotumu giymek zorunda kalmıştım. Zaten üç kotum vardı. Simit fırınının önünden geçerken burnuma gelen kokular aklımı çelmişti. Karnım tok olduğu halde canım fena halde bir simit çekmişti. İçeri girdim. Sıcak sokaktan iki kat daha sıcak fırından iki kat daha sıcak fırın kısmında boncuk boncuk ter dökmekte olan ustayla göz göze geldik. Az bekle ablacım. Çocuk yok da, dedi alnından damlayan terleri koluna silerek. O gelene kadar parayı hazır etmek için elimi cebime attım. Bir iki tane bozuk paranın arasından geçti parmaklarım. Deliği buldu. Ablacım nerdesin. diyen bir ses duydum sonra sadece. Fırın yok oldu. Ya da ben fırının olduğu yerden yok oldum. Yok olan bir yerdeydim şimdi. Üstüm başım fırına girerkenki halim gibiydi. Sadece pantolonum yoktu. Üstümdeki tişörtü sanki etrafta beni gören varmış gibi külotumun üstüne çekiştirip duruyordum. Halbuki bırakın insanı ya da herhangi bir canlıyı tek bir şey bile yoktu etrafta. Silinmiş 161 bir resme sonradan dahil olmuş eğreti bir figür gibi şaşkındım. Basacak bir yer bile görünmüyordu ama basıyordum. Bakacak bir yer yoktu ama bakıyordum boşluğa da olsa. Bir süre, zemini belli olmayan üç boyutlu bir evrende, yönümü nasıl değiştirdiğimi bilmeden üç eksende de yürüyüp durdum. Garip bir durumda olmama rağmen buna çok kısa sürede adapte olmam daha da garipti. Yürümeye başlayalı çok olmamıştı ki, ya böyle bir evrende bir sürü olduğu için ya da şanslı olduğum için kafamı bir şeye çarpınca yere kapaklandım. Yer dediğim sözün gelişi. Ayaklarımı bastığımı sandığım yer diyelim. Hemen ayağa kalkarak neye çarptığımı bulmaya çalıştım. Başımın hizasındaki kısımları el yordamıyla yokluyordum. Ama bir şeye ulaşamadım. Sonra eksen değiştirmiş olabileceğim aklıma geldi. Sonuçta sabit bir zeminim yoktu. Belki de biraz daha derine gömülerek yeni bir zeminde ilerleyecektim artık. Bu nedenle biraz daha yukarıları yoklamaya başladım. Hâlâ bir şeyler yoktu. Zıplayarak yoklamayı denedim en son. Bir iki denemeden sonra elim bir şeye çarptı. Ona ulaşabilmek için daha kuvvetli zıplarken tişörtümün koltuk altı söküldü. Elimi uzatıp söküğü kontrol ederken içinde kayboldum. Farklı bir yerdeydim şimdi. Yine normal bir dünya değildi ama eskisinden de farklıydı. Sağda solda yeşil renkte garip lekeler vardı. Bazıları yapış yapıştı, bazıları ise kahve fincanın altından oluşmuş gibi kesikli çemberler şeklindeydi. Ve başka bir yenilik de şimdi iç çamaşırlarımla kalmış olmamdı. Anlaşılan her bir delikle başka bir aleme geçecek ama giderek çıplak kalacaktım. Bunu keşfettiğimde burada herhangi bir çıkar yol aramak için uğraşmamaya karar verdim. Sonuçta garip yeşil şekiller de olsa, ilk evrene göre biraz daha insansı gibiydi bu yer. Başka bir delik, başka bir evren demekti. Daha da insansı bir evren. Hemen sutyenimi çıkarıp bir delik açtım tırnaklarımla. Daha deliği açarken, bir parmağım diğer tarafa geçmişken, kendimi deliğin içinde kaybolmuş halde buldum. Sadece külotum vardı şimdi üstümde. Bu yeni evrenin ise bir öncekinden tek farkı zeminin, basınca 162 altından su sıçratan Arnavut kaldırımı döşenmiş olmasıydı. Giderek karmaşıklaşıyordu işler. Galiba daha iyi bir dünyaya gitme konusunda işe yarar bir stratejisi yoktu benin sistemimin. Bu sefer hiç beklemedim. Külotumu çıkardığım gibi delmeye giriştim. Aslında zaten yıpranmış olan külotumu zorlamaya bile gerek kalmamıştı. Çırılçıplak bir vaziyette başka bir yerdeydim şimdi. Bazı yerlerinde kör delikler bulunması dışında ilk düştüğüm yerin aynısıydı burası. Kör delikleri denedim hemen. Bir değişiklik olmadı. Çaresizce olduğum yere çömeldim. Eğer bu bir rüya değilse ömrüm boyunca burada kalacaktım anlaşılan. Uzandım yere ve gözlerim hafifçe kapandı. Uyandığımda kendi dünyamda olmayı isteyecek ve meğer her şey bir rüyaymış ile sonuçlanacak bir klişeye aç olacak kadar sefil bir durumdaydım. Ama olmadı. Onun yerine farklı bir düşünce belirdi tazelenmiş beynimde. Evet, hâlâ bazı delikler vardı. Çok az bir seçeneğim kalmıştı ama hâlâ vardı. Ben ağzımı tercih ettim... Parmaklarımı ağzımın içine uzatır uzatmaz kendimi yeni bir yerde buldum. Bilinmedik bir yerde bulunmaya o kadar alışmıştım ki bu kadar kısa sürede, fırında bulunmak bana çok garip geldi. Elinde simit küreğiyle başımda dikiliyordu fırıncı. Alnından süzülen bir damla ter gelip burnumun ucuna damladı. Fırının ortasında yatıyordum. Meğer her şey bir rüyaydı, diye düşündüm ve gülümsedim. Ablacım. dedi fırıncı. Nereye gittin. Neler oluyor. Ama çırılçıplak yatıyordum. Bilmiyorum, demek için ağzımı aç… Açmaya çalıştım ama ağzım yoktu. 163 Kakalakya - Füsun Çetinel Bu dünyadaki, bu kentteki yerim hakkında bütünüyle kararsızım. - Kafka Bir zamanlar Kafka'nın soğuk şehrinde çöpler ancak el ayak çekildikten sonra toplanırdı. Çoğunluk, geç kalmaktan korkarak gece ikiye kadar rahatsız bir uyku uyurdum. Perdelerden süzülen karşı kafenin neonlu ışığı eşyalara mana katmakta zorlanır, beni çok kısa bir süreliğine memleketimde olduğum yanılgısına sürüklerdi. Arschloch kelimesi nerede olduğumu hatırlatırdı hemen. Pencere pervazında oturmuş beni gözleyen kediye parmaklarımla sus işareti yapardım. Sakın cevap verme. Yatağı gıcırdatmamaya özen göstererek doğrulurdum. Kedi kısa bir mırk sesi çıkararak kendini tahta zemine bırakırdı. Önümüz sıra birkaç sinsi karaltı kaçışırdı karanlık boyu. Mutfağın ışığını açınca iri bir karafatma sinsice lavabo deliğinde kaybolurdu. Diğerleri gölgelere dağılırdı. Karafatmaların geceye kattığı gerçeklik duygusu hoşuma giderdi. Hemen kapardım ışığı. Karanlığın içinde üst üste yığılı tabakların arasında korkusuzca gezinmeye başlarlardı yeniden. Her yerdeydiler. Saç teli kadar hafiftiler. Temkinliydiler. Fazla oyalanacak zamanım olmazdı, bir an önce çıkıp insanların duvar diplerine, saçak altlarına, izbe pasajlara, çıkmaz sokaklara 164 boşalttıkları çöpleri talan etmek zorundaydım. Elimde kalan son yüz avroyla bu yabancı şehirde daha ne kadar devam edebilirdim ki. Böcek olmayı öğrenmiştim. Her tarafta olup da yakalanmamayı, insanların yağlı bulaşıklarında, artıklarıyla tıkalı borularında teklifsizce dolaşmayı. Yugoslav asıllı kapıcı kaçak olduğumu öğrense, böcek imha ekibini çağırıp önüne çıkan her deliğe zehir boca ettiği gibi benim de işimi bitiriverirdi. Kimsenin gücü bu parlak kabuklulara yetemiyordu. Yaşamaları, üremeleri, tüm bloğu kıvıl kıvıl sarmaları hoşuma gidiyordu bir yerde. İnsanların uykuya çekildiği sessiz saatlerde duvar diplerinde, tabakların kıyısında, mutfak dolaplarının kapaklarında başkalarının artıklarıyla inatla yaşamaya çalışıyorlardı. Fişlerin içine bile yuvalamışlardı ama en çok sevdikleri yer deliklerdi. Karanlık, yağlı, sıcak, pis, kuytu ve uzak delikler. Benim deliğim ise benim gibilerin yaşadığı bir izbeydi. Yerdeki pis şiltem, karton kutulardaki giysilerim, çöplerden topladığım yayları fırlamış bir koltuk, birkaç minder. Bu düşman şehirde, enselenmem an meselesiydi, hastalanmak, kurallara uymamak, ırkçı birinin asabını bozmak, bisikleti yanlış yere bırakmak. Hava kararınca çıkardım ancak dışarı. Halı kaplı koridora kafamı uzatır tüm kapıların kapalı olduğundan emin olurdum. Yugoslav kapıcının domuz pastırmalı lahana kokusu koridoru terk etmemiş olurdu daha. Nikotini andıran ekşi bir kahve kokusu eşlik ederdi bu ağır kokuya. Çabuk adımlarla sokağa atardım kendimi. Bir nefes taze havayı içime çekebilmek için gecenin diğer karaltılarına karışırdım. Gözlerim yerde, kaldırımın en uzak kenarından yürür, insanların yolunu kesmemeye çalışırdım. Günün yaşantısı pis bir koku bırakmış olurdu her yana. Sidik, dışkı, kusmuk, alkol ve ekşi çöp suyu bayat kadın kokusuna karışırdı. Geri dönüşümde poşetim ganimetlerle dolu olurdu. Yarısı yenmiş bir pizza, tarihi geçmiş peynir, bazı giysi parçaları, ama en 165 çok kitaplara sevinirdim. Şanslı günümdeysem bir parça çikolatalı kek. Dikkat çekmemek için çok fazla yüklenmezdim. İlk önce posta kutumu açardım ses çıkarmadan. Reklam broşürlerinin arasında sarı bir zarf arardı gözlerim. Faturaların dışında hiçbir şey olmazdı yine. Eve varır varmaz bulduklarımı masaya yayardım. Kendime sıcak su koyar, kavanozun dibinde kalmış kahveyi sıyırırdım. Bazen sadece kokusunu çekerdim içime. Film ve kitaplardaki gibi iyi yürekli, yaşlı ve yalnız bir kadın komşum olmadığına hayıflanırdım. Bana kahve yapacak, beni dinleyecek, şımartacak. Böcek olmayı öğrendiğim yıllarda yaşamak için görünmemem gerekti. Kafka'nın şehrinde