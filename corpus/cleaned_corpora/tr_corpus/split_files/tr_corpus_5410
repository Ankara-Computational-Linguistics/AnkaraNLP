oynar. 1973 yılında Shakespeare’in Venedik Taciri adlı eserinde Bassanio’yu canlandırdı. Bu televizyon filminde Shylock karakterini Laurence Olivier canlandırdı.Sinema filmlerinde seyrek olarak rol alsa da 1964 yılında ünlü My Fair Lady filminde Freddie Eynsford-Hill karakterini oynamıştır. Brett'in sesi çok eğitimli olmasına rağmen rol gereği söylediği şarkılara dublaj yapılmıştır. Uzun yıllar süren sanatçı geçmişinde canlandırdığı çeşitli rollerden en çok bilineni 1984-1994 yılları arasında Granada Televizyonu filmlerindeki Sherlock Holmes karakteridir. Sir Arthur Conan Doyle’un ölümsüz eseri John Hawkesworth tarafından adapte edilmişti. Brett 41 bölümde oynamıştır. Bu zor rolü hakkıyla icra ettikten sonra eleştirmenler tarafından çağımızın en başarılı Holmes tiplemesi olarak gösterilmektedir. Bu rolde ona Dr.Watson rolüyle iki ayrı aktör; David Burke ve Edward Hardwicke eşlik etmişti. Brett’in bipolar rahatsızlığı ikinci eşi Joan Wilson’un 1985 yılında ölümüyle daha da kötüleşti. Holmes çekimlerine bir süre ara veren Brett, geri döndüğünde oldukça kötülemiş durumdaydı. Hayatının son zamanlarında hastalık manik-depresif bir hal aldı ve Brett hastanede birçok kez tedavi edildi. Ömrünün son yıllarında hastalık hakkında daha rahat konuşuyor ve insanları bu hastalığa karşı uyarıyor, tedavi olmaları gerektiğine inandırmaya çalışıyordu. Holmes maceralarının tamamını Brett ile çekme planı sanatçının Londra’da kalp krizi sonucu ölmesiyle iptal edildi. Sanatçının sağlığının bozulmasında en önemli etkenlerden birisi de çok yoğun sigara içmesiydi. 1958 yılında Brett aktris Anna Massey ile evlendi ama çift 1962 yılında ayrıldı. Oğulları David Huggins 1959 yılında doğmuştur, halen başarılı bir karikatürist ve yazardır. 1977 yılında Brett Amerikalı PBS yapımcısı Joan Wilson ile evlendi. Eşi 1985 yılında kanserden öldü. Amelogenin Amelogenin diş minesinin gelişiminde bulunan düşük moleküler ağırlığı olan bir proteindir ve hücrelerarası madde proteinleri ailesindendir. Gelişmekte olan mine %30 proteinden oluşur ve bu proteinlerin % 90'ı amelogenindir. Henüz tam olarak anlaşılmamış olsa da, amelogeninlerin işlevinin diş gelişimi sırasında mine çubuklarını düzenlemek olduğu düşünülmektedir. Son araştırmalar bu proteinin, minenin mineralizasyonu sırasında hidroksiapatit kristallerinin harekete geçirilmesi ve büyütülmesini yönettiğini göstermektedir.Ayrıca amelogeninlerin dişin kök yüzeyindeki sementi oluşturan hücreleri yönlendirerek sement gelişimine yardımcı oldukları görülmektedir. Minede bulunan diğer önemli proteinler ameloblastinler, enamelinler ve tuftelinlerdir. http://en.wikipedia.org/wiki/Amelogenin Enomelin Enomelin diş minesinin gelişiminde bulunan bir proteindir. Gelişmekte olan minenin yaklaşık % 30'u proteindir ve bu kısmın % 1'den daha az bir miktarını enomelin oluşturmaktadır. Enomelin proteolitik bir enzim değildir ve diğer mine proteinlerini indirgemez. Afyonkarahisar Buzluk Mağarası Buzluk Mağarası, Sultandağı ilçesine bağlı Dereçine kasabasının güneyinde, Sultandağları'nın 2.519 metre ile en yüksek yeri olan kuzeybatı zirvelerinde yer alan bir mağaradır. Yazın bile buz üretmesi ile tanınır. Halk arasında ""Buzluk Mağarası"" olarak bilinir. Buzluk Mağarası’nın duvarlarında buzların oluşması mağaranın biçimi ve iklim şartlarıyla bağlantılı olarak açıklanıyor. Buzluk Mağarası’nın dar bir girişi, düşey doğrultuda gelişen mağarada yazın duvarlardan sızan su, serin boşluklar ile dışarısı arasındaki ısı farkı yüzünden güçlü hava dolaşımıyla buharlaşıyor. Buharlaşmayla meydana gelen sıcaklık kaybı, soğumaya ve sonuçta mağara duvarlarının buz tabakası ile kaplanmasına yol açıyor. Buzluk Mağarası’na kış aylarında çıkmak mümkündür. Kış aylarında özellikle dağlarda kar olduğu zamanlarda mağara yazın olduğunun aksine dış ortama göre sıcak bir havaya sahiptir. Mağaradan kışın buhar çıktığı söylenir. Bursa'nın Osmanlı Devleti’nin başkenti olduğu 1300’lü yılların ortalarında padişahın bir yakını hastalanır. Hekimler, hastalığının çaresinin ""buz"" olduğunu söylerler. O sırada sarayda muhafız olarak bulunan Dereçineli bir asker huzura çıkar ve kendisinin buz bulabileceğini söyler. Askerin emrine develer, katırlar verilir ve asker yola çıkar. Sultandağları’ndaki Buzluk Mağarası’na gelir, istediği kadar buzu samanların içerisinde muhafaza etmek suretiyle yaz sıcağında Karahisar’dan Bursa’ya götürür. Bu işten fazlasıyla memnun olan Padişah, askere sorar: ""Dile benden ne dilersen?"" Asker, köyünde başını sokacak bir evi olmadığını söyler ve kendine bir ev yapılmasını diler. PadiÅŸah ferman buyurur: ""Tiz bu askerin köyüne bir ev yapın Hemen Dereçine’nin en güzel yerine asker için saray yavrusu bir ev yapılır. Hatta eve üç katlı olarak başlanır da evin yapıldığı yer rüzgâra açık olduğu için iki katlı olarak tamamlanır. Evin kalıntılarının hâlâ ayakta olduğu söylenmektedir. Şöhretin Sonu (film, 1956) Şöhretin Sonu 1956 ABD yapımı kara filmdir. Özgün adı The Harder They Fall dur. Senaryosunu Budd Schulberg'in 1947 tarihli romanından uyarlayıp yazan Philip Yordan aynı zamanda filmin yapımcısıdır. Filmi Mark Robson yönetmiş, başlıca rollerinde Humphrey Bogart, Rod Steiger, Jan Sterling, Mike Lane, Max Baer ve Nehemiah Persoff oynamışlardır. Filmin siyah beyaz görüntüleri Burnett Guffey'e aittir ve ona Akademi Ödülü adaylığı getirmiştir. Filmde ayrıca Jersey Joe Walcott, Max Baer ve Joe Greb gibi dönemin ünlü boksörleri de rol almışlardır. Şaibelerle dolu profesyonel boks dünyasına eğilen bu kara filmde işsiz bir spor yazarı (Humphrey Bogart) şikeci bir boks menajeri (Rod Steiger) ile kontrat imzalayarak Arjantinden getirtilen dev yapılı saf bir boksörün tanıtımının yapılması görevini üstlenir. Dış görünüşüne rağmen bokstan hiç anlamayan bu dev boksörle, çaptan düşmüş eski şampiyonlar arasında çok sayıda şikeli maçlar düzenlenirken kazananların hep menajerler, kaybedenlerin ise daima boksörler olduğu da vurgulanır. Kitap ve dolayısıyla film Dünya ağır siklet boks şampiyonu da olan (aynı zamanda Dünya güreş şampiyonu da olmuştu) İtalyan boksör Primo Carnera'nın (d.1907-1967) skandallarla dolu olan boks kariyerine dayandırılmıştır. Kariyeri en tartışmalı boksörlerden biri olan Carnera, şöhretini zedeledikleri gerekçesiyle filmin yapımcılarını dava etmiş ama kazanamamıştı. "Şöhretin Sonu" Humphrey Bogart'ın son filmidir. Çekimlerden bir yıl sonra gırtlak kanserinden ölen Bogart'ın hastalığı çekimler sırasında çok ilerlemiş durumdaydı. Hatta filmde onu bir başkasının seslendirdiği bile ileri sürülmüştü. Cannes Film Festivali'nde Altın Palmiye ödülüne aday gösterilen film aynı zamanda en iyi görüntü yönetimi dalında da Oscar'a aday gösterilmişti. Şöhretin Sonu Şöhretin Sonu aşağıdaki anlamlara gelebilir; Danny Glover Danny Lebern Glover (d. 22 Temmuz 1946; San Francisco, Kaliforniya), Amerikalı yönetmen ve oyuncu. 2003 yılında ABD Silahlı Kuvvetlerinin Irak'ı işgal etmesine karşı çıkmıştır. Ayrıca ABD topraklarında casusluk yaptıkları gerekçesiyle tutuklanan Küba Beşlisine destek vermiş,bu gruptan Gerardo Hérnandez Nordelo'yu hapiste ziyaret etmiştir. Kadri Özçaldıran Kadri Özçaldıran, (d. 29 Şubat 1956, Karşıyaka, Türkiye), Türk akademisyen Bornova Anadolu Lisesi ve ODTÜ Elektrik-Elektronik mühendisliğinden mezun oldu. Georgia Institute of Technology in Atlanta'da 1980 yılında elektrik mühendisliği, 1984 yılında uygulamalı matematik konularında yüksek lisans dereceleri aldı. 1985 yılında elektrik mühendisliği dalında doktorasını tamamladı. Boğaziçi Üniversitesi Elektrik-Elektronik mühendisliği bölümünde 1986 yılında yardımcı doçent olarak görev aldı. Daha sonra aynı bölümde profesörlük, bölüm başkanlığı yaptı. 2008-2012 yılları arası Boğaziçi Üniversitesi rektörlüğü görevini yürüttü. Who's That Girl (Madonna şarkısı) Ünlü Amerikalı pop müzik sanatçısı Madonna'nın "Who's That Girl" film müzikleri albümü için yaptığı 3 şarkıdan ilkidir. Şarkı, Sire Records tarafından yayınlanmıştır. Şarkı, Madonna'nın 1987'de "Who's That Girl" film müziği albümü için hazırladığı 4 şarkıdan ilkidir. Who's That Girl, diğer 3 şarkı içinde en başarılı olanıdır. Şarkı ABD başta olmak üzere birçok ülkede zirveye ulaşmıştır. Şarkı bir latin-pop havasında hazırlandığı gibi, birçok eleştirmen, bunun Madonna'nın önceki single'ı La Isla Bonita'nın bir kopyası olduğunu iddia etmiştir. 2003 yılında Q Magazine'in yaptığı "En İyi 20 Madonna Şarkısı" anketinde, Who's That Girl, 19. sırada yer almıştır. Şarkı, turlar içinde yalnızca 1987'deki "Who's That Girl" turunda sergilenmiştir. Adam Clayton Adam Clayton (d. 13 Mart, 1960), İrlandalı rock grubu U2'nün bas gitaristidir. Clayton, grubun "New Year's Day" ve "With or Without You" adlı parçalarında çaldığı bas gitarla dikkat çekmektedir. 1996 yapımı "" filminin tema müziğini bestedi. Diğer U2 üyeleriyle birlikte şu ana kadar toplam 22 Grammy Ödülü kazandı. Kanal Biz Kanal Biz, Türkçe içerikli, İstanbul merkezli, özel bir televizyon kanalıdır. Kanaltürk televizyonunda yayınlanan programlar bu kanala taşınmıştır. Biz kaç kişiyiz? adlı sivil toplum örgütü'nün internet sitesinde kanalın duyuruları yapılmıştır. 2008 Mayıs ayında gazeteci yazar Tuncay Özkan tarafından kurulmuştur. 1 Eylül 2008 tarihi itibarıyla test yayınını sonlandırmıştır. Kanal Biz ile Tuncay Özkan'ın eski sahibi olduğu Kanaltürk arasında Türksat uydusundaki frekans konusunda sorun çıktı, çünkü Kanal Biz'in kullandığı frekans daha önce Kanaltürk'ün Avrupa'ya yayınını yapan Eurotürk kanalıydı, bu sorun mahkemeye taşındı fakat Türksat A.Ş. mahkeme kararını beklemeden Kanal Biz'in kullandığı frekansı iptal etti. Kanal Biz artık sadece Digiturk'ten yayın yapıyordu, kanal oradan da maddi sorun yüzünden çıkmak zorunda kaldı. Bu kesilme ile beraber Yayın Türksat 3A uydusundan ve D-Smart platformları tarafından sürmektedir. Digiturk'ten kaldırılmıştır ve yerine TNT gelmiştir. Leona Lewis Leona Louise Lewis (d. 3 Nisan 1985), İngiliz pop şarkıcısı, söz yazarı ve "The X Factor" yarışmasının üçüncü serisinin (2006) birincisi. İlk single'ı "A Moment Like This", 30 dakika içinde 50,000 kez internet ortamından indirilerek dünya rekoru kırmıştır. İkinci single'ı "Bleeding Love", Birleşik Krallık'ta 2007'de en çok satan single olmuş, otuz ülkede bir numaraya çıkmıştır. Piyasaya çıktığı ilk hafta, Fransa ve Amerika Birleşik Devletleri'nde bir numara olmuştur. İlk stüdyo albümü olan "Spirit", Avrupa'da Kasım 2007'de yayımlanmıştır. Birleşik Krallık ve İrlanda'da "en hızlı satan debut albüm" olmuştur. Single'larına göre albüm satışı düşük olan Leona'nın albümü 2008 verilerine göre 3 milyon satmıştır. "Spirit", Kuzey Amerika'da Nisan 2008'de yayımlanmıştır. "Billboard" 200 listesine 1 numaradan girmiş ve böylece Lewis, listede debut albümüyle zirveye çıkan ilk İngiliz sanatçı olmuştur. Albümüyle üç kıtada ve dokuz ülkede bir numara olan Lewis, yarışmalardan çıkan en başarılı sanatçı olmuştur. Leona Lewis 2008 Yaz Olimpiyatları'nın kapanış gecesinde sahne aldı. 2008 MTV Avrupa Müzik Ödülleri'nde aday olduğu "Avrupa'nın En Sevilen Şarkıcısı" ödülünü Türk Rock müziği sanatçısı Emre Aydın'a kaptırdı. Ä°kinci Anafartalar Muharebesi İkinci Anafartalar Muharebesi, Çanakkale Savaşı'nda son müttefik taarruzudur. Türk resmi tarihinde 21 Ağustos günü müttefik kuvvetlerce girişilen ve Çanakkale Savaşı’nın son büyük çatışması olan muharebeler, İkinci Anafartalar Muharebesi olarak geçer. İngiliz resmi tarihinde ise iki ayrı stratejik hedefe, iki ayrı cephe kuvvetlerince girişilen iki ayrı muharebedir. Her iki operasyon da Osmanlı tarafı açısından Anafartalar Grup Komutanı Kurmay Albay Mustafa Kemal’in mevzilerine yönelmiştir. Gelibolu Yarımadası’na yapılan çıkartmalar, Osmanlı savunması karşısında durma noktasında geldiğinde Müttefik kuvvetler komutanı Sır Ian Hamilton, takviye kuvvetlerden oluşan İngiliz 9. Kolordusu’nu Suvla Koyu’na çıkartarak üçüncü bir cephe açmıştı. 6 Ağustos 1915 günü, Birinci Anafartalar Muharebesi’nde Osmanlı taarruzu, aynı saatlerde başlayan İngiliz taarruzunu kırmıştı. Hemen ertesi gün, 10 Ağustos tarihinde Anafartalar Grup Komutanı Kurmay Albay Mustafa Kemal’in Kocaçimen Tepesi – Conk Bayırı hattında giriştiği taarruz da Anzak Kolordusu’nu geri atmıştı. İzleyen günlerde İngiliz 9. Kolordusu, 12 Ağustos günü Tekketepe Muharebesi, 15 Ağustos günü de Kireçtepe Muharebesi olmak üzere iki başarısız taarruz geliştirmişti. Müttefik kuvvetler üst komutanı General Sır Ian Hamilton, 15 Ağustos’da, 9. Kolordu komutanı General F. Stopford’u görevden alarak yerine Seddülbahir Cephesi’ndeki 29. İngiliz Tümeni komutanı General B. De Lisle’i atamıştı. De Lisle, ertesi gün, yaptığı incelemelere dayanarak Hamilton’a bir rapor göndermiştir. Bu rapor öylesine olumsuz ifadeler içermekteydi ki, Hamilton İngiliz Savaş Bakanı Lord Kitchener’e gönderdiği telgrafta, 45.000’i kayıpları karşılamak, 50.000’i de takviye olmak üzere 95.000 askerlik yeni kuvvet istemiştir. Gelibolu Yarımadası’nda Osmanlı 5. Ordu’sunun 13 tümeni vardır. Bu 13 tümenden ikisi Kuzey Grup Komutanı (Arıburnu) Esat Paşa’nın, dördü Güney Grup Komutanı (Seddülbahir) Vehip Paşa’nın, yedisi de Anafartalar Grup Komutanı Albay Mustafa Kemal emrindedir. Mustafa Kemal, ihtiyatlarını cephesinin merkez- gerisinde konuşlandırmıştır. Böylece cephenin gerek duyulacak her kesimine hızla ilerletmek mümkün olacaktır. General De Lisle’in Suvla’da görevi devraldığında İngiliz 9. Kolordusu bünyesinde 11 tugay bulunmaktadır. Birkaç gün içinde Mısır’dan aktarılan 5.000 mevcutlu bir tümen de sahile çıkmış olacaktır. Ayrıca Anzak Kolordusu’ndan bir tugay 9. Kolordu’yla birlikte hareket edecektir. Yapılması planlanan taarruz için, Seddülbahir Cephesi’nde bulunan İngiliz 29. Tümeni’nin üç tugayı da Suvla’ya aktarılmıştır. Yusufçuk Tepe ve İsmailoğlu Tepesi’ne yapılması planlanan taarruz, Suvla Koyu’nun Osmanlı topçusunun ateşinden koruyabilmek ve cephe hattını kısaltmak amaçlıdır. Bomba Sırtı taarruzu ise Suvla Koyu ile Anzak cephesi arasındaki zayıf hattı düzenlemeyi amaçlamaktadır. Bu hat devriyerle tutulmaktaydı ve özellikle geceleri çok güvensizdi. General Hamilton ve General W. Birdwood, İsmailoğlu Tepesi ile Bomba Tepe arasında bir siper kazılarak bu hattın güven altına alınmasında büyük yarar görmekteydiler. Taarruzlar için belirlenen tarih 21 Ağustos 1915 günüdür. Plana göre 9. Kolordu’nun 11. Tümeni İsmailoğlu Tepesi’ne, 29. Tümen’in 86. ve 87. tugayları ise Yusufçuk Tepe’ye taarruz edecektir, 88. Tugay ihtiyatta tutulacaktır. Yarım saat sürdürülecek hazırlık ateşi için o güne kadar kullanılan en yüksek sayı olmak üzere 85 namludan oluşan kara topçusu ve bir zırhlı, üç kruvazör, iki destroyerlik donanma ateşi öngörülmüştür. Her iki tümenin taarruz bölgesi Albay Selahattin Adil komutasındaki 12. Tümen bölgesidir. Saat 15:00’da başlayacak taarruz, Osmanlı kuvvetlerinin dikkatini bu bölgeye çekmişken bir tugaylık kuvvet de Mestan Tepe’ye taarruza geçecektir. Bomba Tepe’ye Anzak Kolordusu’nun bir tugayı taarruz edecektir. Özellikle Sarı Bayır Harekatı’nda uğranılan kayıplar nedeniyle ancak dört tugay bir araya getirilerek bir tugaylık kuvvet oluşturulabilmiştir. İngiliz, Avustralyalı, Yeni Zelandalı ve Gurkalardan oluşan tugay General Cox komutasında, 45 dk.lık bir hazırlık ateşi ardından saat 15:00’de taarruza geçecektir. Taarruz, Albay Halil Bey komutasındaki 7. Tümen mevzilerine yönelmektedir. Taarruz günü olan 21 Ağustos gün doğumundan itibaren, müttefik üst komutanlığının beklentileri tersine olarak, müttefik siperlerindeki en küçük bir hareketlilik dahi, Osmanlı tarafından yoğun ateş altına alınmaya başlanmıştır. Ayrıca gerideki Osmanlı ihtiyatları cephe hattına daha yakın bir konuma ilerlemiştir. Taarruzun öğleden sonraya alınmasının nedeni, güneşi arkaya alarak taarruz etmek idi. Ne var ki Ağustos ayı olmasına karşın bulutlanan hava güneşi örtmüştü. Üstüne üstlük, ovadan yükselen hafif bir sis, Osmanlı siperlerinin üstüne çökmüştür. Öte yandan bombardıman sırasında fundalıklar ateş almış, yoğun bir duman örtüsü araziye yayılmıştır. 11. tümen’in 34. Tugay’nın sağ kanattaki taburları ilk hedef olan Osmanlı siperlerine girmeyi başarmıştır. Bu siperler düzenlenmeye başlanmışken Osmanlı tarafından yoğun bir ateş açılmıştır. Ardından başlayan Osmanlı taarruzlarını karşılayabilmek için tugayın bir bölümünün bu yana kaydırılması gerekmiş, bu unsurların planda öngörülen ileri hareketleri iptal edilmiştir. 34. Tugay’ın sol kanadındaki iki taburun ileri hareketi Osmanlı siperlerinden yoğun bir ateş altına alınmıştır. Bu taburlardan biri kısa süre içinde tüm subayların kaybetti. İki tabur da ateş altında hedeflerinden daha kuzeye kaydılar ve ağır bir yan ateşine uğradılar. Taburlar, ağır kayba uğrayarak dağınık halde geri çekildi. Diğer iki tabur hızla ilerledi ise de hedefleri olan siperler takviye edilmişti. İlerleme olanağı bulamayarak geri çekildiler. Sonuç olarak 34. Tugay’ın taarruzu, planda öngörülen hedeflerin küçük bir parçasındaki iki kuyuyu ve bir siper parçasını elde edebilmiştir. Buradaki İngiliz birlikleri de ertesi gün Osmanlı kuvvetlerinin giriştiği taarruzla geri atılmıştır. 34. Tugay’ın solunda taarruz eden 32. ve 33. tugayları da Osmanlı siperleri önünde yoğun şekilde ateş altına alınmıştır. Makineli tüfek etkisi yapan başarılı bir ateş yönetimi ve isabetlilikle subaylarından çoğunu yitirerek geri çekildiler. 29 Tümen’in cephe hattında 86. Tabur’un öncü müfrezleri kendi topçu ateşi altında kalmıştır. Diğer taburlar gün bitimine kadar Osmanlı siperlerine 500 metreden fazla yaklaşamadılar. Doğrudan Yusufçuk Tepe’ye taarruz eden 87. Tabur’un İrlandalı askerleri ileri atılarak tepeyi ele geçirdiler. Ancak Anafartalar sırtlarından açılan ateş sonucu tepenin batı yamaçlarına çekilmek zorunda kaldılar. Akşamüstü bölgeye ulaşıp taarruza geçen Mısır’dan yeni gelmiş olan 2. Tümen her ne kadar tepeye ulaştıysa da şiddetli ateş yiyerek geri çekildi. İleri çıkan bir müfreze kuşatılarak imha edildi. Tümeni bizzat yöneten Lord Longford harekat sırasında kayboldu ve cesedi bulunamadı. Gece Yusufçuk Tepe’deki Osmanlı birlikleri geri alınmıştır. Osmanlı subaylar, bu tepede asker bulundurmanın artık gereksiz olduğunu, tepenin yan ateşlerle barınılamaz hale getirilmiş olduğunu düşünmüşlerdir. Gerçekten de Yusufçuk Tepe, gün boyu hemen kuzeyindeki tepedeki Osmanlı müfrezesi tarafından oldukça başarılı bir biçimde ateş altına alınabilmişti. Bu tepe de İsmailoğlu Tepesi tarafından çok iyi korunabilmekteydi. Gerçekten bu üç tepe sırası içinde İsmailoğlu Tepesi kilit konumundaydı. Hava karardığında tüm müttefik kuvvetlerinde sağ kalabilen subaylar dağılan birlikleri toplamak ve siper kazmakla meşguldürler. Bir subay şunları yazmaktadır. “Soldan, ricat diye yüksek bir ses işitildi ve bütün hat süratle geriye aktı.” Birliklerin çoğunda erat, tam bir bozgun havasındadır, en ufak bir olayda paniğe kapılma ve sahile doğru akma eğilimdedirler. Dağılan birlikler ve kaybedilen subaylar yüzünden komuta birliği de sarsılmıştır. Gece, 86. Tugay karargâhına çağrılan bir yarbaya gece taarruzu için emir verilmiştir. Bu subay birliğindeki subaylara şunları söylemiştir. “Bir istihkam zapt edeceğiz. Fakat bunun nerede olduğunu ben bilmiyorum. Bilen olduğunu da zannetmiyorum. Buna rağmen ileriye yürüyeceğiz ve karşımıza çıkan Türklere taarruz edeceğiz.” Böyle bir harekatın doğal sonucu olarak birlik ağır kayba uğrayarak geri çekildi ve söz konusu yarbay da öldü. Müttefik kuvvetler geceyi, yaralıların ve dökülen malzemenin toplanmasında kullandılar ve gün ağarmadan taarruz çıkış hatlarına geri çekildiler. İngiliz 9. Kolordusu, bu harekata 14.300 kişi ile katılmış, ölü ve yaralı olarak 5.300 kayba uğramıştır. Hedeflerin hiçbirisine ulaşılamamıştır. Osmanlı kuvvetlerinin kayıpları ise 2.600'dür. Anzak tugayının taarruzu için öngörülen hazırlık ateşi 45 dk.lık bir ateşti ve tugay, saat 13:00'de, İsmailoğlu Tepesi'ne taarruz eden İngiliz 11. Tümeni ile aynı saatte taarruz edecekti. Ancak 21 Ağustos sabahı plan değiştirildi, hazırlık ateşi yarım saat olarak uygulandı ve taarruz, saat 15:30'da başlatıldı. Saat 15:00'de taarruza geçen 11. Tümen'in 34. Tugay'ı, Osmanlı siperlerinin bir bölümünü ele geçirmişti, ancak sağ yanı açık kaldığı için Osmanlı kuvvetleri bu siperlere rahatlıkla karşı taarruza geçebildiler ve bir kısım kuvveti, ileri harekattan alıkoydular. Taarruzun sağ kanadında ilk dalgayı oluşturan 150 erat ve subaydan ancak 40'ı, ateşten korunaklı bir hatta ulaşabildi. İkinci dalga aynı sonuca uğradı, üçüncü dalga ileri çıkamadı. Taarruzu karşılamak için Osmanlı topçusunun açtığı ateşle fundalıklar tutuşmuştu, yaralılardan bir kısmı bu ateş içinde kaldı. Bunun sol kanadından taarruz eden birlikler küçük bir siper parçasını ele geçirdiler. Fakat bu siperi ele geçirenler küçük bir grupdu. Takviye olarak geriden gelen müfreze Osmanlı tarafınan ateş altına alındı ve sadece bir er, öndekilere ulaşabildi. Anzak taarruzunun en sol kanadı da fazla bir ilerleme gösteremedi. Gün sonunda taarruz ancak Bomba Tepe'nin eteklerine ulaşabilmiştir. Ertesi gün sabahında yenilenen ileri harekat, Anzak hattını tepeye bir miktar daha yaklaştırmıştır. 27 Ağustos günü Anzak birliklerinin, topçu desteğindeki ileri hareketi, Osmanlı 21. Alayı'nın bulunduğu siperlere girmiştir. 17. ve 33. Alayların sipere akmasıyla Anzak birlikleri püskürtülmüştür. Bölgedeki çatışmalar 29 Ağustos'a kadar devam etmiştir. Anzak birlikleri tepenin batı yamaçlarında siper kazmış, Osmanlı kuvvetleri de tepedeki tahkimatı sağlamlaştırmıştır. İnsan Hakları Gündemi Derneği İnsan Hakları Gündemi Derneği (İHGD), ulusal ve uluslararası alanda faaliyet göstermek üzere, Türkiye'nin değişik bölgelerinden gelen insan hakları savunucularının katılımı ile, 2003 yılında İzmir'de kurulmuştur. İnsan haklarının her türlü siyasi ideoloji ve dünya görüşünün üzerinde bir değer olduğunu kabul eden İHGD, hakların ilerletilmesinin ancak sorunların kaynağına ilişkin gerçek bir kavrayışın geliştirilmesi ve somut çözüm önerilerinin uygun taktik ve stratejiler kullanılarak hayata geçirilmesiyle mümkün olabileceğine inanmaktadır. Her türlü şiddeti kategorik olarak reddeden İHGD, hak ihlallerinin temel failinin devletler olduğunun bilincinde olmakla birlikte, silahlı muhalif gruplar tarafından gerçekleştirilen insan hakları ihlallerine de eşit derecede karşı durmaktadır. Failini ya da mağdurunu dikkate almaksızın tüm hak ihlallerini hedef alan İHGD, bağımsız ve tarafsız duruşuyla kamu vicdanını hak ihlallerine duyarlı kılacak, toplumun örnek alabileceği bir model oluşturmayı amaçlamaktadır. Genel merkezi Ankara'da olan derneğin İzmir ve Diyarbakır'da iki temsilciliği bulunmaktadır. Causing a Commotion Ünlü Amerikalı pop müzik sanatçısı Madonna'nın "Who's That Girl" film müzikleri albümü için yaptığı 3 şarkıdan ikincisidir. Şarkı, Sire Records tarafından yayınlanmıştır. Şarkı, Stephen Bray tarafından yazılmış ve betelenmiştir. Şarkı, çıkar çıkmaz ABD listelerine 41 numaradan giriş yaptı. Şarkının listeye girdiği hafta, Who's That Girl adlı önceki Madonna şarkısı bu listenin zirvesindeydi. Şarkı daha sonra sürekli olarak yükseldi ve Michael Jackson'ın Bad şarkısının zirvede olduğu hafta, 2 numaraya çıktı. Şarkı, Fransa'da yayınlanmamıştır. Bunun yerine soundtrack'in 2. single'ı yerine bir sonraki single "The Look of Love" yayınlanmıştır. Japonya'da şarkı, Mitsubishi'nin o sıralarda üretmiş olduğu "Hi-Fi" VCR Oynatıcısı" reklamında kullanılmıştır. Şarkı için herhangi bir video-klip çekilmemiş olsa da, Madonna'nın Torino-İtalya'daki bir konseri MTV tarafından klip olarak kullanılmıştır. The Look of Love (Madonna şarkısı) Ünlü Amerikalı pop müzik sanatçısı Madonna'nın "Who's That Girl" film müzikleri albümü için yaptığı 3 şarkıdan üçüncüsü ve sonuncusudur. Şarkı, Sire Records tarafından yayınlanmıştır. The Look of Love, önceki şarkı Causing a Commotion'un yayınlanmadığı ülkelerde, Japonya'da ve Avrupa ülkelerinde yayınlanmıştır. Fransa'da ise soundtrack albümünün 2. şarkısı olarak yayınlanmıştır. Şarkı için, "Who's That Girl" filminden toplama görüntülerden oluşan bir video-klip yapılmıştır. Avni Atila Işık Avni Atila Işık, (1946, Afyonkarahisar), Türk asker. 1966 yılında Kara Harp Okulu'ndan, 1967 yılında İstihkâm Okulu'ndan, 1977 yılında Kara Harp Akademisi'nden mezun oldu. Tuğgeneral rütbesine 1993 yılında terfi etti. Bu rütbede Genelkurmay Silahsızlanma ve Uluslararası Güvenlik İşleri Daire Başkanlığı, 66. Zırhlı Tugay Komutanlığı görevlerinde bulundu. Sırasıyla tümgeneral rütbesine 1997 yılında terfi etti. Bu rütbede Kara Kuvvetleri Plan ve Prensipler Başkanlığı, Genelkurmay Genel Sekreterliği, İstihkâm Okulu ve Eğitim Merkezi Komutanlığı görevlerini yürüttü. Korgeneral rütbesine 2001 yılında terfi etti. Bu rütbede 7. Kolordu Komutanlığı, Millî Savunma Bakanlığı Müsteşarlığı görevlerinde bulundu. 2006 yılında ise Orgeneral rütbesine terfi etti ve Kara Kuvvetleri Kurmay Başkanlığı görevine atandı. 4 Ağustos 2008 tarihinde açıklanan Yüksek Askerî Şûra kararları ile Jandarma Genel Komutanlığı görevine atandı. 2010 yılındaki Yüksek Askerî Şûra toplantısında Kara kuvvetleri komutanı olarak atanacak olmasına rağmen emekliliğini istedi. 8 Ağustos 2010 tarihindeki Genelkurmay Başkanı İlker Başbuğ, Savunma Bakanı Vecdi Gönül ve Cumhurbaşkanı Abdullah Gül'ün katıldığı bir gece yarısı toplantısıyla Jandarma Genel Komutanlığı'na Necdet Özel'in getirilmesiyle emekliye sevk edildi. Evli ve iki çocuk babasıdır. Spotlight (Madonna şarkısı) Ünlü Amerikalı pop müzik sanatçısı Madonna'nın "You Can Dance" remiks albümü için yaptığı şarkıdır. Şarkı, Sire Records tarafından yayınlanmıştır. Şarkı sadece Japonya'da piyasaya sürüldüğü gibi, Madonna yine Mitsubishi'nin yeni ürünlerinin reklamı için tekrar kamera karşısına geçmiştir. Şarkı, Japonya'da herhangi bir listede de yer almamıştır. Vogue (Madonna şarkısı) Vogue, Amerikalı pop müzik şarkıcısı Madonna'nın kendisininde oynadığı Dick Tracy filminin I'm Breathless soundtrackinde yer alan ilk single'dır. Şarkı 20 Mart 1990'da Sire Records tarafından piyasaya sürülmüştür. Şarkı daha çok uzatılmış ve remixlenmiş iki versiyonuyla yine 1990 yılının Kasım ayında çıkan en büyük hit parçaların toplama albümü olan The Immaculate Collection albümüyle birlikte akıllara kazınmıştır. Şarkı, ünlü müzik videosunun Mart sonlarında televizyonlarda yayınlanmasıyla birlikte Nisan ayının ilk haftalarında tüm dünya listelerinde yer almaya başladı. 14 Nisan'da Billboard Hot 100 listesine 39 numaradan giriş yapan Vogue, altıncı haftasında 1 numaraya yükseldi ve Sinead O'Connor'un "Nothing Compares 2 U" şarkısının 4 haftalık birinciliğini alarak 3 hafta zirvede kalmayı başardı. I'm Breathless soundtrackindeki Vogue'un satış başarısı, Madonna'nın "Blond Ambition" Turnesiyle bir araya gelince, o sırada vizyonda olan Dick Tracy filmi için bir reklam halini aldı. İngiliz magazin derigisi "Q Magazine"'in, fanların oylarıyla oluşturduğu "Tüm Zamanların En İyi 20 Madonna Şarkısı" listesinde 14 numarada yer aldı. Şarkının asıl öyküsü 20'li yıllardan 60'lı yılların modasını yansıtıyordu ve yaşam tarzının modayla birlikte olmasını vurguluyordu. Kısacası bir manken gibi salınmak, bir manken gibi yürümek ve bir starmış gibi doyasıya dans etmekti. Madonna şarkının sonlarına doğru sözlerine eklediği, 20'li ve 60'lı yıllar arasındaki önemli starlarını, mankenlerini, oyuncularını ve sanatçılarını sıralar. İsimler aşağıdaki sıraya göre dizilmiştir: Ünlü videonun yönetmeni daha önce Cherish ve Oh Father videolarını yöneten David Fincher yönetmiştir. Klip 9-10 Şubat 1990 tarihinde, Burbank, Kaliforniya'daki Burbank stüdyolarında çekilmiştir. Vogue, Madonna'nın Like a Prayer'dan sonraki en iyi videosu olarak kabul edilmektedir. Siyah ve beyaz olarak kayda alınan ve 1930'lu yılların Hollywood filmlerini andıran video için ünlü Art deco sanatçısı Tamara de Lempicka'nın eserleri kullanıldı ve bir Art Deco seti kuruldu. Birçok sahnede ünlü fotoğrafçı Horst P. Horst'nun ünlü eseri ""Mainbocher Corset""i de içeren birçok fotoğraf yer almaktadır. Aynı zamanda videoda Marilyn Monroe, Veronica Lake ve Marlene Dietrich'in close-up tekniği ile filtrelenmiş bazı pozlarının portreleride görülmektedir. Klibin bir de sansür olayı vardır. Klibin ilk sahnelerinden birinde Madonna'nın giydiği ince yarı şeffaf - çiçekli bluzun içinde Madonna'nın göğüsleri açıkça görülmektedir (göğüs uçları tam olarak gözükmemektedir). MTV bu sahneyi tamamen silmek istemiştir, ancak Madonna reddetmiştir. Bunun üzerine video olduğu gibi yayınlanmıştır. Videoda ona eşlik eden dansçılar ve vokalistler, aynı yılın ortalarında başlayacak olan Blond Ambition Tour'da Madonna'ya eşlik ettiler. Vogue videosunun koreografisi "Punk Ballerina" olarak anılan Karole Armitage tarafından hazırlandı. Video tüm dünyayla birlikte MTV'de 29 Mart 1990'da yayınlandı. Videonun iki versiyonu vardır; düzenli orijinal olan televizyonlarda yayınlanan versiyon ve ilkinden 3 dakika daha fazla olan geliştirilmiş özel versiyon. 2007 Altın Örümcek Web Ödülleri 2007 Altın Örümcek Web Ödülleri, 9 Nisan 2008 tarihinde düzenlenen, Turk.internet.com, Google ve Tübider'in desteğiyle gerçekleştirilen ve Türkiye'de web sitelerini derecendirerek ödül veren organizasyon altıncısıdır. Toplam 53 kategoride yapılan değerlendirmeyi, bilişim sektörünün önde gelen isimlerinin yer aldığı 30 kişilik bir jüri ve www.altinorumcek.com sitesi üzerinden oylamaya katılan internet kullanıcıları gerçekleştirmiştir. 3 bin başvuru arasından yapılan değerlendirme sonucu ödül almaya hak kazananlar belirlenmiştir. Chad Hugo Charles Hugo (d. 24 Şubat 1974), bilinen adıyla Chase Chad, Filipinli-Amerikalı Grammy ödüllü prodüktör. Prodüksiyon ekibi The Neptunes (Pharrell Williams ile) ve funk rock grubu N*E*R*D üyesidir. Saksafon, piyano ve gitar çalmaktadır. Express Yourself (Madonna şarkısı) Express Yourself, Amerikalı pop müzik sanatçısı Madonna'nın dördüncü stüdyo albümü Like a Prayer'dan çıkan ikinci teklidir. Şarkı 9 Mayıs 1989 yılında Sire Records tarafından piyasaya sürülmüştür. Şarkı, önceki tekli Like a Prayer'dan farklı olarak Stephen Bray tarafından yazılmıştır. Şarkı Avrupa listelerinde ve ABD'de büyük bir etki yarattı. Şarkı, hala önceki single Like a Prayer'ın etkisinin sürmesi nedeniyle Fransa'da daha sonraki single Cherish ile beraber yayınlanmıştır. Ancak buna rağmen Fransa'daki radyolar, maxi-single'daki versiyondan alıntılar yaparak şarkıyı yayınlamışlardır. Bu nedenle Express Yourself'in süre uzunlukları değişkenlik gösterir. Şarkı 1989 MTV Video-Müzik Ödülleri'nde Madonna tarafından sergilenmiş ve "Yılın Klibi" ödülünü kazanmıştır. Şarkı ayrıca Madonna tarafından 1993 ve 2004'teki turlarda seslendirilmiştir. Bununla beraber şarkının yeni versiyonu Kelly Clarkson tarafından söylenmiştir. Türk Kara Kuvvetleri komutanları listesi Türk Kara Kuvvetleri'nin komutan ve kurmay başkanlarının listesidir. Cherish (Madonna şarkısı) Amerikalı pop müzik sanatçısı Madonna'nın dördüncü stüdyo albümü Like a Prayer'dan çıkan üçüncü teklidir. Şarkı 1 Ağustos 1989 tarihinde Sire Records tarafından piyasaya sürülmüştür. Cherish, Patrick Leonard tarafından yazılmış ve bestelenmiş ve Like a Prayer albünün üçüncü single'ı olarak satışa sunulmuştur. Şarkı, Madonna'nın 1983'teki Lucky Star şarkısından beri art arda top 10'a giren 17 şarkının en sonuncusudur. Bu şarkıdan sonraki single, Oh Father, ABD listelerinde 20 numarayı geçemeyerek Madonna'nın rekorunu sonlandırmıştır. Single kapak fotoğrafını, True Blue albümü kapağıyla da bilinen Herb Ritts çekmiştir. Ayrıca Madonna'nın o zamanki erkek arkadaşı Tony Ward da bu klipte deniz adamlarından biri olarak oynamıştır. Tony Ward daha sonra, olaylı Justify My Love ve Erotica kliplerinde de oynayacaktır. 2003 yılında Q Magazine'in yaptığı "En İyi 20 Madonna Şarkısı" listesinde, Cherish, 18. sırada yer almıştır. The Neptunes The Neptunes, Pharrell Williams ve Chad Hugo'nun oluşturduğu Amerikalı prodüksiyon grubu. Grup, 1990'lı yıllardan bu yana başarılı hip hop ve R&B sanatçılarının prodüktörlüğünü üstlenmektedir. Virginia Beach'te yaz kampında tanışan ikili, prodüktörlüğe Teddy Riley'nin yanında başladı. The Neptunes, 1990'ların sonları itibarıyla synthesizer ve klavye ağırlıklı minimalist tarzıyla ön plana çıktı. Jay-Z, LL Cool J, Busta Rhymes ve Nelly gibi hip hop sanatçılarının yanı sıra; Britney Spears, Kelis, Justin Timberlake ve Usher gibi pop sanatçılarıyla çalıştılar. The Neptunes, 2001 yılında kurduğu Star Trak Entertainment bünyesinde Clipse, Robin Thicke ve Snoop Dogg gibi sanatçıların prodüktörlüğünü üstlendi. Ayrıca Shay Haley ile birlikte N.E.R.D grubunu kurdular. 2003 yılında "The Neptunes Present... Clones" adlı bir derleme albüm piyasaya çıkardılar. Ağırlıklı olarak Star Trak sanatçılarının seslendirdiği parçalardan oluşan albüm, Amerikan "Billboard" 200 listesinde bir numaraya yükseldi. Grup, 2004 yılında En iyi Prodüktör dalında bir Grammy Ödülü kazandı. 1990'lı ve 2000'li yıllarda Amerikan "Billboard" Hot 100 listesinde ilk ona girmeyi başaran 24 şarkıya imza atan The Neptunes, müzik tarihinin en başarılı prodüktörleri arasında gösterilmektedir. "Billboard" dergisi 2009 yılında hazırladığı son on yılın en iyi on prodüktörü listesinde The Neptunes'a ilk sırada yer verdi. "Vibe" dergisi okurları en iyi hip hop prodüktörleri anketinde The Neptunes'u Dr. Dre ve DJ Premier'in ardından üçüncü seçti. Oh Father Oh Father, Amerikalı pop müzik sanatçısı Madonna'nın dördüncü stüdyo albümü Like a Prayer'dan çıkan dördüncü teklidir. Şarkı 24 Ekim 1989 yılında Sire Records tarafından piyasaya sürülmüştür. Oh Father, Like a Prayer'dan çıkan, otobiyografik bir şarkıdır. Şarkı baştan sona, Madonna'nın hayatını aktarır. Klip, Madonna'nın annesinin ölümüyle başlayarak alkolik babasının ona yaptığı işkenceleri anlatır. Şarkı her ne kadar özgün bir temaya sahip olsa da, şarkı ABD listelerinde 20 numaradan öteye geçememiş ve Madonna'nın art arda top-10'a giren 17 şarkı rekorunun sonu olmuştur. Her ne kadar liste bakımından şarkı başarısız olarak damgalansa da, şarkının videosu, Rolling Stone'un yaptığı "En İyi 100 Klip" listesinde 66. sırada yer almıştır. Zhou Enlai Zhou Enlai ya da Çu En-Lay, (Çince: 周恩来, pinyin: "Zhōu Ēnlái"; Wade-Giles; "Chou En-Lai"; d. 5 Mart 1898 - ö. 8 Ocak 1976) Çin Komünist Partisi'nin (ÇKP) önderlerinden. 1949-1976 arasında başbakanlık, 1949-1958 arasında dışişleri bakanlığı görevlerinde bulunmuştur. Çin Devrimi'nde büyük rol oynamış, daha sonra da Çin'in Afrika ve Asya ülkelerinin önderliğini üstlenmesine yönelik katkılarıyla da tanınmıştır. Müzakereciliği ve ayrıntıları kavramada gösterdiği sınırsız yetenekle 20. yüzyılın en büyük siyaset adamlarınan biri olarak sivrilmiş, parti içi temizliklerden her seferinde önderlik konumunu koruyarak çıkmayı başarmıştır. Soylu bir ailenin oğluydu. Zhejiang yönetim bölgesindeki Shaoxing'de amcasının gözetimi altında büyüdü. İlköğrenimini burada bitirdi, daha sonra Tianjin'de seçkin bir ortaokuldan mezun oldu. 1917'de öğrenimini sürdürmek için Japonya'ya gitti. 1919'da Pekin'de 4 Mayıs Hareketi olarak bilinen öğrenci gösterileri başladığı sırada Tianjin'e döndü. 1920'de tutuklanmasına değin öğrenci yayınlarında ve propaganda çalışmalarında etkin rol aldı. Aynı yıl sonbaharda hapisten çıktı, Fransa'ya gitti. Orada hem çalışıp hem öğrenim görürken komünizmi benimsedi. Temmuz 1921'de Şanghay'da kurulan ÇKP'nin Avrupa temsilcisi oldu. 1924 yazında Çin'e döndü. Sun Yat-sen önderliğindeki Kuomintang'ın (Milliyetçi Halk Partisi) ÇKP'yle iş birliği içinde ve SSCB desteğiyle Guangzhou'da (Kanton) başlattığı ulusal devrime katıldı. Çan Kay-şek'in komutanı olduğu Huangpu (Whampoa) Askeri Akademisi'nin siyasi şube müdür yardımcılığına atandı. 1927 başlarında ÇKP Merkez Komitesi'nin askeri şube yöneticisi oldu. Mart 1927'de Çan'ın birlikleri Şanghay'a yaklaşınca, Çu işçilerin başlattığı kitlesel silahlı ayaklanmayı örgütledi. Çan nisanda Şanghay ve Nanjing'i ele geçirerek komünistleri püskürttü. Çu da ÇKP'nin Kuomintang'ın sol kanadıyla yakın iş birliği içinde çalıştığı, komünist güçlerin yeni merkezi Vuhan'a kaçtı. Nisan 1927'de Wuhan'da düzenlenen ÇKP V. Ulusal Kongresi'nde Merkez Komite ve Politbüro üyeliğin seçildi. Temmuz 1927'de Kuomintang'ın sol kanadı komünistlerden koptu. ÇKP de yeraltına çekilip 1 Ağustos'taki ilk silahlı ayaklanmanın hazırlıklarına başladı. Büyük ölçüde Çu'nun planladığı ayaklanma sırasında komünistler Jiangxi eyaletine bağlı Nanchang kentini ele geçirdiler, ama birkaç gün sonra bırakmak zorunda kaldılar. Çu, Guangdong'un doğusuna çekildi.Oradan da Hong Kong üzerinden Şanghay'a kaçtı. ÇKP'nin Haziran-Temmuz 1928'de toplanan VI. Ulusal Kongresi'ne katılmak üzere Moskova'ya gitti. Yaklaşık bir yıl partinin örgütlenme bölümünün başkanlığını yaptı. ÇKP kongresinden hemen sonra Moskova'da toplanan III. Enternasyonal (Komintern) VI. Kongresi'nde, Yürütme Komitesi yedek üyeliğine seçildi. Çu 1928 sonlarında Çin'e döndü. Bu yıllarda çalışmalarını Şangay'da yeraltında sürdüren ÇKP merkz yönetimi, kent ayaklanmalarına ağırlık vermişti. Ama komünistlerin büyük kentleri ele geçirme çabaları büyük kayıplara yol açıyor ve sürekli başarısızlığa uğruyordu. Komintern, parti çizgisini düzeltmek amacıyla Çu'yu Moskova'ya çağırdı. Çu'dan Nisan 1930'da, Sovyetler Birliği Komünist Partisi XVI. Kongresi'nde bir konuşma yapması istendi. Bu Çinli bir komünist için eşi görülmemiş bir onurdu. Çu Ocak 1931'de Şanghay'a döndü. Sovyetler Birliği'nde öğrenim görenlerin egemen olduğu yeni parti hiyerarşisi içindeki yerini korudu. Aynı yılın sonlarında Şanghay'da Jiangxi'ye geçti. Zhu De ve Mao Zedong burada 1928'den beri kırlarda komünist üsler oluşturuyorlardı. Şanghay'da gitgide artan ağır polis baskısı yüzünden parti merkezi de 1932'de Jiangxi'ye taşındı. Çu da Mao'nun yerine, Zhu De komutasındaki Kızıl Ordu'nun siyasi komiseri oldu. Jiangxi döneminde, Çu'nun Mao'yla ilişkileri birkaç kez gerginleşti. Çan Kay-şek'in düzenlediği seferler sonucunda komünistler 1934'te Jiangxi'den ve Çin'in ortagüneyindeki Sovyet bölgelerinden çekilmek zorunda kaldılar. Bu uzun yürüyüş sırasında ÇKP Moskova'yla bağlantısını yitirdi. Mao Ocak 1935'teki Zunyi Konferansı'nda parti aygıtının denetimini ele geçirdi. Ayrıca Merkez Komitesi'nin askeri bölümünün yönetimini Çu'dan devraldı. Bundan sonra Çu, Mao'nun önderliğine bağlı kaldı. Geri çekilişin Ekim 1935'te Çin'in kuzeybatısında sona ermesiyle Çin komünist hareketinin Yenan (Ya'nan) dönemi başladı. Sonraki 10 yıl boyunca Çu partinin baştemsilcisi olarak yeniden öne çıktı. Zamanının çoğunu, komünistlerin resmi temsilcisi olarak milliyetçilerin egemenliğindeki bölgede geçiriyordu. ÇKP Japonların saldırıları karşısında artan ulusal tepkiden yararlanarak, Moskova'nın faşizme karşı önerdiği yeni halk cephesi stratejisini uygulamaya girişti. 1935 sonlarında, Japonlara karşı Kuomintang ile bütün Çin yurtseverlerine birlik önerisinde bulundu. Çan Kay-şek Aralık 1936'da ÇKP ile Kuomintang arasındaki iç savaşı durdurmak isteyen generaller tarafından Xi'an'da tutuklanınca, Çu derhal uçakla Shaanxi'nin kırsal başkentine gitti. Moskova'nın, Japon militarizmi karşısında Çan'ın ulusal önder konumunun korunmasından yana olduğu anlaşılınca, Çu Çan'ın serbest bırakılmasına yardımcı oldu. Temmuz 1937'de Çin-Japon Savaşı'nın patlak vermesinden sonra ÇKP Japon işgaline karşı bir kez daha Kuomintang ile birleşik cephe oluşturdu. Aralık 1941'de savaşa girdikten sonra ABD hükümeti, Kuomintang ile ÇKP'yi Müttefikler'e savaşta yardımcı olmak üzere daha sıkı iş birliğine yöneltti. Savaş sonrasında da iki rakip partiyi bir araya getirmeye çaba gösterdi. Japonların Ağustos 1945'te teslim olmasından iki hafta sonra Çu, Çan Kay-şek'le barış görüşmelerinde bulunmak üzere Mao Zedong'la birlikte Chongqing'e gitti. Altı hafta sonra Mao Yenan'a döndü, Çu ise Chongqing'de kalarak görüşmleri sürdürdü. Aralık 1945'te Amerikalı general George C. Marshall, ABD'nin özel elçisi olarak Çin İç Savaşı'nda arabuluculuk göreviyle Çin'e gönderildi. Çu Marshall'la birlikte, bir ateşkes anlaşması hazırlayan Üçler Komitesi'nde çalıştı. Ama bu anlaşma sonuç vermedi. Çu Chongqing'de, daha sonra da Nanjing ve Şanghay'da Kuomintang ile Çan hükümetinden umduğunu bulamamış bir grup aydın ve siyaset adamını yanına çekmeyi başardı. Çu'nun birleşik cephe stratejisini bu kez Kuomintang hükümetine karşı uygulamakta gösterdiği başarı, 1947'de iç savaşın yeniden başlamasından sonra Çan'ın devrilmesini sağlayan en önemli etmenlerden biri oldu. Çu Ekim 1949'da kurulan Pekin hükümetinin başbakanı oldu, Çin'in muazzam sivil bürokrasisinin baş yöneticiliğini üstlendi. Aynı zamanda dışişleri bakanlığını da yürüttü. Dışişleri bakanlığından ayrıldıktan sonra da diplomasideki kilit rolünü sürdürdü. 1954'te Çinhindi sorunu için toplanan Cenevre Konferansı'nda, Çu uluslararası ölçekte büyük bir diplomat olarak sivrildi. Nisan 1955'te de, Bandung Konferansı Çu için büyük bir kişisel başarı oldu. Ocak 1957'de çıktığı olağanüstü Polonya ve Macaristan gezileri Çin'in Doğu Avrupa'da nüfuz kazanmasının başlangıcını oluşturdu.Aralık 1964'te çıktığı ilk Afrika gezisiyse Pekin'in Üçüncü Dünya'nın bu bölümünde artan etkisini gösteriyordu. ABD'nin özel elçisi Henry A. Kissinger'in Temmuz 1971'de Çin'e gerçekleştirdiği ziyaret sonrasında Amerikan basınında Çu'nun diplomat ve müzakereci olarak gösterdiği başarıları vurgulayan yazılar çıktı. Çu bu arada ÇKP'deki önderlik konumunu sürdürdü. 1956'da partinin dört başkan yardımcısından biri oldu. 1960'ların sonlarındaki Çin Kültür Devrimi'nin ardından Li Biao tek başkan yardımcısı olurken, Çu Politbüro Daimi Komitesi'nin üyeleri arasında üçüncü konumda kaldı. Kültür Devrimi sırasında, aşırı unsurların dizginlenmesinde oynadığı önemli rolle belki de tek önemli denge unsuruydu. Kişisel iktidarını doruğa çıkarma hevesine kapılmadı, parti içi mücadeleden ne yarar sağladı, ne de zarar gördü. Çu bir kuramcı değildi, önemli kuramsal çalışmalar üretmedi. Bununla birlikte 1949 sonrasındaki ciltler tutan konuşmaları ve raporları Çin'le ilgili en zengin veri kaynaklarını oluşturur. Çu'nun 1925'te evlendiği Deng Yingchao da önde gelen parti üyeleri arasına girmiş, 1945'te ÇKP Merkez Komitesi'nin yedek üyeliğine seçilmiş; 1956'da da asil üye olmuş ve Çin komünist hareketi içinde büyük nüfuz kazanmıştır. N.E.R.D N.E.R.D, Amerikalı funk rock müzik grubu. 1990'lı yıllarda The Neptunes adı altında prodüktörlükle uğraşan Pharrell Williams ve Chad Hugo, 1999 yılında Shay Haley'yi de yanlarına alarak N.E.R.D'yi kurdu. Grubun ilk albümü "In Search of...", Ağustos 2001'de yayınlandı. Grup, Spymob'ın yardımını alarak albümü canlı enstrümanlarla bir kez daha kaydetti. Albümün ikinci versiyonu Mart 2002'de çıktı. Albüm, ABD'de altın plak kazandı. Grup, 2004'te çıkardığı ikinci albümü "Fly or Die"da tüm enstrümanları kendileri çaldı. İkinci albümün ardından Virgin Records'tan ayrılan grup, "Seeing Sounds" adını taşıyan üçüncü albümünü 2008 yılında Interscope etiketiyle yayınladı. Grup, dördüncü albümü "Nothing"i Kasım 2010'da piyasaya çıkardı. N.E.R.D son olarak 2014'te "SüngerBob KarePantolon 3D" filminin soundtrack albümü için bir araya geldi. Hikmet KÃ¶ksal Hikmet Köksal (1932, Artvin - 25 Şubat 2020, İstanbul), Türk asker. Hikmet Köksal, 1953 tarihinde Bursa Işıklar Askeri Lisesi'nden, 1955 yılında topçu asteğmen rütbesi ile Harp Okulu'ndan mezun oldu. 1957 yılında Topçu Okulu'nu bitirdi. Muhtelif topçu birliklerinde Batarya Takım ve Batarya Komutanlığı yaptı. 1969 yılında Kara Harp Akademisi'ni bitirerek kurmay oldu. 1980 yılına kadar çeşitli birlik ve karargâhlarda, birlik komutanlığı ve karargâh subaylığı görevlerinde bulundu. 1980’de tuğgeneral rütbesine terfi etti. Bu rütbede Kara Harp Akademisi Komutanlığı ve KKTC Güvenlik Kuvvetleri Komutanlığı görevlerini yürüttü. 1984 yılında tümgeneral rütbesine terfi etti. Bu rütbede Kara Kuvvetleri Denetleme ve Değerlendirme Başkan Yardımcılığı ve Kara Harp Okulu Komutanlığı görevlerinde bulundu. 1988’de Korgeneral rütbesine terfi etti. Bu rütbede Genelkurmay ATASE Başkanlığı, Jandarma Asayiş Komutanlığı ve 3. Kolordu Komutanlığı görevlerini yaptı. 1992’de orgeneral rütbesine terfi etti. Bu rütbede Ege Ordusu Komutanlığı ve 1. Ordu Komutanlığı yaptı. 26 Ağustos 1996 tarihinde atandığı Kara Kuvvetleri Komutanlığı'ndan, 1 Eylül 1997 tarihinde yaş haddi nedeniyle emekliye ayrıldı. 2012 yılında 28 Şubat soruşturmasında göz altına alınarak tutuklandı. Eylül 2013 tarihinde mahkeme tarafından tahliye edilip tutuksuz yargılanmasına karar verildi. Hikmet Köksal 25 Şubat 2020 tarihinde kalp yetmezliği nedeniyle 88 yaşında İstanbul’da hayatını kaybetti. Köksal için 26 Şubatta askerî cenaze töreni düzenlendi. Büyük Selimiye Camii’nde kılınan cenaze namazının ardından Küçükyalı Mezarlığı’nda defnedildi. Dear Jessie Amerikalı pop müzik sanatçısı Madonna'nın dördüncü stüdyo albümü Like a Prayer'dan çıkan beşinci teklidir. Şarkı, 10 Aralık 1989 yılında Sire Records tarafından piyasaya sürülmüştür. Şarkı, Patrick Leonard tarafından yazılıp bestelendiği gibi, Jessie adı da Leonard'ın kızının adıdır. Şarkı, ABD'de piyasaya sürülmemiştir, bunun yerine başta İngiltere olmak üzere Avrupa ülkeleri'nde piyasaya sürülmüştür. Bu nedenle, single, Gambler'dan sonra en az satan tekli olmuştur. 1999 yılında şarkının korosu, "Rollergirl" adında bir sanatçı tarafından kullanılmıştır. Şarkının videosu ise animasyon şeklinde yapılmıştır. Mehmet Hikmet Bayar Mehmet Hikmet Bayar, (1932, Kocaeli), TÃ¼rk asker. 1951 yılında Kuleli Askeri Lisesi'nden, 1953 yılında Kara Harp Okulu'ndan, 1955 yılında Topçu Sınıf Okulu'ndan, 1967 yılında Harp Akademisi'nden mezun oldu. 1978 yılında Tuğgeneral rütbesine terfi etti. Bu rütbede Genelkurmay Plan Harekat Daire Başkanlığı ve 1. Zırhlı Tugay Komutanlığı yaptı. 1982'de Tümgeneral rütbesine terfi etti. Bu rütbede 3. Ordu Kurmay Başkanlığı ve 3. Mekanize Piyade Tümen Komutanlığı yaptı. 1986'da Korgeneral rütbesine terfi etti. Bu rütbede Genelkurmay Harekât Başkanlığı ve 4. Kolordu Komutanlığı görevlerinde bulundu. 1990'da Orgeneral rütbesine terfi etti. Bu rütbede 3. Ordu Komutanlığı, NATO Güneydoğu Avrupa Müttefik Kara Kuvvetleri Komutanlığı ve 1. Ordu Komutanlığı görevlerinden sonra 24 Ağustos 1994 tarihinde Kara Kuvvetleri Komutanlığı'na atandı. 30 Ağustos 1996 tarihinde emekliye ayrıldı. Keep It Together (şarkı) Amerikalı pop müzik sanatçısı Madonna'nın dördüncü stüdyo albümü Like a Prayer'dan çıkan altıncı ve son teklidir. Şarkı 30 Ocak 1990 tarihinde Sire Records tarafından piyasaya sürülmüştür. Şarkı, Like a Prayer albümünün sonuncu teklisi olarak ABD dahil olmak üzere tüm dünyada satışa sunuldu. Şarkı ABD'de 8 numarayı elde ederken, Avustralya'da B yüzünde Vogue şarkısı konularak satışa sunulmuş ve Paula Abdul'ün "Opposites Attract" şarkısını tahtından indirerek 1 numaraya ulaşmıştır. Şarkı için herhangi bir video-klip çekilmemiş olmasına karşın, bazı müzik kanalları, "Blond Ambition" turu'ndaki performansı alarak kullanmışlardır. MTV ise bu turun Houston - ABD ayağındakini kullanmıştır. Servet TazegÃ¼l Servet Tazegül (d. 26 Eylül 1988, Nürnberg), Olimpiyat, Dünya ve Avrupa şampiyonu Türk tekvandocudur. Kars'ın Arpaçay ilçesinden Batı Almanya'ya göç eden Azeri kökenli bir ailenin çocuğu olarak Nürnberg'de dünyaya geldi. 68 kiloda 2011 Dünya şampiyonu olmuştur. Ayrıca turnuvanın en değerli sporcusu seçilmiştir. Servet Tazegül, 2008 Pekin Olimpiyatları erkekler 68 kg tekvando bronz madalya maçında Perulu rakibi Peter Lopez'i yenerek Olimpiyat üçüncüsü olmuş ve bronz madalya almıştır. 2012 Londra Olimpiyatları'nda sırası ile rakipleri Terrence Jennings, Hryhorii Husarov, Martin Stamper ile yaptığı 3 maçı kazanarak aynı kategoride İranlı Muhammed Bakiri Mutemed ile final maçına çıkmış ve maçı 6-5 kazanarak altın madalyanın sahibi olmuştur. 2014 Avrupa Tekvando Şampiyonası finalde Rus sporcu Aleksey Denisenko ile 10-10 berabere biten maçın sonucunda altın vuruşla kazanarak Avrupa Şampiyonu oldu. Servet 2014 yılının Ağustos ayında Türkiye Millî Olimpiyat Komitesi tarafından yapılan açıklamada 2016 Rio Olimpiyatları yolunda destekleyeceği, madalya vadeden 16 "altın" çocuğu arasında yer almıştır. 2016 Olimpiyat Oyunları'nda repesaj maçında karşılaştığı Venezuelalı Edgar Contreras'a karşı 4-0 üstünken maçı son saniyelerde verdiği puanlarla kaybetmiş, bunun sonucunda turnuvaya madalyasız veda etmiştir. 2006 Altın Örümcek Web Ödülleri 2006 Altın Örümcek Web Ödülleri, 27 Ocak 2007 tarihinde düzenlenen, İ.T.Ü. Maslak Yerleşkesi, Süleyman Demirel Kültür Merkezinde gerçekleştirilen ve Türkiye'de web sitelerini derecendirerek ödül veren organizasyon beşincisidir. Doruk.net tarafından, en iyi web sitelerinin değerlendirildiği Altın Örümcek Web Ödülleri organizasyonunun 2006 yılında 5.si düzenlenmiştir. Web ve internet teknolojisi kullanılarak gerçekleştirilen başarılı projelerin ödüllendirilmesi ve internet sektöründeki yatırımların teşvik edilmesi amacıyla Doruk.net tarafından düzenlenen organizasyonda 2006 senesinde 46 kategoride ödül verilmiştir. 46 kategoride, 1680 başvurunun yapıldığı organizasyonda değerlendirmeyi Türkiye'nin bilişim, medya ve iş dünyasının önde gelen kişilerinden oluşan 45 kişilik jüri üyesi ve www.altinorumcek.com sitesi üzerinden final değerlendirme sürecinde oy veren internet kullanıcıları gerçekleştirmiştir. İTÜ Maslak Süleyman Demirel Kültür Merkezi'nde organizasyonu BKM tarafından gerçekleştirilen ödül töreninin sunuculuğunu tiyatro sanatçısı Yosi Mizrahi yapmıştır. 46 kategoride ödüller, birinci, ikinci ve üçüncü seçilen sitelere verilmiştir. En iyi web sitesi www.istanbulmodern.org altın örümcek ödülünü kazanmıştır. Diğer kategoriler de kristal örümcek ödüllerini almışlardır. Michael Beauchamp Michael Francis Beauchamp (d. 8 Mart 1981, Sidney, Avustralya), Marconi Stallions takımında defans pozisyonunda görev yapmış Avustralyalı eski millî futbolcudur. Profesyonel kariyerine 2000 yılında Marconi Stallions kulübünde başladı. Daha sonra sırasıyla Parramatta Power, Sydney Olympic, Central Coast Mariners, 1. FC Nürnberg, 1. FC Nürnberg, Aalborg, Al-Jazira, Melbourne Heart, Sydney FC, Western Sydney Wanderers, PTT Rayong, Bankstown City ve Marconi Stallions kulüplerinde oynadı. 2006 Dünya Kupası'nda ve 2010 Dünya Kupası'nda Avustralya millî takımında forma giymiştir. Mosley Music Group Mosley Music Group, Timothy "Timbaland" Mosley tarafından 2006 yılında kurulan müzik yapım şirketidir. Interscope Records, Warner Bros. ve Australasia FMR ortaklığında kurulmuş bir şirkettir. Mosley Music Group etiketiyle çıkan ilk albüm, bir Nelly Furtado albümü olan "Loose" idi. Albüm, ABD'de bir numara olurken, albümden çıkan tekliler; "Promiscuous", "Maneater," "Say It Right," "All Good Things (Come to an End)" ve "Do It" birer hit olmuştur. Timbaland ve Nate Hills, daha sonra Justin Timberlake'in "FutureSex/LoveSounds" adlı albümünün prodüksiyonuna ve albümdeki bir numara singlelar "SexyBack", "My Love" ve "What Goes Around.../...Comes Around"'un prodüksiyonlarına yardım etmişlerdir. Elizabeth Bowes-Lyon Elizabeth Bowes Lyon ("Elizabeth Angela Marguerite") (d. 4 Ağustos 1900 - ö. 30 Mart 2002), II. Elizabeth'in annesi, VI. George'un da eşidir. 11 Aralık 1936 ile 6 Şubat 1952 yılları arasında (15 yıl 2 ay 26 gün) eşinin hükümdarlığı döneminde Büyük Britanya ve İrlanda Birleşik Krallığı Kraliçeliği, 1947 yılına kadar Hindistan İmparatoriçeliği yapmış, eşinin ölümü üzerine hükümdar olan büyük kızı II. Elizabeth'in taç giymesinden ölene kadar Ana Kraliçe unvanı taşımış bir İngiliz aristokratıdır. Kral V. George döneminde Kralın ikinci büyük oğlu olan York Dükü, Prens Albert ile 26 Nisan 1923 tarihinde evlendi, evlilikten sonra 2 kızı dünyaya geldi. York Düşesi unvanı taşıyan Elizabeth, VIII. Edward'in tahttan feragat etmesi üzerine 6 Şubat 1936 İngiltere Kraliçesi oldu. 2. Dünya Savaşı sırasında eşiyle birlikte halkın önüne sık sık çıktı ve savaşın simgelerinden biri oldu. Ölümünden kısa süre önce kızı Prenses Margaret'i kaybetti. Elizabeth Bowes-Lyon, 30 Mart 2002 tarihinde uykusunda vefat etti. How Will I Know "How Will I Know", Amerikalı R&B sanatçısı Whitney Houston'ın ilk stüdyo albümü "Whitney Houston"'dan çıkan teklidir. Şarkı Kasım 1985'te Arista Records tarafından piyasaya sürüldü. Şarkı aslen Janet Jackson için yazılan bir şarkıdır. Şarkı, Amerikan müzik listesinde altmış numaradan giriş yaptığı gibi, yükselerek kendi kuzeni Dionne Warwick'in "That's What Friends Are For" şarkısının tahtını alarak bir numaraya oturdu. Böylece Houston, ikinci zirve şarkısını elde etti. Şarkı ayrıca birçok Avrupa listesinde üst sıralarda yer alarak Houston'ın Avrupa'daki yerini sağlamlaştırdı. Bunların dışında, o sıralar yeni çıkan "Birleşmiş Milletler Listesi"nde de bir numaraya oturan şarkı, bu listede tam dokuz hafta kesintisiz birinci olarak üstün bir başarı elde etti. Şarkıda bir gospel korosu da bulunmaktadır. Houston'a ilerleyen yıllarda yöneltilen "-Hayatta en çok değiştirmek istediğiniz şey nedir?" sorusuna, "How Will I Know'un klibi" cevabını vererek şunu da eklemiştir; "O klipteki tarzımdan, saçımdan, kıyafetimden nefret ediyorum". Tüm bunlara rağmen şarkı, Houston'a 1986'da "En İyi Kadın Videosu" dalında "MTV Video Müzik Ödülü" kazandırdı. José Antonio Camacho José Antonio Camacho Alfaro (d. 8 Haziran 1955; Murcia), defans pozisyonunda görev yapmış İspanyol millî futbolcu ve teknik direktördür. 18 yaşında geldiği Real Madrid'de 1973 - 1989 yılları arasında 400 lig maçına çıkıp 9 gol attı. Ülkesinin 1982 FIFA Dünya Kupası, 1986 FIFA Dünya Kupası, 1984 Avrupa Futbol Şampiyonası ve 1988 Avrupa Futbol Şampiyonası kadrolarında yer aldı. 81 kere millî formayı giydi. 1989 yılında profesyonel kariyerini noktaladı. Futbolu bıraktıktan sonra Real Madrid'de yardımcı antrenörlük yapan Camacho, ilk teknik direktörlük deneyimini 1992 - 1993 sezonunda Rayo Vallecano 'da yaşadı. Ardından 1994 - 1996 yılları arasında RCD Espanyol'u çalıştırdı. Bu iki takımı da La Liga'ya çıkarttı. Eylül 1998'de Javier Clemente yönetimindeki İspanya 'nın "Euro 2000 elemeleri" ilk maçında Kıbrıs'a 3-2 yenilmesiyle millî takımın başına getirildi. Elemelerde 42 gol atıp 21 puan alarak takımı 2000 Avrupa Futbol Şampiyonası'na taşıdı. Finallerde, takım gruplardan çıkmasına rağmen çeyrek finalde Fransa'ya yenilerek şampiyonadan elendi. 2002 FIFA Dünya Kupası'nda da Güney Kore'ye çeyrek finalde elenince millî takım görevinden ayrıldı. Camacho, İspanya millî takımı görevinden ayrıldıktan sonra Primeira Liga takımlarından SL Benfica'nın başına geçti. Takımda kaldığı iki sezonda 2 lig ikinciliği, 1 Taça de Portugal sevinci yaşadıktan sonra 2004-05 sezonunda kısa süreliğine Real Madrid'i çalıştırdı. 2007-08 sezonu başında tekrar SL Benfica'yı çalıştırmaya başladı, ancak takım ligde FC Porto'nun gerisinde kalınca 10 Mart 2008 'de istifa etti. 2008 ile 2011 yılları arasında Osasuna'nın teknik direktörlüğünü üstlendi. Karamık Gölü Karamık Gölü, Çay ilçesi sınırları içinde, Dinar - Çay karayoluna yakın alanda konumlanır. Yüzölçümü 40 km, en derin noktası 3 metre ve denizden yüksekliği de 1.001 metredir. Suları güneydeki Düden ("suyutan" bir yer altı ırmağı) aracılığıyla Eğirdir Gölü’nü beslemektedir. Su seviyesi mevsimlere göre değişiklik göstermekte ve bu duruma bağlı olarak yüzey alanı genişlemekte veya daralmaktadır. Bataklık göl kırmızı kamışlarla, kıyıya yakın yerlerde ise papatyalarla kaplıdır. Hasırotu ("Typha latifolia"), Kırmızı kamış ("Phragmites australis"), "Lycopus europaeus" ve "Mentha aquatica" gibi bitkilerin yanı sıra, Karamık bataklığında 1000 ile 1200 metre yüksekti bataklık ve otlak sulak sahalarda, "Carex distans" L., "Scirpoides holoschoenus" (L.) Sojk, "Butomus umbellatus"L., "Typha domingensis" Pers., "Juncus inflexus" L. ve "Polygonum amphibium" L. gibi bitkiler de görülür. Kerevitler, yaşadıkları ortamın biyolojik su kalitesi göstergesidir, kirli sulara karşı çok duyarlıdırlar. Birçok göçmen su kuşları avlanmak, kamış adalarda kuluçkaya yatmak (üremek) için Karamık Gölünde gözlenmiştir, bunlar; Seka Afyon Kağıt Fabrikası, ihtiyacının bir kısmını Buğdaygillerden, sulak, nemli yerlerde yetişen, boğumlu, sert gövdesi olan kamış ("Phragmites australis") bitkisini, Eber ve Karamık Gölünden elde eder. Yaklaşık olarak burada bin insan çalışır. Ayrıca Koçbeyli Köyü gibi Karamık Gölü etrafındaki diğer köyler için de bir geçim kaynağı olup, köylüler gölde sülük ("Hirudo medicinalis") toplayıp satarlar. Seka kâğıt fabrikası kapanmasıyla kamış alımı bitmiş bu nedenle işsiz kalan çevre köyün gençleri büyük kentlere göç etmektedirler. Bir zamanlar kerevit ("Astacus leptodactylus") çıktığı halde bataklığın kirletilmesiyle nesli tükenmiştir. Seka Afyon Kağıt Fabrikasının kimyasal atıklarıyla büyük tehdit altında bulunan Karamık bataklık suları, yer altı ırmağı bağlantısı olduğu Eğirdir Gölü'nü de kirlenmesine sebep olmaktadır. Seka kâğıt fabrikası kirliliğinden kurtulan göl, yakın zamanlarda eski günlerine dönmeye başlamıştır. Gölden tutulan balık miktarında artış olduğu görülmüştür. Karamık Gölü, Konya Kültür ve Tabiat Varlıklarını Koruma Kurulu’nun 17.6.1993 gün ve 1669 sayılı kararınca ""1. Derece Tabiat Sit Alanı"" olarak ilân edilmiştir. Balad Balad, şiirin, müziğe uyarlanmış halidir. Bu müzik türü, tamamen efsaneler hakkında veya önemli olaylar hakkında olabileceği gibi, aşk veya sevgiyi konu alan bir şiir de olabilir. Eski çağlarda balat, müzikten çok bir şiiri anımsatırken, zaman geçtikçe işin içine ritimler veya çalgılar girmiştir. Günümüzde ise balat denince akla, popüler müziğe yedirilmiş bir tür yavaş müzik gelmektedir. Hatta, bu tanım sadece yavaş müzikler için bile kullanılmaktadır. Müzik türü olarak balat; power balat, folk balat, rock balat, pop balat gibi alt dallara ayırabilmektedir. Günümüzde herhangi bir müzik türü, bu şekilde isimlendirildiğinde, bu eser genel tanım olarak, o müzik türünün yavaş ve içli biçimi olduğu anlamına gelmektedir. Kombinatorik Kombinatorik, genellikle sonlu soyut nesneleri konu alan pür matematik dalıdır. Dalla ilgilenen matematikçilere "kombinatoryalist" veya "kombinatorist" denir. Matematiğin, cebir, olasılık kuramı, ergodik teori ve geometri gibi farklı dallarıyla da ilgili olan kombinatorik ayrıca bilgisayar bilimi ve istatistiksel fizik gibi dallarda uygulanmıştır. Kombinatorik dahilindeki konulardan bazıları; belirli kriterleri karşılayan nesnelerin "sayılması", kriterlerin ne zaman karşılanmış olacağına karar vermek, kriterleri karşılayan nesnelerin inşa edilmesi ve analiz edilmesi, "en büyük", "en küçük" veya "optimal" nesneleri bulmak ve bu nesnelerin sahip olabileceği cebirsel yapıları bulmaktır. Kombinatorik ile ilgili çeşitli kuramlar ve problemler Orta Çağ'da ve hatta antik çağlarda Hindistan ve Çin gibi medeniyetlerde mevcuttur. Her ne kadar özellikle 20. yüzyılın sonlarına doğru birçok güçlü teori ortaya konmuşsa da, kombinatorik problem çözmekle ne kadar ilgiliyse teori oluşturmakla da o kadar ilgilidir. Kombinatoriğin en eski ve erişilebilir konularından birisi de graf teorisidir ki bu teorinin diğer birçok alanla da (doğal olarak) ilişkisi mevcuttur. Basit bir kombinatoryal soruyu örnek vermek gerekirse şu soru zikredilebilir: "52 farklı iskambil kağıdından oluşan bir iskambil destesinin kaç tane olası dizilimi vardır?" Cevap 52! yani 52 faktöriyeldir ki bu da yaklaşık 8.0658 × 10'dir. 2000-01 Türkiye Kupası Türkiye Kupası 2000-01 Sezonu, Türkiye Kupası turnuvasının 39. organizasyonudur. 2000-01 Türkiye Kupası'na profesyonel liglerde oynayan 64 takım katılmıştır. Türkiye Kupası 2000-01 Sezonu statüleri: - Tüm eşleşmeler tek maç üzerinden oynanmıştır. - Eşleşmelerde eşitliğin bozulmadığı durumlarda önce 30 dakika (2 x 15) uzatma oynanmış, sonrasında seri penaltı atışlarına başvurulmuştur. 1. kademeye 3. Lig 1999-2000 Sezonu'nda gruplarını 1-2 sıralarda bitirenler ve 2. Lig 1999-2000 Sezonu'nda Klasman Grupları'nı 1-4 sıralarda bitirenler olmak üzere toplam 36 takım katıldı. Eşleşmelerin belirlendiği kura çekimi 26 Eylül 2000 tarihinde Ankara'da gerçekleştirildi. Müsabakaların tamamı 4 Ekim 2000 tarihinde ve tek maçlı eliminasyon sistemine göre oynandı. 2. kademeye, 1. kademeden yükselen 18 takım ile 2. Lig 1999-2000 Sezonu'nda Yükselme Grubu'nda mücadele etmiş 10 takım katıldı. Müsabakaların 24-25 Ekim 2000 tarihlerinde ve tek maçlı eliminasyon sistemine göre oynandı. 3. kademeye 14'ü 2. kademeden yükselen, 18'i de 1. Lig 1999-2000 Sezonu'nda mücadele etmiş toplam 32 takım katıldı. Kuralar 14 Kasım 2000 tarihinde çekildi. Müsabakalar, eşleşmeye göre ilk takımın sahasında tek maç eliminasyon şeklinde 28-29 Kasım 2000 tarihlerinde oynandı ve galip gelen takımlar 4. kademeye yükseldi. 4. kademeye 3. kademeden yükselen 16 takım yükseldi. Kura çekimi 1 Aralık 2000 tarihinde İstanbul'da gerçekleştirildi. Müsabakalar, eşleşmeye göre ilk takımın sahasında tek maç eliminasyon şeklinde 12-13 Aralık 2000 tarihlerinde oynandı ve galip gelen takımlar çeyrek finale yükseldi. Çeyrek final maçları tek maç üzerinden 2 Şubat 2000 tarihinde oynanmıştır. Yarı final maçları tek maç üzerinden 7 ve 8 Şubat 2001 tarihlerinde oynanmıştır. Final maçı 11 Nisan 2001 tarihinde Kayseri Atatürk Stadyumu'nda oynandı. Penaltılara giden maçı kazanan Gençlerbirliği Türkiye Kupası'nı 2. kez müzesine götürdü. Kevin Peter Hall Kevin Peter Hall (9 Mayıs 1955; Pittsburgh, Pensilvanya - 10 Nisan 1991; Hollywood, Kaliforniya), Amerikalı oyuncu. 2,20 m'lik boyuyla "Av" ve "Av 2" filmlerinde Predator'ü canlandırdı. AIDS hastalığı yüzünden 35 yaşında hayatını kaybetti. Panamerikan OyunlarÄ± Pan Amerika Oyunları her dört senede bir yapılıyor ve Olimpiyat Yaz Oyunlarından bir sene önce yapılır genelde. Disiplinler aynı Olimpiyatlardaki gibidir ama bu Oyunlarda sırf Amerikan kıtasındaki atletler yarışır. Müsabakalar Pan Amerika Spororganizasyonu, Uluslararası Olimpiyat Komitesi'nden aldığı kurallar çerçevesinde oynanır. 1940 senesinde Oyunlar Pan Amerika kongresinde Buenos Aires'te hayata geçti. Bu oyunlar sayesinde Amerikadaki Sporcuların ve Ülkelerin birbirlerine daha yakın bir ilişki kurmasını temenni ediliyordu. İlk Pan Amerikan Oyunları aslında 1942'de oynancaktı ama II. Dünya Savaşı sonucu bu organizasyon suya düştü. Böylece ilk oyun 1952'de Buenos Aires'te yapıldı. Daha sonraki seneler oyunlar Amerikan kıtasının çeşitli şehirlerinde yapıldı. Acıma Acıma, bir insanın, güç durumda olan veya herhangi bir yönü bakımından belirgin bir eksikliği olan canlılara veya varlıklara karşı beslediği bir duygudur. Bu his, üzüntü, şefkat ve sevgi kavramlarının oluşturduğu karmaşık bir duygudur. Kısaca; "Başka bir kimsenin veya canlının mutsuzluğuna karşı duyulan üzüntü veya merhamet"tir. Örnekle, görülen muhtaç bir dilenciye karşı duyulan üzüntü, şefkat ve sevgi içeren duygu, acıma duygusudur. İnsanda bu duygunun eksikliği durumunda "acımasızlık" adı verilen durum ortaya çıkar. Aynı şekilde bu kişilere de "merhametsiz" veya "acımasız" adı verilir. Necdet Ã–ztorun Necdet Öztorun, (1924, Konya - 7 Ekim 2010, Ankara) Türk asker. 1941 yılında Bursa Işıklar Askeri Lisesinden, 1943 yılında Kara Harp Okulundan, Topçu Sınıf Okulundan, 1959 yılında Harp Akademisinden mezun oldu. 1967 yılında Tuğgeneral rütbesine terfi etti. Tuğgeneral rütbesi ile 33. Piyade Tümen Tugay Komutanlığı, TMR Kurmay Başkanlığı yaptı. 1972 yılında Tümgeneral rütbesine terfi etti. Tümgeneral rütbesi ile LSE Türk Yardımcılığı, 51. Piyade Tümen Komutanlığı, Genelkurmay Strateji ve Plan Daire Başkanlığı yaptı. 1976 yılında Korgeneral rütbesine terfi etti. Korgeneral rütbesi ile 6. Kolordu Komutanlığı, 2. Kolordu Komutanlığı görevlerinde bulundu. 1980 yılında Orgeneral rütbesine terfi etti. Orgeneral rütbesi ile Genelkurmay II. Başkanlığı ve 1. Ordu Komutanlığı yaptı. 12 Ağustos 1985 tarihinde atandığı Kara Kuvvetleri Komutanlığı'ndan 2 Temmuz 1987 tarihinde kendi isteği ile emekli oldu. 7 Ekim 2010 tarihinde Ankara GATA hastanesinde solunum yetmezliği nedeniyle vefat etti. İstanbul Karacaahmet Mezarlığı'na defnedildi. Genelkurmay Başkanı Orgeneral Necdet Üruğ ile Kara Kuvvetleri Komutanı Orgeneral Necdet Öztorun, 30 Ağustos 1987 tarihinde normal şartlarda aynı anda emekli olmak zorundaydılar. Teamüllere göre Orgeneral Necip Torumtay bu göreve getirilecekti. Üruğ, bir an önce yerini Öztorun’a bırakmak için haziran ayının ilk haftası emekli olmak istediğini bildirdi. Bakanlar Kurulu kararı olmadan ve askerî şûraya götürülmeden yapılan bu girişim üzerine dönemin Başbakanı Turgut Özal, dönemin Cumhurbaşkanı Kenan Evren'in de izniyle iki generali de görevden aldı. Afganistan Amerikan Ãœniversitesi Afganistan Amerikan Üniversitesi (İngilizce: American University of Afghanistan, Farsça: دانشگاه امریکایی افغانستان), Kabil, Afganistan'da bulunan ülkenin ilk özel üniversitesidir. Üniversite 2004 yılında kurulmuş olup, lisans düzeyinde eğitim, yoğunlaştırılmış İngilizce kursları ve profesyonel gelişim eğitimi verilmektedir. Üniversitenin yaklaşık 300 öğrencisi bulunmaktadır. Hong Kong Ãœniversitesi Hong Kong Üniversitesi (İngilizce: University of Hong Kong) Hong Kong'daki en eski üniversitedir. Üniversitenin öğrenim dili İnglizcedir. Üniversite 1911 yılında kurulmuş bir kamu üniversitesidir. Toplam 21.000'i aşkın öğrencisi bulunan üniversitenin, öğrencilerinin 9.000'i yükseklisans eğitimi almaktadır. Okulun rengi yeşildir. Üniversite "Times Higher Education"a göre dünyadaki en iyi 18'inci, Asya'daki 2'nci, Çin'deki en iyi üniversitedir. Milan Purović Milan Purović (d. 7 Mayıs 1985, Titograd), Karadağlı millî futbolcudur. Portekiz'in Sporting CP takımından Süper Lig takımlarından Kayserispor'a transfer olmuştur. Kayserispor ile 1+4 yıllık sözleşme imzalamıştır. (2008-2009) sezonunda kiralık olarak oynadı. Fakat performansı ile bekleneni veremeyince geri gönderilmiştir. Budućnost Podgorica, Crvena Zvezda ve Sporting CP kulüplerinde futbol oynamıştır. Karadağ millî futbol takımı forması da giymektedir. Varşova Üniversitesi Varşova Üniversitesi () Polonya'daki en büyük üniversitedir. 2014, 2015 ve 2016 yıllarında Polonya'nın en iyi üniversitesi seçilmiştir. Yaklaşık 66.000 öğrenci öğrenim görmektedir. Üniversite kampüsü şehrin içerisinde bulunmaktadır.Özellikle tıp alanında Avrupa'nın ileri gelen üniversitelerindendir. HabertÃ¼rk TV Habertürk TV, Ciner Yayın Holding'e ait bir haber kanalı. Habertürk TV, Ufuk Güldemir tarafından 23 Mart 2001'de kuruldu. 2001-2010 arasında logo sağ alt köşeye başlamıştır. Ulusal yayın yapan kanal Ufuk Güldemir'in hayatını kaybetmesinin ardından 10 Haziran 2007'de Ciner Yayın Holding tarafından satın alındı. Kanalın genel yayın yönetmenliğini uzun bir süre Erdoğan Aktaş yaptı; fakat daha sonra 4 Ağustos 2009'da bu görevinden istifa etti ve ardından a Haber'e geçti. Aktaş'tan sonra boşalan genel yayın yönetmenliği koltuğuna Yiğit Bulut geçti. Ali Çağatay ise kanalın haber koordinatörü oldu. Ancak Ciner Yayın Holding'in aldığı karar üzerine Yiğit Bulut'la olan tüm ilişkilerine son verdi. Böylece Yiğit Bulut'un genel yayın yönetmenliği görevi dışında, grubun gazetesi Habertürk gazetesindeki köşesi de sona ermiş oldu. 2010 yılında Habertürk logosu sağ üst köşeye taşınmıştır. Kanalın Teke Tek, Tarihin Arka Odası, Söz Sende, Öteki Gündem gibi çok izlenen programları vardır. Habertürk TV, 16 Haziran 2013'ten itibaren 16:9 geniş ekran formatına geçmiştir. Kanal, 19 Eylül'den beri yeni stüdyo, yeni grafikler, yeni jenerikler ve yeni sunucularıyla yayınlarına devam etmektedir. 10 Nisan 2017'de yeni jenerikler ve yeni grafikler kullanılmaya başlanmıştır. Habertürk TV, 27 Ekim 2008'de kanalla aynı medya grubunda bulunan bir diğer televizyon kanalı Kanal 1'in karasal yayın frekansından yayın yapmaya başladı ve AGB'nin reyting ölçümlerine katıldı. Kanal şu an karasal yayın (normal anten), Türksat 3A uydusunda 11053 H 8000 3/4 frekansından, Digiturk 44. kanaldan, D-Smart 33. kanaldan, tivibu 57. kanaldan ve KabloTV 59. kanaldan izlenebilmektedir. Habertürk TV HD, 15 Eylül 2014'te kurulan, Habertürk TV ile eş zamanlı yayın yapan Habertürk TV'nin yüksek çözünürlüklü kanalıdır. 15 Eylül 2014 tarihinde Türksat 4A uydusunun devreye girmesiyle birlikte Habertürk TV HD, Türksat 4A 12209 H 10000 3/4 frekansından, Turkcell TV+ 51. kanaldan, D-Smart 33. kanaldan, KabloTV 61. kanaldan ve Türksat TKGS 17. kanaldan da izlenebilmektedir. Merkezi İstanbul'da olan, Habertürk TV ve internet sitesine ait radyo kanalıdır. Ayrıca Tüm Türkiye'de ve Türksat 4A Uydusu üzerinden de dinlenebilmektedir. 24 saat haber ağırlıklı yayın yapmaktadır. 6 Temmuz 2017 itibarıyla ulusal yayını yapmaya başlamıştır. Moğolistan Halk Üniversitesi Moğolistan Halk Üniversitesi (İngilizce: National University of Mongolia, Moğolca: Монгол Улсын Их Сургууль, Mongol Ulsyn Ikh Surguul) Moğolistan'daki en eski üniversitedir. Üniversite yerleşkesi başkent Ulan Batur'dadır. Üniversitede 10.000 lisans, 2.000 lisansüstü öğrenci eğitim görmektedir. Üniversite 1942 yılında kurulmuş bir devlet üniversitesidir. Malayca Vikipedi Malayca Vikipedi Vikipedinin Malayca sürümüdür. Kasım 2002'de yazılmaya başlanmıştır. Haziran 2007 itibarıyla madde sayısı 22.000'i geçmiştir. tarihi itibarıyla, Malayca Vikipedi'nin maddesi, kullanıcısı ve hizmetlisi bulunmaktadır. YidiÅŸ Vikipedi Yidiş Vikipedi, Vikipedi'nin Yidiş dilindeki versiyonudur. Mart 2004'te kurulan Yidiş Vikipedi'nin ilk maddesi Kasım 2004'te yazılmıştır. Kemal Yamak Kemal Yamak (1924, Merzifon - 26 Temmuz 2009, Ankara), Türk asker ve bürokrat. 1943 yılında Bursa Işıklar Askeri Lisesi'nden, 1945 yılında Kara Harp Okulu'ndan, 1947 yılında Topçu Sınıf Okulu'ndan, 1958 yılında Harp Akademisi'nden mezun oldu. 1971 yılında Tuğgeneral rütbesine terfi etti. Tuğgeneral rütbesi ile Genelkurmay Özel Harp Dairesi Başkanlığı ve 4. Zırhlı Tugay Komutanlığı yaptı. 1975 yılında Tümgeneral rütbesine terfi etti. Tümgeneral rütbesi ile 28. Piyade Tümen komutanlığı, Kara Kuvvetleri Harekât Başkanlığı, Doğu Yurtiçi Bölge Komutanlığı yaptı. 1979 yılında Korgeneral rütbesine terfi etti. Korgeneral rütbesi ile Kıbrıs Türk Barış Kuvvetleri komutanlığı, 7. Kolordu Komutanlığı, Kara Kuvvetleri kurmay başkanlığı görevlerinde bulundu. Aynı zamanda 1981-1984 yılları arasında olan Diyarbakır Cezaevi işkenceleri sırasında Diyarbakır Sıkıyönetim Komutanıydı. 1984 yılında Orgeneral rütbesine terfi etti. Orgeneral rütbesi ile Kara Kuvvetleri Kurmay Başkanlığı ve Ege Ordusu komutanlığı yaptı. 1987 yılında Başbakanlık Başdanışmanlığı görevine atandı. 24 Temmuz 1987 tarihinde atandığı Kara Kuvvetleri komutanlığından, 1 Eylül 1989 tarihinde yaş haddi nedeniyle emekli oldu. Başbakan Turgut Özal'ın Kasım 1989'da Türkiye Cumhurbaşkanı seçilmesinin ardından Cumhurbaşkanlığı Genel Sekreterliği görevine atandı. Turgut Özal'ın 17 Nisan 1993 tarihinde ölümü üzerine, aynı gün görevinden istifa etti. 26 Temmuz 2009 tarihinde vefat etti. Hudeybiye Antlaşması Hudeybiye Antlaşması ya da Hudeybiye Barışı, 628 martında Medineli Müslümanlarla Mekkeli putperesler arasında yapılan barış antlaşmasıdır. Hudeybiye ismini imzayı attıkları yakın köyün isminden almıştır. Bu antlaşma ile Mekkeliler İslam Devleti'ni hukuken tanımıştır. Hicret'in altıncı yılında (Mart 628) İslam peygamberi Muhammed bin Abdullah, gördüğü bir rüya üzerine 1400-1500 Müslümanla birlikte umre yapmak için Medine’den Mekke’ye doğru harekete geçti. Hudeybiye’ye vardıklarında Muhammed’in Kasvâ adlı devesinin yere çökmesiyle Müslümanlar burada kaldılar. Mekkeliler, Müslümanların umre amacıyla Mekke'ye geldiklerini bilmelerine rağmen onları Mekke’ye sokmamaya karar verdiler. Bu amaçla Halid bin Velid kumandasında 200 kişilik bir süvari birliğini Gamîm mevkiine gönderdiler. Muhammed, önce Hırâş bin Ümeyye’yi elçi olarak Mekke'ye yolladı. Ancak elçinin Mekkeliler tarafından iyi karşılanmaması üzerine Kureyşliler arasında birçok akrabası bulunan Osman bin Affan elçi olarak gönderildi. Mekkeliler tarafından iyi karşılanan Osman bin Affan, amaçlarının umre ziyareti olduğunu belirtmesine rağmen Mekkeliler, Müslümanların gelmesine izin vermedikleri gibi elçiye de sert tepki gösterdiler, hatta hapsettiler. Müslümanlar arasında onun öldürüldüğü haberleri yayıldı. Bunun üzerine Muhammed savaş kararı aldı ve çevresindekiler de ona sonraları "Rıdvan Ağacı", denilecek yerde biat ettiler. Kureyşliler arasında olay "Rıdvan Biatı" olarak duyuldu ve Müslümanlardan korkmaya başladılar. Kureyşliler müslümanları denemek ve tepkisini ölçmek için küçük bir askerî birlik gönderdi ancak bu birlik Müslümanlarca esir alındı. Bunun üzerine Kureyşliler anlaşmaya razı oldu ve Süheyl bin Amr’ı da elçi olarak gönderdiler. Yapılan tartışmalardan sonra Ali bin Ebu Talib tarafından kaleme alınan anlaşma metni Muhammed ve Mekkelileri temsilen Süheyl bin Amr tarafından imzalandı. Hidrosiklon Hidrosiklon katı partikülleri yoğunluk ya da boyut farklarından yararlanarak sınıflandırmak veya bir sıvıdan ayırmak amacıyla kullanılan bir aygıttır. Bununla birlikte, farklı yoğunluktaki sıvıları birbirlerinden ayırmak için de kullanılır. Hidrosiklonlar hiçbir şekilde mekanik parça içermemektedir. Silindrokonik şekilde üretilmekte olup çapı birkaç santimetreden 2.5 metreye kadar değişebilmektedir. Uzunlukları ise çaplarına bağlı olarak 1D2D, 1D3D, 2D2D gibi oranlarla değişmektedir. Hidrosiklonlar üst silindirik gövde, alt konik gövde, besleme girişi, iri malzeme çıkışı (alt akım), ince malzeme çıkışı (üst akım) olmak üzere 5 kısımdan oluşmaktadırlar. Hidrosiklonların bir giriş, iki adet de çıkışları vardır. Üst kısımdaki çıkışa "ince Malzeme Çıkış Borusu" (Vortex Finder-Overflow Reject) alt kısımdaki çıkışa ise "iri Malzeme Çıkış Borusu" (Apex Orifice-underflow reject) denilmektedir. Hidrosiklon içinde hiçbir hareketli parça yoktur. Bu sebeple taneciklerin sınıflandırılmasındaki en büyük etkenlerden birisi, teğetsel olarak siklona giren suyun hızıdır. Hız ne kadar fazlaysa, ayrım veya sınıflandırma da o kadar verimli olmaktadır. Çapı en küçük olan parçadır. Aşınmaya dayanıklı,sabit veya değiştirilebilir bir parçadır. Diğer adı alt akımdır. Ilk kez Seydişehir Eti alüminyum fabrikasında Ruslar tarafından kullanılmıştır. Görevi; sınıflandırılmış olan ince malzemenin hidrosiklondan çıkışını sağlamaktır. En verimli uygulamalar, mümkün olduğunca pürüzsüz, aşınmaya dayanıklı ve silindir şeklinde olan borularla sağlanmıştır. Hidrosiklona giren malzemeye temel olarak çekme ve merkezkaç kuvveti etki etmektedir. Merkezkaç kuvveti, yoğunlukları fazla olan taneleri, hızın daha az olduğu koni iç yüzeyine doğru fırlatmaktadır. Çekme kuvveti sayesinde ise bazı tanecikler düşük basıncın olduğu bölüme doğru hareket ederler. Bu harekeketin devamı sonucunda, yüksek yoğunlukta malzeme aşağıya doğru hareket ederken, düşük yoğunluktaki malzeme hidrosiklonun orta kısmından yukarı hareket ederek hidrosiklonu terkeder. Siklona beslenecek malzemenin sürekli aynı koşullarda olması şarttır. Beslenen malzemenin debisi ve siklondaki basınç farkı, ayrımı etkileyen önemli değişkenlerdir. Belirli limitler arasında arttırılan debi, ayırma verimini de arttırabilir. Bunun dışında, besleme malının yoğunluğunun arttırılmasıyla da verim arttırılabilir. Bir hidrosiklonun tasarımını etkileyen faktörler şunlardır: Bu parametreler ışığında gerekli hesaplamalar ile hidrosiklonun temel tasarım boyutları elde edilebilir. Hidrosiklon tasarım hesaplamaları için daha detaylı bilgiye kaynakçadan ulaşılabilir. UÅŸak Ulu Camii Uşak Ulu Camii. Uşak il merkezinde bulunur. Germiyanoğulları döneminde yapıldığı kapısı üzerinde bulunan kitabeden anlaşılmaktadır. Kitabede Germiyanoğulları Beyliği hükümdarı Süleyman Şah oğlu Yakup Bey zamanında 1419'da Mehmet bin Hasan bin Kavşit tarafından yapıldığı ve suyunun getirildiği yazmaktadır. Bu kitabe aslında camiye ait değildir. Caminin kuzey avlusundaki bir çeşmeye ait olan bu kitabe daha sonra camiye konmuştur. Evliya Çelebi cami için "“Cümle çarşu içinde cemaatı firavanlı (cemaatı çok) Ulu Cami, kargir kubbe ve kargir minarelidir. Amma kubbesi tahtalar ile mesturdur (örtülüdür)”" demektedir Burma Camii Uşak il merkezinde bulunmaktadır.Yapım tarihi kesin olarak bilinmemekle birlikte kapısında bulunan kitabede 1769 yılında tadilat gördüğü anlaşılmaktadır. Bu kitabede: "“Çün harabe müşerref oldu bu cami ey hüncaz" "Hoş delalet kıldı tamirine Abdullah izam" "Hayre sai olduğu içün ol azizi muhterem" "Yeğinle buldu hayatı kubbe şadırvan can" "Çün minare giyecek başına bir zerrin külah" "Dedi tarihi bir müferriş camii oldu bu tamam hicri sene 1185 (m.1769).”" yazmaktadır. Caminin iki ana kubbesi ve çıkışında da bir küçük kubbesi bulunmaktadır. .1867 ve 1922 yıllarında yangın geçirmiş, 1922 ve 1988 yıllarında onarım görmüştür. Caminin kırmızı tuğladan yapılan minaresi tek şerefelidir. Minare yivli ve helezonik bir biçimde yükseldiğinden Burma Camii adını almıştır. 1867 ve 1922 yıllarında yangın geçirmiş, 1922 ,1988 ve 2008 yıllarında onarım görmüştür. Divriği Ulu Camii ve Darüşşifası Divriği Ulu Cami ve Darüşşifası, Sivas'ın Divriği ilçesindeki tarihi cami ve hastane. Cami 1228–29 yıllarında Mengücekli beyi Ahmed Şah tarafından; Dârüşşifa ise aynı tarihte, Ahmed Şah'ın eşi ve Erzincan beyi Fahreddin Behramşah’ın kızı olan Turan Melek tarafından Ahlatlı Muğis oğlu Hürrem Şah adlı bir mimara yaptırılmıştır. Darüşşifa caminin güney duvarına dayanmıştır. Orta bölümü bir ışıklık kubbesi ile örtülmüştür, giriş ile birlikte dört eyvandan oluşur. Darüşşifanın kuzeydoğu köşesinde türbe yer alır. Divriği Ulu Cami ve Darüşşifası 1985 yılında UNESCO Dünya Miras Listesine alınmıştır. Harim mihraba dik beş sahından oluşur. Orta sahın diğerlerinden geniştir. Burada yer