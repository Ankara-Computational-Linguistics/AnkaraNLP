Vanenburg ve 74. dakikada Kalusha Bwalya'nın gollerine karşılık veremeyince elendi. PSV bir sonraki tur Belçika takımı RSC Anderlecht'e elendi. Ullevi Stadı'nda 6,000 seyirciyle oynanan ilk tur maçında Beşiktaş baskılı oynayıp bir topu direkten dönse de son 20 dakikada, 71. dakikada Kaj Eskelinen ve 83. dakikada Johnny Ekström'ün golleriyle amaçı 2-0 kaybetti. İnönü Stadı'ndaki rövanş maçını ünlü futbolcu Pele dahil olmak üzere 31.500 kişi izledi. 11. dakikada Eskelinen ile öne geçen Göteborg, skoru koruyamadı. Metin ve Feyyaz'ın golleriyle Beşiktaş maçı 2-1 kazansa da turu atlayamadı. Göteborg ise son sekize kaldı, B grubunun ikincisi olduğu için finale çıkamadı. Beşiktaş, Norveç şampiyonu Rosenborg karşısındaki ilk maçı deplasmanda Alman kaleci Raimond Aumann ve defansın büyük hataları sonucu 22'de Erik Hoftun, 27'de Pal Strand ve 75'te Harald Brattbakk ile yediği 3 hatalı golle 3-0 kaybetti. Beşiktaş rövanş maçına hırslı bir şekilde çıktı. 8. dakikada Stefan Kuntz'un ilk dakikalarda attığı golle umutlar iyice yeşerdi. Beşiktaş ataklarını sürdürürken 68. dakikada Ronny Johnsen'in aşırtma vuruşu çizgiyi geçmesine rağmen hakem tarafından devam ettirildi. 2 dakika sonra Harald Brattbakk, Aumann'ın da büyük hatasıyla golü atıp durumu 1-1 yaptı. Beşiktaş'ın 85'te Kuntz ve 87'de Mehmet'le attığı goller maçı 3-1 yapsa da Beşiktaş elendi. Maçın akıllarda kalan en onemli noktası ise maçı sunan Ercan Taner'in maç sonunda söylediği "kara gömlekli kara vicdanlı fransız hakem" sözü olmuştur. Fransız hakem Marc Batta maçtan sonra yardımcısının yanlış yerde durduğunu söyleyerek, vermediği pozisyonun gol olduğunu itiraf etmiştir. Hakem üçlüsü, bu maçtaki performansları yüzünden Fransa Futbol Federasyonu tarafından bir süre dinlendirilmişlerdir. Ön elemede Slovenya şampiyonu Maribor'la eşleşen Beşiktaş, İnönü'de 11,000 kişinin izlediği maçta baskılı oynayyp iki topu direkten dönse de maç 0-0 bitti. Rövanşta baskılı oynayan Beşiktaş, Mehmet, Amokachi ve Tayfur'un golleriyle durumu 3-0 yaptı. 85'te Gregor Židan'ın attığı golle maç 3-1 bitti. Beşiktaş tarihinde ilk kez Şampiyonlar Ligi gruplarına çıkarken, Avrupa deplasmanlarındaki ikinci galibiyetini kazanıyordu. Beşiktaş ilk maçını 38,000 kişi önünde Münih Olimpiyat Stadı'nda oynadı. Varlık gösteremeyen Beşiktaş, 4. dakikada Thomas Helmer ve 69. dakikada Mario Basler'in golleriyle 2-0 yenilirken, Bayern Münih'in iki topu da direkten döndü. İkinci maçta Fransa şampiyonu PSG karşısında Oktay'ın iki golüyle öne geçti. 66. dakikada Marco Simone durumu 2-1 yapsa da, 84'te Ertuğrul'un golüyle Beşiktaş maçı 3-1 kazandı. Üçüncü maçta İnönü'ye gelen Göteborg'u da Oktay'ın erken golüyle 1-0 yendi. Böylece grubun ilk devresini ikinci olarak kapattı. Dördüncü maçta İsveç'e giden Beşiktaş, 18. dakikada Stefan Pettersson'un penaltıdan golü ve 23'te Thomas Andersson'un golleriyle 2-0 yenik duruma düştü. 45. dakikada Oktay durumu 2-1 yaptı. 68. dakikada Recep ile mücadele eden Göteborg'lu oyuncu yere düşünce penaltı veren hakem, yanlış bir kararla Beşiktaş kalecisi Mrmiç'e kırmızı kart gösterdi. Penaltıyı yedek kaleci Fevzi Tuncay kurtardı. Bu olaydan 6 dakika sonra da Göteborg'un kalecisi kırmızı kart gördü. Maç 2-1 Beşiktaş mağlubiyetiyle bitti. 5. maçta İstanbul'a gelen Bayern Münih 4. dakikada Carsten Jancker ve 31. dakikada Thomas Helmer'in golleriyle maçı kolayca 2-0 kazandı ve Beşiktaş çeyrek final şansını kaybetti. Son maçta Paris'e giden Beşiktaş 24. dakikada Franck Gava ve 58'de Simone'nin attığı gollere, 38. dakikada Mehmet'in golüyle cevap verip, 2-1 yenildi ve ilk kez katıldığı Şampiyonlar Ligi gruplarında 3. oldu. Grup birincisi olarak çeyrek finale çıkan Bayern Münih ise bir başka Alman takımı Borussia Dortmund'a elendi. Türkiye ligi ikincisi olarak Şampiyonlar Ligi'ne 2. ön eleme turundan katılan Beşiktaş'ın rakibi İsrail şampiyonu Hapoel Hafya'ydı. İstanbul'da oynanan ilk maçta Beşiktaş 77. dakikada Đovani Roso'nun golüyle 1-0 yenik duruma düşse de son dakikada Ayhan'ın attığı golle umutlarını rövanşa bıraktı. Rövanşta İstail'e giden Beşiktaş'ın teknik direktörü Karl-Heinz Feldkamp İstanbul'da kalarak, taktiklerini yardımcısı Hans-Peter Briegel'e iletti. Ancak Beşiktaş gol bulamayınca 0-0 beraberlikle elendi. Hapoel Hayfa ilk kez Avrupa Kupalarında tur atlarken, Beşiktaş bir üst tura çıkamayıp, en azından UEFA Kupası'na gitme şansını da kaybetti ve büyük tepki topladı. Hapoel Hafya ise bir sonraki tur Valencia'ya elendi. Lig ikincisi Beşiktaş, geçen seneki gibi yine 2. ön elemeden turnuvaya katıldı. İlk maçta Bulgar rakip Levski Sofya, İstanbul'a geldi. Maçın tek golü Beşiktaş'taki ilk resmi maçı olan Pascal Nouma'dan geldi. Rövanşta Levski Sofya baskılı oynasa da Tayfur'un kafa golü Beşiktaş'ı rahatlattı. 64. dakikada Georgi Markov'un golüyla maç 1-1 bitti ve Beşiktaş 3. ön eleme turuna geçti. Bu turda Rusya şampiyonu Lokomotiv Moskova ile eşleşen Beşiktaş, ilk maçı İstanbul'da oynadı. Nihat'ın golüyle 1-0 öne geçen Beşiktaş, uzun süre Lokomotiv'in ataklarınadirendi ve son dakikalarda Nouma ve Karhan'ın golleriyle maçı 3-0 kazandı. Rövanşta da zorlanmayan Beşiktaş, Nouma, Nihat ve Tayfur ile goller bulup, 51. dakikada Igor Cherevchenko'dan yediği golle maçı 3-1 kazanıp tarihinde ikinci kez Şampiyonlar Ligi gruplarına kaldı. Beşiktaş ilk maçını Milano'da İtalya 3.sü AC Milan ile oynadı. 20. dakikada penaltıdan Tayfur'la öne geçse de sonra geri çekilip etkili olamadı. 36'da Francesco Coco, 44'te Oliver Bierhoff, 45'te ve 78'de penaltıdan Andriy Şevçenko'nun golleriyle 4-1 yenildi. İkinci maçta İspanya ikincisi FC Barcelona İstanbul'a geldi. Beşiktaş çok etkili bir oyun ortaya koyarak Ahmet Dursun'un iki golü ve Nouma ile maçı 3-0 kazandı. Nihat'ın da bir şutu direkten döndü. Bu görkemli galibiyetten sonra 3. maçta İngiltere'ye giden Beşiktaş, İngiltere 3.sü Leeds United karşısında hezimete uğradı. 7 ve 90'da Lee Bowyer, 12'de Mark Viduka, 22'de Dominic Matteo, 64'te Eirik Bakke ve 89'da Darren Huckerby'ın golleriyle Beşiktaş maçı 6-0 kaybetti. Bu skor Beşiktaş'ın o zamana dek en farklı Avrupa mağlubiyeti oldu. Maç sırasında Pascal Nouma, Markus Münch ile tartışan Danny Mills'i tokatladı. 4. maçta Leeds United ile İstanbul'da karşılaşan Beşiktaş, rakibiyle 0-0 berabere kaldı. 5. maçta sahasında Milan'ı ağarlayan Beşiktaş, 38. dakikada Şevçenko ve 43. dakikada José Mari'nin golleriyle 2-0 yenilerek, Şampiyonlar Ligi'nden elendi. Beşiktaş son maç Barcelona'ya gitti. Rakibini yenerse UEFA'ya devam edecek olan Beşiktaş, 11. dakikada Phillip Cocu, 17 ve 49. dakikada Luis Enrique Martínez García, 81. dakikada penaltıdan Rivaldo ve 88. dakikada Gabri García'nın golleriyle 5-0 yenildi. Grubu 4. bitirerek Avrupa Kupalarından elendi. Grup birincisi Milan, 2. grup elemesinde elenirken, grup ikincisi Leeds United yarı finalde Valencia'ya elendi. Beşiktaş, Türkiye şampiyonu olarak Şampiyonlar Ligi gruplarına doğrudan katıldı. İlk maçta İstanbul'da, geçen sezon UEFA Kupası'nda çeyrek finalde elendiği rakibi Lazio ile oynayan Beşiktaş 37. dakikada Jaap Stam ve 77'de Stefano Fiore'nin golleriyle yine 2-0 yenildi. İkinci maçta İngiltere'ye, lig dördüncüsü Chelsea ile oynamaya gitti. Sergen'in 24 ve 29. dakikalarda attığı iki golle Beşiktaş maçı 2-0 yaptı. İlhan Mansız'ın 50. dakikada gördüğü kırmızı kartla zorlanan Beşiktaş, güçlü bir savunma yaparak skoru korudu. 3. maçta Prag'da Sparta Prag'a karşı oynayan Beşiktaş, goller kaçırdıktan sonra 58. dakikada Lukáš Zelenka'nın golünü yedi. İki dakika sonra Pancu penaltıdan golü bulsa da 85. dakikada ofsayt itirazlarına rağmen Karel Poborský'nin golüyle Beşiktaş maçı 2-1 kaybetti. 4. maçta İstanbul'da Sparta Prag'a karşı baskılı oynayan Beşiktaş, golü Ronaldo ile 82. dakikada buldu. 5. maçta Beşiktaş, İtalya'ya gitti. Roma'da Lazio karşısında Pancu'nun penaltı golüyle öne geçse de 56. dakikada Roberto Muzzi'nin golüyle 1-1 berabere kaldı. Son maçlara girilirken Beşiktaş 10 puanlı Chelsea'nin arkasında 7 puanla ikinciydi. Onu 5 puanlı Sparta Prag ve Lazio takip ediyordu. Lazio maçı öncesi UEFA'dan İstanbul'da El Kaide tarafından düzenlenen terör saldırıları nedeniyle son maçın tarafsız bir sahada oynatılması kararı çıktı. Beşiktaş'ın itirazlarına rağmen karar değiştirilmedi. Beşiktaş ve Chelsea, Gelsenkirchen'de karşı karşıya geldi. Beşiktaş uzun süre dayansa da 77'de Jimmy Floyd Hasselbaink ve 86'da Wayne Bridge'in golleriyle 2-0 yenildi. Sparta Prag-Lazio maçı 0-0 devam ettiği için Beşiktaş bu mağlubiyete rağmen gruptan çıkıyordu. ancak 90+3'te Marek Kincl attığı golle Sparta Prag'ın Lazio maçını 1-0 kazanmasını sağladı. Böylece Beşiktaş 3. olarak UEFA'ya katılmaya hak kazandı. Sparta Prag sonraki tur Milan'a elenirken, Chelsea yarı finale çıkıp Monaco'ya elendi. Beşiktaş ilk turda zayıf rakibi Moldova takımı Sheriff'i 1-0 ve 3-0'lık skorlarla kolay geçti. 2. ön elemede ise İsviçre takımı FC Zürih'le eşleşen Beşiktaş, İsviçre-Türkiye millî maçı sonucu çıkan olaylar yüzünden gergin geçen İsviçre'deki ilk maçta 3. dakikada Delgado'yla öne geçti ancak 90+7. dakikada Alexandre Alphonse golüne engel olamadı. İkinci maçta ise FC Basel'de de oynarken, FC Zürih'e goller atan Delgado, ilk maçtaki gibi burada da sahneye çıktı ve 2-0 biten maçın gollerini kaydetti. Bu sonuçla Beşiktaş tarihinde 4. kez Şampiyonlar Ligi grup seviyesine çıktı. Grup seviyesinde ise ilk maçta Fransa'da Marsilya'ya karşı etkisiz bir oyun gösteren Beşiktaş, son dakikalarda Julien Rodriguez ve Djibril Cissé'nin golleriyle maçı 2-0 kaybetti. 2. maçta ise İnönü'de FC Porto'ya karşı çok baskılı oynayan Beşiktaş, 90+2. dakikada 3 sene sonra Beşiktaş'ın futbolcusu olan Ricardo Quaresma'nın attığı gol ile 1-0 yenildi. 3. maçta ise rakip 2 maçta 1 puan alan Liverpool idi. Beşiktaş, tahminlere rağmen İngiliz rakibini 2-1 yendi. Liverpool tek golünü 85. dakikada Steven Gerrard ile buldu. Galibiyetin yanında Beşiktaşlılar yaptıkları tribün şovla da dikkat çekti. Grupta ilk maçlar sona ererken Beşiktaş, 3 puanla 3. sırada bulunuyordu. Ancak İngiltere'de oynanan rövanş maçında Beşiktaş rakibine 8-0 yenilerek, Şampiyonlar Ligi tarihinin en farklı mağlubiyetini aldı. Liverpool'lu Yossi Benayoun hat-trick yaparken, Peter Crouch ve Ryan Babel ikişer, Gerrard ise ilk maçtaki gibi bir gol attı. 5. maçta ise Beşiktaş, Marsilya'yı 2-1 yenerek, tur atlama şansını son maça taşıdı. Marsilya'nın tek golünü 65. dakikada Taye Taiwo kaydetmişti. Son maçta tur atlamak için Portekiz'de Porto'yu yenmek zorunda olan Beşiktaş 44. dakikada Lucho Gonzalez ve 62. dakikada Quaresma'nın gollerine karşı koyamayınca 6 puanla grup sonuncusu olarak turnuvaya veda etti. Nilay Ã–zdemir Nilay Benli Özdemir (d. 24 Ekim 1985-Salihli) millî voleybolcu. Voleybola 1999 yılına başladı. Karşıyaka ve Emlak TOKİ takımlarında oynadı. 2007 yılında Türk Telekom takımına transfer oldu. Nilay toplam 36 kez Millî formayı giydi. 2013-14 sezonu sonunda Fenerbahçe (kadın voleybol takımı) Antrenörü Marcello Abbondanza'nın raporu doğrultusunda Fenerbahçe yönetimi Özdemir ile yollarını ayırmıştır. Daha sonra Eczacıbaşı VitrA'ya transfer olmuştur. Ebru Elhan Ebru Bayram Elhan (d. 19 Şubat 1982, Kayseri), Türk millî voleybolcu. Voleybola 1994 yılında Kayseri DSİ Spor Kulübü’nde başladı. Daha sonra Güneş Sigorta, Bursaspor, Yeşilyurt, V.B. Güneş Sigorta, Emlak TOKİ ve Türk Telekom kulüplerinde oynadı. 2004 yılında V.B.Güneş Sigorta ile Top Teams Kupası şampiyonluğu yaşadı. Aynı zamanda plaj voleybolu oyuncusu olan Ebru, 2009 yılında Galatasaray takımına transfer oldu. Oyuncu Millî formayı toplam 70 kez giydi. Argali Argali ("Ovis ammon"), boynuzlugiller (Bovidae) familyasından Asya'da Kazakistan, Tacikistan, Doğu Türkistan, Tibet, Altay Dağları'nda ve Batı Moğolistan'da yaşayan yabani bir koyun türüdür. Yaşayan koyunların en irisi olan argali çifttırnaklıların en büyük türlerinden bir tanesi olarak bilinir. Erkek argalilerin yüksekliği 1.25 metre ağırlığı ise 200-230 kilogram arasındadır. Dişi argali erkeğe oranla daha küçüktür 150-190 kilogram arasındadır ve boynuz'ları daha biçimlidir daha küçüktür. Koçların büyük sarmal boynuzları özellikle 1,8 metre uzunluğundaki pamir argalisinde (ya da Marko Polo koyununda) iyice büyük ve kalındır. Farsça büyük boynuz anlamındaki arga kökünden türetilen argali sözcüğü Türkçe konuşan uluslar arasında başka yaban koyunu türlerini adlandırmak amacıyla da kullanılır. Sürüler halinde daha çok bulunduğu yerler Kazakistan, Doğu Türkistan ve Tibet'tir. Bu yabani koyun, ot, yeşillik, meyve ve ağaç yaprak'larıyla beslenir. Sarp dağlık yamaçlara çok rahat tırmanır, patika ve uçurum kenarında dolaşmaktan çekinmezler. Gebelik süreleri 23 hafta kadardır. Dişi, her batında bir yavru, ender olarak iki yavru doğurur. Yavruları tüylü ve gözleri açık doğarlar. Birkaç saat içinde ayağa kalkarak annelerini izlemeye başlarlar. 6 ay içinde erginleşip üreyebilirler. 12-15 yıl kadar yaşarlar. Argalinin evcil koyunun atası olduğu kabul edilmektedir. Karstadt Karstadt Warenhaus GmbH merkezi Almanya'nın Essen şehrinde bulunan ve Arcandor AG'nin yan kuruluşudur. 30 Haziran 2007 yılına kadar KarstadtQuelle AG adını taşıyordu. Gıda maddeleri mağazaları zincirini oluşturmaktadır. Tüm Almanya çapında faaliyet gösteren bu şirketler zinciri, Aralarında Avrupa'nın ünlü markalarını içeren 32 adet spor markasının yanı sıra 90 çeşitten fazla ürünün üretimi ve satışını gerçekleştirmektedir. Toplam satış alanının 60.000 metrerakare olduğu söylenmektedir. 25 Mart 2019'da Karstadt ve Galeria Kaufhof, birleştirilmiş şirketleri Galeria Karstadt Kaufhof'un yeni logosunu sundu. "galeria.de" web sitelerini de o gün başlattılar. Karstadt 1881 yılında Rudolph Karstadt (1856–1944) tarafından Alman halkına gıda satışı yapmak amacıyla kurulmuştur. İlk kurulduğu yıllarda „Tuch-, Manufactur- und Confectionsgeschäft Karstadt“ (Havlu, Manifatura ve Konfeksiyon Mağazası Karstadt) adını taşıyordu. İkinci Karstadt mağazası 1881 yılında Lübeck'te açıldığında ilk müşterileri ünlü Alman Yazar, edebiyatçı Heinrich Mann idi. Ucuz fiyatları ile hızla tanınan firma, Kuzey Almanya'da iyice benimsenerek müşteri toplamaya başladı ve kısa zamanda 26 ayrı şube daha açtı. Daha sonraki şubeleri, Neumünster (1888), Braunschweig (1890), Kiel (1893), Mölln (1895) ve Eutin (1896) mükemmel cirosuyla ticari başarısının ilk örneklerini sergiliyordu. Rudolph Karstadt, 1900 yılında çok fazla borcu yüzünden sıkıntılar yaşayan kardeşi Ernst Karstadt'ın da 13 adet firmasını devraldı. Anklam, Dömitz, Friedland, Greifswald, Güstrow, Hamburg (Röhrendamm), Ludwigslust, Neubrandenburg, Schwerin, Stavenhagen, Wandsbek (Lübecker Str.), Wandsbek (Hamburger Str.) ve Waren (Müritz) şehirlerindeki firmalar Rudolph Karstadt'ın yönetimine geçerek mağazalar zincirinin genişlemesini sağladı. Rudolph Karstadt, 1902 yılında şubelerini genişletmeye devam ederek Bremen (1902), Hamburg-Eimsbüttel (1903), Altona (1903), Hannover (1906) ve Wilhelmshaven (1908) şehirlerinde de faaliyet göstermeye başladı. 1912 yılında Hamburg'da Mönckebergstraße semtined açtığı mağaza, 10 bin metrekare büyüklüğüyle Almanya'nın ilk ve en büyük süpermarketi özelliğini taşıyordu. Şu andaki durumu ile Almanya genelinde 90 Karstadt şubesi ile yüksek ciro yapan şirketin en büyük şubesi Berlin'de 60.000 metrekare büyükülüğünde KaDeWe ile Berlin'de, en küçük şubesi ise 3.100 m² büyüklüğünde olarak Wismar'da bulunuyor 2014 yılında Avusturya merkezli Signa Holding’e satıldı. Batman (film, 1966) Batman 1966 yapımı ünlü DC Comics karakterinin uyarlandığı süper kahraman filmidir. 20th Century Fox'un yapımı olan filmde Batman'i Adam West, Robin'i Burt Ward canlandırdı. Filmi Leslie H. Martinson yönetti. Gotham şehrinin dört suçlusu Penguen, Joker, Riddler ve Kedikadın iş birliği yaparlar. Penguen'e ait olan denizaltıda toplanan bu suçluların hedefi tüm dünyayı ele geçirmektir. Kendilerinde bulunan De-Hydrator adlı alet canlıların vücudundaki nemi kurutan ölümcül bir silahtır. Bu durum karşısında Batman ve Robin harekete geçer. Hollanda'da eÅŸcinsel evlilik Hollanda'da eşcinsel evlilik, 1 Nisan 2001'de yasallaştırıldı, ve böylece eşcinsel evliliği yasallaştıran dünyanın ilk ülkesi oldu. Statistics Netherlands tarafından hazırlanan bilgilere göre eşcinsel evlilikler, ilk altı ayda bütün evliliklerin %3,6'sı idi: ilk ayda %6, ve ondan sonraki geri kalan aylarda yaklaşık %3'ü: toplam yaklaşık 2.100 erkek ve 1.700 kadın. Haziran 2004'e kadar yaklaşık 6.000 eşcinsel çift evlendi. Mart 2006'da Statistics Netherlands, 2001'de 2.500 eşcinsel çift, 2002'de 1.800 çift, 2004'te 1.200 çift ve 2005'te 1.100 çiftin evlendiğini tahmin etti. Kistik fibrozis Kistik fibrozis, akciğer, pankreas, bağırsak, ter bezleri dış salgı bezlerinde görülen, otozomal resesif kalıtımlı bir gen hastalığıdır. Kistik dejenerasyon gösteren, yani bağ dokusu artımından oluşan tümöral odaklar arasında yer alan sıvı toplanmasıyla belirginleşen tümör olan kistik fibrozis hastalığı, perisinüzoidal hücreler de denilen hepatik stellat hücrelerin, sessiz durumdan aktif duruma geçmesi şekinde tanımlanabilir. Kistik fibrozis hastalığı, aynı anda solunum sistemi, sindirim sistemi gibi vücudun birden çok sistem ve organını etkileyebilir. Doğumla birlikte görülen fibrozis, bu etkileme sonucu işlev bozukluklarına neden olur. Akciğerlerin temiz kalmasını sağlayan salgı bezlerinin ince ve akışkan olan sıvısı, kistik fibrozis hastalarında daha fazla yoğunlaşarak akıcılıkları azalır. Balgam çıkarmayı güçleştiren bu durum, küçük hava yollarının tıkanmasına yol açar. Bu kanalların tıkanması da öksürük, hırıltı, zatürre, bronşit gibi hastalıklara neden olur. Çocukların gelişememesine, büyümelerinin geri kalmasına neden olan kistik fibrozis, ter bezlerinde de sorun yaratarak vücudun susuz kalmasına yol açar. Kistik fibrozis, otozomal resesif yani hem anneden hem babadan alınan mutasyonlu genler sonucu oluşan kalıtsal bir hastalıktır Kansızlık, karaciğer fonksiyon testlerinde yükseklik, sodyum ve potasyum, klor değerlerinde bozukluk ve kan gazında değişikliklere rastlanması, akciğer grafileri ve balgam kültürlerinin yanı sıra, el ve bilek grafileriyle göğüs filmi bulguları, kistik fibrozis tanısında izlenen yollardır. Kesin tanı, ter testinde klor yüksekliğinin gösterilmesi ile konulur. Bu testte 60 üzeri değerler kistik fibrozis anlamına gelmektedir. Ayrıca kistik fibrozis gen mutasyon analizi yapılarak, hastalığın oluştuğu mutasyon tipi saptanır. Kistik fibrozis sağaltımı (tedavisi) ömür boyu süren bir hastalıktır. Tedavide amaç, hastanın yaşam kalitesini yükseltmek, sağlıklı bir ömür sürmesini sağlamaktır. Doktor, hemşire, fizyoterapist, diyetisyenin yanı sıra anne ve babanın da desteğiyle tedavi uygulanır. Bağırsaklarda eksik olan, besinlerin emilimini sağlayan enzimlerin ağızdan verilmesi yoluna gidilerek, gerektiğinde yüksek enerji mamalar verilebilinir. Kistik fibrozisli hastaların A, D, E, K vitaminlerini emilimlerinde bozukluk olduğu için, bu vitaminler bir hekim önerisi ve denetimiyle verilir. Önerilen miktarda fazla su ve tuz takviyesi yapılır. Balgam söktürücü ilaçların yanında gerektiğinde tedaviye nefes açıcı ilaçlar dahil edilir. Kişiye özel sağaltım uygulanacağından, fizyoterapi yöntemine de başvurulabilir. Bütünleştirilmiş Taksonomik Bilgi Sistemi Bütünleştirilmiş Taksonomik Bilgi Sistemi (İngilizce: Integrated Taxonomic Information System)(ITIS) bir taksonomi derneği. Kurgu (anlam ayrımı) Skate Canada International Skate Canada International ISU Grand Prix Finalleri'ne gidecek sporcuları belirlemek için yapılan yarışmalardan biridir. Erkekler, kadınlar, çiftler ve buz dansında yarışmalar düzenlenir. ISU Grand Prix Finalleri serilerindeki yarışmaların 2.'sidir. Yarışmalar 1973'ten bu yana düzenlenmekte ve 1995'ten beri Grand Prix serilerileri içinde yer almaktadır. 2008 yılındaki yarışma (2008 Skate Canada International) Ottawa, Ontario'da 31 Ekim-2 Kasım arasında yapılmıştır. Murakami Joe Dante Joseph James "Joe" Dante (d. 28 Kasım 1946), Amerikalı film yapımcısı ve yönetmeni. "Gremlinler" (1984), "" (1990); "Explorers" (1985), "Innerspace" (1987), "Amazon Women on the Moon" (1987); "The 'Burbs" (1989), "Matinee" (1993), "Runaway Daughters" (1994), "The Second Civil War" (1997), "" (1998), "Small Soldiers" (1998) ve "" (2003) filmleri ile tanınır. Dante Morristown, New Jersey'de doğdu. Kariyerine Roger Corman'ın yanında çalışarak başladı. 1978 yılında ilk filmi "Piranha" 'yı çekti. Ardından çektiği "The Howling" ile Steven Spielberg'in dikkatini çekti. Spielberg, Dante'ye "Gremlinler" filmini çekmesini teklif etti. Dante'nin yönettiği film büyük bir hit oldu ve devam filmi de çekildi. Bu filmi de Dante yönetti. İki filmde de özel efektler büyük bir sorun oldu. Dante, karısı Sylvia ile Arkush'un Rock 'n' Roll High School konserinde tanıştı. Dante; John Astin, Paul Bartel, Phoebe Cates, Roger Corman, Cory Danziger, Rick Ducommun, Kevin Dunn, Corey Feldman, Carrie Fisher, Joe Flaherty, Courtney Gains, Zach Galligan, Henry Gibson, Charles S. Haas, Heather Haase, Phil Hartman, Bob Holt, Rance Howard, Chuck Jones, Jackie Joseph, Omri Katz, Denis Leary, Sarah Lilly, Kevin McCarthy, Mark McCracken, Michael McKean, Don McCloud, Cathy Moriarty, Shawn Nelson, Ron Perlman, Jason Presson, Kathleen Quinlan, Neil Ross, Diane Sainte-Marie, John Sayles, Wendy Schaal, William Schallert, Michael Scheehaan, Dan Stanton, Don Stanton, Christopher Stone, Dee Wallace-Stone, Meshach Taylor, Kenneth Tobey, ve Alexandra Wilson gibi oyunculerle sık sık çalıştı. Şu anda Hollywood'un büyük yıldızlarından biri olan Ethan Hawke'ı keşfetti. Amerika timsahÄ± Amerika timsahı ("Crocodylus acutus"), Orta ve Kuzey Amerika'da yaşayan bir timsah türüdür. Amerika aligatörü ile sıklıkla karıştırılır. Erkeğin en fazla uzunluğu 420 cm, ağırlığı 380 kg, dişisinin ise en fazla uzunluğu 340 cm 73 kg olur. Ama bir avcı 7 m uzunluğunda bir timsah gördüğünü söylemiştir. Amerika timsahı, Amerika aligatörüne göre soğuğa daha dirençlidir. 7 C° sıcaklığındaki suya bile dayanabilirler. Avustralya timsahında olduğu gibi nehir ağızları, nehirler, göller, ve hatta denizde bile yaşarlar. Amerika timsahı, Karayipler, Orta Amerika, Florida ve Meksika'da yaşar. En çok Kosta Rika'da bulunurlar. Uludağ Üniversitesi Hukuk Fakültesi Uludağ Üniversitesi Hukuk Fakültesi 2007 yılında Gemlik'te kurulmuştur. İş adamı ve sanayici Asım Kocabıyık tarafından yaptırılıp Uludağ Üniversitesi'ne bağışlanmıştır. 16 Eylül 2008 saat 9'da ilk dersini yaparak eğitimine 35 öğrenciyle başlamıştır. Uludağ Üniversitesi Hukuk Fakültesi, minimum puan itibarıyla 34 hukuk fakültesi arasında dokuzuncu olmuştur. Uludağ Üniversitesi Hukuk Fakültesinde eğitim süresi dört yıldır. İngilizce yeterlilik sınavını aşamayan öğrencilerin bir yıl süreyle İngilizce hazırlık sınıfına devam etmeleri ve İngilizce yeterlilik sınavını başarmaları zorunludur. Uludağ Üniversitesi, "Avrupa Kredi Transfer Sistemi (The European Credit Transfer System [ECTS])"ni kullanan ve "Avrupa Diploma Eki (Diploma Supplement Label)" vermeye hak kazanmış bir üniversitedir. Uludağ Üniversitesi Hukuk Fakültesi öğrencilerine verilen Diploma, Avrupa Diploma Eki sayesinde Avrupa Ülkelerinde tanınır. Freedom Freedom, Senegalli şarkıcı Akon'un üçüncü stüdyo albümü. Albüm, 2 Aralık 2008 tarihinde yayımlanmıştır. Dijital formatta ise 1 Aralık 2008'de satışa sunulmuştur. Albümün yapımına 2007 yılı sonunda başlandı ve 2008 yaz sonunda yapımı tamamlandı. Albümün adı başta "Acquitted" olarak belirlendi, fakat daha sonra Universal Music tarafından "Freedom" olarak değiştirildi. Temmuz ayında, Akon'un Michael Jackson ile düeti "Hold My Hand" internete sızdırıldı. Daha sonra, albümün Michael Jackson'un yeni albümüne konulacağı söylentisi çıktı. Akon, MTV'ye verdiği bir röportajda, parçanın albümünde yer almasını istediğini belirtti. Bununla birlikte, 17 Ekim'de Universal Music tarafından, albümün parça listesi duyuruldu ve "Hold My Hand"in albümde yer almadığı kesinleşti. Daha sonra ise şarkı yapılan düzenlemeler ile birlikte Michael Jackson'ın ölümünden sonra yayınlanan Michael albümünde yer aldı. Albüm, piyasaya çıktığı ilk hafta 110,000 kopya satarak ABD "Billboard" 200 listesine 7 numaradan giriş yaptı. Amerika aligatoru Amerika aligatoru ("Alligator mississippiensis"), timsahlar takımının aligatorgiller (Alligatoridae) familyasından sürüngen türü. Sadece ABD'de bulunur ve Amerikan timsahı ile sıklıkla karıştırılır. Erkeğinin uzunluğu 90 ila 380 cm., dişisinin uzunluğu ise en 60 ila 220 cm. olur. Ama bu hayvan için ortalama bir boy 180 cm civarıdır. Bir aligator diğer birçok hayvandan daha güçlü ısırır (1 ton basınç ile). Yakın akrabası Çin aligatorundan daha büyüktür. Doğal ortamında albino aligator bulmak çok zordur. Bu hayvanlar sadece hayvanat bahçelerinde yaşayabilir. Çünkü albino aligatorlar güneşe ve avcılara karşı savunmasızdır. Aligatörler, ABD'nin Kuzey Karolina, Güney Karolina, Georgia, Florida, Alabama, Mississippi, Arkansas, Louisiana, Teksas ve Oklahoma eyaletlerinde bulunur. Aligatorlar, genelde sulak alanlarda yaşar. Ancak evlere girdikleri de olur. Yavru aligatörler böcek yiyerek beslenir. Büyüdüklerinde, yılan, kaplumbağa, kuş ve hatta rakun gibi daha iri hayvanları yiyebilirler. Yetişkinleri ise geyik ve yabandomuzu gibi daha iri hayvanları avlar. Hatta koyun ve sığır gibi evcil hayvanları da yerler. Hatta ve hatta iri erkeklerin kara ayı ve Florida puması gibi iri etçilleri de yedikleri bilinmektedir. Aligatorlar insanları öldürebilir, ama onları av olarak görmez. Aligator ısırığında güçlü bir enfeksiyon riski bulunur. Aligator bir kuyruk darbesiyle bir insanı yere devirebilir ve hatta kemiklerini kırabilir. Florida eyaleti yasalarına göre Florida'da ulusal parklar haricinde yakalanan ve boyu 1,5 metreyi aşan aligatorlar uyutulmalıdır. Linde AG Linde AG, The Linde Group olarak bilinen uluslararası gaz ve mühendislik şirketler grubudur. Alman borsası DAX endeksinde yer alır. Merkezi Almanya'nın Münih şehrindedir. Şirket gruba ait işletmelerden "Soğutma tekniği" bölümünü 2004 yılında Carrier Corporation (UTC)'a satmıştı. Linde AG 2006 yılında oluşturdukları bu finansmanla ünlü İngiliz gaz işletmesi BOC firmasını satın aldı. Linde AG 2007 yılında The Linde Group olarak 50.000 işçi sayısına ulaşarak büyük bir çıkış yakaladı. Aynı yıl açıkladıkları ciro oranı ise 12,306 Milyar Euro gibi bir rakamdı. Aynı yıl 2.424 Milyon Euro vergi ödediler. Şirketin Alman borsası DAX ve Frankfurter Papierbörse hisse senetleri İsviçre'nin Zürih kentinden yönetiliyor. Bu gruba ait hisselerin diğer kısmı Allianz % 11 , Deutsche Bank % 10 , Commerzbank % 10 oranlarında diğer şirketlerde bulunuyor. Şirketler grubunun "Linde Engineering" bölümü Aldo Belloni tarafından yönetiliyor. Yönetim kurulu başkanlığını ise 2014 yılının mayıs ayından beri Wolfgang Büchele yapıyor. 1871 yılında Alman firması Spaten-Brauerei bira sanayisinin kurucusu Carl von Linde bir soğutma makinesine ihtiyaç duyduğu için bir sistem geliştirdi. Fikir pek ilgi görmedi ve 1871 yılında firma kapandı. Daha sonra 1873 yılında bu makinenin patentini aldı. Carl von Linde, bu makineyi üretmeyi kafaya koymuştu. 1879 yılında Gesellschaft für Lindes Eismaschinen Aktiengesellschaft firmasını kurarak bir süre makineyi üretti. Sekörde yine tutunamayınca 1884 yılında vazgeçerek firmayı yeniden kapattı ve Münih'te Teknik Yüksek Okulu'nda öğrenmenlik yapmaya başladı. Car von Linde, içindeki makine üretim arzusunun önüne geçemedi. 1891 yılında Guiness-Brauerei bira sanayisinen aldığı bir teklifi değerlendirerek oğlu Friedrich Linde ile birlikte bir proje geliştirerek biralar için Hava üreten bir makine üretti. 1903 yılında artık sanayide önemli makineler yapan biriydi. 2006 yılına kadar tekniklerini geliştirerek Avrupa çapında bir şirketler grubuna dönüştüler. 2006 yılında ünlü ingiliz firması BOC'u 12,4 Euro ödeyerek satın alarak The Linde Group adını aldılar. Otobüs şeridi Otobüs şeridi, otoyol ve caddelerde yalnızca otobüslerin kullanımı için özeleştirilmiş şerittir. Otobüs şeridinin genellikle kullanım amacı toplu taşımayı trafik sıkışıklığına karşı hızlandırmaktır. Bazı ülkelerde ve bazı uygulamalarında otobüs şeritlerini taksiler, bisikletler, motorsikletler veya geçiş üstünlüğü bulunan araçlar da kullanabilmektedir. Ancak bu durum şeridin varoloşundaki temel işlevi olumsuz yönde etkileyebilir. Otobüs şeritleri hızlı otobüs taşımacılığının merkezi parçasıdır. Otobüs şeridinin amacı, trafiğin sıkışık olduğu durumlarda otobüslere geçiş önceliğinin sağlanmasıyla zamandan tasarruf edilmesidir. Otobüs şeritlerinin yolun tamamında veya oldukça uzun olmaları gerekli değildir. Yolların sıkışık olduğu noktalarda otobüs şeridinin ayrılması yeterli olmaktadır. Ancak bazı şehirlerde otobüs şeritleri ayrı bir yol şeklinde tüm yol üzerinde ayrılararak, otobüs trafiği yerel trafik ağından ayrılmıştır. Otobüs şeridinin ilk kullanımı ABD'nin Chicago kentinde 1942 yılında görülmüştür. Avrupa'daki ilk kullanım ise 1962 yılında Almanya'nın Hamburg şehrinde yapılmıştır. Daha sonra bu uygulama Almanya'daki diğer kentlere de yayılmıştır. Alman modelini temel alarak Japonya'da da bu konu üzerine çalışmalar yapılmıştır. Paris ve Londra'da otobüs şeridi uygulamaları yapılmıştır. Otobüs şeritlerinin yapılması kurulmuş bölgelerde özel arazilerin istimlakı veya varolan yolların daraltılması yoluyla yapılmaktadır. Ayrıca özellikle alışveriş merkezleri gibi yerlerin önüne kural dışı park etmeler otobüslerin yeniden normal yola karışmalarını ve böylece otobüs şeridinin amacına ulaşmamasına neden olmaktadır. Ayrıca diğer araçlar tarafından bu şeridin kullanılması otobüs şeridinin ana amacına aykırılık teşkil etmektedir. América TV America Television ya da (İspanyolca: América Televisión), daha çok bilinen ismiyle America-TV, Peru televizyon kanalı. Antonio Umbert F., Nicanor Gonzalez V. ve Avelino Aramburu tarafından 15 Aralık 1958 yılında kuruldu. Televisa Group, America TV'yi 1982 yılında satın aldı. 2003 yılından itibaren kanalın CEO'su Eric Jurgensen'dir. Oldenburg Ãœniversitesi Carl von Ossietzky Oldenburg Üniversitesi (Almanca: Carl von Ossietzky Universität Oldenburg) Oldenburg, Almanya'da bulunan kamuya ait yükseköğretim kurumudur. Kuzeybatı Almanya'daki en önemli yükseköğretim kuruluşlarından biridir. 1973 yılında kurulan üniversitenin 18.000 öğrencisi bulunmaktadır. Üniversitede 80 bölüm bulunmaktadır. Üniversite AB'nin Erasmus programına üyedir ve dünyada 38 üniversite ile iş birliği içerisindedir. Substrat Substrat, biyokimyada enzimlerin tepkimelerinde işlenen maddelere verilen addır. Kimyasal tepkimeler sonucunda, enzimler vücuttaki biyokimyasal işleyişi hızlandırırlar. Substrat ise bireşen veya ayrışan maddelere verilen isimdir. Substratlar büyük yapılı veya küçük yapılı olabilirler. Enzimlerin tepkimelerinde; formülün ilk tarafında yer alan maddeler daima substrattır. Substratlar tepkimelerin sonunda daha büyük veya daha küçük ürünleri meydana getirebilirler. Her substratın işlenmesi için vücutta farklı tür enzimler yer almaktadır. Aşağıdaki denklemde, katalaz enziminin substratı olan hidrojen peroksit, reaksiyon sonucu su ve oksijene ayrışmaktadır; Duisburg-Essen Ãœniversitesi Duisburg-Essen Üniversitesi (Almanca: "Universität Duisburg-Essen") Almanya'nın Kuzey-Ren Wesfalya eyaletinde buunan yükseköğretim kuruluşudur. 1 Ocak 2003'te Duisburg ve Essen Üniversitelerinin birleştirilmesyle kurulmuştur. Duisburg ve Essen Üniversitelerinin her ikisi de 1972 yılında kurulmuştu. 14 bölüm 30 bin'den fazla öğrencisiyle üniversite Almanya'daki en büyük on üniversite arasına girmektedir. Birçok uluslararası öğrenci üniversite kapsamındaki fakültelerde eğitim görmektedir. Üniversiteninn yıllık bütçesi 470 milyon eurodur. Üniversitenin kampüsü her iki şehre -Essen ve Duisburg- yayılmıştır.Essen kampüsü Duisburg kampüsüne göre daha büyük ve canlıdır.Mühendislik bölümleri, Siyasal Bilimler Fakültesi, Doğa Bilimleri bölümleri Duisburg kampüsünde bulunmakta.Öğretmenlik (Lehramt) bölümleri ise Essen kampüsünde bulunmaktadır.Matematik bölümleri ise her iki kampüste de mevcuttur. Duisburg kampüsü 3 kısma ayrılmışken, Essen kampüsü daha çok merkezi bir kampüstür. Alta MÃ¼zesi Alta Müzesi, Norveç'in kuzeyinde Alta yerleşim biriminde Kuzey Kutup Dairesi içerinde yer alan bir müzedir. Müze Kuzey Norveç'te en çok ziyaret edilen yaz müzesidir. Yazları günlük 1.000'den fazla kişi müzeyi ziyaret etmektedir. Müzede yerel kültüre ait parçalar ve UNESCO Dünya Mirası Listesi'nde yer alan kaya yazıtlarına ait sergiler burada yer almaktadır. Bu çevredeki eski yerleşim 11.000 yıl öncesine dayanmaktadır. Müze Haziran 1991 yılında açılmış olup 1993 yılında "Avrupa'nın En İyi Müzesi" ödülünü almıştır. Hidrojen peroksit Hidrojen peroksit (HO) soluk mavi renkte; sulandırıldığında ise renksiz hale gelen bir bileşiktir. Hidrojen peroksitin akmazlık değeri, sudan daha yüksektir. Çok güçsüz bir asit olan bileşik; özellikle kâğıt sanayinde kâğıtlara beyaz renk vermek için üretilmektedir. Bileşik ayrıca dezenfektasyon, oksitleme, antiseptik üretimi ve roket yakıtı üretiminde de kullanılmaktadır. İnsan vücudunda bu molekülü parçalamak üzere karaciğerde üretilen katalaz adlı bir enzim yer almaktadır. Bu enzim, hidrojen peroksit molekülünü parçalayarak su ve oksijen molekülü eldesi sağlar. Hidrojen peroksit ilk defa 1818 yılında Fransız kimyacı Louis Jacques Thénard tarafından baryum peroksitin nitrik asit ile bileşiğe sokulmasıyla elde edilmiştir. Üretildikten sonra, uzun süre boyunca bileşiğin kararsız olduğuna inanıldı. 19. yüzyılın sonunda Petre Melikishvili ve öğrencisi L. Pizarjevski bileşiğin doğru formülünün H-O-O-H şeklinde olduğunu gösterdi. Ermeni huÅŸfaresi Ermeni huşfaresi ("Sicista armenica"), Dipodidae familyasından bir kemirgen çeşididir. Ermenistan'a endemiktir. Molitva-The Best Of Marija Šerifović'in 2007 yılında çıkan albümdür. İçinde 2007 Eurovision Şarkı Yarışması'nın şampiyon şarkısı da vardır. Trier Ãœniversitesi Trier Üniversitesi (İngilizce: University of Trier, Almanca: Universität Trier) Almanya'nın Trier şehrinde bulunan yükseköğretim kuruluşudur. Modern Trier Üniversitesi 1970 yılında 360 öğrenciyle eğitime başlamıştır. Üniversite kampüsü, kent merkezinin dış kısmında Tarforst'da kurulmuştur. Üniversitede yedi fakülte bulunmaktadır. 2006 yılı verilerine göre 14.000 öğrencinin eğitim gördüğü üniversitede; öğrencilerin %43'ü erkek, %57'si kadındır. Yabancı öğrenci oranı %15.5'dir. Üniversitede 56 Türk öğrenci eğitim görmektedir. Bu rakam ile yabancı öğrenciler arasında Türklerin payı %2.9'dur. Fare benzeri yediuyur Fare benzeri yediuyur (), tam üç kemirgene verilen bir cins addır; "Myomimus personatus", İran ve Türkmenistan'da, "Myomius roachi", Bulgaristan, Yunanistan ve Türkiye'de yaşar. Dünyadaki son yaşam alanları arasında yer alan Trakya’daki habitatları, Edirne ve çevresindeki tarla aralarındaki çalılık, meşelik ve meyve bahçeleridir. "Myomimus setzeri" ise İran'a endemiktir. Adlarını fareninkine benzeyen ince ve tüysüz kuyruklarından alırlar. Güney Afrika Cumhuriyeti'nde eşcinsel evlilik 30 Kasım 2006'da, Güney Afrika Parlamentosu'nun aynı ayda kabul ettiği "Sivil Birliktelikler Yasası" (İngilizce: "Civil Unions Bill")'nın uygulanması ile eşcinsel evlilik, Güney Afrika'da yasal oldu. 1 Aralık 2005'te, Anayasa Mahkemesi tarafından yapılan bir mahkeme kararına göre, 1 Aralık 2006 tarihini, eşcinsel evliliğin yasallaştırılması için son teslim tarihini olarak düzenledi. Güney Afrika, eşcinsel evliliği yasallaştıran dünyanın beşinci ülkesi, ve Afrika'nın ilk ve şu anda tek ülkesi oldu. İran araptavşanı İran araptavşanı ("Allactaga firouzi"), Dipodidae familyasından bir kemirgen türü. İran'a endemik bir türdür. Ponuda Marija Šerifović'in 2005 yılında çıkarttığı tekildir. 2005 yılında Sırbistan'ı Eurovision Şarkı Yarışması'nda temsil edecek kişiyi belirlemek için yapılan Beovizija Yarışması'na katılmış ve 7. olmuştur. Türkçesi "Teklif"'tir. Münih Ludwig Maximilian Üniversitesi Münih Ludwig Maximilian Üniversitesi (Almanca: Ludwig-Maximilians-Universität München), kısaca LMU Almanya'nın Münih kentinde bulunan 44.000'den fazla öğrencisiyle ülkenin en büyük ikinci üniversitesidir. Üniversitede dış ülkelerle öğrenci değişimi uygulanmaktadır, ancak bu değişimler genellikle Avrupa ülkelerindendir. Üniversite ana binası Ludwigstrasse üzerindedir. Üniversiteye Münih Metrosu'nun "Universität" istasyonundan ulaşılabilmektedir. Üniversite, üniversiteler arası akademik karşılaştırma tablolarında Almanya'nın en iyi üniversitesi olarak gösterilmektedir. Üniversite 1472 yılında kurulmuştur. Sophie ve Hans Scholl kardeşlerle başlayan, Hitler diktatörlüğüne karşı ses çıkarmayı amaçlayan harekettir. Üniversite içerisinde dağıttıkları bildiriden dolayı, Alman mahkemelerince yargılanmış ve 1943 yılında idam edilmişlerdir. Asya yaban eşeği Asya yaban eşeği ("Equus hemionus"), Equidae familyasından Orta Doğu'ya özgü bir hayvan çeşididir. Asya yaban eşeği, evcil eşekten az daha iridir ve ata daha çok benzer . 190 kg ağırlığında ve 2.1 m boyundadır. Postları yazın kızıl kahverengi, kışın sarımsı kahverengidir. Evcil eşeğin yabani atası Afrika yaban eşeği olmasına karşılık, bazen Asya yaban eşeği kabul edilir. Sümerlilerin Asya yaban eşeğini evcilleştirdiği sanılmaktadır. Asya yaban eşeği, İran, Pakistan, Kazakistan, Hindistan, Çin ve Moğalistandır. Alpin metrosu Alpin metrosu dünyanın en yüksek metrosudur. Yeraltı feniküler tipi olan metro, İsviçre'nin Valais kantonunda Saas-Fee yerleşim biriminde bulunmaktadır. 1984 yılında hizmete giren metro, Felskinn istasyonu (2980 metre) Fee buzulunun kıyısından Mittelallalin (3456 metre) de son bulmaktadır. Tünelin uzunluğu 1749 metredir. İki istasyon arası yükseklik farkı ise 476 metredir. Tellcom Tellcom, 3 Mayıs 2003'te Çukurova Holding bünyesinde kurulmuş, telekomünikasyon alanında telefon, ADSL, Fiberoptik, VoIP, VPN, Web TV gibi hizmetler vermiş bir firmadır. Tellcom 2009 yılında yine Çukurova Holding'e ait olan Superonline firmasıyla Superonline adı altında birleştirilmiştir. Böylece Tellcom firması kapanmıştır. Swissmetro Swissmetro gelecekte uygulanması düşünülen İsviçre ulusal ulaşım projesidir. Projenin temeli hızı 500 km/sa olan manyetik trenlerle düşük basınçlı tünellerde seyahate dayanmaktadır. Ev kadını Ev kadını ev ve aile ilişkileriyle ilgilenen, evin yönetimi ve düzenlenmesiyle ilgilenen ve genellikle çok az ücret alan kadındır. Ev kadını ev dışında herhangi bir işte çalışabildiği gibi, yalnızca ev işiyle de ilgilenebilmektedir. Ancak dışarıda çalışan kadınlar, dışarıda çalıştıkları işleri ana meslekleri olarak söylerler. Kadınların iş gücüne katılımı ile ev kadınlığı arasında ters bir ilişki söz konusudur. Bu nedenle kadınların iş hayatına katılımının yüksek olmadığı ülkelerde, ev kadınlarının sayısı fazladır. Liberatores Liberatores ("Kurtarıcılar") Jül Sezar'a suikast düzenleyenlerin kendilerine verdiği Latince isim. Komplonun ele başları olarak Gaius Cassius Longinus ve Marcus Junius Brutus'un (Sezar'ın metresi Servilia Caepionis'in oğlu) adları öne çıkar. Marcus Tullius Cicero komplonun bir parçası olmayıp duyunca şaşırdığı halde suikastçilerden Trebonius'a gönderdiği bir mektupta "...o enfes ziyafete çağrılmış olmayı" dilediğini yazmıştır. Ayrıca suikastçilerin Marcus Antonius'u da öldürmeleri gerektiğine inanmıştır. Ancak Komplocular tek bir tiranın öldürülmesinin daha etkili olacağını ve böylece eylemlerinin halk tarafından coup d'état değil bir tiranın öldürülmesi olarak algılanacağını düşünmüşlerdir. Tertibe katılan kırk kişinin çoğunun isimleri kayıp olmakla birlikte Cassius and Brutus'a ilave olarak bilinen diğer isimler şöyledir: Sezar sonuç olarak Pompey Tiyatrosunda öldürüldüyse de planın başarısız olma olasılığına karşı başka seçeneklerde hazırlanmıştır. Bunlar arasında onu bir köprüden aşağı itmek ya da gladyatör dövüşleri sırasında suikast düzenlemek gibi alternatif çözümler de vardır. "Liberatores" mensupları eylemlerinin karşılığını çok pahalıya ödediler. Marcus Antonius, Sezar'ın cenaze töreninde yaptığı konuşma ile halkın suikastçilere karşı dönmesine yol açtı ve sadece bir ay içinde Brutus ve Cassius şehirden kaçmak zorunda kaldılar. Sezar'ın ardından varisi Octavian ve Antonius barış yaptılar ve Marcus Aemilius Lepidusla birlikte MÖ 43 yılında İkinci Üçlü Yönetimi oluşturarak intikamı hızlandırdılar. Roma'da kalan ve adları Proskription'da yer alan tüm "Liberatores" mensupları yakalandı ve öldürüldü. Roma'dan kaçanların sonu farklı olmadı. Decimus Brutus MÖ 43 yılında Markus Antonius'a sadık Galyalı bir kabile reisi tarafından öldürülürken, Marcus Brutus ve Cassius ise MÖ 42 yılında Filippi Savaşlarının ardından öldürüldüler. Alaska boz ayısı Alaska boz ayısı ("Ursus arctos middendorffi"), bilinen diğer adıyla Kodiak ayısı, geçmişte farklı Latince isimlere sahip olmuştur. "Ursus gyas" ve "Ursus middendorffi" bunlara en iyi örneklerdir. "Ursus arctos" türünün en büyük üyeleridir. "Kodiak" adını yaşadıkları Alaska'da bulunan Kodiak Adası'ndan alırlar. Taksonomist C. H. Merriam bu türü 1896 yılında Dr. A. Th. von Middendorff'un şerefine "middendorffi" olarak adlandırmıştır. Alaska boz ayısının renkleri oldukça çeşitli olabilir. Kahverengimsi sarıdan kestane rengine kadar birçok farklı renkte bireylerine rastlanmıştır. Genelde vahşi yaşamdaki ayılar tutsak olanlardan daha büyüktür. 240 ile 330 kg arasında olan dişiler erkeklerden daha küçüktür. Erkeklerin genel büyüklükleri 390 ile 650 kg arasında değişebilir. Genç erkekler 477–534 kg arasındadırlar. Fakat gençler bile bazen 700 kg ağırlığa ulaşabilir. Araştırmalar özellikle sonbaharda bireylerin daha büyük olduğunu göstermiştir. Bu dönemde iri erkekler 700 ile 950 kg arasında olabilirler. En büyük ve ağır Alaska boz ayısı vahşi yaşamda keşfedilmiş ve ağırlığı 1200 kg'dan fazla ölçülmüştür. Dişiler erkeklerden % 30 daha küçük ve % 20 daha hafiftir. Ä°nce loris İnce loris ("Loris tardigradus"), ilkel bir primat türüdür. İnce loris gece ortaya çıkar. İri gözleri karanlıkta görmesine yardımcı olur. Bacakları çok incedir. Kuyruğu yoktur. İri, yuvarlak kulakları tüysüzdür. Postu, gümüş beyazı olan alt kısımları ve sırtından geçen bir çizgi hariç kızıl kahverengidir. Ortalama 17–26 cm boyunda, 85-350 g ağırlığındadır. İnce loris, Sri Lanka'nın iç kesimlerindeki sık yağmur ormanlarında yaşar. Daniel Bell Daniel Bell (10 Mayıs 1919 - 25 Ocak 2011), Amerikalı sosyolog. New York doğumlu olan Daniel Bell, New York City College'de ve Columbia Üniversitesi'nde öğrenim görmüştür. Gazetecilik de yapan Bell ("The New Leader", "Fortune" ve "The Public Interest") , Chicago Üniversitesi'nde asistanlık yaparak başladığı akademik kariyerine, Columbia ve Harvard Üniversitesi'nde sosyal bilimler profesörü olarak devam etmiştir (Slattery, 2007, s. 461). Bell'in çalışmaları sosyolojiye, özellikle de toplumsal değişme, modernite, kapitalizmin gelişimi ve Batı kültürünün çalışmaları konularında önemli katkılar sağlamıştır. Kitapları arasında "İdeolojinin Sonu" (The End Of Ideology, 1960), "Sanayi Sonrası Toplumun Gelişi' (The Coming Of Post Industrial Society, 1973), "Kapitalizmin Kültürel Çelişkileri" (Cultural Contradiction of Capitalism, 1976) yer almaktadır. 1973 yılında "The Coming of Post-Industrial Society" isimli kitabını yayımladı. Bu kitap yıllar önce kaleme alındığı halde 2000'li yılların Bilgi Toplumu analizi için gözlem ve öngörüler içermektedir. Bell'e göre tekno-ekonomik düzenle, kültür arasında kopukluk vardır; kültüre egemen olan eğilimler, akılcı olmayan eğilimlerdir. 25 Ocak 2011'de 91 yaşında hayatını kaybetmiştir. Tükürük Tükürük veya salya, insan ve hayvan ağzında üretilen bir tür sıvıdır. Bu sıvı, dilin altındaki tükürük bezleri aracılığıyla üretilir. Tükürük, çoğunlukla sudan oluşur, ancak içinde mukus, elektrolitler, bazı enzimler ve antibakteriyel bileşikler barındırır. Nişastayı kimyasal olarak parçalayabilen enzimleri içeren tükürük, diş çürümesini önemli ölçüde engeller. Tükürüğün pH değeri nötre çok yakındır. Yılanlar gibi bazı hayvanlar, tükürük bezlerine benzeyen organlarında kendilerini düşmanlardan korumak amacıyla zehir de üretirler. Tükürük, sindirimin başlamasını sağlayan bir sıvıdır. Nişastayı maltoza ve dekstrine parçalayan tükürük, diğer aşamalarda sindirimi kolaylaştırır. Yine tükürük, ağızda olası birçok bakteriyi yok eder. Ancak ağzın düzenli temizliği sağlanmadıkça bu antibakteriyel bileşiklerin etkisi yetersiz kalır. Ayrıca tükürük, ağızda kalan ve dişlere yapışan bakteri parçalar ve ağızda kalmış yiyecek artıklarını ayrıştırmayı sürdürür. Tükürüğün bir diğer önemli özelliği ise; özgül ağırlıkları farklı olan yağ, su, asit gibi maddelerin faz farkı yaratarak ayrışmasını önlemek, bunların karışımını sağlayarak hazmı kolaylaştırmaktır. Midede; düşük özgül ağırlıklarına sahip olan yağlar üstte, daha yüksek özgül ağırlığına sahip olan asit ve su, altta kalarak ayrışırlar. Bu sebeple; hazma yardımcı olacak mide asitlerinin yağları parçalaması imkânsız hale gelir. Tükürük; bu faz farkını "(ayrışmayı)" ortadan kaldırarak uzun bir süre özgül ağırlıkları eşitler ve böylelikle yağ, su ve asit katmanlarını ortadan kaldırarak asitle karışmasını sağlar ve hazmı kolaylaştırır. Eski Türk geleneklerinden olan, yemekten sonra 15 dakika kadar sakız çiğnemekle bolca tükürük üreterek "doğal yoldan hazmı kolaylaştırma" günümüzde unutulmuş, ilaç kullanımı ön plana çıkmıştır. Talavera de la Reina Talavera de la Reina İspanya'nın ortasında Kastilya-La Mancha. Talavera de la Reina bir kent merkezi İspanya. Bu geçtiği nehri Tajo. En büyük kent eyalet Toledo. Hayatının Önemli Duraklarından bir yaşayanların 89000. Kent çok ünlü prüzlü olan seramik. En Ã¶nemli eserler Madrigal Madrigal genel tanımıyla orta çağın sonları, Rönesans ve Barok dönemlerini kapsayan, genelde dini olmayan vokal müzik kompozisyonudur. Çok seslidir ve iki ile sekiz arasında değişen düzenlemeler, geleneksel olarak enstrüman eşliği olmaksızın seslendirilir. Türün ilk örnekleri 14. yüzyılda İtalya’da ortaya çıkmış ve türün merkezi hep İtalya olarak kalmakla birlikte Almanya ve İngiltere’de de özellikle 16. yüzyıl sonu ve 17. yüzyıl başlarında Madrigaller bestelenmiştir. Dönemin başka söze dayalı türlerinin nakaratlara ve temel bir melodiye dayalı yapılarına karşın Madrigallerde, sözlerin anlamlarını en iyi yansıtacak şekilde düzenlenen beste, her bir dize için farklıdır. 16. yüzyıl madrigalleri, bir başka sözel müzik yapısı olan ve 1470–1530 arasında zirvesine ulaşan Frottola’dan ve İtalyanca yazılan şiirlere olan ilginin canlanışından kaynaklanır. Ayrıca bir başka vokal müzik yapısı olan “Motet’in”,Fransız şansonlarının ve dönemin İtalyan vatandaşlığında yaşayan Franko-Flaman bestecilerinin motetin çok sesli bir yapısı olarak yazdıkları bestelerin de etkilerini taşır. Madrigal zamanının dini olmayan en önemli müzik formudur. Tam gelişimine 16. yüzyılın ikinci yarısında ulaşmış ve 17. yüzyılın başlarında solo şarkılar gibi formların gelişimiyle beraber önemini kaybetmeye başlamıştır. 1630’dan sonra Cantata ve Dialog ile birleşen Madrigal, önemli bir tür olarak Operanın gelişimi ile birlikte yerini Arya’ya bırakmıştır. Hint gergedanÄ± Hint gergedanı ("Rhinoceros unicornis"), Asya'da yaşayan en büyük gergedan türüdür. Hint gergedanı, eskiden Himalaya Dağlarının çevresinde çok geniş bir alanda yaşardı. Şimdi ise sadece Nepal'deki Chitwan Milli Parkı ve Hindistan'daki Kaziranga Milli Parkı ve Manas Milli Parkında bulunmaktadır. Hint gergedanlarının çok belirgin bir zırhı vardır bu nedenle bazı yerlerde zırhlı gergedanı olarak anılır. Hint gergedanı Cava gergedanıyla birlikte tek boynuzlu gergedanlar grubuna girer. Cava gergedanına göre daha büyüktür. Hint gergedanı 1,7 m boyundadır. Boynuzun uzunluğu ise 25 cm'dir. Hint gergedanının nesli, boynuzları için avlanmadan dolayı tehlikededir. Geleneksel Çin tıbbında gergedan boynuzu, iyileştirici özelliği olduğu düşünüldüğü için kullanılmaktadır. Ana maddesi keratin olan gergedan boynuzunun önemli bir tıbbi etkisi bulunmamaktadır. Kutsal Hazine Avcıları Kutsal Hazine Avcıları (ayrıca Indiana Jones ve Kutsal Hazine Avcıları olarak da bilinir) George Lucas'ın yapımcılığında Steven Spielberg tarafından yönetilen 1981 yapımı macera ve aksiyon filmidir. Başrolde Harrison Ford yer almıştır. Indiana Jones serisi'nin ilk filmidir. Hikâyede, arkeolog Indiana Jones'un Nazilerin ordularını sonsuz bir güce kavuşturabilmek için aradıkları sandığın peşine düşmesi anlatılır. Karen Allen, Indiana Jones'un eski sevgilisi Marion Ravenwood rolüyle, Paul Freeman, Indiana'nın düşmanı Fransız arkeolog René Belloq rolüyle, John Rhys-Davies, Indiana'nın yardımcısı Sallah rolüyle ve Denholm Elliott, Indiana'nın meslektaşı Marcus Brody rolüyle filmin yardımcı rollerine yer almışlardır. Lucas'ın arzusu 1930'lar ve 1940'lardaki serilerden ilham alan bir film yapmaktı. Prodüksiyon İngiltere'deki Elstree Stüdyoları'nda() yapılırken, çekimler 1980 yılının Haziran ve Eylül aları arasında La Rochelle, Tunus, Hawaii ve Kaliforniya'da gerçekleştirildi. 12 Haziran 1981 tarihinde gösterime giren "Kutsal Hazine Avcıları" yılın en yüksek hasılat yapan filmi oldu. En İyi Film dalında Akademi Ödülü adayı olurken Sanat Yönetimi, Film Kurgusu, Ses, Görsel Efekt ve Ses Efekti Kurgusu kategorilerini kazandı. Filmin finanasal ve eleştirel başarısının ardından "", "" ve "Kristal Kafatası" adlı üç devam filmi daha çekildi. Ayrıca 1992 ve 1996 yılları arasında gösterilen "The Young Indiana Jones Chronicles" adlı televizyon dizisi de gösterildi. "Kutsal Hazine Avcıları", 1999 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Ünlü arkeolog Dr. Indiana Jones, Amerikan Hükümeti tarafından Ark of the Covenant'ı bulması için tutulur. Bu Ark'ın ünlü 10 Emir'i barındırdığı ve kutsal güçleri olduğuna inanılmaktadır. Hitler'in ajanları da bu güçlü Ark'ın peşindedirler. Indiana Jones, eski aşkı Marion'la birlikte Nepal'dan Kahire'ye kadar onlarca tuzak ve tehlikeyle dolu maceraya atılır... George Lucas, 1973 senesinde "The Adventures of Indiana Smith"'i yazdı. Indiana adı Lucas'ın köpeğinden geliyordu. Lucas'ın niyeti 1930'lardaki serileri anımsatan, eğelence odaklı bir film yaratmaktı. "Yıldız Savaşları"'nın gösterime girdiği günlerde arkadaşı ve meslektaşı Steven Spielberg ile Hawaii'ye tatile giden Lucas, ona projesinden bahsetti. James Bond türü bir film yapmak isteyen Spielberg'e fikirler vermeye başladı. Sonradan Indiana Jones adını alan karakter, fiziki yönden çok güçlü bir arkeologdu. Spielberg fikri çok beğendi. Lucas ile tek bir film için değil, üç film için anlaştı. Bir senaryo yazması için Lawrence Kasdan ile anlaştı ve ardından Frank Marshall da yapımcı olarak projeye katıldı. Senaryo, Lucas'ın Philip Kaufman ile beraber yazdığı metne dayanıyordu. Kasdan, Lucas ve Spielberg birkaç kere üç günlük münazaralar yaptı. Üçü de filmdeki diyalogların en sevdikleri filmlerdeki gibi olmasını istiyordu. Kasdan senaryoyu yazarken Spielberg de Kaliforniya'da "1941" filmini çekiyordu. Spielberg, bir ofisi olmayan Kasdan'a senaryoyu kendi ofisinde yazmasını teklif etti. Kasdan senaryoyu daktilo kullanmadan eliyle yazıyordu. Kasdan ilk taslağı altı ayda yazdı. Lucas ve Spielberg, metni çok beğendiler ama bundan 40 sayfayı çıkarmasını rica etti. Duruma çok şaşıran Kasdan ikinci taslağı yazdı. Çekimlere başlanmadan önce bazı şeyler senaryoya geri konuldu. Kasdan toplamda yedi taslak yazdı. Başlangıçta Indiana Jones bir profesör, mezar hırsızı ve çapkındı. Ancak daha sonra çapkınlığı biraz azaltıldı. Kasdan bu konuda "Orijinalinde Marcus, Indy'i görmeye geldiğinde o bir partiden yeni gelmişti ve yanındaki kız da sıvışmaya çalışıyordu. Bu sahne çekildi ama sonradan çıkarıldı. Indy'nin çift kişiliği olması yeterliydi sanıyorum" dedi. Lucas, Spielberg ve Kasdan, izleyicinin onunla beraber örümcekler ve bubi tuzaklarının içine girmesini istiyordu. Lucas "Onun o mağaralara neden girdiği hiç önemli değili. Sadece giriyordu. Her şeye özgüven ile yaklaşılmasını istedik, amacımız seyircinin de Indiana ile beraber bir yandan rahat hissetmesi, diğer yandan da bazen sendelemesiydi" dedi. Spielberg ve Lucas, Indiana Jones'u süper kahraman geleneğine uygun yaratırken, aynı zamanda kimliğini oluşturan ve onu ayrıksı kılan zaaflar verdi. İkisi de Indiana Jones'un James Bond'un daha pejmürde versiyonu olmasını istiyordu. Konsept sanatçılığı için Steranko ile anlaşıldı. Lucas, Kasdan'ın senaryosundan birkaç ana sahneyi çizmesi için Steranko'ya verdi. Lucas'ın bunu yapmasının sebebi; projeyi stüdyoya satabilmek ve filmin karakterlerinin ve dekorunun görüntüsünü belirlemekti. Steranko ve Spielberg, filmin görselliğinden sohbet etti. Spielberg ona filmin biraz "kara film" tadında olmasını istedğini açıkladı. Lucas çizilmesini istediği sahneleri anlatırken çok mimik bir detaydan bahsetti. Lucas, Indiana Jones'a "The Treasure of the Sierra Madre" filmindeki Humphrey Bogart'ın karakteri Fred C. Dobbs'tan esinlenerek fötr bir şapka, deri bir ceket ve "Zorro Fightting Legion" filmindeki kahramana benzer şekilde kamçı verdi. İşe Indiana Jones'un çöldeki çiziminden başlayan Steranko, Jones'a bir Sam Browne kemeri verdi. Lucas, yapım işleri ile uğraşmak için yönetmenliği Spielberg'e bıraktı. Lucas daha sonra verdiği bir röportajda "O zamanlar gerçekten "Kutsal Hazine Avcıları" gibi bir şey yoktu, hepimizde filmin çok başarılı olacağına dair bir güven bulunuyordu. İlk kez hit olacağını bildiğim bir film yapıyordum" dedi. Lucas, çekimler boyunca Spielberg'e pek çok konuda yardımcı oldu. Bu sayede Spielberg seyircinin sevebileceği bir filmi finansal açıdan makul biçimde bitirmeye odaklandı. Diğer yürütücü yapımcı ise Kathleen Kennedy'ydi. Kennedy, David Tomplin ile reklam bölümünde çalıştı. Ayrıca storyboardları düzenliyordu. "Kutsal Hazine Avcıları", Spielberg'in storyboard ile en fazla çalıştığı filmlerden biri oldu. Filmin 1999 yılında VHS kasedi satışa çıkarıldı.2003 senesinde DVD olarak çıkarılan filmin yeni bir DVD paketi 13 Mayıs 2008 tarihinde satışa çıktı. Blu-ray olarak 17 Aralık 2013'te piyasaya sürüldü. Indiana Jones Son Macera'ın ardından George Lucas'ın yapımcısı olduğu The New Adventures of Young Indiana Jones TV dizisi gösterilmeye başlandı. Filmin Lego oyuncak seti çıkarılınca LucasArts şirketi adlı video oyununu piyasaya sürdü. Basınç giysisi Basınç elbisesi, pilotları yüksek irtifa ve düşük irtifalarda, hatta normal basıncın olduğu yerlerde de koruyan koruyucu bir giysidir. Giysiler her iki tip de olabilir. Amerikalılar Gemini 5'i, 21.8.1965 günü fırlattılar. Aracın astronotları Gordon Cooper ve Charles Conrad jr. idi. Bu denemede dünya çevresinde 128 dönüş yapan astronotlar uzayda 7 gün 22 saat 55 dakika kaldılar. Bu denemenin özelliklerinden biri,enerji kaynağı olarak ilk defa elektrik pilinin de kullanılması idi. Aracın ağırlığı 3600 kg, yörüngesinin en yakın mesafesi 161, en uzak mesafesi 348 km idi. Kermes meşesi Kermes meşesi ("Quercus coccifera"), kayıngiller (Fagaceae) familyasından Akdeniz'e özgü bir meşe türü. Sık dallı 2–3 m boyunda herdem yeşil bir çalı ya da çok nadir olarak 10 m'ye boylanan ufak ağaç şeklindedir. Tomurcuklar 3–4 mm boyunda, pullu, çıplak ya da tüylüdür. Yapraklar deri gibi serttir; kenarlar dikensi dişli olup her iki yüzü de çıplaktır. Palamut 2 yılda olgunlaşır ve hemen hemen sapsızdır. Akdeniz bölgesine özgü bir bitkidir. Türkiye'de Marmara, Ege bölgelerinde bulunur. Karadeniz bölgesinde; Zonguldak, Giresun ve Tokat'ta lokal olarak bulunur. Kermes meşesi, Kermes cinsinden kabuklu bitlerin ana besini olup bu böceklerden tarihi önemi olan kırmız boyar maddesi elde edilir Ral (tıp) Ral akciğer oskültasyonunda genellikle inspiryum sırasında duyulan çıtırtı sesine benzeyen anormal solunum sesleridir. Bronşit, pnömoni ve pulmoner fibrozis gibi akciğer patolojilerinde duyulabilir, ayrıca daha nadir olmak üzere konjestif kalp yetmezliğinde de duyulabilir. İnce, orta ve kaba raller olmak üzere üç grupta incelenebilir: Haber7.com Haber7.com, 8 Ocak 2003 tarihinde Türkçe olarak yayın hayatına başlamış ve internet üzerinden güncel haber kaynağı olarak faaliyet gösteren web sitesidir. Yazar kadrosunda, Mehmet Acet, Taha Dağlı, Esra Elönü, Recep Bozdoğan ve Mustafa Yürekli gibi isimler bulunuyor. Eylül 2008'de pazarlama ajansı "Fikrimühim"`in kullanıcıları arasında yaptığı `internet haber siteleri` araştırmasında Türkiye`nin en sık takip edilen ve en güvenilen 6. haber sitesi olarak gösterilmiştir. Ronküs Ronküs ya da ronflan ral ek solunum seslerinden olup; gürültülü, kaba, düşük frekanslı, horlama sesine benzeyen, hem inspiryum hem de ekspiryum sırasında duyulan devamlı seslerdir. Öksürükle kaybolur. Büyük çaplı bronşların akut ya da kronik enflamasyonu, tümör, düz kas spazmı ya da mukus birikimi nedeniyle tıkanmış bronşlardan soluk alıp verirken çıkan ek solunum sesidir. Öksürme sonucu sekresyon atıldığında ses düzelir. Stridor Stridor üst solunum yollarının yarı tıkanıklığı nedeniyle türbülan hava akımı oluşması sonucunda duyulan ıslığa benzer, kaba, yüksek frekanslı ek solunum sesleri. Daha çoklukla inspiryumda duyulur. Yenidoğanlarda stridorun en sık nedeni laringomalazidir. Akut epiglottit, akut laringotrakeit, allerjik reaksiyon sonucu havayollarında ödem, tümör, gibi nedenler nedeniyle de olabilir. Disfaji Disfaji (Latince: Dysphagia) yutma güçlüğü anlamına gelen tıbbi terim. Genelde başka bir rahatsızlığa ait belirti olarak görülse de, bazen kendi başına bir rahatsızlık olarak da değerlendirilir. Kelime Yunanca güçlük manasına gelen "dys" ve yemek manasına gelen "phagia" kelimeleri birleştirilerek türetilmiştir, Türkçeye de bu kelimenin adaptasyonu ile sokulmuştur. Türkçe karşılık olarak "yutma güçlüğü" veya "yutkunma güçlüğü" olarak çevrilebilir. Herhangi bir düzeyde bir sorun sonucunda gelişen disfajinin çeşitli nedenleri olabilir. Disfaji tüm yaş gruplarında görülebilmekle beraber, yaşlılarda daha sık görülmektedir. Doğumdan gelen bozukluklar, kaza, operasyon gibi çeşitli sebeplerden oluşan yapısal hasarlar, baş ve boyun kanserleri, beyin tümörleri ve diğer nörolojik hastalıklar gibi çeşitli nedenler sonucunda görülebilir. Disfajiye yol açan nörolojik hastalıklara; parkinson, demans, multipl skleroz, Shy-Drager sendromu, amyotrofik lateral skleroz örnek verilebilir. Disfaji hasta da beslenme sorunlarına yol açabilir. Ayrıca, disfajinin en büyük etkilerinden biri de konuşma problemlerine yol açabilmesidir. Hastalar zihinsel olarak anlama ve konuşma yeteneğine sahip olsalar da gırtlak kaslarını kontrol edemedikleri için konuşamayabilirler veya güçlük yüzünden konuşmamayı tercih edebilirler. Tedavi öncelikle bu soruna yol açan kaynağın ortadan kaldırılması ile olur. Daha sonra çeşitli egzersizler uygulanabilir. Son yıllarda geliştirilen "Elektrikli Mikrokas Uyarı Yöntemi" (NMES) disfaji semptomunun giderilmesi için uygulanabilen yeni bir yöntemdir. Bu yöntem hastaların gırtlağında bulunan kasların küçük elektrik sinyalleri verilerek uyarılması ve çalıştırılmasını içerir. Yutkunma Güçlüğü (Disfaji) Tedavisinde Elektrikli Mikrokas Uyarı Yöntemi Uygulaması Andreas Papandreu Andreas Yeoryu Papandreu (Yunanca: Ανδρέας Γεωργίου Παπανδρέου, d. 5 Şubat 1919 - ö. 23 Haziran 1996), Yunan iktisatçı ve siyasetçi. 1981-1989 ve 1993-1996 arasında başbakanlık yaptı. İki kez başbakanlık yapmış olan Yorgo Papandreu'nun en büyük oğlu olarak Sakız Adası'nda dünyaya geldi. Atina'daki American College'ı bitirdikten sonra Atina Üniversitesi'nde hukuk öğrenimi gördü. Diktatör Yannis Metaksas'ın yarı-faşist yönetimi sırasında Troçkistlikle suçlanarak tutuklandı. Babasının müdahalesiyle serbest bırakılarak ABD'ye gitmesine izin verildi. 1943'te Harvard Üniversitesi'nde ekonomi dalında doktora derecesi aldı. 1944'te ABD vatandaşlığına geçti. Bir süre ABD Deniz Kuvvetleri'nde görev yaptıktan sonra 1955-1963 arasında Harvard, Minnesota, California ve Berkeley üniversitelerinde ders verdi. 1951'de, Minnesota Üniversitesi'nde ders verirken tanıştığı gazetecilik öğrencisi Margaret Chant'la evlendi. Çiftin bu evlilikten üç oğulları ve bir kızları dünyaya geldi. Bu çocuklardan biri Yorgo Papandreu'dur. 1959'da, Yunanistan başbakanı Konstantin Karamanlis'in Ekonomik Kalkınma ve Araştırma Programı'nın başına geçmek için davet etmesi üzerine ülkesine döndü. 1960'ta Atina Ekonomik Araştırmalar Merkezi başkanlığına ve Yunan Merkez Bankası danışmanlığına atandı. Babası Yunanistan başbakanı olunca ABD vatandaşlığından çıktı. Kısa süre sonra, 1964'te babasının doğum yeri Akaia'dan milletvekili seçilerek parlamentoya girdi. Babasının başkanlığındaki Merkez Birliği'nin sol kanadıyla yakın ilişkisi, parti içinde hızla yükselmesi ve önemli görevlere getirilmesi çeşitli söylentilere yol açarak, 1965'te babasının hükûmetinin düşmesinde önemli rol oynadı. 1967 Mayıs ayında yapılması öngörülen seçimlerde babası Yorgo'nun (dolayısıyla kendisinin) iktidara gelmesi olasılığı, 21 Nisan 1967'de gerçekleşen Albaylar Darbesi'ni hazırlayan etmenlerden biri oldu. Nisan 1967'deki askeri darbenin ardından tutuklanan Papandreu'nun, 8 ay hapis yattıktan sonra ABD yönetiminin en üst düzeyde baskısı sonucu, ülkesini terk etmesine izin verildi. Avrupa'ya giderek Stockholm ve daha sonra Toronto'da ders verdi. Papandreu sürgünde, Yunanistan'da geliştirdiği sosyal demokrat görüşleri terkederek Üçüncü Dünya ülkelerinde rastlanan radikal, millî kurtuluşçu görüşlere yöneldi. Albaylar Darbesi öncesinde ABD'nin Yunan iç politikasına yaptığı müdahalelere ve ABD'nin sevilmeyen, beceriksiz ve acımasız bir askeri rejime destek vermesine karşı duyduğu öfkeyi "Namlunun Ucundaki Demokrasi" (1971; "Democracy At Gunpoint") adlı kitabında dile getirdi. Papandreu, NATO ile AET'nin, Avrupa'da II. Dünya Savaşı sonrasında kurulan bu ilk askeri diktatörlüğe karşı takındığı tutumdan da büyük hayal kırıklığı duydu. Albaylar Cuntası'na karşı PAK (Pan-Helenik Kurtuluş Hareketi) adını alan bir direnişi örgütledi. Ama "cuntanın yıkılması" ve yerine "sosyal demokrat değil sosyalist ve demokratik" bir Yunanistan'ın kurulması çağrıları pek karşılık görmediği gibi, "maksimilist" çizgisinden ötürü, Yunan sürgünlerin bir araya gelerek diktatörlüğe karşı geniş bir cephe oluşturmalarını engelledi. 1974'te Albaylar Cuntası'nın devrilmesi üzerine Yunanistan'a döndü. Papandreu kendi örgütü PAK ile "Demokratik Savunma" adlı bir diğer örgütün birleşmesinden oluşan sol eğilimli Panhelenik Sosyalist Hareket'in (PASOK) kuruluşunu ilan etti. Ateşli bir sosyalist söylemle esas olarak Türkiye'yi hedef alan koyu milliyetçiliği birleştiren Papandreu, başarının formülünü burada buldu. 1974 seçimlerinde yüzde 14 oy alan PASOK, 1981'de yüzde 48 oyla parlamentodaki 300 sandalyeden 172'sini kazanarak iktidara geldi. Böylece Papandreu Yunanistan'ın ilk sosyalist başbakanı oldu. Seçim kampanyası sırasında Yunanistan'ın NATO'dan çıkmasını ve Avrupa Ekonomik Topluluğu'na üyelik başvurusunun geri alınmasını savunan Papandreu iktidara gelince daha ılımlı politikalar izledi. Başbakanlığı sırasında evlilik ve dinle ilgili bazı liberal yasalar çıkarıldı; yeni aile yasalarıyla kadının toplumdaki konumu düzeltildi, ulusal sağlık sigortası kuruldu, yönetimin merkezi yapısını bir ölçüde de olsa kıracak düzenlemelere gidildi. Ama Yunanistan'daki ABD askeri üslerine ilişkin anlaşmanın süresi 1988'e değin uzatıldı ve Yunanistan NATO'ya katıldı. Pragmatik politikalarının yanı sıra ABD karşıtı söylemi sayesinde halkın desteğini kazanan Papandreu, partisinin 1985 ve 1988 seçimlerinde çoğunluğu elde etmesi üzerine başbakanlık görevini sürdürdü. Başlangıçta Türkiye'ye karşı katı bir politika izlediyse de sonradan bu politikasını değiştirdi. Yunanistan'ın 1987'de Ege Denizi'nde petrol arama çalışmalarını başlatması nedeniyle gerginleşen ilişkiler, Papandreu ve Turgut Özal'ın 1988'de İsviçre'nin Davos kentinde buluşmalarıyla bir yumuşama dönemine girdi. Papandreu'nun 1989'da ABD asıllı eşi Margaret Papandreu'dan ayrılarak kendisinden 36 yaş küçük olan Dimitra Liani ile evlenmesi kamuoyunda geniş yankılar yarattı. Papandreu'nun önde gelen politikacı, asker ve bürokratların telefonlarını dinlettiği söylentileri, hükûmet üyelerinin adının Koskotas Skandalına karışması, PASOK'un Haziran 1989'da yapılan seçimleri yitirmesinde önemli rol oynadı. Aralık 1989'da yinelenen seçimlerde de hiçbir parti çoğunluğu sağlayamadı. PASOK'un da bakan verdiği geçici bir koalisyon hükûmeti kuruldu. Nisan 1990'daki seçimlerde çoğunluğu Yeni Demokrasi Partisi elde etti. Ekim 1993'te yapılan erken seçimleri PASOK'un kazanması üzerine yeniden başbakan oldu. İkinci döneminde ilerleyen yaşı yüzünden daha çok kendi sağlık sorunlarıyla uğraştı. Kasım 1995'te böbrek yetmezliği ve kalp hastalığı nedeniyle hastaneye kaldırıldı. 15 Ocak 1996'da sağlık nedenleriyle başbakanlıktan çekildi ve aynı yıl içinde yaşamını yitirdi. Requiem (Mozart) Requiem Re-Minör (KV 626) - Mozart'ın 1791 yılında yazdığı ve bitiremeden öldüğü eserdir. Mozart eseri tamamlayamadan ölmüştür. Requiem'in sadece 2/3'lik bölümünün Mozart'a ait olmasına rağmen bu eser Mozart'ın en iyi eseri olarak kabul edilir. Bu eser taahhütlü eser olduğu için Mozart'ın ölümünden sonra onu karısı Konstanze Mozart'ın adına öğrencileri Joseph Eybler ve Franz Xaver Sussmayr tamamlayabildiler. Eserin Mozart tarafından tamamlanmamış olması bir takım tarihi gerçeklerin doğruluğundan şüphe duyulmasına sebep olmuştur. Ölümünden birkaç yıl önceden itibaren Mozart'in bestelediği eserler genellikle kilise müziğine odaklı olmuştu. 1787 yılından 1791 yılına kadar özel bir tür kilise müziği bestesi olan birkaç "Kyrie" yazmıştı. Kilise müziği alanında kendine bir besteci olarak yer edinmek için, Mozart 1791 yılının Nisan ayında San Stefan kilisesinin müzik yöneticisi Leopold Hoffman'in onun yanında yardımcı olarak çalışması gerektiği söylenmektedir. Bu kilisede prensip olarak belirli bir ücret verilememesine rağmen, Mozart bu gorevde iken 2000 qulden (altın/gümüş) tutarında bir gelir elde etti. Bu kadar yüksek efektif gelir getirmis olan bu görev o zamana göre çok karlı bir iş sayılırdı. 1791 yılının Haziran ayında Mozart İsa peygambere adanmış "Ave verum corpus" motetini (sözle okunan müzik halinde olan eserlerdir) bitirdi. Bu eserin gayet başarılı olarak icra edilmesi ona kilise tarafından daha fazla siparişlerin verilmesinin baş nedeni oldu. 1791 yıllarında Kont Franz Walsegg'in temsilcilerinin verdiği siparişler için Mozart'a Requiem'i yazmasından önce, üzerinde anlaşılan bedelin yarısı peşin olarak önceden ödendi. Mozart, bu eserde sürekli çalıştırdığı metin biçimini kullanarak, "qradual" ve "traktüs"'un çok popüler olmasına avantaj verdi. Belki o bu şekilde işleyişini Michael Iohann Haydn'in "Do Bemol Requiem"'in kuruluşundan almıştı. Mozart, Haydn'in "Requiem"ini ilk kez on beş yaşındayken duymuştu. Requiem üzerinde çalıştığı dönemde Mozart ağır hastalandı. 5 Aralık 1791'de ölümüne kadar besteci eserin açılışı olan "İntroit (Requiem aeternam)" bölümünü, aynı zamanda tüm orkestra ve vokal bölümlerini yazabilmişti. Açılış bölümünün ardından gelen "Kyrie" ve "Dies irae" sekuensinin önemli bölümünü ("Dies irae" ile "Confutatis" arasinda bulunan bölümleri) sadece vokal okunuşunu ve seslerin başlarını kaydetmişti. Ayrıca bazı temel olan orkestra partilerini (trombonların "Tuba mirum" unu, birinci yerde duran notalarının seslerini) kısaca kaydetmişti. "Lacrimosa"'nın son bölümü sekiz Taktik sonra kesilmişti ve eksik kalmıştı. 1960 yılında bu boşluğu doldurmak için "Lacrimosa" dan sonra "Amin fugası" arttırıldı. Sonraki gelen "Offertörium"'un iki cümlesini, "Domine Jesus Christe" ve "Hostias" i ise yeniden vokal bölümleri üzere yazılmış ve "continuo" bölümünde hazırlanmıştı (o bölüme eklenmişti). "Sanctus Benedictus", "Agnus Dei" ve "Communio" bölümleri ise tamamen yazılmamıştır. Mozart'ın karısı Konstanze Mozart bu bitmemiş bestesinden dolayı, sipariş verildigi zaman kocasına peşin olarak ödenmiş yarı bedeli geri ödemek istemiyordu. Bu nedenle Konstanze, Mozart'ın kendi öğrencilerine eseri bitirmek için başvurdu. Bunlardan biri tarafından bitirilen ve tamamlanmış görünen eser sipariş edene devredilebilecek ve anlaşılan bedelin geri kalan kısmı da alınabilecekti. Onun ilk başvurduğu kişi Joseph Eybler oldu. Joseph Eyble, "Dies Irae" den "Lacrimosa"'ya kadar olan bölümlerin enstrümanlaştırması üzerinde çalışmalar yaptı. Ama belirsiz nedenlerle bu işi bitirmeyip yarıda bıraktı. Ama kendi yaptığı eklentileri Mozart'ın el yazısı partitür notaları metnine yazmıştı. Bu kez iş Mozart'ın öğrencilerinden diğer biri olan genç besteci Franz Xaver Süssmayr'a devredildi. O enstrümanlaştırma işini Eybler'in tamamladığı kısım üzerinde kurdu. Süssmayr bunlara orkestra ekledi ve "Offerotium" bölümünü tamamladı. "Lacrimosa"'ni tamamladıktan sonra, Süssmayr eserde olan eksik "​​Sanctus", "Benedictus" ve "Agnus Dei" bölümlerini de besteledi. En sonra Mozart'ın iki açılış sahnesini alıp "Communio (Lux aeterna)" bölümüne tekrarlanmış halde ekleyerek onları "Lux aeterna"'nin metni ile birleştirdi. "Kyrie" bölümünü oluşturan trombonların ve timpanilerın bestelerinin Süssmayr tarafından işlenmesi bugün hala tartışmalıdır. "Kyrie" bölümünün ek yapılıp tamamlanması ve Eybler'in enstrümanlaşması Mozart'ın bu partitür notaları metnine ekleyen Süssmayr sonra bunları ve eserin kalan bölümlerini yeni kağıda aktararak kendi fikirleri ekleyerek bitirdi. Böylece iki değişik nota partitür metni meydana geldi. Birinci metin, Mozart'ın kendi eliyle yazdığı iş partitürü, Eybler'in buna ek yaptığı enstrümanlaştırma ve Süssmayr'in bunları kullanıp geliştirmesi ile ortaya çıktı. İkinci partitür metni ise Süssmayr tarafından ikinci etapta yeni kağıta kopyalanıp tamamlanmış olan ek metinden oluştu. 1792 yılında Süssmayr bu ikinci versiyona Mozart'ın sahte bir imzasını ekledi ve eseri sipariş veren Kont Walsegg'in temsilcilerinden birine verdi. Ana yazmalar, özellikle "son notalar" ve "işlenmiş kağıtlar", 1830 - 1840 yılları arasında Viyana Kütüphanesi'nde (günmümüzdeki Avusturya Milli Kütüphanesi) teslim edilmiştir. Eybler'in eser üzerinde tamamladığı ekler üzerine başka bestecilerin de katkı yapmış olduğu ve onların katkılarının da Süssmayr tarafından kullanıldığı çok muhtemeldir. En azından o biliniyor ki Maksimillian Stadler "Domine Jesu" partitürasının enstrümanlaştırılması üzerinde çalışmıştı. "Kyrie" de bulunan yan çalınan "yan vokal" (colla parte) sesleri de ayrıca, diğer bir besteci olan Leopold Novak (Mozart'ın yeni Requiemini baskı ettiren) tarafından işlenmiştir. Eser dört vokal solist (soprano, alto, tenor ve bas), dört bölümlü hordan ve küçük klasik orkestra tarafından tasarlanmıştır. Bu orkestra kendisi de iki bas kornolarda, iki fagotlardan, iki trübadan, üç trombon, üç timpanıden, kablolu orkestra ve başlı organdan ibaret idi. Ana dikkat çeken noktalardan biri eserin orkestralaştırılmasında bir tane de tahta nefesli alet kullanımı tercih edilmemesidir. Orkestranın sesi buna göre de esasen baş üzerinde konroların sayesinde koyu ton ile belirlenir. Öyle ki karanlık transparenslik meydana gelerek, siyah atmosfer yayılıyor. Mozart'ın Requiem'inde ön bölümde dörtlü vokal partiler yer alır fakat kısa olmakla sırf enstrümantal bölümler de vardır. Orkestra çok zaman hizmet edici işlev gösteriyor. Hatta vokal Solistleri de koronun arkasına saklanarak bir topluluk gibi ("Tüba mirum" dan başka) kullanılır. Arıyalar ve diğer kutsal müziklerde işlenilen virutoz sesler bu orkestra yoktur. En azından hor biraz da olsa parlak ve önemli katkıda bulunur. Requiem'in Sussmayr tarafından hazırlanmış partitürü dört bölümden oluşur: Bazı kaynaklarda eserin tamamlanmadan önce 10 Aralık 1791 yılında Mozart'ın başka bir küçük eseri ile ("Exequien"), Emmanuel Şikaneder'in yönetimi altinda olan Viyana'daki Michael kilisesinde çalacağını bildirmiştir. Kilisenin önünde bu olayın anısına plaket de koyulmuştur. Fakat eser tam hazır olmadığından onun giriş bölümünün ilk iki cümlesi, "Introit" ve "Kyrie" bölümleri seslendirmiştir. Ama bu parçalar hangi ensturumanlarla çalındığı bilinmiyor. Eserin tam versiyonunun galası 2 Ocak 1773 yılında, Viyana'da, Restore salonunda gerçekleştirildi. Bu gala konseri Gottfried van Svieten tarafından Konstanze Mozart ve onun çocukları için düzenlenmiştir. Eser bu konserde, Konstanze Mozart ve Süssmayrın kopyaları temelinde seslendirilmiş. Bu galada, eseri sipariş veren Kont Valsegin bilgisi olmadan gerçekleştirirler. Fakat eserin galasını geçirmek hakkı Valsegin'e aitti. 14 Aralık 1793 yılında eser ilk kez, yazıldığı amaçla (Kont Valsegin karısının ölümüne göre), Viyana'da, Ştift kilisesinde seslendirildi. Siparişi veren, esere dirijorluq ederek kendi adını (anonim olarak) bir partituranın yazarı olarak vermişti. Analize göre o sipariş verdiği başka eserlerle de böyle yapmıştı. Eserin diğer performansı 1794 yılında, 14 Şubat'ta Kont Valsegin karısının ölümünün üçüncü gününde o zaman Valsegin ait olan, bugünkü Şottvayna ait, Patronat kilisesinde baş tutmuştur. Viyana'dan sonra eser, 20 Nisan, 1796 yılında Leipzig de bulunan Giyim evinde (İohann Gotfridin drijorluğu ile) seslendiriliyor ve böylece eserin şöhreti tüm Avrupa veya yayılıyor. Bir saatlik Requiemden ek, Mozart'ın başka iki eseri de bu konserde iki interpret - Konstanze Mozart (vokal) ve Auqust Eberhard Müller (Organ (müzik aleti)) - tarafından seslendirilmiş. Müller sonraları bu partituranın yazdırma sırasında editör olarak da çalışmıştır. Mozart'ın ilk biyografisinde, (1798 yılında Franz Xaver Nimeçek tarafından yazılmıştır) bu Requiem özel bir şekilde kutlandı. Fraqmentlərin karakterleri ve anonim sipariş de bu biyografide yerini aldı. Yayıncılık firması "Breitkopf & Hertel", 1799 yılında Mozart'ın mirası ve Rekviyemin yayınına göre Konstanze Motsartla pazarlık yapar. Mozart'ın mirası ile ilgili görüşmeler baş tutmasa da, Rekviyemin yayını ile ilgili rıza alındı ​​(Konstanze Mozart bu eserin haklarına sahip olmadığı için çabuk kabul). Partituranın bir bölümü artık bu firmada vardı. Fakat firma eserin hukuki statüsünü belirlemek, telif ve müzik hakkında ayrıntılı bilgi almak için Mozart'ın karısı ile uzun süren görüşmeler yapıyor ve hanım Konstanzedən eserin diğer notalarını talep ediyorlar. Konstanze Mozart "Breitkopf & HARTEL" firmasına partituranın kalan bölümlerini de gönderir ve sorular ve kayıtlarla ilgili Süssmayra müracaat etmeleri bildirir. Gerçekten de, Süssmayr kendi mektuplarının birinde, 1800 yılının Şubat ayında, Rekviyemin onun sayesinde yazılmasını anlatıyor. Ama bu halin üstüne düşməyərək, onun adının çekilmesi hakkında hiçbir gerektirmez. Yakında bundan sonra, "Breitkopf & Hertel" firması eseri yayın yaptığınızda yazarın adını sadece Mozart gibi göstererek eseri tüm dünyaya yaymıştır. Firmanın gazetelerde yayılmış reklamları Kont Valsegin de dikkatini çekiyor. Böylece kont, Mozart'ın karısı Konstanzaya karşı talepler ileri sürüyor. Bu taleplere göre, Süssmayr hukuki yolla çalışarak, kendi yazılarını Mozart'ın yazılarından ayırır. Bununla eserin yazılmasında onun da adı, yazarlardan biri olarak kutlanmaya başlar. Hukuki sorunlara göre eser birkaç bölüme bölünmüştü, Requiem tek bir eser gibi, Mozartın adına kabul edildi. TÃ¼kenmez kalem Tükenmez kalem ya da kısaca tükenmez, içindeki borucuktaki özel ve koyu kıvamdaki mürekkebi, ucunda bulunan bilye sayesinde yüzeye aktaran modern bir yazım aracı. Kullanılabilirliği ve bulunabilirliği ile günlük yaşamda yaygın bir kullanıma sahiptir. En yaygın mürekkep renkleri mavi, siyah ve kırmızı olup, diğer renklerde yazan tükenmez kalemler de üretilmektedir. Tükenmez kaleme "tükenmez" denmesinin nedeni, onunla yaklaşık iki-üç kilometre uzunluğunda bir çizgi çizilebilmesidir. Tipik bir tükenmez kalemin içindeki ince plastik tüpün boyutları 2 mm (iç), 3 mm (dış) ve 120 mm.dir (uzunluk). 30 Ekim 1888 tarihinde Amerikalı denizci John Loud, derilerini işaretlemek için ucunda bilye bulunan mürekkepli kalemi icat etti ve ilk patentini aldı. Bu buluşu, 1935 yılında gazete editörü olan Macar Ladislao Biro ve kimyager kardeşi geliştirdi. Biro Kardeşler, buldukları kalemi tanıştıkları Arjantin Başkanı Augustine Justo'ya gösterdi ve başkanın teşvik etmesiyle kardeşler, Arjantin'de fabrika kurdular. Yapılan ikinci denemede başarılı oldular. Chicago'lu Milton Reynolds, Arjantin'de gördüğü bu kalemleri, Amerika Birleşik Devletleri'nde perakende olarak satmaya başladı. 1940'larda artan tükenmez kalem üreticileri arasında rekabet oluşmaya başladı. II. Dünya Savaşı sırasında Amerikan Hava Kuvvetleri, uçuş personeli için tükenmez kalemi tercih etti çünkü 3 bin metre yüksekteki basınçta diğer kalemlerin mürekkebi akıyordu. ISO'nun tükenmez kalemler için yayımladığı standartları şunlardır: Yalıntaş, Mustafakemalpaşa Yalıntaş, Bursa ilinin Mustafakemalpaşa ilçesine bağlı bir beldedir. Eski adı Mineviz olan mahallenin adı, 1923 yılında Yalıntaş olarak değiştirilmiştir. Belde ekonomisini çiftçilik, hayvancılık, küçük esnaf ve günübirlik işlerde çalışanlar oluşturmaktadır. Köy hizmetleri tarafından 1988 yılında yapılan gölet sayesinde beldede sulu tarım yapılmaktadır. Pastel boya Pastel, pastel boya ya da pastel kalem, toz boyar maddelerin katı bir hamur olana kadar tebeşir ve suyla karıştırılmasıyla oluşturulan çizim aracıdır. Ünlü ressamların pek tercih ettikleri bir çizim aleti olmasa da rahat kullanımı olan bir boya türüdür. Kapatıcı özelliği bulunmaktadır. Yani, kâğıtta alttaki renk üstüne ondan daha koyu olmak şartıyla bir renk sürülebilir. Bu,