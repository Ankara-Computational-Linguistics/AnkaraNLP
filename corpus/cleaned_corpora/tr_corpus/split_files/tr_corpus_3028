bu durum yediden yetmişe herkesin yaşadığı bir sıkıntıdır. Daha ilkokulda rekabete zorlanan çocukların yaşlarının gerektirdiği gibi yaşama hakları ellerinden alınmaktadır. Kendi çocuğu daha erken okumayı söksün diye çocuğunu zorlayan anne baba zihniyeti bu acı gerçeğe bir örnektir. Erken yaşta rekabete alıştırılan çocuk ileriki yaşlarında bu davranışını sürdürmezse başarısız olarak addedileceğini zannedip Unutulmaz3 yaşamın güzelliklerini bir kenara itip hırs odaklı bir hayat yaşamaktadır. Cahit Sıtkı kendi yaşamından verdiği örnekle okuyucuyu bir nebze olsun bu tutumundan uzaklaştırmaya çalışmıştır. İleride geçmişte yapmadıkları şeylerin özleminden ötürü pişmanlık çekmemeleri için gökyüzünün başka renklerinin de olduğu örneğini vermiştir. Bu örnekle insanlara çevrelerini tanımalarını, sanki bir günlük ömürleri kalmış gibi hayatı doludizgin yaşamları gerektiğine vurgu yapmıştır. Yaşı otuz beşe yaklaştığında bu şiiri anmayan yoktur. Cahit Sıtkı otuz beş yaşı bir dönüm noktası kabul ederek öncesinde ve sonrasında insanların genel duygu ve düşüncelerini kendini temel alarak okuyucuya aktarmıştır. Okuyucularına zamandan hızlı ilerleyen bir şey olmadığını çok net bir dille ifade etmiştir. Geçmişi geçmişte bırakmalarını, gelecek içinde kaygılanmamalarını söyleyen Tarancı, en önemli zamanın şu an yaşadıkları zaman olduğunu ve bunu çok iyi bir şekilde değerlendirmeleri gerektiğini öğüt vermiştir. Benim naçizane tavsiyem ise bu şiiri okumak için otuz beş yaşı beklememeniz ve her doğum gününüzde okumanızdır. Yaş otuz beş olmadan hayatın anlamını çabucak kavramınız ve sonradan pişman olabileceğiniz bir hayat yaşamamış olmanız için. KAYNAKÇA Tarancı, Cahit Sıtkı. Otuz Beş Yaş. İstanbul: Can Yayınları, 2007 BİR HAYATIN ELDEN GİDİŞİ: SONELER Zafer Koşar | 25 Kasım 2014 İnsan hayatında herkes için geçerli olan birtakım gerçeklikler vardır. Ölüm ve yaşam gibi ve bunlar kişiden kişiye değişmez. Yine birtakım öznel hisler veya başka bir tabirle algılar bulunur insanda. Aşk ve güzellik gibi fakat bunların genelgeçer bir tarifi yoktur. Kişiden kişiye değişmektedir çünkü bu kavramlar. William Shakespeare ise sevdiği kadının, güzelliğine ve ona duyduğu aşka bunların yanı sıra ise gençliğin elden gidişine ve ölümlüğe Soneler adıyla anılan eserinde geniş yer vermiştir. Shakespeare Soneler’de zıt kavramları işlemiş gibi gözükse de işlediği her bir konuyla sizi farklı ufuklara taşıyor, ayrıca işlediği her bir kavramın hayattaki yerini okura çok güzel bir şekilde aksettiriyor. İnsan için kaçınılmaz kavramdır yaşlanmak, ölüme yaklaşıp artık onu bir nefes ötede hissetmek. Shakespeare de elinden geçip giden gençliğini özlemle anmakta, hafif sitemkâr gençliğini alıp götürmesinden ötürü yıllara. Shakespeare kaybettiği yılların değerini geç anlamış belki de şiirleriyle bizi bu yönden uyarmaya çalışmaktadır. Fakat günümüzde insanlar bu uyarıya kulak asmamış olacak ki hâlen gençliğin kıymetini bilmemekte belki de anlamak için yaşlanmayı, onu elden yitirmeyi beklemektedirler. Bu da onlara iki çıkış yolu bırakmaktadır ki bunlar barışmaktır yaşlanmayla veya kabullenmektir ölümü. Bu bağlamda Shakespeare gençliği elinden yitirmiş biri olarak bazen ölümden başka çıkış yolu görmemiş ve “Vazgeçtim bu dünyadan tek ölüm paklar beni,” demiş. Bazen de barışmış yaşlılığıyla ve “Yaşlısın deseler de bana, inanmam aynalara,” diyerek umut aşılamıştır kendisine ve diğer insanlara. Ama eğer pişman değilse insan geçmişte yaptıklarından, o zaman yaşlanmak büyük bir erdemdir aslında onu bilge ve saygın yapan. Aksi halde yaşlanmak büyük bir yük ve hatta belki de tek kapısı olan, o kapısı da ölüme açılan bir oda gibi olur insan için. Aşk ve güzellik konuları da Soneler’de geniş yer bulmuştur kendilerine. Shakespeare günden güne artan, körelmek nedir bilmeyen aşkını birçok yönden tasvir etmiştir. Belki de aşka şiirlerinde bu denli önem vermesinin sebebi ondan alıp götüremediği tek şey olmasıdır yılların. Çünkü aşk onun çok şey ifade ediyor, ruhsal durumunu derinden etkiliyordu bu etkiyi ise bize şu şekilde aktarıyordu “Seni görmeyince benim günüm her gece; Geceler gündüz olur düş seni gösterince.” Bu bağlamda ise bizim anlamamız gereken bizi hayata bağlayan şeyler gençlik gibi maddi veya geçici varlıklar değil aşk ve sevgi gibi güzel, insanları birbirlerine yaklaştıran duygular olmalıdır. İnsan için kaçınılmaz bir gerçektir yaşlanmak fakat insanların birbirlerine karşı besledikleri duygular aksi bir tavır sergiler. Gençleşir gün geçtikçe. Zaten artar tadı da aşkın gün geçtikte, âdeta bir şarap gibi. Kısacası, gençliğin kıymetini bilmelidir insan. Onu yaşlanınca pişman etmeyecek bir hayat yaşamalıdır. Bir gençlik geçirmelidir gurur duyacağı. Belki de onu yaşlılığında erdemli kılacak kadar dolu dolu bir hayat... Böylece sitem etmez insan geçip giden yıllara, sövmez gençlik yıllarına.Ayrıca uzaklaşmalı insan maddi zenginliklerden ve adamalı kendisini sevgiye, aşka. Çünkü bilmelidir ki insan, her türlü zenginlik ve güzellik geçip gider de sevgi yok olmaz ya da azalmaz insan var oldukça. Kaynağı insandır çünkü sevgi ve aşkın. Hatta insanla sevginin ilişkisini toprakla ağacınkine bile benzetebiliriz. Sevgi bir ağaçsa köklerini toprağa salmış, insan da topraktır ağacı sımsıkı kucaklamış. Eğer yoksa toprak, ağacın köklerini uzatacağı varlık sahnesine adımını bile atamaz o ağaç . Eğer dikilmeyecekse bir ağaç dahi, toprak ne işe yarayacak? Ağaçsız toprak gibidir sevginin olmadığı insan kalbi de, eğer büyütmezse içinde sevgi ve aşk, kendi başına kuruyup gider hiçbir işe yaramayarak. Kaynaklar: Altmış Altıncı Sone Yirmi İkinci Sone Kırk Üçüncü Sone Ece Gürçay HAYAT: SENARYOYA SADIK KALMAMA UĞRAŞI Kurgulanmış bir gelecek, senaryosunu büyük ölçüde bizim yazmadığımız bir hayatı yaşamaya razı olmaktır. Belli refah seviyesindeki bir çocuğun hayatıyla ilgili en sıradan kurguya baktığımızda bunu kolayca anlayabiliriz. Üniversite mezuniyetine kadar geçen süre zaten verili gibidir. Sonra güzel bir iş. Sonra güzel bir eş. Sonra çocuklar. Dört tane hedef noktası var bu kurguda. Böyle bir hayata razı olmak, birilerinin bizim için çizdiği güzergâhta ilerlememiz anlamına gelir. Hayatımızı anlattığımız romanın konu başlıkları gibidir bunlar. Bize düşen tek şey, hangi okuldan mezun olduğumuz, o süre içerisinde neler yaptığımız, hangi işe girdiğimiz, iş hayatımızda neler yaşadığımız gibi yerleri doldurmak olur. Çizgili defter kullanımının bile insanın yaratıcılığını, potansiyelini sınırladığı gerçeğini düşündüğümüz zaman, konu başlıkları belli bir kitabı yazmaya koyulmanın yaratıcılığımızda ve potansiyelimizde ne tür bir sınırlamayı doğurduğunu da görmemiz mümkün. Bunlar genel geçer ifadeler değil, aslında yazdıklarım bana dair şeyler ve yalnız olmadığımı biliyorum. Bir de hayatının senaryosunu kendisi yazan insanlar var bu hayatta. Çok nadirler ve onlar bizim elimizde bir haritayla çevresini dolaşarak ilerlediğimiz nehrin sularında yolculuk ediyorlar. Pusulaları yok, haritaları yok, görüntüde bizden daha riskli bir durumda yolculuk ediyorlar ama bizde olmayan bir şey var onlarda: Yaptıkları her şeyi kendi istekleriyle yapmaları, inşa ettikleri her değeri kendi elleriyle üretmeleri. Oktay Çetinkaya, bu insanlardan birisi. Onun inanılmaz öyküsünü Çöpte Dostoyevski Buldum (2011) adlı belgesel-filmde izleme şansına eriştim. Çocukken kaportacıda bir yıl çalışarak başlıyor serüveni. Sonra hırsızlık, en sonunda kâğıt toplama işine giriyor. Onun için dünyanın en güzel işi kâğıt toplamak. Yıllar sonra bile, geçmişin tüm acılarından ayakta kalmış biçimde sıyrılmasına rağmen kâğıt topladığı günleri özlediğini söylüyor, sokaklarda koşturmayı, her yere girip çıkmayı. Sonra çöpte bulduğu bir kitabın kapağını açıyor, diğer kitaplar geliyor ardından, onu en çok Dostoyevski etkiliyor. Sahaf açıyor kendisine ve o artık entelektüel bir kitapçı. # Kurgulanmış bir geleceğin, içimdeki serüven hevesini öldürdüğünü hissediyorum. Çünkü milyonlarca hektar büyüklüğündeki bir alanda birkaç dönüm yere hapsedildiğim gerçeğini görebiliyorum. Etrafı çitlerle çevrili bu alandan çıkmam, hayatımın her döneminde bir köşe başında ölü bulunmak ya da ölmemek ama sürünmek gibi sonuçları anımsatıyor bana. Kurduğum sosyal ilişkiler bile aynı alanda yaşadığım insanlarla sınırlı. Hayallerin aynı alanın içerisinde en fazla ne yapılabilirse o noktaya kadar genişleyebiliyor ancak. Çocukken bana öğretilen aslında hayat değildi, ne yapmam gerektiğinin dikte edilmesiydi. Daha iki – üç yaşındayken belli bir alanla sınırlandırılmıştım; tüm akranlarım gibi. Bu alanda da harikulade işler yapılabilir, belki de risklerden uzakta konforlu bir hayat haritasız gezginlikten daha iyi sonuçlar doğurabilir. Ne düşünürsem düşüneyim, sonuç ne olursa olsun, şu bilgiyle hüzünleneceğim: Ben sadece konu başlıklarının altını dolduracak bir insanım. Elindeki haritaya mahkûm olmuş birisiyim ben. Başkaları tarafından yazılmış başlıklar, başkaları tarafından oluşturulmuş bir harita bunlar. O yüzden elli yaşına gelince, bir hayatı kendi ellerimle kurdum gibi bir laf etmeye utanacağımı bilerek yaşıyorum hayatı. Çünkü ben sadece önceden, başkaları tarafından işaretlenmiş hedef noktalarına ulaşmış olacağım. Karşılığında kazandığım tek iyi şey, hayatımın belli bir dönemini “tinerci çocuk” olarak geçirmemek olacak. Sokaklara düşmek, çöpleri karıştırmak, tinerle avunmamak karşılığında satın alınmış bu hayatın bedeli, altına gururla imza atamayacak olmam olacak. Kurgulanmış her gelecek ve böyle yaşanmış bir hayatın altında tek bir kişinin imzası olamaz çünkü. İsim listesinde belki size en sonuncu sıra düşer. Oraya imzanızı atarsınız ama elinizde tuttuğunuz belge, hayatınızın ta kendisidir. Hayatımın yönetimine el koyma çabası içerisine girdim ben de. En azından, yirmi yıllık bir karanlık dönemin ardından nihayet yönetimi devraldım diyebilmeli, eskinin bana ait olmayan izlerini silebilmeliyim. Belki o zaman hem konu başlıklarını değiştirir, hem de kitabın sonuna tek bir imza atma onurunu yaşayabilirim. Kaynakça: Çöpte Dostoyevski Buldum(2007,Film) , Mahir Kaya hFps://soundcloud.com/onbironsekiz/oktay-ceLnkaya (Fotoğraf) Şafak Sayın 21401174 Turk101-15 Başak Berna Cordan 16.12.2014 KÜÇÜK BİR DOKUNUŞ Le Fabuleux Destin d'Amélie Poulain, kısaca Amelié, bir Jean-Pierre Jeunet filmidir. Dünya çapında pek çok ödül almış ve yine pek çok ödüle aday gösterilmiş, birçok listede üst sıralara yerleşmiş ve sayısız başarıya imza atmıştır. Başrolde Amélie Poulain olarak karşımıza çıkan Audrey Tautou da, üstün oyunculuk performansıyla bireysel olarak çok sayıda ödüle lâyık görülmüştür. Filmde, yirmi iki yaşındayken hayatı değişen Amélie anlatılmaktadır. Ona her zaman sert, soğuk ve mesafeli davranan ebeveynlere sahip olan Amelié, evde eğitim görmektedir. Okula gitmediği için diğer çocuklardan uzakta ve yalnız büyümüştür. Annesinin ölümünün ardından iyice içine kapanan Amélie, kendi dünyasında yaşamaya ve onu mutlu eden küçük şeylere tutunmaya başlamıştır. Mercimek çuvalına elini daldırmak, krem brulesinin kabuğunu tatlı kaşığıyla oymak, yüzeyi pürüzsüz taşları birktirmek ve onları St. Martin’s Kanalı’nda sektirmek gibi... Manavın çırağından, kocası tarafından terk edilen komşusuna, hastalığı yüzünden “kristal adam” diye anılan ihtiyar ressamdan, metrodaki kör dilenciye kadar bir sürü insanın hayatına küçük dokunuşlar yaparak onları mutlu etmiştir. En sonunda karşısına onu mutlu edebilecek biri çıkmış ve böylece gerçek aşkı tatmıştır. Sayın, 2 Kimileri mutsuzken çikolata yer, kimileri uzun yürüyüşlere çıkar, kimileri saatlerce ağlar. Ben de ne zaman kendimi kötü hissetsem, filmin yarattığı farkındalığa ihtiyaç duyup Amélie’yi izlerim. Her seferinde beni birtakım şeyleri tekrar tekrar sorgulamaya iter. Çevremde Amelié karakteri gibi kaç tane insan vardır? Daha da önemlisi, var mıdır? Peki ya ben küçük şeylerle mutlu olabiliyor muyum? İnsanoğlu kendini, mutluluk kavramının keskin çizgilerle sınırlandırıldığına, dikenli tellerle çevrelendiğine inandırıyor. Ulaşması güç, elde etmesi zor... O gelip bizi bulmadıkça, bizim mutluluğu bulmamız çok zor. Anketler düzenleniyor, röportajlar yapılıyor. Çoğunun ortak noktası aynı soru: ”Mutluluk nedir?”. Mutluluğu tanımlamak, kalıplara sokmak, tarif etmek şart. Çerçeveletip duvarlarımıza asabileceğimiz bir formülü olsa ya hatta biz de bitmek bilmeyen, bir türlü sonuçlanmayan bu mutluluk arayışından vazgeçsek. Bakıp da göremeyince, nice hayatlar bakmakla geçiyor çünkü. Bir karmaşa ve stres bulutunun gölgesi düşmüş sanki yüzlere. Çevremiz bizi mutlu edebilecek küçük ayrıntılara, tonlarca renkle doluyken, insanlar sonbaharda bile gri. Gülümsemeler, kat kat maskelerle örtülmüş sanki. Zaten mutlu olacak ne var ki? İnsan durup dururken mutlu mu olurmuş? Yolda gülümseyerek yürüyen birini görünce bile garipser olduk: “Deli midir nedir?”. Delidir belki de. Mutluluğun resmini çizebilen bir deli… Şairin dediği gibi… Bu etkileyici filmin beni çıkardığı ufak içsel yolculuğun ardından, bakış açısının insanı ne denli değiştirebileceğini fark ettim. Aslında mutluluk arayışını eleştirirken dahi karamsar bir tavır takınan insanı mutsuzluğa iten, yine ta kendisiydi. Siyahlar olduğu kadar, beyazlar da mevcuttu. Uzaktan bakınca gri görünmelerinin nedeni buydu belki de. Hayattan tat alamayan ve hiçbir zaman da alamayacak olan insanlar elbette vardı. Var olacaktı. Peki ya parmak arası terlikleriyle yağmura yakalanınca, en azından çorapları ıslanmıyor diye mutlu olan, sahaftan aldığı eski bir kitabın içindeki, artık dağılmaya başlamış olan el yazısıyla, üstünkörü karalanmış birkaç satırı okuduğunda gözlerinin içi gülen insanlar? Onları görmek için Sayın, 3 ihtiyacımız olan tek şey yakından bakmaktı. Üstelik onların hayatlarına değil, kendi hayatlarımıza… Bizim hayatlarımızdaki küçük dokunuşları sahibiydi onlar. Fark yaratan, renk katan ayrıntılardan sadece birkaçıydılar. Güneşli bir sabah, birkaç güzel dize, deniz kokan bir rüzgâr ve bu rüzgârla yarışan küçük bir kuş gibi... Evet, mutlu olmak gerçekten bu kadar kolaydı. Çevremde küçük şeylerle mutlu olan insanlar vardı. Şimdi gülümseme zamanıydı. Mükemmel Bir Dinleti / Görkem Bozkurt Babam sayesinde çocukluğumla başlayan klasik müzik merakım, bugüne kadar günlük hayatımın bir parçası olarak kaldı. Tabii ki bilgisayardan ya da bir müzik çalardan dinlemektense enstrümanları akustik bir konser salonunda dinlemek insanın tüylerini diken diken ediyor. Her cuma günü Cumhurbaşkanlığı Senfoni Orkestrasının konserlerini takip eden biri olarak cuma gerçekleşecek olan konser için çoktan biletlerimi almıştım. Ama internetten konserin programını kontrol ettiğimde diğer rutin konserlerden çok farklı olduğunu gördüm. Çünkü bu cuma program Film Müziklerinden Seçmeler adı altındaydı. Ama ne yazık ki internette hangi parçaların konser salonunda çalınacağı yer almıyordu. Günde en az bir film izleyen bir insan olarak. Bu beni çok heyecanlandırdı çünkü en sevdiğim iki hobim bir arada 2 saatlik bir programa sıkıştırılmıştı. Ve hangi film müziklerinin konserde yer alacağı belli değildi. Konser yolunda konserde hangi film müziklerine yer vereceklerini düşünmeden duramıyordum. Jurassic Park’ın müziği oldukça güzeldi ve John Williams bestelediği için orkestraya da oldukça uyumluydu. Ya da Yıldız Savaşları’nın müziği oldukça bilindik bir parçaydı ve kısaydı, böyle kısa parçalarla 2 saat içerisinde oldukça film müziği sıkıştırabilirlerdi ama bu sefer de parçalar kısa olduğundan tadına varamadan bitmiş olurdu. Konser salonuna vardım ve ortalarda yerimi aldım. Şef Ludwic Wicki yerini aldı ve konser başladı. Şef daha önce Yüzüklerin Efendisi’nin müziğinin şefliğini Londra Orkestrasında yapmıştı. O yüzden Yüzüklerin Efendisi’nden bir parçanın çalınmasını kesinlikle bekliyordum. Konser hızlı bir tempo ile Görevimiz Tehlike’nin ana temasıyla başladı. Başlangıç için seçilmiş güzel bir parçaydı çünkü dünya üzerinde en çok bilinen film müzikleri arasında yer almaktaydı. Davula her vuruşu gövdenizde hissedebiliyordunuz. İşte youtube dan film müziği dinlemekle gerçekten yaşamak arasındaki en büyük fark bu. İkinci olarak konser çok az daha bilindik olan Çikolata adlı filmin müziği ile devam etti. İlk parçaya göre çok daha yumuşak olan bu müzik tüm konserin temposunu hafifletti. 3. olarak tahmin ettiğim gibi Jurassic Park’ın ana temasıyla devam eden konser, gözümün önüne dağların arasından geçen helikopter görüntüsünü getirdi. Aslında daha önceden planlansaydı, orkestranın arkasındaki perdeye müziklerini çaldıkları filmlerin görüntüleri kare kare yansıtılabilinirdi. Çünkü seyircilerin arasında filmleri izlemeyenler de bulunmaktaydı. Yıldız Savaşları’nın giriş temasıyla tempoyu bir kez daha arttıran şef parçanın sonuna kadar tempoyu yavaşlatmadı. Işın kılıçlarının havada uçuştuğu sahneleri insanların aklına getiren bu parça seyirciden yüksek derecede alkış aldı. Son parça olmasıyla birlikte alkışlar bir türlü kesilmeyince Şef Ludwic Wicki ilk müzik olan Görevimiz tehlikeyi tekrardan çaldı. alkışlar halen devam edince Ludwic Wicki en çok alkış alan Yıldız Savaşları teması ile konseri bitirdi. Jurassic Park’ı çalması için alkışlamaya ölesiye devam etmeme rağmen konser çoktan bitmişti bile. Konser bitişinde böyle mükemmel bir gösterinin bir parçası olduğum için mutluydum ama bir yandan da bittiği için üzülüyordum çünkü Cumhurbaşkanlığı Senfoni Orkestrası Film Müzikleri çalan bir orkestra değildi ve bu orkestra için bir ilkti. Bir ilk olduğundan çok bilindik parçalara yer verilmemişti ve uzun parçalar seçildiğinden konser süresince sadece 4 parça çalındı. Bunun yerine kısa ama daha bilindik parçalar ile sadece klasik müzik severlerini değil aynı zamanda film severlerinde ilgisini çekecek bir hale gelebilirdi. Umarım gelecek zamanlarda bu tür konserlere daha fazla yer verirler, ve bu konser bir deneyim olduğundan planlama ve programlama diğer konserlerde çok farklı olur. eminim her türlü film sever bu tür konserlerden zevk alacaktır. Ders Adı: TURK 101 Öğretmen Adı: Neşe ÇETİNER Öğrenci Adı: Tayyar Anıl ÇAVUŞOĞLU Tarih: 11.10.2014 YABAN’IN ETKİSİ “Yaban”ı ilk okuduğumda tarihi sadece ders kitaplarından öğrenen, birkaç da Mustafa Kemal’in hayatıyla ilgili kitap okumuş lisenin daha başında olan birisiydim. Tarihi sadece bu savaşı şu yılda o ülke kazanmış, yani ezberden ibaret zannediyordum çünkü düşünmeye teşvik edilmemiştik. Öyle ki “Yaban”ın kapağını açtığımda okumuş olmak için okumak havası vardı. Zaten sınavdan önceki gün özetini okur, biraz hocayı dinler ve ezberler, dersi de 5’le geçerdim, ta ki “Yaban”la tanışana kadar. Daha önce hep Türklerle başka milletler arasındaki çatışmayı değerlendirirken bir anda asıl çatışmanın aynı milletten olan insanların arasında olduğunu fark ettim. Öncelikle şunu söylemeliyim ki “Yaban”ın mükemmel bir gözlemcinin ve dünyaya objektif şekilde bakan bir bilgenin ürünü olduğu çok açık. Yakup Kadri o dönemin fotoğrafını o kadar iyi çekmiş ki insanlar ve olaylar arasında bağlantı kurup sonuca kendi yorumumla ulaşmaya başladım. Özellikle de Anadolu’da bazı insanların neden ayaklanmadığını ve düşmanla iş birliği yaptığını Salih Ağa’nın kendi menfaatini düşünmesiyle, Zeynep Kadın gibi ezilen köylülerin din altında sömürüldüğünü ise Şeyh Yusuf, azınlıkta olan milli duygularını önde tutan aydınları Ahmet Celal, masumiyeti ise Hasan ile sembolize etmiş yazar. Aslında biraz daha ileri gidersek günümüzde bile bu kitapla bazı gerçeklikleri bağdaştırabiliriz. Mesela kapitalizmle yürütülen dünyada Amerika gibi emperyalist ülkeleri Salih Ağa, Orta Doğu’da dini kullanarak sömüren kişileri Şeyh Yusuf ve sömürülenleri Zeynep Kadın ya da diğer cahil, fakir ve her şeyi kabullenen insanları gösterebiliriz. Bu eserin temelini aydın-köylü çatışması oluşturuyor. Bunun ayrıntılarına inmek lazım çünkü soruna sorunla yaklaşmak olmaz, çözümle gelmek lazım. Bu çatışmanın en büyük nedeni herkesin kabul edeceği gibi eğitimsizliktir. Peki neden o dönem(!) halk cahil, hiç sordunuz mu kendinize? Ahmet Celal sormuş: “Kabahat benimdir. Kabahat, ey bu satırları heyecanla okuyacak arkadaş; senindir... Ve cehalet denilen zifiri karanlık içinde, ruhları, her yanından örülü bir zindanda gibi mahpus kalmıştır.”(Yaban, 181). Aslında cahilliğin sebebi aydınlarmış. Bilge kişilerin zamanında bilgeliklerinden halkın faydalanmasına önem vermemesi felaketi doğurmuştur. Sadece sen aydın, geri kalan hiç kimse değilse ne önemi var ki senin aydın olmanın? Cahilliğin nelere neden olabileceğini en iyi şekilde yaşayan ülkelerden biridir Türkiye. Halk milli duygularından bile vazgeçecek duruma gelmiştir. Ahmet Celal'in “Felaket bizi birleştiremedi. Aramızdaki, benimle onlar arasındaki uçurumu belki, daha ziyade derinleştirdi.”(Yaban,170) sözü bu duruma bir kanıttır. Başka açılardan da bakmak lazım olaya. Aç insan her şeyi yapabilir. Köylüye işgal kuvvetleri tarafından bulunulan vaatler gerçekten cezbedici. Yaşamlarına eskisinden daha iyi ve barış içinde geçireceklerine inanıyorlar. Hem milli duygusu zaten olmayan bir insan birkaç örgüt ve askeri birliğin İngiltere gibi ülkelerin karşısında durabileceğine nasıl inanabilir ki? Köylünün bakış açısını “Gerçi, yılın bütün ürünü, küçük yığınlar halinde toprağın üstüne yığılmış duruyor. Bunları bırakıp nasıl gitmeli? Yılın bütün ürünü... Ve bu, köylü için, tek hayat meselesidir. Onca yeryüzünde bundan üstün, bundan önemli bir olay çıkamaz.”(Yaban,147) cümleleriyle özetleyebiliriz. Yazarın bu kitabı yazış amacından bahsetmek istiyorum. Öncelikle bence yazar kendi gözlem ve fikirlerini Ahmet Celal üzerinden okuyucuya aktarmaya çalışmış. Yani kitabı araç olarak kullanıp halkla arasında bir köprü oluşturmuş. Ayrıca kitapta Ahmet Celal'in bilinçlendiremediği halkı yazarın ta kendisi bu eser sayesinde yapmaya çalışmış. Cahil halk uyanmayı reddedince neler olabileceğini anlatarak bizlere yol göstermeyi amaçlamış. Ayrıca aidiyetsizlik konusunu da işlemiş arka planda. Birey, toplumu kendisine uydurmak isterken aslında zaman içerisinde bireyin kendini ait hissetmediği ortama alıştığını işlemiştir yazar. “Yaban” kaderine boyun büken ve yozlaştırılmaya çalışılan tüm milletler tarafından kesinlikle okunulması gereken bir roman. Yakup Kadri’nin kendi tarzı sayesinde sıkılmadan okunuluyor. Kim bilir belki de bu eser “Yaban”cılaştırılmaya çalışılan halklara önderlik edecek, nice direnişlerin rehberi olacak. Maddiyat uğruna vatanını, dilini, tarihini değiştirecek insanlara sonlarının nasıl olduğunu gösterecektir. Böylece uyutulmak istenen milletleri kabustan kurtarıp aydınlık günlere uyandıracaktır. Hatta bu milletlerden birine mensup olan ben, bu ve bunun gibi romanlar sayesinde “Yaban”cılaşmayı reddediyorum. Dedelerimizin uğruna savaş verdiği toprak, dil ve geçmişimize sahip çıkıyorum. Özellikle şu günlerde herkesi büyük usta Yakup Kadri’nin kitabını bugünle bağdaştırarak okumaya davet ediyorum. GÜLÇİN ECE COŞKUN YAPBOZ Bir şeye bağlı kalmak, onsuz yapamamak ve kendini bir kişiye adamak… Yan yana geldiklerinde ne kadar ürkütücü dursalar da aslında çoğu insanın gündelik hayatında tecrübe ettiği hatta bazılarının özellikle bunu yaşamayı tercih ettiği üç farklı durum. Şöyle bir düşününce hepsinin altında farklı nedenler olabilir. Mesela yalnız kalma korkusu, birisi tarafından sürekli desteklenme isteği ya da kişinin kendinde eksik gördüğü bir özelliğin başkası tarafından tamamlanması sonucu kişinin o kişiyle arasında bir bağ oluşması, hatta bazen aşırıya kaçarak kendisini o kişiye adaması… Bana gelince, ben genelde kendimdeki eksik parçayı tamamlayan birini bulunca ona bağlanan tarafta oluyorum. Bir yapboz düşünün işte buradaki yapboz benim ve elinde benim eksik parçamı tutan ise karşımdaki özne. İlla bir kişi olmak zorunda değil bu; belki bir eşya hatta belki bir his bile olabilir. Hani derler ya: ‘Bir elmanın yarısı bensem diğer yarım da o’ diye. O kadar klişe bahsetmek istemem kendimden ama bu cümle çok da alakasız olmaz bu durumlardaki Gülçin’i anlatmaya. Togo’nun sahibine aşkla bağlandığını gördüğümde de hemen onun yerine koydum kendimi, o kadar saf ve başkası için tereddüt etmeden kendisinden vazgeçen, kendisini ona adayan bir canlı. Tam olarak Gülçin’in genel özelliklerinin farklı bir canlıda birleşmiş hali. Belki bundandır bu hikâyenin beni bu kadar derinden etkilemesi. Bana göre Togo’nun da kalbindeki eksik parça bir aile arayışı ve bunu doldurma ihtimali olan ilk kişi de onun için yapbozun kayıp bir parçasıydı. Kendini birisine adamak…Ya da diğer bir deyişle yeşerip meyve veren bir ağacı köklerine kadar kurutmak… Bu öyle ince bir ölçüde ayarlanması gereken durumdur ki fazlası hem kendimize hem de uğruna kendimizi adadığımız kişiye zarar verir. Sürekli onunla vakit geçirmek isteriz, onsuz hayat adeta siyah beyaz bir film şeridine benzeyecekmiş gibi gelir. Hatta çoğu zaman yüzmeyi bilmeyen bir insan nasıl hissederse denize girdiğinde, işte tam da öyle duygular uyandırır insanda: boğuluyormuş ve çırpındıkça daha da batıyormuş gibi. Asıl kötü olan tarafı ise hiçbir zaman kendimize dur diyemeyiz kırmızı çizgi nerdedir, nerede durmamız gerekir bilemeyiz. Kendimden örnek verecek olursam ne zaman karşımdaki insana kendimi adasam; nedendir bilinmez, hep kendimden bir şeyler verir duruma gelirim bir şekilde ve günün sonunda üzülen hep ben olurum. En acısı da bunu fark edenler hep benden daha fazlasını bekler ama günün birinde her ağaç ölür ve meyve veremez duruma gelir. İnsanlar bunu fark ettiklerinde birer birer azalır çevrenizden çünkü sizi sömürecekleri daha fazla bir şey kalmamıştır geriye. İşte bu yüzden kendini birisine adamak ne kadar doğrudur bilinmez ama kocaman bir bahçede sadece sararıp solan ağaçlar görmektense, mümkün oldukça yerlere tohum atmak her zaman daha verimli sonuçlar getirir bana göre. Daha önce de dediğim gibi, kendimde eksik gördüğüm bir parçanın başka bir şey tarafından doldurulması beni hep onlara bağlı kılmıştır. Ruhum tamamlanıyor adeta, tekrar yaşadığımı hissediyorum sanki o kişiler, o eşya, o his benle olduğunda. Hâlbuki şöyle bir düşünüyorum da, ne kadar doğru bu söylediklerim, düşündüklerim? Hayatım boyunca hep kolaya kaçtığımın farkındayım, kendimde neyi eksik görsem hep bu eksikliği kapatacak şeyler aradım bir yerlerde. Buldum da…Ya da bulduğumu sandım çoğu zaman, her kaybettiğimde de ne kadar yanıldığımı bir kez daha anladım. Aslında çok da zor değilmiş aradığım parçayı bulmak çünkü benim hep yanlış yaptığım bir şey varmış ki onu da şimdi fark ediyorum: doğruyu başkalarında aramak. Neden mi anlattım bunları? Çünkü şunu söylemek istiyorum: “Herkesin bir eksik parçası var ve önemli olan hayat boyunca onu doğru yerde aramak ama bu uzun engebeli yol boyunca da asla pes etmemek.” Diyeceksiniz ki: ‘O zaman herkesin doğrusu kendi içinde saklıysa ve biz hep onu yanlış yerlerde aradıysak neden çevreye bakmaktan vazgeçmiyoruz ve sadece kendimize yönelmiyoruz?’ İşte sorun tam olarak da burada başlıyor başta da dediğim gibi ne kadar kendini bağlarsan bir düşünceye, duyguya, insana o kadar bağımlısı oluyorsun ve vazgeçemiyorsun. Hatta belli bir süre sonra o senin bir parçan oluyor ve yanındayken keyif aldığını fark ediyorsun hayattan. Asıl zor olan önümüze çıkan her tümsekte pes etmeden soluklanıp, doğru olanı er geç görebilmek. Togo da sahibinden işte bu nedenle hiç ayrılamadı, canı ne kadar acısa da kendine verdiği zararın ne kadar farkında olsa da hep aşık olduğu şeyin ona zarar verdiğini bildiği halde peşinden gitti. Bana göre de insanı insan yapan hayatı yaşamaya değer kılan tam da budur işte; neyin seni tamamladığını bulabilmek ve kendi karakterini aşırıya kaçmadan, kendini zehirlemeden şekillendirebilmek. KAYNAKÇA Core,Ericson.Togo.2019.Film İÇİMİZDEKİ GÜÇ Hemen hemen her insanın hayatında bağlı olduğu insanlar vardır. Bu insanlar kimileri için ailesi kimileri için arkadaşları kimileri içinde sevgilileri olabilir. Hayatımızın önemli bir bölümünü bu insanlara bağlı olarak geçiririz hatta bu insanlardan bazılarını kendimizden bile daha çok severiz, bunun sonucunda da onlar artık yanımızda olmadığında kendimizi eksik hissederiz. Kendine Giden Yolun yazarı Jorge Bucay’ın da söylediği gibi ‘’ Artık kendimize bağımlı olmayı öğrenme zamanı.‘’ ( Bucay, 1). Tüm hayatımız boyunca iyi kötü birçok şeyi tecrübe ederiz ve bu tecrübelerin neredeyse hepsini bize başka insanlarla kurduğumuz karşılıklı ilişkiler kazandırır. Sevdiğimiz insanları kaybedebiliriz, onlar tarafından aldatılabiliriz, kandırılabiliriz, hayal kırıklığına uğratabiliriz hatta bazen öyle şeyler yaşarız ki artık insanlara olan güvenimiz azalır. Yakın çevremizdeki güvendiğimiz bazı insanlar bile aslında o kadar yapmacık ve sahte ki bunu bazen biz bile zar zor fark ediyoruz ya da daha kötüsü bazen hiç fark etmiyoruz. Peki ya başka insanlara bağımlı olmak yerine sadece kendimize bağımlı olmak mümkün olabilseydi o zaman hayatımız nasıl olurdu? Belki de şu anda sahip olduğumuz üzüntülerimiz ya da canımızı sıkan olayların büyük bir çoğunluğu var olmazdı bile. Bu kitap bana gerçekten çok fazla şey kattı ve hayata daha farklı bir pencereden bakmamı sağladı. Bana her şeyden önce kendimi sevmem gerektiğini hatırlattı. Kitabı kendi hayatıma uyarladığım zaman fark ettim ki aslında ben de hayatımı başka kişilere bağlı yaşıyorum. Mesela her şeyden çok aileme, sonra da arkadaşlarıma bağlı yaşıyorum. Bunun tümüyle kötü bir şey olduğuna inanmasam da onlara olan bu bağlılığımın aslında bir şekilde benim zayıflığım haline gelmiş olduğunu düşünüyorum çünkü onlara olan sevgim bazen benim bile önüme geçiyor. Oysaki ben başkalarını sevmenin yolunun önce kendimizi sevmekten geçtiğini biliyorum ama bazen ne yaparsam yapayım kendime engel olamıyorum. Bir başkasına kendimden bile çok değer verdiğim oldu, bu bana eşi benzeri olmayan bir acı getirdi. Bundan birkaç ay öncesine kadar bir köpeğim vardı, adı Paşa idi. O bana sevginin nasıl bir şey olduğunu öğreten kişiydi ve ona o kadar çok bağlıydım ki onu bir anda kaybedince bir daha eskisi gibi olamadım. Çok istedim, yapabilirim sandım ama bunu başaramadım. Çünkü ona bağlıydım ve bunca yıl ona bağımlı yaşadım. Onu bir anda kaybedebileceğim aklımın ucuna bile gelmezdi, sanki hayatımın sonuna kadar yanımda olacak gibi gelmişti çünkü ona bağımlıydım. İşte bir insana, canlıya eğer bu kadar sıkı sıkıya bağlanırsak işte o zaman bunun sonuçlarının çok ağır olabileceğini öğrendim. Onu kaybettiğim gün tamamen değiştim, başka birisi oldum ve şuanda eskisi gibi olamamaktan korkuyorum. Çünkü onu kaybettiğim gün içimde bir yerlerde derin bir karanlık oluştu. Bir daha böyle ağır bir acıyı yaşamamamın tek yolunun önce kendimi sevmekten geçtiğine inanıyorum. Çünkü artık çok iyi biliyorum ki eğer birisini kendimizden bile daha çok seversek ve kendimizden bile daha çok değer verirsek o kişiyi kaybettiğimizde yıkılırız ve hayatımızın kontrolünü kaybederiz. Oysaki kendi içimizdeki gücü bulmalıyız, başkalarını sevmek her ne kadar güzel olsa da onları kaybettiğimiz zaman yıkılmamak için önce kendimizi sevmeliyiz. Bunu başarabilirsek eğer işte o zaman hayatımızda her şeyin daha güzel olacağına inanıyorum çünkü bir insanı yarı yolda bırakmayacak tek kişi o insanın kendisidir. İçimizdeki var olan gücü keşfettiğimiz anda artık başkaları tarafından yıpratılamayız ya da hayal kırıklığına uğratılamayız çünkü artık bağlı olduğumuz tek kişi biz oluruz. Alper Kerem Ersöz FİLMLER HEP MUTLU SONLA MI BİTMELİ? Arkadaşlarla ne yapsak diye düşündüğümüzde aklımıza gelen birçok farklı aktivite olur. Bowling oynamak, alışverişe çıkmak, piknik yapmak ya da sinemaya gitmek bunlardan bazılarıdır. Sinema! Özellikle havanın kapalı olduğu günlerde birçoğumuzun tercihi sinemaya gitmekten yanadır. Eminim benim olduğu gibi sizin de sevdiğiniz bir aktivitedir, çünkü ben filmleri evde küçük bir ekrandan izlemektense, sinemada karanlık bir ortamda, kocaman bir perdede izlemeyi hep tercih etmişimdir. Gider, filmimizi izler, mısır yiyip, gülüp eğleniriz. Peki şunu hiç merak ettiniz mi: Neden izlediğimiz birçok film mutlu sonlar biter? Kahramanlar neden ölmez? Neden başrol oyuncusunun başına kötü şeyler gelse de sonunda işler hep yoluna girer? Tabii ki bunun aksi durumlar da olabiliyor. Ancak yüz tane film izliyorsak sadece birinde mutsuz bir sonla karşılaşıyoruz. Peki bunun sebebi ne olabilir? Birçok insan; “Hayatımda yeterince hüzün, olumsuzluk, kötülük var zaten neden eğlenmek için gittiğim filmden ağlayarak çıkmayı tercih edeyim ki?” diye düşünüyor. Aslında bir bakıma haklılar da. Günümüzde herkes hayatında çeşitli problemler yaşıyor, üzülüyor, neden günlük hayattaki üzüntülerine bir de bunu eklemek istesinler ki? Özellikle filmi çok benimseyerek, adeta yaşıyormuş gibi izleyen insanlar için mutsuz sonla biten filmler daha büyük hayal kırıklıkları ve üzüntülere sebep olup daha derin etkiler yaratabilir. Bu nedenle de insanlar genelde mutsuz sonla biten filmlere tepki gösterir. Ben de o filmlere tepki gösterenlerden biriyim. İzlediğim film bir süre için sanki gerçekten hayatımın bir parçasıymış gibi olur, bu nedenle hüzünlü sonla biten “İncir Reçeli”, “Aynı Yıldızın Altında” ve “Senden Önce Ben” gibi filmler beni çok etkilemiştir. Bu tür filmlerden çıktığım zaman; “Sen nasıl bir filmsin, böyle film mi olur, nasıl öldürürsün onu!” diye isyan ettiğimi hatırlarım. Ancak bir yandan söylensem de film kendinden konuşturmayı başarmış olur ve bu filmin başarılı olduğunun bir göstergesi sayılır. Öbür yandan, diyelim bir Marvel filmi izliyoruz. Kahramanın başına ne gelirse gelsin, kimle savaşırsa savaşsın (son film hariç), ölmeyeceğini bilir ve bir şekilde fark etsek de etmesek de filmi bunun rahatlığıyla izleriz. Neden mi? Çünkü o bir süper kahramandır ve ölemez. Filmde olan olaylar elbette bizi heyecanlandırır ama aslında izlediğimiz sahnenin sonu, örneğin savaşı kimin kazanacağı barizdir. Bu da filmi, biraz da olsa sıradanlaştırır ve heyecanı bir miktar düşürür. Bu nedenle bana sorarsanız, bir film senaryosu yazıyor olsam sonunu mutlu bitirmektense mutsuz bitirmeyi tercih edebilirim. Bu da beklenmedik sonların genelde izleyici tarafından daha çok beğenildiğine ve ilgi gördüğüne inanmamdan kaynaklanıyor. Yukarıda verdiğim “Aynı Yıldızın Altında” örneği üzerinden de bunu görebiliriz. Evet, filmin hüzülü bir sonu vardı, ancak çıktığı zaman birçok kişi tarafından konuşuluyordu ve 124.9 milyon dolar1 gişe hasılatıyla 2014 yılının en çok kazandıran filmleri arasında yer aldı. Bunun yanı sıra genelde romantik komedilerde başrolde bir kadın ve bir erkek vardır. Bir sebepten hayatlarının belli bir kısmında ayrı kalır veya belli zorluklar yaşarlar. Ancak filmin sonunda barışıp evlenir ve ömür boyu mutlu bir hayat yaşarlar. Peki bunun yerine neden o olaydan sonra yollarını ayırıp farklı insanlarla hayatlarına devam etmezler? Neden bir gün yolda karşılaştıklarında birbirlerini görmezden gelmek ya da sadece selamlaşmak yerine sarılıp birbirlerinden özür dileyerek tekrar barışırlar? Bunların filmlerde farklılık göstermesi gerektiğine 1 "2014'ün En Çok Kazandıran 25 Filmi."23. The Fault in Our Stars. Web. Ekim.2016. <http://www.fortuneturkey.com/fotograf/23-the-fault-in-our-stars-7506#popup>. inanıyorum, yoksa gün geçtikçe filmleri birbirinden ayıran tek şey oyuncuları olamaya başlıyor. Ben de bu nedenle, daha farklı bir son yaparak izleyicileri beklediklerinden daha farklı bir olayla karşılayıp onları şaşırtmayı ve herkesin bu sonu konuşmasını tercih ederim. Tabii ki bu, artık mutlu sonlu filmler yapılmamalı demek değil, sadece bazen mutsuz sonlu filmlerin de olaması gerektiği anlamına geliyor. Zeynep Gültekin OPERAYA KULAK VERMEK Ruh, insanın en vazgeçilmez parçalarından biri. Bizleri var eden, olduğumuz kişiler olmamızı sağlayan parçamız o. Güçlü olduğu kadar zarif ve ilgimize muhtaç. Konu fiziksel bedenimiz olduğunda “ilgilenmek” oldukça kolay aslında. Hastalanırsak doktorlar ve ilaçlar, yorulursak yataklar ve yastıklar var. Peki, insan narin ve kırılgan parçasıyla, ruhuyla nasıl ilgilenir? Bu soruyu sokaktaki herhangi on kişiye sorsaydık, alacağımız cevapların beş-altı tanesi “müzik ile” olurdu. Doğrusunu isterseniz ben de bu cevaba tüm benliğimle katılıyorum. Yalnız benim bu soruya asıl cevabım biraz daha özel ve belirgin: opera. Bugüne kadar gözlemlediğim kadarıyla, ülkemizde opera denince insanların zihninde canlanan ortak bir resim var: çığlık atan kadınlar; gri, lüleli perukları olan adamlar ve ortaçağın balo kıyafetleri. Ne yazık ki bu resim, insanlarımızın operaya ve diğer türlerdeki müzikli sahne sanatlarına eleştirel ve olumsuz yöndeki bir ön yargıyla yaklaşmasına neden oluyor. Bu durum da doğal olarak başta opera olmak üzere müzikli sahne sanatlarının ülkemizdeki gelişimine köstek oluyor. Oysa opera, sanıldığından çok daha geniş bir dünya. Bunun en önemli nedeni ise hissettiğiniz ya da hissedebileceğiniz her türlü duyguya hitap edebilecek eserler barındırması. Diyelim ki güne fevkalade enerjik başladınız. Handel’in Alcina’sından “Tornami a Vagheggiar” enerjinizi ikiye katlar. Olur ya, kötü bir gün geçirmişsinizdir ve kendinizi mutsuz hatta depresif hissediyorsunuzdur. Böyle bir günde alınabilecek en güzel ilaç İspanyol Zarzuela’sının en hüzünlülerinden biri olan Emigrantes: Adios Granada’dır. Bazı günlerde de kendiliğinden gelen, tarifsiz ama hoş bir huzur hisseder insan. Ilık ve güneşli bir havada rüzgâra karşı yürürken bir yandan da Mozart’ın “Vorrei Spiegarvi, oh Dio”sunu dinliyorsanız, o gün tadından yenmez. Bana göre operanın insana keyif vermenin dışında çok önemli bir işlevi daha var: sanat anlayışı kazandırmak. Bu işlevinden dolayı korunması ve yüceltilmesi gereken opera, daha önce de belirttiğim gibi, ülkemizde çoğunlukla sıkıcı ve iç bayıcı olarak değerlendiriliyor. Sanırım bunun temel sebeplerinden biri hikâyenin konu ve anlatım bakımından alışkın olduğumuzdan farklı işlenmesi. Opera ve operetlerin yazıldığı döneme ve mekânlara baktığımızda bu farklılığın oldukça normal olduğunu görebiliriz. Faruk Yener’in 100 Opera’sı konunun anlaşılmasını çok kolaylaştırıyor ve operaya bakışınızın değişmesine yardımcı oluyor. Yalnız benim burada sanat anlayışı ile anlatmak istediğim hikâyeden ziyade müzik. Öyle opera eserleri var ki aynı aryanın ya da liedin içinde bir kadının veya erkeğin çıkabileceği en ince ve inebileceği en kalın sesleri duyuyorsunuz. Bazı eserlerde düet dinlediğinizi düşünürken tek kişinin söylediğini fark ettiğinizde şok oluyorsunuz- La Griselda’dan “Agitata da due Venti” bunun müthiş bir örneği. Bazen bir kadının söylediğinden emin olduğunuz aryayı aslında bir erkek seslendiriyor oluyor. Bazense, var olduğunu dahi bilmediğiniz enstrümanları duyuyor ve onlara hayran kalıyorsunuz. Bütün bunları duydukça, bu olağanüstülüklerin farkına vardıkça kulağınız gelişiyor ve “kaliteli müzik” algınız değişiyor. Daha önceleri çok severek dinlediğiniz pop, rock, soul ve benzeri türlerle yetinemez oluyor ve müziğinizde heyecan aramaya başlıyorsunuz. Yukarıda yazdıklarımın tamamı operanın ve klasik batı müziğinin benim üzerimdeki etkileri aslında. Sözünü ettiğim tüm duygular benim daha önce hissetmiş olduğum duygular. Arya ve liedlerdeki heyecan benim heyecanım. Ama bana kalırsa bu konuda yalnız olamam. Bir yerlerde opera konusunda benimle aynı heyecanı paylaşan birileri var mutlaka. Belki de bu yazıyı okuyan sizlerden bazıları örnek olarak verdiğim eserlerden birini ya da birkaçını dinleyecek ve operaya bakışı değişecek. Operaya yaklaşımınız ne olursa olsun, bu uçsuz bucaksız dünyada hoşunuza gidecek bir şey mutlaka bulursunuz- er ya da geç. O zamana kadar ruhunuzu sevdiğiniz melodilerle iyileştirmeye devam edin. Çünkü türü ne olursa olsun, müzik aslında ruh yaralarına en iyi gelen merhemdir. Meltem Deniz Dinçer ÖZLEMDEN UMUDA “Bu dünya yalan dünya” derler doğruymuş. Bu fâni zaman diliminde ne yaparsak yapalım bunun sonuçlarına katlanırız. Ama bütün bunları genellikle kendi irademizle yaparız. Bir de bazı davranışlarımız vardır ki insan geçmişinden esinlenerek içgüdüsel davranır. Örnek verecek olursak; bazı insanların inançları ya da umutları daha güçlüdür ama yeri gediğinde insanlar o kadar umutsuz ve çaresizdirler ki bu durum yüzünden başlarına kötü şeyler gelebilir. Bunun yanı sıra insanların bir de hepsinden ağır bir özelliği vardır ki o da vefadır. İyiliğin yerini, kötülüğün cezasını, umudun gerçek yoldaşlarını, çaresizliklerin günışığına ulaştığı anı bulur vefa ile. Çünkü bizler bunları tek başımıza yapamayız, hayatımızda vefalı birileri olmalı ki bütün bunları gerçekleştirebilelim. Bu kişiyi bulmak da bizlere kalmış. Bazen otobüsteki bir yabancı, bazen karşı kaldırımdan yürüyen biri ya da bazen kırmızı saçlı bir kadın olur o insan. Hepimizin hayatında bir kırmızı saçlı kadın vardır ki bu kadın aslında hepimizin özlem duyduğu veya yanında güvende olduğunu hissettiği kişidir. Benim için bu insan bir kişiden değil birden fazla kişiden ibaret. Ailem her daim benim yanımdaydı ve bende her daim onların yanındayım. Fakat üniversiteye başladığım ilk zamanlarda onların yokluğunu gerçekten en derinde hissettim. Bir kişi hariç. Baba özlemini neredeyse hiç yaşamadım. Fakat anneme duyduğum özlem o kadar fazlaydı ki anlatamam. İlk zamanlarda babamı özlemeyişimi kendi içimde çok garipsemiştim ta ki Orhan Pamuk’un ‘Kırmızı Saçlı Kadın’ adlı eseriyle tanışana kadar. Bu kitabı okuduğumda fark ettim ki ben de babasız büyümenin ne 1 olduğunu bilenlerdendim. Aynı kitabın baş kahramanı Enver gibi. Bu karakter sayesinde fark ettim ki babama duyduğum derin ve hiç bitmeyen özlemim bende alışkanlık yapmıştı. Bu yüzden özlem duygum artık körelmiş bir bıçak gibi kullanışsızdı ve bende hiçbir etki yaratmıyordu. Hiç şüphesiz ki babasız büyümek belki de bu dünyada ki en kötü şeylerden biridir. Hele ki bu yokluğa ölüm dışındaki bir sebepten dolayı katlanmak zorunda kalıyorsan... Benim babam ölmemişti sadece bizi terk etmişti. Bu sebepten dolayı pek çok şeye hasret kalmıştım ama en kötüsü bir türlü sahip olamadığın güven duygusudur. Bu öyle bir duygudur ki, onu sadece babanın varlığıyla tadabilirsin; babandan başka kimse sana onu veremez. Bu öyle bir his ki tarifi yoktur. Ben bu hissi yıllar sonra tadabildiğim için hayata gülümseyerek bakabilenlerden olmayı başarabiliyorum. Ama şunu da söylemekten kendimi alıkoyamıyorum. Bahsettiğimiz güven duygusu bizlerin diğer duygularına da yön veriyor. Ne zaman birinin yanında kendini güvende hissettiğinde, bunu sadece babanın sana verebildiği o duyguyla aynı olabileceği algısıyla o kişiye sığınırsın. O senin limanın olur. Sonra bir kere de o insan tarafından hayal kırıklığına uğratıldığında bütün dünyan başına yıkılır. Sığındığın o limanda taş üstünde taş kalmamıştır artık. Sonra bir bakmışsın ki yalnızlık bir ömür boyu peşini bırakmaz. Kimseye ama hiç kimseye güvenemezsin. İnsanlara olan yaklaşımından itibaren her şeyin değişmiştir. Sen artık eski sen değilsindir. Bir insan bir kitapta kendini ne kadar bulabilirse ben daha fazlasını buldum. Her okuyuşumda canım daha çok yandı, daha derinden hissettim Enver’in yaşadıklarını. Neden mi? Çünkü ona çok fazla hak verdim. Neden yalnız olduğunu çok iyi anladım. Kimseye güvenemememi, korkularımı, hayal kırıklıklarımı bana tekrar hatırlattı. Her sayfada yüzüme vurdu. Satırlar arasında kaybolurken şunu fark ettim. Ben bu dünyada 2 yalnız değildim. Benim yaşadıklarımı yaşayan daha pek çok insan da vardı. İşin en tuhaf yanı ise, bu durumu bir roman karakteri sayesinde fark etmiş olmamdı. Üstelik bu kitaptan böylesine bir okuma hazzı alabileceğimi hiç düşünmemiştim ama yalnız olmadığımı kısa bir süreliğine bile olsa hissedebilmek; hayata umutla bakabileceğim inancını bana aşılamaya yetmişti. Hayat o kadar gariptir ki, umuda ulaşabilmek için bazen en umutsuz zamanlara tahammül edebilmek ve umuda olan inancını her ne olursa olsun kaybetmemek gerekir. Çünkü en umutsuz zamanlarda bile umut her zaman vardır. KAYNAKÇA Pamuk, Orhan. (2016). Kırmızı Saçlı Kadın. İstanbul: Yapı Kredi Yayınları 3 TANRININ GÖZYAŞLARI Cioran’ın kitabı olan Gözyaşı ve Azizler, aslında insanlık için asla önemsenmeyecek bir buluş olan gözyaşlarının kaynağını araştırırken, en azından bana göre, yalnızca dini açıdan önemli olan aziz ve azizeleri değil; aynı zamanda da Bach ve Mozart'ıve onların peşi sıra Mevlâna ve Şems'i kapımıza getirmekle beraber, bu şekilde adeta zorla içeriye girmeye çalışan davetsiz misafir misali, onları görmezden gelmemizi engelledi bir yerde. Her ne kadar başta bu davetsiz misafirler bizi, mutluluğa ve huzura doğru önemli bir yola davet ediyor gibi görünseler de; aslında yeni baştan acının, ölümün, yalnızlığın ve umutsuzluğun tek tek kapımıza asılmış ve kapının her açılışında, her biri süzülüveriyor çaktırmadan bize. Burada kafamızın asıl basması gereken yaşam olgusu, yalnızca kötülüğün yinelendiği bir sahnedir ve insan, acımasızlığın kurbanı olduğu kadar, kendisi de acımasız olmaya oldukça meyillidir. Peki, insanı bu kadar acı ile kısır dögü haline getiren asıl nokta nedir acaba? Yaptığımız iyi eylemlerin karşılığını bulamaması mı asıl sorun, yoksa zaten karşılığını hiçbir şekilde alamayacağına inandığı için iyilik etmeye tenezzülde bulunmaması mı? Yazar istediği kadar sorunların yoğunluğunu dinde arasın, varoluşsal bir kriz bizimki. Azizlermiş, Azizelermiş, onların da pek bir farkı yok, biz insan ırkından, bir ünvanla etiketlenmişler sadece. Yani, değinmemiz gereken asıl nokta, acı olgusuna neden bu kadar bağımlı olduğumuz. Şimdi bir düşünelim günlük hayatımızı. Ne sıklıkla gün içinde başımıza gelen kötü bir şeyden bahsediyoruz, bu şeyleri ne sıklıkla tekrar anlatıyoruz ve en önemlisi de bu konu ne kadar süre daha gündemdeki yerini koruyor bizim için? Ben size söyleyeyim. Başımıza gelen yeni bir kötü şeye kadar, tekrar tekrar anlatıyoruz acımızı, kederimizi. Haa, bunun bir diğer opsiyonu da yok değil. Bu opsiyonda ise, kendi mutluluğumuzu, sevincimizi; başkalarına acı çektirmek için kullanışımızdan bahsetmek uygun olur zannımca. Elimize geçen her fırsatta kullanıyoruz bu acı çektirme faslını ama farkında bile değiliz. Diyorum ya, hayatımızın o kadar alışageldik bir parçası haline gelmiş ki, neden bu böyle diye oturup düşünmüyoruz bile. Şimdi, şunun altını çizmek isterim ki, burada bahsettiklerim, sözünü bile etmediğimiz küçük boyutlardaki acılar, ama en nihayetinde bu hayatta yaşadığımız ilişkilerde yaptığımız konuşmaların neredeyse yüzde doksanını oluşturuyordur. Sonu nereye bağlanır bu küçük mutsuzlukların, işte asıl soru bu. Kabullenilmiş gerçekler deyin isterseniz, ya da palavralar başka bir deyişle. Bu konuşmaları biriktirmemiz, insanın zihnindeki anlayış kapasitesini aşmamız ya da yeterince başka birine acı çektiremediğimiz takdirde; olan oluyor ve büyük patlama gerçekleşiyor en nihayetinde. Psikolojik bunalım diyen psikologlar bir tarafta ama ben bunu bunalımdan ziyade; insanın beynindeki acı çektirme ve çekme ağırlıklarını ölçen terazinin dengesizleşmesine yoruyorum. Sonuçta manav bile teraziye yavaş yavaş ekler ağırlıkları. Birden gelirse bütün ağırlık, terazinin, acı çekme bölümüne, eh, psikologların bunalım; benimse aşırı yüklenme dediğim durum çıkıyor ortaya. Peki, ne yapmalı da insan bu durumdan kurtulmalı sorusu ise üzücü bir şekilde sonuçlanıyor bir başkası açısından. Eh, sonuçta A kişisinin, içindeki negatif yükü B kişisine aktarması ile yani acılar paylaştıkça azalır eylemi dahilinde gerçekleşir. Amma velakin eğer, B kişisi müsait durumda değilse, C kişisinin başı dertte, malum paylaşamadığı için azaltamadığı acıyı, A kişisi bizzat uygular bu durumda C kişisine. Yani, olay Azizlerde, Azizelerde bitmiyor; olay, insanın doğasının mazoşist ve sadist taraflarının acı ile ilgili denklemde yerlerini bulmalarından ibaret. Kaynakça Cioran, Emil Michel. (2015) Gözyaşları ve Azizler, Jaguar Kitap. ISBN 978-605-650 1999 BASTIRILMIŞ DUYGULARIMIZ Olaylara a(cid:374)ı(cid:374)da tepki ver(cid:373)ek kadar ö(cid:374)e(cid:373)li (cid:271)aşka (cid:271)ir şey düşü(cid:374)e(cid:373)iyoru(cid:373). Kızdığı(cid:373)ızda kızdığı(cid:373)ızı, üzüldüğü(cid:373)üzde üzüldüğü(cid:373)üzü hatta (cid:373)utluyke(cid:374) de (cid:373)utluluğu(cid:373)uzu a(cid:374)ı(cid:374)da dışa vur(cid:373)alıyız. Karşı(cid:373)ızdakiler bizim tepkilerimize üzüle(cid:271)ilir, doğru; a(cid:373)a sırf o(cid:374)lar üzül(cid:373)esi(cid:374) diye duyguları(cid:373)ızı içi(cid:373)ize atıp sakla(cid:373)ak çok hatalı. O(cid:374)larda(cid:374) tepkileri(cid:373)izi saklarsak, ke(cid:374)di(cid:373)izi sakla(cid:373)ış oluruz. O(cid:374)lara ke(cid:374)di(cid:373)izi ya(cid:374)lış ta(cid:374)ıt(cid:373)ış, gerçek (cid:271)izi değil de, su(cid:374)duğu(cid:373)uz (cid:271)izi ta(cid:374)ı(cid:373)ası(cid:374)ı, su(cid:374)duğu(cid:373)uz (cid:271)izi sev(cid:373)esi(cid:374)i sağla(cid:373)ış oluruz a(cid:374)(cid:272)ak. Çü(cid:374)kü i(cid:374)sa(cid:374)ı(cid:374) toplu(cid:373)daki kişiliği(cid:374)i ve görü(cid:374)tüsü(cid:374)ü duygu ve düşü(cid:374)(cid:272)eleri değil, o(cid:374)ları ortaya koy(cid:373)a (cid:271)içi(cid:373)i oluşturur. Her i(cid:374)sa(cid:374) gi(cid:271)i değer gör(cid:373)ek istediği(cid:373)iz içi(cid:374), ke(cid:374)di(cid:373)izi (cid:271)aşka (cid:271)ir kişi olarak gösterir, farklı yerlerde farklı rollere (cid:271)ürü(cid:374)ürüz. Bu(cid:374)u yap(cid:373)ak (cid:271)aze(cid:374) zoru(cid:374)lu hale gele(cid:271)ilir el(cid:271)et. A(cid:374)(cid:374)esi tarafı(cid:374)da(cid:374) (cid:271)aşka (cid:271)ir kuşu(cid:374) yuvası(cid:374)a yu(cid:373)urtla(cid:374)ıla(cid:374) (cid:271)ir guguk kuşu yavrusu gi(cid:271)i hissederiz ke(cid:374)di(cid:373)izi. Yaşa(cid:373)ak içi(cid:374) diğer kuş türü(cid:374)ü(cid:374) yu(cid:373)urtaları(cid:374)da(cid:374) kurtul(cid:373)a(cid:373)ız gerekir. Ve (cid:271)u(cid:374)u içgüdüsel olarak yaparız, farkı(cid:374)da (cid:271)ile ol(cid:373)ayız kötü (cid:271)ir şey yaptığı(cid:373)ızı(cid:374).Her i(cid:374)sa(cid:374), (cid:271)azı i(cid:374)sa(cid:374)ları(cid:374) karşısı(cid:374)da ke(cid:374)di(cid:374)i aşağı veya üstü(cid:374) göre(cid:271)ilir; çü(cid:374)kü i(cid:374)sa(cid:374), hayatta kal(cid:373)ak içi(cid:374) (cid:271)ir hiyerarşi -ka(cid:271)ile reisleri(cid:374)i(cid:374) toplu(cid:373)daki üstü(cid:374)lüğü, soyluları(cid:374) (cid:271)urjuvalara, (cid:271)urjuvaları(cid:374) köylülere üstü(cid:374)lüğü gi(cid:271)i- kurarak evri(cid:373)leş(cid:373)iştir.Evri(cid:373)i(cid:374) getirdiği (cid:271)u özellik varlığı(cid:374)ı gü(cid:374)ü(cid:373)üze kadar koru(cid:373)uştur. Bu yüzde(cid:374) her i(cid:374)sa(cid:374)da az da olsa aşağılık ve üstü(cid:374)lük ko(cid:373)pleksi (cid:271)ulu(cid:374)duğu ka(cid:374)ısı(cid:374)dayı(cid:373). Bazıları(cid:374)da az a(cid:373)a (cid:271)azıları(cid:374)da ise azı(cid:373)sa(cid:374)a(cid:373)aya(cid:272)ak ölçüde. Peki (cid:271)u (cid:271)ir(cid:271)iri(cid:374)de(cid:374) ayrı düşü(cid:374)üle(cid:373)eye(cid:374) iki ko(cid:373)pleksi(cid:374) köke(cid:374)i (cid:374)edir? Nede(cid:374) (cid:271)azı i(cid:374)sa(cid:374)lar (cid:271)u ko(cid:373)plekslerle yaşa(cid:373)ak zoru(cid:374)da? Kişisel olarak (cid:271)u ko(cid:373)pleksleri(cid:374) doğuşta(cid:374) geldiği(cid:374)e değil, doğruda(cid:374) doğruya ço(cid:272)uklukta geçirile(cid:374) trav(cid:373)alarda(cid:374) geldiği(cid:374)i düşü(cid:374)üyoru(cid:373). Ço(cid:272)ukke(cid:374) çok öfkeli (cid:271)ir e(cid:271)evey(cid:374)i(cid:374)iz ya da i(cid:374)sa(cid:374)ları ve sizi fırsat (cid:271)uldukça aşağılaya(cid:374) (cid:271)ir ta(cid:374)ıdığı(cid:374)ız olduğu(cid:374)u varsayalı(cid:373). O(cid:374)u(cid:374) ya(cid:374)ı(cid:374)da o(cid:374)lar içi(cid:374) hatalı (cid:271)ir hareket yaptı(cid:374)ız (cid:373)ı, gerek yediği(cid:374)iz azar gerek yediği(cid:374)iz dayak yüzünden siz de hayatı(cid:374)ız (cid:271)oyu(cid:374)(cid:272)a (cid:271)u ko(cid:373)plekslerle (cid:271)aş et(cid:373)ek zoru(cid:374)da kala(cid:271)ilirsi(cid:374)iz. Karşı(cid:374)ızdaki herkesi o i(cid:374)sa(cid:374) gi(cid:271)i sa(cid:374)arsı(cid:374)ız, tepkileri(cid:374)de(cid:374) korktuğu(cid:374)uz içi(cid:374) siz tepki ver(cid:373)ezsi(cid:374)iz. Bu soru(cid:374) da erge(cid:374)ke(cid:374) ya da yetişki(cid:374)ke(cid:374) (cid:271)azı olaylarda kendi duygu ve düşü(cid:374)(cid:272)eleri(cid:374)izi söyle(cid:373)e(cid:374)ize, ke(cid:374)di(cid:374)izi ifade et(cid:373)e(cid:374)ize e(cid:374)gel olur; çü(cid:374)kü küçükke(cid:374) yaşadığı(cid:374)ız trav(cid:373)a (cid:271)ili(cid:374)çaltı(cid:374)ıza otur(cid:373)uştur artık. Siz (cid:271)u ko(cid:373)pleksleri(cid:374) oraya oturduğu(cid:374)u fark etse(cid:374)iz (cid:271)ile düşü(cid:374)(cid:272)eleri(cid:374)izi söyleye(cid:373)ez; ke(cid:374)di(cid:374)izi, duyguları(cid:374)ızı ifade ede(cid:373)ezsi(cid:374)iz. Bu ifade ede(cid:373)ediği(cid:374)iz duyguları içi(cid:374)izde (cid:271)iriktirir, yal(cid:374)ız (cid:271)aşı(cid:374)ızayke(cid:374) o(cid:374)ları ilikleri(cid:374)ize kadar hissedersi(cid:374)iz. Keşke o(cid:374)a şu(cid:374)u deseydi(cid:373), keşke (cid:271)u(cid:374)a şu(cid:374)u yapsaydı(cid:373) gi(cid:271)i düşü(cid:374)(cid:272)eler, içi(cid:374)ize attığı(cid:374)ız duyguları(cid:374) peşi sıra gelirler. Peki (cid:271)u (cid:271)öyle deva(cid:373) eder (cid:373)i? Bazı i(cid:374)sa(cid:374)ları(cid:374) eder el(cid:271)et; a(cid:373)a çoğu i(cid:374)sa(cid:374), (cid:271)astırdığı duyguları(cid:374)ı (cid:271)ir gü(cid:374) salar dışarıya. Duyguları sakla(cid:373)a(cid:374)ı(cid:374) tek gerekçesi(cid:374)i(cid:374) ko(cid:373)pleksler olduğu(cid:374)u söyle(cid:373)iyoru(cid:373) el(cid:271)ette. Aşağılık ve üstü(cid:374)lük ko(cid:373)pleksi yok de(cid:374)e(cid:272)ek kadar az ola(cid:374) i(cid:374)sa(cid:374)ları(cid:374) da yaptığı(cid:374)ı görürüz (cid:271)u davra(cid:374)ışı, e(cid:374) (cid:271)aşta (cid:271)elirttiği(cid:373) gi(cid:271)i ya karşısı(cid:374)daki i(cid:374)sa(cid:374) üzül(cid:373)esi(cid:374) diye ya da (cid:271)u paragrafta (cid:271)elirte(cid:272)eği(cid:373) gi(cid:271)i o(cid:374)u(cid:374) gözü(cid:374)deki ehe(cid:373)(cid:373)iyeti(cid:374)i kay(cid:271)et(cid:373)e(cid:373)ek içi(cid:374) kapatır duyguları(cid:374)ı. Karşısı(cid:374)daki(cid:374)i(cid:374) o(cid:374)u sevip sev(cid:373)e(cid:373)esi zerre u(cid:373)ru(cid:374)da ol(cid:373)asa (cid:271)ile, toplu(cid:373)daki yeri o(cid:374)a duyguları(cid:374)ı açık açık ifade et(cid:373)eye izi(cid:374) ver(cid:373)ez. Eğer duyguları(cid:374)ı salarsa dışarı, yıkı(cid:373)a uğraya(cid:272)ağı(cid:374)ı za(cid:374)(cid:374)eder. Laki(cid:374) karşısı(cid:374)daki(cid:374)i(cid:374) toplu(cid:373)daki üstü(cid:374)lüğü kesi(cid:374)tiye uğrayagörsü(cid:374), duygular saçılır etrafa. Kişi(cid:374)i(cid:374) içi(cid:374)de (cid:271)iriktirdiği duygular (cid:373)eyda(cid:374)a çıkar. Bu duyguları a(cid:374)ide(cid:374) (cid:373)eyda(cid:374)a çıkara(cid:374) kişi de e(cid:374) çok ke(cid:374)disi(cid:374)e zarar verir aslı(cid:374)da. Bu(cid:374)a güzel (cid:271)ir ör(cid:374)ek olarak trajiko(cid:373)ik (cid:271)ir oyu(cid:374) ola(cid:374) Japon Kuklası’(cid:374)da, çalışırke(cid:374) iki par(cid:373)ağı(cid:374)ı kay(cid:271)ettiği fa(cid:271)rika(cid:374)ı(cid:374) (cid:373)üdürü tarafı(cid:374)da(cid:374) (cid:272)i(cid:374)sel ve zihinsel olarak sürekli aşağıla(cid:374)a(cid:374) (cid:271)aşkarakteri(cid:373)iz Ar(cid:373)ida'(cid:374)ı(cid:374), arkadaşları tarafı(cid:374)da(cid:374) ka(cid:374)dırıl(cid:373)ası so(cid:374)u(cid:272)u, felç geçire(cid:374) (cid:373)üdürü(cid:374)ü kukla za(cid:374)(cid:374)edip o(cid:374)da(cid:374) hı(cid:374)(cid:272)ı(cid:374)ı çıkar(cid:373)ası(cid:374)ı vere(cid:271)iliri(cid:373). Ar(cid:373)ida'(cid:374)ı(cid:374) (cid:374)efreti, toplu(cid:373)daki yeri yüzü(cid:374)de(cid:374), (cid:373)üdürü(cid:374)ü(cid:374) türlü aşağıla(cid:373)aları(cid:374)a a(cid:374)ı(cid:374)da tepki göstere(cid:373)ediği içi(cid:374); (cid:271)irik(cid:373)iş, adeta a(cid:374)(cid:374)e kar(cid:374)ı(cid:374)daki e(cid:373)(cid:271)riyo gi(cid:271)i (cid:271)üyü(cid:373)üş, (cid:271)e(cid:271)ek doğu(cid:373)a hazır hale gel(cid:373)iştir artık. Be(cid:271)eği doğura(cid:374) a(cid:374)(cid:374)e(cid:374)i(cid:374) çektiği daya(cid:374)ıl(cid:373)az a(cid:272)ı da (cid:271)ekle(cid:373)ektedir akıl hasta(cid:374)esi geç(cid:373)işi ola(cid:374) zavallı Ar(cid:373)ida'yı. Patro(cid:374)u ve arkadaşları tarafı(cid:374)da(cid:374) ayıpla(cid:374)(cid:373)ış, deli yeri(cid:374)e ko(cid:374)ul(cid:373)uş ve (cid:374)ihayeti(cid:374)de aklı(cid:374)daki za(cid:373)a(cid:374) olgusu iflas et(cid:373)iş, (cid:271)ütü(cid:374) (cid:271)u aşağıla(cid:373)aları tekrar tekrar yaşa(cid:373)aya (cid:271)aşla(cid:373)ıştır.Gerçek ke(cid:374)di(cid:373)izi (cid:271)aşkaları(cid:374)a göster(cid:373)ek hayati olduğu kadar güç de. Aşağılık ve üstünlük ko(cid:373)pleksleri(cid:373)iz çok fazlaysa eğer (cid:271)u(cid:374)ları (cid:373)ü(cid:373)kü(cid:374) olduğu(cid:374)(cid:272)a azalt(cid:373)aya çalış(cid:373)alı, her i(cid:374)sa(cid:374)da olduğu kadarsa da karşı(cid:373)ızdaki ki(cid:373) olursa olsu(cid:374), so(cid:374)uçları (cid:374)e olursa olsu(cid:374), duyguları(cid:373)ızı o a(cid:374)da -az da olsa- sergile(cid:373)eliyiz ki; ileride (cid:271)aş et(cid:373)esi çok daha güç olaylarla karşı karşıya kal(cid:373)ayalı(cid:373).Eray Özgünay Kaynakça Japon Kuklası. Dario Fo. Yö(cid:374). İlha(cid:373) Yazar. Oy. E(cid:272)e(cid:373) Aydı(cid:374). Bilke(cid:374)t Tiyatro Salo(cid:374)u. A(cid:374)kara. (cid:1007)(cid:1005) O(cid:272)ak (cid:1006)(cid:1004)(cid:1005)8. Gösteri. Eskilere Özlem Hiç eskilere özlem duyduğunuz oluyor mu? Bu özlem sadece arkadaş veya sevgili özlemi olmak zorunda değil. Herhangi bir şeyin özlemi bile olabilir. Ben geçmişe baktığımda şimdiki zamanla aralarında dağlar kadar fark olduğunu düşünürüm hep. Eski günler bana daha parlak gibi gelir. Dostluklar daha samimi olurdu ve bayramlar daha bir coşkuyla kutlanırdı ben küçükken. Herkes birbirine yardım ederdi. O günler bana hep daha mutluymuşuz gibi gelirdi kısacası. Vatan sevgisi bile farklıydı insanların. Şimdi ise herkes bir koşuşturmaca içinde. Yardımlaşma ve dayanışma denilen şeylerden eser bile kalmadı yaşadığımız çağda. Kimseyi suçlamıyorum sonuçta öyle bir zamanda yaşıyoruz ki evimizin önündeki sokağa bile çıkabilecek durumda değiliz korkudan. Her gün kötü bir olay yaşıyoruz ülke olarak ne yazık ki. Bu yüzden geçmişi düşündüğümde keşke o günlere dönebilsek diye düşünürüm hep. Nezih Oktar’ın ‘‘1960’lardan ne kaldı?’’ adlı şiirini okuduğumda bu yaşadığım duyguların aynısını hissettiğimi söyleyebilirim. ‘Mahallem kayboldu, dostluk, komşuluk.(s.7)’. Değerlerimizi zamanla yitirdik. Eskiden komşumuz bir şeyler yaptığında bize de getirirdi ya da biz onlara götürürdük bir şeyler yaptığımızda. Düşünürdük yani birbirimizi. Bir şeye ihtiyacı olana mahallede yaşayanlar olarak yardım etmeye çalışırdık. Şimdi her şey farklı. Açıkcası hiçbir komşumun adını bile bilmiyorum şuan. Aramızda geçen konuşmalar isteksiz bir selamlaşmadan ibaret oluyor en fazla. Eskiden aile gibiydik komşularımızla. Anahtarımı unuttuğumda komşularımıza giderdim, karnımı doyururdum. Kaybedince değeri daha çok anlaşılır diyorlar ya işte öyle bir şey bu da. ‘Milli bayram günleri, kalmadı hiçbiri, nihayet yurtseverliği yitirdim.(s7)’. Ben küçükken bayramlarda neşe dolu uyanırdım. Ailemle bayraklarımızı alıp törenleri izlemeye giderdik. Hep bir ağızdan milli marşlarımızı söylerdik. Coşkulu ve güzel geçerdi kısaca milli bayramlar. Şimdi ise Nezih Oktar’ın dediği gibi yitirdim o duygularımı. Sıradan bir günden farkı olmuyor benim için. Sadece benim yaşadığım söylenemez bu duyguyu. Eskiden caddeler ve sokaklar dolardı milli bayramlarda. Herkes ailecek çıkar, bayramı kutlardı. Şimdi sokaklar bomboş milli bayramlarda. Kutlamalar bile iptal ediliyor. Keşke o günlere dönüp daha gür bağırsaymışım, daha çok sevinseymişim. Çünkü o zamanlar mutluyduk ülke olarak. Şimdi ise her gün farklı bir acı yaşıyoruz ülke olarak ne yazık ki. Maalesef yaşadığımız acılara da alışır duruma geldik. Eskiden bir felaket başımıza geldiğinde ülke olarak acılara bürünür ve yaralarımızı sarmaya çalışırdık. Nezih Oktar aslında ‘Duyuyor Musun’ adlı şiirinde bu söylediklerime benzer şeyleri söylemiş diyebilirim. ‘Dünya dönerken gıcırdıyor artık, vurdumduymazlıklarına, acımasızlığına.(s.38)’. İnsanların kolayca yaşamlarını kaybettiği bir zamanda yaşıyoruz ülke olarak şuan. Sevdiklerimizi kaybediyoruz ülke olarak ama eskisi gibi tepki göstermiyoruz yaşanan olaylara. Her gün kötü bir şeyler geliyor başımıza ama insanların birçoğu sessizliklerini korumaya devam ediyorlar. Olaylara karşı vurdumduymaz bir tavır sergiliyorlar. İnsanın kanını dondurabilecek olaylarda çıkıp televizyon kanallarına bunların yaşanabilecek şeyler olduğunu ve abartılmaması gerektiğini söylüyorlar. Artık insanlığın nereye gittiğinden şüphe duymuyorum çünkü insanlık denen şey ne yazık ki kalmadı bizlerde. Yaşadığımız tüm kötülüklere alıştık ve eskisi gibi sesimizi çıkartmıyoruz maalesef. Nezih Oktar’ın ‘Çivisi Çıkan Ülke’ adlı şiirine benzetebilirim şuan yaşadıklarımızı. Kaos ve kargaşanın eksik olmadığı günlerdeyiz ne yazık ki. Ben eskileri çok özlüyorum. Eskisi kadar iyi değil dünya bana göre. Bilmiyorum belki bana öyle geliyor ama eskiden daha huzurlu yaşadığımızı düşünüyorum. Nezih Oktar’ın şiirlerini okuduğumda beni geçmişe götürdüğünü ve onun da geçmişin özlemini çektiğini söyleyebilirim. Şimdiki zamana bir sitemi olduğunu ve eskiden her şeyin daha bir aydınlık olduğunu hissettirdi bana şiirleri ile. Haksız da değil bence. Şu yaşadığımız acı olaylardan sonra geçmişe baktığımda her şey daha bir güzel gibi geliyor. Keşke hep eskilerde yaşasaydık diyorum hep. Değiştik hepimiz zamanla birlikte. Artık eskisi gibi bakmıyoruz hiçbir şeye. Vurdumduymaz ve acımasız bireyler olduk toplumda. Bir kahvenin kırk yıl hatırı yok artık şimdiki zamanda. Atakan Telli Zeynep ElmalıdağGülümseten DetaylarHayata dair gülümseten detaylara sahip olmak ve anılar biriktirmek için ne yapmalıyız? Bavulunuzu hazırlayın çünkü yolculuğa çıkıyoruz. Dünya’da kaç ülke olduğunu biliyor musunuz? Bilmeyenler için hemen söyleyeyim. ‘Uluslararası ortamda tanınan 193 ülke var ve Birleşmiş Milletler'e üye olmayan veya uluslararası ortamda tanınmayanlarla birlikte bu ülkelerin sayısı 206'yı bulmaktadır.’ Vay be dürüst olmalıyım ben de bu sayıları yazıyı yazmadan önce bilmiyordum. Dünyanın ne kadar büyük olduğunu anladığımıza göre yolculuk yapabilmek uğruna çok çalıştığımız, para biriktirdiğimiz ve hatta aylar öncesinden erken rezervasyon yaptırdığımız otellere yerleştiğimizi varsayalım. Şimdi sırada yepyeni bir şehrin kapısını açmak ve anlatılacak yeni hikayelere yazar olmak var. Yeni bir kültürle tanışmanın en iyi yolu oraya gitmeden önce iyi bir araştırma yapmaktan geçiyor bence bol bol okumak ve anlamalıyız. Peki kültür nedir? Toplumun tarihsel süreçte kendine has biriktirdiği her şey kısacası en basitiyle yemek kültüründen tuttun yaşayış tarzları, dilleri, gelenekleri ve mirasları. Filmler, müzikler ve kitaplar bize yeni bir kültürün fragmanını gösteriyor. O yüzden belki yurtdışına çıkınca havanın bile farklı koktuğunu düşünüyoruz. Nedim Gürsel’in Bana İtalya’yı Anlat’la dikkatimi çekmesi ve kitabı alma sebebim geçtiğimiz yıllarda ailemle seyahat ettiğim Roma’yı tekrar hatırlayabilmekti ki nitekim öyle de oldu. Kitabı okurken gözümü kapadığım anda kendimi yeniden Roma’da buluyordum. Bir gezgin olmak, bir sırt çantasıyla bütün dünyayı gezmek isterdim. Yeni insanlarla, kültürlerle tanışıp daha olgun bir birey olmak hayalim yani. Sadece yolculuk yapmak değil kendine bir şeyler katabilmek insanı olgunlaştırır. Yani bir yere sadece alışveriş yapmak için gidiyorsak bu sadece dolabımızı doldurur asıl önemli olan müzeleri, sergileri gezip aklımızı ve ruhumuzu doldurmak daha doğrusu doyurmak. İster otobüs yolculuğu olsun ister tren veya uçak hepsinin ayrı bir tadı var. Hele ki bir de yanınızda arkadaşlarınız varsa veya bir tur grubuyla gidiyorsan ki zaman zaman daha açıklayıcı oluyor. Ayrıca bütün yolculukların vazgeçilmezinin müzik listesi olduğunu düşünen tek ben miyim? Güzel bir müzik listesiyle on saat üzeri yolculuklar bile daha keyiﬂi bence. Ama yine de insan hemen ışınlanmak istiyor gideceği yere. Sabırsızlıkla hiç daha önce olmadığımız ve kimseyi tanımadığımız bir yere gidiyoruz. Seyahat etmenin tek faydası yeni kültürlerle tanışmak değil insan bir o kadar kendini de tanıyor. Limitlerini ve kendinin farkına varıyor. Hele ki tek başına yurtdışındaysanız daha hızlı karar verebilme, daha soğukkanlı ve sabırlı olma yetenekleriniz de gelişiyor. Bir de yeni insanlarla tanışıyorsunuz öyle ki hiç beklemediğiniz anlarda bu insanlar hayatınızda çok farklı roller oynayabilir kısacası network adı verilen ve iş dünyasında en önemli kapıları açan anahtar resmen sizin elinizde oluyor. Geçen gün internette karşılaştığım Framingham Heart Study’nin yaptığı bir araştırmaya göre düzenli seyahat etmek kalp krizine yakalanma riskini bile azaltıyormuş. Zeynep ElmalıdağYani diyeceğim o ki sağlık durumumuz, yaşımız ve bütçemiz elveriyorsa, ilk başta ülkemizi daha sonra yurtdışını gezip görmeliyiz. Gelişen dünyada artık her şey git gide daha da hızlanır oldu. Gezip göremiyorsak da internetten araştırma yapmalı dünyayı tanımalı tanıtıcı videolar ve belgeseller izlemeliyiz. Çünkü çevremizi ne kadar iyi anlarsak ve o kültürleri tanırsak gelecek hakkında yorum yapabilir daha iyi perspektiﬂerle hayatımızı yönlendirebiliriz. KAYNAKÇA Nedim GÜRSEL, Bana İtalya’yı Anlat, Doğan Kitap, Mayıs 2016. Fotoğraf: http://68.media.tumblr.com/55b7e4d3e59cd365b994566e980131f4/tumblr_n8e5h9isSO1tu5un5o1_1280.jpg Dünya’da kaç ülke olduğu sorusunun yanıtı: http://www.hayretedeceksin.com/cografya/ulkeler/31-dunyadakaculkevardir Framingham Heart Study’nin tam bilgisi: https://www.biletall.com/blog/seyahat-etmenin-sagliginiz-icin-5-onemli-faydasi/ BERKE DEMİROĞULLARI 21501699 KAYIP EVİMİZ Özgürlük tende hissedilebilir mi? Biraz durup düşünelim. Bizler dünyada özgürlüğün sonsuz, aynı zamanda sınırlı olduğu bilinciyle yetiştirildik. Köle olmak üzere doğmadık, özgür insanlar tarafından, özgür insanlarla bir arada olmak için… Her insana eşit saygıyı gösterebileceğimizi biliyoruz. Şanslı olarak Orta Doğu coğrafyasında özgür düşüncenin tahammül edilebilir olduğu asrın son demlerine yetişebildik. İçimizde ukteler var elbette, fakat söyleyebileceğimiz çoğu şeyi söyledik, yapacaklarımızı yapabildik. Ancak, biz özgürlüklerimiz elimizden alınırken neden susuyoruz? Biz neden aciz, çaresizmişiz gibi davranıyoruz ve kendimizi yalnızca bizim özgürlüğümüze kastediliyormuşçasına yalnız düşünüyoruz? Biz özgürlük kavramını anlamayan nesiliz zira. Bizim neslimizin bir şeylerin değerini anlaması için elinden alınması gerekiyor. Biz çoğunlukla sahip olduğumuz şeylerin bizden öncekilerin emeği olduğunu unutup ego denizlerinde kaybolan insanlardık ve söylediklerimizin, yaptıklarımızın hesabını ne kadar tuttuysak, yapmadıklarımızı o kadar görmezden geldik. Nazım Hikmet’in de dediği gibi, dünyadaki bu zulüm bizim eserimiz. Biz kimiz peki? Biz aslında dünyanın en bunalımlı, en huzursuz bir zamanının içine düştük. Yol göstericilerin çok ender ve unutturulmaya çalışılan olduğu, kaosun kutsandığı, insanlığın yeni bir kimlik arayışında olduğu, baskı, yasak ve savaş toplumlarının güç kazanıp diğerlerini kendi karadeliklerine çektiği, anlamsızca yaşamak üzerine eğitildiğimiz ve huzurun asla var olmayacağı bir coğrafyada yetişmekte olan, sesi asla duyulmayacak bireyleriz. Aşkın, özlemin, emeğin, duyguların en sahtesini, müziğin en adisini, edebiyatın en şekilsizini yaşıyoruz, dinliyoruz, okuyoruz ve görüyoruz. En önemlisi, insanlığın yok oluşuna şahit olup bunu normalmiş gibi her gün haberlerde görüp birkaç dakika hayret ediyor daha sonra unutuyoruz. Oysa biz özgürlükler için, çağdaşlaşma için, bir damla daha insanlık için hayatını defalarca riske atmış bir liderin, Atatürk’ün ve özgürlük için canını defalarca vermiş bir halkın mirasçılarıyız. Karadeliktekilere ayak uydurmak bize yakışmaz. Uyanmak zorundayız ve uygarlık, çağdaşlaşma ve ilerleme için çaba göstermeliyiz. Biz özgürlüğü yenilecek, içilecek veya giyilecek bir şey olmadığı için anlamıyoruz belki de. Ancak özgürlük de bir tüketim maddesidir ve yaşamımız çoğu zaman özgürlüklerimize bağlıdır. Hala çok geç değilse bunun farkına varmalı ve tutunduğumuz son dal ile bu dipsiz bataklığın içine gömülmekten kurtulmalıyız. Baskı, yasak ve savaş toplumlarının bize dayattığı her şeyi iliklerimize kadar çekerken, uygar toplumlara özeniyoruz fakat kendi hayatlarımızın içinde yalnızca seyirci olmayı çoktan kabullendiğimizden dolayı hiçbir şey yapmıyoruz. Evet, şimdi kadınların şiddete maruz kaldığı, koruma evlerinden zorla çıkartılıp sokak ortasında öldürülebildiği, vasıfsız, korku ve şiddeti meşrulaştırmaya çalışan kendine adam diyen yaratıkların tecavüzüne maruz kaldığı iğrenç ve kokulu bir çamur deryası içinde; kin ve düşmanlığın yüceltilip cahilliğin kutsandığı bir noktada, özgür olmadığımızı saniyeler içinde hatırlıyor, saliseler içinde unutuyoruz. Şimdi karadeliğe içeriden bakalım. Azadeh Moaveni, Amerika’da doğup büyümüş. “İslam Devrimi” yüzünden sürgüne giden bir ailenin kızı. Time dergisi için bir süre Ortadoğu’da muhabirlik yapmış ve o süre içinde İran’ın ailesinin eskiden bahsettiği güzelliğini belli sebeplerden dolayı asla doğrudan görememiş bir gazeteci. Tahran’da Balayı isimli kitabında, bu süre içinde yaşadığı kimlik krizinden, zorunlu aşk hayatından, baskı toplumundan, korkudan, yasaklardan, yani kısaca bahsettiğim karadelikten bahsediyor. İran İslam Devrimi, İran halkını kurulduğundan beri baskı, korku ve tehditler ile yöneten bir devletin kendini kurma şekliydi. Teokratik bir cumhuriyet ve baskı yolu ile “demokrasi”yi sonuna kadar yaşayan muhafazakâr bir halk. Moaveni, anavatanına döndüğünde özgürlüğü ve demokrasiyi göremedi. Zulmü ve yasakları gördü. Saçını biraz fazla açtığı için recm edilen bir kadın gördü. İzole yaşamı kendi tercihi olmadığı halde silah zoruyla kabul etmiş olan, asla mutlu olmayacak, asla özgürlük yaşayamayacak bir toplum gördü. İran, Moaveni oradayken internet kullanımını kısıtladı, zaman zaman da tamamen yasakladı. Gazetecileri tutukladı, gazeteleri kapattı. Kadınlar alt olarak görülüp şiddete maruz kaldı, kendi özgürlüklerine yapılan tacize ses çıkardıklarında ölümle cezalandırıldı. Ve Moaveni bir şeyleri değiştirmeyi her düşündüğünde yalnız olduğunu gördü, fakat kendi düşüncelerine sahip olan insanların olduğunu, sadece onların çabalamadığını da gördü. Bugünlerde bizler de kısıtlamalara maruz kaldık. Tanıdık gelmiş olmalı anlattıklarımdan birkaçı. Biz özgürlüğümüzü bizden kaynaklı olmayan sebeplerden dolayı her geçen gün daha da kaybediyoruz ve yalnızca seyrediyoruz. Karadelik bizi de içine almak istiyor ve biz buna karşı koymuyoruz, kendimizi yalnızlaştırıyor, bizim gibi düşünen insanlardan, baskı nedeniyle uzak kalıyoruz. Buna dur diyebilecek miyiz? İNANCIN GÜCÜ “Ne olduğumuza inanıyorsak oyuz!” diyor çoklu kişilik bozukluğu olan Kevin ya da Dennis demeliyim sanırım. Çünkü ikisi birbirinden tamamen ayrı ama aynı bedende yirmi üç karakterle beraber sıkışmış kişilikler. Parçalanmış filminden bir söz bu “ne olduğumuza inanıyorsak oyuz”. Filmde bu kişilik bozukluğunu taşıyan hastaların insanın bir sonraki evriminin ilk ürünleri oldukları anlatılıyor bir nevi. Peki, gerçekten ne olduğumuza inanıyorsak o muyuz biz? Gerçekten beynimizi bu derece yönetebiliyor muyuz? Çoklu kişilik bozukluğu olan insanlar genellikle çocukluklarında travma yaşamış insanlardır, acıyı tatmışlardır yani, hem duygusal hem fiziksel açıdan. Kendi karakterlerinin kendilerini korumak için yeterli olmadığını düşünen, asıl bireyleri bastıran alter kişilikler çıkar ortaya. Korku ve korunma hislerinin bu kadar güçlü olması gözümü korkutuyor ve hatta dehşete düşürüyor bizi. Kendini korumak ve karakter yetersizliğini tamamlamak için ortaya çıkan, yaratılan, hem de kendi beynin tarafından yirmi üç farklı karakter. İnsan o kadar garip bir varlık ki, sınırlarımızı zorlayınca ortaya neler çıkabileceği konusunda aslında hiçbir fikrimiz yok. İnanç, korku, sevgi ve bizi şekillendiren bütün duygular… O kadar güçlüyüz ki aslında, hayatta kalmak için içgüdülerimizin yapmayacağı şey yok. Beynimizin yüzde birini kullanarak geldiğimiz nokta bütün diğer yaşayan canlılara diz çöktürüyor, peki ya daha fazlasını kullanmak için sınırlar zorlandığında yaşananlar? İnsanın beyin gücüyle fiziksel özelliklerini değiştirebilmesi… Bütün bunlar çok olağandışı görünüyor ama aslında tarihe baktığımızda bu durumun etkileri atasözlerimizden bile anlaşılıyor: “Bir şeyi kırk kez söylersen olur.” Belki de gerçekten oluyordur. Sözlerin ve inançların gücü belki de bizim anladığımızdan ve anlayabileceğimizden çok daha fazlasıdır. İnsanın en büyük sorunu belki de bu gücü hafife almaktır. Büyük etkileri ve tamamlanmış resmi görmeden insanın kendi gücüne inanması bir hayli zor ve bu inanç eksikliğiyle kendimizi sınırlandırıyoruzdur belki de. Bir insanın yaşayabilmesi için nefes alması gerekiyorsa, beynin yaşayabilmesi için düşünmesi gerekir bence, beyni hayatta tutan ve işlevsel kılan da budur. Ve bunun kadar önemli olan şey ilk olarak insanın inanmasıdır, inandığı zaman insan ama bütün kalbiyle, her şeyi yapabilecek kapasiteye sahiptir o donanım vardır çünkü insanda. Herkesin dilinde olan bir söz var “İmkânsız diye bir şey yoktur.” Düşündüğümüz zaman ve bütün benliğimizle düşüncelerimize inandığımız, sarıldığımız zaman fark ederiz neyi yaptığımızı inandığımız ve neleri yapamadığımızı. Bu farkındalık bile bize ne kadar güçlü olduğumuzu gösterebilir. Buna bir örnek olarak şunu verebiliriz, bir şekilde sürekli duyduğumuz bir şarkının beynimize işleyip istemsizce kendini ezberletmesi. Hiç istemeden tamamen bilinçsiz bir şekilde bir sürü kelimeyi ve hatta melodisiyle kısa bir sürede üstelik, ezberleyebilecek bir kapasiteye sahipsek, bir de bunu istemli bir şekilde kullandığımızı düşünün. Belki de anormal veya hasta diye tanımladığımız bireyler, beyinlerinin yüzde birini değil de daha fazlasını çalıştırabilmiş sınırları istemli veya istemsiz zorlanmış insanlardır. Ve belki de bizim onlar gibi olamamamızın sebebi hiç sınırlarımız zorlamamamızdır. Mesela filmdeki karakterin ilk alter kişiliği annesinin ona düzenli bir çocuk olmadığı için şiddet uygulamasıyla ortaya çıkıyor ve ilk karakter son derece titiz ve düzenli olan Dennis. Bunun dışında yirmi üç farklı karakterden birisinin diyabeti var, daha doğrusu diyabeti olduğunu düşünüyor ve fiziksel olarak da o karakter ortaya çıktığında gerçekten diyabet iğneleri kullanması gerekiyor. Beynin ve sadece düşünmenin ve inanmanı vücudun şeker oranına bile bu şekilde etki etmesi, gücün ve güçlü dediğimizin bir başka sınırı ve aslında beynin mucizelerinden sadece bir örnek.Ucuz Hayaller Küçükken hep uyku vaktimin gelmesini dört gözle beklerdim. Uykuyu çok sevdiğim için değil. Yastığa başımı koyduktan sonra bir an önce hayal kurmaya başlamak için sabırsızlanırdım. Gün içinde bile o gece neyin hayalini kuracağımı düşünür dururdum. Böylece gece yatağıma uzandığımda kendime yeni bir senaryo bulmak zorunda kalmazdım. Yani gün içinde farkında olmadan kuracağım hayalin planını yapardım. O zamanlar kurduğum hayallerin tamamen benim ürünüm olduğuna inanırdım. Kimsenin düşlemediği hayaller kurduğumu sanırdım. Her gece bir parça üzerine koyduğum başyapıtımmış gibi benimserdim onları. Başyapıtımın ismi de “Gelecek”. Adeta Da Vinci’nin Mona Lisa’sı gibi eşsiz bir eserdi o zamanlar benim için. Bu yapıtın altında da sadece benim imzam... Fakat yaşım ilerledikçe fark ettim ki yaptığım şey taklitçilikten başka bir şey değilmiş. Kendimi övmeye kalktığım bu eser benim için adeta bir utanç kaynağı. Eşsiz bir ürün olmayı geçtim, neredeyse seri üretimden çıkan ürünlerden oluşuyormuş hayal dünyam. 12 yaşındaki yeğenim gösterdi bunu bana. Onunla birkaç saat sohbet ettiğimde farkına vardım ki onun şu an kurmakta olduğu hayaller bir zamanlar benimkilerin tıpatıp aynısı. Hatta olayı biraz daha sorgulayıp diğer akranlarıma baktım. Aynı yaştayken neredeyse aynı şeylerin hayalini kurmuşuz hepimiz. Çünkü çevremiz bizi kısıtlamış. “Bunun hayalini kuracaksın!” der gibi bize emir vermişler sanki. Neyin güzel olduğunu keşfetmemize izin verilmemiş, güzel olanlar bize zorla öğretilmiş. Zengin olmak herkes tarafından istendiği için hepimiz bunun hayaliyle büyümüşüz mesela. Büyüyünce sahip olmak istediğimiz lüks bir araba ve bir villa olmuş. Çevremizdekiler bu zenginlik denen şeye sahip olmayı bu kadar isteyince biz de alıkoyamamışız kendimizi muhtemelen zenginliği düşlemekten. Onlara ayak uydurmuşuz. Okul hayatında da hep en iyi olmanın hayalini kurmuşuz. Diğer tüm arkadaşlarımızın bize imrendiğini, anne ve babamızın bizimle gurur duyduğunu hayal etmişiz. Bu hayali kurmaya biz kendimiz karar vermemişiz muhtemelen. Herkes bunu istediği için biz de sorgulamadan kabul etmişiz bunu düşlemeyi. Hatta çoğumuzun evinde futbol maçı izlendiği için futbolcu olmak istemişiz. Çevremizdekiler futbolculara imreniyor ya. Sanki hayal kurmak için belli kurallar varmış gibi hepimiz belli kurallara uymuşuz. En önemli kural ise şu olmuş: Etrafındakiler ne hayal kuruyorsa sen de onun hayalini kur. Hepimiz aciz bir şekilde bu kurala uymuşuz. Bu konuda hayranlık duyduğum kişi Pay It Forward filmindeki küçük Trevor oldu. Bu küçük çocuğun hayali benimkiler kadar basit değildi. Ne lüks bir arabaya sahip olmak, ne de ünlü bir futbolcu olmaktı onun hayali. Trevor’ın hayali gerçek bir başyapıttı. Bizim kurduğumuz o basit menfaat dolu hayallerden değildi ve bu hayalin sonuçları muazzamdı. Bu olay bazı farkındalıklar yarattı bende. Dünyada ses getiren çoğu olayın veya buluşun bir zamanlar sadece bir hayalden ibaret olduğu gerçeğini anlamış oldum. Fakat eşi benzeri olmayan hayallerdi bunlar. Bugün hayatımızda bulunan icatların çoğu çaresizliklerin içerisinden doğduğunu hatırladım. Hayatındaki belli sıkıntılarından dolayı çaresiz kalan insanlar, hep bu sıkıntıları yenip güzel günlerin hayaliyle gayret ettiler ve tarihte büyük başarılara imza attılar. Kimsenin başaramadığını başarabilmek için gayret ettiler. Telefonun mucidi Graham Bell’in tek hayali işitme engelli annesinin hayatını değiştirebilmekti. Onun motivasyonu herkesten farklı bir hayal olduğu için başardı bunu. Herkes gibi parayı kırma hayaliyle çabalasaydı bunları başaramazdı ve belki adı çoktan unutulmuş olurdu. İş böyle olunca kurmuş olduğum hayallerin ne kadar sıradan ve basit olduğunu anlıyorum. Sadece kendi küçük menfaatlerimi ilerletme konusunda takılıp kalmışım. İçimde dünyayı değiştirmeye yetebilecek bir potansiyel varsa bile bunu çoktan öldürmüşüm. Çevremin isteklerine göre hayal kurmaya başladığım gün yapmışım aslında bunu kendime. Hayatımın rotasını çizeceğim yaşları taklit hayallerle doldurmuşum. Hayal kurmak da zaten bu yüzden önemli ya. İnsanın erkenden rotasını çizmesi, kendine hedefler koyabilmesi için. Kendime koyduğum hedeflerin temelini oluşturan hayallerim ucuz ve kalitesiz olunca geleceğim için kaygılanmaya başlıyorum. Bir Trevor olmam da imkânsız zaten bu saatten sonra. Hayalperest yaşları geçeli bir hayli oldu çünkü. Bu yüzden umutsuz bakışlarıma bir son vermek adına biraz olsun geleceğe takılmayı bırakıp şimdiye bakmaya çalışıyorum… Aytaç Akyıldız Dixon, Leslie. Pay It Forward(İyilik Bul İyilik Yap). 2000.Warner Bros. Film İkarus’un Amele Yanığı Tıpkı bir film şeridi gibi. Kırmızı mavi ışıklar, acıyan gözler, elinde tokmak tutan o adam... Her gün uyanmak istediğim bir kâbusun içinde, cezaevinde. Yılmaz Güney’in Selimiye Mektupları ile, yaklaşık on gündür içerdeyim. Burada her şey soğuk. Duvarlar, insanlar ve hatta mutluluk bile soğuk. Belki bu yüzden, geceleri