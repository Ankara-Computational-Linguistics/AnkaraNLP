Harmon Oscar Nelson ile özdeşleştirmesi sonucunda, başka bir söylentiye göre ise Akademi'nin kütüphanesinde görevli Margaret Herrick'in heykelciği amcası Oscar'a benzetmesi ile ödülün adı Oscar olarak kaldı. Akademi, Oscar ismini 1939 yılına kadar resmi olarak kullanmamıştır. Oscar ödül heykelciğini Metro Goldwyn Mayer'in sanat yönetmeni "Cedric Gibbons" tasarladı. Cedric Gibbons, o anda beş parçalı bir film makarası üstünde elinde kılıcıyla dikilen bir şövalye taslağını çizdi. Bu film makarasının beş halkası oyuncular, film yazarları, yönetmenler, yapımcılar ve teknisyenleri temsil eder. George Stanley heykeli son haline getirdi. Heykelcik 34 santim yüksekliğinde, 3,85 kilo ağırlığında ve 24 ayar altınla kaplıdır. Oscar heykelciğini kazananlar bu ödülü satamazlar. Eğer ödülden kurtulmak istiyorlarsa ancak Akademi'ye 1 dolar karşılığında satabilirler. Bütün üyeler akademiye katılmak üzere öncelikle bir davet alırlar. Üyelik "Board of Governors" tarafından verilir. Üyelik için sinema alanında seçkin bir kariyere sahip olmak ön koşuldur. Genellikle bir akademi ödülünü kazanmak, akademiye katılmak için bir davetle sonuçlanmasına rağmen, üyelik otomatik değildir. Yeni üyelik teklifleri yıldan yıla düşünülür. Akademi, 2007 itibarıyla oy verecek 5830 üyeye sahiptir. Akademi üyeliği, sinema filmlerinde farklı disiplinleri temsil etmek için 15 dala bölünmüştür. Bunlar; oyuncular, yönetmenler, sinematograflar, sanat yonetmenleri, film editorleri, müzik, yapımcılar, halkla iliskiler, kısa filmler ve animasyon, ses, gorsel efektler, yazarlar, belgeseller. Bir filmin Oscar'a aday gösterilebilmesi için 40 dakikadan uzun olması, ABD-Los Angeles ili sınırları içinde en az bir sinemada paralı gösteriminin gerçekleşmiş olması ve gösterimin en az bir hafta sürmüş olması şartı aranıyor. Akademinin tüm üyeleri kendi dallarında ödül için adaylarını önerir. Tüm üyeler En İyi Film Akademi Ödülü için oylamaya katılabilir. Böylelikle tüm dallarda adaylar belli olur. Adaylar belli olduktan sonra ödülün kimlere gittiğini belirlemek için ikinci bir oylama yapılır. 88. Akademi Ödülleri'nin tüm adaylarının beyaz olması ırkçılık tartışmalarına neden oldu. Oscar'da ırkçılık yapıldığı eleştirilerine destek veren birçok ünlü Hollywood yıldızı 88. Oscar ödül törenini boykot edeceğini açıkladı. Ayrıca sosyal medya kullanıcıları #OscarsSoWhite (Oscar çok beyaz) etiketiyle bu durumu protesto etti. Ayrıca 88. Akademi Ödülleri'nde sunuculuk yapan Chris Rock, konuşmasında ""Beyaz insanların ödül töreni olarak da bildiğiniz tören başladı"" ifadelerini kullanmıştır. Grup Tual Grup Tual, 1995 yılında Göksel Öncan (davul), İskender Türsen (bas), Sezi Çeşitli (vokal), Ertuğrul Perşembe (gitar) ve Mahmut Perşembe (gitar) tarafından kurulan Türk Pop-Rock müzik grubudur. 1995 yılında kurulan grup; 1997 Mart ayında kendi isimleri ile aynı adlı "Tual" albümünü, 2002 Eylül ayında "Pencere" albümünü, 5 Mayıs 2005 tarihinde "Tual-2005" albümünü, 23 Mayıs 2008 tarihinde ise "Yalınayak" adlı son albümlerini çıkarmışlardır. Tual, Hepsi Boş, Pencere, Karanfiller, Acının öyküsü, Alyans, Selvinaz, Ayrılık, Tiryakinim, Deliriyorum, Ulan, Avare , Kasım gibi pek çok popüler şarkıya imza atmıştır. 2007 yılı başında Tual'den ayrılan İskender Türsen, Tual grubunun ilk elemanlarından davulcu Göksel Öncan ve Gitarist Ertuğrul Perşembe ile bir araya geldi. Gruba Klavyeci Mustafa Aykurt, bas gitarist Özgür Murat Aratan ve aynı zamanda grubun son çıkaracağı albümün prodüktörlüğünü de üstlenen gitarist Şadi Arda Kaynak'ın da katılımıyla "Grup Tual" adıyla yollarına devam etme kararı aldılar. Sezi Çeşitli de tıpkı İskender Türsen gibi 2007 yılında gruptan ayrılarak "Hala Aşksın Sen" isimli albümü çıkardı. Grup son albümünü resmi web sitesinden üye olanların ücretsiz olarak şarkıları indirebileceği şekilde dinleyicilerin beğenisine sunmuştur. Yirmibir Yirmibir, şans ve taktiğe dayalı bir iskambil oyunudur. 18. yüzyılda oynanmaya başlanmıştır. Günümüzde bu oyunun orijinal versiyonu Fransız kumarhanelerinde halen oynanmaktadır. Birçok meraklısı bulunan "vinght-et-un" oyunu günümüz 21 oyununun temellerini oluşturmuştur. Oyuncular: Dağıtıcı: Her tur sonunda oyuncuların ellerindeki toplam sayılarla kasanın elindeki toplam sayı karşılaştırılarak hangi oyuncunun ne kadar kazandığı veya kaybettiği bulunur. _________________________________ Oyuncular ellerindeki kartlara, kart toplamlarına göre aşağıdaki tabloları kullanarak stratejiler geliştirebilir. k : kart al a : kart almaz ç : çifte katla b : ikiye bÃ¶l vk : izin veriliyorsa vazgeÃ§/yoksa kart al bk : bölmeden sonra çifte katlamaya izin veriliyorsa böl yoksa kart al 0 : 10 deÄŸerindeki herhangi bir kart Satırlar oyuncunun elindeki kartları ve/veya toplamını, sütunlar ise dağıtıcının elindeki açık kartı göstermektedir. Oyuncunun elindeki kart toplamlarına göre: 8 ve daha düşük toplamlar için oyuncu her zaman kart almalıdır. 17 ve üstü toplamı olan sert eller için oyuncu kart almaz demelidir. Oyuncunun elinde bir A ve baÅŸka kart var ise: Oyuncunun elinde aynÄ± karttan iki adet var ise: Lucky-7 size dağıtılan 1., 2. ve 3. kartların 7 olup olmamasına göre size değişik oranda kazançlar sağlayan bir türü. Spanish 21 Kazanma şansı diğer blackjack oyun versyonlarına göre daha düşük olan bir türdür. İspanyolcada 21 sinek diye de bilinen bu oyun türünde, 10 numaralı kartlar desteden çıkartılmıştır. Bu nedenle kazanma şansı %7 oranında düşüş göstermektedir. Ancak buna karşılık kazanılabilinecek ödül miktarı daha yükselmektedir. Vegas Style Vegas-Style oyununda klasik oyuna nazaren 21 sayısını geçmeniz kartlarınızın, yani elinizin yanmış olduğu anlamına gelmemektedir. Kazanma şansınız hala bulunmaktadır! I. Dünya Savaşı Batı Cephesi Batı Cephesi, Almanya'nın batısında kalan Avrupa topraklarında, esas olarak Belçika, Hollanda ve Fransa'yı içine alan cephedir. Almanya’nın savaş stratejisi, Schlieffen Planı’na dayanmaktadır. Bu plana göre; seferberliğini iki haftada tamamlayabilecek olan Fransa 39 günde savaş dışı bırakılacak ve müteakiben doğu cephesine dönülerek seferberliğini geniş coğrafyası içerisinde en az altı haftada ve güçlükle tamamlayacağı değerlendirilen Rusya'ya taarruz edilecekti. Batı Cephesi savaşları 4 Ağustos 1914 tarihinde Alman ordularının Belçika’ya saldırmasıyla başlamıştır. Ancak Belçika ordusu hiç umulmadık bir direnme gösterdi. Alman birlikleri Liège kentini, planlandığı gibi 24 saat sonunda değil, 13 günlük çatışmanın ardından ele geçirip Fransa içlerine ilerlemek zorunda kaldılar. Fransa topraklarında ilerleyen Alman orduları, Paris’e 70 km kala, Marne nehri geçişlerinde sert bir Fransız direnişiyle karşılaştılar. 6-12 Eylül tarihlerindeki, I. Dünya Savaşı’nın en kanlı savaşlarından olan Marne Savaşı ardından Batı Cephesi’nde hatlar kilitlenmiştir. İki taraf da siperlere yerleştiler ve defalarca yenilenen karşılıklı taarruzlardan bir sonuç elde edemediler. Siperden sipere karşılıklı taarruzlar 1915 yılı boyunca da yenilenmiştir. Her iki taraf açısından da ağır kayıplara karşın cephe hattında sonuç alıcı bir değişme olmamıştır. 1915 yılındaki Batı Cephesi savaşlarının önemli bir yanı da ilk kez zehirli gaz kullanılmış olmasıdır. Rusya’nın askeri gücünün artık zayıflamış olduğunu düşünen Alman Genelkurmay Başkanı Erich von Falkenhayn, önemli ölçüde takviye ettiği kuvvetlerle Verdun üzerinden genel bir taarruz başlattı. 21 Şubat 1916 tarihinde başlayan Verdun Savaşı 24 kmlik dar bir cephe hattından yoğun bombardımanla başlatılmıştır. Başlangıçta Fransız birliklerinde dağılma belirtileri ortaya çıkmışsa da Mareşal Petain yeni yollar açtırarak cepheyi sürekli olarak cephane yönünden desteklemiştir. Fransız topçu bataryalarının sürekli ve etkili ateşi, Alman ilerlemesini güçleştirmiş, sonunda ise durdurulmasında önemli unsur olmuştur. I. Dünya Savaşı'nın en kanlı savaşlarından olan Verdun Savaşı, taraflara toplam 650 binin üzerinde kayba malolmuştur. Haziran ayı sonuna kadar Alman birlikleri yine de düzenli ama ağır da olsa ilerleme kaydetmişlerdi. Ancak Fransız ve İngiliz Yurt Dışı Sefer kuvvetinin Somme ırmağı kıyılarında başlattıkları karşı taarruz, Alman ilerlemesini durdurmuştur. Dört ay süren Somme Savaşı’nda Alman birlikleri eski mevzilerine çekilmek zorunda kalmışlardır. Ağır kayıplarla sonuçlanan Somme Savaşları da Alman kuvvetlerini Fransız topraklarından çıkartmakta beklenen başarıya ulaşmamıştır. 1916 yılında yaşanan başarısızlıklar üzerine R.G. Nivelle Fransız Orduları Başkomutanlığına atandı. Nivelle, Fransız ordularının baş rolü oynayacağı bir genel karşı saldırıyla Almanları Fransa topraklarından çıkartmayı öngören bir savaş planı önermiştir. İngiliz birliklerince cephenin kanatlarından yapılacak tespit taarruzlarının hemen ardından Fransız birliklerinin cephenin merkez bölümünde başlatacakları bir karşı taarruz planıdır bu. Plan konusunda İngiliz hükûmetiyle mutabakat ancak Nisan ayı sonlarında sağlanabildi. Bu arada Almanlar ise merkez bölgeyi takviye ettiler ve bir miktar geri çekilerek boşalttıkları bölgeyi mayınladılar. Neticede Fransız saldırısı ağır kayıplarla başarısız olmuştur. Temmuz ayında İngiliz birliklerinin başlattıkları saldırılar, cephe hattında kayda değer bir değişme yaratmadığı gibi 250 bin kayba yol açmıştır. Orduda, yer yer ayaklanmalara kadar varan huzursuzlukları bastıran General Petain’in yürüttüğü taarruzlar ise bazı stratejik noktaların ele geçirilmesiyle sonuçlanmıştır. İtilaf Devletleri açısından Batı Cephesi’nde 1918 yılının ilk aylarındaki temel sorun, Alman kuvvetlerinin Doğu Cephesi’nden aktardıkları kuvvetler karşısında, Amerikan birlikleri kıtaya ulaşıncaya kadar direnebilmektir. Alman saldırısı 21 Mart 1918 tarihinde başlatılmıştır. Kısmî başarılar sağlayan Alman taarruzları, Temmuz ayı ortalarında Fransız birliklerinin hafif tankların desteğinde giriştikleri karşı saldırılarla durmuş, hemen ardından da düzensiz bir geri çekilmeye dönüşmüştür. Eylül ayında Amerikan birliklerinin de katıldığı bir harekat planlanmıştır. Bu plana göre İtilaf Orduları dört kol üzerinden saldırıya geçerek Alman cephesinin geri bağlantısını keseceklerdir. Çeşitli nedenlerle bu amaca ulaşılmamış olmasına karşın harekat Alman Genelkurmayı üzerinde savaşın geleceği ile ilgili genel bir umutsuzluk yaratmıştır. 3 Ekim 1918 tarihinde ABD ile gizli ateşkes görüşmelerine başlanmıştır. R. A. Salvatore Robert Anthony Salvatore (d. 20 Ocak 1959) Amerikalı fantezi kurgu ve bilimkurgu yazarıdır. En çok Unutulmuş Diyarlar romanları, İblis Savaşları Destanı ve Yıldız Savaşları romanları ile bilinir. Salvatore , Massachusetts'te doğdu. Yedi kişilik bir ailenin en küçüğü idi. Karısı Diane ve üç çocuğu ile birlikte halen orada yaşamaktadır. İyi bir sporcu olan Salvatore, beyzbol, halter ve buz hokeyi ile uğraşmaktadır. Faal olarak hokey koçluğu da yapmıştır. Kendisine yılbaşı hediyesi olarak gelen J. R. R. Tolkien'in Yüzüklerin Efendisi'ni okuduktan sonra bilgisayar okumak isteyen Salvatore, edebiyat ve gazeteciliğe yöneldi. İletişim diploması aldığı üniversiteden bir de İngilizce diploması aldı. Yazar olmadan önce barlarda sorun çıkaranları dışarı atarak hayatını kazanıyordu. İlk basılan ilk romanı 1988'de TSR'dan çıkan Buzyeli Vadisi Üçlemesi'nin ilk kitabi olan Kristal Parçası'dır. New York Times Bestseller listesinden aylarca inmeyen eserlere imzasını attı. Unutulmuş Diyarlar için birçok kitap yazdı. Ayrıca İblis Savaşları Destanı, kendi oluşturduğu kurgusal dünya Corona'da geçen birkaç roman ve Yıldız Savaşları romanları yazdı. En tanınmış karakterleri arasıda drow Drizzt Do'Urden yer alır. Romanlara ek olarak Unutulmuş Diyarlar: Şeytan Taşı "(Demon Stone)" adlı video oyunun da hikâyesini yazdı. Oyun Atari tarafından yayınlandı. Yoğun ve ayrıntılı savaş sahneleri ile tanınmaktadır. Bunda eski bir boksör ve kabadayı olmasının etkisi olduğu sanılmakta. James T. Kirk James Tiberius Kirk (2233 - 2293/2371), kurgusal Uzay Yolu evreninde geçen 'nin ve onu temel alan filmlerin başrol oyuncusudur. Aktör William Shatner tarafından canlandırılmıştır. Kaptan Kirk Yıldız Gemisi Atılgan'ın (NCC-1701 ve daha sonra NCC-1701-A) kumandanıdır. İlk göründüğünde (ikinci pilot bölüm "Where No Man Has Gone Before") Kirk'in ortanca ismi R. olarak verilmişti. Fakat bundan sonra hep T. oldu. Tiberius ismi ilk olarak 1974 yapımı Uzay Yolu: Animasyon Seri'nin bölümünde geçti. Açıklamaya göre Kirk'ün büyükbabası Samuel Roma İmparatoru Tiberius'a hayranlık duymaktaymış. İsim en sonunda ile resmiyet kazandı. Kirk'ün maceraları ve taktikleri Alfa ve Beta Dörtlüklerinde efsanedir ve 24. yüzyılda bile bahsedilmektedirler. TÃ¼rk Ceza Kanunu'nun 301. maddesi Türk Ceza Kanunu'nun 301. maddesi, 5237 nolu Türk Ceza Kanunu'nun ikinci kitap, dördüncü kısım, üçüncü bölümünün son maddesi. Üçüncü bölümde ""Devletin Egemenlik Alametlerine ve Organlarının Saygınlığına Karşı Suçlar"" ele alınmaktadır. 30 Nisan 2008 tarihinde kabul edilen Türk Ceza Kanunu'nun bu maddesinde Türk Milletini, Türkiye Cumhuriyeti Devletini, Devletin kurum ve organlarını aşağılama ile ilgili durumlar yer almaktadır. Günümüzde bu madde hakkında birçok tartışma yaşanmaktadır. Türk Milletini, Türkiye Cumhuriyeti Devletini, Devletin kurum ve organlarını aşağılama ile yargılananlar cezalandırılır "(1)" Türk Milletini, Türkiye Cumhuriyeti Devletini, Türkiye Büyük Millet Meclisini, Türkiye Cumhuriyeti Hükûmetini ve Devletin yargı organlarını alenen aşağılayan kişi, altı aydan iki yıla kadar hapis cezası ile cezalandırılır. "(2)" Devletin askerî veya emniyet teşkilatını alenen aşağılayan kişi 1. fıkra hükmüne göre cezalandırılır. "(3)" Eleştiri amacıyla yapılan düşünce açıklamaları suç oluşturmaz. "(4)" Bu suçtan dolayı soruşturma yapılması, Adalet Bakanının iznine bağlıdır. MADDE 301.– Maddenin birinci fıkrasında, Türklüğü, Cumhuriyeti veya Türkiye Büyük Millet Meclisini alenen aşağılamak, suç olarak tanımlanmıştır. Maddede geçen Türklük deyişinden (kavramından) maksat, dünyanın neresinde yaşarsa yaşasın Türklere has müşterek kültürün ortaya çıkardığı ortak varlık anlaşılır. Türk Milleti kavramı bu varlıktan geniştir; Türklük ve Türk ırkıyla ilgili tüm konu ve kavramları kapsar. Cumhuriyet deyişinden, Türkiye toprakları üzerinde Türkiye Cumhuriyeti Devleti anlaşılmalıdır. Suçun maddî ve manevi unsuru aşağılamaktır. Bu aşağılamanın en azından dolaylı yoldan veya kısmen gerçekleşmesi gerekir. Aşağılamak, suçun konusunu oluşturan değerlere duyulan saygınlığı azaltma zedeleme ve yıpratmaya yönelik söz fikir davranışlardan ibarettir. Maddenin ikinci fıkrasında, Türkiye Cumhuriyeti Hükûmetini, Devletin yargı organlarını, askerî teşkilatını istihbarat ve emniyet teşkilatını söz düşünce ve fiillerle aşağılamak, ayrı bir suç olarak tanımlanmıştır. Bu hüküm karşısında, örneğin iktidarın tahkir ve tezyifi hâlinde fiilin Hükûmete yönelik bulunduğu hususunda duraksanmayacak işaret ve alâmetler varsa, fiilin cumhuriyete yönelik olduğu kabul edilecektir. Üçüncü fıkrada bu suçun konusu, işlendiği yer ve faili bakımından daha ağır cezayı gerektiren bir nitelikli hâli kabul edilmiştir. Buna göre, Türklüğü aşağılamanın yabancı bir ülkede bir Türk vatandaşı tarafından işlenmesi hâlinde, ceza üç kat artırılacaktır. Ermeni Tehciri'nin soykırım olduğunu savunan birçok yazar bu suçtan hapis cezasına çarptırılmıştır. Yapılan yeni düzenlemeyle ceza kapsamına yalnızca kişi ve kurumlar değil, internet siteleri de girmektedir. Alttaki liste TCK 301'e göre yargılanan veya mahkûm olan yazarları ve gazetecileri içerir. TCG Gelibolu (F-493) TCG "Gelibolu" (F-493), USN'deki adı: USS "Reid" (FFG-30), Türk Deniz Kuvvetleri'nde hizmet etmekte olan Gabya sınıfı fırkateynlerden biri. Güdümlü füze donanımlı Oliver Hazard Perry sınıfı fırkateyn'in 21. gemisi USS "Reid" (FFG-30) olarak ABD Deniz Kuvvetleri'nde hizmet etmiştir. İsmini denizci "Samuel Chester Reid" (1783-1861)'den almıştır. "FY78" programının bir parçası olarak 23 Ocak 1978'de Kaliforniya'daki "Todd Shipyards'a" sipariş edilmiştir. "Reid" 8 Ekim 1980'de hazırlanmış, 27 Haziran 1981'de suya indirilmiş ve 19 Şubat 1983'te göreve başlamıştır. 18 Ağustos 1990'da Reid, belirlenmiş rotası dışına çıkan bir Irak tankerinin geçiş yönüne ateş ederek "Çöl Kalkanı Operasyonu’nun" ilk atışlarını yapmıştır. 25 Eylül 1998’de ABD Donanması'ndan emekliye ayrılmış ve 5 Ocak 1999’da "TCG Gelibolu (F-493)" adını alarak Türkiye’ye satılmıştır. Sancak çekme töreni 23 Şubat 1999 tarihinde San Diego, ABD'de yapılmıştır. Birleşmiş Milletler'in (UN) Lübnan görevini yerine getirmiştir. Dornbirn Dornbirn, Avusturya'nın kuzeybatısındaki sınır kentlerinden biridir. 2006 yılı, şehir nüfusu 45000'dir. Vorarlberg eyâleti'nin en büyük şehridir. Çevresinde Feldkirch ve Bregenz şehirleri bulunmaktadır. Almanya, İsviçre, Lihtenştayn'a olan yakınlığından dolayı "Dört ülke şehri" de denilmektedir. Endüstriyel olarak çevre şehirlerden daha gelişmiştir. Avusturya'da yaşayan Türk çoğunluğu bu ilde bulunmaktadır. Bölgenin ve ülkenin iyi okullarından biri olan Fachhochschule Vorarlberg bu şehirde bulunmaktadır. Lejyoner hastalığı Lejyoner hastalığı, "Legionella pneumophila" adlı bakterinin etken olduğu hastalık. Akciğerlere yerleşip zatürreye yol açar. İlk kez, 1976 yılında Philadelphia'da bir otelde Amerikan Lejyonerlerinin toplantısına katılanlarda bir salgın olarak gelişmiş. İzole edilen bakteri, lejyonerlerin anısına "Legionella pneumophila" olarak adlandırılmıştır. Suda bulunan çeşitli bakterilerin sebep olduğu bu hastalığın önlenmesi için suyun dezenfekte edilmesi ve uygun sıcaklıklarda depolanmasıyla sağlanabilir. Athletic Bilbao Athletic Club de Bilbao, İspanya'nın Bask Bölgesi'nin futbol takımıdır. 1929'dan beri La Liga'da mücadele eden kulüp Real Madrid ve FC Barcelona ile birlikte ligden hiç düşmemiş üç takımdan birisidir. Athleic Bilbao 8 kez La Liga'yı, 24 kez de Copa del Rey'i kazanmayı başarmıştır. Bask Bölgesi'nin diğer takımlarından farklı olan Athletic Bilbao bölge haricinde hiçbir oyuncuyu takımında oynatmaz. Takım bu geleneğini yıllardır sürdürmektedir. Formasına hiçbir zaman reklam almayan Bilbao temsilcisi 110 yıl sonra bu geleneğe son vererek 2008 yılı başlangıç olmak üzere, 2011'e kadar Bask kökenli bir petrol şirketinin forma reklamını almıştır. Tarihi boyunca kadrosunda İspanya dışı vatandaşlığı olan futbolcular 3 tane olup, bu futbolcular; Bixente Lizarazu, Fernando Amorebieta ve Aymeric Laporte'dur. Athletic Bilbao'nun kullandığı San Mames Stadı 1913 yılında inşa edilmiş olup La Liga'da maç yapılan en eski stadyumdur. Erhan CerrahoÄŸlu Erhan Cerrahoğlu (yazar, yapımcı, yönetmen) 1969 yılında Ankara'da doğdu. İskenderun Demir Çelik Lisesi'nin ardından, Marmara Üniversitesi İletişim Fakültesi gazetecilik ve Halkla İlişkiler bölümünü bitirdi ve aynı okulda "Halkla İlişkiler" masterı yaptı. 1993 yılında Demo Prodüksiyon'u kurdu ve çeşitli şirketler için tanıtım kampanyaları ve organizasyonlar hazırladı. 1995 yılından itibaren değişik kurum ve kuruluşlar için tanıtım filmleri ve belgeseller gerçekleştirdi, çeşitli yabancı kanalların Türkiye'de hazırladığı belgesellerde yerel yapımcılık yaptı. 2003 yılında çektiği "Haliç Yaşıyor" belgeseli, yurt içi ve yurt dışında festivallerde gösterildi ve Yaşayan Marmara Festivali'nde "En iyi ulusal film" ve "En iyi uluslararası film" ödüllerini aldı.2006'da Yazıp Yönettiği "Barışı Taşıyan Vapur:Kurtuluş" belgeseli ile MGD Altın Objektif Ergil Tezerdi Jüri Özel Ödülü'nü adı. Akıl Defteri Akıl Defteri (Özgün adı: "Memento"), Christopher Nolan tarafından yazılıp yönetilen, 2000 yılı Amerikan yapımı psikolojik gerilim filmidir. Nolan filmin senaryosunu, kardeşi Jonathan Nolan tarafından yazılmış kısa hikâye "Memento Mori"den uyarlamıştır. IMDb'de tüm zamanların en iyi filmleri arasında 1 milyonun üzerinde oyla ve 8.4 puan ile 55. sıradadır. BBC tarafından yayımlanan ve dünya çapında 117 film eleştirmenin görüşleriyle oluşturulan "21. Yüzyılın En İyi Filmleri" listesinde 25. sırayı almıştır. Memento, özellikle de doğrusal olmayan kurgusuyla Nolan'a büyük beğeni getirmiştir. Filmin sondan başa doğru ilerleyen kurgusu, anlatıcının "gerçek zamanlı" hikayesiyle iç içe geçer. Nolan bu kurguyla izleyiciyi hafıza sorunu olan ana karakterin koltuğuna oturtmayı amaçlamıştır. İzleyici olayları ana karakterle eş-zamanlı olarak yaşar ve gelişmeleri onunla birlikte keşfeder. Memento, eski bir sigorta müfettişi olan ve ender rastlanan bir unutkanlık hastalığına "(anterior grade memory loss)" yakalanan, karısının öldürüldüğü andan itibaren yeni hiçbir olayı hatırlamayan Leonard'ın hikayesini anlatır. Leonard kim olduğunu bilmesine ve geçmişini hatırlamasına rağmen yeni bir anı sahibi olamamaktadır. Bir yandan hafıza sorunuyla baş etmeye çalışırken bir yandan da intikam almak için karısının katilini aramaktadır. Cafer Sayılır Cafer Sayılır (d. 1888 {Rumî 1304}, Türkmentokat, Eskişehir - ö. 6 Mayıs 1947), TBMM 4. dönem Eskişehir milletvekili. Topaloğlu Mustafa Efendi'nin oğlu olup, annesinin adı Fadime'dir. İlk öğrenimini köyünde tamamladıktan sonra ailenin sahip olduğu arazide çiftçilikle meşgul oldu. I. Dünya Savaşı seferberliğinde askere alınarak önce Yemen, sonra Çanakkale cephelerinde savaşa katılarak yaralandı, 11 sene boyunca askerlik yaptı. Milli Mücadelede köy muhtarı olarak Yunanlara karşı çıkması ve köyünü savunması nedeni ile tutsak edildi, ancak kısa bir süre sonra kaçıp kurtulmayı başardı. TBMM'nin IV. Dönem yapılan seçimlerinde Atatürk'ün teklifi ile Eskişehir milletvekili seçildi. 4 Mayıs 1931'de Meclise katılarak II. toplantı yılı başından itibaren dönem sonuna kadar Tarım Komisyonunda çalıştı ve HP ocak başkanlığı yaptı. Meclisten ayrıldıktan sonra köyüne dönerek tarım ile uğraşısını sürdürdü. 6 Mayıs 1947'de vefat etti. Eskişehir - Odunpazarı Mezarlığında toprağa verildi. Soyadı Kanunu çıkınca Atatürk tarafından kendisine "Sayılır" soyadı verildi. Acıgöl (Göller Yöresi) Acıgöl (Çardak Gölü), Afyonkarahisar ve Denizli il sınırları içerisinde bulunan tektonik göl. B Sınıfı Sulak Alan olarak koruma altına alınmıştır. Acıgöl, 41,34 km–41,5 km arasındaki yüzölçümü ile Denizli ilinin en büyük gölüdür. Denizli yönünde Çardak ilçesi ile Afyon yönünde Dazkırı ilçesi arasındadır. Gölün yaklaşık 20 km'si Afyon ili içerisinde kalmaktadır. Gölün denizden yüksekliği 842 m olup derinliği ise 150 cm ile 210 cm arasındadır, yaz mevsiminde suyu azalır ve yer yer kurur. Göl yaz mevsiminde ve yağış azlığı görülen yıllarda büyük oranda kurur. Tuzluluğu iyice artan göl, tuzlu göller sınıfından "playa" sınıfına dahil edilir. 1970'te 160 km olan göl alanı 2008'de 50 km'ye düşmüştür. Göl suyu, çevresindeki dağların küçük derelerinden, kaynaklar ve yağışlardan beslenmektedir. Denizli’nin Çardak ilçesinde bulunan Acıgöl, Türkiye'nin tek, dünyanın ise ikinci büyük, temiz ve doğal sodyum potansiyeline sahip kapalı havzasıdır. Ülkemizdeki sodyum sülfatın %98’i doğal kaynaklardan, bu miktarın ise %90’ı Denizli'deki Acıgöl’den sağlanmaktadır. Göl yatağında jips ve tuz katmanları, tuzlu su ortamında oluşan mikroorganizmalar ve yataktaki sülfür bakterilerince ayrıştırılarak mirabilit cevheri şeklinde sodyum sülfat oluşmaktadır. Gölden çıkarılan tuz, potasyum, sodyum ve sülfat gibi maddeler çevredeki işletmeler tarafından değerlendirilmekte, örneğin sodyum sülfat, kâğıt, cam, deterjan, tekstil ve benzeri sanayilerde kullanılmaktadır. Göl civarında 20 familyaya ait 176 kuş türü tespit edilmiştir. Ayrıca dünyada ender bulunan Dişli Sazancık (Aphanius transgrediens) yalnızca Acıgöl'de bulunmaktadır. Dişli sazancık Acıgöle güneyden dökülen 20–25 kaynaktan yalnızca 1–2'sinde yaşamaktadır. Göle sonradan bırakılan sivrisinek balığı (Gambusia holbrooki) dişli sazancıkların yavru ve yumurtalarını yemektedir. Alan ve besin rekabetine girmektedir. Ancak çevredeki evlerden kaynaklı atıklar ve fabrikaların üretim faaliyetleri, sucul yaşamı olumsuz etkilemekte ve göl çevresindeki canlı çeşitliliği ve sayısında düşüşe yol açmaktadır. Acıgöl Havzasında sıcaklıkta artış, yağışlarda azalma yönelimi belirlenmiştir. Göl yakınındaki istasyonlardan Çardak'da, yağış miktarları 250–350 mm arasında değişmektedir. Dazkırı'da bu değerler 250–300 mm arasındadır. Her iki istasyonda en yüksek yağışlar 1980–1990 yılları arasında görülmüştür. Gelecekte küresel iklim değişikliğinin de etkisiyle, yarı kurak iklimin yerine kurak iklim hakim olacağı tahmin edilmektedir. 1970'lere göre 2/3 oranında küçülen gölün çekildiği alanlarda tuz ve kum açığa çıkmıştır. Yazın kuruyan otların koruyucu etkisinin kalkması ile Yüreğil çevresi, Başmakçı'nın batısı, Çardak'ın doğusunda, kurak bölgelere özgü toz fırtınaları görülmeye başlanmıştır. Meyve bahçeleri, tarım alanları ve bitki örtüsünün zarar gördüğü alan 60 km²'ye ulaşmıştır. Bu toz fırtınalarından korunmak için geniş yapraklı ve tuza dayanıklı otlar ve ağaçlar ile (söğüt ve kavak) koruyucu bariyer yapılmalıdır. Şişede Bulunan Not Şişede Bulunan Not, özgün adı MS. Found in a Bottle olan, ilk kez 19 Ekim 1833'te Baltimore Saturday Visitor'da yayımlanan Edgar Allan Poe öyküsüdür. Gazete tarafından düzenlenen bir yarışmada bu öykü birincilik kazanmıştır. Ailesinden ve ülkesinden uzakta olan isimsiz bir anlatıcı, bir kargo gemisinde yolcu olarak Batavia'dan (şimdiki adıyla Cakarta) yola çıkar. Yolculuğun başlamasından birkaç gün sonra rüzgâr kesildiği için, gemi bir süre yoluna devam edemez. Ardından gemiye çarpan devasa bir dalga, anlatıcı ile yaşlı bir İsveçli dışında herkesi denize sürükler. Tayfun tarafından güneye doğru sürüklenen gemi büyük siyah bir kalyon ile çarpışır. Gemi batarken, sadece anlatıcı kalyona tırmanarak kurtulmayı başarır. Kalyonda, anlatıcıyı göremeyen oldukça yaşlı adamlardan oluşan bir mürettebat vardır. Anlatıcı kaptanın kamarasından yazı malzemesi çalar ve sonunda denize atacağı günlüğünü yazmaya başlar. Bu kalyon da yine güneye doğru sürüklenmektedir ve mürettebat geminin Antarktika'ya ulaşıp buzullara çarparak batması ihtimalini umutla beklemektedir. Sonunda gemi buzların arasındaki bir açıklıkta bulunan büyük bir anafora kapılır ve batmaya başlar. "Şişede Bulunan Not" Poe'nun, "Girdaba İniş" ve "Nantucketlı Arthur Gordon Pym'in Öyküsü" gibi deniz öykülerinden biridir. Öyküdeki korku unsuru insan keşfinin uzağındaki bir dünyanın fiziksel tasvirinden kaynaklanır. Öykünün başındaki açılış kısmında anlatıcı gerçeklere sonuna kadar bağlı kalacağından bahseder. Ancak bu gerçekçilik, gemi anaforda alçaldıkça kaybolur. "Baltimore Saturday Visiter"'ın 15 Haziran 1833 tarihli sayısında, gazetenin yayıncıları olan Charles F. Cloud ve William L. Pouder, 1 Ekim 1833'e kadar gönderilecek öykülerin en iyisine 50 dolar, yüz dizeyi geçmeyen şiirlerin en iyisine ise 25 dolar ödül verileceğini açıkladı. Poe yarışma için "Şişede Bulunan Not" da dahil olmak üzere altı öykü gönderdi. Jüri üyeleri olan John Pendleton Kennedy, Dr. James Henry Miller ve John H. B. Latrobe, Latrobe'un evinde ekim ayında toplandı ve yazarın adını görmeksizin inceledikleri öyküler arasından Poe'nun bu öyküsünü birinci seçti. Ödül gazetenin 12 Ekim tarihli sayısında açıklanırken öykü de ilk defa 19 Ekim tarihli sayıda şu notla yayınlandı: "Komitenin 50 dolarlık ödüle layık gördüğü öykü aşağıdadır. Öykünün anlatım tarzının oldukça görsel bulunacağını düşünüyoruz." Poe'nun şiir yarışması için gönderdiği "Coliseum" ise ödül kazanamadı ancak öyküden birkaç gün sonra aynı gazetede yayımlandı. "Şişede Bulunan Not"'nın ikinci basımı 26 Ekim'de "Newburyport People's Advocate"'ta yer aldı. Öykünün, diğer öykülerle birlikte "Tales of the Folio Club (Folyo Kulübü'nün Öyküleri)" başlığı altında bir kitapta yer alması planlanmıştı. "Folyo Kulübü", yazarın deyişiyle "edebiyatı yok etmek isteyen bir grup mankafa'dan" oluşan kurmaca bir edebi cemiyetti. Kitap fikri, bazı yönlerden Geoffrey Chaucer'ın Canterbury Hikayeleri'ne benziyordu. Cemiyetin her aylık toplantısında bir üye bir öykü sunacaktı. "Saturday Visiter" gazetesi öykü başına 1 dolar ücret karşılığında abonelik için reklam yapmaya başladı. Ancak gazete bir hafta sonra, yazarın Philadelphia, Pennsylvania'da yayımlanacağını söyleyerek öykülerini geri çektiğini duyurdu. Eğirdir Gölü Eğirdir Gölü, Isparta ili sınırlarında yer alan, tektonik ve karstik etkilerle oluşmuş, bir tatlı su gölüdür. 35° 37′ 41″ Kuzey – 38° 16′ 55″ Kuzey enlemleri ile ; 30° 44′′ 39″″ Doğu – 30° 57′ 43″ Doğu boylamı arasında yer alır. Dik kayalara, düz ve sığ bir tabana sahip olan gölün, kıyı uzunluğu 150 km dir. Eğirdir Gölü’nde Kemer Boğazın kuzeyinde yer alan bölümü Hoyran, Güneyinde yer alan bölümü Eğirdir bölümü olarak bilinmektedir. Eğirdir Gölü’nün yüzey alanı insanların su kullanımına bağlı olarak farklılık göstermektedir. Karstik yapıdaki gölün özelikle batı kesimlerinde yer alan düdenlerin bir kısmı kapatılmıştır. Farklı amaçlarla kullanılmak üzere (içme suyu, tarım vb.) gölde DSİ tarafından çok sayıda pompaj istasyonları kurulmuştur. Eğirdir Gölü’nün en önemli özeliklerinden bir diğeri denizle olan bağlantısıdır. Kovada kanalı ile Kovada Gölü’ne gelen sular Kovada Vadisi’nden, Aksu Çayı’na oradan da karstik yollarla Akdeniz’e boşalmakta idi. Son yirmi yıldır gölün suları Çandır Ovası’nda yaptırılan Karacaören I ve II barajlarına gelmektedir. Eğirdir Gölü ile Kovada Gölü arasında doğal bağlantıyı oluşturan 22 km’lik Kovada Kanalı yer almaktadır. Kemer Boğazı; Doğu-Batı doğrultusunda daralma göstererek yaklaşık (göldeki su sevisine bağlı olarak farklılık arz etmekte) 1,8 km’lik mesafe ile gölün iki bölümlü görünüm almasına neden olmaktadır. Eğirdir göl çukurluğunun plüvyal dönemlerdeki karstik olaylar sonucu oluştuğu ve yine bu dönemde su ile dolduğu belirtilmiştir. Göl çukurluğunun tektonik kökenli, su birikiminin Neojen sonrasında geliştiğini. Holosen'de büyük bir polyenin çökmesi sonucu ortaya çıktığını, göl içindeki küçük adaların da bunun delili, olduğunu, söylemektedir, tektonik kökenli çukurluğun karstik olaylarla mevcut şeklini kazandığını gölün plüvyal dönemde geliştiğini belirtmiştir. Anadolu'nun eski iklimi ile birleştirilerek Eğirdir dahil yöredeki büyük su kütleleri plüvyal göller şeklinde gruplandırılmaktadır. Kaynağı, Gölcük maar volkanizması olan döküntü tüllerin kolüvyum konileri içinde yer alabilmesi, Eğirdir Gölü'nü çevreleyen yamaçların en azından Orta-Üst Pliyosen öncesinde yaratılması ile mümkündür. Türkiye'nin en büyük 2. tatlı su gölüdür. Eğirdir Gölü’nün maksimum su kotu ile çevrelenen su alanı “I. Derece Doğal Sit Alanı” olarak belirlenmiştir. Maksimum su kotundan itibaren 300 metrelik bir bant ise “III. Derece Doğal Sit Alanı” olarak kabul edilmiştir. Eğirdir Gölü, “A Sınıfı Sulak Alan” listesindedir. Eğirdir Gölü havzası içerisinde "Kovada Gölü Milli Parkı" ve "Gelincik Dağı Tabiat Parkı" bulunmaktadır. Gölü besleyen en önemli su girdileri; gölün tabanından kaynayan kaynaklardır. Aynı zamanda çevre dağlardan inen ve yağış suları ile beslenen irili ufaklı çok sayıda dere ve çay vardır. Bunlardan en önemlileri; Yalvaç ilçesinden gelen ve Gelendost ilçesinden göle karışan "Akçay", Uluborlu ve Senirkent ilçelerinden geçerek göle inen "Pupa Çayı", Hoyran Ovası'ndan inen "Değirmen Çayı" ve Aksu Çayı'ndan bir kanalla göle bağlanan "Aksu Deresi"’dir. Eğirdir Gölü, Isparta ilinin ve çevresindeki yerleşim birimlerinin içme suyu ihtiyacını karşılar. Aynı zamanda Isparta, Gönen, Uluborlu, Senirkent, Yalvaç, Gelendost ve Eğirdir ovalarında sulama suyu olarak kullanılır. Ovaların göl kıyılarına açıldığı gölün sığ kısımları tamamen saz ve kamışlarla kaplıdır. Göl, kapalı havzaya sahip olduğu halde tabanından bol miktarda kaynak suları ile beslenmekte ve göl suyunun 1/3’ü her yıl yenilenmektedir. Gölün giderleri, DSİ pompa istasyonları, Kovada Kanalı ve yazları aşırı buharlaşmadır. Gölde bulunan balık türleri Sazan, Çim Sazanı, Sudak, Eğrez ve son yıllarda ortaya çıkan Gümüş balığıdır. Kerevit, Yengeç, Su yılanı, Su faresi, Kurbağa ve Su kaplumbağası da gölde bulunan diğer canlılardır. Göl, yaban hayatı için de önemli bir yer tutar. Tepeli dalgıç, Yumurta piçi, Karabatak, Balıkçıl türleri, Angıt, Bozkaz, Sakar meke, Benekli su tavuğu, Uzunbacak, Bıyıklı sumru, Saz delicesi, Martı çeşitleri gibi yerli türler ile birlikte Pelikan, Flamingo, Kuğu, Sakarca kazı, Bozkaz, Fiyu, Kılkuyruk, Yeşilbaş, Elma baş, Macar, Kız kuşu, Su çulluğu ve Tepeli pakta gibi kışlayan ve konaklayan türleri bünyesinde barındırır. Gölde, Eğirdir’e bir karayoluyla bağlanmış bulunan iki küçük adacık bulunmaktadır. Birincisi Can Ada, ikincisi ise Yeşilada’dır. Can Ada; Eğirdir ile Yeşilada arasında yer alan ve 7 dönümlük (7000 m²) bir alana sahip olan küçük bir adacıktır. Yerleşim alanı olmayıp, çadır ve karavan turizmi ile piknik alanı olarak kullanılmaktadır. Atatürk'ün Eğirdir'i ziyareti sırasında Canada, 1 Şubat 1933 tarihli Belediye encümeni kararıyla kendisine hediye edilmiş, daha sonra Atatürk'ün mirasçılarına, onlardan da Eğirdir Belediyesine geçmiştir. Yeşil Ada : Eğirdir'in en güzel turizm bölgesi olan adada, doğa güzelliklerinin yanında Aya Stefanos Kilisesi gibi tarihi zenginliklerde bulunmaktadır. Yerli ve yabancı turistlere hizmet veren balık lokantaları ve ev pansiyonculuğu gelişmiştir. Christopher Nolan Christopher Edward Nolan (d. 30 Temmuz 1970, Londra), İngiliz film yönetmeni, senarist, yapımcı, görüntü yönetmeni ve editör. Gelmiş geçmiş en yüksek hasılat yapan yönetmenlerden birisidir ve 21. yüzyılın en başarılı ve beğeni toplayan film yapımcıları arasındadır. 1998 yılında "Takip" filmiyle ilk yönetmenlik denemesini yaptı. İkinci filmi "Akıl Defteri" ile dikkatleri üzerine çekti ve En İyi Özgün Senaryo Akademi Ödülü adaylığı elde etti. Bu başarısı ona büyük bütçeli "Uykusuz" ve "Prestij" filmlerini çekme fırsatı verdi. "Kara Şövalye Üçlemesi" ve "Başlangıç" filmleriyle mali ve eleştirel başarı ve ikinci En İyi Özgün Senaryo Akademi Ödülü adaylığını elde etti. Nolan Londra'da doğdu. İngiliz babası Brendan James Nolan bir reklamcılık yöneticisi, Amerikalı annesi Christina ise uçuş görevlisi ve İngilizce öğretmeni olarak çalıştı. Çocukluğu Londra ve Chicago arasında geçmiş ve hem İngiliz hem de Amerikan vatandaşlığına sahiptir. Matthew Francis Nolan adında sabıkalı bir abisi ve Jonathan adında bir kardeşi vardır. Yedi yaşında film çekmeye başladı, babasının Super 8 kamerasını ödünç aldı ve kendi aksiyon figürleriyle kısa filmler çekti. Nolan bir "" hayranıydı ve sekiz yaşlarındayken "Space Wars" adını verdiği stop motion animasyon filmi yaptı. Amcası NASA'da çalışıyordu, Apollo roketleri için rehberlik sistemleri kuruyordu ve ona birkaç görsel gönderiyordu. 11 yaşındayken film yönetmeni olmak istiyordu. Nolan'ın ailesi, gelişim yıllarında Chicago'ya taşındığında Adrien ve Roko Belic'le film yapmaya başladı. Belic kardeşlerin 1999 yapımı Akademi adayı "Genghis Blues" belgeselinde jenerikte isminin karşısına kurgusal yardım yazdırarak işbirliğine devam etti. Nolan, foto muhabiri Dan Eldon'un 1990'lı yılların başında düzenlediği dört Afrika ülkesinde bir safari belgelemesi üzerine Roko Belic'in yanı sıra Jeffrey Gettleman ile birlikte çalıştı. Nolan Hertford Heath, Hertfordshire'daki bağımsız bir okul olan Haileybury ve İmparatorluk Hizmet Koleji'nde eğitim gördü ve daha sonra Londra Üniversitesi Akademisi'nde İngiliz dili edebiyatı okudu. Film yapım tesisleri olduğu için özellikle burayı seçti. Okul yılı boyunca 35 mm uzun metrajlı filmler sahneledi ve elde ettiği parayı 16 mm film yapmak için kullandı. Nolan kolej yıllarında iki kısa film yaptı. Birincisi, "Image Union"'da (PBS'deki bağımsız bir film ve video vitrini) gösterilen gerçeküstü 8 mm "Tarantella"'ydı (1989). İkincisi bir hafta sonu sınırlı oyuncu, ekip ve donanım ile siyah beyaz çekilen "Larceny"'ydi (1995). Yatırımı Nolan tarafından yapıldı ve toplumun ekipmanlarıyla çekildi. 1996'da Cambridge Film Festivalinde gösterildi ve Londra Üniversitesi Akademisi'nin en iyi kısa filmlerinden biri olarak düşünülüdü. Mezuniyet sonrası Nolan, senaryo okuyucu, kamera operatörü ve kurumsal video ve endüstriyel film yönetmeni olarak çalıştı. Ayrıca üçüncü kısa filmi "Doodlebug"'u çekti. 1998'de Nolan, yapımcılığını yaptığı ve arkadaşlarıyla çektiği ilk uzun metraj filmini yönetti. Film, Nolan'ın Londra'daki yaşam deneyiminden esinlendi. "Takip" 3.000 £ tutarında mütevazı bir bütçeyle yapıldı ve bir yıl boyunca hafta sonlarında çekildi. Nolan, Emma Thomas ve Jeremy Theobald ile filme ortak yapımcı oldu ve yazımını, görüntü yönetmenliğini ve kurgusunu kendisi yaptı. "Takip" filminin başarısının sonucunda Nolan çıkış filmi "Akıl Defteri"'ni yapma fırsatını elde edebildi. Chicago'dan Los Angeles'a bir yolculuk sırasında kardeşi Jonathan kendi kısa hikâyesi ""Memento Mori"" için bir fikir sundu. Nolan hikâyeyi tersine çeviren bir senaryo geliştirdi. Filme $4.5 milyonluk bir bütçe verildi. "Akıl Defteri" galasını Eylül 2000'de Venedik Uluslararası Film Festivali'nde yaptı. Gişede ve eleştirel anlamda başarı yakalayan film Akademi ve Altın Küre adaylığı dahil birçok başarı elde etti. "Akıl Defteri"'ndeki çalışmalarından etkilenen Steven Soderbergh, Nolan'ı psikolojik gerilim filmi "Uykusuz"'u yönetmeye yönlendirdi. Warner Bros. ilk başta daha tecrübeli bir yönetmen istedi ancak Soderbergh ve Section Eight Productions, Nolan'ın yanı sıra kendisinin seçtiği görüntü yönetmeni Wally Pfister ve editör Dody Dorn için savaşıyordu. $46 milyonluk bir bütçeyle, "yönetmenin daha önce yapmış olduğu herhangi bir şeyden çok daha fazla bir geleneksel Hollywood filmi" olarak tanımlandı. Film aynı adlı 1997 Norveç yapımı filminin yeniden yapımıydı. Eleştirmenlerden olumlu yorumlar aldı ve $113 milyonluk hasılatı ile gişede başarı sağladı. Özgün filmin yönetmeni Erik Skjoldbjærg, Nolan'ın sürümünden memnun kalmıştı ve film için "iyi hazırlanmış, akıllı bir film ... ve gerçekten iyi yönetmen tarafından ele alınmış" dedi. "Uykusuz"'dan sonra Nolan başrolünde Jim Carrey'in yer aldığı Howard Hughes biyografi filmi tasarladı. Bir senaryo yazmıştı ancak Martin Scorsese'nin Hughes'ın biyografisini yaptığı öğrendiğinde isteksizce senaryosunu rafa kaldırdı ve diğer yapımlara geçti. Nolan tarihsel film "Truva"'yı yönetmesi için gelen tekliften geri döndü ve Ruth Rendell'in suç romanı "The Keys to the Street"'i uyarlama üzerinde çalışarak Fox Searchlight Pictures için yönetmeyi tasarladığı bir senaryo yazdı ancak sonunda önceki filmleriyle benzerlik taşıdığından bahsederek yapımı bıraktı. 2003 yılının başında Nolan, yeni bir Batman filmi yapma fikriyle Warner Bros'a yaklaştırıldı. Karakter ve öyküden etkilenerek çizgi romana kıyasla daha çok klasik bir dramayı andıran bir film yapmak istedi. Nolan'ın bu noktada üstlendiği en büyük yapım olan "Batman Başlıyor", hem eleştirel beğeni hem de ticari başarı için Haziran 2005'te gösterime girdi. "Batman Başlıyor" 2005'in en fazla hasılat yapan ABD'de beşinci, dünya çapında ise 9. filmi oldu. Film En İyi Sinematografi Akademi Ödülü ve 3 BAFTA adaylığı elde etti. Batman'ın devam filmlerine geri dönmeden önce Nolan, Christopher Priest'in romanından uyarlanan "Prestij" adlı filmi yazdı ve yönetti. 2001'de, Nolan "Uykusuz" filmi için yapım sonrası aşamasındayken kardeşi Jonathan'dan filmin senaryosunu yazmasına yardım etmesini istedi. Nolan başlangıçta filmi 2003'ün başında yapmayı tasarlamıştı fakat "Batman Başlıyor"'u yapmayı kabul ettikten sonra yapımı erteledi. İki Akademi adaylığı elde eden film dünya çapında $109 milyonun üzerinde hasılat elde etti. Temmuz 2006'da, Nolan "Batman Başlıyor"'un devam filmini "Kara Şövalye" olarak açıkladı. 2008'de gösterime giren "Kara Şövalye", 2000'li yılların en iyi filmlerinden biri ve şimdiye kadar yapılmış en iyi süper kahraman filmlerinden biri olarak gösterildi. Eleştirel olarak ve gişede başarı sağlayan film dünya çapında $1 milyardan fazla hasılat elde etti. 81. Akademi Ödülleri'nde 8 dalda adaylık elde etti ve En İyi Ses Kurgusu ve En İyi Yardımcı Erkek Oyuncu ödüllerini kazandı. "Kara Şövalye"'nin başarısından sonra Warner Bros. "Başlangıç" filmi için Nolan ile masaya oturdu. 16 Temmuz 2010'da gösterime giren film eleştirel ve ticari başarı elde etti. Film dünya çapında $820 milyondan fazla hasılat etti ve En İyi Film dahil 8 Akademi adaylığı elde etti ve En İyi Görüntü Yönetmeni ödülünü kazandı. Nolan 2012'de üçüncü ve son Batman filmi "Kara Şövalye Yükseliyor"'u yönetti. Başlangıçta seriye dönmek konusunda tereddütlü olmasına rağmen kardeşi ve David S. Goyer ile bir hikâye geliştirdikten sonra seriye dönmeyi kabul etti. 20 Temmuz 2012'de gösterime giren film eleştirel başarı sağladı ve dünya çapında $1 milyardan fazla hasılat elde etti. Goyer, 2010 yılında "Kara Şövalye Yükseliyor"'un hikâye tartışmaları sırasında Nolan'a Superman'i modern bir bağlamda sunma fikrinden bahsetti. Goyer'in fikrinden etkilenen Nolan, "Çelik Adam" fikrini Warner Bros'a sundu. Warner Bros Nolan'ı yapımcı, Goyer'i yazar olarak tuttu. Nolan filmi yönetmesi için Zack Snyder'a teklif götürdü. İyi bir gişe başarısı yakalayan film eleştirel anlamda orta seviyede kaldı. Ocak 2013'te Nolan'ın "Yıldızlararası" adlı filmi yazıp, yöneteceği ve yapımcı olacağı duyuruldu. Taslağı ve senaryosu Jonathan Nolan tarafından yazılan filmi aslında Steven Spielberg yönetecekti. Film kuramsal fizikçi Kip Thorne'un bilimsel kuramlarına dayanıyordu. 5 Kasım 2014'te gösterime giren film olumlu yorumlar aldı ve dünya çapında $670 milyon hasılat elde etti. Film 87. Akademi Ödülleri'nde beş adaylık elde etti ve En İyi Görsel Efekt ödülünü kazandı. Nolan 2016 yılında eşi Thomas ile "" filmine yönetici yapımcı oldu. Aralık 2015'te Nolan'ın "Dunkirk" adlı filmi kendi senaryosundan yöneteceği ve yapımcı olacağı duyuruldu. Film 21 Temmuz 2017'de gösterime girdi. Eleştirmenlerden olumlu yorumlar alan film gişede de başarılı oldu. Nolan'ın yönetmenliğini yaptığı, senaryosunu kaleme aldığı ve Emma Thomas ile birlikte yapımcılığını üstlendiği on birinci uzun metrajlı filmi "Tenet"in 17 Temmuz 2020 tarihinde gösterime girmesi planlanıyor. Filmde John David Washington, Robert Pattinson, Elizabeth Debicki, Aaron Taylor-Johnson, Dimple Kapadia, Clémence Poésy, Kenneth Branagh ve Michael Caine rol alıyor. Birçoğu tarafından yazar bir film yapımcısı olarak görülen Nolan'ın sıklıkla kentsel mekanlar, takım elbiseli adamlar, sessiz tonlar ve konuşma sahneleri üzerinde duran görsel tarzı modern mekanlar ve mimari ile geniş yakın çekimde çerçevelendi. Estetik olarak yönetmen, stüdyo çalışmalarında belgesel tarzı aydınlatmayı, doğal mekanları ve gerçek çekim yerlerini tercih eder. Nolan tüm filmlerinin kara filmden büyük ölçüde etkilendiğini söyledi. Nolan üstkurmaca elemanlar, oval kesim, tekbencilik bakış açısı, doğrusal olmayan öykü anlatımı, dolambaçlı konular ve tarz ve şeklin birleşimi ile sürekli olarak deneme yapmıştır. Besteci David Julyan'la çalıştığı dönemde Nolan'ın filmleri minimalist ifadeler ve ortam dokuları ile yavaş ve atmosferik müzikler içeriyordu. Nolan 2005'te Hans Zimmer ile çalışmaya başladı. Zimmer ile Nolan'ın filmlerindeki ses manzarası gittikçe gür ve hareketli hale gelmek üzere gelişti. Nolan film yapım sürecini sezgi ve geometrinin birleşimi olarak nitelendirdi. Nolan daha az güvenilir ve film için daha düşük görüntü kalitesi sunduğunu hissettiği dijital ara ürünlerin ve dijital sinematografinin kullanılmasına karşı çıkıyor. Özellikle anamorfik 35 mm, VistaVision, 65 mm ve IMAX gibi daha kaliteli, daha geniş biçimli film stoku kullanımını savunuyor. Nolan filmlerinde özel efektler için bilgisayar üretimli imgeleme miktarını en aza indirmeyi, ancak mümkün olduğunda pratik efektleri kullanmayı ve yalnızca kamerada görüntülenen unsurları geliştirmek için imgeleme kullanmayı tercih ediyor. Nolan'ın çalışmaları öznel tecrübe, hafızanın bozulması, insan ahlakı, zamanın doğası ve kişisel kimliğin inşası gibi varoluşsal, etik ve epistemolojik konuları araştırıyor. Karakterleri genellikle yalnızlık, suçluluk, kıskançlık ve açgözlülük korkuları ve endişeleri ile karşı karşıyayken duygusal açıdan rahatsız ve manevi açıdan belirsizdir. I Ayrıca editör II Ayrıca görüntü yönetmeni III Ayrıca besteci Ä°konografi İkonografi veya dinî simgebilim, sanat tarihi biliminin bir dalıdır. Bilim insanlarınca "ikonografi" adıyla anılır. İkonografi dinî bir konunun sanata aktarılması sonucu ortaya çıkarılan sanat eserlerini inceleyen ve dinî simgebilimin tarihsel gelişimini gözlemleyen bilim dalıdır. Osetya Osetya, (Osetçe: Ирыстон; Iryston, Rusça: Осетия; Osetiya, Gürcüce: ოსეთი; Oset'i) Kafkasya'da bulunan bir bölge. Kafkas sıradağlarının kuzey ve güney yamaçlarına yayılmış dağlık bir bölge olan Osetya, kuzeyde Rusya Federasyon'una bağlı Stavropol Krayı, doğuda Çeçenistan ve İnguşetya, batıda Kabardino-Balkarya Cunhuriyeti ve güneyde Gürcistan'la komşudur. Tarihsel ve kültürel olarak hemen hemen bütünlük arz eden tek bir ülke olan Osetya, Büyük Kafkaslar'ın ikiye böldüğü iki parçadan oluşur: Kuzey Osetya ve Güney Osetya. Kuzey Osetya, Rusya Federasyonu'na bağlı özerk bir cumhuriyettir. Güney ise, 1991 yılında çıkan çatışmalar sonrasında Gürcistan'dan bağımsızlığını ilan etmiştir. De facto bağımsız geçen senelerden sonra Ağustos 2008 yılında Gürcistan'la yeni bir savaş yaşanmış; savaşa Rusya Federasyonu müdahale etmiş ve Güney Osetya'yı bağımsız bir devlet olarak tanımıştır. Nikaragua ve Venezuela da Güney Osetya'nın bağımsızlığını tanımıştır. Ülke ismini, çoğunluğu oluşturan Oset halkından alır. Ülkede Osetler dışında Ruslar, Gürcüler, Ermeniler, diğer Kafkasyalı halklar ve başka uluslar yaşar. Osetya, en erken tarihöncesi dönemlerden beri bir yerleşim yeriydi. Milattan önce ikinci binyılın sonu ve binyılın ortalarına tarihlenen ve bir Geç Bronz Çağı - Demir Çağı arkeolojik kültürü olan Kuban kültürü, Kafkaslar'da bir özgün medeniyet olarak burada ortaya çıktı. Bu kültür, ismini aldığı Osetya'nın Koban köyünde bir sel sonucu kayan toprak altından çıkan savaş baltaları, hayvan figürlü heykelciklerle tanındı. Kuban uygarlığı, erken dönemlerden başlayarak İskitler'le ilişkiye girmeye başladı. Yunan kaynaklarının "Skithoi", Perslerin ise "Saka" ismini verdiği Avrasyalı bu göçebeler, MÖ 8. yüzyılda tarih sahnesine çıkmalarıyla, Kafkasya ile her zaman ilgili oldular. İran ve Anadolu üzerine yaptıkları seferlerde, bu bölgeyi bir geçiş noktası ve üs olarak kullandılar. Kafkasya'da bulunmuş birçok kurgan, İskitler'in yerli Kafkas kavimleriyle ilişkilerinin derinliğini ve uzun süren İskit etkisini ortaya koyar. İskitler yerli Kobanlılar'la da son derece yakın ilişkideydiler ve Osetya'nın her iki kısmı, İskit yerleşimlerine kucak açtı. Osetya'nın bugünkü etnik ve dilsel yapısını belirleyen en önemli unsur Alanlar oldu. Alanlar da, İskitler gibi, göçebe bir kavimdi ve İskit dillerinin, doğuda konuşulan Hotan Sakacası gibi formları ile birlikte devamını oluşturan bir dil konuşuyorlardı. Milat sıralarında, daha doğudaki yurtlarından ayrılıp Karadeniz civarına yerleştiler. Hun istilası sırasında bir kısmı Batı Avrupa'ya göçtü. Kafkasya'da kalanlar 8.-13. yüzyıllarda güçlü bir feodal krallık kurdular. Fakat bu devlet, Cengiz Han orduları tarafından yıkıldı. Alan nüfusu kıyıma uğradı. Daha sonra gelen Timur istilaları da, Alanların toparlanmasına fırsat vermedi. Osetya'nın dağlık bölgelerine çekilen Alanların, modern Oset halkını meydana getirdikleri düşünülmektedir. Süleyman (anlam ayrımı) Süleyman aşağıdaki anlamlara gelebilir: SunExpress SunExpress ("Güneş Ekspres Havacılık A.Ş.") Antalya,Türkiye merkezli bir havayolu şirketidir. Havayolu, Türkiye'nin popüler tatil yörelerinden Avrupa'ya tarifeli ve charter uçuşlar düzenlemektedir. SunExpress'in merkezi Antalya Havalimanı, Antalya'dır. İkinci merkezini Mart 2006'da İzmir'de açmıştır. Türkiye içindeki üçüncü merkezini ise 2008'de İstanbul Sabiha Gökçen Havaalanı'nda açmıştır. Havayolu şirketi dördüncü üssünü ise Ankara Esenboğa Havalimanı’nda açmıştır. İştiraki olan SunExpress Deutschland’ın ana üssü Frankfurt am Main Havalimanı'dır. Şirketin Frankfurt’taki merkezi ise Gateway Gardens’dadır. SunExpress 2010 yılında, Türkiye’de ilk kez Anadolu şehirlerinden Almanya’nın önemli merkezlerine tarifeli direkt uçuşlara başladı. 2011 yılı ortasında Almanya merkezli "SunExpress Deutschland" isimli ikinci şirket kuruldu. Bu şirketin IATA kodu XG, ICAO kodu ise SXD'idir. SXD Anadolu kentlerinden Almanya’ya direkt sefer düzenlemesinin yanı sıra Kızıldeniz, Kuzey Afrika ve Kanarya Adaları’nı da charter seferler düzenlemektedir. SunExpress Ekim 1989'da kuruldu ve 2 Nisan 1990 tarihinde Antalya'dan Frankfurt, Almanya'ya ilk charter uçuşunu düzenledi. SunExpress, Türk Hava Yolları ve Lufthansa şirketleri tarafından kurulmuştur. Almanya başta olmak üzere, uzun süre Avrupa ile Antalya arasında turistik charter seferleri düzenleyen SunExpress, 2001 yılında başlattığı Antalya-Frankfurt uçuşlarıyla, Türkiye’nin yurtdışına tarifeli sefer düzenleyen ilk özel havayolu oldu. O günden bu yana tarifeli uçuşlarının sayısını hızla artıran SunExpress, 2006’nın Mart ayında 2. merkezini İzmir’de açtı ve buradan iç hat seferlerine başladı. SunExpress, iç hat seferleriyle birlikte İzmir’i Anadolu şehirlerine aktarmasız uçuşlarla bağlayan ilk havayolu oldu ve hâlen İzmir’den Türkiye’nin farklı bölgelerine en çok uçuş gerçekleştiren havayolu şirketi olarak faaliyetlerine devam ediyor. SunExpress 2010 yılında, Türkiye’de ilk kez Anadolu şehirlerinden Almanya’nın önemli merkezlerine tarifeli direkt uçuşlara başladı ve yolcu avantaj programı SunPoints’i müşterilerinin hizmetine sundu. SunExpress, 2011 yılına gelindiğinde ise Almanya’daki kardeş kuruluşu “SunExpress Almanya”yı kurdu ve Almanya ile Türkiye arasındaki uçuşlarının yanı sıra Almanya’da Mısır’ın Kızıldeniz bölgesi ile İspanya’nın Kanarya Adaları’na da turistik uçuşlar düzenlemeye başladı. SunExpress’in pek çok departmanı, açılışı 8 Haziran 2012’de gerçekleştirilen “SunExpress Plaza” isimli binada görev yapıyor. Antalya’da toplam 8.019 metrekare alan üzerine kurulu ve 87 ofis alanı, 12 toplantı, 10 briefing, 6 eğitim ve 1 simulatör odası ile 270 kişilik oturma kapasiteli 1 oditoryuma sahip olan “yeşil” bina, çatısındaki güneş panelleriyle kendi enerjisini üretebiliyor ve güneşin yararlı ışığını binaya dağıtırken, istenmeyen sıcaklığı dışarıda bırakan yepyeni teknolojiler kullanıyor. Kuruluşunun 25. yılı olan 2014 senesinde SunExpress 1 milyar 25 milyon Euro ciro elde etmiştir. 2014'te 7 milyon 300 bin yolcu taşırken, doluluk oranı ise %85 olmuştur. Aynı yıl, şirketin gerçekleştirdiği 50 adet yeni Boeing-737 uçağı siparişi ile filosuna ciddi bir yatırım yapılmış ve Avrupa’nın en genç filosuna sahip olunmuştur. 18 adet yeni Boeing 737-800 NG’yi teslim alınmıştır ve kalan 32 uçağın ise 2024 yılına kadar teslim edilmesi beklenmektedir. Bu uçak modelleri yolculara maksimum emniyet ve yüksek uçuş konforu sunmaktadır. Ayrıca modern ve düşük emisyonlu olmaları, hava yolu şirketi olarak giderek büyüyen toplumsal sorumluluğunu yerine getirmesine de yardımcı olmaktadır. Filo, 7 adet Airbus A330-200 ile tamamlanmaktadır. Şirket tarafından 2019 yılının Şubat ayında yapılan açıklamada, 2018 yılında 1 milyar 300 milyon euro ciro elde ettiğini belirtti. Bu süreçte 73 uçak işleterek, %84 doluluk oranı ile 10 milyona yakın yolcu taşındı. 2019 yılında ortalama olarak 84 uçağı ile şirket tarihinin en büyük filosuna sahip oldu. Günümüzde toplamda 30 ülkede 90 destinasyona gerçekleştirdiği uçuşlarla her yıl 10 milyonun üzerinde misafir ağırlayan havayolu şirketinin 4.200’den fazla çalışanı bulunuyor. Müşterilerine Amazon Alexa ile uçuş rezervasyonu olanağı sunan dünya çapındaki ilk hava yolu şirketi olan SunExpress’e yolcular 7/24 WhatsApp üzerinden ulaşabilir ve dilerlerse bilet rezervasyonlarını Facebook Messenger üzerinden yapabilir. Antalya Havalimanı´ndan sağlanan iç hatlar uçuş noktaları: Antalya Havalimanı´ndan sağlanan dış hatlar uçuş noktaları: İzmir Adnan Menderes Havalimanı'ndan sağlanan iç hatlar uçuş noktaları: İzmir Adnan Menderes Havalimanı'ndan sağlanan dış hatlar uçuş noktaları: Ayrıca bünyesinde bulundurduğu teknik servis ile yabancı havayolunun teknik hizmet talebine de cevap vermektedir. SunExpress filosu (Ocak 2020) Ankair Ankair İstanbul, Türkiye merkezli bölgesel bir havayolu şirketidir. Avrupa ve Orta Doğu'ya tarifesiz uçuşlar düzenler. Ankair Havayolları'nin merkezi Atatürk Havalimanı, İstanbul'dur. Havayolu şirketi, 27 Eylül 2005 tarihinde kuruldu ve 2 adet Airbus A310 ile uçuşlara başladı. Ankair Havayollarının, Temmuz 2006 itibarı ile filosunda bulundurduğu uçaklar: Hâfız Hâfız (Arapça: ), Arapça'da "korumak, ezberlemek" anlamına gelen hıfz () kökünden türemiş bir sıfattır ve "koruyan, ezberleyen" demek olup şu anlamlara gelebilir: Corendon Airlines Corendon Turizm Grubu bünyesinde kurulan Corendon Airlines, Türk tescilli bir hava yolu operatörüdür. Corendon Turizm Grubu’nda ayrıca Hollanda, Belçika ve Almanya'da operasyon düzenleyen tur operatörleri, Avrupa ve Türkiye'de otelleri bulunan bir otel zinciri ve incoming şirketleri yer almaktadır. Corendon Airlines, 2004 yılında kurulmuş ve ilk uçuşunu 12 Nisan 2005 tarihinde Sabiha Gökçen’den Amsterdam’a gerçekleştirmiştir. 2011 yılında Hollanda tescilli Corendon Dutch Airlines, 26 Mayıs 2017'de Corendon Airlines Europe olmak üzere iki kardeş şirket kurmuştur. Yönetim Kurulu Başkanlığı’nı Yıldıray Karaer’in yürüttüğü Corendon Airlines’ın filosunda 16'sı Türkiye; 4'ü Hollanda, 5'i Malta tescilli olmak üzere 25 adet Boeing 737-800 bulunmaktadır. IATA üyesi Corendon Airlines; ayrıca AOC, IOSA, JAR-OPS 1, ISO 9001, ISO 10002, ISO 14001, ISO 27001, JAR 145 ve Engelsiz Havayolu belgelerine sahiptir. 11 Nisan 2014'te Almanya'dan Antalya'ya uçuşlar düzenlemeye başlayan Corendon Airlines, pazarın en büyük tur operatörleri ile yaptığı iş birliği sonucu her sene sunduğu koltuk sayısını artırarak yükselen bir başarı grafiği sergilemiştir. Havayolu, 2016 Ekim ayı itibarıyla Rusya'dan da Türkiye'ye uçuş düzenlemeye başlamıştır. Türkiye turizmine önemli katkılar sağlayan Corendon Airlines, yılda yaklaşık 3,5 milyon yolcu taşımaktadır. Full charter, split charter, sub charter ve wet lease operasyonları yöneten havayolu; Hollanda, Belçika, Almanya, İskandinav ülkeleri, Finlandiya, Fransa, İtalya, İspanya, Çek Cumhuriyeti, Romanya, Polonya, İsrail, İran başta olmak üzere 40'tan fazla ülkede yaklaşık 150 havalimanından uçuşlar düzenlemektedir. Rolf Kasparek Rolf Kasparek (d. 1 Temmuz 1961; Hamburg, Almanya), Alman heavy metal grubu Running Wild'in kurucusu ve lideridir. Grupta gitaristlik ve vokalistlik görevlerini üstlenmektedir. Freebird Hava YollarÄ± Free Bird Hava Yolları ("Hürkuş Hava Yolu Taşımacılık ve Ticaret A.Ş.") İstanbul, Türkiye merkezli bir hava yolu şirketidir. Tüm Avrupa'ya charter uçuşlar düzenler. Freebird, Haziran 2000 yılında kurulmuş ve 2001 yılında, 3 adet MD-83 tipi uçakla operasyona başlamış olan uluslararası bir charter havayolu şirketidir. Türk özel sektör havayolu taşıyıcıları arasında sağlam bir altyapı üzerinde hızlı yükselişiyle dikkat çeken Freebird, filosunda bulunan 6 Adet A320 ve 2 adet A321 uçağı ile Avrupa ve Ortadoğu'da operasyonlarına devam etmektedir. Ayrıca, Freebird, Türk Sivil Havacılık Genel Müdürlüğü tarafından, Yolcu / Kargo Taşımacılığı, Bakım Kuruluşu ve Eğitim Kuruluşu olmak üzere 3 ayrı faaliyet alanında yetkilendirilmiştir. Freebird, havacılık sektöründe temsil, gözetim, yakıt, denetleme, brokerage ve güvenlik alanında 85'ten fazla şirkete yer hizmetleri veren Gözen Holding'in bir şirketidir. 2002 yılında, TÜV Rheinland tarafından ISO 9001:2000 Kalite Yönetim Sistemi Belgesi alan Türkiye'deki ilk Havayolu şirketi ve 2006 yılında ise IATA (Uluslararası Hava Taşımacılığı Birliği) tarafından, IOSA (IATA Operasyonel Emniyet Denetimi) tescilini alan ilk özel havayolu şirketi olmuştur. Free Bird Hava Yolları, Mart 2013 itibarı ile filosunda bulundurduğu uçaklar: Ortalama uçak yaşı Kasım 2016 itibarı ile 8,0'dir. Oscar Galaktik Dörtlükler (Uzay Yolu) Galaktik Dörtlükler, "Uzay Yolu" hayali evreninde Samanyolu galaksisi dörtlük adı verilen dört parçaya bölünmüş ve bu parçalarda sektör adı verilen alt parçalara bölünmüşlerdir. Mahmud GaznevÃ® Mahmud Gaznevî veya Gazneli Mahmud (2 Kasım 971 - 30 Nisan 1030), (Farsça "Yemin el-Devlet Mahmut") (Tam ismi: "Yemin el-Devlet Abdülkasım Mahmut ibn Sebük Tigin"), 998-1030 yılları arasında Gazne Devleti'nin hükümdarı. Sultan Mahmud 2 Kasım 971 yılında Buhara'da doğmuştur. Babası bir memlük komutanı olan Sebük Tegin, annesi ise Zabulistan bölgesinde asil bir Fars hanedanına mensup bir prensesti. Bu sebeple şairler, Mahmut'a zaman zaman "Mahmud-ı Zâbulî" olarak hitap etmişlerdir. Daha gençlik yıllarında devlet idaresinde görev almaya başlayan Mahmut'un Gazne dışındaki ilk görev yeri Zemindaver bölgesiydi. 994 yılında Samanoğulları Horasan valisinin ayaklanması üzerine I.Nuh'un Sebük Teginden askeri yardımda bulunması üzerine isyan bastırılmıştır. Samani hükümdarı tarafından Sübek Tegin'e "Nasıruddin Ved-dünya" (Din ve Dinyanın yardımcısı), kendisine ise "Seyfüddevle" (Devletin Kılıcı) unvanı verilmiştir. Sebük Tegin'in 997 yılında ölmesi üzerine; ölmeden önce küçük oğlu İsmail'in tahta geçmesini vasiyet etmesinden dolayı İsmail, babasının ölüm haberini aldıktan sonra Belh'e gelerek hükümdarlığını ilan etti. O sırada Nişabur'da Horasan valiliği yapmakta olan Mahmut, kardeşinin hükümdarlığına itiraz ederek toplamış olduğu askerleriyle birlikte Gazne'ye kardeşinin üzerine saldırıda bulundu. 998 yılında yapılan Gazne Muharebesinde İsmail yenilerek, bir kaleye sığınır ve belli bir süre sonra da ağabeyine teslim olur. Yaklaşık 7 aylık bir saltanattan sonra 998 yılında ağabeyi tarafından öldürülmüştür. Gazneli Mahmud tahta geçti 998 yılından 1030 yılına kadar 32 yıl hüküm sürmüştür. Bu süre içerisinde göstermiş olduğu azim ve faaliyetlerle, Orta Asya'nın büyük ve güçlü bir devletine hakim olmuştur. İlk seferini 1000 yılında Sistanda hüküm süren Seferîler üzerine düzenlemiştir. Art arda yapmış olduğu akınlarla hazırlıksız olan Emir Halef ibn Ahmed'i yenilgiye uğratmış ve bölgeyi kolayca ele geçirmiştir. Güçlü Gazne ordusu karşısında hiçbir başarı elde edemeyen Halef, tazminat ödemek ve adına hutbe okutarak sikke bastırmak suretiyle Mahmut'un hakimiyetini tanımıştır. 999 yılında Karahanlıların, Samanî Devletini yıkması üzerine bağımsızlığını ilan etmiştir. 1000 yılında Abbasi Halifesi Ahmed "el-Kâdir bi’l-Lâh"'a göndermiş olduğu elçilerle bağımsızlığını bildirdi. Halife de Mahmut'a sultanlığını tanıyan değerli bir hil'at, taç ve bayrak ile ele geçirdiği ülkelerin hükümdarlığını tanıyan bir Menşûr yollamıştır. Bu olaydan sonra Samanoğulları topraklarının mirasçısı olduğunu ileri sürerek Karahanlılar üzerine sefere çıktı. Çok çekişmeli geçen çarpışmalar sonucunda Karahanlılar yenilgiye uğratıldı. İki devlet arasında yapılan anlaşmalardan sonra oğlu I. Mesut ile beraber, Karahanlı Kağanı'nın birer kızıyla evlenerek, baba-oğul Karahanlılara damat olmuşlardır. Gazneli Mahmud, devletin kuzeyini güvence altına aldıktan sonra Hindistan'a, Putperestlerle mücadele ederek Müslümanlığı yaymak için 1001-1027 yılları arasında 17 sefer düzenlemiştir. Sultan Mahmud, hayatının büyük bir kısmını savaş meydanlarında geçirmiş, özellikle Hindistan'a yaptığı seferler onu çok yormuş ve hastalanmasına sebep olmuştu. Doktorların önerilerine rağmen hiç dinlenmiyor ve bir hükümdarın yapması gereken vazifeleri yerine getiriyordu. Genellikle tarihçiler, Sultan Mahmut'un verem hastalığından öldüğünü kabul ederler. Mahmud, 1029-1030 kışını Belh'te geçirdi. Fakat bu şehrin havasından dolayı Gazne'ye döndü. Burada da sağlığına kavuşamayan Sultan Mahmud, 30 Nisan 1030 tarihinde 59 yaşındayken öldü. Sultan Mahmud zamanında en başarılı devrini yaşayan Gazneliler, Dandanakan Muharebesi'nden sonra zayıflamışlar ve yıkılış sürecine girmişlerdir. Gaznelilere, Afgan yerlilerinden olan Gurlular 1187 yılında son vermiştir. KÄ±saltma Kısaltma, herhangi bir sözcük veya sözcük grubunu oluşturan harflerin bir kısmı kullanılarak oluşturulmuş kısa sözcük. Kısaltmalar tek bir harften oluşabildiği gibi, harf ve noktalama işaretlerinden veya noktalama işareti olmaksızın yan yana dizilmiş harflerden de meydana gelebilir. Kısaltmaların başlıca iki tür kullanımı vardır: Kısaltmalar okuma ve yazmayı hızlandırır. Günümüzde bilgisayar, akıllı telefon gibi cihazların kullanımının yaygınlaşması sonucu kısaltma kullanımında artış görülmüştür. Aşağıda kısaltmalar ile ilgili bazı kurallar listelenmiştir. Bu kuralların bir kısmı Türkçeye iyice yerleşmiş ve kısaltmanın kaynağı olan açık kavramdan daha çok kullanılır hâle gelmiş pek çok kısaltma için geçerli değildir. İsimleri yazarken soyaddan önceki bir veya iki adın kısaltmasında iç noktalar arasında boşluk bırakılmaz, ikinci noktadan sonra bırakılır ("Ş.S. Aydemir", "M.K. Atatürk" gibi). Sayfa, cilt kısaltmasından sonra bir boşluk bırakılır ("s. 100", "c. 1" gibi). Kurum kısaltmalarında noktadan sonra bir boşluk bulunur ("Gen. Kur. Bak." gibi). Yaşar Nuri Öztürk Prof. Dr. Yaşar Nuri Öztürk (d. 5 Şubat 1951, Bayburt – ö. 22 Haziran 2016, İstanbul), Türk İslam felsefesi profesörü, gazeteci, yazar, avukat, televizyon programcısı, siyasetçi ve İstanbul Üniversitesi İlahiyat Fakültesi kurucu dekanı. Yaşar Nuri Öztürk, Bayburtlu bir anne ile Sürmeneli bir babanın çocuğu olarak 5 Şubat 1951 Pazartesi günü Bayburt'ta doğdu. Trabzon'un Sürmene ilçesinin Fındıcak köyünde büyüdü. Çoğu Çaykara'da bulunan Niyazoğlu sülalesindendir. İlk eğitimini babasından Kur'an okuyarak aldı ve dokuz yaşında hâfız oldu. On yıllık klâsik medrese eğitiminden sonra İstanbul Üniversitesi'nde hukuk ve ilahiyat tahsilini tamamladı. 12 yıl imamlık ve vaizlik yaptıktan sonra üniversiteye tekrar dönerek 1980 yılında "İslâm Felsefesi" konulu doktorasını tamamladı ve 1986 yılında aynı dalda doçent oldu. Orta Doğu, Balkanlar, Avrupa ve Afrika ülkeleri, ABD, Güney Kore ve Japonya'da kendi alanı ile ilgili akademik araştırmalar yapan Öztürk, ayrıca Fransa'da Grenoble Üniversitesinde çalıştı. New York'ta "İslâm Düşüncesi ve Çağdaş Sûfî Düşünce" dersleri okuttu. Time Dergisi’nin gerçekleştirdiği ‘20. Yüzyılın En Önemli Kişileri’ (The Most Important People of the 20th. Century) anketinin ‘En Önemli Bilim Adamları ve Islahatçılar’ (The Most Important Scientists and Healers) listesinde, dünya kamuoyunca belirlenmiş yüz ismin ilk onu arasında yer aldı. Türkçe, Arapça, Farsça, İngilizce ve Fransızca dillerinde çeşitli çalışmaları bulunan Yaşar Nuri Öztürk, 1978 ve 1982'de "Türkiye Millî Kültür Vakfı" ödülünü kazandı. Yurt dışında ve yurt içinde pek çok yerde İslâm dininin zihniyeti, insan ve insan hakları konularında konferanslar verdi. Türkiye'de Kur'ân-ı Kerîm'in Özüne Dönüş Hareketi'nin öncüsü olan Yaşar Nuri Öztürk aynı zamanda da, Türk üniversitelerinde öğretim üyesi ve dekan olarak 26 yıl görevde bulundu. ABD-New York'ta (The Theological Seminary of Barrytown) bir yıl misafir profesör olarak “İslâm Düşüncesi” dersleri okuttu. Aynı süre içinde The World Scripture’ın İslâm bölümünün hazırlanışında görev aldı. Büyük çoğunluğu İslâmiyet hakkında seksene yakın kitabı vardır. Özellikle onun "Kur’an’daki İslâm" adlı ansiklopedi vasfındaki kitabı, Yaşar Nuri Öztürk tarafından çoğu konferansında telkin edilmektedir. Trabzon yıllarında ilkokulu dışarıdan bitirerek Trabzon İmam Hatip Lisesi’ne girdi, [İmam hatipten 1968’de birincilikle mezun oldu ve İstanbul’a geldi. İstanbul Üniversitesi'nde İlahiyat ve hukuk okudu. Üniversite sonrası asistanlığın yanı sıra avukatlık stajını sürdürdü. Bir yandan da Son Havadis, Tercüman gibi gazetelerde yazılar yazdı. 1980’de İslam felsefesi dalında doktorasını verdi. Ardından Milltown’da lisansüstü düzeyinde İslam felsefesi dersleri verdi. 1987’de Türkiye’ye döndü ve o günlerde TRT’de Asaf Demirbaş’ın sunduğu bir dini programa çıktı. Böylece akademik çevrelerdeki tanınırlığı ülke geneline yayıldı. 1978 ve 1982’de “Türkiye Millî Kültür Vakfı” ödülünü kazandı. Çalışmaları Türkçe, Arapça, Farsça, İngilizce ve Fransızca dillerinde yayımlandı. 1992 yılında İstanbul Üniversitesi’nde İlahiyat Fakültesi kuruldu. 1993’te fakülteye kurucu dekan olarak atandı.1993-2002 yılları arasında İstanbul Üniversitesi İlahiyat Fakültesi dekanlığını yaptı. Yaşamı boyunca çeşitli üniversitelerde öğretim üyesi ve dekan olarak 26 yıl görev yaptı. İlk tercümesi Elmalılı M. Hamdi Yazır tarafından yapılan Kur'an'ın, yorum katılmamış, İkinci Türkçe çevirisini yayınlamıştır. 1993 - 2011 yılları arasında üç yüzü aşkın baskı yapan bu çeviri, “Türkiye Cumhuriyeti Tarihinin En Çok Baskı Yapan Kitabı ve Kur'an-ı Kerim meali” sayılmaktadır. 1990’lı yıllarda Hürriyet gazetesinde yazıları yayımlandı. Yurt gazetesinde ve son olarak da Aydınlık’ta yazdı. Aydınlık gazetesinde 26 Kasım 2015’te başladığı yazılarını 23 Haziran 2016’ya kadar sürdürdü. Habertürk, Halk TV, Kanal Sokak TV, Show TV gibi farklı kanallarda televizyon programlarında Kur’an yorumları yaptı. 14 Şubat 2013 tarihinde TRT sanatçısı Nazlı Kanaat ile nişanlanmıştır. Öztürk, İstanbul İli'nin Beykoz ilçesine bağlı Paşabahçe semtinde ikamet etmekteydi. Yaşar Nuri Öztürk, 3 Kasım 2002 seçimlerinde Cumhuriyet Halk Partisi’nden İstanbul milletvekili olarak Türkiye Büyük Millet Meclisi’ne girdi. Daha sonra CHP’den istifa etti. İstifasına, “Birikiminin halka ve ülkeye hizmette daha etkin ve yoğun biçimde kullanılacağı vaadiyle girdiği CHP’de çok kısa bir süreden sonra hayal kırıklıkları yaşamasını, 23-24 Ekim 2003 tarihlerindeki kurultayda da çok çirkin bir siyaset oyunuyla dışlanmasını” gerekçe gösterdi. CHP’nin yönetim kadrosu ve dönemin genel başkanı Deniz Baykal ile ters düştüğü noktaları ise şöyle açıklamıştı: "“Laiklik anlayışındaki farklılık, dine bakışlarındaki farklılık, halkla bütünleşme konusundaki ısrarı, ideoloji eksenli siyasete karşı oluşu, partideki ağır demokrasi noksanı, dünyadaki derin etkili değişimlerin muhasebesinin CHP yönetimince yapılamaması, Batı’nın yeni sömürü yönteminin bir ifadesi olan IMF’cilik ve küreselleşme yıkımını durduracak politikaların oluşturulamaması.”" CHP’den istifasının ardından 16 Şubat 2005’te Halkın Yükselişi Partisi’ni kurdu ve bu partinin genel başkanlığını dört yıl boyunca sürdürdükten sonra 19 Ekim 2009 tarihinde üniversite ile çok ilgilenemediği gerekçesiyle genel başkanlıktan istifa ederek aktif siyasî hayatını son verdi. 2011 yılından beri mide kanseri ile mücadele eden Yaşar Nuri Öztürk, 22 Haziran 2016 Çarşamba günü İstanbul'daki evinde hayatını kaybetti. Cenaze namazı Üsküdar Şakirin Camii'nde kılınan Öztürk, Kanlıca Mezarlığı'na defnedilmiştir. Onun aslında Hanefilik ile itikaden pek ilgisi bulunmadığını ifade ediyor: Ayrıca “İmâm Zeyd” ile olan fikrî benzerliğine de şu cümlelerle değiniyor: Bâtınî-Karmatîlik konusundaki görüşlerini ise ""Hallâc-ı Mansûr"" isimli iki ciltlik eserinin birinci cildinde açıklıyor. Birinci cildin ilk elli sayfalık giriş kısmı Karmatîler'in kurdukları toplumcu sistemin ne kadar başarılı olduğundan bahsetmektedir. Kur'an-ı Kerîm’e göre reenkarnasyonun olası olduğunu ayetlerden örnekler vererek savunan Öztürk, buna inanmayanların ise bir tür tabuculuk içinde olduklarını söylüyor. Ona göre Kur'an-ı Kerîm reenkarnasyona mesnet olacak onlarca ayet barındırmaktadır. Süleyman Ateş'in cennet ve cehennemi reenkarnasyon ile izah ettiğini söylüyor. Reenkarnasyonun müteşabih bir ahiret inancının bir tür yorumu ve işleyişi olduğunu da ekliyor. İslam tarihinde reenkarnasyon konusu hakkındaki görüşlerini, olarak belirtiyor. Kur'an bu dünyaya iki defa gelip üçüncü kez gelmek isteyip de kendilerine müsaade edilmeyenlerden bahsediyor ve onlara üçüncüyü gidemezsiniz dendiğini söylüyor. Fakat bu durumun herkes için bağlayıcı olmadığını belirtiyor. Ona göre, kimi bir kez gelir adam gibi yaşar ve tekâmülünü tamamlar. İçlerinde Süleyman Ateş'in de bulunduğu birçok tefsir aliminin müteşâbih olan cennet-cehennem gibi kavramların açılımını reenkarnasyonla verdiklerini kuvvetle yineliyor. Bununla beraber, Kur'an-ı Kerîm'in böyle ayrıntılar vermediğini de ekliyor. Fakat, ona göre insan tekâmülünü bir şekilde tamamlamaya mecburdur. Reenkarnasyonun da bu tekâmülü tamamlamanın yollarından biri değil, yegâne yolu olduğunu vurguluyor. diyor. Öztürk, bu konudaki görüşlerini şeklinde dile getiriyor. Cem Karaca (futbolcu) Cem Karaca (d. 8 Mayıs 1976, Hofheim), eski Türk futbolcudur. Bir dönem Yimpaş Yozgatspor ve Fenerbahçe forması giymiş ancak Fenerbahçe'de başarılı olamayıp kariyerini Konyaspor, Kayserispor ve Sivasspor takımlarında sürdürmüş Türk futbolcudur. Sol kanat oyuncusudur. 2007-2008 sezonu başında İstanbulspor'a transfer olmuştur. 2011-2012 sezonunda Almanya'da, Türkspor Wiesbaden'de 6. Klasda forma giyip antrenörlük yapmaktadir. Aspergillus nidulans Asklımantarlar bölümünde yer alan pek çok ipliksi mantarlardan biri olan Aspergillus nidulans, ökaryotik hücre biyolojisini çalışmak için kullanılmış önemli bir araştırma organizmasıdır . Elli yıldan fazla bir süreden beri üzerinde çalışılmakta olan bu organizma Aspergillus türlerinin metabolizmasını anlamak için bir temel oluşturmuştur. "A. nidulans"'ın genom dizini 2005 yılında yayımlanmıştır. Otuz milyon baz çiftinde oluşmakta olup, yaklaşık 9500 proteinkodlayıcı genden oluştuğu tahmin edilmektedir. Ovacık, Çeşme Ovacık, İzmir'in Çeşme ilçesine bağlı bir mahalle. Saif Said Şahin (Arapça: سيف سعيد شاهين) "Stephen Cherono" (d. 15 Ekim 1982, Keiyo), Katarlı uzun mesafe koşucusu. 1999'da dünya gençler şampiyonu, 2003'te 3000 metre engellide dünya şampiyonu. Kitap terimleri abartma (padding)- İkincil kaynaklardan önemsiz bilgileri aynen alarak metni olduğundan önemli göstermeye çalışmak. açıklamalı bibliyografya (annotated bibliography)- Kaynakları sunarken eser ve yazara ilişkin kısa bilgiler eklemek. ana başlık sistemi (major subject heading system)- Her paragrafa başlık verilmesi. anahtar kelime (keywords)- Metnin anafikrini bulan kelime. aşırma (Plagiarism)- Bilerek başkasının fikriyatını kopyalama ve kaynağı belirtmeme. aynen alıntı (quotation)- Alıntıların virgülüne kadar aynen alınması. barkod (barcode)- Fiyatlandırma, resmi işlemler ve kütüphane için arka kapakta kullanılan numara sistemi. baskı bilgisi (colophon)- İkinci sayfada verilen künye bilgileri. baskıya hazır nüsha (camera ready copy)- Eserin dizgi ve tasarımını yazarın hazırlaması ve yazıcı çıktısı alması. başlangıç sayfaları (front matter)- Giriş bölümüne kadar olan ve romen rakamlı sayfalar. bibliyografya (bibliography)- Kaynakça. Yararlanılan kaynakların yazar,eser adı, yayınevi, cilt, sayfa, yer, tarih bilgileri. blok alıntı (block quotation)- Beş satırdan fazla alıntının aynen ve farklı puntoda yazılması. boş sayfa (flyleaf)- Forma hesabına göre metnin sonunda kalan birkaç sayfa. büyük ebatlı kitap (folio)- Normal boyun birkaç katı. cilt payı (gutter)- Kitabın sayfalarında metnin kenarındaki boşluk. ciltleme (binding)- Formaları dikerek veya yapıştırarak kitap haline getirme. cümle planı (sentence planing)- Başlıkların tam bir cümle biçiminde yazılması. dizi yay覺n (serials)- Belirli bir ad alt覺nda s覺rayla giden yay覺n. (100 Soruda Dizisi gibi). düzeltme (proofs)- Bir metnin yazım, noktalama, dilbilgisi hatalarının düzeltilmesi. editör (editor, copy editor)- Metni anlam ve yayınlama açısından denetleyen kişi. filigran (watermark)- Kağıt içine gömülü, sadece ışığa tutulunca görülen simge. ikincil alıntı (internal notation)- Bir metne değil, içindeki bir referansa gönderme. ilk taslak (rough draft, first draft)- Kabaca dizilmiş ilk çıktı. kamu alanÄ± (public domain)- Telifsiz, izinsiz bir eserden yararlanabilme. karakter aralığı (keerning)- Karakterler arası boşluk ayarlaması. kelime arası boşluk (tracking)- Bir satırdaki kelimelerin arasındaki boşluk düzeni. kısaltılmış versiyon (abridged)- Bir metnin orijinalinden farklı kısa sürümü. kısım (part)- Eserdeki bölümlerin üstündeki bölüm. kısım bölüm sistemi (part-chapter)- Avrupa'da kısımlar ana, bölümler ikinci bölümdür. Bizde de bu usul kullanılır. kitabe (epigraf)- Metne başlarken veya her bölüm başında kullanılan, bir özdeyiş veya önemli bir alıntı. kitap ebadı (book sizes)- En boy. kitap incelemesi (book review)- Tan覺t覺m yaz覺s覺. bilgi notu (running foot)- Asteriksle belirtilen, numara dipnotundan ayrÄ± bilgi notu. dizi başlık (running head)- Kitabın üst bandında her sayfada çizgi üstünde bölüm adlarının yazılması. logo (device)- Yayınevinin simgesi. Kapak, içkapak, cilt sırtına konur. im (bullet)- Listeleme işaretleri. Yıldız, kare, köprü vb. künye (copyright page)- Birinci saayfadan sonra gelen sayfadaki künye bilgileri. metin sınırı ("text margins") - Sayfada salt metnin olduğu alan. not sistemi ("note system")- Kaynakların dipnot ve sonnot gösterilmesi sistemi. notlar ("notes") - Not sisteminde, yazar-tarih sisteminde bölüm sonlarında notların verilmesi. sağ sayfa ("recto") - Kitabın sağ sayfaları sürekli tek rakamlı gider. sol sayfa ("verso") - Kitabın sol sayfaları sürekli çift rakam gider. taslak ("manuscript") - Yayına hazırlanan kopya, aydınger baskısı. uluslararası numara ("ISBN") - Uluslararası ortamda kitabın kimlik numarasaı, 10 rakamlı. yazar-tarih sistemi ("author-date system") - Metin içinde alıntıların kaynaklarının parantez içinde gösterilmesi. Ektirli, Karpuzlu Ektirli, Aydın'ın Karpuzlu ilçesine bağlı bir mahalle. Ho Chi Minh Ho Chi Minh (Türkçe söylenişi: Ho Şi Minh; 19 Mayıs 1890 - 2 Eylül 1969), Vietnam bağımsızlık hareketinin önderi ve Vietnam Demokratik Cumhuriyeti'nin ilk başkanı. Ho Chi Minh, Vietnamca da "Işığa Kavuşturan" anlamına gelir ve halkı tarafından sevgiyle "Ho Amca" olarak anılır. Vietnam'da, o dönemde Fransız Çinhindi'nin egemenliği altındaki Nghe An'da doğan Ho Chi Minh'in asıl adı Nguyan That Thanh'tı. Öğrencilik yıllarında ülkesindeki Fransız yönetimine karşı yürütülen eylemlere katıldı. Ülkesinden ayrılarak iki yıl boyunca bir şilepte çalıştı; Akdeniz ve Afrika limanla­rında dolaştı. Fransız sömürge yönetimi altın­daki ülkeleri yakından tanıdı. Daha sonra gittiği Fransa'da sosyalist dünya görüşünü benimsedi. 1920'de Fransız Komünist Partisi'nin kurucuları arasında yer alan Ho Chi Minh, yazdığı yazılarla çevresindeki Vietnam­lı gençleri bilinçlendirerek onları ülkelerinin bağımsızlık mücadelesi için eğitti. 1925'te Çin'de, Kanton'da yaşayan siyasal sürgünleri örgütleyerek Vietnam Devrimci Gençlik Birliği'ni kurdu. 1930'da Ho Chi Minh'in öncülüğünde kurulan Çinhindi Komünist Partisi, yoksul köylülere toprak dağıtmayı ve yabancı işletmeleri kamulaştırmayı amaçlayan bir programı benimsedi. Ho Chi Minh'in eylemlerinden tedirgin olan Fransız yönetimi, yokluğunda ona ölüm cezası verdi. II. Dünya Savaşı sırasında, 1940'ta Japon birlikleri Çinhindi'ne girdi. Ho Chi Minh 1941'de, 30 yıllık bir ayrılıktan sonra gizlice ülkesine döndü. Fransız sömürgecilerine ve Japon işgalcilerine karşı halkın çeşitli kesim­lerini harekete geçirecek bir gerilla savaşı için hazırlığa başladı. Gizlilik koşullarında sürekli ad değiştirmesi gerekiyordu, son olarak aydınlatan anlamına gelen Ho Chi Minh adını aldı. Bu arada gerilla savaşı üzerine kitaplar yazdı. II. Dünya Savaşı'nda Japonlar'a karşı mücadelede destek bulmak amacıyla Çin'e gitti; ama Çan Kay-Şek onu tutuklattı. 18 ay süreyle çok ağır koşullarda yaşamak zorunda bırakıldı. Carnet de prison ("Hapishane Defteri") adlı şiir kitabını da bu dönemde yazdı. Japon işgaline karşı gerilla savaşını sürdüren Vietnam direniş güçleri, çok geçmeden Vietnam'ın önemli kentlerini geri almayı başardı. Ho Chi Minh, 2 Eylül 1945'te 500 bin kişilik bir kalabalığın önünde bağımsız Vietnam Demokratik Cumhuriyeti'nin kurulduğunu ilan etti. Tam da bu sırada, II. Dünya Savaşı sona ererken, Japonlar'ı silahsızlandırmak amacıyla Güney Vietnam'a giren İngilizler, bölgenin yeniden Fransızlar'ın eline geçmesine yardımcı oldular. Vietnam direniş savaşı sekiz yıl sürdükten sonra 1954'te Fran­sızlar'ın kesin yenilgisiyle son buldu. Ne var ki, savaşın sonunda yapılan görüşmeler sonucu, ülke Kuzey Vietnam ve Güney Vietnam olarak ikiye bölündü ve Ho Chi Minh yönetimine ülkenin yalnızca kuzey kesimi bırakıldı. Güney Vietnam ise çok geçmeden ABD'nin siyasal ve iktisadi denetimi altına girdi. Ulusal bağımsızlık ve iki Vietnam'ın birleştirilmesi için, ABD ve Güney Vietnam yönetimine karşı 1955'te başlayan savaş, 1975'te Vietnam Demokratik Cumhuriyeti'nin kesin zaferiyle sonuçlandı. Ho Chi Minh iki Vietnam'ın birleştiğini göremeden, 1969'da savaş sürerken öldü. Aspergillus Aspergillus, dünyanın her yerine yayılmış yaklaşık 200 mantar (küf) türünden oluşmuş bir cinstir. Yuvarlak hücrelerden oluşmuş mayalardan farklı olarak, "Aspergillus"lar hif olarak adlandırılan hücre zincirlerinden oluşan ipliksi mantar türleridir. Doğada saman ve çürüyen bitki artıklarında yaşarlar.Hayvanlarda, özellikle kuşlarda solunumla ilgili ciddi bir hastalık olan Asperjilloz hastalığına yol açar. "Aspergillus" ilk 1729'da İtalyan rahip ve biyoloğu tarafından, "Nova plantarum genera juxta Tournafortii methodum disposita" kitabın da kataloglanmıştır. Mantarın şekli ona Hristiyan ayinlerinde kutsal su serpmeye yarayan "aspergillum"u hatırlattığı için bu ismi kullanmıştır. Aspergillus türleri aerobiktirler ve bol oksijenli hemen her ortamda rastlanırlar, yüzeyde küf olarak büyürler. Mantarlar genelde bol karbonlu yüzeylerde, glikoz gibi monosakkaritler ile büyümelerine karşın, "Aspergillus" amilaz enzimleri salgıladığı için nişasta