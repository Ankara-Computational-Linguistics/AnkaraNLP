onun asistanı Deraothy DeLay ile Juilliard Okulunda çalışmak için Amerika Birleşik Devletleri’ne taşınmadan önce Shulamit Konservatuvarında ve Tel-Aviv Müzik akademisinde Rivka Goldgart ile çalıştı. Perlman dört yaşında çocuk felci olmuştur. İyi bir düzelme göstermiş ve koltuk değnekleri ile yürümeyi öğrenmiştir. Bugün, Itzhak Perlman genellikle koltuk değneklerini kullanmakla beraber hareket etmek ve otururken keman çalmak için elektrikli amigo scooter kullanmaktadır. Itzhak Perlman kendini Amerika halkına ilk 1958 yılında çıktığı "Ed Sullivan Show" ile tanıttı. 1964 yılında ise ilk sahneye çıkışını Carnegie Hall’de gerçekleştirdi ve Leventritt yarışmasını kazandı. Kısa bir süre sonra geniş kapsamlı bir tura başladı. Yoğun bir kayıt ve performans kariyerine ek olarak Beyaz Saray’daki bir dizi performans icraatlarının yanı sıra Amerikan televizyonunda "The Tonight Show" ve "Susam Sokağı" gibi programlarda konuk olarak görünmeye devam etti. 1981 yılında, Renata Scotto, Plácido Domingo ve Renato Bruson’nın James Levine ile birlikte yönettiği, Puccini's Tosca’nın EMI kayıtlarında, bir şarkıcı olarak hiçbir zaman piyasaya çıkmamış olmasına karşın “Un carceriere”(gardiyan) rolünde şarkı söylemiştir. Daha önce rolü Luciano Pavarotti ve New York Filarmoni Orkestrası'nı yöneten Zubin Mehta ile birlikte Lincoln Center’dan canlı yayın serisinin bir parçası olarak 1980 emeklilik fonu yardım konseri (1980 Pension Fund Benefit Concert) televizyon yayınından bir alıntıda söylemiştir. 1987 yılında Varşova ve Budapeşte’deki konserleri için İsrail Filarmoni Orkestrasına katılmıştır. İsrail Filarmoni Orkestrası ile 1990 ilkbaharında Sovyetler Birliği’nin Moskova ve Leningrad şehirlerinde ve 1994’te ise Çin ve Hindistan’da turnelere katılmıştır. Öncelikli olarak tek performans sergileyen bir sanatçı olmasının yanında, Aralık 1990 tarihinde Yo-Yo Ma, Jessye Norman, Isaac Stern, ve Yuri Temirkanov gibi ünlü müzisyenleri içeren Leningrad’daki Çaykovski’nin 150. yaş günü kutlamasında bu müzisyenler ile birlikte performans sergilemiştir. Ayrıca yakın arkadaşı İsrailli kemancı Pinchas Zukerman ile de çok sayıda performansı bulunmaktadır. En çok klasik müzik performansları ve kayıtları ile bilinen Itzhak Perlman, ayrıca caz müzik de çalmaktadır. Caz müzik piyanisti Oscar Peterson ve Klezmer tarzı ile yaptığı albüm buna örnektir. Filmler için bir dizi solo müzikler yapan bir sanatçı olarak Perlman, özellikle en iyi film müziği ile akademi ödülünü kazanan 1993 yapımı John Williams imzalı Schindler's List filminin müziklerinde kendini göstermiştir. Daha yakın zamanda ise 2005 yapımı "Bir Geyşanın Anıları" filminde çellocu Yo-Yo Ma ile birlikte solo olarak performans göstermiştir. Perlman, film müziği seçmelerinde de performans göstermiş ve 78. Akademi Ödülleri'nde kendi başına ve 73. Akademi ödülleri'nde Yo-Yo Ma ile birlikte en iyi film müziği dalında aday gösterilmiştir. Perlman, 7 Mayıs 2007 tarihinde Beyaz Saray’daki Kraliçe Elizabeth’in katıldığı devlet yemeğinde performans sergilemiştir. 2009 yılındaki Barack Obama’nın göreve başlama merasiminde John Williams’ın Air and Simple Gifts adlı eserinde Yo-Yo Ma, (çello) Gabriela Montero (piyano) ve Anthony McGill (klarnet) ile birlikte performans sergilemiştir. Perlman, 1714 yılında yapılmış geçmişte Yehudi Menuhin’e ait olan ve Stradivari’nin altın çağında yapılmış olan en iyi keman olduğu düşünülen antik Soil Stradivarius adlı kemanı kullanmaktadır. Son yıllarda, Perlman orkestra idare etmeye başlamıştır. Detroit Senfoni Orkestrası’nın baş misafir orkestra şefiliği vazifesini almıştır. 2002-2004 yılları arasında Saint Louis Senfoni Orkestrası’nda müzik danışmanı olarak hizmet vermiştir. Kasım 2007 yılında Westchester Senfoni Orkestrası Perlman’ın sanat yönetmenliğine ve baş orkestra şefiliğine atandığını duyurmuştur. Bu görevlerde ilk konserini 11 Ekim 2008 tarihinde Beethoven’ın 5.Piyano konçertosu’nun çalındığı Leon Fleisher’ın da içinde bulunduğu Beethoven programında düzenlemiştir. 1975 yılında Perlman, Brooklyn College Müzik Konservatuvarı’ndaki fakülte görevini kabul etti. 2003 yılında Juilliard Okulu keman çalışmalarında hocası, Dorothy DeLay’ın yerine geçmiştir. Ayrıca ustalık sınıflarına (master class) ders vermektedir. Klasik keman eğitimi almış eşi Toby ile birlikte New York'ta yaşamaktadır. Beş çocukları vardır: Noah, Navah, Leora, Rami ve Ariella. 1995 yılında New York Shelter Adası’nda, Perlman Müzik Programı’nı kurmuştur. Jeff Conaway Jeff Conaway (d. 1950, New York - ö. 27 Mayıs 2011, Kaliforniya), Amerikalı oyuncu. John Travolta ve Olivia Newton-John ile birlikte 1978 yapımı Grease müzikalinde "Kenickie" adlı karakteri canlandırdı. 1978-1982 yılları arasında yayınlanan televizyon dizisi "Taxi"de ise kendini beğenmiş gösteriş meraklısı "Bobby Wheeler" tiplemesiyle ekranlarda yer aldı. Türkiye'de gösterilen Babylon 5 adlı dizide canlandırdığı tecrübesiz "Çavuş Zack Allan" rolüyle hatırlanan oyuncu 27 Mayıs 2011 tarihinde alkol ve uyuşturucu tedavisi gördüğü hastanede 60 yaşında öldü. Madeira menekÅŸesi Madeira menekşesi ("Viola paradoxa"), menekşegiller (Violaceae) familyasından Madeira Adasında yetişen endemik bir menekşe türü. Madeira'nın yüksek kesimlerindeki kayalık habitatlarda yetişir. Deniz seviyesinden 1600–1800 m yükseklikte görülür. 30 cm boyunda yatık ya da yarı dik çok yıllık bir bitkidir. Taban yapraklar saplı, yaprak ayası 1,5 cm uzunluğunda yumurtamsı ya da yumurtamsı-dairesel ve kenarı dalgalıdır. Üsteki yaprak uzun-spatula biçimindedir. Yaprak koltuğundan gelişen tekli çiçeklerin taç yaprağı 2-2,5 cm uzunluğunda, açık sarı renkli, orta kısmı siyah damarlıdır. Çiçeklenme Mayıs-Haziran aylarında gerçekleşir. ^ http://botany.cz Suat Ãœlhan Suat Ülhan (16 Nisan 1949, İstanbul - 18 Mart 2020, İstanbul), Türk tiyatro, sinema ve dizi oyuncusu. Ülhan 16 Nisan 1949'da İstanbul'da doğdu. Oyunculuğa Ankara Sanat Tiyatrosu'nda başladı. 1998-2001 yılları arasında Star Tv ekranlarına gelen yazar Kemalettin Tuğcu klasiği olan "Üvey Baba" adlı televizyon dizisinde canlandırdığı un çuvalı "Süleyman" karakteriyle tanındı. Evli olan oyuncunun yaşamı İstanbul'un Pendik ilçesinde geçti. Ülhan'ın yer aldığı diğer bazı yapımlar arasında; "Fırıncı Musti" karakterini canlandırdığı Tv dizisi; "Süper Baba", "Agop" karakterini canlandırdığı sinema filmi; "İstanbul Kanatlarımın Altında", "Antrenör" rolünü canlandırdığı Tv dizisi; "Baba Evi", "Reşit" rolünü canlandırdığı Tv dizisi; "Bir Aşk Uğruna", "Usta" rolünü canlandırdığı Tv dizisi; "Deli Yürek" ve "Tamirci" rolünde yer aldığı Tv dizisi; "Çarli" vb. sayılabilir. Ülhan 18 Mart 2020'de Pendik, İstanbul'da geçirdiği kalp krizi sonucu 70 yaşında vefat etti. Cenazesi 15 Temmuz Şehitler Camii'nden kaldırılan Ülhan'ın cenazesi Pendik Şeyhli Mezarlığı'na defnedildi. In My Mind In My Mind ÅŸu anlamlara gelebilir: Into the Fire Into the Fire ÅŸu anlamlara gelebilir: Where Them Girls At "Where Them Girls At", Fransız DJ David Guetta'nın bir şarkısı. Şarkı Flo Rida ve Nicki Minaj tarafından seslendirildi. Guetta'nın "Nothing But the Beat" adlı beşinci stüdyo albümünün ilk single'ı olarak 2 Mayıs 2011'de dijital ortamda yayınlandı. Guetta ve Flo Rida ilk kez 2010'da Rida'nın "Only One Flo (Part 1)" ve "Step Up 3D" soundtrack'i için beraber çalışmıştı. İkili "Club Can't Handle Me" adlı parçayı yayınlamıştı. Rida ve Guetta bu kez Guetta'nın "Nothing But the Beat" albümü için stüdyoya girdi. Guetta daha sonra Nicki Minaj ile irtibata geçti. Minaj solo bir şarkı yapmak istiyordu, ancak "Where Them Girls At"i dinledikten sonra bu şarkıda yer almayı kabul etti. "Where Them Girls At" Mike Caren, Jared Cotter, Flo Rida, David Guetta, Nicki Minaj, Juan ve Oscar Silinas, Giorgio Tuinfort ve Sandy Vee tarafından kaleme alındı. Şarkının, yalnızca akapella vokaller bulunan bir demosu Guetta'nın stüdyosunun kablosuz internet ağına giren hackerlar tarafından çalındı. Vokallere kendi altyapılarını ekleyen hackerler şarkıyı bir Guetta şarkısı gibi internette yayınladılar. Bu olayın sonucunda, Guetta ve plak şirketi şarkıyı planlanandan daha erken ve promosyon imkânı olmadan yayınladılar. Ayrıca çalınma olayının faillerinin bulunması için bir Pentagon çalışanıyla irtibata geçtiler. Mart 2011'de MTV News'a konuşan Guetta, albümünün ilk single'ını seçerken iki şarkı arasında kaldığını anlattı: Şarkıcı Taio Cruz ve rapçi Ludacris'in seslendirdiği "Little Bad Girl" ya da Rida ve Minaj'ın seslendirdiği (ve o dönem bilindiği adıyla) "Where Dem Girls At?". "Where Them Girls At", 17 Mayıs 2011'den itibarıyla Amerikan radyolarının çalma listelerine girmeye başladı. "Where Them Girls At" Yeni Zelanda'da ilk 10 ve İrlanda ve Hollanda'da listelere ilk 20'den giriş yaptı. Buna ek olarak, Belçika'nın her iki listesine de zirveden girmeyi başardı. İngiltere'de ana listeye üçüncü sıradan giren şarkı, Guetta'nın bu listede ilk yirmiye giren on ikinci şarkısı oldu. Amerika Birleşik Devletleri'nde bir haftadan kısa sürede 160 binden fazla kez indirilen "Where Them Girls At", "Billboard" Hot 100 listesine 14. sıradan giriş yaparak Guetta'nın Amerika'da ilk yirmiye giren üçüncü şarkısı oldu. "Where Them Girls At", Kanada listesine üç numaradan girdi ve Canadian Hot 100'de o haftanın en yüksek giriş yapan şarkısı oldu. Şarkının video klibi 27 Haziran 2011'de Facebook'ta yayınlandı ve ertesi gün Guetta'nın YouTube ve Vevo kanalına eklendi. Her üç sanatçı da video klipte rol aldı. Vokalistler yalnızca kendi söyledikleri bölümler boyunca ekranda kaldılar. Video klipte şarkının ritimlerini içinde taşıyan balonların şehrin sokaklarında dolaştığı görülür. Balonları patlatan insanlar, kontrol dışı olarak dans etmeye başlarlar. Flo Rida havuz başında ve Minaj ise bir sanat galerisinde erkek modeller eşliğinde (The LXD programından Chadd Smith ve Casper Smart) kendi bölümünü söylerken görülür. Guetta ise bir binanın çatısında mixerın başındadır ve balonları hoparlörler aracılığıyla onun gönderdiği anlaşılır. Guetta'nın yolladığı balonlar, birçok kadını partiye çeker. Veysel Kılıç Veysel Kılıç, (d. 7 Eylül 1987, Seyhan) Türk futbolcudur. Tarsus İdman Yurdu'nda forma giymektedir. Futbola Mersin İdman Yurdu başlayan Veysel Kılıç, 2004 yılında profesyonelliğe geçiş mukavelesi imzaladı fakat bir sezon daha altyapıda oynadı. Yeni sezon as takıma alındı, fakat hiçbir resmî karşılaşmada görev alamadı ve o sezonun ara transfer döneminde 3. Lig ekiplerinden Mezitlispor'a transfer oldu. Mezitlispor için ilk resmî karşılaşmasına 30 Ocak 2005 tarihinde Nusaybin Demirspor'a karşı oynanan 3. Lig karşılaşmasında çıktı. 2009-10 sezonunun başında tekrar Mersin İdman Yurdu'na geri döndü ve düzenli olarak as takımda görev almaya başladı. 2010-11 sezonu ara transfer döneminde kiralık olarak Şanlıurfaspor'a gönderildi. 2011-12 sezonunun yaz transfer döneminde 1. Lig ekiplerinden İstanbul Güngörenspor'a transfer oldu. Mustafa Ergücü Mustafa Ergücü (d. 15 Ocak 1955, İzmir), Türk eski futbolcudur. 1973 yılında, teknik direktör Brian Birch tarafından İzmirspor'dan Galatasaray'a transfer edildi. Buradaki ilk sezonunda oynadığı resmî maçlarda attığı 6 golle, Mehmet Özgül ile birlikte takımın en golcü oyuncusu oldu. 1975-76 sezonunun başında Başbakanlık Kupası, sonunda ise Türkiye Kupası şampiyonlukları yaşadı. Geldiği döneme göre ligde başarısız geçen üç sezonun ardından takım kadrosunda revizyona gidildi. Bu revizyon kapsamında Ergücü, Türkiye 2. Futbol Ligi'nde mücadele eden Kayserispor'a kiralandı. 1978-79 sezonu başında Galatasaray'ın teknik direktörlüğüne getirilen Coşkun Özarı tarafından tekrar kadroya dahil edildi. İkinci Galatasaray döneminde iki Türkiye Kupası ile bir Başbakanlık Kupası şampiyonlukları elde etti. Galatasaray forması giydiği dönemde "Altın Çocuk" ve "Küçük Mustafa" lakaplarıyla anılan Ergücü, 1984-85 sezonu sonunda takımdan ayrıldı ve Tarsus İdman Yurdu ile anlaştı. İkinci Ostend Baskını İkinci Ostend Baskını veya resmî adıyla VS Operasyonu, Belçika'nın Oostende (İngilizce : "Ostend") Limanı'na ulaşımı sağlayan kanalları kapamak amacıyla Kraliyet Donanması tarafından 1918 yılının baharında yapılan ve başarısızlıkla sonuçlanan girişimlerden ikincisidir. 1915'ten itibaren Alman Donanması söz konusu limanı Atlantik Denizaltı Mücadelesi'deki U-Boot faaliyetleri için bir üs olarak kullanmıştır. Belçika limanlarının çatışmada sağladığı stratejik avantajlar büyük bir önem taşımaktaydı. Bu üslerin başarılı bir şekilde ablukaya alınması Alman denizaltılarını Alman sahillerindeki Wilhelmshaven gibi daha uzak limanların dışında faaliyet göstermeye zorlayabilirdi. Bu durum onları daha uzun süreli müttefik karşı önlemlerine maruz bırakabilirdi ve baskın için harcayacakları zamanı azaltırdı. Ostend ve Zeebrugge limanları ( ki bu limanlar 3 hafta önce Zeebrugge Baskını’nda kısmi olarak bloke edilmişti ) Brugge Limanı’nın başlıca denizden uzak yerleri için kanallar yoluyla denize erişim sağlamaktaydı. Brugge küçük savaş gemileri ve denizaltılar için bir üs olarak kullanılmıştı. Denizden uzaklığı iç kesimlerde 6 mil (yaklaşık 9 km) olmasıyla konumuna ayrıcalık kazandırmaktaydı. En iyi donanma topu atışlarına ve sahil baskınlarına karşı güvenlik sağlamasının yanı sıra; ayrıca onarım, bakım ve eğitim yapılması açısından da güvenli bir sığınak-liman durumundaydı. Ostend Baskını, şiddetli Alman direnci ve kötü hava şartlarında İngilizlerin navigasyon konusunda sorun yaşamalarının bir sonucu olarak büyük bir başarısızlıkla sonuçlandı. Baskının gerçekleşmesinden önce, Almanlar navigasyon (markalama) şamandıralarını kaldırmıştır ve onlar olmadan İngilizler kötü hava koşullarında liman içindeki dar kanalları bulmada zorluk çekmişlerdir. Girişi keşfettiklerinde, Alman direnişi operasyon için orijinal planın tamamlanmasının çok zor olduğunu kanıtlamıştır. Başarısızlığına rağmen, baskın İngiltere’de başarıya çok yaklaşmış cesurca bir kumar olarak sunulmuştur. Operasyona katılan denizciler üç Victoria Haçı ve çok sayıda başka cesaret madalyaları ile ödüllendirildiler. Baskındaki İngiliz kayıpları az sayıdaki Alman kayıpları ile karşılaştırıldığında oldukça fazlaydı. Almanların Belçika'nın büyük kısmını ele geçirmesinden sonra, 1914 yılında Frontiers Muharebesi yapıldı. İtilaf kuvvetleri, Yser ırmağının batı kısmını ellerinde tutabildi. Brugge ve Anvers limanları da böylece Alman kontrolüne geçmiş oldu. Buna rağmen Antwerp, denizden herhangi bir İngiliz saldırısına karşı savunmasızdı. Brugge limanı ise Antwerp limanına göre daha güvenli kalıyordu. İngiltere'nin denizaltıları, destroyerleri ve kruvazörleri, Manş Denizi'nde serbestçe dolaşabilmekteydi. Bu safhada, Alman U-Bootları da Brugge limanı önlerinde geçmekteydi, Atlantik'e açılıyorlardı. 1915 - 1916 yıllarında, Alman güçleri bu noktalarda dayanıklı beton sığınaklar inşa etti ve liman savunmasını güçlendirdi, Alman U-Bootları artık bu limanlarda güven içinde kalabilecekti. İngiltere için Manş Denizi'nden geçiş artık felç oldu. Brugge'nin önemi, Oostende'nin bloke halinde kalmasını sağlamasıydı. İngiliz kuvvetleri, dar kanallar vasıtasıyla Brugge'ye ulaşma denemesinde başarısız olmuştu. 7 Eylül 1915 tarihinde, dört adet Monitor tipi savaş gemisi, tersaneyi topa tuttu. Alman kıyı savunması da ateş açtı. İngilizler yeterince başarılı olamamıştı, sadece 14 top atışı yapabilmişlerdi ve tersanenin küçük bir kısmı zarar görmüştü. 22 Eylül'de tekrar saldırıya geçen İngiliz savaş gemileri, tersanenin kilit kapılarını vurmayı başardı. Saldırılardan iki yıl sonra, 23 Nisan 1918 tarihinde Roger Keyes komutasındaki 75 İngiliz savaş gemisi ile "Zeebrugge Baskını" yapıldı. Yapılan bu geniş kapsamlı saldırı, başarısız oldu. Ağır kayıp veren İngiliz güçleri, geri çekildi. Fakat bu saldırı, İkinci Ostend Baskını için gereken zemini hazırlamaya yetti. Şehrin içine açılan dar kanala çok yaklaşan iki İngiliz savaş gemisi, çok fazla isabet almış ve mürettebatı tarafından batırılmıştı. İngiliz deniz kuvvetleri, Büyük Britanya adasının güney-doğu sahilinde toplanacak, ardından yapılacak saldırı ile liman bloke edilecek, gelecek 18 adet Alman U-Boot ile 25 adet destroyeri de bu sayede ele geçirilecekti. Nisan ayındaki baskında ağır bir yenilgi alan ama bu sayede deneyim elde etmiş birimler de bu baskında bulunacaktı. Yüzbaşı Henry Hardy, HMS Sirius'un; Alfred Godsal, HMS Brilliant'ın kaptanlığına getirilmişti. Hubert Lynes ve Roger Keyes, limanı bloke etmek için rafine bir saldırıya olumlu bakıyordu. Diğer subayların da bu fikre katılması üzerine Manş Denizi'nin doğu girişini kapatıp limana saldırmaya yönelik plan tekrar hazırlandı. İki eskimiş kruvazör -HMS Sappho ile Zeebrugge saldırısında zarar görmüş HMS Vindictive- çalışabilmeleri için gerekli bakımı gördü, mürettebatları da takviye edildi. Geminin burun kısmı beton ile dolduruldu, bu sayede bir balista görevi görebilecek ve gemiyi idare edebilecekti. Bununla beraber bu iki eski geminin batmasına kesin gözüyle bakılıyordu, burun kısımlarının betonla doldurulması sayesinde enkazlarının kalıcı bir engel oluşturacağı da planlanmıştı. Bu iki geminin mürettebatları da planı biliyordu, saldırının başarılı olması için kabullenmişlerdi. İki kurban kruvazör dört monitor ile beraber ilerleyecek, onları da HMS Faulknor'da bulunan Lynes'in komutasındaki sekiz adet destroyer takip edecekti. Önceki başarısız saldırıların biçimine benzer olan bu plan, kapalı havada hava ve deniz topçusu ateşi ile başlayacak, ardından savaş gemileri yanlara doğru açılarak kanalı bloke edecekti. Monitorların ve destroyerlerin yoğun topçu ateşi ile kıyı duman içinde kalacak, bu sayede Alman gözcüleri duruma hakim olamayacaktı. Duman ve yangın içinde bırakma stratejisi hayati idi, çünkü Alfred von Tirpitz korumasındaki liman 280 mm'lik çok güçlü toplarla korunmaktaydı. Operasyon için tüm hazırlıklar Mayıs ayının ilk haftası tamamlanmıştır ve 9 Mayıs tarihinde hava koşulları saldırı için kabul edilebilir düzeyde uygun hale gelmiştir. İngiliz donanması müttefiklerin elinde tuttuğu Fransız şehri Dunkirk’de toplandı ve hava karardıktan kısa bir süre sonra limandan ayrılmıştır. Gece yarısından iki dakika sonra donanma, "HMS Sappho"’nun küçük çapta bir buhar kazanının patlaması sonucunda geçici bir sorunla karşılaşmış, Dunkirk’e geri dönmek zorunda kalmış ve seferi tamamlayamamıştır. Bu kaza donanmanın Ostende‘i bloke etme kabiliyetini ikiye bölmüş olmasına karşın, Hubert Lynes operasyona devam etme kararı almış ve saat 01:30’da donanma limanı kapatmış ve saldırı için son hazırlıklarını yapmıştır. Saldırı motorlu sandallardan başlatılan torpido ateşinin kanalın sonunda hedef olarak işaretlenmiş Makineli tüfek yuvalarını vurmasıyla başlamıştır. Ardından Kraliyet Hava Kuvvetleri’nin yeniden kurulan on ağır bombardıman uçağı Alman mevzilerinin üzerinden geçerek yangın çıkarıcı - kundak bombaları bırakmış ancak önemli bir zarar vermemiştir. Aynı zamanda Kraliyet Deniz Kuvvetleri Topçuları’nın uzun mevzilli topları Ostend’e Belçika’nın Ypres kasabası yakınlarında olan müttefik mevzilerinden ateş açmıştır. Saldırı için yapılan hazırlıkta, daha önce Almanlar tarafından navigasyon şamandıralarının yeniden konumlandırılması sonucu başarısızlığa uğratılan operasyonları da göz önüne alarak Godsal ve Lynes Ostend’in mevcut deniz haritalarından dikkatlice faydalanmışlardır. Bu dikkatlice yapılan çalışma tüm sahilin görüntüsünü kaybeden ani bir sis sonucu değersiz hale gelmiştir. Sisin kalkmasıyla ve limanın diğer yakasında olan girişi sis içinde gözlemlenince, Alman sahil bataryaları uzun mevzili toplarla angaje oldu ve harap olmuş kruvazör ile çarpışmayı bitirdi ve Godsal kanala giriş için işaretli iskeleleri aramaya başladı. Godsal’ın da araştırdığı gibi kruvazörün önünü kesmek için iki Alman torpido botu Ostend’den yol aldı fakat ağır sis nedeniyle birbirleriyle çarpıştı, gözden kayboldu ve zayıf bir şekilde kıyıya geri döndü. Bu periyot süresince, Godsal’ın motorlu sandalları kruvazörün izini karanlık içinde kaybettiler. Üçüncü geçişe kadar girişi bulamayan" HMS Vindictive" sonunda girişi buldu, motorlu sandalların sadece biri tarafından ona eşlik edildi. Kanalın ağzına doğruca yol alan ve bir ışık vasıtasıyla motorlu sandal tarafından rehberlik edilen "HMS Vindictive", Alman bataryalarına anlık hedef haline geldi ve kötü bir şekilde hasar aldı. Topateşi daha önce Zeebrugg Baskını’nda zarar görmüş kruvazörün durumunu daha da kötü hale getirmiş ve Vindictive'in pervanesine ciddi bir şekilde zarar vermiştir. Alfred Godsal "Vindictive"’in toplarını kanalın ağzına doğru yönlendirmeye niyetlendi ama dönmeyi emretmiş olmasına karşın, sağ pervane tamamen arıza yaptı ve kruvazörün tamamen dönmesini engelledi. Kruvazörün köprü üstünde bu anlaşılmadan önce, kıyıdaki silah bataryasından açılan topçu ateşi komutan Godsal’ı direkt olarak vurdu, komutanı aniden öldürdü ve köprü üstünün yapısına tahribat verdi. Kanalda tam olarak dönebilmek için gemide güç kullanma teşebbüsünde bulunan kruvazörün birinci teğmeni Victor Crutchley’i de içeren birçok köprü üstü personeli büyük patlama sonucu öldü veya yaralandı. Zarar gören dümen, bu hareketi imkansız kıldı ve kruvazör kanalın dışına doğru sürüklenerek yüzmüş ve kumsal açıklarında batmıştır. Sadece bir kısmı giriş yolunu engellemiştir. Daha fazla manevra yapmanın faydasız olduğunu gören Crutchley, mühimmatın patlatılması ve geminin boşaltılması için emir verdi. Mühendis-Teğmen William Bury gemiyi batıracak patlayıcıları hazırlarken, gemiyi gözden geçiren Crutchley, hayatta kalanlara güvertenin deniz tarafındaki botlara binmelerini emretti. Mürettebatın botlara inmeye çalıştığı, geminin yanına doğru kıyıdan uzaklaştığı ve makineli tüfek mermilerinin liman girişinden saçıldığı anlarda, el feneriyle son bir kez ölülerin arasında yaralı olup olmadığını kontrol etti. Geride kimsenin kalmadığını anlayınca, o da motorbotlardan birine atladı. Ancak kurtarma görevi planlandığı gibi gitmiyordu. Operasyona başlangıcında beş motorbot alınmış, ancak siste bunlardan sadece Teğmen Geoffrey Drummond komutasındaki "ML254" kruvazörle birlikte kalmıştı. Bu motorbot da tıpkı kruvazör gibi mermilere hedef olmuş; komutanı yaralanmış ve komutan yardımcısı ölmüştü. Kıyıdan süren ateş, bot için, kruvazörün arkasındaki korunaklı yerine rağmen, tehdit oluşturmaya devam etti. Aralarında Teğmen Bury'nin de olduğu bazı kişilerin ise, bota atlarken, ayak bileklerinde kırık meydana gelmişti. "ML254", "Vindictive"in 55 kişilik mürettebatından kurtulan 38 kişiyle, liman ağzını yavaşça terk etmeye başlarken, kıyıdan makineli tüfek ateşi sürmekteydi. Drummond botu açığa doğru çevirip, halen Alman savunmasıyla top atışı düellosu yapan filoya dönme hamlesi yaptığında, kayıp motorbotlardan biri olan ve son anlarda kruvazörü yakalayabilen, "ML276" yanından geçti. Drummond "ML276"nın komutanı Teğmen Rowley Bourke'la iletişime geçerek, hala geride kalanlar olabileceğini söyledi. Bunun üzerine Bourke hemen arama için limana girdi. Drummond'un botu ise aldığı ciddi hasar ve aşırı yükle batar halde, muhribinin yanına ulaşabildi. Alman iddialarına rağmen Manş Denizi'ndeki İngiliz ablukası, baskını engelleyemedi, abluka altındaki denizde Alman baskını kısmen başarılı görünüyordu. Baskının ardından deniz, çok daha geniş kapsamlı bir İngiliz ablukasına alındı, Bruges kıyıları tamamen bu kapsama alındı . Before Stonewall Before Stonewall: The Making of a Gay and Lesbian Community ("Stonewall'dan önce: bir gey ve lezbiyen topluluğunun oluşması"), 1984 yapımı Amerikan belgesel filmidir. Stonewall ayaklanmalarından önce LGBT topluluğun durumu hakkındadır. Yazar Rita Mae Brown tarafından anlatıldı, John Scagliotti ile Robert Rosenberg tarafından yapıldı ve Rosenberg ile Greta Schiller tarafından yönetildi. Filmin galası 1984 Toronto Film Festivali'nde yer aldı ve 27 Haziran 1985'te ABD'de piyasaya çıkarıldı. 1999'da yapımcı Scagliotti, "After Stonewall" ("Stonewall'dan sonra") adlı eşlik eden film yönetti. "Before Stonewall", 1985 Sundance Film Festivali'nin Büyük Jüri Ödülü için aday olarak gösterildi. Houston Uluslararası Film Festivali'nin En İyi Film Ödülü, Los Angeles FILMEX'in En İyi Belgesel Metrajı, National Educational Film Festival'daki Birinci Sıra ve Global Village Documentary Festival'ın Mansiyon Ödülü'nü kazandı. 1987'de film, Emmy Ödülleri'nin En İyi Tarihsel/Kültürel Program ve En İyi Araştırma kategorilerinde ödül kazandı. 1989'daki Torino Uluslararası Gey ve Lezbiyen Film Festivali'nin Festival Plaketi'ni kazandı. Billy Graham William Franklin Graham, Jr. (7 Kasım 1918 - 21 Şubat 2018) daha çok bilinen adıyla Billy Graham, Evanjelist Hristiyan vaiz-kanaat önderi. Billy, Güneyli Baptist Mezhebi'nin bir üyesidir ve birçok ABD başkanına dinsel danışmanlık yapmıştır. Graham bugüne kadar yaşamış birçok Hristiyan vaizden daha fazla vaaz vermiştir. 2002'ye kadar ise, televizyon ve radyo gibi yayınları da kullanarak iki milyarın üstünde kişiye ulaşmıştır. Graham Harry Truman'dan beri tüm Amerikan başkanlarıyla bir araya gelmiştir ve Kongre Altın Madalyası ve Başkanlık Özgürlük Madalyası dahil olmak üzere birçok onura layık görülmüştür. Billy Graham, Charlotte, Kuzey Karolina yakınlarındaki bir mandıra çiftliğinde doğmuştur. Morrow Coffey'in oğludur. 1933'te, Graham'ın babası; Graham ve kardeşi Catherine'yi kusana kadar bira içmeleri için zorlamıştır. Bu; onların yaşamları boyunca alkolden nefret etmeleri durumunu doğurmuştur. Billy Graham Merkezi'ne göre Graham, 1934'te Charlotte'deki dini dönüşüm mitinginden çok etkilenmiştir. Bununla birlikte, o yerel dini gençlik oluşumlarına katılmamıştır çünkü o; o dönemlerde "fazla dünyevi" bir yaşamı seçmiştir. Daha sonra ise yerel bir evanjelist olan Mordecai Ham'ı görmeye gitmiştir. Ardından Sharon Lisesi'nden Mayıs 1936'da mezun olup, şimdiki hali Bob Jones Üniversitesi olan Bob Jones Koleji'ne kayıt olmuştur. Kolejdeki birinci yılında, okuldaki ödevleri yapmakta ve kurallara uymakta oldukça zorlanmıştır. Graham bir ara okulu bırakmayı dahi düşünmüştür. Graham kolejdeyken; sık sık küçük bir adadaki ırmakta kano turları yapmıştır. Bu adada kuşlar, ağaçlar ve çam kütükleriyle geçirdiği günler; duyuşsal yeteneklerinin gelişmesinde önemli rol oynamıştır. 1943'te Graham, Illinois'teki Wheaton Koleji'nden mezun olmuş ve antropoloji alanında lisans çalışmalarına başlamıştır. Wheaton Koleji'ndeyken, Dünya'nın yaratılışını Tanrı'ya bağlayan Graham, bir İncil almaya karar vermiştir. Daha sonra Güney Kaliforniya'daki Orman Evi Hristiyanları'nın kampına kabul edilmiştir. Bugün bu kamp "Forest Home Ministries" adıyla bilinmektedir ve Graham'ın ilk ruhanî seçimini yaptığı yerde bir anıt bulunmaktadır. Graham, 1946'da, kendi sınıfındaki bir kız olan Ruth Bell ile evlenmiştir. Bell'in anne ve babası Çin'de bulunan Presbiteryan Kilisesi'ne bağlı olup, babası L. Nelson Bell bir cerrah olarak orada çalışmıştır. Graham Ruth hakkında konuşurken: "O bana baktı ve gözlerimiz buluştu ve ben onun kesinlikle evlenmek istediğim kadın olduğunu hissettim." demiştir. Ruth'sa Graham'ın Tanrı'nın hoşnutluğunu kazanmak konusunda herkesten istekli olduğunu söylemiştir. Çift evlendikten iki ay sonra kolejden mezun olmuştur. Evlilikten sonra bir süre, Ruth ve Billy bir kulübede yaşamıştır. Ruth 14 Haziran, 2007'de 87 yaşındayken ölmüştür. Çiftin beş çocuğu olmuştur, bunlar: Virginia (Gigi) Graham Foreman; Anne Graham Lotz; Ruth Dienert; Franklin Graham ve Ned Graham'dır. Graham 1939'da Güney Baptist vaizi olmuştur. Ardından "Gecenin İçindeki Nağmeler" adlı radyo programının düzenleme ve finansmanını üstlenmiştir. Daha sonra, müzik yönetmeni George Beverly Shea bir süre onun programında bariton olarak çalışmıştır. Program oldukça başarılı olsa da, Graham 1945'te programdan ayrılmıştır. Graham silahlı kuvvetlerde vaiz olmak istemiştir. Ancak kabakulak olması bu isteğini engelleyen bir faktör olmuştur. Bir zaman sonra, Graham Florida'da sağlığına kavuşmuştur ve bir evanjelist olan Charles Templeton ile Mesih'in Gençleri topluluğuna yönelmiştir. Böylece bir evanjelist olarak ABD ve Avrupa'nın birçok yerine seyahat etmiştir. Graham, 1949'da Los Angeles'ta birçok yeniden doğuş toplantısına katılmıştır. Dinin yeniden canlanması üzerine yaptığı çalışmalar sayesinde Graham, önemli bir ulusal dini figür hâline gelmiştir. Bu durumun sağlanmasında nüfuzlu bir gazeteci olan William Randolph Hearst'un etkisi yadsınamayacak derecededir. Birçok insan; Hearst'ın Graham'ı onun yurt sevgisinden dolayı desteklediğini düşünmektedir. Ayrıca; Graham'ın muhafazakâr ve komünizm karşıtı duruşunun da bunda etken olduğu iddia edilmektedir. Graham, 1957'de Londra ve New York'taki Madison Kompleksi'nde programlar düzenlemiştir. Londra'daki misyonu yaklaşık 12 hafta sürmüştür; New York'ta ise bu süre 16 haftayı bulmuştur. Ayrıca ilk kez 1959'da dini varlığı sağlamlandırmak amacıyla Avustralya'da çalışmalar yapmıştır. Graham 1948-1952 yılları arsında Minnesota'daki Kuzeybatı Koleji'nde müdürlük yapmıştır. Onun yaşamındaki Evanjelist etkin dönemlerin başlangıcı da bu olay olmuştur. Graham 1960'ta ırkçılığa karşı olduğunu söylemiştir. Bunu oditoryum konuşmalarında sık sık dile getirmiştir. Hatta bir konuşmasında siyahi ve beyaz tenli dinleyicileri ayırmak için kullanılan şeridi yırtmıştır. Ayrıca Graham, 1960'lardaki Amerikan Medeni Haklar Hareketi sırasında Martin Luther King'i hapisten kurtarmak için devlete bir miktar kefaret ödemiştir. Bunun yanında 1957'de New York'ta düzenlenen dini canlandırma toplantılarından birine King'i de davet etmiştir. Graham 16 haftalık bir süreçte, Madison Square Garden, Yankee Stadyumu ve Times Square'de birçok kişiye seslenmiş; buradaki konuşmalarında ırkçılığa karşı bir tavır ortaya koymuştur. Graham, King'le iyi arkadaş olmuş; hatta arkadaşlarına 'King'e doğum adı olan Michael ismiyle hitap etmeleri gerektiğini' söylemiştir. Graham, Soğuk Savaş yıllarında demir perde hattında etkinlik gösteren ilk misyoner olmuştur. Apartheid yıllarındaysa, hükûmet tüm insanları eşit görene kadar Güney Afrika'ya gitmemiştir. Apartheid hareketi boyunca ayrışmanın doğru olmadığını dile giren Graham, bu ülkeye ilk kez 1973'te gitmiştir. Graham, eşi Ruth'un doğduğu ülke olan Çin'e de gitmiştir. Ayrıca diplomatik olarak sorunlar yaşanan Kuzey Kore'ye de 1992'de bir seyahat düzenlemiştir. Graham, 11 Eylül saldırıları'dan (2001) kısa bir süre sonra -14 Eylül'de- Washington Ulusal Katedrali'nde bir vaaz vermiştir. Zamanın Amerikan Başkanı George W. Bush da bu toplantıya katılmıştır. 24 Haziran 2005'te Kuzey Amerika'da vaazlar vermeye başlayan Graham, Mart 2006'da Katrina Kasırgası'nın yıkıcı etkilerinin giderilmesine bir katkı olarak "Umut Festivali" adında dini bir festivali örgütlemiştir. 1990'li yılların ortalarından beri parkinson hastalığı ile mücadele eden Graham, sağlık durumunun iyi olmadığını söyleyerek emekli olduğunu açıklamıştır. Graham, Ağustos 2005'te Charlotte, North Carolina'daki bir kütüphaneye gitmek için yürüteç kullanmıştır. Ayrıca Graham, 18 Ağustos 2007'de -88 yaşındayken- bağırsak kanaması teşhisiyle tedavi altına alınmıştır. Billy Graham, yaşamı boyunca 185 ülke ve bölgede 215 milyona yakın insana vaaz vermiştir. Bunun yanında televizyon, video, film ve internet yayınlarıyla da milyonlarca kişiye ulaşmıştır. Ayrıca, 1948'den beri 41 evanjelist öğreti hareketine katılan Graham, 1947'den beri yaptığı Hristiyan vaizlik görevini hastalıktan iyice zayıf düşene dek sürdürmüştür. Vaazlarında ise sık sık stadyum, park ve bulvar gibi geniş alanları kullanmıştır. Bu toplantılarda 5 bin kişiye kadar ulaşan izleyici kitlesine karşı ilahiler seslendirmiştir. Politik olarak Graham eski bir Demokrat Parti üyesi olsa da, daha sonra yakın arkadaşı Richard Nixon'un başkan olmasıyla Cumhuriyetçilerin safına geçmiştir. Şu anda Graham: "İsa hiçbir siyasi partiyi tutmadı diyerek." herhangi bir siyasi partiye üye olmayacağını söylemiştir. Genel olarak siyasi alanda çalışan insanları desteklemiyor olsa da; bazı durumlarda siyasi güce destek vermiş; ABD başkanları'nın dinsel konularda ilk danıştığı dini önderlerden biri olmuştur. Kilise hukuku Kanon hukuku veya kilise hukuku, Hristiyan kurumların ve üyelerinin yönetimi için dini otorite tarafından yapılan ya da kabul edilen yasa ve yönetmeliklerin bütünüdür. Katolik Kilisesi (Latin Kilisesi ve Doğu Katolik Kiliseleri dahil), Doğu ve Oryantal Ortodoks kiliseleri, ve Anglikan Komünyon kiliselerinin dinî iç hukukunu oluşturur. Kilise hukukunun yasalaşması, yorumlanması ve zaman zaman hükme varılmasında bu üç grup kilise arasında büyük farklılıklar vardır. Her üç gelenekte de, bir kanon başlangıçta bir konsey tarafından kabul edilmiştir. Bu kanonlar daha sonra kanon hukukunun temelini oluşturmuştur. Aytek GenÃ§ Aytek Genç (d. 3 Şubat 1966, Ankara, Türkiye) eski Türk-Avustralyalı futbolcudur. Yerel liglerden NSW Premier Ligi takımlarından Blacktown City Demons'ın hocalığını yapmaktadır. Eski Avustralya Birinci Ligi NSL tarihinin önemli oyuncularından biri olup 15 yıllık kariyerinde 350'nin üstünde maça çıkmıştır. Avustralya millî futbol takımı formasını üç kez giyen futbolcu, 5 sene Malezya ekiplerinden Johor FC'de de forma giymiştir. Aytek Genç, Ankara'da dünyaya geldi. Çocukken ailesi ile birlikte Avustralya'ya taşındılar. Futbola Sidney şehrinde amatör takımlarda başladı. 1983'te millî takım ile katıldığı ABD turnesinden sonra dikkat çekip, 1984'te Avustralya'nın en büyük yerel ligi NSW Premier Ligi takımlarından Bankstown Soccer Club ile sözleşme imzaladı. 1985'te ise dönemin birinci ligi olan NSL takımlarından Marconi Stallions'a geçti. Bu takımın U-19 kadrosunda yer alan Genç, sezonun son maçında forma şansı buldu. 1986'da tekrar NSW'ye bu sefer Uruguayan Auburn takımıyla döndü. 1987'de Penrith Uruguay takımına geçti. Burada 61 maçta 26 gol atarak dikkat çekti. 1989'da Raul Blanco yönettiği NSW Premier Ligi takımlarından Parramatta Eagles takımına transfer oldu. O zamanki adı Melita Eagles olan takım ile 22 maçta sadece 1 mağlubiyet alarak birinci lig NSL'ye yükseldiler. Böylece Genc, 1989-90 sezonu ile birlikte birinci ligde forma giymeye başladı. 1990-91 sezonunda play-off'lara kalma başarısı gösterdiler. Aynı sezon tarihlerinde ilk kez NSL Kupası'nı müzelerine götürdüler. 1992-93'te play-off başarısını tekrarladılar. 1993'te Genç, Trabzonspor ile denemelere çıksa da bu transfer gerçekleşmedi. Kore ekibi Posco Atoms da antrenmanlarına katıldığı başka bir takımdı. 1994'te Malezya ekibi Johor FC'ye transfer oldu. 1994 ve 1995 sezonlarında Malezya üçüncü ligi olan FAM Kupası'nın sahibi oldular. 1995 Malezya sezonu bitince, 1995-96 sezonunda NSL'ye geri dönüp Sydney United FC'ye geri döndü ve takımın play-off'lara çıkmasına yardımcı oldu. 1996 sezonunda Johor FC'ye geri dönüp, FAM Kupası ikinciliği kazandılar ve ikinci lige yükselme hakkı kazandılar. 1996-97'de ise Sydney United ile normal sezonu lider olarak tamamladılar. Finalde ise Brisbane Strikers'a 2-0 yenilip Avustralya ikincisi oldular. 1997'de bir kez daha Johor'a döndü. Tarihinde ilk kez AFC Şampiyonlar Ligi'ne katılan takımda yer aldı. İkinci turda Japon Yokohama Marinos'a elendiler. 1998 sezonu Johor'da geçirdiği son sezondu. 1999'da Sydney United'a geri dönen futbolcu 2002'de futbolu bırakana kadar 3 sezon bu takımda forma giydi. Tecrübesinden dolayı takım kaptanlığına getirildi. Son döneminde büyük bir başarı kazanamadı ve 2002'de futbol hayatına son verdi. Aytek Genç, 1983'te Avustralya'nın 16 yaş altı futsal takımı kadrosunda yer aldı. Futsalın çok yaygın olduğu ABD'de bir turneye çıktılar. 1991'de Eddie Thomson tarafından Avustralya millî futbol takımının Yeni Zelanda ile oynadığı Trans-Tasman Kupası maçları kadrosuna çağrıldı ve ilk maç Branko Milosevic'in yerine son 15 dakikada forma giydi. Eylül 1992'de ise 1994 FIFA Dünya Kupası eleme maçı olan Solomon Adaları maçında ilk 11'de sahaya çıkıp takımının ilk golünü kaydetti. Maçı Avustralya 6-1 kazandı. 5 yıllık bir aradan sonra takımın başına yeni geçen Terry Venables'in ilk maçında Yeni Zelanda karşısında bir kez daha millî takıma çağrıldı. İlk 11'de oyuna çıkan Genç, 10 dakika sonra sakatlanarak oyundan çıkmak zorunda kaldı. Bu maç Genç'in millî takım kariyerinin son maçı oldu. 17 Haziran 1993'te Avustralya millî takımının AC Milan ile yaptığı özel maçta da 90 dakika forma giydi. Teknik direktörlük kariyerine 2002-2004 arasında son takımı Sydney United FC'nin altyapısında hoca olarak başladı. İlk teknik direktörlük macerasına NSW takımı Blacktown City Demons ile başladı. Continental Tyres Kupası ile başladığı sezonda, NSW'nin normal sezonunda lig birincisi oldular. 2007'de ise hem normal sezonu hem de finalleri birinci olarak tamamladılar. Hem 2006'da hem de 2007'de ligin en iyi hocası seçildi. Bu başarısı ile birinci lig ekiplerinden Sydney FC'nin yardımcı teknik direktörlüğüne transfer oldu. 2009'da Sydney Olympic FC ve 2010'da tekrar Blacktown City Demons'ı yönetti. Sydney Olympic macerası sadece birkaç ay sürdü ve istifa etti. 2010'da ise bir kez daha NSW şampiyonluğu yaşadı. Bir yandan da Oakhill College okulunun takımının antrenörlüğünü üstlendi. After Stonewall After Stonewall (), yönetmenliği John Scagliotti'nin yaptığı 1999 yapımı eşcinsellik temalı Amerikan belgesel filmi. 1969'da yer alan Stonewall ayaklanmalarının ardındaki 30 sene içerisindeki LGBT hakları aktivizmini konu olarak alır. Scagliotti'nin 1986 yapımı Before Stonewall filminin devam filmidir ve müzisyen Melissa Etheridge tarafından anlatılır. 1999'da "After Stonewall", L.A. Outfest'in Üstün Belgesel Metraj İzleyici Ödülü'nü kazanmıştı. Ertesi yıl bir GLAAD Medya Ödülü için aday olarak gösterildi. Faruk Bayraktar Faruk Bayraktar ya da kullandığı takma isimle Faruken Bayraktare (d. 1965, Bosna) Türk karikatürist. Ailesiyle küçük yaşta Türkiye'ye göç eden Boşnak asıllı Faruk Bayraktar, 1989'da Marmara Üniversitesi Sinema Televizyon Bölümü'nden mezun oldu. İlk karikatürleri Çarşaf, Horoz gibi dergilerde yayınlandı. Pişmiş Kelle dergisinde çizdiği Rezil-i Rüsvan bant tipi ve absürt fantastik tiplemelerin yer aldığı Kravisni Tol Tol karikatür köşesiyle popüler oldu. Bu yıllarda karikatürlerinde kullandığı "gelenzi-gidenzi kalıbı" olarak bilinen deforme mizahi konuşma biçimi gençler arasında yaygınlık kazandı. Rezil-i Rüsvan karakterini Lombak dergisinde sinema filmi parodisi konseptli bir çizgi roman'a dönüştürerek tekrar beğeni topladı. 2002 yılından bu yana Hürriyet Gazetesi'nde Sütaş markası sponsorluğunda çizmekte olduğu inekli karikatürlerle hitap ettiği kitleyi genişletti. Karabulut Karabulut ÅŸu anlamlara gelebilir: Stonewall Uprising Stonewall Uprising ("Stonewall Başkaldırısı"), 28 Haziran 1969 tarihinin erken saatlerinde yer alan Stonewall ayaklanmalarını çevreleyen olayları inceleyen 2010 yapımı Amerikan belgesel filmidir. "Stonewall Uprising"in galası New York şehrindeki Film Forum'da yer aldı. Film, New York Polisi Müfettiş Yardımcısı Seymour Pine dahil olmak üzere hadiseye şahit olmuş kişiler ile yapılan röportajlar içerir. Film, belgeselciler Kate Davis ile David Heilbroner tarafından yapıldı ve yönetildi ve tarihçi David Carter'ın ""Stonewall: The Riots That Sparked the Gay Revolution"" isimli kitabına dayanır. Filmin giriş müziği Gary Lionelli tarafından bestelendi. "Stonewall Uprising", "American Experience" serisi kapsam覺nda 25 Nisan 2011 tarihinde PBS kanal覺nda yay覺nland覺. Karayusuf Ormskirk Ormskirk Birleşik Krallık İngiltere ülkesini'nin Kuzey Batı bölgesinde (2001 sayımına göre) 23.392 kişi nüfuslu bir kentsel yerleşkedir. İdari bakımdan birinci seviyeli yerel idare olan Lancashire kontluğuna bağlı olan West Lancashire (borough) ikinci seviyeli metropoliten olmayan yerel idare bölgesinin merkezî kentidir. Ormskirk'de Edge Hill Üniversitesi bulunmaktadır. Ormskirk Batı Lancashire Sahil Ovası'nın ortasında bulunan en yüksek noktası 68m olan bir tepenin alt kısmında hafif yokuşlu bir arazide kurulmuştur. Ormskirk için alt-seviyeli yerel köy/semt ("civil parish") idaresi kurulmamıştır. Etrafında alt-seviyeli yerel köy/semt ("civil parish") idaresi bulunan yerleşkeler Bickerstaffe, Aughton, Scarisbrick, Burscough ve Lathom ile alt-seviyeli yerel köy/semt ("civil parish") bulunmayan kasaba Skelmersdale bulunur. Ormskirk kenti Liverpool şehir merkezinin 21 km kuzeyinde, St Helens'in 18 km. kuzeybatısında; Southport'un 14 km kuzeydoğusunda ve Preston, Lancashire'ın 24 km güneybatısında bulunmaktadır. Kentin ismi antik kuzey Norse dilinde "Ormres kırkja" sözcüğünden türetilmiştir ve "Ormr yani ejderha" sözcüğüne dayanır ve kim olduğu hakkında günümüzde hiç belge bulunmayan Viking asıllı "Ormr adli bir kişinin kurduğu kilise" anlamına gelir. Kentin ismi Normanların İngiltere'yi işgal ettikten sonra arazi sahipliği sayımı belgesi olan "Domesday" kitabında bulunmamaktadır. Kent hakkında ilk yazılı belgeler yaklaşık 1189'da yakındaki "Lathom"da yerleşik bir malikane sahibinin "Burscough Manastırı" kesişlerine bir "Ormskirk Kilisesi" kurma izin vermesi dolayısıyladır. Kurulan (ve 1731 ile 1790-1832'de restore edilen) kilise İngiltere'de nadir (sadece 3 tane) bulunan hem sivri tepeli kulesi (spire) hem de dörtgen tepesi mazgallı kutu şekilde kulesi (tower) bulunan bir mimari tarzlıdır. 1286-1292'de İngiltere Kralı beratı ile Burscough Manastırı kesişlerine Ormskirk'de bir pazar kurma izini de verilmiştir. 1292'den itibaren Perşembe günleri Ormskirk'de pazar kurulduğu bilinmektedir. Daha sonra Ormskirk pazarı tarihsel olarak Liverpool-Preston yolunun Wigan'a giden yol ile kavşağında kurulmuş olan istavroz anıtı etrafında haftada iki defa (Perşembe ve Cumartesi günleri) kurulmaya başlanmıştır. 19. yüzyılda pazar kurma mevki, günümüzde kentin merkezi olan saat kulesi civarına nakledilmiştir. 13. yüzyılda Ormskirk'de pazar kurma imtiyazı verildiği dönemde Ormskirk kentine Kral beratı ile "borough" olma şerefi verildiği de bilinmektedir. Fakat bu imtiyaz çok geçmeden unutulmuştur ve 15. yüzyılda geçersiz hale gelmiştir. Haftalık pazar kurulması dolayısıyla Ormskirk yerleşkesi büyümüş ve yerel çiftçiler; tarım işçileri; küçük sanatkarlar ve civardaki kırsal arazilerde oturanlar için bir perakende pazar merkezi olmuş ve gelişen kasabada kapalı dükkânlar, hanlar ve publar kurulmuştur. 19. yüzyıl civardaki tarım aletleri bakımı, tamiri ve imalatı için özel tarım aletleri ve makineleri sanayi ve ayrıca ip yapma sanayi merkezi olmuştur. 20. yüzyılda Ormskirk bütün sanayilerini kaybetmiş; haftalık açık pazar merkezi, hizmet merkezi ve Liverpool'un bir varoşu haline geçmiştir. 19. yüzyılda 1849'da Liverpool-Ormskirk-Preston'a demiryolu açılmış ve 1859'da bu hat, üzerinde çalışan "Lancashire and Yorkshire Demiryolu" şirketi sisteminin parçası olmuştur. 1858'de Skelmersdale ve "Rainford Junction"a giden bir yan hat açılmakla beraber bu hat 1963'te kapatılıp sökülmüştür. 20. yüzyılda Liverpool-Ormskirk hattı yerde bulunan üçüncü ray şeklinde elektrifiye edilmiş; bu elektrifiye hat Ormskirk'de son bulup Preston'a giden hat küçük dizel otoray ünitelerinin işletildiği bir yan hatta dönüştürülmüştür. Bu elekrifikasyon dolayısıyla Liverpool metropoliten bölgesi tren ulaşım "Merseyrail" ağının kuzey terminali olan Ormskirk kenti Liverpool'un bir varoşu haline dönmüştür. Ormskirk Liverpool'dan kuzey giden paralı atlı araba (turnpike) karayolunun üzerinde bulunmakta idi. Güney-kuzey yönlü bu yol 20. yüzyıldan itibaren geliştirilen bu ana karayol A59 adıyle anılmaktadır. Ormskirk içinden doğu-batı yönlü A570 karayolu da geçmektedir. Ormskirk İngiltere batısında ana otoyol olan M6'ya da yakındır ve bu otoyolunu Liverpool'a bağlayan bir yan otoyol olan M58'in 3 n°'lu kavşağı Ormskirk'ün yaklaşık 5 km uzağındadır. Fernando Muslera Néstor Fernando Muslera Micol ya da kısaca Fernando Muslera (; (16 Haziran 1986, Buenos Aires, Arjantin), Uruguaylı millî kaleci. Süper Lig takımlarından Galatasaray'da forma giymektedir. Kariyerindeki ilk ve tek golünü 8 Nisan 2012 tarihinde oynanan normal sezonun son maçı olan Manisaspor - Galatasaray maçında kaleci Volkan Babacan'a penaltıdan atmıştır. Galatasaray tarihinin en çok forma giyen yabancı futbolcusudur. 2004 yılına kadar Uruguay’ın Montevideo Wanderers takımının altyapısında forma giyen genç kaleci, daha sonra aynı takımda profesyonel oldu. İki yıl boyunca A Takım'da görev yaptıktan sonra kiralık olarak ülkesinin en iddialı takımı Nacional'de forma giymeye başladı. Burada geçirdiği kısa sürede dikkat çekerek Arsenal, Juventus, Lazio ve Benfica gibi kulüplerin gündemine giren Muslera'nın yolu İtalya'nın Lazio takımıyla kesişti. İtalyan ekibinin Arjantinli Juan Pablo Carrizo'nun transferini bir yıl ertelemek zorunda kalmasının da etkisiyle 2007 yazında 3 milyon € karşılığında Lazio'lu olan kalecinin, efsane Angelo Peruzzi'nin futbolu bırakması, takımın bir diğer kalecisi Marco Ballotta'nın da 43 yaşında olması nedeniyle birinci kaleci olması bekleniyordu. Nitekim Serie A'da üçüncü haftayla birlikte formayı sırtına geçirdi. Ancak yedinci haftada oynanan Milan maçında yediği beş golün dördünde yaptığı hatalar, genç eldivenin hayallerini ileriki bir tarihe ertelemesine neden oldu. O sezon ligde yalnızca 32, 33, 36 ve 38. haftalarda görev alabilen Muslera, üç kez de Coppa Italia'da kaleye geçti. 2008-09 sezonu da Muslera için pek iyi başlamadı. Genç kaleci, kulübün nihayet kadrosuna kattığı Arjantinli eldiven Carrizo'nun arkasında ikinci tercihti. Ligde ilk 20 hafta boyunca bir kez olsun forma giyemeyen Muslera, kupada ise ancak bir maçta sahaya çıkabildi. Buna karşın Carrizo'nun performansı da pek iyi görünmüyordu. Yılın ikinci yarısıyla birlikte teknik direktör Delio Rossi'yle de sorunlar yaşayan Arjantinli, yerini Muslera'ya kaptırdı. Uruguaylı ise ilk maçında yediği üç gole engel olamasa da Sampdorialı Bellucci'nin ayağından çıkan penaltı vuruşunu kurtararak teknik direktörüne kendisini seçmesi için bir neden verdi. Ligde son üç haftaya kadar takımının kalesini koruyan Muslera, Coppa Italia'da da kalan tüm maçlarda oynadı ve penaltılara kalan finalde Antonio Cassano ve Campagnaro'nun vuruşlarında gole geçit vermeyerek kariyerinin ilk efsane maçını repertuvarına ekledi. Bu performans, Lazio'yu 2009-10 sezonu öncesinde takımdan ayrılan Carrizo'nun yerini doldurmak için yaptığı arayışları "ikinci kaleci" yönünde yapmaya itti. Genç Uruguaylı, takımının artık birinci kalecisiydi. Ligde 36 maçta forma giyen Muslera, topu 42 kez koruduğu filelerde gördü, iki kez maçın oyuncusu seçilirken 7 maçta ise kalesini gole kapattı. İtalya Kupası’nda da iki maçta forma giyen yetenekli kaleci, Inter'le oynanan ve takımının 2-1 kazandığı İtalya Süper Kupası maçının da "En İyi Oyuncu"su seçildi. Muslera, UEFA Avrupa Ligi'nde de dört maça çıkarken ilk kez bir önceki sezon giydiği millî formayı bu sezonda tam 11 kez giydi. Ve Muslera, IFFHS tarafından 2010 yılının dünyada en iyi 7. kalecisi olarak gösterildi. Fernando Muslera, 2010-11 sezonunda ise Serie A'da 36 maçta Lazio'nun kalesini korudu. Bu maçlarda kalesinde 39 gol gören başarılı eldiven, 13 maçta kalesinde gole izin vermemişti. Muslera, Manchester United ve Atlético Madrid gibi kulüplerinde listesinde bulunmasına rağmen 2011-12 sezonu öncesi 6.750.000 Euro bonservis bedeli ile Galatasaray'a transfer oldu. Muslera Galatasaray forması ile ilk maçına Olympiakos karşısında çıkmış, fakat 1. dakikada gelen gole engel olamayınca takımı, hazırlık maçından 1-0 mağlup ayrılmıştır. Muslera ilk resmi maçına İstanbul Başakşehir karşısında çıkmış fakat kalesinde 2 gole engel olamamıştır ve takımı 2-0 mağlup olmuştur. Muslera, Süper Lig'in 3. haftasında Galatasaray'ın deplasmanda oynadığı Kardemir Karabükspor maçında rakibine yaptığı hareket sonrası kırmızı kart görmüş ve takımını 10 kişi bırakmıştır. Bu maç ile birlikte 8 deplasman maçında kalesinde tek gol bile görmeyen Muslera, Galatasaray'ın başarısındaki en büyük mimarlardan biri olmuştur. Muslera, Galatasaray'daki ilk penaltı kurtarışını ise Süper Lig'in 2011-12 sezonunun 10. haftasında oynanan Mersin İdman Yurdu maçının 45. dakikasında yapmış ve takımının puan almasını sağlamıştır, ayrıca Muslera Galatasaray forması ile ilk derbi maçına 20 Kasım 2011'de Beşiktaş karşısında çıkmış ve çok fazla kurtarış yaparak taraftarlar tarafından maçın adamı seçilmiştir. Antrenmanlarda Galatasaray'ın ve Brezilya millî takımının efsane file bekçisi Claudio Taffarel'in Türkiye'ye getirdiği mekanik şut makinesi tarafından çalıştırılan Muslera, bu makinenin ve Taffarel'in performansındaki artışın baş mimarı olduğunu söylemiştir. İdolünün Güney Amerikalı kaleci Oscar Cordoba olduğunu belirten Muslera, en büyük hayalinin ise Faryd Mondragon ve Cláudio Taffarel gibi Galatasaray tarihine geçmek olduğunu söylemiştir. 8 Nisan 2012 tarihinde Manisaspor - Galatasaray karşılaşmasının 82. dakikasında kariyerindeki ilk golünü atmıştır (Penaltı). Ayrıca Muslera, attığı penaltı golü ile Galatasaray tarihinde Zoran Simoviç'ten sonra gol atan ilk kaleci olmuştur. Zoran Simoviç attığı golü 15 Nisan 1989'da Kahramanmaraşspor takımına atmıştır. Ayrıca Muslera aynı maçta Faryd Mondragon ve Claudio Taffarel 'in elinde bulunan normal ligde 15 maç gol yememe rekorunu 19 maça çıkararak rekorun tek sahibi olmuştur. Fernando Muslera attığı penaltı golünden sonra "Kariyerimin ilk golü. Taraftarın inanılmaz bir desteği vardı. Bana da gidip atmak düştü. Normalde oyuncular atar ama bana da bu görev verildi. Her kaleciye nasip olmaz. Hocama teşekkür etmek istiyorum o izin verdi. Arkadaşlarım da izin verdi, onlara teşekkür ederim. Umarım gollerin devamı gelir." açıklamalarında bulundu. Kırdığı gol yememe rekoru hakkında da konuşan Muslera, "İnanılmaz gurur veriyor insana. Tarihe geçtiğim için çok mutluyum ama bu herkesin başarısı. Takımın da büyük sorumluluğu var. Gol yememem için büyük fedakarlıklar yapıldı. Şampiyonlukta ne kadar iddialı olduğumuzu bir kez daha gösterdik" sözleriyle açıklamasını noktaladı. Muslera 2011-2012 sezonun son maçında Fenerbahçe ile deplasmanda oynanan maçta ilk 11 başlamış ve maçın sonunda gazeteciler tarafından yapılan oylamada maçın en iyi oyuncusu seçilmiştir. Muslera böylelikle ilk sezonunda da Şampiyonluk yaşamıştır. Muslera 2012-13 sezonunda ise ilk resmi maçına Fenerbahçe karşısında Süper kupa maçında çıkmış ve Galatasaray bu maçı 3-2 kazanarak Süper Kupa'nın sahibi olmuştur. Muslera ilk lig maçına Kasımpaşa karşısında çıkmış duran toptan kalesinde bir gol görmüş fakat Galatasaray bu maçı 2-1 kazanmıştır. Muslera bir sonraki haftada ise Beşiktaş karşısında forma giymiş kalesinde 3 gol görmüş ve eleştirilere mağruz kalmıştır. Bu maçta Galatasaray son dakika penaltı kazanmış ve maç 3-3 beraberlikle bitmiştir. Galatasaray'ın Old Trafford'da Manchester United ile oynadığı maçtada ilk 11 başlayan Muslera, birçok pozisyonda Manchester'a geçit vermemiş hatta maçın 2. yarısında Nani'nin kullandığı Penaltı'yı kurtararak İngiliz basınında bomba etkisi yaratmıştır. Maçın ardından Nani "Penaltıda Muslera'nın hareket etmesi için bekliyordum. Bu yüzden birkaç kez durakladım ama gerçekten çok akıllı bir kaleci çıktı. Ben vuracağım köşeyi seçene kadar kıpırdamadı. Ve sonuç olarak harika bir kurtarış yaptı" açıklamalarında bulunurken Muslera ise "Nani topun başına geçtikten sonra yüzüme biraz uzunca baktı. Penaltıyı kullanmaya gelirken de birkaç kez durdu. Nani'nin penaltılarda topu köşeye sert vurduğunu biliyordum. O vurana kadar bekledim ve köşeye atlayarak penaltıyı kurtardım." açıklamalarında bulundu. Galatasaray'ın 2012-13 sezonunda Şampiyonlar Ligi'nde Çeyrek final oynamasıyla,Muslera Víctor Valdés'i de geçerek çeyrek finalin en pahalı 4. kalecisi olmuştur. 2012-13 sezonunun kalan bölümünde de başarılı bir performans gösteren Muslera, sezonun 32.haftasında Galatasaray formasıyla tekrar şampiyonluğa ulaşmıştır. Fernando Muslera, 2013-14 sezonu başında Galatasaray ile hazırlık kampına katılmış ve takımıyla birlikte Emirates Cup'a katılmıştır. Bu turnuvada ilk olarak Porto maçında forma giyen Muslera, bu maçta Jackson Martínez'in attığı penaltı vuruşunu kurtarmış dakikalar sonra bir daha penaltı olmuş ve Lucho Gonzalez ise bu topu direktman auta yollamıştır. Porto bu karşılaşmada ilk olarak Muslera'ya takılırken daha sonra da topun dışarı atılmasıyla önemli fırsatlar tepmiş ve daha sonra ise Galatasaray, Felipe Melo ile golü penaltıdan bulmuştur. Finalde ise yine çok etkili bir performans gösteren Muslera, Theo Walcott'ın orta-şut karışımı golünü kalesinde görse de maçın devamında rakip takımın golcülerine kalesini kapatmış Galatasaray ise rakibini Didier Drogba'nın golleriyle 2-1 kazanarak Emirates Cup'ı müzesine götürmüştür. Muslera tıpkı bir sezon önceki gibi sezonun başında oynanan 2013 Türkiye Süper Kupası mücadelesinde Fenerbahçe'ye karşı 120 dakika sahada kalmış ve kalesini gole kapatmıştır. Galatasaray bu mücadeleyi Didier Drogba'nın golüyle 1-0 kazanmıştır. Galatasaray formasıyla 2013-14 sezonunda ilk lig maçına Gaziantepspor karşısında çıkan Muslera, 13 Eylül 2013 günü oynanan Antalyaspor maçında ise millî takımdan yetişememesi nedeniyle forma giyememiştir. Muslera, UEFA Şampiyonlar Ligi grubunun ilk karşılaşması olan Real Madrid müsabakasında ise maça ilk 11 başlamış ve Real Madrid önünde 6 kurtarışa imza atmasına karşın kalesinde 6 gol görerek en farklı yenilgisini yaşamıştır. Uruguaylı eldiven bundan önce 114 kez formasını giydiği Lazio’da sadece bir kez 5 gol yemiş, bu 5 golü ise 7 Ekim 2007’de AC Milan tarafından yemiştir. Muslera bu maçın ardından aynı şanssızlığı bir daha tekrarlamamıştır. Aynı şekilde, 52 kez koruduğu Uruguay kalesinde de 3’den fazla gol yemeyen Muslera, 6 gol yiyerek kalesinde en çok gol gördüğü müsabakayı yaşamıştır. Muslera maçın ardından "6 gol yedikten sonra taraftarın beni desteklemesi ve bağrına basması çok önemliydi. Zor anımda benimle oldular. Kariyerimde böyle maçlara alışık değilim'" açıklamasında bulunmuştur. Süper Lig'in 10. haftasında ise Konyaspor ile oynanan karşılaşmada forma giyemeyen Muslera, bu maçta bir pozisyonda Theofanis Gekas ile çarpışmış ve ayak parmağından sakatlansa da 90 dakika sahada kalmıştır. Bu maçın ardından ayağında kırık tespit edilen oyuncu yaklaşık 1 ay boyunca içlerinde Fenerbahçe, FC København ve Real Madrid CF, Sivasspor ve Kasımpaşa SK gibi önemli maçlarda forma giyememiştir. Bu sürede ise kaleyi Eray İşcan korumuş, Galatasaray bu dönemde kalesinde 10 gol görmüştür. Muslera 6 Aralık 2013 günü sahalara Elazığspor maçıyla dönmüş, Galatasaray adına hayati önem taşıyan ve Juventus ile oynanan UEFA Şampiyonlar Ligi maçında da forma giyerek o sezon Avrupa'da 6 maça çıkan Galatasaray ile 4. maçına çıkmıştır. Bu maç ise yoğun kar yağışı nedeniyle 30.dakikada tatil edilmiştir. Bir sonraki gün devam eden maçı, Galatasaray Wesley Sneijder'in golüyle 1-0 kazanmış ve adını bir üsttura yazdırmıştır. Süper Lig'in 17. haftasında ise Kayseri Erciyesspor maçında forma giyen Muslera, 33. dakikada kullandığı degajı Felipe Melo ile buluşturmuş ve Felipe Melo'da bu degajdan atılan pası kafasıyla gole çevirmiştir. Galatasaray kariyerinde iki sezon önce ilk golünü atan Muslera, iki yıl sonra ise yaklaşık 60 metre mesafeden Erciyesspor maçında ilk asistini yapmıştır. 2 Haziran 2014 tarihinde sözleşmesi 5 yıl olmak üzere 2019 yılına kadar uzatılmıştır. Muslera bu 4 yıl içerisinde toplam 13.200.000€ sabit ücret ve ilk yıl 15.000,diğer üç yıl ise 20.000€ maç başı ücret alacak. 27 Temmuz 2014'te yapılan açıklamaya göre Galatasaray'da oynadığı 3 sezon boyunca 25 numaralı formayı terleten kaleci Fernando Muslera'nın 2014-2015 sezonu başından itibaren 1 numaralı formayı giyeceği açıklanmıştır. O sezon ilk resmi maçına 25 Ağustos 2014'te 2014 Türkiye Süper Kupası maçında çıkan Muslera, maçın normal süresinde Bekir İrtegün, Moussa Sow ve Emmanuel Emenike gibi isimlerin 8 şutunu kurtararak maçın penaltılara gitmesinde önemli pay sahibi olmuştur. Penaltılarda da Caner Erkin ve Mehmet Topuz'un penaltı vuruşlarını kurtarsa da takım arkadaşları Selçuk İnan, Yekta Kurtuluş ve Felipe Melo penaltı vuruşlarında gol atamayınca takımı penaltılarla turnuvaya veda etmiştir. Maçın ardından maçın adamı Fernando Muslera seçilmiştir ve Maçın Adamı ödülünü almıştır. 2015-16 sezonunda Galatasaray forması ile 33 Süper Lig, 6 UEFA Şampiyonlar Ligi, 6 Türkiye Kupası, 2 UEFA Avrupa Ligi ve 1 TFF Süper Kupa maçı olmak üzere toplamda 48 maça çıkmış kalesinde 64 gol görmüştür. Sezona ilk resmi maç olan TFF Süper Kupa maçı ile başlamış ve bu maçta Beşiktaş karşısında takımının galibiyetine katkıda bulunmuştur. Ayrıca Muslera bu maçta kurtardığı 3 penaltı ile maçın adamı seçilmiştir. 2015-16 sezonunda ligde sadece 1 maçta kalesini gole kapatan Muslera 2016-17 sezonunda ise bu rakamı 4 haftada geçmiştir. Ligde oynana 4 maçta sadece 2 gol yemiş ve bu 4 maçın ikisinde hiç gol yememiştir.Ayrıca Muslera 190 Maçla Galatasaray tarihinde en fazla forma giyen yabancı kalecidir. Lig, kupa ve Avrupa Ligi maçları olmak üzere 38 maça çıkan Muslera, 7 sarı kart gördü. Selçuk İnan'ın yedek olduğu maçlarda sahaya kaptan olarak çıktı. Toplamda 40 gol yedi, 13 maçtaysa kalesini gole kapattı. Galatasaray'ın şampiyon olmasında büyük pay sahibi oldu. Lig, kupa, süper kupa, UEFA Şampiyonlar Ligi ve Avrupa Ligi maçları olmak üzere 45 maça çıkan Muslera, 2 sarı kart gördü. Maçların büyük çoğunluğunda kaptan olarak oynadı. Toplamda 46 gol yedi, 16 maçtaysa kalesini gole kapattı. Önceki sezon olduğu gibi takımın şampiyonluğundaki başrollerdendi. Galatasaray'ın kötü başladığı sezonda yaptığı kurtarışlarla kritik puanlar kazandırdı ancak takımın kupadan ve Şampiyonlar Ligi'nde elenmesine engel olamadı. 14 Haziran 2020'deki Çaykur Rizespor deplasmanında büyük bir sakatlık geçirdi. Milan Škoda ile girdiği ikili mücadele sonrasında sağ tibia ve fibula kemiklerinde kırıklar oluştu. Bu sakatlıkla birlikte sezonu kapattı. Tahminlere göre yeniden sahalara dönmesi 7-8 ay ile 1 yıl arası sürecektir. Lig, kupa, süper kupa ve Şampiyonlar Ligi maçları olmak üzere 35 maça çıkan Muslera, 4 sarı kart gördü. Maçların büyük çoğunluğunda kaptan olarak oynadı. Toplamda 34 gol yedi, 16 maçtaysa kalesini gole kapattı. Muslera'nın kariyerindeki en önemli dönüm noktası ise Güney Afrika'da düzenlenen 2010 FIFA Dünya Kupası oldu. Grup aşamasında hiç gol yemeyen Uruguaylı, Güney Kore ile oynanan ikinci tur maçının ardından yarı finaldeki Gana eşleşmesinde tüm dünyanın dikkatini üzerine çekti. 120. dakikada turnuvanın yıldızlarından Asamoah Gyan'ın kaçırdığı penaltı ile seri penaltı atışlarına geçilirken, bu atışlardan üçünü kurtaran Muslera, penaltılar esnasında köşe seçip atlamak yerine topu izleyerek hamle yapmasıyla bir süre konuşuldu. Uruguay'ın yarı finale gelişinde büyük pay sahibi olan genç kaleci, ülkesinin daha sonra oynadığı Hollanda ve Almanya maçlarında kalesinde gördüğü üçer gole engel olamadı. Fernando Muslera 2011 yazında oynanan Copa América'da gösterdiği müthiş performans ile ülkesi Uruguay'ı finale taşıyan isimlerden biri oldu. Uruguay'ın Arjantin'le oynadığı çeyrek final maçındaki müthiş performansı ve penaltılarda Tevez'in vuruşunu kurtarması, Muslera'nın kariyerindeki doruk noktalarından biri oldu. Final maçında da Paraguay'a karşı iyi bir performans sergileyen Muslera takımının Copa América'yı kazanmasında büyük bir pay sahibi oldu. Turnuvanın en iyi 2. kalecisi seçilmiştir. Muslera millî takımı Uruguay ile 2014 FIFA Dünya Kupası'na katılmış,İlk maçta 3 gol yese de diğer iki maçta başarılı olmuştur. Ayrıca kupanın en güzel golü seçilen golü olan ve 2.turda Kolombiyalı James Rodriguez'in şutundan yediği gol takımını turnuvanın dışına atmıştır. 2019 Home (Glee) "Home", Amerikan televizyon dizisi "Glee"'nin birinci sezonunun on altıncı bölümüdür. Fox kanalında 27 Nisan 2010 tarihinde yayınlandı. Bölüm, Paris Barclay tarafından yönetildi ve şovun yaratıcılarından biri olan Brad Falchuk tarafından yazıldı. "Home" bölümünde, yeni amigo Mercedes Jones (Amber Riley) vücudunun görünümü ile ilgili sorunlarla uğraşırken glee kulübü üyeleri Kurt Hummel (Chris Colfer) ile Finn Hudson (Cory Monteith)'ın ebeveynleri çıkmaktadırlar ve kulüp yöneticisi Will Schuester (Matthew Morrison), arkadaşı April Rhodes (Kristin Chenoweth) ile tekrar karşılaşır. Chenoweth ilk kez "The Rhodes Not Taken" bölümüyle "Glee"'de görünmüştü. April rolünden oldukça memnun kaldı böylece "Home" bölümünde yer almayı kabul etti ve gelecek bölümlerde yeniden ortaya çıkabileceğini ifade etti. Bölümde, beş şarkının cover versiyonu mevcuttur ve tümü dijital olarak indirilebilecek şekilde single olarak yayınlanırken dördü ise dizinin soundtrack albümü ""'da yer aldı. "Home", 12.18 milyon Amerikalı tarafından seyredildi ve eleştirmenlerden karışık yorumlar aldı. İstanbul Kültür Üniversitesi İstanbul Kültür Üniversitesi, 15 Temmuz 1997'de Bakırköy, İstanbul'da kurulan vakıf üniversitesidir. Üniversite; Ataköy, Şirinevler, İncirli ve Basın Ekspres Yerleşkesi olarak dört kampüste faaliyet göstermektedir. 2019-2020 öğretim yılı boyunca 17242 öğrenim gören öğrenci mevcuttur İstanbul Kültür Üniversitesi akademik ve bilimsel faaliyetlerini Eğitim Fakültesi, Fen-Edebiyat Fakültesi, Sanat ve Tasarım Fakültesi, Hukuk Fakültesi, İktisadi ve İdari Bilimler Fakültesi, Mimarlık Fakültesi, Mühendislik Fakültesi, Sağlık Bilimleri Fakültesi, Meslek Yüksekokulu ve Adalet Meslek Yüksekokulunda toplam 57 bölüm-programda eğitim sürdürmektedir. Ayrıca Lisansüstü Eğitim Enstitüsü'nde 54 yüksek lisans ve 11 doktora programında lisansüstü düzeyde eğitim yürütmektedir. İKÜ kurulduğu günden bu yana Ataköy, Şirinevler, İncirli ve Basın Ekspres'te bulunan yerleşkelerinde Türkiye ve Dünya'nın dört bir yanından gelen gençleri hayata hazırlamaktadır. Fakülte Dekanı : Prof. Dr. Dr. h.c. mult. Bahri Öztürk Fakülte Dekanı : Prof. Dr. Ali Şen Fakülte Dekan Yardımcısı : Dr. Öğr. Üyesi Nazan Çağlar Fakülte Dekan Yardımcısı : Dr. Öğr. Üyesi Nebile Korucu Gümüşoğlu Fakülte Dekanı : Prof. Prof. Dr. Mehmet Üstünipek Fakülte Dekan Yardımcısı : Prof. Dr. Işıl Zeybek Fakülte Dekan Yardımcısı: Dr. Öğr. Üyesi İbrahim Zengin Fakülte Dekanı : Prof. Dr. Neslihan Dostoğlu Fakülte Dekan Yardımcısı : Prof. Dr. Esra Bostancıoğlu Fakülte Dekan Yardımcısı : Doç. Dr. Rana Kutlu Fakülte Dekanı : Prof.Dr. Tülin Aktin Fakülte Dekan Yardımcısı : Dr. Öğr. Üyesi İ. Ethem Tarhan Fakülte Dekanı : Prof. Dr. Çimen Atak Fakülte Dekan Yardımcısı : Dr. Öğr. Üyesi Derya Altınmakas Fakülte Dekan Yardımcısı : Dr. Öğr. Üyesi Kayhan Şahan Fakülte Dekanı : Prof. Dr. Rauf Yıldız Fakülte Dekan Yardımcısı : Doç. Dr. Sultan Bilge Keskinkılıç Kara Fakülte Dekan Yardımcısı : Dr.Öğr.Üyesi Halime Eker Fakülte Dekanı : Prof. Dr. Nazif Ekin Akalan MYO Müdürü : Prof. Dr. Durmuş Tezcan MYO Müdürü: Dr. Öğr. Üyesi Sinan Kesici Enstitü Müdürü: Prof. Dr. Remzi Tunç Mısırlıoğlu İstanbul Kültür Üniversitesi Yabancı Diller Bölümü, öğrencilerine bir eğitim-öğretim yılı içinde İngilizce Hazırlık Sınıfı eğitimi sağlar. Güz yarıyılı başlangıcında yapılan Yabancı Dil Yeterlilik Sınavı’nda (YDYS) başarılı olamayan öğrenciler, seviyelerine uygun sınıflarda (Beginner, Elementary, Pre-intermediate ve Intermediate) Şirinevler Yerleşkesi’nde verilen İngilizce Hazırlık Sınıfı eğitimine başlarlar. Öncelikli hedefimiz, öğrencilerimizin genel yabancı dil altyapılarını oluşturmak ve dört temel dil becerisi olan Okuma, Yazma, Dinleme ve Konuşma becerilerini birbirleriyle bağlantılı olarak geliştirmektir. Hedefimiz, ayrıca, dil öğreniminde bilgi teknolojilerini en üst düzeyde kullanabilen, kendine güvenen, eleştirel bakış açısına sahip, çok boyutlu ve bağımsız düşünce yeteneği ile donanmış, toplumsal sorumluluk bilincine sahip bireyler yetiştirmektir. Bahar yarıyılında İngilizce Hazırlık Sınıfı’na devam eden öğrencilerimiz kendilerini ilerideki akademik hayatlarına taşıyacak olan çalışmalar yaparlar. Bu açıdan, hedefimiz öğrencilerimizin eğitim sürecine aktif katılımını sağlamaktır. Uyguladığımız programda, öğrencilerimiz sınıf içerisinde oluşturulup geliştirilen ortama geri bildirimler, ders gelişim dosyaları, sınıf içinde kullanılan eğitim materyalleri ile yapılan ödevler, ve İngilizce öğretim görevlilerimiz tarafından başlatılan ve sürdürülen sınıf içi çalışmalarla katkı sunarlar. Öğrencilerimiz akademik becerilerinin farkındalığı ve keşfedip geliştirmeleri konusunda yakından denetlenirler ve bu becerileri, bütün bir eğitim-öğretim yılına yayılmış olarak muhtelif ölçüm araçları ile takip edilir. İKÜ’deki araştırma faaliyetleri, fakülte ve enstitülerden başka, araştırma merkezlerinin bünyelerinde de yürütülmektedir. Araştırma merkezleri, rektörlüğe bağlı kuruluşlar olarak düzenlenmiş olup çok disiplinli araştırmalar, uygulayıcı ticari ve sanayi kuruluşlarının da etkinlikleriyle bu merkezlerde yapılmaktadır. Akademik eğitim döneminde dünyaya açılmayı kolaylaştıran Erasmus Ve Uluslararası Değişim Programları sunan İstanbul Kültür Üniversitesi’nin diploması 27 AB ülkesinde geçerlidir. İstanbul Kültür Üniversitesi, öğrencilerinin 27 AB üyesi ülkeye ve İsviçre’ye sorunsuzca gidebilmesini ve yurt dışında alınan derslerin İKÜ’deki denklikleri konusunda hiçbir sorun yaşanmamasını sağlayan Avrupa Kredi Transfer Sistemi (Ects) ile uyumludur. Avrupa Kredi Transfer Sistemi öğrencilerimizin misafir öğrenci olarak ya fa lisansüstü öğretim için 27 AB üyesi ülke ve İsviçre'ye sorunsuzca gidebilmesini, yurt dışında öğrenim gördükleri derslerin, İstanbul Kültür Üniversitesi’ndeki denklikleri konusunda hiçbir sorun yaşamamalarını sağlayan bir uygulamadır. Sistemin doğru ve öğrenci lehine yürütülmesi, üniversite ya da programlardan mezun olan öğrencilere, aldıkları diplomanın tamamlayıcısı niteliğinde bir belge olan ve İngilizce hazırlanan bir “Diploma Eki” verilmesi yoluyla mümkündür. İstanbul Kültür Üniversitesi de bu alanda gerekli tüm çalışmaları tamamlamış ve öğrencilerine diploma eki vermeye başlamıştır. AB Eğitim Programları'nı uygulayan tüm ülkelerde geçerliliği olan diploma ekleri, ilk olarak 2006-2007 Öğrenim Yılı'nda mezun olan tüm öğrencilerimiz için hazırlanmış ve İKÜ diplomaları ile birlikte kendilerine sunulmuştur. Öğrenciler, 22 Avrupa ülkesinde 103 üniversite ile 200 Erasmus anlaşması kapsamında yurt dışında eğitim alma ve staj yapma imkânı ve yurt dışından alanında önde gelen öğretim elemanlarıyla eğitim görme fırsatını yakalayabilirler. İstanbul Kültür Üniversitesi'nin yurt dışındaki üniversite ve yükseköğretim kurumları ile ilişkilerini yürüten European and International Center (EIC), Türkiye'nin tam üyelik için aday olduğu Avrupa Birliği'ne üye 27 ülkedeki üniversiteler başta olmak üzere, çeşitli uluslararası yükseköğrenim kurumları ile karşılıklı iş birliği çalışmaları, kurumsal projelerin yapılandırılması ve yürütülmesi konularında çalışmaktadır. Yaşam Boyu Öğrenim Programı (Lifelong Learning Program - LLP) Kurum Koordinatörlüğü, İKÜ öğrencilerine yurtdışında 100'den fazla üniversitede öğrenim görme ve uluslararası şirketlerde staj yapma olanağı sunmaktadır. Lifelong Learning Programı kapsamında, ERASMUS Programı'nın yanı sıra mesleki eğitim programı olan LEONARDO ve yetişkinlere yönelik GRUNDTVIG gibi birçok AB Eğitim Programı ile JEAN MONNET çalışmaları da bulunmaktadır. İstanbul Kültür Üniversitesi Ataköy, Şirinevler, İncirli ve Basın Ekspres yerleşkesi olarak dört yerleşkede faaliyet göstermektedir. Ataköy yerleşkesinde Fen-Edebiyat Fakültesi, Mühendislik Fakültesi, Mimarlık Fakültesi ve Sanat ve Tasarım Fakültesi; Basın Ekspres Yerleşkesinde İktisadi ve İdari Bilimler Fakültesi ile Eğitim Fakütlesi; Şirinevler yerleşkesinde Hukuk Fakültesi, Sağlık Bilimleri Fakültesi, Adalet Meslek Yüksekokulu ve İngilizce Hazırlık sınıfları; İncirli yerleşkesinde ise Meslek Yüksek Okulu bulunmaktadır. Yerleşkeler arası ulaşım ring seferleri ile sağlanmaktadır. Kampüsler içinde öğrenci yemek ve diğer ihtiyaçlarını karşılayabilecek imkân sağlanmıştır. Sabah ve akşam Kadıköy ve Bostancı'dan gelecek öğrenciler için Bakırköy Deniz Otobüsü iskelesine otobüs seferleri düzenlenmektedir. Tüm yerleşkeler otobüs ve Metro duraklarına yürüme mesafesinde olup İstanbul'un bütün semtlerine kolaylıkla ulaşmak mümkündür. Kafkasya Üniversiteler Birliği'nin üyesidir. Preggers "Preggers", Amerikan televizyon dizisi "Glee"'nin birinci sezonunun dördüncü bölümüdür. Fox kanalında 23 Eylül 2009 tarihinde yayınlandı. Bölüm, şovun yaratıcılarından biri olan Brad Falchuk tarafından hem yazıldı hem yönetildi. "Preggers" bölümünde, glee kulübü üyesi Kurt (Chris Colfer), futbol takımına katılır ve babası Burt (Mike O'Malley)'e eşcinselliğini itiraf eder. Amigo Quinn (Dianna Agron), hamile olduğunu öğrenir ve erkek arkadaşı Finn (Cory Monteith)'e bebeğin ondan olduğunu söyler aslında bebek Finn'in en yakın arkadaşı Puck (Mark Salling)'tandır. Sue Sylvester (Jane Lynch) ile Sandy Ryerson (Stephen Tobolowsky) glee kulübünü yerle bir etmeye çalışırken kendisine solo vermeyi reddeden Will (Matthew Morrison)'in kararıyla Rachel (Lea Michele) kulüpten ayrılır. Bölümde, iki şarkının cover versiyonu ve birkaç Beyoncé'nin "Single Ladies (Put a Ring on It)" şarkısının dans performansı mevcuttur. Michele'in "Taking Chances" şarkısının stüdyo versiyonu, dijital olarak indirilebilen single olarak yayınlandı ve "" albümünde yer aldı. Kurt'ün babasına eşcinsel olduğunu itiraf ettiği sahne, şovun yaratıcısı Ryan Murphy'nin deneyimlerine dayanmaktadır. Bölüm, 6.624 milyon Amerikalı tarafından seyredildi ve eleştirmenlerden karışık yorumlar aldı. Fırat Haber Ajansı Fırat Haber Ajansı, (Kürtçe: Ajansa Nûçeyan a Firatê - ANF)‎, 2005 yılında yayın hayatına başlayan internet üzerinden yazılı, fotoğraflı ve görüntülü haber servisi yapan haber ajansıdır. PKK'nın görüşlerine yakınlığıyla bilinir. Ajansın merkez ofisi Amsterdam, Hollanda'dır. Ajansın web sitesi Kürtçenin Kurmanci ve Sorani lehçeleri ile İngilizce, Türkçe, Arapça, Almanca, Rusça, İspanyolca ve Farsça olmak üzere 7 dilde yayın yapmaktadır.. 9 Ağustos 2016'da Dicle Haber Ajansı (DİHA) ve Özgür Gündem gazetesi ile birlikte Fırat Haber Ajansı'nın resmî Twitter hesabına erişim, Telekomünikasyon İletişim Başkanlığı (TİB) tarafından engellendi. Save Our Children Save Our Children, Inc. ("Çocuklarımızı Kurtarın"), 1977'de ABD'nin Miami (Florida) kentinde konut, iş alma ve kamu konaklama alanlarında cinsel yönelime dayalı ayrımcılığı yasaklayan bir il kararnâmesini bozma amacı ile kurulan bir siyasî koalisyon idi. Koalisyonun kamu öncüsü, kararnâmenin kendi çocuklarına İncil ahlâkını öğretme hakkına ihlâl ettiğini iddia eden ünlü şarkıcı Anita Bryant idi. Hazırlıksız gey aktivistler ile yüksek motivasyonlu köktendinci Hristiyanların arasında ağır siyasî savaş başlatan iyi örgütlenmiş bir kampanya idi. Kararnâmenin feshedilmesi seçmenlerce oylanınca oyların %70'i ile kabul edilerek Dade İli tarihi boyunca en çok tepki çeken özel seçimi idi. Save Our Children, başlangıçları Stonewall ayaklanmalarına uzanan eşcinsel hakları hareketine karşı kurulan ilk örgütlenmiş muhalefet idi. Kararnâmenin mağlup edilmesi, diğer kentlerde bulunan grupları benzeri yasaları bozdurmaya teşvik etti. Ertesi yıl St. Paul (Minnesota), Wichita (Kansas) ve Eugene (Oregon) kentlerinde yaşayan seçmenler, Miami'de istimal edilen aynı kampanya stratejilerinin çoğunu kullanarak kendi kentlerinde onaylanan kararnâmeleri bozdular. Save Our Children ayrıca başarısız olduğu Seattle (Washington)'da etkin idi ve Kaliforniya'da devlet okullarında çalışan açık eşcinsel elemanların işten kovulmalarını mecburî kılan Proposition 6'i ağırlıklı olarak etkiledi, ancak bu yasa tasarısı da 1978'de Kaliforniya seçmenlerince reddedildi. Bu dönemden beri tarihçiler, Save Our Children'ın büyük başarısı ile siyasal süreçlere muhafazakâr Hristiyan katılımının örgütlenmesi arasında bağlantı kurmuşlardır. 1925'ten beri Birleşik Devletler siyasetinde kuvvetli Hristiyan katılımının yaygın role sahip olmamasına rağmen iki sene içerisinde din adamı Jerry Falwell, Cumhuriyetçi Parti'nin millî siyasete bir sosyal gündemi dahil etmesini etkileyen, muhafazakâr dinî gruplardan oluşan "Moral Majority" ("Ahlâklı çoğunluk") isimli bir koalisyon oluşturdu. Moral Majority'nin 1989'da dağılmasına kadar başlıca öncelikleri eşcinsellik, Equal Rights Amendment ("Eşit Haklar Değişikliği"; ERA), kürtaj ve pornografi idi. Birçok gey ve lezbiyen için 1977 ve 1978'deki kampanya sonuçlarının şoku yeni bir azimlilik uyandırdı ve gey topluluğun siyasal olarak etkin olmadığı birçok kentte aktivizmi ve toplulukları takviye etti. Atlantik Denizaltı Mücadelesi (I. Dünya Savaşı) Atlantik Denizaltı Mücadelesi veya Atlantik U-Bot Mücadelesi, I. Dünya Savaşı'nda Atlas Okyanusu'ndaki Alman U-Boot denizaltıları ile İtilaf Devletleri arasındaki deniz mücadelesidir. Mücadele sahası Kuzey Denizi - Britanya Adaları ve Fransız sahilleri arasındaki bölgeydi. Alman denizaltıları, İtilaf devletleri arasındaki bağları koparmayı ve bu sayede zor durumda bırakmayı hedefliyordu. Rolling in the Deep "Rolling in the Deep", İngiliz şarkıcı ve şarkı sözü yazarı Adele'nin "21" adlı ikinci stüdyo albümünde yer alan bir şarkıdır. Paul Epworth ve Adele tarafından yazıldı ve "Koyu Blues, Gospel, Disko ton" olarak tanımlandı. İlk kez 29 Kasım 2010'da albümün çıkış şarkısı olarak yayınlandı. Şarkı, birçok eleştirmen tarafından olumlu yorumlar aldı. Parça, Avrupa'daki bazı ülkeler ile Kanada ve ABD'de bir numaraya kadar yükseldi. Haziran 2011 itibarıyla "Rolling in the Deep", ABD'de dört milyon dijital kopya satarak ülkesinin dışında en çok satılan single'ı oldu ve çok satan "Chasing Pavements" çalışmasını da geçti. "Rolling in the Deep", 11 ülkede bir numaraya yükseldi ve birçok ülkede Top 5'e girdi. Şarkı ayrıca Billboard listelerinin tepesinde yer alarak Adele'nin ABD'deki ilk bir numaraya yerleşen şarkısı oldu. Billboard Hot 100 listesinin zirvesinde 7 hafta kalarak 2011'in şimdiye kadar en çok zirvede kalan 2. şarkısı oldu. Yarmouth Baskını Yarmouth Baskını, Alman İmparatorluk Donanması'nın 3 Kasım 1914 tarihinde Birleşik Krallık'ın Kuzey Denizi liman kentlerinden Great Yarmouth'a gerçekleştirdiği saldırıdır. Almanların ateşlediği fişeklerin kıyıyı dövmesi ve mayın döşemeye çalışan gemilerin Birleşik Krallık muhriplerince durdurulması akının sonuçsuz kalmasına yol açmıştır. Limanı terk eden bir Britanya denizaltısı ile bir Alman zırhlı kruvazörü mayından zarar görerek batmıştır. 4 Mayıs 1917 Harekâtı 4 Mayıs 1917 Harekatı, I. Dünya Savaşı sırasında Kuzey Denizi'nde hava ve deniz harekatıdır. Harekatta Almanya Zeplini LZ92 (taktik ismi: "L.43") ile Avustralya hafif kruvazörü , HMAS Sydney çarpışmıştır. Sydney, 4 Mayıs 1917'de Birleşik Krallık sularında devriye görevini sürdürürken Almanya zeplini ("L.43") ile temas sağladı. Gemi Komutanı Dumaresq hava aracının müttefik donanmaya ait olduğunu düşünerek dairesel hareket çizerek zeplinin altına geçti. Gemi bu durumda düşman için yalnız hedef teşkil etti. Bunun üzerine zeplin gemiye 10 veya 12 bomba attı ve vurmayı başardı. Sydney de zepline bomba attıysa da vurmayı başaramadı. Zeplin hasar almadı. AlÃ¢eddin Eretna Alaeddin Eretna, Eretna BeyliÄŸi'nin kurucusudur. Hem kendi özellikleri, hem de İlhanlılar'ın Anadolu valisi Timurtaş'ın akrabası olması nedeniyle, İlhanlı hükümdarı Ebu Said Bahadır Han'ın emirleri arasına girdi ve Timurtaş'ın yardımcılığı görevini aldı. Timurtaş'ın Anadoluda hakimiyet kurma idealleri uğruna istilacı ve yayılmacı politikaları sonucu, İlhanlı emirleri olan Eretna ve Sungur Aga'ya karşı cephe aldı. Bu iki emir Karamanoğulları'na kaçtı. Ebu Said'in Timurtaş'ın babası Emir Çoban'ı öldürmesi üzerine sıranın kendisine geldiğini düşünen Timurtaş 1328'de Mısır'a kaçtı. Bunun üzerine Eretna, Sivas'a geldi ve yönetimi eline aldı. Timurtaş'ı cezalandırmak isteyen Ebu Said, Iraç Noyan komutasında ordu yolladı. Iraç Noyan, Eretna'ya Timurtaş'ı takip etmek için kendisiyle gelmesini teklif etti. Sivas'ı bırakamayacağını söyleyerek teklifi reddeden Eretna'ya karşılık Iraç, Sivas'ı kuşattı ancak başarılı olmadı. Iraç, Sivas'tan ayrılıp Niksar'a gittiği sırada Karamanoğulları tarafından öldürüldü. Scarborough, Hartlepool ve Whitby Baskını Scarborough, Hartlepool ve Whitby Baskını, Alman İmparatorluk Donanması'nın 16 Aralık 1914 tarihinde Birleşik Krallık'ın Scarborough, Hartlepool, Batı Hartlepool ve Whitby kentlerine düzenlediği saldırıdır. Çoğu sivil 137 kişinin ölümüne, 592 kişinin yaralanmasına yol açmıştır. Sivilleri hedef alan operasyonu düzenleyen Alman donanması ve saldırıyı durduramayan Kraliyet Donanması ağır eleştirilerle yüz yüze kalmıştır. Hasan-ı Büzürg Hasan-ı Büzürg veya Büyük Hasan, (d. ?-ö. 1356), Celâyirî devletinin kurucusu ve ilk sultanı. Büzürg; "kocaman", "büyük", "kudretli" manalarına gelmektedir. 1323 yılında İlhanlı valisi Emir Çoban'ın kızı Bağdat Hatun ile evlenmiştir. İlhanlı hükümdarı Ebu Said, Bağdat Hatun'a aşık oldu ve "Cengiz yasası" gereği kendisine istedi. Bu yüzden Emir Çoban, Hasan ile