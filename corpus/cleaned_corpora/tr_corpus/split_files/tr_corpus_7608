grubu aynı isimli şarkısında "Rammstein, ein Mensch brennt" sözleri ile bu kazada yanarak ölen insanları hatırlatmıştır. Juan Pablo Montoya Juan Pablo Montoya Roldán (d. 20 Eylül 1975 Bogotá, Kolombiya) Kolombiyalı sürücü NASCAR yarış pilotu. Eski Formula 1 pilotu.İlk F1 yarışına 2001 yılında williams F1 ile Avustralya'da çıkmıştır son yarışı ise 2006 Amerika yarışıdır. F1 kariyeri boyunca Williams ve McLaren takımlarında yarışmıştır. JPMontoya Formula 1 tarihindeki en hızlı ve agresif pilotlardan biridir ayrıca gelmiş geçmiş en yüksek hıza ulaşmıştır (372,6 km/s). Günümüzde henüz kırılamayan pist rekorları vardır Hockenheimring 2001, İstanbul park 2005, İnterlagos 2004, Nürburring 2001, bunlardan bazılarıdır. F1 kariyeri boyunca 95 yarışa katılmış ve toplamda 307 puan toplamıştır (eski puan sistemi ile) 7 yarış kazandı 30 kez podyuma çıktı 13 pol pozisyonu kazandı ve en hızlı 12 tur zamanı yapmıştır. 2006'da McLaren'le anlaşmazlık yaşadı ve sezon bitmeden McLaren den ayrıldı ve NASCAR'a geçti. Montoya evli ve üç çocuk babasıdır. Carl Lewis Frederick Carlton ("Carl") Lewis (d. 1 Temmuz 1961) Amerikalı atlet. Dokuzu altın olmak üzere on olimpiyat madalyası ve sekizi altın olmak üzere on Dünya Şampiyonası madalyası kazanmıştır. 100 metre, 200 metre, uzun atlama ve 4x100 bayrak yarışçısı olarak önemli başarılar kazandı. Los Angeles Olimpiyatları’nda 100, 200 metre bayrak yarışı ile uzun atlamada altın madalya kazanan Lewis, 1983 dünya şampiyonasında 3, 1987 dünya şampiyonasında 2, 1987 dünya kupasında 1 ve 1988 Seul olimpiyatlarında 2 altın madalya kazandı. 1991’de Tokyo’da gerçekleştirilen Dünya Atletizm Şampiyonası’ndaki 100 metre yarışında elde ettiği 9.86’lık derecesiyle dünya rekoru kırdı. 1996 Atlanta Olimpiyatlarında 4. Kez şampiyon olan Lewis, olimpiyatlarda aldığı madalya sayısını 9’a yükseltti. Kişisel başarı olarak 100 metrede 9.86 saniyelik derece elde eden Lewis, 200 metreyi 19.75 saniyede koşma başarısını gösterdi. Lewis’in uzun atlamadaki en büyük kişisel başarısı ise 8.87 cm'dir. Donanma Cemiyeti Donanma Cemiyeti, gerçek adıyla Donanma-yı Osmanî Muavenet-i Millîye Cemiyeti, 19 Temmuz 1909'da Yağcızade Şefik Bey isminde bir tüccarın öncülüğünde kurulan, halktan ve sivil kurumlardan maddi yardım elde edip Osmanlı Donanması'nı güçlendirmeyi amaçlayan bir kurumdur. I. Dünya Savaşı yaklaşırken, Osmanlı Donanması'nın büyük devletlerin donanmalarından geride kalması, buna rağmen donanmasına önem verememesi Donanma Cemiyeti fikrini oluşturdu.Yunanistan'ın da kuvveti üç beş zırhlıya bedel Averoff Kruvazörü'nü alması halkta endişeye yol açtı ve derneğe katılım arttı. İstanbul'da kurulan dernek bir süre sonra Anadolu'ya ve yurtdışına yayıldı.Her tarafta öğrencilerin, tüccarların, esnafların, askerlerin ilgi odağı oldu. Halk tarafından örgütün bu kadar benimsenmesi, Sultan Reşat'ın ilgi duymasına yol açtı.Padişah derneği korumasına alıp maddi katkı sağladı.Sultan Reşat'ın emriyle cemiyete katkı sağlayanlara teşekkür belirtisi olarak ""Donanma İane Madalyası"" adında bir madalya verilmesi kararlaştırıldı. I. Dünya Savaşı'ndan sonra Bahriye Nezareti'ne katılan dernek, bir süre sonra 2 Nisan 1919 günü kapatıldı. İlk olarak Averoff'a denk olması için Barbaros Hayreddin ve Turgut Reis zırhlıları alındı.Bu gemiler Balkan Savaşları'nda savaştı. Cemiyet 1912'de Alman s.165 Sınıfı Yadigar-ı Millet, Muavenet-ı Milliye, Numune-i Hamiyet ve Gayret-i vataniye muhripleri aldı. Gittikçe büyüyen cemiyet 1912'de İngiltere'ye Sultan Osman ve Reşadiye isimli iki büyük dretnot siparişi verdi.İngiltere'nin ücreti ödenen bu gemilere el koyması I. Dünya Savaşı öncesi toplumda İngiliz karşıtı tepki yarattı. Bütün bunların yanında cemiyet sinema etkinlikleri de düzenliyordu. 4 Haziran 1914'te sinema filmleri çekebilmek için gerekli izni aldı ve 1919'da Tombul Aşığın Dört Sevgilisi bu sayede çekilebildi. Olimpiyat Stadyumu (Roma) Roma Olimpiyat Stadı, İtalya'nın Roma kentinin Foro Italico bölgesinde bulunan bir stattır. 1936 yılında yapılan stat, 70.634 kişiliktir. Stadı, İtalya'nın köklü kulüplerinden SS Lazio ve AS Roma takımları kullanır. UEFA'nın 5 yıldızlı stadyumlarından birisidir. Daha önce 1960 Yaz Olimpiyatları'na, 1987 Dünya Atletizm Şampiyonası'na ve 1990 FIFA Dünya Kupası'na ev sahipliği yapmıştır. 2009 yılında Şampiyonlar Ligi finaline ev sahipliği yapmıştır. María la del Barrio María la del Barrio, Thalía, Fernando Colunga ve Itatí Cantoral'ın başrolünde oynadıkları Meksika yapımı bir pembe dizidir. 1996 yılında Televisa adlı kanal tarafından yaptırılan ve yayınlanan dizi daha sonra Birleşik Devletler'de 1996'da Univision'da ve Rusya'da 1997'de REN TV'de yayınlandı, ileriki yıllarda Türkiye de dahil olmak üzere 100'e aşkın ülkede daha yayınlanmak üzere satıldı. 1997'de en iyi pembe dizi ödülünü aldı.Dizi, Meksiko, Las Lomas de Chapultepec'de filme alındı. 1997'de, "María la del Barrio" Orta Asya'daki ülkelerden bazıları da dahil olmak üzere 100'den fazla ülkeye satıldı.Dizi Türkiye'de 2003 yılında ikinci tekrarını yapmıştır. IMDB Puan'ı 8.8/10 almıştır. Çıktığı yıllarda Dünyada oldukça ses getirmiştir, ve Türkiye dahil bütün ülkelerde reytinglerde tavan yapmıştır. María Hernández (evlilikten sonra De la Vega eklenir), 15 yaşında, çöplükte yaşayan ve hayatını çöp toplayarak kazandığı parayla devam ettiren güzel bir kızdır. Maria vaftiz annesiyle yaşamaktadır. María'nın vaftiz annesi rahipten kendi öldükten sonra María'yı koruyup kollamasını ister ve ölür. Rahip vaftiz annenin son isteğini yerine getirmek üzere hayırseverlerden birinden María'yı evinde hizmetçi olarak çalıştırmasını rica eder. Ama hayırsever Don Fernando de la Vega, kızı hizmetçi olarak değil de bir misafir hatta ev halkından biriymiş gibi evinde barındırmaya başlayınca eğitimsiz, fakir, saf kız Don Fernando'nun eşi Victoria de la Vega ve yeğeni Soraya Montenegro'nun hedefi haline gelmiştir. María, Luis Fernando de la Vega'ya, evin yakışıklı ama içkici ve ahlaksız olan oğluna aşık olmuştur. Bu yüzden Fernando'yla daha önceden ilişkisi olan Soraya'yla savaşmak zorunda kalır ve sonunda Fernando'yla evlendiğinde Fernando, Soraya'nın da telkinleriyle María ve kardeşi Vladimir'in arasında bir ilişki olduğunu düşünmeye başlar. María'nın çocuğunun kendinden olduğuna inanmamaktadır. María bu yüzden akıl sağlığını kısa bir dönem kaybeder ve o arada çocuğunu kaybeder. Luis Fernando María'yı akıl hastanesinden çıkarır ve onun başka bir çocuk evlatlık edinmesini sağlar. María ise kaybettiği çocuğunu bulacağına ilişkin umudunu hiç kaybetmez ve sonunda da başarılı olur. "Fernandito"yu saygılı ve yakışıklı bir genç olana kadar yetiştiren Agripina Perez onu María'ya verir. Olaylar gelişir. CevÅŸen Cevşen, bazı İslam mezhep ve tarikatlarında kaza ve beladan koruduğu inancıyla taşınan dua metni. Genellikle üçgen muhafazalar içinde veya kolye şeklinde taşınır. Cevşen-i Kebir ve Cevşen-i Sagir olarak bilinen, metinleri birbirinden farklı iki duâyı ifade eder. Ancak Cevşen-i Kebir daha meşhurdur ve "Cevşen" sözcüğü ile genellikle Cevşen-i Kebir kastedilir. Farsça kökenli bir kelime olup, "bir tür zırh, savaş elbisesi" manasına gelmektedir. Terim manası Şii kaynaklarında Ehl-i Beyt'ten Musâ el-Kazım – Cafer es-Sadık – Muhammed el-Bâkır – Zeyn el-Abidîn – Hüseyin bin Ali ve Ali bin Ebu Talib tarikiyle Muhammed’e isnat edilir. Ca’fer es-Sadık’a nisbet edilen Du`â’ü’l-cevşen onun bu rivayeti olmalıdır. Cevşen'den Ahmed Ziyauddin Gümüşhânevî Efendi, tarikata dair birçok evrâd ve ezkârı derlediği Mecmû'atu'l-ahzâb adlı eserinde bahseder. Bundan sonra özellikle Risale-i Nur cemaati tarafından tek başına kitapçık olarak defalarca basılmıştır. Dua'nın Türkçe tercümelerini de yapan cemaat, sadece metni dikkate almış, kaynağına ve faziletlerine dair rivayetlere temas etmemiştir. Mesela, Ümit Şimşek tarafından yapılan çeviride Said Nursi’nin bizzat tercüme ettiği 57. fasıl örnek alınmıştır. Ahmed Ziyauddin Gümüşhânevî Mecmû'atu'l-Ahzâb adlı eserinde şunları söyler: "«Cevşenü'l-Kebir ismindeki duâ Peygamber Efendimize, Uhud Harbi esnasında Cebrail (a.s) tarafından getirilmiştir. Cebrail Hz. Muhammed'e (s.a.v.): "Üzerindeki zırhı çıkar ve bu duâyı oku. Bu duâyı üzerinde taşır ve okursan zırhtan daha büyük tesiri vardır." demiştir. Peygamber Efendimiz duânın tesirinin sadece kendine mi mahsus, yoksa ümmete de şamil mi olduğunu sorunca, Cebrail (a.s.) şöyle buyurmuştur: "Ya Resulullah, bu duâ Cenab-ı Allah'ın sana ve ümmetine bir hediyesidir. Bunun sevabını Allah'tan başka kimse takdir edemez."»" Cevşen-i Kebir duâsı 100 bölümden (bâb) oluşur. Her bâbda Allah'ın Esma-ül Hüsna ve sıfatlarıyla tavsif edildiği 10 parça bulunur. Her bâbın sonunda Allah'ın aczden ve şerikten münezzeh olduğunu ifade eden ve cehennem ateşinden Allah'a sığınılan duâ yer alır;”Sen bütün kusurlardan, aczden ve şerikten mukaddessin. Senden başka ilah yok ki, bize meded etsin. Aman diliyoruz. Bizi azap ateşinden ve cehennemden halas et!”. Duânın geneline bakıldığında Allah'ın isim ve sıfatlarının sıkça tekrarlandığı ve Rabb'e onun isimleriyle yönelindiği görülür. İstiaze, yani ateşten ve azaptan Allah'a sığınma da Cevşen'de önemli yer tutar. Duanın tamamı Allah’a ait 250 isim ile 750 sıfat ve münâcâtı kapsar. Bütün bu münâcâtların ana gayesi duanın muhtevasından ve her faslın sonunda tekrarlanan “hallisnâ/ecirna mine’n-nar” ifadesinden de anlaşılacağı gibi, dünya âfetlerinden ve ahiret azabından kurtuluş için yalvarmaktır. Bazılarına göre, Cevşen Şii kaynaklar tarafından yazılıp Muhammed’e atfedilen bir dua görünümündedir ve Muhammed'den nakli çok olası görülmemektedir. Duanın Sünni hadis mecmualarında yer almaması, ayrıca şii hadis külliyatının ana kaynağı durumundaki ‘Kütüb-i erbea’da da bulunmaması, sadece dua mecmuaları gibi ikinci derece kitaplarda mevcut olması da bu görüşü desteklemektedir. Cevşen’in faziletleri hakkında uydurma olduğu tahmin edilen birçok hadis bulunmaktadır." Alaseher, GÃ¼rgentepe Alaseher, Ordu'nun Gürgentepe ilçesine bağlı bir köydür. Köy 1989 yılında Bahtiyarlar köyünden ayrılmıştır. Marmara Üniversitesi Teknik Eğitim Fakültesi Marmara Üniversitesi Teknik Eğitim Fakültesi, Marmara Üniversitesi rektörlüğüne bağlı olarak lisans düzeyinde eğitim-öğretim yapılan yükseköğretim kurumudur. Teknik Eğitim Fakültesi Milli Eğitim Bakanlığı'na bağlı teknik ve meslek liselerinde, mesleki eğitim merkezlerine çalışmak üzere “Teknik Öğretmen” yetiştirmektir. Ayrıca fakülte mezunları sanayide "Teknik Personel" veya endüstri eğitim merkezlerinde “Teknik Eğitmen” unvanıyla görev yapabilmekte ve 22.05.2003 tarihli 4857 sayılı İş Kanunu’nun 82. maddesine göre İş Güvenliği Uzmanı olarak çalışabilmektedirler. Fakültenin nüvesini İstanbul Yüksek Teknik Öğretmen Okulu oluşturur. İstanbul Yüksek Teknik Öğretmen Okulu, 27 Ağustos 1976 tarihinde Milli Eğitim Bakanlığı’na bağlı olarak Haydarpaşa Teknik ve Endüstriyel Okullar Kampüsündeki tesislerde faaliyete başlamıştır. Milli Eğitim Bakanlığı’na bağlı olarak kurulan, İstanbul Yüksek Teknik Öğretmen Okulu 20 Temmuz 1982 tarihinde 41 sayılı kararname ile Teknik Eğitim Fakültesi adı altında Marmara Üniversitesi’ne bağlanmıştır. Marmara Üniversitesi Teknik Eğitim Fakültesinin bölümlerinde eğitim ve öğretim süresi 4 yıl (8 yarıyıl)’dır. Dört yıllık eğitim programını başarı ile tamamlayan öğrencilere lisans diploması ve 3795 sayılı kanuna göre ""Teknik Öğretmen"" unvanı verilir. Fakültede öğretim dili Türkçedir. Barbaros Hayreddin (zırhlı) Barbaros Hayreddin veya SMS Kurfürst Friedrich Wilhelm, okyanus ötesi sefer yapabilen bir Alman zırhlısıdır. Alman İmparatorluk Donanması ve sonrasında Osmanlı Donanması'nda görev yapmıştır. Geminin orijinal adı Prusya dükü ve Brandenburg seçici prensi olan I. Frederick William'dan gelmektedir. Brandenburg sınıfının dördüncü pre-dreadnought gemisi idi (Diğer üçü "Brandenburg", "Weißenburg" ("Turgut Reis") ve "Wörth"). 1890 yılında Kaiserliche Werft Wilhelmshaven'da inşa çalışmaları başladı, 1891'de denize indirildi ve 1893'te tamamlandı. Geminin yapımı 11,23 milyon marka mal oldu. "Brandenburg" sınıfı savaş gemileri üç zırhlı tarette taşıdıkları altı ana top ile, diğer donanmaların iki tarette dört top taşıyan gemilerine kıyasla daha modern bir tasarımdı. "Kurfürst Friedrich Wilhelm" Alman İmparatorluk Donanması'ndaki görev süresi boyunca az sayıda aktif görevde bulundu. Üç kardeş gemisiyle beraber 1900-1901 yıllarında Çin'deki Boxer Ayaklanması'nda görev yaptı. Gemi 1904-1905 yıllarında büyük çaplı yenilemeden geçti. 1910 yılında "Kurfürst Friedrich Wilhelm" Osmanlı İmparatorluğu'na satılarak Barbaros Hayreddin adını aldı. Osmanlı hizmetinde Balkan Savaşları'nda görev aldı, Aralık 1912 ve Ocak 1913'te Yunan donanmasına karşı iki muharebeye katıldı, savaş boyunca Trakya'da Osmanlı kara kuvvetlerine destek sağladı. 8 Ağustos 1915'te Çanakkale'de İngiliz denizaltısı HMS E11 tarafından torpidolanarak batırıldı. "Kurfürst Friedrich Wilhelm", sınıfının dördüncü ve son savaş gemisi idi. Savaş gemisi "D" adı altında ısmarlandı, Kaiserliche Werft Wilhelmshaven'da 1890 yılında kızağa kondu. 30 Haziran 1891'de denize indirildi. 29 Nisan 1894 tarihinde Alman İmparatorluk Donanması'nda göreve başladı, aynı gün kardeş gemisi olan SMS "Brandenburg"'ta göreve başladı. "Kurfürst Friedrich Wilhelm", Alman donanmasına 11,23 milyon marka mal oldu. "Kurfürst Friedrich Wilhelm", 115.7 m uzunluğa, 19.5 m genişliğe sahipti, daha sonra torpido şebekesinin de eklenmesi ile 19.74 m oldu. Geminin su çekimi, burunda 7.6 m, kıç kısmında ise 7.9 m idi. Geminin tasarım ağırlığı 10,013 ton, maksimum deplasmanı 10,670 tondu. Gemi iki adet üç silindirli üçlü genleşmeli motora sahipti, toplamda 10,228 beygir gücünde idi ve 16.9 knot (31.3 km/s; 19.4 mph) hız yapabiliyordu. Dönemi için sıra dışı olan "Kurfürst Friedrich Wilhelm", bordasındaki üç zırhlı tarette toplam altı adet top mevcuttu. Zamanın gemileri iki tarette toplam dört top taşımaktaydı, "Kurfürst Friedrich Wilhelm" ana silahları açısından oldukça moderndi. Geminin burun ve kıç kısımlarındaki taretlerde 28 cm'lik K L/40 toplar, ortada ise daha küçük olan L/35 topları bulunuyordu. İkincil silahları olan sekiz adet 10.5 cm'lik SK L/35 hızlı topları ve sekiz adet 8.8 cm'lik SK L/30 topları ise kazamata takılı idi. "Kurfürst Friedrich Wilhelm"in silah donanımı su çekiminin yukarısına monteli hareketli kundaklarda yer alan 6 adet 45 cm'lik torpido tüpü ile tamamlanmıştı. Görevlendirilmesinin ardından üç kardeş gemisiyle beraber birinci filoya katıldı. Birinci filo, ikinci filodaki dört eski zırhlı fırkateyn ""Sachsen""ler tarafından destekleniyordu. 1901 yılında bu gemiler, ""Kaiser Friedrich III"" sınıfı savaş gemileriyle değiştirildi. ""Kaiser Friedrich Wilhelm"" ise, 1897 yılı baharından sonbaharına, 1898 yılı Ekim ayından, 1899 yılı Eylül ayına kadar üzerinde seyrüsefer subayı olarak görev yapan Amiral Reinhard Scheer ve Franz von Hipper'in de aralarında bulunduğu, Açık Deniz Filosu'nun sonraki komutanları için bir yetişme sahasıydı. ""Kurfürst Friedrich Wilhelm"", ilk büyük operasyonunu 1900 yılında, "Boxer" ayaklanması sırasında birinci filonun Çin'e konuşlandırılmasıyla yaşadı. Çinli milliyetçiler, Pekin'deki yabancı temsilcilikleri kuşattı ve Alman bakanı öldürdüler. Bu süreçte Çin'de olan askerler "Boxer"leri yenemedi. Alman Doğu Asya Filosu; "SMS Kaiserin Augusta", "SMS Hansa", "SMS Hertha" korumalı kruvazörleri, "SMS Irene" ve "SMS Gefion" kruvazörleri ile "SMS Jaguar" ve "SMS Iltis" gambotlardan oluşuyordu. Sefer kuvvetleri, Mareşal Alfred von Waldersee'nin yönetimindeki dört ""Brandenburg"", altı kruvazör, on yük gemisi, üç torpido botu ve altı deniz alayından oluşmaktaydı. Amiral Alfred von Tirpitz, gereksiz ve maliyetli gördüğü plana karşı çıktı. Kuvvetler, 1900 Eylül'ünde Çin'e ulaştığında Pekin'in kuşatılması çoktan sona ermişti. Bunun bir sonucu olarak, kuvvetler Jiaozhou Körfezi civarlarında çıkan isyanları bastırdılar. Operasyon, Alman devletine 100 milyon marktan daha pahalıya mal oldu. 1904 yılında "Barbaros Hayreddin", Kaiserliche Werft tersanesinde ciddi bir yeniden inşa çalışmasına alındı. 1905 yılında tekrar denize açıldı ve Alman donanmasında görevine kaldığı yerden devam etti. Fakat 1906 yılında Büyük Britanya'da Dreadnought savaş gemilerinin ortaya çıkması ile denizcilikte önemli bir ilerleme kaydedildi, "Barbaros Hayreddin" ve diğer kardeş gemileri hızlıca "eskimiş" sayıldı ve sonuç olarak görevleri sona erdi. 12 Eylül 1910 tarihinde sınıfının en gelişmiş gemilerinden olan "Kurfürst Friedrich Wilhelm" ("Barbaros Hayreddin") ve "Weißenburg" ("Turgut Reis"), Osmanlı İmparatorluğu'na satıldı (Gemilerin yeni adları, 16. yüzyıldaki ünlü iki Osmanlı amiraline aittir). Birçok eğitimli er, Osmanlı Donanması'na oldukça büyük gelen bu iki savaş gemisine sevkedildi. Bir yıl sonra, Eylül 1911'de İtalya'nın Osmanlı İmparatorluğu'na savaş ilan etmesiyle Trablusgarp Savaşı başladı. "Turgut Reis", "Barbaros Hayreddin" ve eski bir zırhlı olan "Mesudiye" Temmuz ayından beri yaz eğitimleri için açık denizde oldukları için savaşa hazırdılar, ancak gemiler savaş boyunca limanları terk etmediler. İlk Balkan Savaşı, Balkan Birliği ülkelerinin Osmanlı Devleti'ne Ekim 1912'de saldırmasıyla başladı. Osmanlı Donanması'ndaki çoğu gemi gibi "Barbaros Hayreddin" de bakımsızlık sebebiyle kötü durumdaydı. Savaş boyunca "Barbaros Hayreddin" filonun diğer gemileriyle beraber ağır silah eğitimleri, asker taşıyan konvoyların korunması ve kıyı tesislerini bombalama gibi görevlerde kullanıldı. 17 Kasım 1912'de "Barbaros Hayreddin" ve "Mesudiye", Birinci Ordu'yu destekleme görevinde bulundular. Bu görevde kıyıdaki topçu gözlemcilerinin yardımıyla Bulgar pozisyonlarına ateş açıldı. Zırhlının atışlarının etkisiz olmasına rağmen Çatalca'da savunma hattında bulunan Osmanlı askerleri için moral desteği sağladı. 1912 yılının sonlarına doğru Osmanlı filosu, Çanakkale Boğazı'nı ablukaya alan Yunan filosuna karşı saldırı denemesinde bulundu. Bu dönemde filonun bayrak gemisi "Barbaros Hayreddin"di. İki filo, 16 Aralık 1912'de İmroz Deniz Muharebesi ve 18 Ocak 1913'te Mondros Deniz Muharebesi olmak üzere iki muharebeye girdiler. İlk muharebe Osmanlı'nın kıyı bataryalarının menzili dahilinde gerçekleşti, iki tarafın gemilerinin de hafif hasar aldığı bu muharebede Osmanlı filosu ablukayı yarmayı başaramayarak Çanakkale Boğazı'na geri çekildi. Osmanlı filosu Çanakkale'den sabah 09.30'da açıldı, küçük gemiler boğazın girişinde kalırken zırhlılar kıyıyı takip ederek kuzeye doğru ilerlediler. Limni adasından yola çıkan, zırhlı kruvazör "Georgios Averof" ve üç "Hydra" sınıfı ironclad zırhlıyı da içeren Yunan filosu, rotasını kuzeydoğuya çevirerek Osmanlı filosunun ilerlemesini engellemeye çalıştı. Saat 09.50'de Osmanlı gemileri Yunan filosuna yaklaşık 14,000 metre mesafeden ateş açtı. Yunan gemileri on dakika sonra ateşe karşılık verdi, bu sırada iki filo arasındaki mesafe 7,800 metreye inmişti. Saat 10.04'te Osmanlı filosu on altı noktalı bir dönüş yaparak rotasını Çanakkale Boğazı'na çevirdi. Bir saat içinde Osmanlı filosu boğazın güvenli kısmına ulaşmıştı. Bu muharebe, Osmanlı filosunun ablukayı delememesi sebebiyle Yunan zaferi olarak belirtilmektedir. "Barbaros Hayreddin"in katıldığı ikinci muharebe olan Mondros Deniz Muharebesi ise, Osmanlı filosunun hızlı "Georgios Averof" gemisini Çanakkale'den uzağa çekme planı sonucunda gerçekleşti. Bu amaçla "Hamidiye Kruvazörü" Yunan ablukasından kaçarak Ege Denizi'ne açıldı. Osmanlı kruvazörünün yarattığı tehdide rağmen Yunan filosunun komutanı "Georgios Averoff"u ana filodan ayırarak "Hamidiye"nin peşinden göndermedi. Osmanlı filosu, planlarının işe yaradığını düşünerek 18 Ocak sabahı Çanakkale'den ayrıldı. "Barbaros Hayreddin", "Turgut Reis" ve diğer gemilerden oluşan filo, Limni adasına doğru yola çıktı. Yunan zırhlı kruvazörü "Georgios Averof", Osmanlı filosunu Limni adasının 12 mil açığında karşıladı. Planlarının işe yaramadığını gören Osmanlı filosu geri çekilmeye başladı. Çekilme sırasında, saat 11.25 itibarıyla Osmanlı gemileri ile "Georgios Averof" arasında uzun menzilli bir topçu düellosu başladı. Çatışmanın sonlarına doğru hızlı "Georgios Averof" Osmanlı gemilerine 4.600 metreye kadar yaklaşarak birçok isabet kaydetti. Muharebe sırasında hem "Barbaros Hayreddin", hem de kardeş gemisi "Turgut Reis"in birer barbeti devre dışı kaldı ve yandı. "Barbaros Hayreddin" ve "Turgut Reis", çoğu 28 cm'lik ana bataryalarından olmak üzere 800'den fazla mermi attılar, ancak bu atışlar etkili olmadı. Mondros Deniz Muharebesi, Osmanlı donanmasının I. Balkan Savaşı boyunca Ege Denizi'ne açılmaya çalıştığı son muharebe oldu. 8 Şubat 1913'te Osmanlı donanması, ordunun Şarköy'e yaptığı çıkartmaya destek sağladı. "Barbaros Hayreddin" ve "Turgut Reis", iki kruvazör ile kıyının bir kilometre açığından topçu desteği sağladı. Kıyıya çıkan Osmanlı ordusunun sağ kanadını donanma korudu. Bulgar ordusunun sert direnişi, Osmanlı ordusunun geri çekilmesine sebep oldu. Geri çekilme operasyonu "Barbaros Hayreddin" ve diğer gemilerin ateş desteği sayesinde başarılı oldu. Savaş sırasında "Barbaros Hayreddin" 10.5 cm'lik toplarından 250, 8.8 cm'lik toplarından ise 180 mermi attı. Mart 1913'te gemi Karadeniz'e dönerek Çatalca'da Bulgar saldırılarına direnen Osmanlı ordusuna destek verdi. 26 Mart'ta "Barbaros Hayreddin" ve "Turgut Reis", 28 cm ve 10.5 cm'lik toplarından attıkları mermilerle Bulgar 1. Piyade Tümeni'ne bağlı 2. Tugay'ın saldırısını geri püskürttüler. 30 Mart'ta Osmanlı cephesinin sol kanadı geri çekilen Bulgar ordusunu takibe başladı. Ordunun takibi hem sahra topçusu, hem de "Barbaros Hayreddin"in ağır topları ile desteklendi. Osmanlı ordusunun hücumu, geceye kadar 1,500 metreye yakın bir ilerlemeyle sonuçlandı. Bu ilerleme üzerine Bulgar ordusu 1. Tugay'ı cepheye çekerek Osmanlı ordusunun ele geçirdiği bölgeyi aldı, böylece Osmanlı ordusunu başladığı noktaya geri sürdü. I. Dünya Savaşı, 1914 yazında Avrupa'da patlak vermiş; ancak Osmanlı Devleti, sonradan kendi donanmasına kattığı "SMS Goeben" gemisinin Sivastopol'ü bombalamasıyla Rusya, Fransa ve Büyük Britanya'ya karşı savaş ilan ettiği Kasım ayı başlarına kadar tarafsız kalmıştır. 1914 ve 1915 yılları arasında geminin bazı silahları sökülerek, Çanakkale'de kıyı savunmasında kullanılmıştır. 8 Ağustos 1915 tarihinde Çanakkale'deki Osmanlı Devleti savunmasına destek vermek üzere giderken, İngiliz "E11" denizaltısının attığı tek bir torpido ile vurulmuş ve 253 mürettebatı ile batmıştır. Ağaç kavunu Ağaç kavunu ("Citrus medica"), sedef otugiller (Rutaceae) familyasından meyvesi yenen bir bitki türü. Kalın ve sert kabuğu ile bilinir. Genelde bir süre saklandıktan sonra ya da hamur işlerinin içine katılarak tüketilir. Bazı kültürlerde meyve çayı yapımında kullanılır. Ağaç kavunlarının en çok yetiştiği yerler Akdeniz çevresi, Hindistan'ın bazı bölgeleri ve Güney ile Orta Amerika'dır. Ağaç kavunu yavaş büyüyen bir ağaçtır. 3 yaşına geldiğinde meyve vermeye başlar. Meyvesinin boyu eninden büyük genelde 12–15 cm arasındadır. Kabuğu kalın, sert ve kokuludur. Dış kabuğu üzerinde pürüz ve çıkıntılar bulunur. Ovannes KaÃ§aznuni Hovhannes Kaçaznuni (1 Şubat 1868, Ahıska – 1938, Erivan), Ermeni siyasetçi ve Ermenistan'ın ilk başbakanı. 1868'de Ahıska'da doğmuştur. İlk öğrenimini doğduğu kentte, orta öğrenimi Tiflis'te tamamladıktan sonra 1887'de Sankt-Peterburg'daki Mimarlık Enstitüsünden 1893'te birincilikle mezun olmuştur. Mimarlık okurken Ermeni Devrimci Federasyonu (Taşnaksutyun) Partisine katılmış ve zamanla partinin en önemli üyelerinden biri olmuştur. Mezuniyeti sonrasında 1893-1895 ve 1899-1906 atasında Bakü, 1895-1897 arasında Batum ve 1897-1899 arasında Tiflis'te mimar olarak çalışmıştır. 1911'de Rusya'da görülen Taşnak davasında tanık olarak çağrılmışsa da deşifre olmamak için Kafkasya'yı terk etmiş ve 1914'e kadar önce İstanbul, sonra da Van'da yaşadıktan sonra Kafkasya'ya dönmüştür. 1917 yılında Rusya Meclisine Bakü delegesi seçilmiş, 1918 yılında Transkafkasya Parlamentosu'nda Taşnak temsilcisi olarak görev almıştır. Traskafkasya hükûmeti ile Türkiye arasında Trabzon ve Batum'da yapılan barış görüşmelerine delege olarak katılmıştır. Transkafkasya Cumhuriyeti'nin dağılmasından sonra 1918 yılı Mayıs ayında kurulan Ermenistan Cumhuriyeti'nin ilk başbakanı olmuştur. Kaçaznuni başbakan olarak 1919 yılının Ağustos ayına kadar görevini sürdürmüştür. Kaçaznuni 1920'de Ermenistan Meclisi başkanı seçilse de görevi Sovyetlerin Ermenistan'ı işgali yüzünden 1 ay sürmüştür. Ermenistan'da 1920'de Bolşevik yönetiminin kurulmasından sonra tutuklanmış ve 1921'de serbest bırakılmasının ardından ülkesini terketmiştir. 1921-1924 arasında Bükreş'te yaşadıktan sonra 1925'te ülkesine dönmüştür. Hem Leninakan kentinde mimar olarak çalışmış, hem de Erivan Devlet Üniversitesi'nde inşaat ve mimarlık dersleri vermiştir. 1930'da o dönem üniversiteye bağlı İnşaat Enstitüsü'ne geçmiş ve İnşaat Mühendisliği dalında profesör olmuştur. 1937'de Büyük Temizlik kapsamında tutuklanmış ve 1938'de hapiste ölmüştür. Kaçaznuni´nin 1923 yılında Bükreş'te Taşnaksutyun genel kurultayına sunduğu raporu, partinin geçmişiyle keskin bir hesaplaşma ve özeleştiri niteliğindedir. Kitap haline getirilerek İngilizce "The Armenian Revolutionary Federation (Dashnagtzoutiun) has Nothing to do Anymore", Almanca "Für Daschnakzutyun gibt es nichts mehr zu tun" adıyla yayımlanmıştır. Yazar, kitabında tek taraflı olarak ileri sürülen Ermeni milliyetçi tezlerine karşı çıkmakta, 1915 ve 1920 felaketlerinde Türkler kadar Taşnaksutyun yönetiminin de suçlu olduğunu savunmakta, Ermenilerin yaptığı Müslüman katliamlarına değinmekte ve Taşnak partisinin artık kendini feshetmesi gerektiğini savunmaktadır. Bu Rapor 1923 yılında Bükreş'te Taşnaksutyun Partisi tarafından sunulduktan sonra Ermenistan'da yasaklanmıştır ve ayrıca farklı dillerde kitap haline getirildikten sonraki çevirileri de Avrupa'da birçok kütüphaneden toplanmış ve yok edilmiştir. Dünya Ermenileri arasında yaygın olarak tartışılan bu kitap, Mehmet Perinçek tarafından Rusya'da Lenin Kütüphanesinde keşfedilerek 2005 yılında Kaynak Yayınları tarafından basılmıştır. Daniela Hantuchová Daniela Hantuchova (d. 23 Nisan 1983, Slovakya), Slovak profesyonel tenis oyuncusu. Dünya sıralamasında 5 numaraya kadar yükselmiş ve çiftlerde grand slam zaferleri yaşamıştır. Tekler kariyerindeki en büyük başarısı Tier I serisinin en önemli turnuvalarından biri olan Indian Wells'te iki kez yaşadığı (2002, 2007) şampiyonluklardır. 2002 yılında ülkesi Slovakya'nın kazandığı tek Fed Cup zaferinde önemli rol oynayan Hantuchova, Fransa serisinde Mauresmo'yu, İspanya ile oynanan final serisinde de Conchita Martinez'i 3 saat 21 dakikalık maçta 6-7, 7-5 ve 6-4 yenme başarısı gösterdi. Daniela Hantuhova, 2006 yılında tenis tarihinde karışık çiftlerde 4 grand slam turnuvasını da kazanan 4. oyuncu olarak tarihe geçti. Bu başarıya, daha önce her biri birer tenis efsanesi olan Martina Navratilova, Billie Jean King ve Margaret Smith-Court imza atmıştı. Vogue dergisinin İtalya baskısında 2005 Ocak sayısının kapağını süsleyen Hantuchova, Ana Ivanovic ile birlikte "Never Miss A Shot" başlıklı Sony Ericsson WTA Tour TV reklam kampanyasında da yer almıştı. Hantuchova, aynı zamanda manken olarak podyumlara da çıkmaktadır. MarÃ­a Mercedes María Mercedes Valentín Pimstein yönetmenliğinde çekilmiş, başrolde Thalía'nın Maria Mercedes Muñoz olarak oynadığı Meksikan yapımı bir pembe dizidir. 1987 kayıtlı "Rina" adlı dizinin uyarlanmışıdır. Meksika'dan başka birçok ülke televizyonunda da gösterime girmiştir. Maria Mercedes Dünya çapında Toplam 165 Ülkede yayınlandı. Türkiye de ise ilkdefa 1996 Yılında Trt1'de daha sonra ise Altın çağını yaşamasına neden olan Kanal Atv'de yayınlandı. Dizi o kadar sevildi ki Türkiye'de toplam 3 defa yayınlandı, Dizi Sadece Türkiye de değil 165 Ülkede büyük bir ilgi gördü ve Reyting rekorları Kırdı Dizinin en ilgi çekici yanı ise Jenerik Müziğidir. Maria Mercedes İMDB sıralamasında 6/10 Almıştır. Dizi çekimi 23 yıl önce çekilmesine rağmen günümüzde halada Aktif biçimde takip edilmekte ve tıklanma rekorları kırmaktadır. María Mercedes şehrin kenar mahallesinde yaşayan, annesi-Magnolia evi terkettiği ve babası alkolik olduğu için üç kardeşine bakmak için mücadele veren genç ve güzel bir kızdır. Evin geçimi için çeşitli işler yapmaktadır. Baba Manuel'den ayrılan Magnolia, zengin bir iş adamı olan Rodolfo ile evlenip Arjantin'e yerleştikten sonra Meksika'yla tüm ilişkilerini kesmiştir. María çoğu zaman sokaklarda insanları eğlendirerek para kazanmaya çalışır; palyaço kılığına girer. Gene palyaçoluk yaptığı günlerden birinde zengin ailenin yakışıklı oğlu Jorge Luis'le tanışır, ilk görüşte aşık olur. Jorge Luis annesi Malvina ve kız kardeşi Digna ve kuzen Santiago'nun himayesi altında yaşamaktadır. Santiago ailenin tüm mal varlığının sahibi para göz, hırslı bir adamdır. Tüm akrabalarının kalacak miras için onun ölümünü beklemekte olduğunu düşünmektedir, aslında pek de haksız sayılmaz. Jorge Luis ise sevgilisi Diana ile evlenecekleri gün büyük bir trajedi yaşar. Evlendikleri gün kiliseden dışarı çıkarlarken Diana eski erkek arkadaşı tarafından öldürülür. Bu olay üzerine her kadın ona Diana’yı hatırlatmaktadır ve bir daha kimseyi onun gibi sevemeyeceğini düşünmektedir. Annesi ve kız kardeşi ise onun yeni bir hayata başlaması gerektiğini söylemektedir ve bunun için onu bir aile dostunun kızı olan güzel Eva’yla tanıştırırlar. Bir gün Santiago sokakta María Mercedes'i piyango bileti satarken görür. Kısa tanışmanın ardından María'nın planları için uygun biri olduğunu düşünür. María'yla evlenip, Malvina'nın parasına konmasına engel olacaktır. Avukatlar aracılığıyla María evlenmeye ikna edilir. Teklifi aile ve komşularına yardım amacıyla kabul eden María Santiago'nun tek mirasçısıdır. Kısa süre sonra Santiago ölür ve tüm para María'ya kalır. Malvina parayı almanın yollarını ararken müthiş bir fikir aklına gelir. Jorge Luis'e meyli olduğunu düşündüğü María'nın Jorge Luis'le evlenerek her şeyi geri alabilirlerdi. Jorge Luis ilk başta annesinin teklifini ahlaksızca buldu. Yalnız annesinin 'asıl María'nın yaptığı'nın ahlaksızca olduğu' yönündeki telkinleri üzerine planın bir parçası olmayı kabul eder. Jorge Luis María'yı ilk öptüğünde Diana'yı ilk kez düşünmediğini fark eder; María ise ona zaten delilercesine aşıktır. Hep birlikte Del Olmo malikanesinde yaşamaya başlarlar, yalnız günler geçtikçe Malvina María'nın hayatını zehir etmeye başlar... Seksen Günde Devriâlem Seksen Günde Devriâlem (Fransızca: "Le tour du monde en quatre-vingts jours)", Jules Verne'in yazdığı ve ilk kez 1872 yılında yayımlanan bir macera romanıdır. Verne'in en başarılı eserlerinden biri olarak bilinir. Türkçede farklı yayınevleri tarafından "80 Günde Dünya Gezisi", "80 Günde Dünya Turu" gibi farklı adlarla da yayımlandı. Phileas Fogg, kimsenin hakkında hiçbir şey bilmediği zengin ve kibar bir İngiliz beyefendisidir. Son derece düzenli bir hayat sürer. titiz ve dakik yaşayan biridir. Bir gün, üyesi olduğu “Londra Bilim Kulübü”nde, gerçekleştirilmesi imkânsız gibi görünen bir konuda, servetini ortaya koyarak iddiaya girer: Dünyanın çevresini 80 günde dolaşacaktır. hem de hava yolu kullanmadan. önceden hiçbir ayarlama ve planlama yapmadan dolaşacaktır. Fogg, tek bir gecikme ya da tek bir aksilik sonucu her şeyini kaybetmesine neden olacak bu imkânsız yolculuğa yardımcısı eşliğinde koyulur. türlü zorluklarla karşılaşırlar. yolculukları sırasında değişik ülkelere uğrarlar. kimi zaman fil sırtında, kimi zaman tren ya da gemiyle yolculuk ederler. İddia sonucu giriştikleri bu yolculuk zaman zaman da heyecan dolu bir kaçışa dönüşür.çünkü peşlerine bir kadını yakmak isteyen insanlar düşer. Phileas Fogg ve yardımcısı bu kadınla kaçar. Ayrıca bir polis hafiyesinden kaçmaktadır. Çünkü bu polis Phileas Fogg'un bir bankayı soyduğuna inanmaktadır. Ama sonra bunun yanlış olduğu ortaya çıkar. Böylelikle 80 günde bu yolculuğu bitirmiştir. Fakat bitiremediğini sanarak evde durmuştur. Ama yardımcısı sayesinde saat farkını anlayıp zenginliğine zenginlik katmıştır. Ve birlikte kaçtığı kadınla evlenir ve mutlu bir hayat sürer. Karakorşak Karakorşak – Türk ve Altay halk inancında Hayvan Cini. Korşak olarak da bilinir; Türkmen kültüründe eşek, köpek, domuz, keçi kılığına girdiğine inandıkları kötücül ruh ya da cindir. Gece kapıları çalıp, ev sahibinin tanıdığı bir ses ve kılıkla onu kandırarak çağırıp kaçırırmış. Bu cinden korunmak için pantolonun düğmelerini açmak gerektiğine inanılır. Geceleri çok fazla dışarıya çıkmanın doğru olmadığını vurgulayan bir halk anlayışının dışavurumudur. (Kor) kökünden türemiştir. Korkmak fiili ile bağlantılıdır. Korsak sözcüğü Karsak/Kırsak ile de bağlantılıdır. Boz renk, kırlık alan ifade eder. Kamos Kamos, Harput yörelerinde görülen bir kötücül yaratıktır. Kapos da denir. Kâbuslara ve karabasanlara neden olan kötü ruhtur. Yalnız başına uyuyan insanların üzerine bütün ağırlığı ile çöker, onların çarpılmalarına bazen de ölmelerine sebep olabilirmiş. Geceleri dolaşan bu yaratık anlatımlara göre bazen iriyarı, bazen de cüce görünüşlüdür. Başında daima bir börk taşır. Bir insan bu börkü kapmayı başarırsa elinde börk büyüklüğünde altın kalacağına inanılır. Zaman zaman kara kedi şeklinde de görülebilen kamosun bastığı kişi, kanının çekilip damarlarının kuruduğunu sanır. Kamos sözcüğünün kâbus kelimesinin anlamı ile benzeşmesi dikkat çekicidir. Türk ve Anadolu halk inancında kâbus cinidir. Geceleri gelip, rüyalarda insanları korkutan ve ruhlarını alan kötücül yaratıktır. İnsanlara korkuyu ve kâbusları o gönderir. Biçimsiz bir varlıktır. İnsanları uykuda yakalayarak götürür. Üzerine çöktüğü insan nefes alamaz. Kedi gibi sessizce gezer. Keçiye benzediği söylenir. Gün ışığından korkar. Güneş doğunca kımıldayamaz. Bazı görüşlere göre eski Ortadoğu (Moab, Asur) mitolojileriyle de bağlantılıdır ve bu kültürlerde insanları boğarak öldürdüğüne inanılı Kamos, "kam" kökünden türemiştir. Göz alıcı, büyüleyici varlık demektir. Arapça Kâbus sözcüğüyle de bağlantılı gibi görünmektedir. Kamaz ise rüzgâr demektir. Kapmak fiili ile de bağlantılıdır. DemirkÄ±ynak Demirkıynak; Bigadiç dağlarında yaşayan, her kılığa girebilen, korkunç sesler çıkararak insanların delirmelerine sebep olan, çok pis kokulu kötücül bir yaratıktır. "Demirtırnak" da denir. Sudan çok korkar. O göründüğü anda akarsu veya göle giren insanlara bir zarar veremeyeceğine inanılır. Ormanlarda yaşayan bu varlık, demir tırnaklı, demir burunludur. "Demirtırnak", Tepegöz efsanelerinin Kazak, Karakalpak, Kırgız, Özbek, Türkmen, Altay ve diğer versiyonlannda, Tepegözün bazen kızı veya bazen de kız kardeşi olarak geçmektedir. Avcı gibi ortaya çıkan kahraman, önce Demirtırnağı, ardından da Tepegözü öldürür. Gerhard Domagk Gerhard Johannes Paul Domagk (d. 30 Ekim 1895 – ö. 24 Nisan 1964) Alman patolog. En önemli icatlarından biri kimyasal formülü CHNOS.HCl olan ilk oral antibiyotik Prontosil'dir. 1939 yılında Nobel Fizyoloji veya Tıp Ödülü almıştır. Hınkır Hınkır munkur; halk hikâyelerinde yer alan doğaüstü kötücül bir yaratık. Yakaladığı insanları önce boğarak öldüren sonra da yiyen bir canavar olarak tanımlanır. İnsana benzer, fakat göbeğinde bulunan bir torbanın içinde yavrusunu taşır. En korktuğu şey üzerine idrar yapılmasıdır. Böyle tehdit edilirse ortadan kaybolacağına inanılır. Gary Paulsen Gary Paulsen (d. 17 Mayıs 1939, Minneapolis, Minnesota, ABD), gençler için birçok kitap yazmış olan ödüllü yazar. Doğada yaşamı konu edinen kitaplarının özelliği, bunların birçok sahnesinin otobiyografik olmasıdır. Paulsen neredeyse on iki yıl boyunca vahşi hayatın içinde yaşamış ve kitaptaki kahramanların başına gelenlerin çoğunu bizzat gözlemiştir. Örneğin, iki kez bindiği küçük uçakların zorunlu iniş yapması gerekmiş ve bir keresinde bir Amerikan geyiğinin saldırısına uğramıştır. Bir keresinde ise bir ayıyla oyun oynamak zorunda kalmıştır. Yazar, ressam olan eşi Ruth Wright Paulsen ile New Mexico'da yaşamaktadır. Yurt Heaven and Hell (albÃ¼m) Heaven and Hell, Black Sabbath grubunun 1980 yılında çıkardıkları albümün ismidir. Ozzy Osbourne'ün gruptan ayrılışından sonra, Ronnie James Dio ile beraber çıkarılan ilk albümdür. Dio bu katılımıyla şarkıların yazılmasında ve vokaliyle yeni bir ses katmıştır. Albüm yapımcısı Martin Birch'in de katılmasıyla grup kendi rengini ağır bir rock müzikten hızlı, kaygan ve daha melodik bir şekle sokmuştur. Dio albümdeki tek yenilik değildir. Geoff Nicholls da , Geezer Butler belirsizliği yüzünden, albüm çalışmalarına katılmıştır. Başlarda Nichols ile çalışan grup, daha sonra Geezer'ı aralarına almıştır. Nichols'da önceki albümlerdeki gibi, klavyede kalmıştır. Geezer'ın eklenmesiyle bitmemiş tek şarkı "Neon Knights" (Neon Şovalyeleri) da Geezer ile hazırlanmıştır. Eski Rainbow ve Elf basçısı Craig Gruber de çalışmalara katılmıştır. Bazı söylentilere göre albümde çalan da Gruber'dir. Iommi bu iddiaları yalanlamıştır. Bill Ward ise o dönemli alkol problemlerini "o albümün nasıl yapıldığını hatırlamıyorum." diyerek anlatmakdır. Bunun yanında kişisel sorunları turlarda grubun dışında kalmasına neden olmuştur. Albüme ismini veren şarkı, ikilemler ve ikiyüzlülük ile ilgilidir. İyi ile kötü arasındaki gidiş gelişi resmeder. Dio VH1'ın Heavy adlı belgeeselinde, şarkının hikâyesinin kendi kişiliğinden geldiğini söyler; iyiyi mi seçmek, yoksa kötüyü mü? Albümün diğer önemli parçaları, "Neon Knights", "Children of the Sea". Okan Öztürk Okan Öztürk (d. 30 Kasım 1977, Merzifon, Türkiye) Türk futbolcudur. 2. Lig ekiplerinden Bozüyükspor'da forma giymektedir. Memleketi Merzifon futbol takımı olan Merzifonspor'nun altyapısında futbola başladı ve burada bir sezon oynadıktan sonra Türk Telekom'a transfer oldu. Ardından Altay, Batman Petrolspor, Siirt Jetpaspor, Çaykur Rizespor, Gençlerbirliği formalarını giydikten sonra 2009-10 sezonu başında Karşıyaka'ya transfer oldu. En büyük kişişel başarısı 1999-00 sezonunda kazandığı Türkiye Kupası Gol Krallığıdır. 2009-2010 sezonunda Karşıyaka formasıyla 13 gol atmıştır. Ancak 2010-2011 sezonun başında sakatlıkla uğraşmaktan pek fazla forma şansı bulamamış ve 2010-2011 sezonun ilk yarısında hiç gol kaydedememiştir. 2011-12 sezonunun yaz transfer döneminde 2. Lig ekiplerinden Bozüyükspor'a transfer oldu. 2012 yılında yine 2. Lig ekiplerinden Yeni Malatyaspor'a transfer oldu. Hâlen bu takımda futbola devam etmektedir. Antik Olimpiyat OyunlarÄ± Antik Yunanistan'da Olimpiyat Oyunları ya da kısaca Antik Olimpiyat Oyunları (Yunanca: "Ολυμπιακοί Αγώνες"; "Olimpiakoí Agónes"), dönemin şehir devletleri arasında düzenlenen, atletizm ile ilgili yarışmaların yapıldığı spor oyunlardır. Yapılmaya MÖ 776 yılında Yunanistan'ın Olimpiya şehrinde başlanmış ve 393 yılına kadar yapılmaya devam etmiştir. Antik olimpiyat oyunlarının ilk olarak nerede ve ne zaman başladığına ilişkin kesin bir bilgi yoktur ancak sayısız söylence ve mit vardır. Bunlardan birine göre oyunlar, Olimpiya kralı ve Peloponnisos'a (Yunanca: "Πελοπόννησος", "bugünkü Mora Yarımadası") adını veren kahraman olan Pelops'a kurbanların sunulduğu süre boyunca doğmuştur. Hristiyan Yunan düşünürü Titus Flavius Clemens'e göre ise bu oyunlar Pelops'un ruhuna sunulan armağanlardan başka bir şey değildir. Bir başka söylenceye göre ise mitolojik kahraman Herakles'in Olimpiya'da bu tip bir oyuna katılarak kazanmasının sonucunda bu oyunların her dört yılda bir geleneksel olarak yinelenmesi istediği yönündedir. Bir başka mit bunun Zeus tarafından Titan Kronos'a karşı aldığı yenilgi sonrasında koyulduğunu söyler. Değişik kaynaklarda bunun Elis Kralı İfitos'un MÖ 9. yüzyılda halkını büyük bir savaşın içine düşmekten kurtarması için Pythia'ya giderek ona danıştığını, kâhinin ise ona tanrılar onuruna oyunlar düzenleyerek tanrıların memnuniyetini kazanmasını önerdiği geçer. Bunun sonucunda İfitos bu oyunları düzenlemeye başlar ve Spartalı düşmaları bu oyunlar süresince onlara saldırmayı durdurur. Oyunlar tanrıların yaşıyor olduğuna inanılan Olimpiya Dağı'nda düzenlenir ve adını da bu dağda düzenlenmesinden ötürü alır. Ancak kökeni ne olursa olsun olimpiyat oyunlarının Antik Yunanistan'da Eleusis Gizemleri'nin yanında düzenlenen en büyük iki dinsel törenden biri olduğu kesindir. Oyunların ilk olarak Yunanistan'da, Yunan tanrılarının kutsal yaşam alanı olan Olimpiya Dağı'nda başladığı kabul edilirse bu oyunların ilk düzenlendiği yerler Mora Yarımadası üzerindeki Elis ve Pisa kentleridir. On iki metre yüksekliğindeki altın ve fildişinden yapılma tüm Yunan tanrılarının babası olan Zeus'un heykeli de bu dağda bulunmaktadır ve Antik Yunan heykeltıraşı Fidias tarafından yapılmıştır. Bu heykel dünyanın yedi harikasından biridir. Olimpiyat oyunları dört yıllık aralarla düzenlenirdi ve Yunanların yılları sayma yöntemleri bile bu oyunlar üzerine kuruldu. İki oyun arasına bir "Olimpiad" denirdi ve buna göre tarih atanırdı. Bugün İsa'dan önce ve İsa'dan sonra terimlerinin kullanılıyor olması gibi olimpiyat oyunlarını kullanarak tarih söylemenin ilk buluşçusunun MÖ 4. yüzyılda yaşamış olan Antik Yunan tarihçi Ephorus olduğuna inanılmaktadır. Bu tarihleme yönteminin öncesinde her Yunan kenti kendi özel takvimini kullanırdı ve bu ortak iş yapımlarında sorunlara neden olurdu. Diodorus'un belirttiğine göre 117'nci olimpiyatın 3. yılında bir güneş tutulması meydana gelmiştir. Bu büyük olasılıkla MÖ 310'daki güneş tutulmasıdır. Bu da, 117'nci olimpiyatların 310 yılında düzenlediyse ilkinin MÖ 776'da bir yaz ortasında başladığını söyler. Ancak yine de oyunların gerçekten bu tarihte mi başladığı pek çok tarihçi tarafından tartışılmakta ve kabul görmemektedir. Yunan gezgin ve coğrafyacı Pausanias kitaplarında belirttiklerine göre bu dönemde gerçekleştirilen tek yarış "stadion"du. Herakles'in adımlarına göre ölçülerek belirlenen koşu pisti bugünün ölçüsüyle yaklaşık 190 metre uzunluğunda oluyordu. Bugün kullanılan, içinde spor karşılaşmalarının düzenlendiği yer olan "stadyum" sözcüğü Antik Yunanistan'da "ayak yarışı" demek olan "Stadion"dan gelmektedir. Olimpiyat oyunları, ev sahipliği yapan şehre büyük bir saygınlık ve diğer şehir devletlerine karşı büyük bir politik avantaj sağladığından bu dönemde şehir devletleri bu organizasyonlara ev sahipliği yapmak için pek çok savaş ve mücadele yapmışlardır. Pausanias'a göre MÖ 668 yılında Argoslu Pheidon, Elis kentinde düzenlenmekte olan bu oyunları Pisa'ya taşımak için görevlendirilmişti. Pheidon bunu başardı ve o yıl organizasyonlar Pisa'da yapıldı ve Pheidon tarafından yönetildi. Ertesi yıl Elis, yeniden üstünlüğü ele geçirerek olimpiyat oyunlarını kendi şehirlerine taşıdı. Atinalı yazar Ksenofon'un eserlerinde belirttiklerine göre Pisa şehrinin yine olimpiyat oyunlarını kendilerine taşıdığı bir dönemde Elis şehri büyük bir orduyla MÖ 364 yılında saldırıya geçmiştir. Kendilerine açılan büyük çaplı ateşlerden dolayı geri çekilmelerinden önce düşmanlarını köşeye sıkıştırmalarına karşın, gece boyunca kazıklı çitler inşa ederek üstünlük sağlayan rakiplerine daha fazla karşı koyamamışlar ve geri çekildiler. MÖ 12 yılında Kral Herod oyunların sürekliliğini sağlamak için finansal destek verdi. Olimpiyat oyunları tüm Yunan halklarının katıldığı, panhellenik oyunlar adı verilen karşılaşmalardı. Bu oyunlar dört türlüydü ve her yıl en az biri yapılacak biçimde düzenlenirdi. Olimpiyat oyunları da bu tip oyunlardan biri olmasına karşın içlerinde en çok katılımın olduğu, en saygınıydı. Olimpiyat oyunlarının düzenlenmesinin durdurulması MS 393'te II. Theodosius tarafından ya da MS 435 yılında onun torunu tarafından gerçekleştirilmiştir. Bunun nedeni olimpiyat oyunlarının Yunan tanrılarının onuruna düzenleniyor olmasıdır. Hristiyanlığı bölgedeki en yaygın ve en güçlü inanç hâline getirmek isteyen bu krallar olimpiyatların merkezi Olimpiya'daki spor tesislerine dokunmamışlar, ancak bu yapılar 500'lü yıllarda olan büyük ve yıkıcı bir depremle yok olmuşlardır. Modern Olimpiyat oyunlarının aksine, bu antik olimpiyat oyunlarına yalnızca Yunanca konuşan özgür kişiler katılabiliyordu. Ayrıca deniz aşırı yerlere kurulmuş koloni şehirlerinden de katılım kabul ediliyordu. Olimpiyatların tarihinde Akdeniz ya da Karadeniz kıyılarından katılıp da yarışma kazanan pek çok kişi olmuştur. Herhangi bir oyun içinde yer alabilmek için bir kişi öncelikle seçmelere katılmak, ardından adını yetkili kişiye yazdrmak zorundaydı. Plutarhos bir kişinin çok yetişkin göründüğü gerekçesiyle seçmelerden elendiğini ancak Spartalı erkek sevgilisinin araya girmesi ve genç olduğuna kefil olmasıyla yarışmalara kabul edildiğini söylemesine bakılırsa bu yarışmalara yalnızca gençler katılıyordu. Yarışmalara katılmadan önce her bir yarışmacının Zeus heykeli önüne geçerek en azından 10 ay boyunca eğitim görmüş olduğuna ve hiçbir hile yapmayacağına dair ant içmesi gerekiyordu. Yıllar geçtikçe olimpiyatlarda gerçekleştirilen spor oyunlarına yenileri eklenmeye başladı. Boks, güreş, kariot yarışları ve pek çok değişik dövüş ve koşu yarışları bunlardan bazılarıdır. Bunların yanında uzun atlama, disk fırlatma ve cirit atma da bu dönemlerden beri olimpiyat oyunları içinde yer almaktadır. Boks, ilk önceleri normal bir biçimde yapılmaktayken yüzyıllar geçtikçe çok daha sert bir spor hâlini almaya başladı. Önceleri böksörler ellerinin üzerini yumuşak deri parçalarıyla örterlerken daha sonraki yıllarda içlerine metal bile koyulan sert deriler ile dövüşmeye başladılar. Kariot yarışlarında (bir atın çektiği iki tekerlekli araba), karşlaşmanın sonucunda kazanan arabayı kullanan kişi değil, arabanın adına yarıştığı soylu kişi olurdu. Festivallerle aynı dönemde düzenlenen olimpiyat ve bunun yanı sıra diğer spor müsabakaları, genelde 5 gün süren bu festivallerin 3 gününü alır diğer iki gün dinsel görevlerin yerine getirilmesinde harcanırdı. Festivallerin en son gününe gelindiğinde tüm olimpiyat yarışmacılarının katıldığı bir ziyafet verilir ve bunlarda Zeus'un onuruna kurban edilmiş 100 öküzün eti yenirdi. Olimpiyat oyunlarının herhangi bir dalında bir yarışmayı kazanan atlet zeytin yapraklarından yapılmış bir taç ile onurlandırılırdı. Yarışma kazanan her atlet kendi kenti başta olmak üzere bütün Yunanistan'da ün sahibi olurdu. Buna kendisine armağan edilen yüklü bir orandaki para ödlülü eşlik ederdi. Atina'da böyle bir olay sonucunda 500 drahmi verilirdi ve bu da hemen hemen küçük bir servete eşit düşerdi. Heykeltıraşlar önemli olimpik zaferleri ölümsüzleştirmek için heykeller yaparlardı. Şairler bazen para karşılığında kahramanlar adına övgü dolu şiirler yazarlardı. Arkeologlar olimpiyat oyunlarının düzenlendiği süreler boyunca atletlerin ve çok uzak yerlerden yalnızca bu oyunları izlemeye gelen izleyicilerin güvenliğinin sağlanması amacıyla Yunan şehir devletleri arasındaki savaşların geçici olarak da olsa durdurulduğunu düşünmektedir. Bu görüşe karşı bazı arkeologlar ise savaşların durdurulmadığına ancak olimpiyatlara katılmak isteyen yarışçıların ordudan ayrılarak gitmesini izin verildiğini söyler. Olimpiyat oyunları da dahil Antik Yunanistan'da düzenlenen tüm karşılaşmalara katılım yalnızca erkek atletlere açıktı. Sadece daha sonraki dönemlerde kadınların atlı binicilik yarışmalarına katılmalarına müsaade edilmeye başlandı. MÖ 396 ve 392'de Spartalı bir prenses olan Cynisca'nın atları ona zafer getirdi. Atletler genellikle çıplak olarak yarışmalarda boy gösterirlerdi. Bunun nedeni hem uygunsuz hava koşulları hem de olimpiyatların amacının insan vücudunun başarılarını göstermek olmasıdır. Bu dönemde yarışmacıların vücutları zeytin yağı ile de yağlanmıştır. Bu hem katılımcıların hoş bir görüntüye bürünmesini sağlamış hem de cilde yumuşaklık sağlamıştır. Ayrıca atletler cinsel organlarını koruyabilmek için "kinodesmi" adı verilen bir bağ yöntemi de kullanmışlardır. Hırtık Hırttık; üst kısmının insan, alt kısmının hayvan şeklinde olduğuna inanılan, bedeni tüylerle kaplı, ayakları ters kötücül cin, yaratık. Akarsularda (Elazığ yöresinde özellikle Fırat Nehri'nde) yaşadığı kabul edilir. Bu yörelerde adına Çay hırtığı da denilmektedir. Hırtık insan kılığına girip, kılığına girdiği kişinin yakın arkadaşlarına veya akrabalarına gidip, onlarla konuşarak orman ya da akarsu kıyısına götürüp boğmakta, öldürmektedir. Özellikle karanlıkta ortaya çıkan hırtıktan korunmanın tek yolu ateş yakmaktır. Konuştukları kişinin hırtık olduğundan şüphelenen kişiler, vücutlarının çevresinden veya ayaklarının altından ateş geçirirler. Bu davranışı tekrarlayan hırtık, tüylerinin yanmasıyla kaçıp kendini suların içine bırakır ve gözden kaybolur. Yine hırtığın zaman zaman çeşitli kişilerin kılığında, ata binip gezdiğine ve atları yorduğuna inanılmaktadır. Atlarını sabah yorgun ve terli bir şekilde bulan kişiler hayvanlarını hırtıkın götürüp götürmediğini anlamak için atların semerlerine veya sırtına yapıştırıcı maddeler sürmektedir. Bu sayede hırtıkın, bu hayvana binince tüylerinin yapışacağına ve tekrar binmeyeceğine inanılmaktadır. William Mapother William Reibert Mapother, Jr. (17 Nisan 1965), Amerikalı oyuncu ve öğretmen. En çok Lost dizisindeki Ethan Rom karakteri ile bilinmektedir.Louisville, Kentucky'de doğan Mapother'in Amy ve Katherine isimli iki kız kardeşi var. Ayrıca Mapother, ünlü oyuncu Tom Cruise'un kuzenidir. Mapother 17 Nisan 1965 tarihinde Louisville, Kentucky'de doğmuştur. Ebeveynleri William Reibert Mapother ve Louisa'dır. Ünlü Aktor Tom Cruise'un kuzenidir. Babası William Reibert Mapother avukattır ve 22 Haziran 2006 tarihinde vefat etmiştir. Mapother Notre Dame Ünivesitesinden mezun olduktan sonra oyunculuk hayatına başlamıştır. Emegen Emegenler; Kafkas efsanelerinde anlatılan çirkin, insanüstü, zaman zaman birden fazla başı olan dev varlıklardır. İmegen de denir. Yine "Nart" efsanelerinde emegenlerin sayıları pek çoktur ve her üç ayda bir doğum yapmaktadırlar. Her doğum sırasında ise yüzden fazla çocuk doğurmaktadırlar. Nart kahramanları sürekli emegenlerle savaş halindedirler. Nart kahramanları bilek güçleriyle ve üstün zekalarıyla emegenleri her zaman yenmeyi başarsalar, sürekli galip gelseler de, emegenlerden çok çekinmektedirler. Çünkü emegenler, yakaladıkları zaman Nartları yemektedirler. Nart destanların göre dünyadaki bütün kötülüklerin kaynağı emegenlerdir. Eğer emegenler olmasaydı dünyada hiçbir kötülük olmayacaktı. Tanrılar, yeryüzünü emegenlerin kötülüğünden korumak için Nartları yaratmıştır. Bu yüzden Nartlar sürekli emegenlerle savaşıp durmaktadırlar. Emegenlerin anlatılmadığı hiçbir Nart destanı yoktur. (Em) kökünden türemiştir. Emek (bir yerde olmak, güç tüketmek, iş yapmak) fiili bağlantılıdır. "Emen" ruh can demektir, ayrıca ağaç dikmek için açılan çukuru da ifade eder. Kafkasyadaki diğer halkların dilleriyle de ilgisi bulunduğu muhakkaktır. Akçevre Akçevre aşağıdaki anlamlara gelebilir: Karina Selin GÃ¼krer Karina Selin Gükrer (d. 14 Mayıs 2003), Türk çocuk oyuncu. Hatırla Sevgili dizisinde 16. bölümden başlayarak, 35. bölüm sonuna kadar Rüya karakterini canlandırmıştır. Daha sonra Binbir Gece (2006), Memur Muzaffer (2008), Yalancısın Sen (2009) dizilerinde, bazı reklamlarda ve Gecenin Kanatları adlı 2009 yapımı sinema filminde rol almıştır. İyi Geceler ve İyi Şanslar İyi Geceler ve İyi Şanslar 2005 yapımı, yönetmeni George Clooney olan Akademi Ödüllerine 6 dalda aday olmuş Amerikan filmi. Siyah-beyaz bir filmdir. David Strathairn, George Clooney, Robert Downey Jr., Patricia Clarkson, Frank Langella, Jeff Daniels, Tate Donovan ve Ray Wise filmde rol alırken filmin yapımcısı Grant Heslov. George Clooney bu film ile En İyi Yönetmen dalındaki ödüle aday gösterilmiş, Syriana filmindeki rolü ile ise aynı sene içinde En İyi Yardımcı Erkek Oyuncu Akademi Ödülünü almıştır. Film, siyah-beyaz çıkmasına rağmen renkli çekilmiş fakat bir grilik skalasında ayarlanmış ve renkler kayıttan sonra siyah-beyaz olarak düzeltilmiştir. Filmde emektar radyo ve televizyon gazetecisi Edward R. Murrow ve Birleşik Amerika Wisconsin Senatörü Joseph McCarthy arasındaki anlaşmazlık canlandırılmıştır.Film medya sorumlulukları temasına odaklanır ve ayrıca medya devlete muhalif bir fikir sunduğunda neyin gerçekleşeceğini ele alır. Film ismini Murrow’un yayınını her zaman bitirdiği satırdan alır ("iyi geceler ve iyi şanslar"). İyi Geceler ve İyi Şanslar (Good Night and Good Luck) 1953’te, televizyon gezeteciliği yayının ilk günlerinde geçer. Edward R. Murrow (David Strathairn) ve onun kendini işine adamış kadrosu"(CBS haber odasından sorumlu olan Edward’ın yapımcısı Fred Friendly (George Clooney) ve muhabir Joseph Wershba (Robert Downey,Jr.) yer almaktadır)" hükümetin içindeki komünizm unsurlarını kökünden sökmek için Joseph McCarthy tarafından uygulanan gözden düşürme taktikleri, kurumsal ve himaye baskılarına karşı çıkmaktadır. Budak Yamaçlı Ä°tbarak İtbarak (ya da İt Barak); eski Türk destanlarında sözü edilen, Türklerin sürekli savaşa tutuştukları, o zamanki Türklerin kuzeybatısında yaşayan "köpek başlı insana benzer yaratıklar". Efsanelere ilk defa "Çok tüylü köpek" manasında geçmiştir. Oğuz Kağan destanlarına göre, "İtbarak'ların yurdu, kuzey-batıya dogru uzanan, karanlık ülkeleri içindeydi. Oğuz Han, İtbarak'lara karşı bir akın yapmış; fakat yenik ayrılıp, dağlar arasındaki bir nehrin ortasında bulunan, küçük bir adacığa sığınmak zorunda kalmıştı. Oğuz Kağan destanlarının önemli bir bölümü de, "Köpek başlı insanlar"ın ülkelerine yapılan akınlardı. Türkler bu kavimlere, "İt-Barak" adı veriyorlardı. "İt" sözü, eski Türklerde de, köpek anlamına geliyordu. "Barak da, bir nevi köpekdi". Bazılarına göre, "Siyah ve tüylü bir köpek cinsi" idi. Fakat bu köpek de, herhalde başlangıçlarda, efsanevi bir köpek olmalı idi. Oğuz Kağan destanlarına göre, "İt Barak'ların memleketi, kuzey-batıya doğru uzanan, karanlık ülkeleri içindeydi. Oğuz-Han, 'İt-Barak' lara karşı bir akın yapmış; fakat mağlûp olarak, dağlar arasındaki bir nehrin ortasında bulunan, küçük bir adacığa sığınmak zorunda kalmıştı. Bu adacıkta, savaşta ölen askerlerinden birinin karısı da, bir çocuk doğurmak zorunda kalmıştı. Fakat buraya sığınan Oğuz Han'ın, ne bir çadırı ve ne de bir evi vardı. Kadın, ağaç koğuğuna girmiş ve orada çocuğunu doğurmak zorunda kalmıştı. Oğuz-Kağan, kadının esenlikle doğum yapmasına sevinmiş ve çocuğa da, Kıpçak adını vermişti". Eski Türk efsanelerine göre "Kıpçak" sözü, "ağaç koğuğu" anlamına geliyordu. Bildiğimiz üzere "Kıpçak" lar, Altay dağlarının batısından, ta Güney Rusya içlerine kadar uzanan, büyük Türk kitleleri idiler. Herhalde Kıpçak sözü de, çok eski çağlardan beri meydana gelmiş, bir kavim adı olmalıydı. Fakat Türk destanlarını yazanlar, Kıpçak'la "ağaç koğuğu" arasında bir benzerlik bulmuşlar ve bu yolla, Kıpçak Türklerinin türeyişlerini anlatmak istemişlerdi. Az önce de söylediğimiz gibi, "Oğuz-Kağan, ikinci karısını bir göl ortasında bulunan küçük bir adacıktaki ağaç koğuğunda bulmuştu". Uygurların türeyiş efsanesinde de, "Eski Uygur ataları, iki nehir ortasında bulunan bir odacıktaki, kayın ağacından" doğmuşlardı. Bu örneklerden de kolayca anlaşılıyor ki, bir tarih olayı gibi gösterilen bu akınlarda, Türk mitolojisinin çok eski ve müşterek motifleri, sık sık görülebiliyorlardı. Gerçi, bu efsane idi. Fakat içinde tarih olayları da yatmaktaydı. Öyle anlaşılıyor ki, bu bölgedeki güzel kadınları Türkler almışlar ve onlardan da, yeni bir nesil meydana getirmişlerdi. Belik Kıpçağın annesi de, güzel bir İt-Barak kadınından başka bir kimse değildi. Sonradan Kıpçak, Oğuz-Kağan tarafından bu bölgelere tayin edilmiş ve kuzey ülkeleri, hep onun soyları tarafında idare edilmişti. "Kıpçak'lar da türkçe konuşuyorlar ve Türk kültürüne sahip idiler". Fakat Oğuz destanı, Kıpçağı Oğuz-Han'ın soyundan değil, nihayet askerlerinden birisinin neslinden getiriyordu. Kıpçak kuzeylere gitmiş, orada soyları türemiş ve yerlilerle karışarak, yeni akraba. Bir Türk kavmi meydana getirmişti. "Köpekbaşlı insanlara Avrupa ve Hint mitolojilerinde de rastlanıyordu". Eski Yunan mitolojisinde de, köpek başlı insanlarla ilgili, birçok efsanelere rastlıyoruz. Daha sonraki Avrupa mitoloji de, köpek başlı insanlara, zaman zaman yer vermişti. Avrupalılar, bu köpek başlı kavme, "Borus" adını veriyor ve onların, bugünkü Finlandiya ile Rusya'nın kuzey kısımlarında yaşadıklarını söylüyorlardı. Oğuz-Kağan destanındaki "İt-Barak" lar da aşağı yukarı, aynı bölgelerde idiler. Bu bakımdan, Avrupa ve Yunan Mitolojisi ile Türk Mitolojisi arasında, bir benzerlik ve bir bağ meydana gelmektedir. Köpek başlı insanlar motifi, herhalde Türkler arasına, dışarıdan gelmiş bir efsane olmalı idi. Fakat Türkler, köpeğe önem vermezlerdi. Köpek, Türklere göre, aşağı bir hayvandı, bunun için de Türk Mitolojisi, köpek başlı insanları daima küçük görmüştü. Köpek başlı insanlarla ilgili efsaneleri, Hindistan'da ve güney bölgelerinde de görüyoruz. Hint Mitolojisi zaman zaman, köpeğe daha fazla önem vermişti. Bu sebeple Hindistan'daki köpek başlı insanlar, aşağı bir sınıfı değil; soylu Hintleri temsil ediyorlardı. Motifin, eski Yunan'da ve Avrupa'da görülmüş olmasına rağmen, Türklerde de bunların benzer şekillerini görmüyor değiliz. Meselâ Doğu Göktürk devletinin önemli bir bölümünü meydana getiren. Tarduş Türklerinin ataları da, "Başı kurt ve vücudu insan olan" bir kimse idi. " Köpek başlı insanlara, Çin efsanelerinde de büyük bir yer verilmişti. Çin'in kuzeyinde ve Mançurya'da oturan bazı kavimler Çinlilere göre köpek başlı idiler. Bu efsaneler Çin'de, çok daha eski çağlarda başlamıştı. Hatta diyebiliriz ki, Çin'in köpek bağlı efsaneleri, Yunanistan'daki efsanelere nazaran daha eski idiler". Mançurya'nın kuzeyinde oturan iptidaî Moğollar, köpeğe büyük bir önem verirlerdi. Onlarca köpek, hem kutsal ve hem de kendi milletlerinin atası idi. Bu sebeple Oğuz-Kağan destanına köpek başlı insanlar motifinin, Çin'den mi, yoksa Avrupa'dan mı geldiğini, kolayca kestirmek mümkün olamamaktadır. Cengiz-Han devrinde yazılmış olan Oğuz destanları, daha çok Batı ile ilgileri olan yazarlar tarafından kaleme alınmışlardı. Bu sebeple Oğuz destanlarında köpek başlı insanlar, Kuzey Rusya ile Finlandiya'da gösteriliyorlardı. Elimizde bu konu ile ilgili, daha eski kaynaklarımız maalesef yoktur. Buna rağmen, eski Türk destanlarında, güya Kuzey Mançurya'da yaşayan "Köpek başlı" insanlardan da söz açılıyordu. Oğuz Han destanında konuyla ilgili metin şöyledir: Ayrıca Avrupa efsanelerinde de it-baraklardan "Borus" ismiyle bahsedilirdi ve yaşadıkları bölge olarak Rusya ve Finlandiya olarak geçerdi zira Türklerde ana yurdun kuzeyinde yaşadığı bahsedilirdi. Ayrıca bu konuda, ilk roman Kasım-2015'te Çağlayan Yılmaz adlı yazar tarafından hayata geçirilmiştir. İlk Türk Mitolojisi Fantastik serisini yazmış ve çıktığı anda beklentileri fazlasıyla karşılayarak çok satanlar listesinden hiç düşmemiştir. Melisa Toros Melisa Toros (d. 28 Temmuz 1986, İstanbul), Türk oyuncu ve sunucu. S'nek kanalında Fulya ve Neşe ile birlikte "Karşı Cinsin Casusları" programını sunmuştur. 2013'te Show TV'de Herşey Yolunda Merkez dizisinde oynamıştır. Çok küçük yaşlardan beri bale ve müzik eğitimi almıştır. Birkaç senedir oyunculukla ilgilenmektedir. Oyunculuk eğitimi almış ve Beykent Üniversitesi oyunculuk bölümünü kazanmıştır. Bu arada Anadolu Üniversitesinde halkla ilişkiler okumaktadır. William Saroyan William Saroyan (Ermenice: Վիլյամ Սարոյան (Ուիլյամ Սարոեան) Vilyam Saroyan; d. 31 Ağustos 1908, Fresno – ö. 18 Mayıs 1981, Fresno), Ermeni asıllı Amerikalı yazar. Bitlis'ten Amerika'ya göç etmiş Ermeni bir ailenin, orada doğan ilk ferdi olarak 31 Ağustos 1908'de 'de Kaliforniya eyaletinin Fresno kasabasında dünyaya geldi. Bir Presbiteryen rahibi olan babası, Saroyan üç yaşındayken ölünce, annesi Saroyan'ı ve üç kardeşini yetimhaneye vermek zorunda kaldı. Yetimhanede geçirilen beş yıldan sonra çocuklar annelerine kavuşarak Fresno'da bir araya geldiler. Resmi eğitimle bir türlü yıldızı barışmayan Saroyan on beş yaşında okulu terk etti. Çeşitli işlerde çalıştı. Asıl hedefi yazar olmaktı. Bunun için bir yandan da öyküler yazmayı sürdürüyordu. İlk öyküsü Story dergisinde 1933 yılında yayınlandı. 1934 yılında ise Randon House yayınevi tarafından The Daring Young Man on the Flying Trapeze and Other Stories isimli kitabı yayınlandı ve o yılın en çok satan öykü kitabı oldu. Bundan sonra artık hep yazdı. Yazmaktan ve gezmekten başka bir iş yapmadı. İçki ve kumar alışkanlığı yüzünden inişli çıkışlı bir grafik gösterse de elli seneyi aşan başarılı ve üretken bir kariyer ortaya koydu. 1939 yılında The Time of Your Life oyunuyla Pulitzer Ödülü'nü kazandı, ödülü reddetti. Saroyan hayatı boyunca altmışı aşkın kitap -öykü, oyun ve roman yazdı. Düzyazıda kendine özgü bir tarz yarattı. Akıcı, konuşur gibi, coşku dolu bu tarz kendi adıyla "Saroyanesque" olarak anılır oldu. Kendisinin de söylediği gibi, Saroyan, öykülerinde tek bir şeyi anlatır: insanı. Yazarken içten ve yalındır. Onun eserlerinde süslü tabirler, söz oyunları aramak boşunadır. Öykünün bütünü ve konu esastır. William Saroyan, klasik tabirle hızlı bir hayat yaşadı, dünyayı ve bu arada ata yurdu Bitlis'i gezdi, evlendi, boşandı, sonra aynı kadınla tekrar evlendi, sonra yine boşandı. 18 Mayıs 1981 tarihinde doğduğu yerde öldüğü zaman adı amerikan edebiyatının en iyi kısa öykü yazarları arasına çoktan yazılmıştı bile. UNESCO 2008 yılını Saroyan Yılı ilan etmiştir. Köklerine ve atalarının kültürüne bağlılığıyla, Saroyan, daha 1935'te Avrupa gezisinin bir durağı olarak Sovyet Ermenistanı'nı ziyaret eder. Üçüncü ve 1978'deki son ziyaretinde, yetmişinci yaş gününü de dostlarıyla birlikte orada kutlar. Vasiyeti üzerine, naaşının bir bölümü Ermenistan'a götürülerek Erivan'daki ünlüler panteonuna gömülür. Kısa öykü ve oyunları ile tanınmıştır. Özellikle Ermeni göçmen çocuklarının yaşadıkları zorluklar ile ilgili yazmıştır. Aras Yayıncılık'tan çıkan eserleri: William Saroyan'ın Türkiye'de sahnelenen ilk ve tek oyunu, 'Hayatı Yaşamak' Türkçe adıyla 2006-2007 sezonunda Kemal Başar'ın uyarlaması ve rejisiyle Ankara Devlet Tiyatrosu tarafından sahnelenen 'Time Of Your Life'ıdır. Dekor tasarımını Murat Gülmez, kostüm tasarımını Funda Çebi, ışık tasarımını Seyhun Ayaş'ın yaptığı eserin önemli rollerini Aykut Ünal, Selçuk Özdoğan, Aslı Kılan, Bilal Gürdere, Yener Turan oynadılar. Eser Savaş Başar'a adanmıştı. Allisyn Ashley Arm Allisyn Ashley Arm (d. 25 Nisan 1996), Amerikalı oyuncu. Allisyn ilk çıkışını 2002 yılında Strong Medicine adlı televizyon dizisiyle yaptı. İki yıl sonra da Eulogy adlı filmde rol aldı. 40'a yakın reklamda rol aldı. Şu ana kadar en çok bilinen rolü "Sonny'nin Yıldızı" adlı dizideki Zora rolüdür. ! style="background:#efefef;" | YÄ±l ! style="background:#efefef;" | AdÄ± ! style="background:#efefef;" | Not Damlacık, Tavas Damlacık, Denizli'nin Tavas ilçesine bağlı bir mahalledir. Köy, Denizli il merkezine 89, Tavas ilçesine 44 km mesafededir. Çağırgan, Derinkuyu ve Kayaca köylerinin arasında, dağların eteğinde konuşlanmaktadır. 402 Numaralı Sınıf 402 Numaralı Sınıf (Orijinal adı: The Kids From Room 402), 1999-2001 yılları arası yayınlanmış bir çizgi dizi. 2002'ye kadar Fox Kids'te, 2002'den sonra bir süre Jetix tarafından yayınlanmıştır. DavutkÃ¶y Ã‡avlan Jennifer Capriati Jennifer Capriati (d. 29 Mart 1976, ABD) dünyada bir numarası olmuş Amerikalı tenis oyuncusu. Kariyeri boyuncu üç kez Grand Slam kazanmıştır (2 Avustralya Açık, 1 Fransa Açık). 1992 Yaz Olimpiyatları'nda tek kadınlarda altın madalya kazanmıştır. Nabucco Doğalgaz Boru Hattı Nabucco boru hattı Ankara’da 13 Temmuz 2009 Pazartesi günü hükümetler arasında imzalanan anlaşmayla başlamıştır, Türkiye'üzerinden AB ülkelerine doğal gaz taşımak üzere kurgulanan uzun geçişli bir boru hattı taşımacılığı projesidir. Avrupa'nın en büyük doğal gaz tedarikçisi konumundaki Rusya'dan yapılan sevkiyata alternatif olması amacıyla daha çok ABD ve AB tarafından desteklenmektedir. 2007 yılının ortalarında Rusya'nın, Orta Asya'daki, hattın büyük doğal gaz tedarikçileri olan ülkelerle (Kazakistan, Türkmenistan) büyük miktarlarda doğal gaz alım sözleşmeleri imzalayacağını duyurması ile büyük oranda sekteye uğradığı iddia edilmektedir. Bununla birlikte Alman RWE firmasının Şubat 2008'de Nabucco Şirketi'ne eşit ortak olmasıyla proje güç kazanmıştır. Hattın tam kapasitede karlı olabilmesi için gereken doğal gaz üretiminin halen İran'a uygulanan ambargo nedeniyle bu ülkeden de sağlanamayacak olması, hattın geleceğinde büyük soru işaretleri oluştursa da ABD hükümetinin projenin geleceğine olan iyimser bakışının devam ettiği açıklanmıştır. Günümüzde proje Nabucco Batı ismini alarak Türkiye-Bulgaristan sınırından başlayacak şekilde değiştirilmiştir. Türkiye-Bulgaristan sınırından başlayacak olan 1,329 km'lik boru hattın Nabucco Batı, Erzurum’dan Avusturya’nın Baumgarten bölgesine ulaşacağı daha önce duyurulan Nabucco Boru Hattı Projesi’nin uyarlanmış bir versiyonudur. Nabucco boru hattının amacı Avrupa’ya ulaştırılan doğal gaz kaynak çeşitliliğini arttırarak kaynak bağımlılığını azaltmaktır. 2013 yılında verilecek karara bağlı olarak Nabucco Batı’nın Şah Deniz gaz sahasından Trans Anadolu doğal gaz boru hattı projesi aracılığıyla aldığı doğal gazı Avrupa’ya ulaştırması öngörülmektedir. 2018 yılında yapılması beklenen hat ile 10 ila 23 milyar metreküp gaz ulaştırılması beklenmektedir. Hat, aynı zamanda AB'nin Trans-Avrupa Enerji Hattı'nın bir parçası olarak öngörülmekte olup fizibilite ve mühendislik çalışmaları için AB fonlarından da faydalanılmıştır. İlk hesaplara göre toplam maliyet 4-6 milyar Euro'dur. Hat Trans-Anadolu Boru Hattı’ndan aldığı gazı Bulgaristan’ın Standja bölgesinde Trans Anadolu projesi ile birleşerek hem Orta Asya'yı, hem de Orta Doğu'yu gaz hatları olarak bağlayacak ve batı ucunda Avusturya'nın temel doğal gaz taşıyıcısı hattı olan Baumgarten an der March Hattı ile birleşecektir. Güncellenen proje güzergâhı aşağıdaki gibidir: Projenin tamamlanması için Nabucco Gas Pipeline International GmbH adlı firma 2004 yılında Viyana'da kurulmuştur. Güncel firma ortakları aşağıdaki gibidir: GDF Suez Projeye, Alman ortak RWE’nin hisselerini OMV’ye devretmesini takiben, OMV’den hisse alımı ile 2013 yılında dahil olmuştur. Geçmişte Fransız Gaz de France, Total, ve Alman E.ON Ruhrgas, RWE firmaları da, ortak olmak istediklerini açıklamıştır. Projenin durumuna göre Rus Gazprom'un da ileride katılımının söz konusu olduğu bildirilmiştir. Projeye 2010'da başlanması durumunda 2013 yılında tamamlanması öngörülmüştür. Hatta yeterli gaz sağlanması durumunda 2018 sonrasında tam kapasitesine ulaşarak 10-23 milyar metreküpe ulaşacağı öngörülmektedir. Nabucco West projesi 3900 km’lik klasik Nabucco güzergahında hali hazırda tamamlanmış olan mühendislik çalışmaları üzerinden gerçekleştirilecektir. Nabucco Gas Pipeline International GmbH Genel Müdürü Reinhard Mitschek’in açıklamasına göre Şah Deniz Konsorsiyumu’nun Haziran 2013’te olumlu karar vermesi halinde Nabucco West inşaatına 2015 yılında başlanılabilecektir. Avrupa'nın ihtiyacını neredeyse tek başına karşılayan ve bu durumun daha uzun yıllar sürmesini garantiye almak isteyen Rusya, özellikle gelecekte Doğal Gaz'ın en büyük tedarikçileri olan Orta Asya ülkelerini, gazlarını sadece kendisine satmaları konusunda politik ve ekonomik hamlelerle sıkıştırmaktadır. Bazen bu ülkelerin siyasi durumlarındaki belirsizlik ABD ve Avrupa kaynaklı müdahaleleri uzun vadede etkisiz kılmakta, yatırımcı açısından özelikle yüksek maliyetli yatırım gerektiren petrol ve doğal gaz sektörlerindeki Rus bağımlılığını kırmaya yönelik çabaları baltalamaktadır. Kendi bölgesinde transit ülke olmaktansa, gaz üretimi olmadan gaz tedarikçisi olmak isteyen Türkiye ise kültür ve dil geçmişlerinin ortak olduğu Orta Asya ülkelerinden bu yönde güçlü destek beklemektedir. Nabucco projesinin gerçekleşmesi için mutlaka güvenilir üreticilere ihtiyaç duyulmaktadır. 15 Temmuz 2007'de Türk ve İran hükümetleri nezdinde, Türkiye'nin epeydir istediği ve daha çok İran Devleti'nin güvensizliğinden kaynaklanan Türk-İran Doğal Gaz İşbirliğini geciktiren süreci sona erdiren üretim anlaşması imzalanmıştır.. Anlaşma ile dünyada varlığı onaylanmış büyük doğal gaz sahalarının birisini işletecek olan Türkiye'ye üretimini başka ülkelere satış hakkı da verilmektedir. İran ise neredeyse durma noktasına gelmiş doğal gaz üretimini arttırma ve teknolojisini ambargo uygulanmadan yenileme imkânı bulmaktadır. Her iki devlet açısından büyük öneme sahip bir anlaşma imzalanmıştır. Anlaşmanın Avrupa Birliğinin geleceğinde enerji koridorlarını çeşitlendirmesi bakımından olumlu katkısı beklenmektedir. Gazprom hatta alternatif olarak Balkanlardan geçecek başka bir projeye destek olacağını açıklamıştır. Tracy Austin Tracy Austin (d. 12 Aralık 1962, Kaliforniya) dünya 1 numarası olmuş Amerikalı tenisçidir. İki defa Amerika Açık tenis turnuvasını kazanmıştır. Diğer Grand Slam'ler de ise en fazla yarı finali görmüştür. 1980 yılında dünya sıralamasında 1 numaraya yükselmiştir. Kendisi ile birlikte üç profesyonel tenisçi çıkaran bir aileden gelen Austin, henüz 4 yaşında iken World Tennis dergisine kapak olarak 'ilk başarısını' yakaladı. Küçük yaptan itibaren hakkında 'harika çocuk' tanımlamaları yapılan Tracy Austin, 1977'de 14 yaşında iken Portland'daki Avon Future turnuvasını kazanarak profesyonel arenaya adım attı. Çıkış yaptığı 1979 yılında ilk büyük şampiyonluğunu Alman Sylvia Hanika'yı finalde devirerek İtalya Açık'ta kazandı. Aynı turnuvanın yarı finalinde devirdiği Chris Evert'in toprak zeminde 6 yıldır süren 125 maçlık tenis tarihinin en uzun galibiyet serisini 6-4, 2-6 ve 7-6'lık setlerle sona erdirdi. 1979 Amerika Açık'ta şampiyonluğa ulaşırken, Chris Evert'ı bir kez daha mağlup etti ve 16 yaşi 9 aylıkken kazandığı bu başarı ile turnuva tarihinin en genç tek kadınlar şampiyonu olarak tarihe adını yazdırdı. 1980 yılının 7 Nisan'ında dünya sıralamasında 1 numarayı ele geçirirken, aynı yıl Wimbledon'da ağabeyi John Austin ile birlikte karışık çiftleri kazandı. 1981 ve 1982 yıllarında da Martina Navratilova ve Chris Evert ile birlikte ilk 3'te yer almayı başarırken, sırtındaki sakatlık yüzünden tenise ara vermek zorunda kaldı. 1983 ve 1984 sezonlarında az sayıda turnuva oynadıktan sonra 4 yıl tenise ara verdi. 1988'de yeniden tenise döndü ancak başarılı sonuçlar alamadı. Bir yıl sonra bir trafik kazası geçirdi ve ayağı kırıldı. 1993'te yeniden kortlara dönme çabasında bulundu. Ancak istediği verimi alamayınca 1994'ün temmuz ayında resmen emekliliğini açıkladı. Tracy Austin, 1993'te Scott Holt ile hayatını birleştirirken, Dylan, Brandon ve Sean isimli üç erkek çocuğu dünyaya getirdi. Sayısız bağış ve gösteri turnuvasına katıldı. 1992 yılında otobiyografisi 'Beyond Center Court'u yayınladı. Hâlen ABC, NBC ve Fox Sports Network'te tenis maçlarını yorumlamaktadır. Mama Hatun Mama Hatun, Saltukoğulları Hükümdarı II. İzzettin Saltuk'un kızı Saltukoğulları Beyliği'nin hükümdarı. 1191 yılında hükümdar olmuştur. Eyyubiler'in Ahlat'ı kuşattıklattıkları sırada çevre beyliklerine ait ordularla, Ahlat'a yardıma giden Saltuklu kuvvetlerinin başında bulunmaktaydı. Hükümdarlığının ilk yıllarındaki durumu açıklık kazanmamış olmakla beraber, yeğenlerine karşı kararlı ve güçlü bir şekilde mücadele ederek 10 yıl hükümdarlığını sürdürmüştür. Mama Hatun Mısır ve Suriye Meliki El Adil'den kendisine uygun soylu biriyle evlenmesi konusunda istekleri gerçekleşememiş, kadın hükümdar olmanın güçlükleri nedeniyle siyasi yaşamından ayrılmıştır. Onun daha sonraki yıllarda nasıl yaşayıp, kaç yaşında öldüğü bilinmiyor. Ancak, hayatının son yıllarını Tercan'da geçirmiş olması ve buradaki türbede defnedilmesi ile Tercan, bir süre onun adıyla anılmıştır. Bu soylu kadın hükümdar, Tercan'da Orta Çağ Türk mimarisinin en ilginç ve önemli eseri kervansaray, hamam, mescit ve kendi türbesinden oluşan büyük bir külliye inşa etmiştir... Steffi Graf Stefanie Maria Graf (d. 14 Haziran 1969, Mannheim), 377 hafta ile dünyanın en uzun süre 1 numarada kalan tenisçisidir. Open era'da 22 grand slam ile en çok grand slam kazanan 2. tenisçidir. Sporcuyu tenisle ilk tanıştıran sigortacılığın yanı sıra koçluk da yapan babası Peter Graf'dı. Graf henüz üç yaşındayken evlerinin salonunda raketi nasıl tutması gerektiğini gösteren babasından, ilerleyen yıllarda da tenis sporunun tüm inceliklerini öğrenecekti. Kortlarda çalışmaya ilk başladığındaysa 4 yaşındaydı. Bir yıl sonra ilk turnuvasına katıldı. O dönem ne kadar turnuva varsa katılmış olan sporcu 1982'de ilk ödülünü aldı ve European Championships'te birinci oldu. 1983 yılındaki ilk profesyonel sezonunda iyi bir çıkış yakalayamadıysa da daha sonraki dönemlerde stilini oldukça geliştirdi. 1984'te Wimbledon'da yapılan turnuvada İngiliz sporcu Jo Durie'yle yaptığı müsabakada gösterdiği performansla tüm ilgiyi üzerine çekti ve bu uluslararası başarıları için sadece bir başlangıç oldu. Graf'ın tüm takvimi ve etkinliklerini babası kontrol ediyordu. Kızının özel hayatına da karışan Graf, onun sadece maçlara odaklanmasını istiyordu. Hayatı havaalanları ve tenis kortları arasında geçen sporcu, utangaç olarak tanınıyordu. 1985 ve 1986'da döneminin iki büyük tenisçisi Martina Navratilova ve Chris Evert'le yaptığı maçlarda 6 kez Evert'a, 3 kez de Navratilova'ya yenildi. Ancak 13 Nisan 1986'da Hilton Head, South Carolina'da yapılan Circle Cup'ta Graf Evert'in karşısında ilk kez büyük bir başarı kazanarak WTA Turnuvasının şampiyonu oldu. WTA'yi yine birbirinden başarılı üç turnuva takip etti: Amelia Island, Charleston ve Berlin. Graf artık tenis dünyasının yeni yıldızıydı ve maçların favorisi olarak gösteriliyordu. Fransa Açık'ta kaptığı virüs dolayısıyla hastalanan oyuncu, Hana Mandlikova'ya yenildi ve rahatsızlığı dolayısıyla Wimbledon'a çıkamadı. 1987, Graf için oldukça sert geçen maçlarla doluydu. Key Biscayne, Martina Navratilova, Chris Evert ve Gabriela Sabatini'nin karşısında büyük üstünlük kazanan Graf, aynı yıl ilk yenilgisini Navratilova karşısında yaşadı. Babasının dominant kişiliği ve Graf'ın özel hayatı üzerinde kurduğu baskı 1995'te sona erdi. Zira vergi skandalı söz konusu olmuştu. 1999'da Graf'ın özel hayatı tabloid gazetelerin manşetlerinden inmez olmuştu. Çünkü Graf kendisi gibi tenisçi olan ve kortlarda fırtına gibi esen Andre Agassi'yle birliktelik yaşıyordu. Çift o yıl Fransa Açık Tenis Turnuvasında birinci olduktan sonra yapılan bir kutlamada tanışıp birbirlerine aşık oldular. Bir süre sonra jübilesini yapıp sahalara veda eden Graf, 2001'de Andre Agassi'yle hayatını birleştirdi. Çiftin Jaden Gil adında bir oğulları ve Jaz Elle adında bir kız çocukları oldu. Bir röportajda aşklarının ilk günkü gibi devam ettiğini söyleyen çift, mutluluklarının sırrını ortak noktalarının çok olmasına bağlıyorlardı. Martina Navrátilová Martina Navratilova, (d. 18 Ekim 1956, Çekoslovakya), eski tenisçi ve antrenör. Eski dünya 1 numarası tenisçi Billie Jean King, 2006 yılında yaptığı açıklamada Navratilova'nın ""tekler, çiftler ve karışık çiftlerde, şimdiye kadar yaşamış en büyük tenisçi"" olduğunu ifade etmiştir. Navratilova, teklerde 18, çiftlerde 31(tüm zamanların rekoru) ve karışık çiftlerde 10 Grand Slam şampiyonluğu kazanmıştır. Teklerde kazandığı 167 ve çiftlerde kazandığı 177 kupa ile tüm zamanların açık dönemi rekorunu kırmıştır. 1978-87 arasında 9 yıl dünya sıralamasında 1 numaraya yükselme başarısı gösterdi. Tenis yazarı Steve Flink "The Greatest Tennis Matches of the Twentieth Century" isimli kitabında onun için 20.yüzyılın Steffi Graf’tan sonra en iyi kadın tenisçisi olduğunu söylerken tenis tarihçisi ve gazeteci Bud Collins ise onun tüm zamanların en iyi tenisçisi olduğunu belirtmiştir. Lezbiyen olduğunu seneler önce açıklayan ve o zamandan beridir LGBT hakları için çalışmalar yapan Martina Navratilova 2010 yılında meme kanseri olduğunu açıkladı. Georges Izambard George Alphonse Fleury Izambard (11 Aralık 1848 – Şubat 1931), Fransız profesör ve Arthur Rimbaud'nun öğretmeni olarak bilinir. Mayıs 1870'te Rimbaud'un annesi Vitalie, öğretmeni Izambard'a oğluna okuması için Victor Hugo'nun Sefiller kitabını verdiği için ağır bir mektup yazar. Bu mektuptan sonra oğluna acayip kitaplar okuttuğu için kolej yönetimine şikayette bulunur. Mayıs 1871'de Rimbaud öğretmenine şair olmak istediği için evden kaçtığını anlatan bir mektup yazar. Mektupta voyant (bilici, kahin) olmaktan bahseder: Je veux être poète, et je travaille à me rendre voyant : vous ne comprendrez pas du tout, et je ne saurais presque vous expliquer. Il s'agit d'arriver à l'inconnu par le dérèglement de tous les sens. Les souffrances sont énormes, mais il faut être fort, être né poète, et je me suis reconnu poète. Ce n'est pas du tout ma faute. C'est faux de dire : Je pense :