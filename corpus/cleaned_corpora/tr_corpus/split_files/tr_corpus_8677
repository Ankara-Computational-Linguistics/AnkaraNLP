geniş bir tanınırlık elde etti. Öyle ki bu albümün ilk teklisi "Fireflies", Amerikan müzik listesinde bir numaraya kadar yükseldi. Şarkı çeşitli listelerin zirvesinde yer almasının yanı sıra Amerika Birleşik Devletleri'nde iTunes aracılığıyla en çok indirilen şarkılar arasında yer aldı. Bunun yanında albüm de çeşitli dünya listelerinin üst sıralarında yer buldu. Aralık 2009 itibarıyla "Ocean Eyes", ABD'de altın plaket ile ödüllendirildi. Coca-cola şirketinde çalıştığı sıralarda Adam Young, uykusuzluk yaşaması nedeniyle ailesinin evindeki bodrumda müzikle uğraşmaya başladı. Young özellikle MySpace'e yolladığı şarkılarla belli bir tanınırlık elde etti. Öyle ki sanatçı bir süre sonra Universal Republic ile anlaşma imzaladı. 2007'de Owl City, "Of June" adını verdiği bir EP yayımladı. Bunu 2008 yılındaki "Maybe I'm Dreaming" adlı albüm izledi. "Of June", Amerikan elektronik albüm listesinde yirminci sıraya kadar yükselmeyi başarırken, "Maybe I'm Dreaming" de aynı listenin on altıncı sırasına kadar yükseldi. Owl City'nin bu ilk iki albümü herhangi bir etiket altında yayımlanmadı. 2009 yılının başlarında bir müzik sitesi olan "Crazed Hits", sanatçının Universal Republic ile imzaladığı anlaşmayı duyurdu. Owl City'nin üçüncü albümü "Ocean Eyes", iTunes aracılığıyla 14 Temmuz 2009 tarihinde satışa sunuldu. Bunu 28 Temmuz'daki fiziksel satışlar izledi. Albüm, ilk yayımlandığı hafta Amerikan albüm listesinde yirmi yedinci sırada yer aldı. Young, albümdeki bazı şarkılarda Breanne Düren ile beraber çalıştı. Bunlardan en kayda değer olanı "The Saltwater Room"dur. Owl City'nin konser grubu, Breanne Düren (arka vokaller/klavye), Matthew Decker (bateri), Laura Musten (keman) ve Hannah Schroeder (çello) gibi isimleri içermektedir. Owl City'nin ayrıca Lights ile de 2010 başlarında bir işbirliği yapacağı konusunda bilgiler bulunmaktadır. Relient K'in vokalisti olan Matt Thiessen de grupla beraber çeşitli konserlerde yer aldığı gibi, "Fireflies" adlı şarkıda da yer aldı. Öyle ki şarkıdaki arka vokallerde Thiessen'in sesi duyulabilmektedir. Young da bunun yanında Relient K'in "Terminals" adlı şarkısında yer aldı. 14 Temmuz 2009'da internette yayımlanmasının öncesinde "Fireflies" şarkısı, Tapulous tarafından hazırlanan iPod/iPhone oyunu "Tap Tap Revenge 3" ile beraber ücretsiz olarak indirilebilmekteydi. Bu sıralarda şarkının videosunu yönetmek üzere Steve Hoover çağrıldı. Video özel olarak MySpace'de gösterime girdi. Ancak saatler içinde Dailymotion ve YouTube gibi video paylaşım sitelerine düştü. "Fireflies" kısa sürede beklenmeyen bir başarı göstererek, 7 Kasım 2009'da bir haftalığına Amerikan müzik listesinin zirvesine yerleşti. Owl City bunların dışında 13 Ekim 2009'da yayımlanan "Soundtrack 90210" albümünde "Sunburn" adlı şarkısıyla yer aldı. Owl City günümüze kadar The Scene Aesthetic ve Brooke Waggoner ile beraber çeşitli konserlere katıldı. Adam Young, kendisinin electronica, synthpop, emo ve alternative tarzlarda müzik eserleri verdiğini belirtti. Young ayrıca disko ve Avrupa kökenli elektronik müziklerden etkilendiğinin altını çizdi. Bunun yanında Imogen Heap, Relient K, Boards of Canada ve Armin van Buuren gibi oluşumlardan etkilendiğini belirtti. Owl City devamlı olarak The Postal Service ile karşılaştırılmaktadır. Hatta bazı çevreler Owl City'yi Postal Service'i kopya etmekle suçlamaktadır. Adam Young ise bu oluşumun hayranı olduğunu ve hatta bu bazı şarkılarda bu oluşumdan esinlendiğini belirtse de, karşılaştırmaları reddetmektedir. TatlÄ± su Tatlı su, deniz suyuna nazaran az miktarda tuz ve diğer çözülmüş katıları barındıran su. Tatlı su kavramı genellikle suyun içilebilir kimyasal özelliklere sahip olduğunu anlatmaktadır. Ekolojik döngü ile doğada oluşabileceği gibi insan yapımı gölet ve sarnıçlarda biriktirme, damıtma yoluyla da elde edilebilir. Yeryüzünün yüzeye yakın katmanlarında ya da yüzeyinde, doğal süreç içerisinde yağmur ve eriyen kar sularından oluşabileceği gibi, yüzey altı (yeryüzünün dış katmanı, "Yerkabuğu") içerisinde yine doğal süreçte damıtılıp arındırılmış suyun tekrar yeryüzüne çıkması ya da çıkarılması ile de elde edilebilir. TatlÄ± su kaynaklarÄ± olarak; Tatlı su, içerisinde yeryüzünün dış katmanlarında bulunan tamamen çözünmüş mineraller ve ayrıca %1'den daha az miktarda çözünmüş tuz barındırabilir. Hakan Artış Hakan Artış, Türk millî basketbolcu, spor yöneticisi ve televizyon programcısı. Fenerbahçe Basketbol Takımı alt yapısından yetişti. 190 cm boyuyla forvet mevkiinde parladı ve 1979 yılında Efes Pilsen'e transfer oldu. Bu takımdayken millî takıma yükseldi ve aynı yıl Efes Pilsen'le ilk şampiyonluk sevincini yaşadı. 1982 yılında bu branşta tekrar atılım yapan Fenerbahçe'ye Başkan Ali Şen'in isteği üzerine döndü. 1992 yılına dek kesintisiz 10 yıl daha sarı-lacivertli formayı giydi ve bu süre içinde 1990-91 sezonunda takımının tarihindeki ilk Türkiye Basketbol Ligi şampiyonluğunu kazanmasında katkı yaptı. Bu forma altında 1982-83, 1984-85, 1987-88, 1989-90, 1990-91 ve 1991-92 normal sezon birinciliği, 1990 ve 1991 Cumhurbaşkanlığı Kupası şampiyonluğu, 1985 ve 1988 Cumhurbaşkanlığı Kupası finalistliği, 1988 ve 1992 Gençlik ve Spor Genel Müdürlüğü Kupası şampiyonluğu ve birçok özel turnuva birinciliği sevinci yaşadı ve 1992'de aktif basketbol yaşantısını Fenerbahçe Lig Şampiyonluğu ve Cumhurbaşkanlığı Kupası ile birlikte kaptan olarak tamamladı. genç millî ve A millî takım formalarını 79 kez giydi. 1983 yılında Fas'ın Kazablanka kentinde düzenlenen Akdeniz Oyunları'nda bronz madalya kazanan takımda yer aldı . Daha sonra da basketboldan kopmayan Artış, Fenerbahçe basketbol takımının genel menajerliğinden sonra Ülkerspor Basketbol Takımı'nın genel menajerliğini yaptı. Ülkerspor'la lig şampiyonluğunu, Cumhurbaşkanliği Kupasını ve Türkiye Kupasını kazandı. Artış, 2009 VE 2010 yıllarında SkyTurk Tv. de "Sportmen" adlı bir spor-sohbet programı sunmaya başladı.Daha sonra 2011-2012 sezonunda "NTVSPOR" da "Hayatım Spor" programınını sundu. Halen "SKYTURK360" kanalında sunucu Gizem Durmuş'la birlikte "Spor Aşkına" programını başarıyla sunmaktadır. Ayrıca çocuklar için ücretsiz dağıtılan "Merhaba Basketbol" isimli kitabı vardır. Acıbadem'de sportif direktörlük görevini sürdürmektedir. 17. Uluslararası İstanbul Film Festivali'nde gösterilen filmler 17. Uluslararası İstanbul Film Festivali'nde gösterilen filmler Aşağıdaki listede 18 Nisan - 3 Mayıs 1998 tarihleri arasında düzenlenen 17. Uluslararası İstanbul Film Festivali'nde gösterime sunulan filmlerin tamamı yer almaktadır. Necdet Ronabar Necdet Ronabar (d. 1956) TÃ¼rk basketbolcu. 1956 yılında doğan Ronabar, basketbol altyapısını Fenerbahçe'de aldıktan sonra Muhafızgücü'ne transfer oldu. 1.94'lük boyuyla pivot ve uzun forvet mevkilerinde oynamaya başladı. 1979-83 yılları arasında oynadığı Efes Pilsen'de başarılı basketboluyla dikkat çekti ve millî takıma kadar yükseldi. Bu forma altında 1982-83 Türkiye Basketbol Ligi şampiyonluğu sevinci yaşayan Ronabar 1983 yılında Fenerbahçe'ye döndü. 1990 yılına dek kesintisiz 7 yıl daha sarı-lacivertli formayı giydi ve takımın kaptanlığını yaptı. Bu süre içinde 1984-85, 1987-88 ve 1989-90 normal sezon birinciliği, 1990 Cumhurbaşkanlığı Kupası şampiyonluğu, 1985 ve 1988 Cumhurbaşkanlığı Kupası finalistliği, 1988 Gençlik ve Spor Genel Müdürlüğü Kupası şampiyonluğu ve birçok özel turnuva birinciliği sevinci yaşadı ve 26 Eylül 1990'da aktif basketbol yaşantısını Belçika'nın Pepinster takımıyla yapılan Avrupa Şampiyon Kulüpler Kupası 1. tur ilk maçında jübile yaparak noktaladı. Fenerbahçe'de oynadığı dönemlerde ilerleyen yaşına rağmen gösterdiği kazanma azmi nedeniyle Baba Necdet olarak lakaplandırıldı. Daha sonra da basketboldan kopmayan Ronabar Fenerbahçe basketbol takımının önce yardımcı antrenörlüğünü, sonra da menajerliğini de yaptı. Çavuştepe Kalesi Çavuştepe Kalesi, Van'ın Gürpınar ilçesine bağlı Çavuştepe köyünde yer almaktadır. Van'a 25 km, Gürpınar ilçe merkezine 10 km mesafede, Van-Hakkâri karayolunun hemen güney tarafında bulunmaktadır. Bol Dağı silsilesinin batı ucunda kurulmuş olan kale, aşağı ve yukarı kalelerden oluşmaktadır. Yukarı kale, aşağı kaleden 30 m yükseğe kurulmuştur. Urartular döneminde Kral II. Sarduri tarafından MÖ 764-734 yılları arasında yaptırılmıştır. Kurucusunu onurlandırmak adına, Sardur'un şehri anlamında "Sardurihinili" olarak adlandırılmıştır. Prof. Dr. Arif Erzen başkanlığında 1961-1986 yılları arasında yürütülen kazılar sonucunda ortaya çıkarılmıştır. Porsuklu, Susuz Porsuklu Kars ilinin Susuz ilçesine bağlı küçük bir köydür. Köyün eski adı 1889 yılı kayıtlarında Rusça kökenli Pokrovka olarak geçmektedir. Köy, 1928'den beri bugünkü adını taşımaktadır. Köy, Kars il merkezine 27 km, Selim ilçe merkezine 7 km uzaklıktadır. Köyde 1886 yılında 454 Rus yaşamaktaydı. Kenize Murad Kenize Murad (d. 14 Kasım 1939 Paris), annesi, Sultan V. Murad'ın torunu Selma Rauf Hanımsultan (d. Ortaköy, 15 Ağustos 1914 - ö. Paris, 13 Ocak 1941), babası ise Damat Raca Seyyid Sacid Hüseyin Ali (1910-1991)'dir. Babası Sacid Hüseyin Ali, 1991 yılına kadar Kotwara mihracesi ve 1936 ile 1952 yılları arasında, Hindistan'da Kotwara Yasama Meclisi üyesidir. Kotwara, Hindistan'da Uttar Pradeş eyaletinde, Avadh ("Oudh") bölgesinde Lakhimpur Kheri ilçesinde bulunan yaşayan en eski uygarlıktır. Avadh bugün, bir zamanlarki Babür İmparatorluğu'nun bir bölgesini yöneten idareci (Nevvab)'lerin kültürel kimlik barındıran bir bölgesidir. ""Rajkumari Kenize de Kotwara"" olan asıl adını, Fransa'da ve Türkiye vatandaşlığına geçtiğinde nüfusa kayıt olurken "Kenize Murad" olarak değiştirmiştir. Sultan V. Murad, 5 Şubat 1869 tarihinde Şayan Kadın Efendi (d. Hopa, 4 Ocak 1853 - ö. Ortaköy, 15 Mart 1945) ile üçüncü evliliğini yapmıştır. Bu evlilikten bir kızı Hatice Sultan ve bir oğlu Şehzade Seyfeddin Efendi (1872 - 1872) olur. Kenize Murad'ın anneannesi Hatice Sultan (d. Beşiktaş, 4 Mayıs 1870 - ö. Beyrut, 13 Mart 1938) İstanbul'da Ortaköy Köşkünde, 1 Mayıs 1909 tarihinde kuzeni olan Damat Sultanzade Rauf Beyefendi ile evlenmiş ve 1918 yılında da boşanmıştır. Rauf Beyefendi Kenize Murad'ın büyükbabasıdır. Dayısı Hayri Beyefendi'dir. 3 Mart 1924'te kabul edilen yasayla halifelik kaldırılmış, aralarında Selma Rauf Hanımsultan'ın da bulunduğu Osmanlı hanedan üyelerinden toplam 155 kişi yurt dışına çıkarılmıştır. Kenize Murad, 20 yaşında iken, köken arayışı onu İslama götürmüş, büyük tasavvufların metinlerini incelemiştir. Kenize Murad, Mart 1971 tarihinden itibaren belgeler servisine bağlı makaleler yayınlamaya başlar. Sorumluluk alanını kapsayan Bangladeş ve Pakistan gibi ülkelerde bir süre yaşamış, Bangladeş, Etiyopya ve 1982 yılında Beyrut kuşatması sırasında üç ay boyunca Lübnan'da kalmış, bir yıldan fazla bir süre de İran devrimini kapsayan savaş muhabirliği yapmıştır. Kendisi Türkçe konuşamamaktadır. 1987 yılında Fransa'da yayınlanan, ""De la part de la princesse morte"" (Saraydan Sürgüne) adlı ilk romanında sürgünde ölen annesinin hayatını anlatmıştır. Bu romanı dünyada en çok satan kitaplar listesine girmiş, otuzdan fazla dilde ve 42 ülkede yayınlanmıştır. Bu roman, Türkiye'de ilk kez Osmanlı İmparatorluğu'nun imparatorluk ailesinin bir üyesi gözüyle görülmüş, belirli bir başarı kazanmıştır. 1998 yılında ilk romanından sonra, ""Le Jardin de Badalpur"" (Badalpur Bahçesi) adlı ikinci romanını, 2003 yılında da ""Le parfum de notre terre, voix de Palestine et d'israel"" (Toprağımızın Kokusu - Filistin ve İsrail'in Sesleri) adlı, iki halkın acıklı olaylarını anlamaya çalıştığı, araştırma yazıları ile Filistinli ve İsrailli erkek, kadın ve çocukların yazılı betimlemelerini içeren bir kitap yayınlamıştır. Kendisi 10 Temmuz 2010 tarihinde Tarihin Arka Odası programına katılmış, anılarının yanı sıra görüşlerini aktarmış ve önemli açıklamalarda bulunmuştur. Yine aynı programa 5 Şubat 2011 tarihinde de katılmıştır. Serap YÃ¼cesir Serap Yücesir (d. 18 Mart 1973, Kars), uzun forvet mevkisinde oynamış, yıllarca Fenerbahçe SK'nın kaptanlığını yapmış eski millî Türk basketbolcu ve basketbol antrenörü. Eczacılık fakültesi mezunudur ve Maltepe, İstanbul'da kendisine ait bir eczanesi vardır. İzmir'in Bayraklıspor ve Urla Gençlik kulüplerinde yetiştikten sonra, 1991 yılında Fenerbahçe SK'ya transfer oldu. Takımın kaptanlığına kadar yükselen Yücesir, 1.91 metrelik boyuyla power forvet mevkisinde gösterdiği başarıyla millî takıma kadar yükseldi. 1997-98 sezonunda Galatasaray'da oynadÄ±. Sarı-lacivertli forma altında takımın 1998-99 sezonunda tarihinde ilk kez kazandığı Türkiye Bayanlar Basketbol Ligi şampiyonluğunda büyük pay sahibi oldu. 2001-02, 2003-04 ve 2005-06 sezonlarında bu başarının tekrarlanmasında da büyük rol oynadı. Yücesir bu süre içinde 6 Türkiye Kupası, 5 de Cumhurbaşkanlığı Kupası sevinci yaşadı. Fenerbahçe ile 2004-05 sezonunda EuroCup Kadınlar final oynama gururuna erişti. 2006-07 sezonunda İstanbul Üniversitesi'nde oynayan Yücesir, 2007-08'de oynadığı Panküp Kayseri Ted Kolejliler takımında basketbol yaşantısını noktaladı. Ay-yıldızlı forma ile ise önce 1997 yılında İtalya'nın Bari kentinde düzenlenen Akdeniz Oyunları'nda gümüş madalya kazanan takımda yer aldı. Daha sonra İspanya'nın Almeira kentinde düzenlenen, 2005 Akdeniz Oyunları'nda altın madalya kazanma mutluluğuna ulaştı. 2010 yılında eski takım arkadaşı ve millî basketbolcu Arzu Özyiğit'le beraber Asistanbul Gençlik ve Spor Kulübü'nü kurarak burada antrenörlük yapmaya başladı. Mehmet Zeki PakalÄ±n Mehmet Zeki Pakalın (1886, Manastır, Ohri - 1972, İstanbul), Osmanlı tarihi üzerine ansiklopedik ve biyografik çalışmalar yapmış Türk tarih araştırmacısı. Manastır Askeri Rüştiyesi'nden sonra Mülkiye İdadisi'nde okudu. Daha sonra İstanbul'da devam ettiği Mekteb-i Tıbbiye-i Şahane'deki yükseköğrenimini hastalığı nedeni ile bitiremedi. Şehremaneti'de memur olarak çalıştı. Orhaniye ve Kavala kazalarında mal müdürlüğü, Drama sancağı muhasebeciliği, Selanik emlak-i Emriye müdürlüğü, Dıvan-ı muhasebat murakıplığı, Emlak ve Eytam Bankası'nda Emlak müfettişliği, İstanbul kazanç itiraz komisyonu üyeliği ve İstanbul Defterdar yardımcılığı gibi çeşitli görevlerde bulundu. 1950'de emekli oldu. Pakalın'ın, Osmanlı Tarih Deyimleri ve Terimleri Sözlüğü isimli çalışması deyim ve terimlerin yanında Osmanlı Kurumları hakkında ayrıntılı bilgiler muhteva eder. Ümran Baradan Oyun ve Oyuncak Müzesi Ümran Baradan Oyun ve Oyuncak Müzesi (İzmir Oyuncak Müzesi), Konak Belediyesi tarafından işletilen bir "butik müze"dir. Dünyada Almanya Nuremberg, İngiltere'de Londra, Fransa'da Poissy, İtalya'da Milano, Japonya'da ve ABD'nde Washington gibi örnekleri bulunan oyuncak müzesi, Türkiye'de ilk kez 1990'da arkeolog Musa Baran'ın açtığı İzmir Bademler Köyü Çocuk Oyunları ve Oyuncakları Müzesi ve 20 Nisan 1990 yılında Prof. Dr. Bekir Onur'un Ankara Üniversitesi bünyesinde açtığı Eğitim Bilimleri Fakültesi Oyuncak Müzesi'nden sonra, İstanbul'da şair ve yazar Sunay Akın tarafından 2005 yılında açıldı. Ümran Baradan Oyun ve Oyuncak Müzesi kendi alanında üçüncü örneği oluşturmakta olup, İzmirli seramik sanatçısı Ümran Baradan'ın dünyanın çeşitli ülkelerinden topladığı oyuncaklara, Sunay Akın'ın da katkıları ve çeşitli kişilerin bağışlarının eklenmesiyle gerçekleştirildi. Müze kapsamında, Karagöz Hacıvat Gölge Oyunu, Masal saati, Müzede sergi gibi etkinlikler düzenlenmektedir. Ayrıca müze içinde "oyuncak ve hediyelik eşya dükkânı" adı altında bir satış reyonu bulunmaktadır. 17 OCak 2010 tarihinde açılan müze binası da Ümran Baradan tarafından bağışlanmıştır. Ümran Baradan Oyun ve Oyuncak Müzesi'nin bahçesinde ise Şirinler, Tom ve Jerry, Mickey Mouse, Tweety, Buggs Bunny, Keloğlan, Pinokyo ile Nasrettin Hoca gibi kurgusal kahramanların heykelleri sergileniyor. Cory Blackwell Cory Blackwell 27 Mart 1963'te Chicago'da doğdu. 1981-84 yılları arasında Wisconsin Üniversitesi'nin basketbol takımında yıldızlaştı ve Michael Jordan, Charles Barkley, John Stockton ve Hakeem Olajuwon gibi genç yıldızların seçildiği 1984 NBA Seçmelerinde Seattle Supersonics tarafından 2. turda 28. sırada tercih edildi. Bu takımda 1,98 metrelik boyuyla kısa forvet mevkiinde oynadığı 1984-85 sezonunda 3.6 sayı ve 1.4 ribaund ortalamalarıyla beklediğini bulamadı ve şansını Avrupa basketbolunda denemeye karar verdi. 1985-86 sezonunda Fransa'nın Olympique Antibes takımında forma giydikten sonra, 1986-87 sezonunun başında Fenerbahçe'ye transfer oldu. Bu takımda diğer Amerikalı James Ray ile süresini paylaşmak zorunda kalması nedeniyle yeterince verimli olamadıysa da ikinci yarı çıkışa geçen takımın en önemli silahı oldu ve birçok maçı sarı-lacivertli takıma kazandırdı. Fenerbahçe'nin 1983'ten 2011'e kadar play-off'a giremediği yegane sezon olan 1986-87 basketbol mevsiminin sonunda takımdan ayrıldı. Şehrekürd Şehrekürd "(Farsça:" شهرکرد, ")", İran'ın orta-batı kesiminde Çaharmahal ve Bahtiyari eyaletinin merkezi olan şehirdir. Başkent Tahran'a 521 km. uzaklıktaki şehrin, 2005 itibarıyla 127.359 nüfusu vardır. Şehrin eski adı "Deh Kord" (Farsça Kürtler'in köyü).Nüfusun çoğalmasıyla,adı 1935'te "Shahr-e Kord" olarak değiştirilir ve Farsça'da Kürtler'in şehri anlamına gelir. İran'ın en yüksek şehri unvanına sahip şehir, denizden 2220 metre yüksekte kurulmuştur.Bu sebeble soğuk ve kuru bir iklimi vardır. Şehirde önemli bir ekonomik faaliyet olmasa da yerel ölçekli küçük işletmeler ve bir termik santral bulunur. 2007 Voleybol Erkekler Avrupa Ligi 2007 Voleybol Erkekler Avrupa Ligi, 25 Mayıs-8 Temmuz tarihlerinde oynandı. Dördüncüsü düzenlenen bu lige on iki Avrupa ülkesi katıldı. Dörtlü final maçları Portekiz’in Portimão kentinde yapıldı ve şampiyonluğunu İspanya kazandı. 26 MayÄ±s 2007 27 MayÄ±s 2007 1 Haziran 2007 2 Haziran 2007 3 Haziran 2007 8 Haziran 2007 9 Haziran 2007 10 Haziran 2007 16 Haziran 2007 17 Haziran 2007 23 Haziran 2007 24 Haziran 2007 29 Haziran 2007 30 Haziran 2007 1 Temmuz 2007 26 MayÄ±s 2007 27 MayÄ±s 2007 1 Haziran 2007 2 Haziran 2007 3 Haziran 2007 8 Haziran 2007 9 Haziran 2007 10 Haziran 2007 15 Haziran 2007 15 Haziran 2007 17 Haziran 2007 22 Haziran 2007 23 Haziran 2007 24 Haziran 2007 29 Haziran 2007 30 Haziran 2007 1 Temmuz 2007 25 MayÄ±s 2007 26 MayÄ±s 2007 27 MayÄ±s 2007 2 Haziran 2007 3 Haziran 2007 8 Haziran 2007 9 Haziran 2007 10 Haziran 2007 15 Haziran 2007 16 Haziran 2007 17 Haziran 2007 22 Haziran 2007 23 Haziran 2007 24 Haziran 2007 29 Haziran 2007 30 Haziran 2007 1 Temmuz 2007 7 Temmuz 2007 8 Temmuz 2007 8 Temmuz 2007 2007 Voleybol Avrupa Ligi Sonuçlar James Earl Ray (basketbol) James Earl Ray, Türkiye Basketbol Ligi'nde de oynamış olan Amerikalı basketbolcu. 27 Temmuz 1957'de doğdu. 1976-80 yılları arasında Jacksonville Üniversitesi'nde oynadığı basketbolla yıldızlaştı ve 1980 NBA Seçmeleri'nde Denver Nuggets takımı tarafından ilk turda 5. sıra gibi yüksek bir dereceyle tercih edildi. Ray, bu takımın formasıyla üç sezonda çıktığı 103 maçta 3,4 sayı ve 2,4 ribaund ortalamalarıyla oynadı ve NBA'de beklediğini bulamayınca Avrupa basketbolunda kariyerini sürdürdü. 1983-84 sezonunda İtalya'nın Auxilium Torino takımında forma giyen Ray, 1985-86 sezonunda ise İspanya'nın Peňas Huesca takımında oynadı ve burada 14.9 sayı ortalamasına ulaştı. 1986-87 sezonunda Fenerbahçe'ye transfer oldu. Ancak bir diğer NBA patentli Cory Blackwell ile süresini paylaşmak zorunda kalan Ray beklenen verimi sağlayamadı ve ikinci yarıdaki maçların çoğunda oynayamadı. Sezon sonunda ise Ray ile Fenerbahçe'nin yolları ayrıldı. Pavel Košťál Pavel Košťál (d. 17 Eylül 1980; Hradec Králové), Çek futbolcudur. FK Senica'da forma giymektedir. Üç boyutlu film, derinlik algılamada yaratılan yanılsamayla oluşturulan bir sinema filmi metodudur. Stereoskopik fotoğraflamadan farklı olarak, özel olarak tasarlanmış bir kamerayla, görüntüler iki farklı perspektif ile kaydedilir ve yine özel bir projeksiyon cihazıyla ya da gözlükle, farklı kaydedilmiş iki görüntü bu yanılmasayı oluşturmak üzere oynatılır ve izlenebilir. Gözler arasında küçük bir mesafe var. Bu mesafeden kaynaklı olarak, iki göz de dünyayı biraz farklı açıdan görür.Beyin iki gözden görüntüleri algılarken, iki resim arasındaki perspektif farklılığını kapatmak ister. Bunu kapatmasıyla oluşan şey 3 boyuttur. Stereoskopik görüntü çağı 1890’ların sonunda İngiliz film prodüktörü William Friese Greene tarafından öne çıkartıldı. 3D film yapma patentini ilk alan kişidir. Bu patente göre çok az açı farkıyla çekilmiş iki film, bir perdeye aynı anda yansıtılır. İzleyiciler ise stereoskopiyi kullanarak bu iki filmi tek bir film olarak görürler. Fakat bu yöntem çok zor ve masraf gerektirdiği için pek ilgi görmedi.Bu yöntemin pratik olmayışından insanlar başka arayışlara yöneldi.Amerikalı fotoğrafçı Frederic Eugene Ives, 1900’lerin başında stereo kamera icat etti. Bu kamerada iki lens ve lenslerin arasında 4.5 cm boşluk vardı.Bu kameranın icadıyla stereoskopik filmlerin yapımı arttı. İlk 3 boyutlu film Nazi Almanyası sırasında 1936 yılında çekilmiştir. 30'ar dakikalık iki kısa film Berlin'deki Federal Arşivlerde bulunmaktadır. Başarılı olan ilk 3D film The Power of Love’ dır. Bu filmde kırmızı-yeşil anaglif teknolojisinden yararlanılmıştır. Bu filmin bir başka özelliği de filmin 2 farklı sonu var: trajik ve mutlu Bu yöntem normal 3D film çekme yöntemidir. Bu yöntem, eskiden iki kamerayla filmi farklı açılardan çekerek aynı perdeye yansıtmak koşuluyla kullanılabiliyordu. İki kamera kullanırken kameraların odakları ve kameranın hareket ettikleri yolların aynı olması gerekiyordu. Eğer bir farklılık meydana gelirse film kareleri eşlenemiyordu. İki kamera kullanımındaki zorluğu aşmak için farklı yollar geliştirildi. Kameralar arasındaki açısal, odak, hareket yolu farklılığını önlemek için kameralar birbirine sabitlendi. James Cameron’ın ürettiği ve “Live Action” filmlerde günün en çok kullanılan tekniği olan “Fusion Camera System” ilk olarak Dünya’nın Merkezine Yolculuk filminde kullanılmıştır. Bu teknikte ise yine iki tane sanal kamera kullanılır. Animasyon karakterini canlandıracak kişiye, vericiler bağlanarak canlandırıcının hareketleri bilgisayara aktarılır. Bilgisayarda, canlandırıcının dış görünüşü olmadan sadece hareketleri gözükür. Bu hareketliye de animasyon karakterinin fiziksel özellikleri yansıtılır ve karakter oluşmuş olur. Günümüzde 2D filmlerin 3D’ye çevrilmesi mümkün. 2D filmlerin 3D’ye çevrilmesi için farklı teknikler uygulanıyor. Örneğin Noel Gecesi Kabusu filmi 1993’te 2D olarak vizyona girmesine karşın 2006’da 3D olarak yeniden vizyona girmiştir. Bu filmi 3D yaparken her bir kare tekrar taranmış, sonra sağ ve sol göz için açılarla oynanıp hazır hale getirilmiştir. 3D filmleri izlemek için geliştirilen ilk yöntemdir. Film, ilk projeksiyondan mavi ya da yeşillendirilmiş olarak yansıtılırken diğer projeksiyondan kırmızılaştırılmış olarak yansıtılır. Filmi 3D olarak izlemek için mavi-kırmızı ya da yeşil-kırmızı gözlüklerden takması gerekir. Gözlükleri taktıktan sonra mavi lens ve kırmızı lensler diğer renkleri bloke eder. Bloke ettikten sonra iki göz aynı sahneyi farklı açılarla algılar ve 3D olarak görürüz. Bu gözlükte ise ışığın kutuplaştırılabilmesi ya da farklı şekilde yönlendirilebilmesi ilkelerinden yola çıkılmıştır ve bu gözlükler kutuplaştırılmıştır. Örneğin, bir görüntü yatay bir şekilde yansıtılırken ikinci görüntü dikey bir şekilde yansıtılır. Filmden gelen ışıklar eğer camla aynı şekilde polarize olmuşsa filtreden geçebilir. İki camdaki polarizelik farklı olduğundan iki göz farklı kareler görür ve birlerşince 3D görürüz. Fakat bu gözlüğün bir dezavantajı ise başınızı oynatırken ışığın gelme açıları farklılaşacağından bazen görüntü renklerini etkileyebilir. Bu gözlüğün camlarında perde gibi gözlük camını kapatan şeyler bulunur; fakat insanlar bunu göremez. Projeksiyondan gelen sinyallere göre gözlüğün sol ya da sağ camı kapanır. Bu gözlük film karelerine etkileşmez. Işıklarla ya da sinyallerle etkileşir. Gözlüğün sol camı açılırken sağ camı kapanır, sağ camı açılırken sol camı kapanır. Bu gözlükler ayrıca en uzun ömürlü 3D izleme gözlükleridir. Aaron Burckhard Aaron Burckhard 1987'de Nirvana'da çalmış Amerikalı baterist. Burckhard ilk olarak Nirvana'yla Raymond, Washington'daki bir ev partisinde 1987'de çaldı. Fakat 23 Ocak 1988'de Seattle'da Reciprocal Recordings'de ilk demolarını kaydederken grupla birlikte değildi. Burckhard'ın gruptan atılmasının nedeni büyük ihtimalle kavgacı kişiliğinin sebep olduğu fiziksel saldırılardır. Buna ek olarak Burckhard hakkında yapılan şikayetlerden biri de grupla yapmış olduğu anltlaşmayı ciddiye almayıp provaları sürekli aksatmasıdır. Onun grupla olduğu zamanların bir anısı olarak çalışı Nirvana'nın With the Lights Out'nda ilk beş şarkıda duyulabilir. Nirvana'dan ayrıldıktan sonra Burckhard 2005'te bir albüm yayınlamış olan Attica'da çalmaya başladı. Dave Foster Dave Foster, Nirvana'nın üçüncü bateristidir. Foster provalara düzenli olarak katılmaması nedeniyle sadece birkaç konser sonrasında gruptan atıldı. Foster, Kurt Cobain ve Krist Novoselic'ten saatlerce uzak yaşadığı için grubun Tacoma'daki provaları için Foster'ın alınıp daha sonra evine geri bırakılması gerekiyordu. Cobain'in hesabına göre bu provaları çok zora sokuyordu. Cobain'in biyografisi Heavier than Heaven'ın yazarı Charles R. Cross'a göre Foster'ın Cosmopolis belediye başkanının oğluna yaptığı saldırı sonucu aldığı 2 haftalık hapis cezası, ehliyetine el konuluşu ve ve kurbanın hastane masrafları için kesilen binlerce dolarlık ceza Cobain'le Foster'ın arasında son noktayı koydu. Ne Cobain ne de Novoselic, Foster'ı kovulduğuna dair bilgilendirmedi. Cross'a göre Foster kendisinin haberdar edilmediği Nirvana'nın Butthole Surfers'daki konserinin ilanlarını gördüğünde grubun dışında kaldığını anladı. Ayrıca Cobain'in Foster'a yazdığı fakat yollamadığı uzun not da Kurt Cobain'in yayınlanmış günlüklerinde bulunabilir. Notta Cobain Foster'ın müzik yeteneği överken Cobain'le Foster'ın yetiştikleri kültürler arasındaki farklardan da sızlanır hâlbuki ikisi de Aberdeen'de yetişmişlerdir. O (roman) O (İngilizce: "It"), Stephen King tarafından yazılan gerilim-korku türü bir romandır. Mutsuz yaşamlarının birleştirdiği bir grup sosyal açıdan uyumsuz çocuğun kurdukları kulübe verdikleri ismidir. Bu çocukların hepsi zorba Henry Bowers’ın sebep olduğu aynı ızdırap ve eziyete katlanıyor olup ayrıca O’nun hakkından gelebilmek için de mücadele etmektedirler. Richie ve Bev karakterleri King’in 11/22/63 isimli romanında Jack 1958 yılında Derry’ye döndüğü zaman tekrar gözükürler. Kitap Derry'de yaşayan Bill Denbrough'un kardeşi George'un yağmurlu bir havada kayık yüzdürmesiyle başlar. Kayık bir kanalizasyon mazgalına düşer. George, orada palyaço kılığına girmiş biri tarafından kolu kopartılarak öldürülür. "O" 1700'lü yıllardan beri burada yaşayan insanları öldüren ve her 27 yılda bir uyanan bir yaratıktır. Milyonlarca yıl önce uzaydan gelmiş kendine bir barınak yapmış insanlar gelince kanalizasyonlara çekilmiştir. Bu yaratık insanların korktuğu şeylerin kılığına girer ve onları öldürür. Gerçek şekli insan beyninin algılayacağı şekilde bir örümcektir ama turuncu ışıklardan oluşan ve "ölüm ışıkları" denilen, insan beyninin alamayacağı bir şekli daha vardır. Bu yaratık her uyandığında felaketler doğurur, çocukları ve gençleri öldürür, homoseksüel cinayetler ve yangın gibi afetlere yol açar. Kendilerine "Kaybedenler Kulübü" adını takan yedi çocuk bu yaratığı fark eder ve peşine düşer. Ama "O" şehir kurulduğundan beri burada yaşadığı için aynı zamanda şehrin kendisidir ve şehrin geleceği için burada yaşayanlar yaratık uyandığında olan cinayetleri fark etmemiş gibi yaparlar. "O"nun kaplumbağa diye bir doğal düşmanı vardır, bu şey evreni kusup kabuğuna çekilmiştir. "O" onun öldüğünü düşünmektedir. Kaybedenler Kulübü "O"yu ininde yakalar ve 1958 ağustosunda onu yaralarlar. Çocuklar "O"nun öldüğünü varsayarak giderler ama olaylar tekrar başlarsa Derry'ye dönmek için söz verirler. Henry Bowers ve çetesi burada yaşayan çocukları tartaklayan bir gruptur. Grupta Henry Bowers önderliğinde Geğirti ve Victor Criss vardır. Aynı zamanda Patrick Hocsesster diye bir çocuk ara sıra onlara yardım eder; Patrick, Geğirti ve Victor sonradan "O" tarafından öldürülmüştür. 1985 yılında şehirde sadece Mike Hanlon kalmıştır; olaylar başladığında altı arkadaşını arar, Stan hariç hepsi gelir çünkü Stan intihar etmiştir. 6 arkadaş da Derry'de olanları ilk başta hatırlamazlar sonradan "O" hepsine şehirde tek tek farklı şekillerle görünür. "O" bu arada bir akıl hastanesinde kalan Henry'yi Derry'ye çağırır ve Kaybedenler Kulübü'nü öldürmesini ister, bunu kabul eden Henry şehre gelir, Mike'ı yaralar ama sonradan öldürülür. Kaybedenler Kulübü tekrar "O"nun inine girer, Bill chüd ayiniyle "O"yu yaralar ve sonra bütün grup "O"yu öldürür. Bill bu olaylar sırasında "O"nun maşa olarak kullandığı karısı Audra'yı katatonik halde alır ve Derry'de yaşamaya karar verir, romanın sonunda karısı uyanır ve biter. Kitabın 1990 yılında palyaço Pennywise rolünde Tim Curry'nin oynadığı iki bölümlük bir televizyon uyarlaması yapılmıştır. John Ritter Ben Hanscom rolünde, Harry Anderson Richie Tozier rolünde, Richard Masur Stan Uris rolünde, Tim Reid Mike Hanlon rolünde, Annette O'Toole Beverly Marsh rolünde, Richard Thomas Bill Denbrough rolünde, Olivia Hussey Audra Phillips rolünde, Dennis Christopher Eddie Kaspbrak rolünde ve Michael Cole Henry Bowers rolünde oynamışlardır. 7 Haziran 2012 yılında The Hollywood Reporter romanın iki ayrı film olarak yönetmen Cary Fukunaga tarafından çekileceğini duyurmuştur. 5 Aralık 2014'te ilk kısmın geçmişte, ikinci kısmın şimdiki zamanda geçeceği duyurulmuştur. Cary Fukunaga'nın yönetmenlikten çekilmesi üzerine 16 Temmuz 2015'te yönetmen Andy Muschietti ile anlaşılmıştır. 13 Nisan 2016'da Stephen King Facebook sayfasından filmin yakında çekimlerine başlayacağını duyurmuştur. Bir hafta sonra stüdyo filmin gösterim tarihinin 8 Eylül 2017 olarak açıklamıştır. 2017'de It filmi en çok gişe yapan korku filmi olmuş ve bunun rekorunu kırmıştır, bir önceki rekor uzun yıllar kırılamayan Exorcist idi. İlk filmim başarısı ile yarım kalan hikâye 2019'da It : Chapter Two filmi ile devam etmiş ve Bill Hader, Jessica Chastain, James McAvoy'lu dev kadrosu ile yine güzel bir gişe yapmış ve haftalarca en çok izlenen film olmayı başarmıştır. O (anlam ayrımı) FIFA Dünya Kupası maskotları FIFA Dünya Kupası maskotları, Dünya Kupalarında üye ülkeler 1966'dan beri her düzenlenen turnuvada kendi maskotlarını yaratmaktadırlar. Bu maskotlar genellikle ev sahibi ülkelerin simgelerini ve kültürlerini taşımaktadır. Viktor Ã‡ernov Viktor Mihailoviç Çernov (Rusçası: Виктор Михайлович Чернов) (1873 – 1952) Rus devrimci, SR partisinin kurucularından. Partinin teorik hattının oluşturulmasında önemli rol oynamıştır. Saratov'a bağlı Novouzensk'de doğdu. Radikal fikirlerin beşiği konumundaki Saratov’da lise eğitimini tamamladı. Burada Nikolay Dobrolyubov ve Nikolay Mikhaylovsky’nin eserlerini inceledi. 1880’li yılların sonuna doğru devrimci faaliyetlerin içindeydi. Moskova Üniversitesine giderek hukuk fakültesine devam etti. Burada 1890’lı yıllarda Narodniklerle teması oldu. 1894 yılında Mark Natanson’un "Halkın İsteği" (Narodnoe Pravo) grubuna katıldı. Amaçları tüm Rusya’daki devrimcileri birleştirmekti. Devrimci faaliyetlerinden dolayı yakalandı, tutuklandı ve sürgüne gönderildi. Tambov bölgesinde bir süre kaldıktan sonra sürgünden kaçarak 1899 yılında İsviçre’nin Zürih kentine geçti. Burada 1902 yılında kurulan SR partisine katıldı ve partinin yayını olan "Devrimci Rusya"’nın yazı işlerinde görev aldı. 1905 Devriminden sonra Rusya’ya döndü. 1. Duma’nın devrimci partiler tarafından boykot edilmesinden sonra 2. Duma seçimlerine katıldı ve vekil seçildi. Duma’daki SR grubunun lideri oldu. Rusya’da 1917 Şubat Devriminden sonra başa geçen Geçici Hükümette bakan olan Aleksandr Kerenski, Temmuz Günlerinden sonra başbakan olunca Chernov da Tarım Bakanı oldu. Özellikle SR’ların lideri olduğundan dolayı Temmuz Günleri boyunca yaşanan ayaklanmalarda Sovyetlerin iktidarı alması yönünde yönünde çağrıları reddetti. O dönemde ikili iktidar hali yaşandığı için Geçici Hükümetin yerine SR ve Menşeviklerin elinde olan Sovyetlerin iktidarı alması askerler ve işçiler tarafından talep edilmiş ancak bu çağrı yanıtsız kalmıştı. Bundan sonra SR’lar güç kaybedecek ve edilgen bir konuma gerileyeceklerdir. Partisiden kopan Sol SR’ların da desteğini alan Bolşevikler Ekim Devrimi ile iktidarı alacaklardır. 1918 yılı Ocak ayında toplanan Kurucu Meclis’de çoğunluk SR’ların elindedir ancak bu yalnızca kâğıt üzerinde çoğunluktur. Çernov Kurucu Meclis başkanlığına seçilse de Meclis, Sovyet iktidarını tanımayı reddedince Bolşevikler tarafından kapatılacaktır. Bundan sonra Bolşeviklere karşı yapılan iç savaşta monarşi yanlısı Beyaz Ordu saflarında olan Çernov Samara’ya geçecek ancak burada Bolşevik karşıtı muhalefet çok parçalı olduğundan iç çekişmeler yüzünden başarılı olamayacak ve ülkeyi terk edecektir. Bolşeviklere karşı başarısız olunca önce Avrupa’ya daha sonra da ABD’ye geçer. 1952 yılında New York şehrinde hayatını kaybeder. Komuç Kurucu Meclis Üyeleri Komitesi veya Komuç (Rusçası: Комитет членов Учредительного собрания (Комуч)), Ekim Devrimi ile Bolşeviklerin iktidarı almasının ardından Bolşevik iktidarını tanımadığı için kapatılan Kurucu Meclis vekillerinin Bolşeviklere karşı başlatılan Rus İç Savaşı sırasında Samara kentinde 8 Haziran 1918 günü oluşturdukları iktidar organı. Rusya’da Çarlık rejiminin yıkıldığı 1917 Şubat Devrimi ile beraber halkın talepleri arasında hep yer alan Kurucu Meclis seçimleri sürekli ertelenmişti. İkili iktidar döneminde Geçici Hükûmet özellikle Sovyetler tarafından yükseltilen bu istekleri kendi iktidarına karşı tehdit olarak algılamıştı. Temmuz Günlerinden sonra iktidarını sağlamlaştıran Geçici Hükümet, Kornilov Olayından sonra iyice halkın desteğini kaybetmiş ve Ekim Devrimi ile birlikte Bolşevikler tarafından devrilmişti. İktidara gelen Bolşevikler Kurucu Meclis seçimlerinin yapılmasını sağlamış ve toplanmasına izin vermiştir. Ancak özellikle Bolşevik karşıtı SR’ların çoğunlukta olduğu Meclis, Bolşeviklerin yönetimde ve çoğunlukta olduğu Sovyet iktidarını tanımayı reddedince Bolşevikler tarafından zorla kapatılacaktır. Bolşeviklerin iktidarı almasına karşı monarşi yanlılarının ağırlıklı olarak oluşturduğu Beyaz Hareket Rus İç Savaşını başlatacak ve bu sırada da kapatılan Kurucu Meclis’in SR üyeleri Bolşevik hakimiyetindeki topraklardan uzaklaşacaklardır. Samara bölgesinde bulunan Çekoslovak Lejyonunun buradaki Bolşevik iktidarı devirmesinden sonra SR vekiller 8 Haziran 1918 tarihinde Samara’da Komuç’un kuruluşunu ilan ederler. Buna göre Bolşevik iktidarını tanımayan Komuç, zorla kapatılan Kurucu Meclis’in otoritesiyle kurulduğunu ve dolayısıyla tüm Rusya’da iktidar olduğu iddiasıyla hareket eder. Komuç, özellikle Beyaz Ordu hakimiyetindeki bölgelerde kurulmuştur. İlk başta beş SR Kurucu Meclis üyesince kurulmuştur: Komuç’un yayınladığı ilk bildiride iki üyenin daha ismi geçmektedir. Bunlar: Komuç, Samara’ya gelen ve çoğunluğu SR üyesi olan Kurucu Meclis vekillerinin sayısının artmasıyla büyüyerek Eylül ayına gelindiğinde 96 üyeye sahip olacaktır. Komuç Yürütme Organı başkanı Yevgeny Rogovsky’dir. Bölgedeki Bolşevik iktidarını Çekoslovak Lejyonu sayesinde deviren Komuç demokratik hakları iade eden açıklamalarla faaliyetlerine başlar. Buna göre 8 saatlik iş günü yeniden tesis edilir, işçi ve köylü toplantılarına, fabrika komitelerine ve sendikalara izin verilir. Ancak bu faaliyetlerinin yanı sıra Komuç, Sovyet kararlarının tersine olarak aldığı kararlarla fabrikaları ve bankaları yeniden eski sahiplerine iade eder, patron örgütlerine izin verir ve özel girişime izin verir. Sovyetlerin aldığı toprakların halka dağıtılması kararını da reddeden Komuç yoksul köylüler tarafından el konan toprakları sahiplerine iade eder. Ayrıca büyük toprak sahiplerinin korunması için askeri birlikler oluşturulup yoksul köylülere karşı saldırılarda bulunulur ve Beyaz Ordu için zorla askere alım işlemi yapılır. İktidarını ilan ettiği bölgede özellikle yabancı ülkelerin doğrudan askeri desteğini arkasına alan Komuç, sanayi bölgeleri dışında Kızılordu ve Bolşeviklerin yeterince güçlü olmamalarının da etkisiyle hakimiyet alanını genişletir. Samara, Simbirsk, Kazan, Ufa ve Saratov Haziran ila Ağustos 1918 aylarında Komuç yönetimine geçer. Ancak özellikle işçi ve yoksul köylülüğe karşı uyguladığı politikalar Komuç’a karşı halkın yoğun tepki görmesine yol açar. Halk Komuç ve ona bağlı silahlı birliklere karşı direnişe geçmeye başlar. Bu sırada güçlenen Kızılordu da ilerlemektedir. Komuç, Ufa’da 8-23 Eylül 1918 tarihleri arasında yapılan Geçici Sibirya Hükûmeti Konferansına katılır. Çeşitli bölgelerden gelen 170 delegeyle temsil edilir. Komuç bu toplantı sürerken Kazan ve Simbirsk’de iktidarı Bolşeviklere kaybeder. Konferansın sonunda kısa ömürlü Tüm Rusya Geçici Hükûmeti ortaya çıkacaktır. Ancak Amiral Aleksandr Kolçak’ın darbesinden sonra diğer kurumlar gibi Komuç da Kasım 1918’de tasfiye edilir. Beyaz Ordu bileşenleriyle arasında ortak tek bir yan Bolşevik karşıtlığı olduğu için bir süre bu kurumdaki SR siyasi hattına tahammül edilmiş daha sonra kurum tasfiye edilmiştir. Kurum iktidar olduğu dönemde halk için sahip çıkılacak hiçbir yenilik getirmemiş tersine Şubat Devrimi ile kazanılan çoğu hakkı gasp etmiştir. Bu yüzden halk desteği de olmayan kurum kolaylıkla tasfiye edilmiştir. Tasfiyede SR siyasi hattının da belirsizliğinin payı büyüktür. Viktor Chernov önderliğindeki SR’lar Bolşevik karşıtı olmalarına rağmen Beyaz Ordu içerisindeki monarşi yanlıları tarafından aşırı sol bulunarak desteklenmemiştir. SR’lar ise Kızılordu veya Beyaz Ordu arasındaki Rus İç Savaşında üçüncü bir taraf olmak isteseler de olamamışlar ve ortadan kaldırılmışlardır. Parti içerisinden ayrılan Sol SR’lar Ekim Devrimi sürecinde Bolşeviklerle ittifak yapsa da Brest Litovsk Antlaşmasının imzalanmasından sonra yollarını ayıracaklar ve Bolşeviklere karşı başarısız bir darbe girişiminde bulunacaklardır. Ã‡ekoslovak Lejyonu Çekoslovak Lejyonu (Çekçe: Československé legie) I. Dünya Savaşı sırasında İtilaf Devletleri bünyesinde savaşan Çek ve Slovaklardan oluşan gönüllü ordu. Rus İç Savaşı'nda önemli bir silahlı güç olarak yer almış, I. Dünya Savaşı'nın ardından Çekoslovakya'nın bağımsızlığının ilanında etkili olmuştur. Çek ve Slovaklar I. Dünya Savaşı öncesinde Avusturya Macaristan İmparatorluğu egemenliği altındaydı. Bağımsızlık peşindeki Çekler ve Slovaklar I. Dünya Savaşı sırasında İtilaf Devletlerinin zafer kazanmaları durumunda Çekoslovakya’nın bağımsız olacağını vaatlerine icabet ederek savaşa silahlı destek vermişlerdir. Farklı ülkelerdeki Çek ve Slovak gönüllülerin, serbest bırakılan savaş esirlerinin katılması ve sürgündeki aydın ve politikacıların çağrısıyla giderek büyüyen bir silahlı kuvvet oluşturulur. Çabalar sonuç verecek ve 1918 yılında Çekoslovakya bağımsız olacaktır. Çekoslovak Birlikleri Fransa, Sırbistan, İtalya ve Rusya’da savaşacaktır. Rusya Ordusunda birlik seviyesindeyken 1917 yılında Çekoslovak Lejyonu kurulacaktır. Fransa’da ve daha sonra Sırbistan ve İtalya’da savaşan Çekoslovak birlikleri I. Dünya Savaşının ilk günlerinden itibaren cephede görev yapar. Birlik bünyesinde ABD’den gelen gönüllüler, çeşitli zamanlarda savaş esiri olmuş askerler ve diğer gönüllüler bulunuyordu. Birliklerde görev yapanların yaklaşık %90’ı Çek, %7’si Slovaktı. Lejyon terimi savaş sırasında yoğun olarak kullanılmamıştır. Fransız Ordusunda görev yapan yabancı askerlerin Fransız Lejyonu olarak adlandırılmasından ötürü bu terimin kullanılabileceği öne sürülmektedir. I. Dünya Savaşı çıktığında Rus İmparatorluğu bünyesinde yaşayan etnik Çekler Çar II. Nikolay’a başvurarak ülkelerini işgal etmekte olan Avusturya-Macaristan İmparatorluğu’a karşı savaşmak için ulusal bir birlik kurmak istediklerini ilettiler. İstekleri kabul edildi. 1914 yılında ilk Çek birliği kuruldu ve Çarlık Ordusuna eklendi. Mayıs 1915’e gelindiğinde Avusturya-Macaristan İmparatorluğu Ordusundan firar eden ve esir edilen Çeklen katılımıyla birlikteki asker sayısı artmaya başladı. Şubat 1916’da birlik yeniden teşkilatlanacak ve Mayıs ayında 7300 kişiye ulaşarak kolordu seviyesine çıkar. İleride Çekoslovakya’nın ilk cumhurbaşkanı olacak olan Tomáš Masaryk ve General Milan Rastislav Štefánik 1917 baharında Rusya’ya gelerek birliğin büyümesi, Çekoslovak Ulusal Konseyinin komutasına girmesi ve Çekoslovakya’nın bağımsız ordusu olarak örgütlenmesini konuşarak Geçici Hükûmet ile anlaşırlar. Çekoslovak Lejyonu dört alaydan oluşmaktaydı: Temmuz 1917’ye gelindiğinde toplam asker sayısı 38 bin 500 olacak, lejyondaki asker sayısı 61 bine kadar çıkacaktır. I. Dünya Savaşı sırasında Rus Çarlık Ordusu bünyesinde 4,112 Çek ve Slovak hayatını kaybetmiştir. 1917 yılındaki Şubat Devrimi ile Çarlık rejimi devrilecek ve ikili iktidar dönemi başlayacaktır. Asker ve işçilerin taban örgütlenmesine dayanan Sovyetler ile Çarlık Dumasındaki vekillerin oluşturduğu Geçici Hükûmet ülkeyi yönetir. Geçici Hükümet, İtilaf Devletlerine verdiği teminatlara göre savaşa devam etme kararını alsa da toplumdaki savaş karşıtlığı yüksektir. Ekim Devrimi ile iktidarı alan Bolşevikler emperyalist olarak adlandırdıkları I. Dünya Savaşından çekildiklerini açıklarlar. Doğu cephesinde savaşmakta oldukları Almanya İmparatorluğu ile 1918 başlarında Brest Litovsk Antlaşmasını imzalayarak savaştan çekilirler. Bolşevikler topraklarındaki bu silahlı kuvvetin ülke dışına çıkarak Fransa’da savaşmasını onaylarlar. Ancak Rusya’nın Avrupa’daki limanları güven altında olmadığından birliklerin Sibirya üzerinden geçerek, Pasifik Okyanusundaki Vladivostok limanından ABD’ye buradan da Avrupa’ya geçmesi öngörülür. Birliğin avrupa’ya geri dönmekte olduğu haberini alan ve artık özgür olan çok sayıda Çek ve Slovak savaş esiri Çekoslovak Lejyonuna katılır. Çek politikacı Masaryk, Lejyon komutanlarına geçmekte olan Rus topraklarındaki karışıklıklara ve iç siyaseti ilgilendiren olaylara karışmamalarını talimatla belirtse de gerçekte böyle olmayacaktır. Ekim Devriminden sonra iktidarı alan Bolşeviklere karşı savaşan Beyaz Ordu, Rus İç Savaşını başlatmıştır ve Rusya’da farklı bölgelerde farklı taraflar hüküm sürmektedir. Bu iç savaş sırasında silahlı ve kalabalık Çekoslovak Lejyonu taraf olacak ve Bolşeviklere karşı savaşacaktır. Zaten çok uzun olan tahliye güzergahı, dönemin taşıma yoklukları yüzünden de oldukça sıkıntılı ve uzun zaman alarak ilerler. En önemli ve işleyen neredeyse tek yol olan Sibirya tren yolu da tıkabasa doludur. O dönemde Almanya ile imzalanan Brest Litovsk Antlaşması gereğince Alman, Avusturyalı ve Macar savaş esirleri Sibirya’daki esir kamplarından Almanya’ya bu yolla taşınmaktadır. Ayrıca iç savaş ortamında ülkede başıboş kalan bir silahlı kuvvetin varlığını kabul etmeyen Savaş Komiseri Leon Troçki de Çekoslovak Lejyonunun silahsızlandırılmasını emreder. Silahlarının alınması girişimleri artınca Çekoslovak Lejyonu Mayıs 1918 tarihinde ayaklanır. Sibirya tren hattı boyunca cepheye gitmekte olan Alman, Avusturyalı ve Macar askerle Çekler arasında zaten sık sık sürtüşmeler yaşanmaktaydı. Çelyabinsk tren istasyonunda yaşanan bir olayın kıvılcım etkisi yaptığı iddia edilse de kanıtlanan bir durum yoktur. Sonuçta Bolşeviklerin iktidarda bulunduğu yerlerde Çekoslovak Lejyonu doğrudan Bolşeviklerle savaşacak ve iktidarı Beyaz Orduya verecektir. Tren hatlarındaki sıkışıklık ve kargaşa yüzünden Çekoslovak Lejyonunun tümü aynı zamanda aynı yerde değil, farklı trenlerle farklı şehirlerde ilerlemekte veya beklemektedirler. Bu parçalı durumda yerel Bolşevik kuvvetleriyle sayısız irili ufaklı çatışma yaşanacaktır. Bölgede Troçki’nin Kızılordusu henüz nüve halinde olduğu için Çekoslovak Lejyonu Trans Sibirya Demiryolu hattı boyunca tek silahlı güç olarak egemen hale gelir ve iç savaş ortamındaki Rus iç politikasına dahil olur. Bu birlik üzerinden yapılan planlar arasında Bolşeviklerin aleyhine olası bir İtilaf Devletleri işgalinde kullanılmaları bile vardır. Lejyon, İdil Nehrinin doğusundan Vladivostok’a kadar tren yolu üzerindeki bütün önemli şehirleri çeşitli zamanlarda ele geçirir. Çok sayıda mühimmat ve ekipman ele geçiren Lejyon zırhlı trenlerle ilerlemekte ve geçtiği bölgede iktidarı ele almaktadır. Bu durum Bolşevik karşıtı muhalif gruplara yarayacak ve Sibirya’da Bolşevik karşıtı hareketler gelişecektir. Bu sırada Masaryk ve diğer Çekoslovak siyasetçiler İtilaf Devletleriyle kurulacak Çekoslovakya üzerine pazarlık yapmaktaydılar. İmzalanan Pittsburg Antlaşmasıyla istenilen pazarlık tamamlanır. Çekoslovak Lejyonu karşısında ilk başlarda yenilgi alan Kızılordu ve Troçki ordusunun gelişmesi ve yetkinleşmesiyle birlikte Çekleri yenecek ve tren hattı boyunca Vladivostok yönüne doğru çekilmek zorunda bırakacaktır. Bu sırada Rus İç Savaşının yarattığı iktidar boşluğundan yaralanan İtilaf Devletleri Rus topraklarına asker çıkartmaya başlar. Çekoslovak Lejyonunun Vladivostok’da kontrolü Bolşeviklerden almasının ardından ABD, İngiltere, Fransa ve Japonya bölgeye yoğun şekilde asker çıkartacak ve Bolşeviklere karşı katliam başlatılacaktır. Yabancı askerlerin Rusya’ya birlik çıkartma tarihleri ve ilk andaki asker sayıları aşağıdaki gibidir: Bölgeye gelen İtilaf Devletleri askerleri Bolşeviklerle Beyazlar ve Çekler arasında açık savaş ortamına doğrudan dahil olacaklar ve Bolşeviklere karşı saf tutacaklardır. Bölgeye yoğun asker çıkartılması ve Çekoslovak Lejyonunun Avrupa’ya gönderilmesi projesi özellikle I. Dünya Savaşının beklenmedik bir şekilde Kasım ayında sona ermesiyle anlamsızlaşır. Kargaşa bölgede yoğunlaşacak ve bölgede öteden beri sömürge oluşturma özlemi bulunan Japonya doğrudan Bolşeviklere karşı savaşta taraf olur. Eylül 1918’e gelindiğinde Vladivostok ve civarında büyük bir askeri yığınak göze çarpmaktadır: Beyaz Ordu ile Kızılordu arasındaki savaş şiddetlenirken Japonya’nın emrindeki Kazak komutan Grigori Semyonov’un yaptığı katliamlar tepki çekmeye başladı. Çok uzun yolculuktan, bitmek bilmeyen çatışmalardan yorgun düşen ve biran önce yurtlarına dönmek isteyen Çekler Bolşeviklerle anlaşırlar. 1920 yılında yapılan antlaşmaya göre Çekoslovak Lejyonu ellerindeki Çarlık altınları ve Bolşevik karşıtı Beyaz Ordu komutanı Amiral Aleksandr Kolçak karşılığında Vladivostok’dan ayrılmak için Bolşeviklerin onayını alırlar. Sonuçta 67,739 Çekoslovak asker Vladivostok’dan ayrılır ve Çekoslovakya’nın ordusunun belkemiğini oluşturmak için evlerine döner. Geride çok az sayıda Çek ve Slovak komünist kalır. Geride kalıp Bolşevik saflarında savaşanlar arasında ileride Aslan Asker Şvayk adlı eseri yazacak olan Jaroslav Hašek de bulunmaktadır. Kalanlar arasında Beyaz Ordu saflarına geçenler de olur. Bunlardan en bilineni Çekoslovak Lejyonunun komutanlarından General Radola Gajda ileride Çek faşist harketinin önde gelen isimlerinden olacaktır. Çek gönüllülerinin Fransız Yabancı Lejyonuna katılmaları 21 Ağustos 1914 günü Paris’de başlar. Oluşturulan birlik 9 Mayıs – 16 Haziran 1915 tarihleri arasında yapılan Arras Muharbelerinde görev alır ve çok ağır kayıplar verdiği için lağvedilir. Fransa’da diğer Çekoslovak birliği hükûmetin kararıyla 19 Aralık 1917’de kurulacaktır. Buna diğer birliklerin kuruluş izleyecektir. Fransa hükûmeti 29 Haziran 1918 günü aldığı kararla Çeklerin ve Slovakların bağımsızlıklarını tanıyacaklarını açıklar. Ertesi gün Fransa’da bulunan Çekoslovak birlikler Çekoslovak bağımsızlık liderlerinin ve Fransız Cumuhrbaşkanı Poincaré huzurunda yeni ülkelerine bağlılık yemini ederler. 30 Haziran günü hala Çek silahlı Kuvvetler günü olarak kutlanmaktadır. I. Dünya Savaşı sırasında Fransa saflarında savaşan 650 Çekoslovak askeri hayatını kaybetmiştir. Çekoslovak Lejyonunun üyeleri yeni Çekoslovak Ordusunun çekirdeğini oluşturur. Çoğu 1919 yılında Macar Sovyet Cumhuriyetine karşı savaşacaktır. Yehu Jehu (İbranice: יְהוּא , Yehu, ""Tanrı O'dur"") Nimşi'nin torunu, Jehoşafat'ın oğlu ve İsrail'in kralıydı.. William F. Albright'a göre MÖ 842 - MÖ 815, E. R. Thiele'ye göre MÖ 841 - MÖ 814 tarihleri arası hükümdarlık yaptı. Jehu ile ilgili bilgilerin kaynağı olarak Tanah kullanılır. Jehu'dan önceki kral Jeroham, Aramlılarla yaptığı Ramot-Gilat Savaşı'nda ağır yaralanınca Jezreel'de dinlenmeye çekildi. Yanında Yehuda Kralı olan yeğeni Ahaziah vardı. Aralarında Jehu'nun da bulunduğu Jeroham'ın komutanları bir aradayken, peygamber Elişa'nın uşağı Jehu'nun kral olarak meshedildiğini bildirdi. Bunu duyan diğer komutanlar, coşkuyla Jehu'nun krallığını kutladı. Bir grup seçkin askerle Jezreel'e giden Jehu, Jehoram'ı kendi elleriyle, okunu Jehoram'ın kalbine saplayarak öldürdü. Yehuda kralı ise Beyt-Haggan'da Jehu'nun askerleri tarafından öldürüldü. Jehu şehre direnişsiz girdi. Jehoram'ın annesi Jezebel sarayın penceresinden atılarak öldürüldü ve cesedi köpekler tarafından parçalandı. Jezreel'in başına geçen Jehu başkent Samarya'ya gönderdiği mektupta kraliyete ait prenslerin kafalarının kesilmelerini istedi. Bina karşılık olarak 70 tane kelle Jehu'ya gönderildi. Kısa bir süre sonra Ahaziah'ın ailesinden 42 kişiyi daha katletti. Jehu'nun kanlı darbesi ve "Altın Buzağı" kültüne karşı olan hoşgörüsü dışında, Tanah'ta Jehu'nun krallığıyla ilgili başka bilgi bulunmaz. Aram Kralı Hazael, Şeria nehri ötesi, Gilat toprakları, Gad, Reuben ve Menaşe topraklarını fethederek, İsrail Krallığının topraklarını küçülttü. Hazael'in istilası, Kara Dikilitaştaki Jehu'nun III. Şalmanezer'in önünde neden diz çöktüğünü açıklar. You Know You're Right You Know You're Right, Nirvana grubunun son (best off) albümünün içinde yer alan ve grubun son kaydettiği şarkıdır. 30 Ocak 1994 tarihinde kaydedilmiş ve iki ay sonra 5 Nisan 1994 tarihinde Kurt Cobain vefat etmiştir. Cobain'in ölümünden sonra Chris Hafner tarafından bu şarkı için bir klip çekilmiştir. Klip aslında canlı performansların, röportajların ve grubun samimi anlarından oluşan bir kolaj. Grubun 1992 ve 93'teki Saturday Night Live performanslarını ve MTV Unplugged'ı da içermektedir. Bu videoların ve fotoğrafların arasında Cobain'in eşyalara zarar verirken bolca fotoğrafı bulunmaktadır. Hafner, Cobain'in şarkı söylediği kareleri birleştirerek onu sanki şarkıyı söylüyor gibi göstermiş ve bu konuda gerçekten dikkate değer bir iş çıkarmıştır. Klip, Cobain'in ölümünden 8 yıl sonra 2002'de yayınlanmış ve şarkıyı Billboard Modern Rock listelerinde 1 numaraya kadar çıkarmıştır. In Bloom Nirvana’nın In Bloom klibi grubun komik tarafını zeki bir şekilde gözler önüne seren 60’lı yılların bir rock’n roll parodisidir. Klip tamamen siyah beyaz olarak çekilmiştir ve Beatles dönemindeki Ed Sullivan Show tarzı bir televizyon programı için yapılan bir çekim gibi hazırlanmıştır. Sunucu çığlık atan izleyicilere grubu ‘tamamen iyi ve makul herifler’ olarak tanıtır. Klip grubun takım elbiseler içinde ve Cobain’in de siyah çerçeveli eski moda gözlükleriyle şarkıyı çalmasıyla başlar. Klip elbiseler giyen grubu çevrelerindeki seti ve sahneyi yıkarken bulmaya çalışarak devam eder. Bu klibin iki versiyonu vardır. Klip 1993 MTV Video Müzik Ödülleri'nde ‘En İyi Alternatif Klip’ ödülünü almıştır. Sliver Sliver, Amerikalı grunge grubu Nirvana'nın "Incesticide" albümünde yer alan bir teklidir. Klip, Cobain'in Olympia'daki eski apartmanına benzemesi için dekore edilen garajında çekilmiştir. Şarkı çalınırken Cobain'in depodan çıkardığı ilginç eşyaları gösterir. Yönetmen Kevin Kerslake klibin tamamını bir Super 8 video kamerayla kuşbakışı görünüm için bir sandalyenin üstünde çekmiştir. Kurt "Indie Punx Still Sucks" yazısını karalamış ve bu sonradan çeşitli dergilerde kapak olarak kullanılmıştır. TÃ¼rkiye'deki kolluk kuvvetleri Türkiye'deki kolluk kuvvetleri, Türkiye'deki kolluk kuvvetleri veya aynı anlamı taşıyan kolluk kuruluşlarının sınıflandırılması ve türlerine göre ayrımıdır. Türkiye'deki kolluk kuvvetlerinin çoğu Türkiye Cumhuriyeti İçişleri Bakanlığına bağlıdır. Kolluk kuruluşları adli kolluk ve idari kolluk olmak üzere iki türe ayrılır. Ancak 1999 ve 2002 yılından bu yana adli kolluk kuruluşunun uygulamaya geçileceği belirtilmesine ve 2005 yılında Türkiye'de yapılan yargı reformu doğrultusunda ceza muhakemesine yardımcı olması için yeniden yapılandırılan ve oluşturulan Türk Ceza Muhakemesi Kanununun 167. maddesine dayanılarak çıkartılan Türk Adli Kolluk Yönetmeliği çıkartılmasına rağmen tam anlamıyla adli kolluk kuvveti uygulamasına geçilememiştir. Yalnızca yapılan toplantılar ile geçilmesine çalışılmaktadır. Bu duruma Avrupa Birliği üyeliğine hazırlanan Türkiye hakkında düzenlenen ilerleme raporlarında da yer verilmektedir. Ayrıca dikkat edilmesi gereken bir diğer husus ise; adli ve idari kolluğu kesin ve net bir şekilde bir ayrıma tabi tutmanın kolluk kuruluşlarının tabiatına ve hayatın gerçeğine aykırı olduğudur. Ayrıca Türkiye'deki kolluk kuvvetleri hakkında her yıl ortalama 12.000 ila 15.000 arasında şikayet yapılmakta ve bu sayı her geçen gün artmaktadır. Adli kolluk yönetmeliğinin 4. maddesinde belirtildiği üzere, Türkiye'de Emniyet Genel Müdürlüğüne bağlı Polis Merkezi Amirlikleri, Jandarma Genel Komutanlığına bağlı jandarma karakolları, Sahil Güvenlik Komutanlığına bağlı sahil karakolları ve yüzer karakollar olan bot teşkilatları ve Gümrükler Muhafaza Genel Müdürlüğüne bağlı gümrük muhafaza kaçakçılık ve istihbarat müdürlükleri ile bölge ve kısım amirliklerinde Görevlendirilen personel adli kolluk görevini öncelikli olarak Cumhuriyet Savcısına bağlı olarak yürütürler. Bu yönetmelik maddesinden de anlaşılacağı üzere; Türkiye'de Emniyet Genel Müdürlüğü, Jandarma Genel Komutanlığı, Sahil Güvenlik Komutanlığı ve Gümrükler Muhafaza Genel Müdürlüğü adli kolluk görevini yürütmektedirler. Diğer adıyla önleyici kolluk görevini; Türkiye'de Emniyet ve Asayişi sağlamak amacıyla görev yapan Emniyet Genel Müdürlüğü , Jandarma Genel Komutanlığı , Sahil Güvenlik Komutanlığı yerine getirir. İdari kolluk amiri, 5442 sayılı Türk İl İdaresi Kanununun 9. maddesi ç bendi ve 11. maddesi ç bendi uyarınca Vali ve Kaymakamlardır. Aynı zamanda genel idari kolluk makamlarından İçişleri Bakanı, Valiler, Kaymakamlar ve bucak müdürleri (5442 sayılı Kanun md. 11, 32 ve 43 gereğince) bireysel kolluk işlemleri de yapabilirler. İdari kolluk görevi, suç oluşmadan önce meydana gelen tüm olaylar olarak değerlendirilebilir. İdari yani önleyici polis, kamu düzenine engel oluşturan, kanunların suç saydığı eylemleri önlenmekle görevli kolluk kuvvetidir. Adli kolluk ve İdari kolluk kavramını göz önüne aldığımız takdirde Türkiye'de 3 üç adet kolluk kuvveti bulunur. Bunlar Emniyet Genel Müdürlüğü, Sahil Güvenlik Komutanlığı ve Jandarma Genel Komutanlığıdır. Türkiye'deki kolluk kuvvetlerinin yapılandırılması şu şekildedir. Belediye sınırları içerisinde emniyet ve asayişi sağlamak ile görevli olan Türk Polis Teşkilatı bir genel kolluk kuvvetidir. Belediye sınırları dışında emniyet ve asayişi sağlamak ile görevli olan Jandarma Teşkilatı bir genel kolluk kuvvetidir. Sahil ve denizlerde emniyet ve asayişi sağlamak ile görevli olan Sahil Güvenlik Komutanlığı; bünyesinde Subay, Astsubay, Uzman Erbaş, Erbaş ve Er barındıran barışta İçişleri Bakanlığına bağlı, savaş hallerinde Deniz Kuvvetleri Komutanlığı emrinde çalışan yarı askeri bir genel kolluk kuvvetidir. Bir Özel kolluk olarak, özel kanunlar çerçevesinde ve yalnızca belirli bir amaç için kurularak teşkilatlandırılan Gümrükler Muhafaza Genel Müdürlüğü bir özel kolluk kuvvetidir. Millî İstihbarat Teşkilatı, kısaca MİT; özel kanunları çerçevesinde hareket eden ve öncelikli olarak dış istihbarata yönelik teşkilat, bir özel kolluk kuvvetidir.MİT kanununa tabi olarak şehir içi ve yurtdışı operasyonlarda bulunabilirler bazı operasyonlarda genel kolluk kuvvetleriyle ortak olmakla beraber bazende yetkileri dahilinde özerk biçimde görevde bulunabilirler. Genel kolluğa tanınan hakların tamamına sahiptirler. Orman Genel Müdürlüğüne bağlı olarak yalnızca ormanların korunması ve ormanlar hakkında işlenen suçlarda görevli olan Orman muhafaza memurları özel bir amaç doğrultusunda, kendisine özgü kanunlarla kurulduğundan dolayı bir kolluk kuvveti görevlisidirler. Devlet yolları ve Belediye sınırlarında bulunan yollarda trafik güvenliğini sağlayan ve Emniyet Genel Müdürlüğüne bağlı olarak görev yapan trafik polisleri bir özel kolluk kuvveti görevlisidirler. 1966 yılından beri Emniyet Genel Müdürlüğüne bağlı olarak çalışan çarşı ve mahalle bekçileri 1995-2016 yılları arasında istihdam edilmemesine rağmen yeniden başlayan alımlarla, Türkiye'de 70 kadın 21.000 mahalle bekçisi vardır. Genel kolluğa yardımcı bir kuruluş olmakla birlikte polise, jandarmaya ve sahil güvenliğe tanınan genel kolluk kuvveti haklarının tamamına sahip değillerdir. Kıyı emniyeti gemi trafik hizmetleri, Kıyı Emniyeti Genel Müdürlüğü bünyesinde, İstanbul Boğazı ve Çanakkale Boğazı Gemi geçişleri ve trafik hattındaki suçlarla ilgili mücadele ve müdahale eden yardımcı kolluk görevlisidirler. İstanbul Boğazı Trafik bölümü ve Çanakkale Boğazı Trafik bölümü bulunmaktadır. Ayrıca boğazlar ve tüm Türk karasularındaki gemi refakat,tahlisiye vb hizmetleti Kıyı Emniyeti Genel Müdürlüğü,Sahil Güvenlik Komutanlığı,Deniz polisi,Gümrük Muhafaza Genel Müdürlüğü Deniz Birimleriyle ortak yapılmaktadır. Otoyol Trafik veya Otoyol Trafik Polisi, 2011 yılında Emniyet Genel Müdürlüğü bünyesinde ayrı bir birim olarak oluşturulmuş ve yalnızca otoyollar ile bunlara bağlı yollarda trafik güvenliği ile trafik suçlarına müdahale ettiklerinden dolayı bir özel kolluk kuvveti görevlisidirler. Jandarma Trafik, en az İlçe Jandarma Komutanlıkları bünyesinde, Belediye sınırları ve şehirler arası devlet yollarının dışındaki köy yollarında trafik suçları ile mücadele ve müdahale eden özel güvenlik kolluk görevlisidirler. Ayrıca Jandarma Trafiğin de Otoyol Jandarma Trafik bölümü bulunmaktadır. Ancak Jandarma Trafik ve Otoyol Jandarma Trafik arasında görev ve hiyerarşi yönünden herhangi bir ayrım bulunmamaktadır. İnfaz Koruma Memurları eski adıyla Gardiyan, 1721 sayılı kanun doğrultusunda görevli oldukları ceza infaz kurumlarında ceza infaz kurum müdürleri ve Cezaevi Cumhuriyet Savcılarının emir ve talimatları doğrultusunda ceza infaz kurumlarının iç düzenini ve disiplinini sağlamakla görevli ve yükümlü olduklarından dolayı, diğer özel kolluk kuvveti görevlilerinde olduğu gibi görev alanlarında özel kolluk kuvveti olarak görev yaparlar. Güvenlik korucuları, 442 sayılı Köy kanununa yapılan bir değişiklik ile Türkiye'de Kaymakamlıklara bağlı olarak görev yapan, emir ve komutaları bağlı bulundukları İlçe Jandarma Komutanlığı tarafından yapılan, gerektiğinde basit şekilde suçun önlenmesine yardımcı olan özel kolluk kuvveti görevlisidirler. Zabıta, Belediyelere bağlı olarak Belediye sınırları içerisinde kamusal bazı hizmetlerin yürütülmesi ve kontrolünü sağlayan zabıtalar aynı zamanda yeni kanunlarla birlikte Büyükşehir belediyelerinde trafik zabıtası olarak yetkilerini kullanırlar. Özel bir amaç doğrultusunda güvenlik görevini yürüten zabıtalar bir özel kolluk kuvveti görevlisidirler. Özel Güvenlik Görevlileri, genellikle bir özel devlet kurumuna, güvenlik şirketine, bankaya veya işletmeye bağlı olarak çalışan, Türkiye'de 2004 yılında yayınlanan 5188 sayılı Türk Özel Güvenlik Hizmetlerine Dair Kanun doğrultusunda görev yapan özel kolluk kuvveti görevlisidirler. Ayrıca Sivil Savunma Uzmanlığı görevlerinin yerine getirilmesinde yardımcı olunması asli görevidir. Özellikle, genel kolluğun her an bulunamadığı yerlerde; örneğin trenlerde makinist ve onun emirlerine bağlı olarak kondüktörler, gemilerde Gemi kaptanı ve emrinde bulunan diğer görevliler ile köylerde köy muhtarı ve azalar ya da bunlara benzer şekilde okullarda görevli müdür ve öğretmenler gerektiğinde suçların öğrenilmesi, açığa çıkartılması veya meydana gelen suçlarda suç ile ilgili delillerin korunması ve genel kolluk kuvvetine haber vermekle görevli bir kolluk kuvveti görevlisidirler. Genel kolluk kuvvetleri ile aynı özel kolluk görevlileri gibi işbirliği yaparlar 2008 yılı itibarıyla Türkiye'de asker kaçaklarını arama görevi polis ve jandarmaya verilmiştir. Ancak Askeri İnzibatlar askerin sivil hayatında nerelere gittiğini denetler. Zorda kaldığı zaman silah kullanma yetkisi vardır. Gerektiği zaman birini tutuklayıp gerekli diğer kolluk kuvvetlerine teslim edebilir. Yehoahaz (Ä°srail) Jehoahaz (İbranice:יְהוֹאָחָז, Yehoahaz, "Tanrı tuttu", Latince:Joachaz) Jehu'nun oğlu ve İsrail Kralıydı. William F. Albright'a göre M.Ö. 815 - M.Ö. 801, E. R. Thiele'ye göre M.Ö. 814 - M.Ö. 798 yılları arası hükümdarlık yaptı. M.Ö. 7. yy'ın sonlarına ait üzerinde "Kral oğlu, Jehoahaz'ın [malı]" yazan bir mühür bulunmuştur. On yedi yıl krallık yaptı. Tanah'ın "2. Krallar" kitabında anlatıldığına göre, başlangıçta Tanrı'ya sadıktı, fakat halkı aralarında Tanrıça Aşera'nın da bulunduğu külte bağlı kalıp Jeroboam'ın günahlarına devam ettiler. Aram kralları Hazael ve Ben-Hadad Jehoahaz'dan güçlüydü ve savaşlar sonucu Jehoahaz'ın elli atlı, on savaş arabası, on bin de yaya asker dışında gücü kalmamıştı. Japonya Grand Prix , FIA Formula 1 Dünya Şampiyonası takvimindeki yarışlardan biridir. Genellikle sezonun son yarışı olarak koşulan Grand Prix şu ana dek 12 Dünya Şampiyonunun belirlendiği yer olarak tarihe geçmiştir. Pasifik Grand Prix Pasifik Grand Prix 1990'ların ortalarında Formula 1 Dünya Şampiyonası'na iki kez ev sahipliği yapmış olan yarış. Bu yarışlar Tanaka Aida Pisti'nde yapılmıştır. Yarışın takvimdeki konumu 1995 Büyük Hanşin Depremi'nin ardından değiştirilmiştir. 1995 Pasifik Grand Prix 1995 Pasifik Grand Prix (resmi adıyla II. Pasifik Grand Prix), 22 Ekim 1995 tarihinde Japonya'nın Aida kentinde yer alan TI Pisti'nde yapılmış olan Formula 1 yarışı. Pasifik'teki mücadele 1995 Formula 1 sezonunun 15. etkinliğiydi. 83 tur üzerinden düzenlenen yarış, sıralama turlarında en iyi üçüncü dereceyi elde etmiş olan Michael Schumacher'in birinciliğiyle sonuçlandı. Yarışa ilk sırada başlayan Williams pilotu David Coulthard ikinci olurken takım arkadaşı Damon Hill üçüncü sırayı aldı. Genel sıralamadaki en yakın rakibi Hill'le arasındaki puan farkını açan Schumacher bu yarış sonunda, 1995 sezonunun bitimine iki yarış kala, Sürücüler Şampiyonluğunu ilan etti. Damon Hill yarışa, Britanya basınının yarış içindeki mücadelelerde yeterli derecede "kuvvetli" olmadığı eleştirileri arasında, ön bölümde Coulthard'ın hemen yanında başlamıştı. İlk virajda Schumacher Hill'i dışarıdan geçmek için atak yaptı ancak İngiliz pilot Schumacher'i arkasında tuttu. Bu sırada, Ferrari'yle yarışan Jean Alesi, içeriden iki sürücüyü de geride bırakarak ikinci sıraya yerleşti. Böylece Hill üçüncülüğe, Schumacher ise Gerhard Berger'in de arkasında kalarak beşinciliğe düştü. Schumacher ilk pit stoplarda Alesi ve Hill'i geçmeyi başardı. Alman sürücü yeni yumuşak lastikleriyle, iki pit stop stratejisi uygulayan Coulthard'a yaklaşmayı sürdürdü. Coulthard'dan tur başına iki saniye daha hızlı olan Schumacher, rakibini geçtikten sonra aradaki farkı 21 saniyeye kadar çıkardı; böylece üçüncü pit stoptan yine yarışın lideri olarak piste döndü. Pasifik Grand Prix'sinin başlagıçta sezonun üçüncü yarışı olarak 16 Nisan 1995'te yapılması planlanmıştı. Ancak Büyük Hanşin depreminin yerel altyapı ve iletişim sistemine verdiği hasar sebebiyle yarış ekim ayına alındı. Sezonun 15. mücadelesine gelinirken, Benetton pilotu Michael Schumacher Sürücüler Şampiyonası'nda 82 puanla lider durumdaydı. Williams'tan Damon Hill ise, 27 puan geride, 55 puanla ikinciydi. Geriye kalan üç yarışta alınabilecek 30 puan, Hill'in şampiyonluğunu hâlen imkânlı kılıyordu. Schumacher'in Pasifik'te alacağı bir dördüncülük ise, Damon Hill yarışı kazansa bile, aradaki farkı 20 puanın üstünde tutacağı için, Alman sürücünün iki yarış kala şampiyonluğunu ilan etmesi demekti. Bu ikilinin arkasında Williams'tan David Coulthard 43 puanla üçüncü, Johnny Herbert ve Jean Alesi 40'ar puanla dördüncü durumdaydı. Markalar Şampiyonası'nda, Benetton 112 puanla, 92 puanlı ikinci Williams'ın önünde yer alırken, kalan yarışlarda maksimum alınabilecek 48 puan vardı. Yarıştan önceki iki hafta boyunca Damon Hill ağır eleştirilere maruz kaldı. Avrupa Grand Prix'sinde Schumacher'le girdiği mücadelede beklenen performansı sergilemediği, yeterince "güçlü" olmadığı söyleniyordu. Yarış öncesi bir röportajında Ligier takımının yarı zamanlı sürücüsü Martin Brundle şöyle demişti: Hill'in şampiyonluktaki rakibi Schumacher, İngiliz sürücünün geçiş için "isteksiz hamleler" yaparak kendini "tehlikeye attığını" ifade etti. Bu söylemler önceki yarışlarda, özellikle Hill'in Schumacher'i kendini engellemekle suçladığı Belçika Grand Prix'sinde, İngiliz ve Alman pilot arasında yaşanan bir dizi mücadeleden sonra artmaya başlamıştı. 19 Ekim'de sürücü etiğini tartışmak üzere toplanan Uluslararası Otomobil Federasyonu (FIA) Dünya Motor Sporları Konseyi, bu konuda yeni kurallar getirmemeyi kararlaştırdı. Formula 1'in yönetim teşkilatı, Hill ve Schumacher'in yıl boyunca karşı karşıya geldiği olaylarda kurallarda yer alan, sürücülerin "başka bir sürücüyü açıkça tehlikeye atmadığı veya sürekli direkt olarak onu engellemediği" sürece aracını istediği gibi kullanmakta serbest olması anlayışı çerçevesinde değerlendirme yapılabileceğini vurguladı. Aracı Williams FW17'nin, Aida gibi yüksek bastırma kuvveti gerektiren pistlere daha uyumlu olması nedeniyle Benetton'dan daha avantajlı gözüken Williams takımı, yarışın favorisi durumundaydı. Williams'la durumları eşitlemek isteyen Benetton, Benetton B195'in arka süspansiyonunda değişikliğe gitti. Mücadele öncesi beş sürücü değişikliği yaşanmıştı. Sezon içinde iki Ligier'den birini paylaşan iki isimden, onuncu yarış olan Almanya'dan beri yarışan, Martin Brundle yerini Aguri Suzuki'ye bıraktı. McLaren takımının Fin pilotu Mika Häkkinen'in apandisit ameliyatı geçirmesi nedeniyle Jan Magnussen sürücü koltuğuna geçti. Değişen üçüncü isim, Portekiz Grand Prix'sinde geçirdiği kazadan sonra Avrupa Grand Prix'sini kaçırarak Japonya'da pistlere dönüş yapan Tyrrell pilotu Ukyo Katayama oldu. Footwork takımında Max Papis'in yerini Gianni Morbidelli alırken, Pacific'te Bertrand Gachot, Jean-Denis Délétraz'ın doldurduğu sürücü koltuğuna geri döndü; iki pilot da sezon başında takımlarında yarışan isimlerdi. Délétraz sürüş hakkı için Pacific takımına daha önce anlaşılan ödemeleri yapmayınca yollar ayrılmıştı. Bunun üzerine Pacific takımı ilk olarak yerel isimlerden Katsumi Yamamoto'yi gündemine alsa da, Japon sürücü FIA Süper Lisansı sahibi olmadığından yeniden Gachot'ta karar kılındı. Roberto Moreno'nun yerine Hideki Noda'yı getirmeyi düşünen Forti takımı da, Noda bir önceki sezon Larrousse takımıyla üç yarışa katılmış olmasına rağmen benzer sebeple bu girişiminden bir sonuç alamadı. Yarış öncesi ilki Cuma, ikincisi ise Cumartesi sabahı olmak üzere iki antrenman yapılmıştı. 1 saat 45 dakika süren iki antrenmanda da yağış görülmedi. Bunlardan ilkinde en hızlı isim Schumacher 1:16.057'lık turuyla, sırasıyla ikinci ve üçüncü olan Hill ve Coulthard'tan saniyenin onda üçü daha iyiydi. Ferrariler dördüncü ve beşinci iyi zamanlara imza attı; Gerhard Berger takım arkadaşı Jean Alesi'nin önünde yer alırken, altıncı pilot McLaren'den Mark Blundell'di. Coulthard ikinci antrenmanda 1:15.730'la Schumacher'den dahi iyi bir derece elde etti. Diğer Williams sürücüsü Hill ikinci, Jordan'dan Eddie Irvine dördüncü sırada yer aldı. Jordan pilotunun önünde ve arkasında iki Ferrari, üçüncü Alesi ile beşinci Berger, vardı. Benettonlar altıncı ve yedinci sırada kalırken, Schumacher Herbert'in önündeydi. Sauber'den Heinz-Harald Frentzen ve Jean-Christophe Boullion sekiz ve onuncu, Jordan'ın ikinci ismi Rubens Barrichello ise dokuzuncu sırayı almıştı. Sıralama turları birer saatlik iki bölümden oluşuyordu; bunlardan ilki Cuma, ikinci Cumartesi öğleden sonra yapıldı. Bölümlerden herhangi birindeki en hızlı zaman yarışa başlama sıralarını belirlemekteydi. Coulthard attığı 1:14.013'lük turla, üst üste dördüncü kez Williams'ı pol pozisyonuna taşımayı başardı. Ondan saniyenin onda ikisi kadar yavaş olan takım arkadaşı Hill'le birlikte, iki İngiliz pilot en öndeki iki yerin sahibi oldu. İki günlük sıralama turları boyunca Benetton'unun bastırma kuvvetini düzenli olarak düşürerek Williams'larla arayı kapatan Schumacher üçüncü sırayı aldı. Alman pilotun ikinci bölümün bitimine çok az bir zaman kala attığı son turu, Coulthard'ı piste çıkarak daha iyi bir derece elde etmeye zorlamıştı. Williams sürücüsü bunun için fazladan bir lastik seti harcadı; FIA'nın toplamda yedi set lastiğe izin veren kuralı düşünüldüğünde, bu durum Williams'ın yarışta sadece iki yeni lastik takımı kullanabileceği anlamına geliyordu. Üç hakkı kalan Schumacher bu alanda avantajlı hale gelmişti. Pistin kirli bölümünden (yarış çizgisinin karşı tarafı) kalkış yapacak olması nedeniyle endişeli olan Damon Hill yalnızca iki kez yeni lastik değiştirebilecekti. Berger, ikinci bölümün sonlarına doğru pist dışındaki çakıl alana savrulmasına rağmen, dördüncü en iyi zamanı elde etti. Takım arkadaşı Alesi beşinci olurken, altıncı Irvine sezondaki en iyi sıralama turu derecesine ulaştı. Çaylak sürücü Magnussen iki bölümü de hatasız tamamlayarak, takımının diğer ismi Blundell'in sadece iki sıra gerisinde, 12. sırayı kazandı. Pistlere dönen Suzuki, Katayama, Morbidelli ve Gachot sırasıyla 13., 17., 19. ve 24. ceplerde kaldı; 24 pilot 7,392 saniyelik zaman diliminde sıralandı. Yarış günü hava yağışsız, sıcaklık idi. Pilotlar JST (GMT +8) ile 09:30'da 30 dakikalık ısınma turu için piste çıktı. Sıralama turlarındaki iyi performansını sürdüren Williamslar'dan Coulthard 1:16.831'lik derecesiyle en hızlı sürücü oldu. Takım arkadaşı Hill üçüncü, Sauber'den Boullion ise iki Williams'ın arasında ikinci en iyi zamanı elde etti. İlk dördün son ismi, Hill'den 0,8 saniye daha yavaş olan, Ligier takımından Olivier Panis'ti. Yarışa pistin kirli tarafından başlayacak olan Damon Hill, antrenman sırasında başlangıç düzlüğünde iken aracını oradan geçirerek, bu bölümü temizlemeye çalışmıştı. Schumacher, pist dışına çıkarak aracı zarar görmesine rağmen turu sekizinci sırada bitirdi. Parkurun geçişlere pek izin vermeyen yapısı ve Japonya Grand Prix'sinin sadece bir hafta sonra yapılacak olması nedeniyle seyirci sayısı 15.000'de kaldı. Yarış JST ile 14:00'te başladı. Pol pozisyonunda başlayan Coulthard ilk viraja da önde girdi. Yanında yer alan takım arkadaşı Hill ise kötü bir çıkış yaptı. Schumacher ilk virajda Hill'i geçmeye çalıştı ancak İngiliz pilot Schumacher'i arkasında tuttu. İki sürücü de bu mücadele sırasında yarış çizgisinin dışına çıkınca Alesi'ye ikincilik imkânı doğdu. Birinci tur sonunda Coulthard Alesi'nin 2,8 saniye önünde, Hill ise 0,3 saniye daha gerideydi. Berger dördüncü sırayı almış, Schumacher beşinciliğe düşmüştü. Pasifik'te yarış dışı kalan ilk isim, ikinci turda vites kutusunda sıkıntı yaşayan Bertrand Gachot oldu. Onu, spin atarak pist dışına çıkıp yarışa dönemeyen Suzuki ile Boullion izledi. Boullion durumundan, önünde zikzak çizmekle suçladığı Minardi pilotu Pedro Lamy'i sorumlu tutmuştu. Schumacher beşinci turda Berger'i geçti ve hemen ardından üçüncü Hill ile biraz önündeki Alesi'ye yaklaşmaya başladı. Alman sürücü 11. turda üçüncülük için hamle yapsa da Hill onu arkasında tutmayı bildi. İkili yavaş Ferrari'nin arkasında kalmışken, Coulthard ilk sekiz turda farkı, tur başına bir saniyenin üzerinde arttırmıştı. 18. tura gelindiğinde ikinciyle arasında süre 14 saniyeye ulaşan Coulthard, yarışı zorlanmadan kazanacak gibi görünüyordu. Üç pit stop stratejisiyle yarışan Alesi, Hill ve Schumacher'in üçü de ilk pit stopunu 18. turda yaptı. Benetton takım ekibi daha hızlı olunca, Schumacher pit stoptan Alesi ile Hill'in önünde döndü. Benzin hortumu sıkıştığı için zaman kaybeden Hill'in pit stopu Schumacher'in neredeyse iki katı sürede tamamlanmıştı. Alman pilot yarışa, Coulthard ve henüz pite girmemiş Berger ile Herbert'in arkasında dördüncü, Alesi yedinci, Hill ise onuncu döndü. Alesi ile Hill, iki pitle yarışan yavaş araçlarla uğraşırken Schumacher onlarla arayı açarak Coulthard'a yaklaşmıştı. Blundell bir sonraki turda pite girerken Hill 22. turda Frentzen'i geride bıraktı. 23. turda Alesi Irvine'i geçti; Alesi'yi takip etmeye çalışan Hill'in ise ön kanadı Irvine'ın aracına çarparak hafif bir hasar aldı. Irvine 25. turda pit stop yapınca, Hill'in Alesi'yi takibi önündeki engel aradan çıkmış oldu. Başlangıçta takım arkadaşı gibi üç pit yapması planlanan Coulthard yarış içinde iki pit stopa döndü. İlk pite tahminlerden altı tur sonra 24. turda giren sporcu, burada daha fazla yakıt da alarak üçüncü pit gereksinimini ortadan kaldırdı. Pit stratejileri sonucu daha az yakıt yüküyle yarışan Schumacher, sürekli olarak İskoç pilottan daha hızlı turlar atmaya başlamıştı. İkinci pitini 38. turda yapan Schumacher, üçüncü sıradaki Alesi'nin çok az farkla önünde yarışa dönmüş ama Coulthard'la fark yirmi saniyenin üzerine çıkmıştı. Alman sürücü pit dönüşü en hızlı tur rakamlarına imza atarak Coulthard'a bir kez daha yaklaşmaya başladı. Hill ile Alesi ikinci pit stoplarına sırasıyla 38. ve 39. turda girdi. Hill buradan Alesi'nin önünde üçüncü olarak çıkmayı başardı. Alesi'nin Ferrari'si 45. turda takım arkadaş Berger'e de geçilerek daha geriye düştü. Coulthard'ın lastiklerini yenilediği ikinci piti 49. turdaydı. İngiliz pilot arayı açmaya devam eden Schumacher'in on dört saniye arkasında piste dönebilmişti. Coulthard, mavi bayrakların sallandığı pistte oluşan trafikten dolayı yeni lastiklerinin avantajını derecelerine yansıtamadı. Liderlikte Alman pilot üçüncü pitine 60. turda 21 saniyelik farkla gitti; çıkışta yine Coulthard'ın önünde yer alıyordu. Schumacher 83 tur sonunda arayı 15 saniyeye çıkarmış olarak bitiş çizgisini geçti. 1:48:49.972'lik toplam süreyle sezondaki sekizinci birinciliğine ulaştı. Schumacher sezonun bitimine iki yarış kala sürücüler klasmanında şampiyonluğunu ilan etti. Coulthard mücadeleyi ikinci tamamlarken, diğer Williams'la Hill üçüncü oldu. Ferrari'lerde Berger ile Alesi beşinci ve altıncı sırada yer aldı. Berger yarış boyunca motor ateşleme problemi yaşamıştı. Yarıştaki son puanlar altıncı sıradaki Herbert ve takımı Benetton'a gitti; onu Frentzen, Panis ve Blundell üçlüsü takip etti. Onuncu ve on birinci sıra için Barrichello ile Magnussen arasında sürekli rekabet vardı. Brezilyalıyı 37 tura kadar arkasında tutabilen Magnussen, bu turda yerini kaptırdı. Ancak Barrichello 67. turda motor problemiyle yarış dışı kaldı ve Magnussen onuncu oldu. Magnussen'in kariyerindeki bu ilk yarışı, "Autocourse" yıllığında "çok başarılı" olarak nitelenmişti. Sıralama turlarını iyi geçen ve sekizinciliğe doğru giden Irvine, 72. turda beklenmeyen bir pit stop yapınca on birincilikte kaldı. 24 aracın 17'si mücadeleyi tamamlamayı başardı. Yarışın ardından, Schumacher'in son pitinden sonra vites problemi yaşadığı ve son turda direksiyonundaki uyarı ışıkları da yanmaya başlayan Alman sürücünün yarışı şansının da yardımıyla bitirdiği öğrenildi. Schumacher ilk seferde "mükemmel" bir iş çıkararak onu Alesi ile Hill'in önüne taşıyan pit ekibini övdü. Alman pilot "bu takım gibisini, takımın plan yapmadaki maharetini hiçbir yerde görmediğini" belirterek, "sezon boyunca tek bir hata" bile yapmadıklarını vurgulamıştı. Kameraların olmadığı bölümde parc fermé'den geçerken, Schumacher-Hill ikilisi yarışın ilk virajındaki karşılamaları üzerine, Belçika Grand Prix'sinden kalma olan hangi dereceye kadar rakibi engellemenin kabul edilebilir olduğuna dair tartışmalarını yeniden başlattı. Schumacher Hill'e sürüşünden rahatsızlığını iletti; özellikle birinci ve on birinci turlardaki geçiş denemelerinde "frenlerini test ettiği" hissine kapıldığını söyledi. Hill ise Schumacher'in iddialarını şu sözlerle reddetti: Hill'in sözlerinin aksine, Britanya basınında İngiliz pilotun düşük performansı sürekli eleştiriliyordu. Williams'ın 1996 sezonunda onun yerine Frentzen'i geçireceği iddiaları ortaya atıldı. Bu söylentilere rağmen, Williams takımı sorumlusu Frank Williams Japonya Grand Prix'si öncesi Hill'e "açık bir güvenoyu" vermişti. Japonya yarışından önce olayların görüntülerini izleyen Schumacher de fikrini değiştirerek, Hill'e karşı dillendirdiği şikayetlerinden vazgeçti. Yarışı ikinci bitiren Coulthard bir röportajında üç pit stoptan, iki pite dönme kararının kendisine ait olduğunu açıklamıştı. İngiliz sürücü sonradan düşündüğünde üç pitle devam edebileceğini gördüğünü belirtmiş ve keşke "bu karar için başkasını suçlayabilseydim ama yapamam" demişti. 1995, Aida'da yapılan son yarıştı. TI Pisti yönetimi kârlılığı istenen seviyede tutamayınca Pasifik Grand Prix'si bir daha yapılmadı. Ä°ncilli Ä°ncilli: POV-Ray POV-Ray (İngilizce: "The" "Persistence of Vision Raytracer", Türkçe: "Işın Görme Sürerliği İzleyici"), çoğu işletim sisteminde çalışan açık kaynak kodlu ve özgür bir ışın izleme programı. David Kirk Buck and Aaron A. Collins'in yazdığı program yine aynı programcılar tarafından Amiga için yazılmış DKBTrace'in devamı niteliğindedir. 3.7 nolu sürümünden itibaren özgür yazılım lisanslarından AGPL lisansına geçmiştir. Önceki sürümleri ise açık kaynaklı olmakla birlikte programın değiştirilmiş halini dağıtma özgürlüğünü kısıtlayan "POV-Ray lisansı"na sahiptir. 2007 yılında, ileride yayınlanacak "POV-Ray 4.0" sürümünün GNU GPL v3 lisansı kapsamında dağıtılması tartışılmıştır.