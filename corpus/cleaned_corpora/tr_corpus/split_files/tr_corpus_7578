ve Page, 1984'te Ahmet Ertegün'ün favori şarkılarını içeren cover albümü "The Honeydrippers: Volume 1" için bir araya geldiler. Ayrıca 1994'te ise Londra'da, Galler'de ve Marakeş'te kaydedilen konser ve stüdyo kayıtlarından oluşan "No Quarter" albümünü verdiler. Bu albüm, kimi Led Zeppelin şarkılarının ("Kashmir, No Quarter, The Battle of Evermore, Since I've Been Loving You" gibi) yeni yorumlarıyla birlikte üç yeni şarkıyı da ("Yallah, City Don't Cry, Wah Wah") içerir. Eski Led Zeppelin üyeleri (Bonham hariç) 1985'te Live Aid konseri için baterist Tony Thompson ile ve 1988'de Atlantic Records'un 40. kuruluş yıldönümü konserinde John Bonham'in kendisi gibi baterist olan oğlu Jason Bonham ile birlikte yeniden toplandılar. Plant, son olarak 10 Aralık 2007'de Ahmet Ertegün anısına Londra'da düzenlenen "Ahmet Ertegün Tribute Concert" için eski Led Zeppelin üyeleri ve Jason Bonham ile birlikte konser verdi. Robert Plant, 2002'de solo albümlerini kaydettiği müzisyenlerle birlikte Strange Sensations grubunu kurdu. Grup ile birlikte birkaç stüdyo albümü kaydetti. Grup, ikisi 2003'te ve diğer ikisi 2006'da olmak üzere 4 Grammy adaylığı elde etti. 2005'te eski Led Zeppelin üyeleri Grammy Yaşam Boyu Başarı Ödülü'ne layık görüldüler. 2007'de Plant ve bluegrass müzisyeni Alison Krauss, "Raising Sand" adında bir albüm kaydettiler. Plant ve Krauss, 51. Grammy Ödülleri'nde 5 dalda Grammy kazandılar. Robert Plant, solo müzik kariyeri boyunca 11 stüdyo albümü, 1 konser albümü, 2 derleme albüm ve 33 tekli kaydetti. Michael Graves Michael Graves (9 Haziran 1934, İndianapolis - 12 Mart 2015), Amerikalı mimar. Lisans eğitimini Cincinnati Üniversitesi'nde, yüksek lisansını Harvard Üniversitesi'nde tamamladı. 2003 yılında sebebi bilinmeyen bir enfeksiyon sonucu belinden aşağısı felç oldu. Mimarlık mesleğine ve Princeton Üniversitesi'nde ders vermeye devam etmiş, 12 Mart 2015'te ölmüştür. Epitaph (Necrophagist albümü) Epitaph, 2004 yılında piyasaya çıkan Necrophagist albümü. Abitur Abitur (kısaca "Abi"), Alman ortaöğretim sisteminde eyalete göre 12 veya 13 yıl eğitim ve son sınıfta yapılan beş ayrı merkezi sınav sonrasında ulaşılabilen en yüksek lise diplomasıdır. Almanya'da yüksekokul veya üniversite eğitimini mümkün kılan bu diploma, Avrupa Birliği'ndeki başka ülkelerde de (İngiltere, Avusturya, İsviçre vb.) tanınmış, üniversite eğitimi için yerel diplomalara (Matura, A-level, IB vb.) denk tutulmuştur. Kelime anlamı olarak, başarılı öğrenim dışında, yetişkinlik anlamına da gelmektedir. Abitur diplomasına sahip öğrenciler, tabi oldukları uyruğa bakılmaksızın, Avrupa Birliği vatandaşı öğrencilerle aynı haklara sahip olur "(EU-Bildungsinländer)". Bu bağlamda henüz tam üye sıfatını alamamış Türkiye sınırlarında doğup, sadece bu uyruğa sahip öğrenciler, Avrupa'daki eğitimleri süresince herhangi bir zorlukla karşılaşmamaktadır. Abitur'un Avrupa'daki bu geniş çaplı avantajlarının yanında ABD'deki birçok üniversite de başvuru aşamasında Abitur'u bir artı puan olarak değerlendirmekte, Abitur derslerinin notlarına göre kredi muafiyeti de vermektedir. Türkiye'deki çeşitli vakıf üniversiteleri de son yıllarda benzer bir tavır içine girmiştir (ek burs, kredi muafiyeti, hazırlık atlama vb.). Abitur aslen ikiye ayrılmaktadır: Bağımsız Abitur "(allgemeine Hochschulreife)" ve Bağımlı Abitur "(fachgebundene Hochschulreife)." Türkiye'de, seçmeli olarak sadece İstanbul Özel Alman Lisesi'nde ve İstanbul Lisesi'nde verilmekte olan Abitur diplomaları bağımsızdır. Almanya'da ise öğrenciler, Bağımlı diploma sayesinde istedikleri derste (Beden Eğitimi, Müzik, Tarih, Resim vb.) uzmanlaşarak, Abiturlarını bu derse bağımlı alabilirler. Bağımsız Abitur diplomasına hak kazanmak için bir dizi yazılı ve sözlü sınavları başarılı bir şekilde geçmek gerekmektedir. Türkiye'de zorunlu Almanca, İngilizce ve matematik temel derslerinin dışında; fizik, kimya, biyoloji derslerinden seçilecek iki dersten yazılı sınavlar yapılmaktadır. Bu seçimin dışında kalan ders sözlü sınavlardan ilkidir. Diğer sözlü sınav ise, Abitur yazılı sonuçlarında önceki yıllara göre en büyük değişme (artış veya azalış) görülen derse göre belirlenir. Bu sistem okuldan okula değişmekle beraber genelde bu şekilde işler. Türkiye'de yazılı sınavlar Şubat ayı dolaylarında olmakla beraber, sözlü sınavların gerçekleşmesi ise, Mayıs ayını bulmaktadır. Yazılı sınavların süreleri birbirinden farklı olmakla beraber, dört ila altı saat arasında değişmektedir. Sözlü sınavlar ise, belirli bir ön hazırlık süresiyle başlar (20 dakika civarı). Almanya'da eyaletler kendi yöresinin kültürel değerleri ışığında Abitur sınavlarını hazırlamaktadır. Almanya'nın 16 eyaletinden dokuzu Abitur merkezi olarak tanımlanmıştır. Türkiye'deki Abitur sınavları, Kuzey Ren-Vestfalya Eyaleti'nin hazırladığı çerçevede gerçekleşmektedir. Bu sebeple okutulan ders kitapları da, bu eyaletin Eğitim Bakanlığınca onaylıdır. İlk olarak kendi ders öğretmeni tarafından değerlendirilen Abitur yazılı sınavları, ikinci bir defa okuldaki aynı branştan başka bir öğretmen tarafından değerlendirilir. Bu sınav kâğıtlarından bazıları Almanya'ya gönderilerek bir kez de oradaki heyet tarafından değerlendirilir. Yerine göre üç kez titizce değerlendirilen kâğıtlara son notları verilir. Sözlü sınavlarda ise, kendi öğretmeni dışında okuldan başka bir öğretmen ve bir de okul dışından görevlendirilmiş başka bir heyet görevlisi, yapılan sözlü sınav akabinde öğrenciye notunu verirler. Alman not sistemine göre verilen Abitur notu, bir ile altı arasında değişmektedir. En başarılı not 1,0 sayılırken; 4,0 üzeri (4,0 hariç) alan öğrenciler, Abitur diplomasını almaya hak kazanamazlar. 1,0 ile 2,0 arasındaki Abiturlar çok yüksek bir başarıyı gösterir. İstanbul belediye başkanları listesi İstanbul Büyükşehir Belediye Başkanları, Osmanlı ve Türkiye Cumhuriyeti dönemlerinde, İstanbul şehrinin yönetiminden en üst düzeyde sorumlu görevde bulunmuşların listesi. Osmanlı döneminde İstanbul'un yerel yönetimi İstanbul'un fethinden Tanzimat Fermanına kadar geçen zaman içinde kadıların sorumluluğundaydı. Hızırbey Çelebi'den başlamak üzere kent yönetiminde 422 kadı görev aldı. Tanzimat döneminde yeni bir yapılandırma gündeme geldi. 1855'te şehremaneti kuruldu. İlk şehremini unvanını Pepe Salih Paşa aldı. 13 Temmuz 1855'ten 4 Kasım 1855'e kadar görev yaptı. I. Meşrutiyet'e kadar uzanan Tanzimat döneminde İstanbul yerel yönetimi 2'si ihtisap ağası, 18'i şehremini olmak üzere toplam 20 yönetici gördü. I. Meşrutiyet'ten (1876) II. Meşrutiyet'e (1908) kadar bu makamda 10 şehremini bulundu. II. Meşrutiyet'ten Cumhuriyetin ilanı'na kadar da 23 şehremini başa geçti. Cumhuriyet ilan edildiğinde İstanbul’da yerel yönetici olarak Haydar Bey (Yuluğ) görev yapıyordu. Valilikle İstanbul kent hizmetlerini birleştiren 1930 tarihli Belediye Kanunu ile şehremaneti son buldu ve şehremini tabiri de tarihe karıştı. 14 Ekim 1930’da yerel seçimler yapıldı. İstanbul Umumi Meclisi, Vali ve Belediye Başkanı Muhittin Üstündağ tarafından 6 Kasım 1930’da açıldı. 1 Mart 1956’de valilik ile belediye ayrıldı. Bu arada imar çalışmaları nedeniyle Belediye Meclisi tarafından 1 Haziran 1957 tarihinde Adnan Menderes’e ‘’İstanbul Fahri Belediye Reisi’’ unvanı verildi. 11 Temmuz 1958 tarihinde İstanbul Belediye Meclisi'nde yapılan oylamada Kemal Aygün İstanbul belediye başkanlığına seçildi. 27 Mayıs 1960 sonrası şehrin yönetiminde bir süre istikrar sağlanamadı. 10 Haziran 1960 tarihli Bakanlar Kurulu kararı ile yeni seçimlere kadar belediye başkanlarının görevlerine son verilerek Belediye Kanununun 94. maddesi gereğince atama yoluyla başkanlar getirilmesi kararlaştırıldı. İstanbul’da üç yılda 7 kez belediye başkanı değişti. 1961 Anayasasına göre 27 Temmuz 1963 tarihinde çıkartılan yasa ile belediye başkanlarının seçiminde tek dereceli çoğunluk usulü getirildi. 17 Kasım 1963’te yerel seçimler yapıldı ve İstanbul’un seçimle belirlenen ilk belediye başkanı Haşim İşcan oldu. 3030 Sayılı Yasa ile başlayan Büyükşehir Belediyesi döneminin 26 Mart 1984 tarihinde yapılan ilk seçiminde Bedrettin Dalan Büyükşehir Belediye Başkanı olarak seçildi. Finneganın Vahı Finnegans Wake, İrlandalı roman yazarı James Joyce'un 1939 tarihinde yayımlanan, son ve Ulysses ile birlikte en önemli romanı. 15 yıldan daha uzun bir sürede yazılmıştır. Romanın başkarakterleri, Humphrey Chimpden Earwicker, karısı Anna Livia Plurabelle, oğulları Shem, Shaun ve kızları Issy, tüm insanların düşünde yaşattığı ideal aile tipini temsil etmektedir. Kitap, onların şahsında tüm insanların ve insanlığın tarihini içinde barındırır. Finnegans Wake oldukça ağır ve sembollerle yüklü bir roman olup tüm Dünya'da çok sayıda edebiyatçıyı yıllardır üzerinde çalışmaya sevketmektedir. Türkçeye Aylak Adam Yayınları tarafından ilk kez çevrilen eser Umur Çelikyay'ın çevirisi ile "Finneganın Vahı" adıyla kazandırılmıştır. Fiescher Buzulu Fiescher Buzulu, İsviçre'nin Wallis Kantonu'nda Bern Alpleri'nin güney kanadında bir vadi buzulu. 16 km uzunluğu ile Alpler 'in en uzun ikinci buzuludur. Ama bununla birlikte buzul üst kısımlarda ortalama sadece 1 km genişliğinde olup, aşağı kısımlarda hatta 500 – 700 m civarındadır. Kenar buzullarıyla beraber Fiescher Buzulu 33 km² lik bir alanı örter. Buzulun çıkış noktası deniz seviyesinden 4000 m yüksekte, Büyük Fiescherhorn'un doğu yamacıdır. İlk 2 km içerisinde 700 m lik bir rakım kaybettikten sonra, az bir eğim ile güney istikametinde akarak, Grünhorn ve Wannenhorn'un batısı Finsteraarhorn 'un kayalık yamacının doğusundan kıvrılır. Bu esneda iki taraftan daha küçük yamaç buzulları da buzula katılır. " Finsteraarrothorn"'un güney eteğinde (3530 m de) doğudan, toplam 5 km uzunluğundaki "Studer- ve Galmi Buzulları" sistemi katılır ki bunlar da hemen hemen Fiescher Buzulu genişliğindedir. Aşagıdaki kesiminde Fiescher Buzulu, derin bir vadinin içinden , batısında Wannenhorn, doğusunda Wasenhorn'un sırtı arasında kalarak güneye doğru akar. Yazın kar katmanı tamamen eridiğinde kendisini "gri" bir buzul olarak gösterir. Orta buzultaşı'nın ("moren") yassı çakılı ve dik yamaçlardan kayarak düşen kaya kırıkları ile örtülüdür. Bu zamanda buzul dili deniz seviyesinden yaklaşık 1700 m yüksektedir. Burada buzulyatağı, akarsu olarak ortaya çıkar ve Fiesch bölgesinde Rhône Nehri'ne açılır. Küçük Buz çağı süresince Fiescher Buzulu 1 km daha uzundu ve buzul dili bölgesi önemli bir hacime sahipti. 1950'li yıllarda dilin bu gerikalan bölümü erimiştir. Fiescher Buzulunun yaklaşık 100 m üzerinde bulunan Finsteraarhorn'un güneybatı yamacında, "İsviçre Alpler Kulübü" 'nün (SAC) 3048 m de "Fiescher Kulübe" 'si vardır. Burası Jungfraujoch'dan ya da Lötschen Vadisi 'nden Grimselpass'a kadar yapılan çok günlü buzul turlarında ara istasyon olarak hizmet eder. Bağdadi (mimari) Bina yapımında uygulanan bir yapı tekniği'nin mimarlık literatüründeki adıdır. Ahşap üzerine 1–2 cm aralıklarla yatay olarak çakılan çıtaların üstüne sıva vurulması şeklinde yapılır. Ahşap karkas yapılarda duvar yüzeylerinin sıva ile kaplanabilmesi için boşlukların tuğla, kerpiç vs malzemelerle doldurulması ya da sıva taşıyıcı ahşap çıtaların çakılması gerekir. Sıva harcının bu çıtaların arasına girip yüzeye tutunması ile yapılan sıva tekniği "bağdadi sıva"dır. Bugün ise; bağdadi usulünde yapılar yapılmakta fakat daha çok tel ile yapılmış kafes örgüler kullanılmaktadır. Çıtaların yerini, tel kafes örgüler ve kontrplaklar almıştır. Fiescherhorn Dağı Fiescherhorn, Bern Alpleri'nin dörtbinlik bir dağı. Dağa ilk tırmanış, 23 Temmuz 1862 tarihinde, "H.B. George", "Christian Almer", "Ulrich Kaufmann" ve "Adolphus Warburton Moore" tarafından gerçekleştirilmiştir. Orhan Arda Ahmet Orhan Arda (19 Mayıs 1911, Selanik - 4 Temmuz 2003), Türk mimar ve akademisyendir. Selanik'te 19 Mayıs 1911 tarihinde doğdu. İlk, Orta ve Lise öğrenimini İstanbul'da tamamladı. 1936'da (İTÜ) Yüksek Mühendis Mektebi'nden mezun oldu. 1938'de mezun olduğu yüksek okulun İnşaat Şubesi'ne asistan olarak göreve başladı. 1939 yılında doçent olmaya hak kazandı. 1960'ta İstanbul Teknik Üniversitesi Mimarlık Fakültesi ikinci Bina Kürsüsü profesörlüğüne atandı. 1 Mart 1941'de Anıtkabir için açılan uluslararası yarışmaya Emin Onat ile birlikte katıldı. İkilinin projesi birincilikle ödüllendirildi. Anıtkabir’in uygulama projeleri ve inşaat sürecinde Emin Onat’la birlikte çalıştı. Üniversitede 1945'e kadar Emin Onat’la birlikte daha sonra tek başına Mimari Proje dersleri verdi. Yüksek Mühendis Mektebi’nin Üniversiteye (İTÜ) dönüşmesi ile birlikte Mimarlık Fakültesi Bina Bilgisi Doçentliği unvanını aldı. Bu tarihten itibaren 10 Kasım 1953 tarihine (Atatürk’ün Anıtkabir’e defni) kadar geçen süre içinde bir taraftan akademik ve büro çalışmalarını yürütürken aynı süre içinde üniversitedeki görevinden izinli olarak, Anıtkabir’in şantiye çalışmalarında katıldı. 1960 yılında İTÜ Mimarlık Fakültesi Bina Bilgisi 2. Kürsüsü Profesörlüğü’ne atandı. Bir süre sonra aynı kürsünün Başkanlığı’na getirildi. İTÜ Mimarlık Fakültesi Çevre Analizi ve Endüstrileşmiş Bina Tasarımı Kürsüsünde Profesör olarak görev yaptı. 1978 yılında üniversitedeki görevinden emekli oldu. Mimarlar Odası 828 numaralı üyesi Profesör Orhan Arda, 4 Temmuz 2003'te vefat etti. Taşkışla'daki İstanbul Teknik Üniversitesi Mimarlık Fakültesinde düzenlenen törenin ve Şişli Camii'nde kılınan cenaze namazının ardından cenazesi Zincirlikuyu Mezarlığı'na defnedildi. Filler ve Ã‡imen Filler ve Çimen, Derviş Zaim'in yazıp yönettiği 2000 yapımı film. Altın Portakal, Siyad, Altın Lale gibi ödüller de dahil olmak üzere, başrol oyuncusu Sanem Çelik ve yönetmen Derviş Zaim'in birçok ödül kazanmıştır. İstihbarat Servisine karşı kendisini bir çete yardımıyla koruyan bakana ödenen periyodik rüşvet ortalarda görülmeyince kıyamet kopmaya başlar. Söz konusu para bakanın eline geçmeden Kolombiya'dan kokain satın alınmaktadır. Para karşılığında bir kumarhaneyi himaye eden bakan bu durumun çözülmesi için derhal harekete geçer. Aynı zamanda yasadışı bir örgütten de korunma konusunda yardım alan kumarhane yetkilileri Havva adında, Avrasya Maratonu'nda şampiyon olma hayalleri kuran bir kıza da sponsor olmuşlardır. Olaylar şiddet ve çıkara endeksli bir atmosferde giderek daha da karışacaktır. "En İyi Yardımcı Erkek Oyuncu" - Ali Sürmeli "En İyi Yönetmen" - Derviş Zaim "En İyi Sanat Yönetmeni" - Mustafa Ziya Ülkenciler "En Ä°yi 3. Film" "En İyi Kadın Oyuncu" - Sanem Çelik "En İyi Kurgu" - Mustafa Preşeva "En İyi Kadın Oyuncu" - Sanem Çelik Fipresci Ödülü (Ulusal) "En İyi Kadın Oyuncu" - Sanem Çelik "En İyi Yönetmen" - Derviş Zaim "En İyi Yönetmen" - Derviş Zaim "En İyi Kadın Oyuncu" - Sanem Çelik "En İyi Film" - Derviş Zaim "En Ä°yi Film" "En İyi Yönetmen" - Derviş Zaim "Cahide Sonku En İyi Kadın Oyuncu" - Sanem Çelik "En İyi Senaryo" - Derviş Zaim MÃ¼hre Mühre kâğıtlar âharlandıktan sonra parlatmak için kullanılan aletin adıdır. Mühre çeşitlerin bazıları: Milliyetçi Demokrasi Partisi Milliyetçi Demokrasi Partisi (MDP), Türk siyasal partisi. 12 Eylül Darbesi'nden sonra, 1983'te siyasal partilerin yeniden kurulmasına izin verilmesi üzerine emekli orgeneral Turgut Sunalp ve 40 arkadaşı tarafından kurulmuş (16 Mayıs 1983), genel başkanlığa da Sunalp getirilmiştir. MDP, kuruluşundan hemen sonra 12 Eylül Darbesi'nin siyasal çizgisinin savunucusu olduğunu açıkladı. 6 Kasım 1983 seçimlerinde oyların % 23.27'sini aldı; 5'i listesindeki bağımsızlardan olmak üzere 71 milletvekilliği elde ederek üçüncü parti oldu. 25 Mart 1984'teki yerel seçimlerde de oyların % 6.96'sını elde ederek üç il merkezinde belediye başkanlığı seçimini kazandı. MDP'nin seçimlerdeki başarısızlığı, parti yönetimine karşı yoğun bir muhalefetin doğmasına yol açtı. 13 Temmuz 1985'te yapılan birinci olağan kongrede Turgut Sunalp'ın yerine parti genel başkanlığına Ülkü Söylemezoğlu seçildi. Yönetimdeki bu değişikliğin de canlılık getirmemesi üzerine 4 Mayıs 1986'da yapılan olağanüstü kongrede partinin feshedilmesi kararlaştırıldı. Partili milletvekillerinden bir bölümü, o sırada kurulan Hür Demokrat Parti'ye (HDP) katıldı. Bazı milletvekilleri de Anavatan Partisi'ne ve Doğru Yol Partisi'ne girdiler. Eski genel başkan Turgut Sunalp ve birkaç milletvekili ise bağımsız kaldı. Finsteraarhorn Finsteraarhorn, İsviçre 'de deniz seviyesinden 4274 m yüksekliği ile Bern Alpleri 'nin en yüksek zirvesi ve Bern Kantonu'nun en yüksek noktası, İsviçre'nin en yüksek dağı. Lötschberg ve Simplon 'un doğusunda kalır. Bütün ,merkezi ve doğu İsviçre manzaralarına hakimdir. Finsteraarhorn, göze çarpan, köpek balığı yüzgeçi tarzında bir şekle sahip olup, sırtına kuzeybatı ya da güneydoğu istikametinden bakıldığında dik bir boynuz olarak görünür. Çaptazdan ise geniş bir üçgen şeklinde görünür. İlk olarak 16 Ağustos 1812 tarihinde "Arnold Abbühl", "Joseph Bortis" ve "Alois Volker" tarafından tırmanılmıştır. Bu tırmanış tahminen, bugün büyük kısmı erimiş olan yamaç buzulları ile kaplı güneydoğu sırtının doğu kanadı üzerinden gerçekleştilmiştir. Ancak bu üçlünün hakikaten ana zirveye ulaşıp ulaşmadığı şüphe götürmektedir. Buna karşın kanıtlanmış olan, zirveye çıkışın 19 Ağustos 1828'de "Jakob Leuthold" ve "Johann Wahren" tarafından bugünkü normal yol üzerinden başarılmış olmasıdır. Bu kişiler, bir ayak yaralanması sonucu devam edemeyen, buzul araştırmacısı Franz Joseph Hugi'in dağ rehberleriydi. Grafi2000 Grafi2000, TÃ¼rkiye'de animasyonla ilgilenen bir ekip. 2000 yılından berı çalışmaları sürmektedir. İlk Türk çizgi dizisi Pembe ve Mavi'yi de yapan ekiptir. Bunların yanı sıra, Kanal D'de bir müddet devam eden programlar yapmıştır. Ekip, yöntem olarak eleştirel bir tutum veya "hem güldüren hem düşündüren" bir yaklaşım yerine, absürt komedi anlayışı üzerinde durmaktadır. "Koca Kafalar" adlı yapım da Grafi2000'e aittir. "Fırıldak Ailesi" ve "Kral Şakir" adlı bir çizgi dizileri de bulunmaktadır. Açık küme Açık küme şu anlamlara gelebilir: Epidermis Epidermis, deriyi oluşturan üç tabakadan en dıştakidir. Daha içteki tabakalar dermis ve hipodermistir. Epidermis tabakası çevresel patojenlerden kaynaklanabilecek enfeksiyonalara karşı bir bariyer sağlar. Ayrıca transepidermal sıvı kaybı yoluyla vücuttan atmosfere verilen su miktarını düzenler. Epidermis, bir baz tabakanın üzerine dizi hücre tabakalarından oluşur. Bu tabakaların en dışındaki olan korun tabakası ölü ve yassı hücrelerden oluşur. Bunlar kepek ve tırnak oluşumunda etkilidir. Korun tabakasını oluşturan hücrelerin içerisinde sert ve lifli proteinler (keratin) birikmiştir. Keratinli hücreler deriyi vurma, çarpma gibi mekanik etkilerden ve mikroorganizmalardan korur. Korun altında canlı ve çok katlı yassı epitel hücrelerden oluşan malpighi tabakası bulunur. Bu tabakanın hücrelerinde Melanosit pigment bulunur ve deriye rengini verir. Malpighi tabakasındaki canlı hücrelerin bölünerek yeni hücreler vermesiyle korun tabakası sürekli olarak yenilenir. Vücudu ısı ve soğuktan korur. Alt deri (dermis): Duyu hücreleri, ter bezleri, sinir uçları, kılcal kan damarları, kıl kökleri, dokunma cisimcikleri bulunur. Pacini cisimciği, basıncı ve gerilme duygusunu algılar. Meissner cisimciği kılsız yerlerde ve merkel diskleri kıllı bölgelerde dokunma duyusunu algılar. Krause cisimciği soğuğu, ruffini cisimciği sıcağı algılamakta görevlidir. Alt derinin görevleri başlıca: Vücudun ısı, ter, su dengesini sağlamak, dış etkilerden korumak dokunma, basınç, acı duyularını algılamaktır. Duyu cisimcikleri dokunma, ağrı, basınç, sıcaklık gibi duyuları algılar. Sinirlerle beyinin ilgili bölgelerine aktarılır. Sevinç, korku, heyecan, soğuk hava etkisi ile deri sinirleri kıl kaslarının kasılmasını ve kılların dikleşmesini sağlar. Malezya Grand Prix Malezya Grand Prix Malezya'nın Kuala Lumpur kentinde düzenlenen Formula 1 yarışıdır. İlk olarak 1999 yılında takvime dahil edilen yarış bugüne kadar kesintisiz olarak düzenlenmiştir. "Pembe ile boyanmış yıllarda Grand Prix Formula 1 Şampiyonasına dahil değildi." PFK CSKA (Bulgaristan) PFK CSKA (), tam adıyla Profesionalen Futbolen Klub Tsentralen Sporten Klub na Armiyata () ya da bilinen adıyla CSKA Sofya (), Bulgaristan'ın Sofya kentinde 1948 yılında kurulmuş bir spor kulübüdür. En popüler branşı futboldur. Kulüp 1923 yılında kurulan "AS-23" futbol takımının devamıdır. Bulgaristan'a 1945 yılında komünist rejiminin gelmesinden sonra takımın ismi CSKA (Central Sport Club of Army) olarak değiştirilmiştir. CSKA, Gerek iç turnuvalarda gerekse UEFA turnuvalarında çok büyük başarılar elde ederek Bulgaristan'ın en başarılı takımı unvanını taşımaktadır.. Avrupa Kupalarında birkaç kez yarı final oynayan kulüp Liverpool, Bayern Münih, Juventus, Ajax, Nottingham Forest, Bayer Leverkusen, Parma gibi dev takımları elemeyi başarmıştır. CSKA Sofia aynı zamanda Dünya futboluna birçok yıldız da kazandırmıştır. Bunların arasında: Hristo Stoichkov, Dimitar Berbatov, Lyuboslav Penev, Emil Kostadinov, Stilyan Petrov, Yordan Lechkov, Martin Petrov, Trifon Ivanov gibi isimler yer almaktadır. Takımın efsane futbolcuları arasında Petar Jekov, Dimitar Penev, D.Yakimov, Hristo Stoichkov, Stoicho Mladenov gibi isimler yer almaktadır. Bulgaristan'da 31 kere şampiyon olan CSKA, şampiyonluk rekorunu da elinde bulundurmaktadır. 18.10.2015 tarihinde yaşadığı finansal krizden dolayı 3. lige düşürüldü. Üçüncü Lig'de olmasına rağmen yeni takım başkanı Grishana Gancheva ile 2015-16 sezonun Bulgaristan kupasını kazanmaya başardılar. Yeni yapılandırmaya geçen Bulgaristan futbolu 2016-17 sezonu birinci lig için yeni bir format düzenlendi. Bu şekilde bir sezon ara ile CSKA birinci lige tekrar geri döndü. Avrupa KupalarÄ±nda UEFA Åžampiyonlar Ligi UEFA Avrupa Ligi UEFA Kupası UEFA Kupa Galipleri KupasÄ± Avrupa kupalarındaki en büyük zaferleri: Sinan Alaağaç Sinan Alaağaç, (14 Mayıs 1960, Eskişehir - 24 Kasım 1985 Bolu), Türk futbolcudur. Eskişehirspor camiasi için kulübün gelmiş geçmiş en büyük kalecilerinden birisi olarak görülmektedır. Henüz 25 yaşında iken takımının Abant'taki kampında yaptığı antrenmandan sonra yemeğe inmemesi üzerine takım sorumlularının odasına gitti. Hastahaneye giderken yolda yapılan tüm müdahalelere rağmen hayatını kaybetti. Daha önce sarılık ve diğer karaciğer rahatsızlığı nedeniyle Eskişehir deki hastanelerde uzunca bir tedavi görmüştü. Eskişehirspor'da kalecilik yapan Sinan Ören'in dayısıdır. Futboldan önce atletizm ve hentbol da oynadı. Anadolu Üniversitesi Maden Fakültesinde yüksek öğrenimini tamamlayıp 1982 yılında maden mühendisi, 1983 yılında da yüksek lisansını yaparak yüksek maden mühendisi olarak üniversiteden mezun oldu. Başarılı performansı ile millî takıma kadar yükseldi. 6 kez millî takımlara çağrıldı, 4 kez Türkiye U-21 millî takımı formasını giydi. İki kez Türkiye A millî takıma davet edildi ve iki kez yedek kaleci olarak takım kadrosunda yer aldı. Ağır su Ağır su (DO) , nükleer reaktörlerde kullanılan hidrojen yerine ağır hidrojen (döteryum) izotopuna sahip yoğunluğu yüksek sudur. 1932'de ilk kez suyun elektrolizi yolu ile Hugh Taylor bulmuştur. Su moleküllerinin çoğu atom ağırlığı 1 olan hidrojen ile 16 olan oksijenden meydana gelmiştir. Fakat suyu oluşturan elementlerden yani hidrojen ve oksijen izotopları düşünülürse farklı molekül yapısı olduğu görülür. Hidrojenin döteryumla trityum, oksijenin O, O gibi ağır izotoplarını içeren sulara ağır su denmektedir. Ancak ağır su diyerek bahsedilen döteryum oksittir. Ağır su, tatlı sularda ve yeraltı sularında eser miktarda; kar, deniz ve göl sularındaysa daha bol bulunur. Organizmalar için zehirlidir. Ağır suyun nötron yavaşlatma gücünün normal sudan daha yüksek olması ve soğurma özelliğinin daha az olması ile reaktörlerde yakıt olarak doğal uranyumun kullanılmasına olanak verir. Ağır su, II. Dünya Savaşı'nda Almanlar tarafından, atom bombasını geliştirmek amacıyla da kullanılmıştır. Bon Voyage (Herkes Kendi Yoluna) ve buna benzer bazı filmlerde Fransızlar'ın, Hitler'den bu Ağır Su'yu saklama mücadeleleri de işlenmiştir. Saruhan Sancağı Saruhan Sancağı, Manisa merkezli Osmanlı sancağının adıdır.Osmanlı'da veliaht şehzadeler burada görev yapardı. Aydın ve İzmir merkezli Aydın Eyaleti'nin bir sancagi idi. Manisa ve çevresi tarihi devirlerde; Hititler, Akalar, Frigyalılar, Lidyalılar, Persler, Makedonyalılar, Bergamalılar, Romalılar, ve Bizanslılar tarafından yönetilmiştir. Philo Farnsworth Philo Taylor Farnsworth (19 Ağustos 1906 - 11 Mart 1971) Amerikalı mucit. Televizyonu John Logie Baird'den habersiz olarak icat etmiştir. Orta halli laboratuvarında 7 Eylül 1927'de bir görüntüyü bir odadan diğer bir odaya nakletmeyi başardı. Farnsworth başarılı elektronik televizyon gösterimini gerçekleştiren ikinci kişiydi. Kendi kendini yetiştiren 21 yaşındaki mütevazı dâhi orta halli laboratuvarında 7 Eylül 1927'de bir görüntüyü odadan odaya nakletmeyi başarmıştı. Bu, Idaho'da 14 yaşında bir köy çocuğuyken hayal ettiği şeydi. Tıpkı radyonun sesi ilettiği gibi havadan görüntüyü iletmeyi aklına koymuştu. 14 yaşında bir gün tarlayı sürerken, şaşkınlıkla şunu fark etti; görüntü tıpkı tarladaki gibi yatay sıralarda dizilmiş elektronlarla nakledilebilirdi. Bu fikir, onun görüntüyü nakledecek cihazı icat etme yarışında bir adım öne geçmesini sağladı. Çünkü diğer mucitler sorunu mekanik sistemlerle çözmeye çalışıyordu. Televizyonu bulmak, Farnsworth'a yaşarken de, öldükten sonra da yaramadı. Hayatı boyunca televizyona bir kez çıktı, CBS'in 'Benim Bir Sırrım Var!' adlı oyun programına çıkmıştı. Programda ünlü konuklar, karşılarındaki ünsüz kişiye sorular yönelterek sırrını ortaya çıkarmaya çalışıyorlardı. Farnsworth ünsüz konumundaydı. Sırrı da "Ben elektronik televizyonu icat ettim."di. Ünlüler sırrı çözemeyince Farnsworth evine 80 dolar ve bir karton da Winston sigarası götürmeye hak kazandı. Farnsworth, 1971'de 64 yaşında öldü. Her zaman arkasında olan karısı Pem Gardner Farnsworth, hayatının son yıllarına kadar onun tarihte hak ettiği yeri alabilmesi için uğraşmaya devam etti. Çabalarının karşılığını ise ancak 2002 yılında, televizyonun icadının 75'inci yılı nedeniyle yapılan Emmy yayınında aldı. Bayan Farnsworth'un 'televizyona çıkan ilk kadın' olarak alkışlandığı gecede Philo T. Farnsworth da ilk kez televizyonun mucidi olarak onurlandırıldı. Mutlak sıfır Mutlak sıfır, bir maddenin moleküllerinin entropisinin minimum değerine ulaştığı teorik sıcaklıktır. 0 Kelvin, –273,15 °Celsius, 0 °Rankine ve -459,67 °Fahrenhayta eşittir. Teorik olarak mutlak sıfır sıcaklığına ulaşan (inen) bir maddenin iç enerjisi 0 (sıfır) olacağından daha fazla soğutmak mümkün değildir. Mutlak sıfır moleküllerin durduğu (hareketlerinin çok küçük titreşimlere indirgendiği) noktadır. Mutlak sıfır hesabında ihmal edilen bu titreşimin sebebi sıfır noktası enerjisi denilen enerjidir ve bu enerji maddeden uzaklaştırılamaz. Mutlak sıfır maddelerin ısı basınç diyagramından hesaplanabilir. Örneğin, suyun normal atmosfer basıncı altında su-buz su ve su-su buharı hallerindeki ısı basınç diyagramları çizilirse, diyagramdaki üç eğrinin de skalada mutlak sıfır değerinde birleşeceği görülür. Termodinamik kanunları mutlak sıfır sıcaklığına ulaşılamayacağını belirtir çünkü soğutulan maddenin sıcaklığı, soğutan maddenin sıcaklığına yakınsayarak yaklaşır. İki sıcaklık sonsuza kadar yaklaşmaya devam ederler fakat aynı değere ulaşamazlar. Bilimadamları tam olarak bir “sıfır” ısı enerjisi durumu yaratamasalar da maddenin alışılmadık kuantum etkileri gösterdiği, mutlak sıfıra oldukça yakın sıcaklıklara ulaşabilmektedirler. Şu ana kadar ulaşılmış en düşük sıcaklık 100 pikoKelvin'dir. Briksdalsbreen Briksdalsbreen, Norveç ' te Avrupa 'nın en büyük kara buzulu Jostedalsbreen'in batıdaki yan kolu. Buzul, "Sogn og Fjordane" eyaletinin kuzeyinde, "Jostedalsbreen Milli Parkı" 'nda Sogne Fyordu 'nun kuzey kısmında bulunur. Azizler ve Alimler (roman) Azizler ve Alimler, Edebiyat ve kültür kuramcısı Terry Eagleton'ın yazdığı tek romanıdır. Roman sıradışı bir hikâyeyi anlatmanın yanı sıra içerimleri itibarıyla de felsefi bir nitelik taşımaktadır.İrlanda'nın batı kıyısında bir kulübede Ludwig Wittgenstein, Nikolai Bakhtin, İrlanda Kurtuluş Ordusu'nun lideri James Connolly ve bir roman kahramanı olan Leopold Bloom bir araya gelmişlerdir. Hikâye bu kişilerin ilişkileri ve devrim, iktidar, felsefe, yaşam üzerine konuşmalarıyla devam eder. Oldukça ironik ve bol küfürlü olan roman hem okur hem de eleştirmenlerce ilgiyle karşılanmıştır. Bir yanda teorik kavramlar, bir yanda farklı kültürler, ve bir yandan da farklı şehirlerin üzerinden dolanır romanın atmosferi. Bu kitap bir "oyuncul fikir romanı" olarak addedilmiştir. Kod Adı Kod Adı, başrollerini Gerçek Sağlar, Özgür Özberk, Korel Cezayirli, Nuri Gökaşan, Deniz Baytaş, Tomris Çetinel, Levent İnanır, Serap Sağlar, Kemal Başar, Ayşen Gürler, İlhan Kantarci, Selçuk Sazak, Onur Saylak, Lale Başar, Mehmet Ege, Mithat Erdemli, Tayfun Eraslan, Aslı Nihan Elmas, Servet Pandur, Oktay Dal'ın üstlendiği; yapımcılığını Kültür eski Bakanı Fikri Sağlar'ın yönetmenliğini Çağatay Tosun (1. bölüm) ve Tevfik Şenol'un üstlendiği Kanal D'de yayımlanan televizyon dizisidir. Dizinin senaryo danışmanlığını gazeteci Emin Özgönül, senaryo yazarlığını Merve Ateşoğlu, Zeki Gürdal Karaoğlu ve Ayşem Özge Yoldaş, kurgu yönetmenliğini Elif Durak yapmakta, müziklerini Can Atilla hazırlamaktadır. 1996 yılında yaşanan Susurluk Kazası sonrası ortaya çıkan ilişkiler ağını kurmaca bir tarzda ele alan televizyon dizisi, ilk bölümü 4 Eylül 2006 tarihinde Kanal D'de yayımlandı. 13 Kasım 2006'da yayımlanan 10.bölümden sonra yayından kaldırılmıştır. Daha sonra 2007 yılında tekrar Kanal D'de Kod Adı Kaos adı altında yayımlanmaya devam etmiştir ve sadece 4 bölüm sürmüştür. Oteller sahibi Hasan Aladağ (Levent İnanır), Ankara'daki evinin önünde faili meçhul bir cinayete kurban gider. Organize Suçlar Dairesi'nde emniyet amiri olarak yeni göreve başlayan Can Özbayram (Özgür Özberk) ve ekibi bu cinayeti araştırmak ile görevlendirilir. Cinayeti çözme sürecinde Can çok farklı olaylar ile, kişiler ile ve oyunlar ile karşılaşır. Hasan Aladağ cinayeti sıradan bir cinayet değildir. Katiller emniyet teşkilatı içinde uzun yıllar terör ile mücadele eden polislerdir. Bazı güçler cinayetin ve cinayeti işleyen polislerin diğer suçlarının üstünü örtmeye çalışmaktadırlar. Bu sırada Hasan Aladağ cinayeti ile ilgilenen sadece emniyet değildir. Genç ve yetenekli bir gazeteci olan Berna Keskinok (Gerçek Sağlar), mesleğinde yükselebilmek için iyi bir haber peşindedir. Tarık Ateşoğlu (Nuri Gökaşan)'nun de desteği ile bu cinayetin nedenlerini araştırmaya başlar. Annesi Zeliha Keskinok (Deniz Baytaş) ve dedesi Vecdi Keskinok (Çetin Öner) ise Berna'nın gazeteci olmasını istememektedir. Hasan Aladağ cinayetinin peşine düşenlerden biri de, ABD'de yaşayan oğlu Semih Aladağ'dır (Korel Cezayirli). Babası öldürüldüğünde tatil için Ankara'dadır. Bir anda kendini bambaşka bir dünyanın içinde bulur. Hasan Aladağ'ın öldürülmesi birçok karmaşık ilişkinin su yüzüne çıkmasını sağlar. Su yüzüne çıkması sakıncalı olan durumları yok etmek için başka cinayetler de işlenecektir. Yaptığı araştırmalar sırasında dedesi Vecdi Keskinok hakkında bazı gerçekleri öğrenmeye başlayan Berna, ne yapacağını bilemez. İnandığı ilkeler ile güvendiği devlet düzeni gerçekte çok farklı görünmektedir. Mesleki başarıyı bırakır, gerçeklere ulaşma arzusu ile yanıp tutuşur. Karşılaştığı gerçekler onu zaman zaman kuvvetlendirir, zaman zaman hayal kırıklığına uğratır. Berna kendisini aynı zamanda bir aşk üçgeninin içinde bulur. Tutkulu aşkı Semih ile, duygulu aşkı Can ile yaşar. Berna'nın kafası iyice karışır. Dizinin çekimlerine Temmuz 2006'da, Ankara'da başlandı. 1996 yılında yaşanan Susurluk Kazası sonrasında yaşananları konu alan dizi, Fikri Sağlar ile Emin Özgönül'ün birlikte yazdığı "Kod Adı Susurluk" adlı kitaptan esinlenilmişti. Dizi aynı zamanda, ülkedeki özel televizyon kanalları arasında, Prime time zaman diliminde yayınlanan ve Ankara'da çekilen ilk dizi olma özelliğini de taşıyordu. Dizinin yönetmenliği ilk bölümde Çağatay Tosun, ilerleyen bölümlerde Tevfik Şenol tarafından üstlenildi. OGC Nice OGC Nice (()Olympique Gymnaste Club de Nice-Côte d'Azur), Fransa'nın Nice şehrinde kurulan bir futbol kulübüdür. 1904 yılında kurulmuştur. Maçlarını 35.624 kapasiteli Allianz Riviera'da oynamaktadır. "1 Ekim 2019." "23 Ocak 2015 itibarıyla" MTK (futbol takımı) MTK Budapeşte, Macaristan'ın Budapeşte şehrinde kurulan bir futbol kulübüdür. Tam adı Magyar Testgyakorlók Köre olan MTK Budapeşte, 1888 yılında Budapeşte'de kuruldu. Takımın forma renkleri mavi-beyazdır. Kuruluşundan bu yana Macaristan 1. Ligi'nde 23 şampiyonluk, 12 Macaristan Kupası, 2 Macaristan Süper Kupası kazanan ve ayrıca Avrupa Kupaları'nda mücadele eden ilk Macar takımı unvanına da sahip olan MTK Budapeşte takımı; 2010-11 sezonunda Macaristan 1. Ligi'ni 15. sırada tamamlayarak Macaristan 2. Ligi'ne düştü. Ertesi sezon tekrar Macaristan 1. Ligi'ne yükseldi. Manchester City FC Manchester City Football Club, İngiltere'nin Manchester şehrinde kurulmuş futbol kulübü. 1880 yılında St. Mark's (West Gorton) ismiyle kurulan kulüp, 1887'de Ardwick Association Football Club ve 1894 yılında da Manchester City ismini almıştır. Kulüp, 1923 yılından 2003 yılına kadar iç saha maçlarını Maine Road'da oynamıştır. 2003 yılında ise Manchester Şehir Stadyumu'na taşınmıştır. Kulübün en başarılı dönemi, Joe Mercer ve Malcolm Allison'un yönetiminde League Championship, FA Cup, EFL Cup ve Avrupa Kupa Galipleri Kupası'nı kazandıkları 1960'ların sonları ve 1970'lerin başındaydı. Kulüp 1981 FA Cup Finali'ni kaybettikten sonra, 1998'de İngiliz futbolundaki lig sisteminin üçüncü kademesine düşmesiyle sonuçlanan bir düşüşün içerisine girdi. 2000'lerin başında Premier League statüsüne kavuşan kulüp, 2008 yılında Abu Dhabi United Group tarafından satın alındı ve dünyanın en zenginlerinden biri oldu. 2011 yılından bu yana kulüp, 2012 ve 2014 yıllarında Premier League de dahil olmak üzere altı büyük şampiyonluk elde etti. Manchester City 2014-15 yılları arasında elde ettiği 463.5 milyon avroluk gelir ile futbol dünyasının en zengin altıncı kulübü oldu. Kulüp 2016 yılında, 1.92 milyar dolarlık değeri ile Forbes tarafından en değerli altıncı futbol kulübü olarak ilan edildi. 2019 yılında; Premier League, FA Cup, Lig Kupası ve FA Community Shield olmak üzere tüm ulusal kupaları kazanan ilk ve tek İngiliz kulübüdür. City, 1899'da Second Division şampiyonluğunu elde etti ve ilk başarısını kazanarak; İngiliz futbolunun birinci seviyesine yükselme başarısı gösterdi. 23 Nisan 1904'te Crystal Palace'ta Bolton Wanderers'ı 1-0 yenerek FA Cup şampiyonu oldu ve böylece tarihindeki ilk büyük başarısını elde etti. Bir önceki sezonu şampiyon tamamlamış olan City, FA Cup Şampiyonluğu'nun ardından ligde de şampiyon olmaya çok yaklaştı ancak 3 puan farkla ligi ikinci sırada bitirerek double yapma fırsatını kaçırdı. Yine de bu başarıya ulaşan ilk Manchester kulübü oldu. FA Cup şampiyonluğunu takip eden sezonda, kulüp içerisinde mali usulsüzlük iddiaları gündeme geldi. 1906'da on yedi oyuncu askıya alındı ve sonuçta kaptan Billy Meredith'de dahil olmak üzere birçok kişi Manchester United'a transfer oldu. 1920'de Hyde Road'da çıkan yangın stadyumun ana tribününü yok etti. Kulüp 1923'te Moss Side'da inşa edilen Maine Road'a taşındı. 1930'lu yıllarda, Manchester City iki ardışık FA Cup finaline ulaştı. 1934'te Portsmouth'u yenerek kupayı kazanmadan önce 1933'te Everton'a kaybetti. City, 1934 yılında Stoke City ile oynanan FA Cup altıncı tur maçında, İngiliz futbol tarihinde bir kulübün iç sahadaki en yüksek seyirci rekoruna ulaştı. Karşılaşmayı 84,569 City taraftarı takip ederken bu rekor hala İngiltere'de bir kulübün iç sahadaki yakaladığı en yüksek seyirci sayısı olarak geçerliliğini korumaktadır. Kulüp, 1937'de ilk kez First Division şampiyonluğunu kazandı ancak bir sonraki sezon ligde en çok gol atan takım olmasına rağmen küme düştü. Yirmi yıl sonra, Revie Planı olarak bilinen bir taktik sisteminden ilham alan City, 1955 ve 1956'da tekrar FA Cup finallerine ulaştı; Tıpkı 1930'larda olduğu gibi 1955 finalinde Newcastle United'a 3-1 kaybetti. 1956'da ise Manchester City'nin Birmingham City'yi 3-1 mağlup ederek şampiyon olduğu 1956 finali, tüm zamanların en ünlü finallerinden biridir. Bu maç, City kalecisi Bert Trautmann'ın boynunu kırdıktan sonra oynamaya devam etmesiyle hatırlanmaktadır. 1963'te Second Division'a düştükten sonra, Ocak 1965'te Swindon Town'a karşı oynanan mücadelede 8,015'lik seyirci katılımıyla kulüp en düşük seyirci sayısı rekoruna ulaşarak sıkıntılı bir görünüm çiziyordu. 1965 yazında Joe Mercer kulübün teknik direktörlüğüne ve Malcolm Allison ise onun yardımcılığına getirildi. Mercer yönetimindeki ilk sezonda City, Second Division şampiyonluğunu kazanırken, Mike Summerbee ve Colin Bell ile de anlaşma imzalandı. Manchester City iki sezon sonra 1967-68 sezonunda, ligin son haftasında deplasmanda Newcastle United'ı 4-3 mağlup etti. Yakın komşusu Manchester United ise evinde Sunderland'e 2-1 malup olunca, City ligi United'ın iki puan önünde şampiyon tamamladı ve ikinci kez bu başarıya ulaşmış oldu. City, 1969'da Leicester City'yi 1-0 mağlup ederek FA Cup'ı kazandı. 1970'te ise Viyana'da Górnik Zabrze'yi 2-1 yenerek maçı kazandı ilk kez Avrupa Kupa Galipleri Kupası şampiyonluğuna ulaştı. City aynı sezon lig kupasını da kazandı ve aynı sezonda hem bir Avrupa kupası hem bir yerel kupa kazanan ikinci İngiliz takımı oldu. Kulüp, 1970'li yıllar boyunca iki kez lig şampiyonlarından bir puan geride kaldı ve 1974 Lig Kupası Finali'ne ulaştı. Bu dönemdeki maçlardan biri, 1973-74 sezonunda küme düşme ihtimalinden ötürü kazanmak zorunda oldukları komşu rakipleri Manchester United'a karşı oynanan ligin son maçıydı. Eski United oyuncusu Denis Law'ın, Old Trafford'da attığı gol City'e 1-0'lık galibiyeti getirirken, United ise kesin olarak bir alt lige düştü. Kulüp en başarılı döneminin son kupasını ise 1976 yılında Newcastle United ile oynadıkları ve 2-1'lik sonuçla şampiyon oldukları lig kupası final maçıyla birlikte kazandı. Uzun bir düşüş dönemini, 1960'ların ve 1970'lerin başarıları izledi. Malcolm Allison, 1979'da ikinci kez teknik direktör olarak kulübe yeniden katıldı. Ancak Steve Daley gibi başarısız transferler sonucunda kulüp çok para harcamıştı. Allison'un ardından 1980'li yıllarda kulübü yedi farklı teknik direktör yönetti. City, John Bond yönetiminde 1981 FA Cup Finali'ne ulaştı, ancak Tottenham Hotspur takımına iki maçın sonucunda toplam 4-3 mağlup olarak kupayı kazanamadı. Kulüp, 1980'lerde (1983 ve 1987'de) First Division'dan iki kez düştü ancak 1989'da tekrar üst lige geri döndü. Peter Reid'in yönetimi altında 1991 ve 1992'de ligde beşinci oldu. Reid ile birlikte yakalanan bu geçici çıkış, onun ayrılışından sonra yerini düşüşe bıraktı. City, 1992'de kurulan Premier League'in kurucularındandı. Ancak ilk sezonunda dokuzuncu tamamladıkları ligde, küme düştükleri 1996 yılına kadar sadece üç sezon mücadele edebildiler. Division One'de iki sezon oynayan City, oradan da bir alt lige düştü ve tarihinin en başarısız noktasına ulaştı. Böylece Almanya'nın Magdeburg takımından sonra, bulunduğu ülkenin üçüncü lig kademesinde mücadele eden ikinci Avrupa kupa galipleri şampiyonu oldu. Küme düşen kulübün yeni başkanı David Bernstein oldu. Bernstein kulübe sıkı bir mali disiplin politikası uyguladı. City, 1998-99 sezonunda teknik direktör Joe Royle yönetiminde, Gillingham'a karşı oynanan play-off final mücadelesini penaltı vuruşları sonucunda 3-1 kazanarak bir üst lige terfi etti. Bu terfiden sonra City, bir sonraki sezonda da ligi ikinci sırada tamamlayarak, İngiltere'nin en üst seviyesindeki futbol ligine uzun bir aranın ardından tekrar yükseldi. Fakat Premier League'de uzun bir aranın ardından mücadele ettikleri ilk sezonun sonunda kulüp tekrar küme düştü. Royle'ın yerine teknik direktörlüğe getirilen Kevin Keegan, 2001-02 Division One şampiyonasını kazandırdı ve bu sezonda kulüp kazanılan puan ve bir sezonda attığı gol sayısı ile kulüp kayıtlarına yeni bir rekor kazandırmış oldu. 2002-03 sezonu City'nin Maine Road'daki son sezonuydu. Rakibi Manchester United'a karşı 3-1 kazanarak 13 yıl aranın ardından bir derbi mücadelesinden galip ayrıldı. City, 25 yıl içinde ilk kez Avrupa kupalarında oynamaya hak kazandı. 2003-04 sezonu öncesinde kulüp yeni inşa edilen Manchester Şehir Stadyumu'na taşındı. City, bu stadyumda oynamaya başladıktan sonraki ilk dört sezonda ligi orta sıralarda bitirdi. Eski İngiltere millî takımı teknik direktörü Sven-Göran Eriksson 2007 yılında kulübün yeni teknik direktörü oldu. Eriksson, kulüp tarihinde İngiliz ve İskoç millyeti dışındaki bir milliyete sahip ilk teknik direktör oldu. City ile güzel bir başlangıç performansının ardından sezonun ikinci yarısında yaşanan kötü gidişe dur diyemeyen Eriksson, Haziran 2008'de görevden alındı. Eriksson'un yerine, iki gün sonra 4 Haziran 2008'de Mark Hughes kulübün yeni teknik direktörü oldu. 2008 yılına gelindiğinde kulüp mali açıdan tehlikeli bir konumdaydı. Thaksin Shinawatra, bir yıl önce kulübün denetimini eline aldı fakat politik sıkıntılar sebebiyle mal varlıkları donduruldu. Ardından Ağustos 2008'de kulüp Abu Dhabi United Group tarafından satın alındı. Bu satın almanın ardından kulübün yüksek profilli oyuncular için teklif yapacağı söylentileri dolaştı; Kulüp, Brezilya'nın uluslararası oyuncusu Robinho'yu Real Madrid'den 32.5 milyon sterlin ödeyerek satın aldı ve İngiltere transfer rekorunu kırdı. Mali sorunları atlatan ve UEFA Kupası'nda çeyrek finale ulaşmayı başaran ekip, ligi ise onuncu sırada tamamlayarak bir sezona göre büyük bir gelişme sağlayamadı. City, 2009 yaz aylarında transfer harcamalarını daha önce benzeri görülmemiş bir seviyeye çıkardı. Gareth Barry, Roque Santa Cruz, Kolo Touré, Emmanuel Adebayor, Carlos Tevez ve Joleon Lescott için 100 milyon pound harcama yaptı. Aralık 2009'da, Mark Hughes'in yerine Roberto Mancini teknik direktörlüğe getirildi. City sezonunu Premier League'de beşinci sırada tamamladı ve 2010-11 sezonunda UEFA Avrupa Ligi'ne katılma hakkı kazandı. Sonraki sezonlarda da oyuncu yatırımları devam etti ve sonuçlar oyuncu kalitesinin yükselişiyle eşleşmeye başladı. City, komşu rakipleri Manchester United'ı yarı finalde eleyerek, otuz yılı aşkın bir sürenin ardından ilk büyük finali olan 2011 FA Cup Finali'ne ulaştı, Böylece City, 1975'ten bu yana ilk kez rakibini bir kupa organizasyonunun dışında bıraktı. 1976 Lig Kupası'nı kazanan City, 2011 FA Cup Finali'nde Stoke City'yi 1-0 yenerek beşinci kez kupayı müzesine götürdü. Aynı hafta kulüp, Premier League'de Tottenham Hotspur'u 1-0 mağlup ederek 1968'den beri ilk kez UEFA Şampiyonlar Ligi'ne katılmaya hak kazandı. City, 2010-11 sezonunun son gününde Arsenal'i geride bırakarak Premier Lig'i üçüncü sırada tamamladı ve böylece doğrudan Şampiyonlar Ligi grup aşamasına katılmaya hak kazandı. Tottenham'ı White Hart Lane'de 5-1, Manchester United'ı ise kendi stadyumunda 6-1 mağlup eden kulüp, 2011-12 sezonunda başarılı bir performans yakaladı. Yakalanan bu başarılı performans sezon boyunca sürekli devam etmedi ve City ligin bitimine altı hafta kala ezeli rakibi United'in sekiz puan gerisine düştü. United'ın kalan altı haftada bir tanesi City'e karşı kaybettiği maçta dahil olmak üzere yitirdiği puanlar ile birlikte iki takımda ligin son haftasına aynı puanda girdiler. City, sezonun son maçında küme düşme bölgesinde bulunan Queens Park Rangers karşısında son dakikaya 2-1 mağlup girerken, uzatma dakikaların da bulduğu 2 golle maçı 3-2 kazandı ve 44 yıl sonra ligde ilk kez şampiyon oldu. 1992 yılındaki kuruluşundan bu yana ise Premier League'i kazanma başarısı gösteren beşinci takım oldu. Bu karşılaşma, başta İngiltere merkezli olmak üzere dünyadaki birçok medya kaynağı tarafından Premier League tarihinin en heyecanlı anı olarak açıklandı. Ayrıca bu karşılaşmada mücadele eden QPR oyuncusu Joey Barton, oyunda kaldığı toplam 15 dakikalık sürede üç farklı oyuncuya yaptığı kural dışı hareket sebebiyle oyundan atıldı ve komite tarafından toplam 12 maç oynamama ve para cezasına çarptırıldı. City, bir sonraki sezonda Şampiyonlar Ligi'nde grup aşamasında elendi ve son üç sezonda oynadığı ikinci FA Cup Finali'nde Wigan Athletic'e 1-0 mağlup oldu. Mancini, kulübün sezon sonu hedeflerine ulaşamadığı gerekçesiyle görevinden alındı, ancak BBC Spor Editörü David Bond, Mancini'nin kötü iletişiminden, oyuncularla ve yöneticilerle olan kötü ilişkilerinden dolayı görevinden alındığını iddia etti. Mancini'nin yerine Şilili Manuel Pellegrini göreve getirildi. City Pellegrini yönetimindeki ilk sezonda, lig kupasını kazandı ve sezonun son gününde Premier League şampiyonluğunu elde etti. Manchester City'nin iç saha renkleri gökyüzü mavisi ve beyazdır. Geleneksel dış saha forma renkleri ise ya kahverengi ya da (1960'lardan itibaren) kırmızı ve siyah olmuştur; Ancak son yıllarda pek çok farklı renk kullanılmıştır. Kulübün iç saha renklerinin kökenleri belli değildir ancak 1892'den bu yana mavi rengi kullanmış olduğuna dair kanıtlar vardır. 1940'larda yayınlanan "Famous Football Clubs - Manchester City" isimli bir kitapçıkta, West Gorton'un (St. Marks) başlangıçta kırmızı ve siyah renkleri kullandığını ve 1884'ten kalma raporların da üzerinde beyaz renkte bir haç bulunan siyah formaları kullandığını belirtmiştir. Seyrek kullanılan kırmızı ve siyah renklerin, eski teknik direktör yardımcısı Malcolm Allison'un AC Milan'ın renklerini benimsemenin City'e ilham vereceğine ve başarı getireceğine inanmasından ötürü kabul edildiği söylenmiştir. Allison'un teorisi işe yaradı; City, kulübün gökyüzü mavisi renkli forması yerine kırmızı ve siyah çizgilere sahip formasıyla çıktığı 1969 FA Cup Finali, 1970 Football League Cup Finali ve 1970 UEFA Kupa Galipleri Kupası Finali'ni kazandı. Cty, 2016 yılında kullandığı şu anki armasından hariç daha önce üç arma daha kullanmıştır. 1970 yılında tanıtılan ilki, 1960'lı yılların ortalarından bu yana resmi kulüp dokümantasyonunda kullanılan tasarımlara dayanıyordu. 1965 ve 1997 yılları arasında City, mevcut armayla aynı görünümde iki yuvarlak halka arasında kulübün adının yazılı olduğu dairesel şekle sahip bir arma kullandı. Manchester City büyük kupa finallerinde mücadele ederken her zaman kullandığı armayı kullanılmamıştır. Bunun yerine, Manchester Kenti'ni temsil eden özel bir armayı kullanmıştır (Manchester coat of arms). Bu uygulama, oyuncuların formalarında herhangi bir armayı taşımadığını göstermek için kulüp tarihi boyunca devam etti. City, 2011 FA Cup Finali'nde her zamanki olağan kulüp armasını kullandı. Büyük finallerde kullanılan Manchester şehrini temsil eden özel arma ise, futbolcuların formalarındaki sırt numalarının içerisine monokrom logo olarak dahil edilmiştir. City, önceki armanın kulüp adına tescillenmesi uygunsuz olduğu için 1997 yılında yeni bir kulüp arması tasarımını kabul etti. En tepede üç yıldızın yer aldığı ve onun hemen altında bir altın kartalın olduğu armada, 1970li yıllarda kullanılan eski armalarda olduğu gibi gemi ve üç diagonal çizgi de yerini korumuştur. Bunların arasında ise kulübün kısaltması M.C.F.C. armanın tam ortasında yer almıştır. Kartal, Manchester şehrinin eski hanedan sembolüdür; 1958 yılında kentin rozetine gelişen havacılık endüstrisini temsil eden altın bir kartal sembolü eklendi (ancak kaldırıldı). Armanın üst yarısında Manchester Gemi Kanalı'nı temsil eden bir gemi yer alırken, alt yarısında ise şehirde bulunan Irwell, Irk ve Medlock nehirlerini simgeleyen üç diyagonal şerit bulunmaktaydı. Armanın en alt kısmında Türkçesi "Savaşta gurur" anlamına gelen, Latince "Superbia in Proelio" sloganı yer almaktaydı. 15 Ekim 2015'te, 1997 yılındaki rozetin tasarımıyla ilgili taraftarların yıllarca eleştirilerini takiben, kulüp yeni bir arma tasarımı sunmak istediğini açıkladı. Görüşmeler sonrasında kulüp, Kasım 2015'ün sonlarında mevcut kulübün armasının daha eski amblemlere benzeyen, dairesel şekle sahip yeni bir tasarımla değiştirileceğini duyurdu. Yeni tasarlanan amblem 22 Aralık 2015'te tescillendi. 26 Aralık 2015 tarihinde yapılacak tanıtımdan iki gün önce yeni tasarlanan arma sızdırıldı. Tasarım, 26 Aralık 2015'te iç sahada Sunderland ile oynanan maç öncesinde tanıtıldı. Manchester City'nin forma göğüs sponsoru 2009 yılından beri Etihad Airways'tir. Forma üreticisi ise 2013 yılından bu yana Nike'tır. Önceki sponsorlar ve üreticileri ise şu şekildedir: - (2002-03) ölümünden sonra onurlandırmak için. 2003 yılından bu yana Manchester City, 23 numaralı formanın takımda kullanılmasına müsaade etmedi. Marc-Vivien Foé, Lyon'dan kiralık olarak City'de forma giydiği dönemde, 2003 Konfederasyonlar Kupası'nda Kamerun millî futbol takımı formasıyla Kolombiya karşılaşmasının 71. dakikasında yere yığıldı ve kalp yetmezliği sonucu hayatını kaybetti. Manchester City, iç sahada oynadığı karşılaşmalarda büyük bir taraftar kitlesine sahiptir. Manchester Stadyumu'na taşındıktan sonra, Manchester City'nin ortalama katılım oranları genelde 40.000'in üzerinde oldu ve bu rakamla İngiltere'de seyirci sayısında ilk altıda yer aldı. Kulübün üç sezonda iki kez küme düşüp; İngiliz futbolunun üçüncü kademesinde (daha sonra Division Two, şimdi EFL League One) oynadığı 1990'lı yılların sonlarında bile iç sahadaki seyirci ortalaması 30.000 civarındaydı. 2005 yılında Manchester City tarafından yapılan araştırmalar da, Birleşik Krallık'ta 886 bin ve dünya genelinde 2 milyonun üzerinde bir taraftar kitlesinin olduğu ortaya çıktı. Sheikh Mansour'un kulübün satın almasından ve kulübün son kazandığı kupalardan sonra bu rakamın daha da büyüdüğü tahmin edilmektedir. Manchester City'nin resmî olarak tanınan taraftar grubu, 2010 yılında Official Supporters Club (OSC) ve Centenary Supporters Association (CSA) gruplarının birleşmesiyle kurulan Manchester City FC Supporters Club (1949)'tır. Taraftarlar tarafından çeşitli fanzinler yayınlanırken; bunlardan en uzun süreli yayınlananı "King of the Kippax"tir ve hala yayınlanmaktadır. Manchester City'nin en büyük rakibi, aynı şehrin takımı olan Manchester United'dır ve bu iki takım arasında oynanan karşılaşmalar Manchester derbisi olarak adlandırılır. , Full Members KupasÄ± Kazein Kazein (Latince "caseus" = peynir). Sütte bulunan bir proteindir. İnsanlarda bebeklik döneminde bu proteini sindiren lap enzimi bulunur ama ileriki dönemlerde bu enzimi üreten gen kapatılır. Sütteki kazein proteini tutkal yapımında da kullanılabilir. Süte alerjisi olmayan birinin kazeine alerjisi olabilir. Proteinlerin bazılarında büyüme, gelişme ve canlılığın sürmesi için gerekli tüm aminoasitler bulunmaktadır. Süt proteini olan kazein de bu nitelikte olan bir proteindir ve yapışkanlık özelliğine sahiptir. Kazein, asitle sütten ayrılabilir. Makkabi Tel Aviv (futbol takımı) Maccabi Tel Aviv, Maccabi Tel Aviv spor kulüplerinin bir parçası olan İsrailli futbol kulübüdür. 1906 yılında kurulan bu kulüp maçlarını Bloomfield Stadyumu'nda oynamaktadır. İsrail tarihinin en başarılı futbol kulübüdür. Kulüp; 21 lig şampiyonluğu, 23 ulusal kupa, 2 AFC Şampiyonlar Ligi zaferi ve 3 lig kupası sahibidir. Yedi sezon hem ligi, hem de ulusal kupayı kazanma başarısını göstermiştir. İsrail liginde küme düşmeyen tek takımdır. Coğrafi olarak Avrupa'da yer almamalarına rağmen Avrupa kupalarına katılabilmektedir. Basketbol kulübünün adı Maccabi Tel Aviv'dir. "26 Haziran 2019 itibarÄ±yla" Mateus de Souza Edson Edmar Dias de Souza (d. 21 Mayıs 1987, Arapongas) Brezilyalı futbolcudur. futbolcu'nun menajerliğini birçok ünlü ve genellikle Brezilyalı futbolcuların menajeri olan Juan Figer yapmaktadır. Adı birçok şekilde ("Mateus de Souza, Matheus Paraná, Edmar de Souza, Gees", vb.) olarak bilinir. Fenerbahçe bu futbolcuyu 2006/07 sezoununda Brezilya'nın Iraty SC takımından transfer etmiş, 2011 yılına kadar sözleşme imzalamıştır. Hem kontenjan sıkışıklığı nedeniyle hem de yetişmesi için bir yıllığına Bursaspor'a kiralamıştır. Bir sezon Bursaspor'da kiralık oynayan Brezilyalı; burada hızıyla dikkat çekmiş ve Süper Lig'de Galatasaray'a karşı gol atarak kendisini Fenerbahçe taraftarına sevdirmiştir. Sezon sonunda Fenerbahçe'ye geri dönmüştür. 2007/08 sezon başı kamp döneminde takımla beraber çalışmalara katılıp hazırlık maçlarında forma giymiştir. Fenerbahçe’deki ilk maçı, 19 Temmuz 2007 tarihinde oynanan Fenerbahçe - Admira Wacker, hazırlık maçıdır. Bu maçta 1 gol 1 asistle dikkat çekmiş ve iyi bir futbolcu olduğunu belli etmiştir. Brezilyalı genç futbolcu geleceğin Alex de Souza'i olarak gösterilmeye başlanmıştır. Ancak hem genç olması nedeniyle hem birkez daha kontenjan sıkışıklığına takılan Mateus; 2007/08 sezonunda ise Ankaraspor'a kiralanmıştır. Sezonun ilk yarısında hiç forma giyme şansı bulamamış ve sözleşmesini karşılıklı olarak feshetmiştir. Sezonun ikinci yarısında ise Brezilya'nın Coritiba takımına transfer olmuştur. 2008/09 sezonun da ise Fortaleza EC takımına geçmiştir. 2009'un başında ise São Caetano takımına gitmiştir. Sezonun ikinci yarısında 2010 başında ise Fluminense takımına transfer olduktan sonra, 2011 yılında Brezilya Seri D takımlarından Operário'ya verilmiştir. SK Sigma Olomouc SK Sigma Olomouc, Olomouc merkezli Çek futbol kulübü. 1919'da kurulan bu kulüp, iç saha maçlarını 12.541 kişi kapasiteli Andrův Stadyumu'nda oynamaktadır. Figüran Bob Figüran Bob (orijinal adıyla: Robert Underdunk-Terwilliger), animasyon televizyon dizisi "Simpsonlar"daki kurgusal karakterdir. Kelsey Grammer tarafından seslendirilmektedir ve ilk kez "The Telltale Head" bölümünde görünmüştür. Daha önceleri Palyaço Krusty'nin programında figüranlık yapmıştır. Bart, Krusty'nin Bob tarafından iftiraya uğradığını anlayınca Bob hapisle cezalandırılır. Bu yüzden Bob, Bart Simpson'a öfke kusar ve onu öldürmek ister. Birçok defa hapisten çıkmasına rağmen Bart ve Lisa'nın fark ettiği kötülükleri ile tekrar hapiste kalır. Ned Flanders Nedward "Ned" Flanders, Amerikan animasyon televizyon dizisi "Simpsonlar"daki kurgusal karakterdir. Harry Shearer tarafından seslendirilmektedir ve ilk kez "Simpsons Roasting on an Open Fire" bölümünde görünmüştür. Çocukları ile birlikte 744 Evergreen Terrace evinde oturmaktadır ve Simpson ailesi'nin kapı komşusudur. Homer Simpson genellikle Ned'den nefret eder. Kendisi dindar bir kişidir ve çocuklarını da o şekilde eğitmektedir. Maude Flanders Maude Flanders (d. 4 Mart 1962 ö. 13 Şubat 2000), The Simpsons çizgi dizisinde Ned Flanders'ın eşidir. Bir speedway yarışında bedava dağıtılan tişörtlerden birinin Homer Simpson tarafından tutulamaması sonucunda, top şeklindeki tişörtün ona çarpması ile tribünden düşerek hayatını kaybetmiştir. Daha sonraları bir melek olarak, kısa da olsa dizide görüldüğü bir bölüm olmuştur. Bu karakterin diziden çıkarılmasının iki nedeni olduğu düşünülmektedir. Birincisi Marge Simpson gibi ona benzeyen ve başrolde olan bir anne olması, ikincisi Ned Flanders'ın bekar bir erkek olarak yaşayacağı olaylarla diziye daha fazla renk katabileceğinin düşünülmesidir. Onun ölümüyle Simpson ailesine benzer bir ailenin varlığı sona ermiş oldu. Alman-Sovyet Saldırmazlık Paktı Alman-Sovyet Saldırmazlık Paktı, Molotov-Ribbentrop Paktı olarak da bilinir. II. Dünya Savaşı öncesi Münih Anlaşması ile Çekoslovakya'nın Südetler bölgesinin Almanya'ya bırakılması üzerine Batı ile yaptığı ittifaklara güveni azalan Stalin, yaklaşan savaş için hazırlıkları tamamlamak için gerekli olan zamanı kazanabilmek maksadıyla Hitler'le anlaşmaya karar verdi. Yahudi asıllı Dışişleri Bakanı Litvinov'u görevden alarak yerine Molotov'u atadı. Yine 10 Mart'ta verdiği bir demeçte Batılıları bir Alman-Sovyet savaşı çıkarmakla suçladı. Aynı şekilde Adolf Hitler de bir Batı-Sovyet yakınlaşmasından endişe ediyordu. Bütün bu gelişmeler sebebiyle 20 Ağustos'ta Hitler, Dışişleri Bakanı Ribbentrop'u görüşmek üzere Moskova'ya yolladı ve 23 Ağustos'ta da Alman-Sovyet Saldırmazlık Paktı imzalandı. Bu paktın ışığında Almanya Polonya'ya saldıracak ve II. Dünya Savaşı başlayacaktır. Antlaşmanın odak noktasını Doğu Avrupa'nın paylaşımına dair gizli protokol oluşturuyordu. Ribbentrop Polonya'nın 1914 sınırları doğrultusunda etki alanlarına bölünmesini önerdi. Tek fark Varşova'nın Almanya'ya bırakılan batı bölümünde yer alması olacaktı. Bu etki alanlarında ayrı bir Polonya devletinin varlığının sürdürülüp sürdürülmeyeceği veya bu alanların Almanlar veya Sovyetlerce işgal edilip edilmeyeceği konusu protokole dahil edilmedi. Baltık devletleri konusunda Ribbentrop'un önerisi Finlandiya ve Estonya'nın Sovyet etki alanı, Litvanya'nın Alman etki alanına dahil edilmesi; Letonya'nın ise bölüşülmesi idi. Almanya 22 Haziran 1941'de Sovyetler Birliği'ne saldırarak bu paktı çiğnemiştir. Komintern üzerinden Sovyetler Birliği Komünist Partisi'ne bağlı olan kardeş komünist partilerde bu antlaşma ölümcül sarsıntılara yol açacaktır. Örneğin işgal altındaki Yunanistan'da faaliyet gösteren Yunanistan Komünist Partisi dağılmanın eşiğine gelecektir. 1941 yılında Almanya'nın Sovyetler Birliği'ne saldırmasıyla komünist partiler Avrupa çapında işgale karşı direniş mücadelesine önderlik edeceklerdir. Abidin Dino Abidin Dino (d. 23 Mart 1913, İstanbul - ö. 7 Aralık 1993, Paris) Türk ressam, karikatürist, yazar, film yönetmeni. Çok yönlü bir kültür adamı olan Abidin Dino, çağdaş Türk resminin öncülerindendir. Türk resim tarihinde D Grubu ve Yeniler Grubu adlarıyla anılan sanat topluluklarının öncülerinden oldu. Türkiye'nin yanı sıra Fransa, Cezayir, ABD gibi ülkelerde sergiler açmış, yurt dışında "Fransa Plastik Sanatlar Birliği Onursal Başkanlığı", "New York Dünya Sanat Sergisi Danışmanlığı" gibi görevler üstlendi. Sol siyâsî görüşlü bir aydın olan Dino, siyâsî düşünceleri nedeniyle bir süre Türkiye'de sürgünde yaşadıktan sonra 1952'den itibaren yaşamını Paris'te sürdürdü. Şair, Arif Dino'nun kardeşi, yazar Güzin Dino'nun eşidir. Beşiktaş kulübü tarafından efsane futbolcular arasında gösterilen ünlü kaleci Sabri Dino'nun da amcasıdır. 23 Mart 1913'te İstanbul'da doğdu. Divân-ı Muhasebât Müdürü Rasih Bey ile müzik ve edebiyatla ilgili bir hanım olan Saffet Hanım'ın oğlu olan Abidin, ailenin beşinci çocuğu idi. Doğduğu yıl ailesi Cenevre'ye, ardından Fransa'ya yerleştiğinden çocukluğu Avrupa'da geçti. 1925'te ailesiyle birlikte İstanbul'a döndü. Robert Kolej'de öğrenim görmeye başladı. Önce babasının ve ardından annesinin ölümünden sonra sanata olan ilgisinin ağır basması nedeniyle öğrenimini yarıda bıraktı ve ağabeyi şair Arif Dino'nun desteğiyle resim, karikatür ve yazı alanında kendini geliştirmeye başladı. İlk çizimleri "Yarın" gazetesinde, ilk yazıları "Artist" dergisinde 1930'lu yılların başında yayımlandı. Bu yıllarda Nâzım Hikmet'in Sesini Kaybeden Şehir (1931) ve Bir Ölü Evi (1932) adlı kitaplarına kapak desenleri de çizdi ve kendini çok genç yaşta "ressam" olarak kabul ettirdi. Halkın Dostu Gazetesi’nde yayımlanan Atatürk’ü konu alan, çizgilerle süslü röportajı ile Atatürk’ün de beğenisini kazandı. 1933 yılında "D Grubu" adlı sanat grubunun kurucuları arasında yer aldı. Bu grubun amacı, memlekette sanatın gelişmesini ve yayılmasını sağlamak, düşünce yanı ağır basan resimler yaparak, batıdaki çağdaş akımlarla boy ölçüşecek yenilikler getirmekti. Aynı yıl Türkiye'nin Kalbi Ankara isimli belgesel filmi çekmek için Türkiye'ye gelen Sovyetler Birliği'nin ünlü yönetmenlerinden Sergey Yutkeviç bir sergide resimlerini görüp beğendi. Yutkeviç'in filmini izleyen Atatürk, kendisinden bir Türk gencini yetiştirmesine olanak olup olmadığını sormuştu. Böylece Yutkeviç, Dino'dan dekoratör ve ressam olarak çalışmak üzere kendisiyle SSCB'ye gelmesini istedi. Dino, 1934 yılında sinema öğrenimi görmek üzere SSCB'ye gitti ve üç yıl kaldı. Üç yıl boyunca Leningrad'da Eisenstein ve Yutkeviç'in yanında makyajdan dekora, rejiden senaryoya tüm yönleriyle sinema eğitimi aldı. Yutkeviç'in yönettiği "Madenciler" filminde çalıştı. Bu dönemde sol fikirlerle tanıştı. 1937'de II. Dünya Savaşı nedeniyle Sovyetler Birliği tüm yabancı öğrencileri ülkelerine geri gönderme kararı alınca Leningrad'dan ayrılmak zorunda kaldı. Dino, Sovyetler Birliği'nden sonra Londra'ya ve oradan da Paris'e gitti. İspanya'daki iç savaşta Cumhuriyetçiler safındaki uluslararası gönüllü tugaylar bünyesinde savaşmak için Paris bürosuna başvurduysa da, cumhuriyetçiler açıkça kaybetmek üzere olduğundan kabul edilmedi. 1937'de yerleştiği Paris'te ressam ve dekoratör olarak film çekim çalışmalarında bulundu. Gertrude Stein, Tristan Tzara, Eisenstein, Andre Malraux ve Pablo Picasso gibi dönemin önde gelen sanatçılarıyla dostluklar kurdu. Abidin Dino 1939'da Türkiye'ye döndü, 1941'de arkadaşlarıyla Yeniler Grubu'nu oluşturdu. Grubun açtığı ve liman çevresindeki balıkçıları konu alan sergi, büyük ilgi uyandırdı. Dino, çizgi ve desenlerin ön plana çıktığı resimlerinde işçi ve köylü tiplerini özgün bir üslupla işledi. Başlangıçta Picasso'nun etkisinde kalan sanatçı, daha sonraları yapıtlarında özgün ve yerel bir senteze ulaştı. Çeşitli dergilerde çizgi ve yazılarıyla halktan yana, gerçekçi bir sanat görüşünü savundu. İlk sayısı 18 Kasım 1938'de çıkan S.E.S (Sanat.Edebiyat.Sosyoloji) adlı derginin çıkmasına büyük katkı veren sanatçı, bu derginin kapanmasından sonra pek çok başka dergi çıkardı. Amacı, faşizm ile mücadelede mümkün olduğunca çok kişiyi harekete geçirmekti. Türkiye Komünist Partisi'nin önemli üyelerinden birisi oldu. Liman Sergisi'nin açıldığı 1941 yılında Abidin Dino, siyâsî nedenlerle önce Mecitözü'ne (Çorum), sonra Adana'ya sürgüne gönderildi. Adana'da "Türk Sözü" gazetesini yönetti. "Kel" adlı bir oyun yazdı, ancak oyun hemen toplatıldı. Çukurova'nın pamuk işçilerini konu alan resimler yaptı ve heykel ile ilgilenmeye başladı. 1943 yılında yazar ve dilbilimci Güzin Dikel ile evlendi. Sürgün sona erince İstanbul'a döndü. 1950'de "Çingeneler" adlı filmin senaryosunu yazdı, senaryo yasaklandı. 1952'de yurt dışına çıkış yasağı kalkınca kesin olarak Paris'e yerleşti. 1954'ten itibaren sekiz yıl boyunca Paris'teki Mayıs Salonu sergilerine katıldı. Fransa, Cezayir, Amerika gibi değişik ülkelerde sergiler açtı. Fransa Plastik Sanatlar Birliği onur başkanlığı New York Dünya Sanat Sergisi danışmanlığı gibi görevlerde bulundu. "İşkence", "Atom Korkusu", "Savaş ve Barış", "Çıplaklar", "Dört Kent", "Dağ-Deniz" gibi birçok yapıtı çeşitli galeri, müze ve koleksiyonlarda yer aldı. 1966'da yönettiği Dünya Futbol Kupası'nı konu alan "Gol" adlı belgesel filmle İngiliz Film ve Televizyon Sanatları Akademisi tarafından yönetmen Robert Joseph Flaherty anısına verilen belgesel film ödülünü aldı. 1968 öğrenci olayları sırasında Paris sokaklarında yürüyüşlere, toplantılara katıldı, sokaklardaki etkinlikleri çizdi. Türkiye'deki ilk kişisel sergisini 1969'da açarak Paris çalışmalarının bir bölümünü gösterdi. 1979 yılında Fransız Plastik Sanatlar Birliği"nin Onursal Başkanlığı'na seçildi, 1989'da Fransız Kültür Bakanlığı’nın Sanat ve Edebiyat Altın Şövalye Nişanı ile ödüllendirildi. Fikret Mualla, Hakkı Anlı, Remzi Raşa, Selim Turan, Avni Arbaş, Nejat Devrim, Mübin Orhon ve Albert Bitran ile beraber Paris Türk Ekolü pentür sanatçılarındandır. Zaman zaman Türkiye'de kişisel sergiler açan Abidin Dino'nun sergileri arasında ""Eller, Parmaklar, Acılar, Acayipler, Tedirginler, Domatesler"" başlıklı sergisi (1984, İstanbul) ve ""Bu Dünya Sergisi"" (1987, İstanbul) vardır. El motiflerinden oluşan heykeli 1993'te Maçka'ya yerleştirildi. Aynı yıl, "Biçimden Öte" ve "Acıyı Çizmek" adlı kitaplarını yayımladı. 1990'da tiroid kanseri teşhisi konan sanatçı, 7 Aralık 1993 günü Paris'te yaşamını yitirdi. Cenazesi İstanbul'a getirilerek Aşiyan'daki aile mezarlığında toprağa verildi. Avni Arbaş Avni Arbaş (1919, İstanbul - 16 Ekim 2003; Foça, İzmir), Türk ressamdır. İlköğrenimine babasının görevi nedeniyle bulunduğu Aydın’da başladı. İlk resim öğretmeni sayılabilecek babasının 1929 yılında Sivas’ta ölümü üzerine annesi ile birlikte geldiği İstanbul’da Galatasaray Lisesi’ne kayıt oldu. O günün Galatasaray Lisesi öğrencileri ve günümüz ressamları Cihat Burak ile Selim Turan’la birlikte asker ressamlardan Mehmet Ali Bey’in öğrencisi oldu. Dönemin Akademi hocaları İbrahim Safi ile Naci Kalmukoğlu’nun atölyelerinde çalıştı. 1937 yılında şimdiki adıyla Mimar Sinan Güzel Sanatlar Üniversitesi olan dönemin Devlet Güzel Sanatlar Akademisi orta kısmına girmek üzere Galatasaray Lisesi’nden ayrıldı. İbrahim Çallı ve Leopold Levy’nin atölyelerinde çalışan Arbaş, Akademi’de kaldığı dokuz yılın son dönemlerinde Devlet Resim ve Heykel Sergilerine katıldı. 1946 yılında okulu bitirdikten sonra; dönemin Maarif Vekili (Millî Eğitim Bakanı) Hasan Ali Yücel’in çabalarıyla düzenlenen “Yurt Gezileri”ne katılarak Siirt’e gitti. Fransız Hükümeti’nin bursu ile Paris’e giden sanatçı 1951 yılında Türkiye’de Maya Galerisi’nde, 1954 yılında ise Paris’te Mahmut Makal’ın “Bizim Köy” adlı kitabından esinlenerek yaptığı çalışmaları ile ilk sergilerini açtı. 1943 yılında evlendiği eşi Zerrin’in ölümü üzerine 1958 yılında Henriette Lapouge ile ikinci evliliğini yaptı. 1966 yılında Henri Montherlant’ın 3. cildini onbeş Litho (Taş baskı) çalışmasıyla resimledi. Fikret Mualla, Hakkı Anlı, Abidin Dino, Selim Turan, Remzi Raşa, Nejat Devrim, Mübin Orhon ve Albert Bitran ile beraber Paris Türk Ekolü pentür sanatçılarındandır. 1977 yılında Türkiye’ye döndü, ancak; askerliğini yapmadığı gerekçesiyle vatandaşlığını kaybettiğini öğrenince sıkıntılar yaşadı. Verdiği mücadele sonunda vatandaşlığını yeniden elde etti. Bu dönemde ağırlıklı olarak Mustafa Kemal portrelerinin yanı sıra, "İstanbul" ve "Boğaz" konulu yapıtlar üretti. Paris’te iken zaman zaman Paris’e uğrayan Nâzım Hikmet’in karakalem portrelerini de çalışan sanatçı, 2003 yılında kansere yenik düşerek; yaşamını sürdürdüğü İzmir’in Foça ilçesinde 84 yaşında öldü. Modern resmin ustaları arasında Avni Arbaş’a en yakın sanatçının Picasso olduğunu belirten Edgü, ‘Resim, benden daha güçlü, ne isterse yaptırıyor bana” diyen Picasso’nun tam tersine, Arbaş’ın “Resme söz geçirmeye çalıştığını” söylüyor. Sanatçının, öğrencilik döneminden yıllar sonra gerçekleştirdiği gerek desenlerinde, gerek yağlıboyalarında beli bir ustalığın izlerini taşıdığını ekleyen Edgü, Arbaş’ın sanat çizgisini ise şöyle değerlendiriyor...". Bu resimlerde gördüğüm bir şey var ki, o, pek o kadar olağan değil. Avni’nin Türkiye’de, daha sonra Fransa’da, daha sonra yine Türkiye’de geçen, uzun sanat yaşamı boyunca, Akademi’deki gençlik yıllarında tuttuğu yoldan ayrılmamış olması. Kuşkusuz, aradan geçen yıllar boyunca hep aynı resmi yaptı demiyorum. Ama, her zaman, aynı anlayışta resimler yaptı, diyorum. Çanakkale Boğazı Çanakkale Boğazı (Yunanca: Δαρδανέλλια, Dardanellia ya da Ελλήσποντος, Hellespontos), Marmara Denizi'ni Ege Denizi'ne bağlayan boğazdır. Asya ile Avrupa kıtalarını birbirine bağlayan boğazda 1915 Çanakkale Köprüsü inşa edilmektedir. Kıtalar arasında ulaşım hâlihazırda feribotlarla sağlanır. İstanbul Boğazı'nın yaklaşık olarak iki katı uzunluğunda olan "Çanakkale Boğazı," uzunluğunda olup en dar yeri en geniş yeri ise açıklıktadır. Ortalama derinliği olup, en derin noktası ile en dar yeri olan Çanakkale şehrinin kuzeyindeki Kilitbahir mevkiindedir. Boğazda "İki" büyük akıntı mevcuttur: Birincisi Karadeniz'den Ege Denizi'ne doğru akan , İkincisi de Ege Denizi'nden Karadeniz'e doğru akan , ki bunların her ikisi de birbirlerine zıt istikâmetlerde akmatadır. Batı yakasını Gelibolu Yarımadası, doğu kıyılarını Biga Yarımadası oluşturur. Boğazın her iki yakasında kaleler vardır. İlk defa Türk kuvvetleri 1356'da Süleyman Paşa ile Çimenlikhisar kalesini fethetti, Çardak kalesini yaptı. Yıldırım Bayezid Bizans surlarını yıkıp iç kaleyi düzeltti. Fatih Sultan Mehmet, Rumeli'de Sestos (Kilidülbahir-deniz kilidi), Anadolu'da Aydos (Seddülbahir-deniz seti) kalelerini yaptı. Batıdan boğaza girilirse Rumeli kıyısı boyunca Seddülbahir, Kirte, Kilitbahir, Eceabat, Boğalı, Büyük Anafarta, Kumköy, Uzundere, Küçük Anafarta, Cumalı, Bayırköy, Burgaz, Gelibolu, Yeniköy ana yerleşimleri görülecektir. Anadolu tarafında ise Kumkale, Erenköy, Kuzuköy, Çanakkale, Nara, Yapıldak, Bergos, Lapseki, Çardak yerleşimleri vardır. Boğazın Rumeli kıyısı Tekeburun'dan Çankaya burnuna, Anadolu kıyısı Kumkale burnundan Çardak'a uzanır. Mitolojide Çanakkale Boğazında geçen iki öykü vardır. Harp okulu Harp Okulu, silahlı kuvvetlerin subay ihtiyacını karşılayan lisans seviyesinde eğitim veren askeri okuldur. Öğrenci ihtiyacını sivil liselerden temin etmektedir. Şebinkarahisar Giresun'un bir ilçesidir. 1923 yılında il olmuş, 1933 yılında Giresun vilayetine bağlanmıştır. Osmanlı dönemindeki adı Şarkikarahisar'dır. Karahisar-ı Şarki şekli de kullanılmıştır. "Doğu Karahisar" anlamına gelir. 11 Ekim 1924'te Şebinkarahisar'a gelen Mustafa Kemal Atatürk, kentin Şarkikarahisar olan adının Şebinkarahisar'a dönüştürülmesini teklif etmiştir. Pontus Krallığı'nı ortadan kaldıran Roma Kumandanlarından Pompeius tarafından MÖ 63 yılında Roma askeri kolonisi olarak kurulmuş ve uzun süre Colonia/Koloneia adıyla anılmıştır. Bu adın Ermenice biçimi Koğonyadır. Türkçede de 16. yüzyıla dek Köğonya olarak kullanılmıştır. 1473 yılında Fatih Sultan Mehmet Otlukbeli Savaşı'ndan sonra İstanbul'a dönerken Şebinkarahisar'a uğramış ve üç gün kaldığı bu şehir devrin vekayinamelerinde Karahisar-ı Şarki adıyla kaydedilmiştir. İlçenin il olma talebi geçmişten bugüne sürmektedir. Şehrin ilk kuruluş yeri olan 20. yüzyıl basina kadar Rum yerlesimi olan Güneygören (İsola) köyüdür. Romalılara kadar bölgenin en önemli yerleşim yeri olan İsola şehri Romalılardan itibaren önemini gittikçe kaybetmeye başlamıştır. Şebinkarahisar, Türklerin eline geçtiği 1075 tarihinden 1473 yılına kadar 410 yıllık müddet zarfında beylik şeklinde idare edilmiştir. Şebinkarahisar Osmanlı İmparatorluğu topraklarına katıldığı 1478 yılından 1515 yılına kadar Amasya vilayetine bağlı kalmıştır. 1515 yılında Trabzon, Canik ve Şebinkarahisar Livaları birleştirilerek Erzincan iline bağlanmıştır. 1538 yılına kadar Erzincan vilayetine bağlı kalan Şebinkarahisar, daha sonra Erzincan'dan alınarak tekrar Amasya vilayetine bağlanmıştır. 1553 tarihine kadar Amasya vilayetine bağlı kalan Şebinkarahisar, 1553 tarihinde Amasya vilayetinden alınarak Erzurum'a bağlanmıştır. 1805 yılına kadar iki buçuk asır Erzurum'a bağlı kalan ilçe, 1865 tarihinde Erzurum'dan alınarak Trabzon'a bağlanmıştır. Aynı tarihte Giresun, Ordu ve Gölköy'de Şebinkarahisar Sancağına bağlanmıştır. Yeniden yapılan düzenlemede 1865 yılında Şebinkarahisar, Trabzon'dan alınarak Amasya ve Tokat Sancağı ile birlikte Sivas'a bağlanmıştır. Şebinkarahisar Vilayet haline getirildiği 1923 yılına kadar Sivas'a bağlı kalmıştır. Şebinkarahisar, tarihi içinde pek çok yangın atlatmıştır. 1895 yılı itibarıyla Şebinkarahisar merkez nüfusunun üçte bir kadarı Ermenilerden oluşmaktadır. 1901 yılında kentte 332 erkek ve 105 kız öğrencinin okuduğu iki Ermeni okulu mevcuttu. Ermeni Devrimci Federasyonu (Taşnak) partisinin liderlerinden olan Antranik Ozanyan Şebinkarahisar doğumlu idi. I. Dünya Savaşı sırasında Şebinkarahisar Ermenileri tehcir (mecburi göç) kararına direnmeye karar vererek kadın ve çocuklarıyla birlikte kaleye sığınmıştır. 25 gün süren isyan sırasındaki saldırılarda Türk askeri kuvvetlerinden ikisi subay olmak üzere 84 şehit, 140 yaralı ve Müslüman halktan 30 ölü ve 20 yaralı olmuştur. 1923 yılında livaların il yapılmasına karar verilmiş, bu karar neticesinde o günlerde liva olan Şebinkarahisar'da il yapılmış ancak 1933 yılında İlçe durumuna getirilerek Giresun iline bağlanmıştır. 1919 yılında Erzurum'da toplanan kongreye Şebinkarahisar'ı temsilen Dr. Cemil Şencan delege olarak katılmıştır. 1920 yılında ilçede Anadolu ve Rumeli Müdafaa-i Hukuk Cemiyeti Şurası kurulmuştur. Şebinkarahisar tarihinde birçok afet yaşamıştır. 28 Aralık 1939 günü saat gece 01.30’da Erzincan'da büyük bir deprem meydana gelmiştir. Deprem, Şebinkarahisar’da geniş şekilde hissedilmiş, evlerde büyük tahribata sebep olmuştur. 50 santimetre kar kalınlığının olduğu ve kışın en şiddetli günlerinin yaşandığı gecelerde depremin meydana gelişi can ve mal kaybının büyük olmasına sebep olmuştur. Telgraf ve telefon irtibatının kesilmesi, kışın şiddeti ile yolların geçit vermemesi, giyecek-yiyecek yardımının 25 gün sonra ilçeye ulaşmasına sebep olmuş, yaralılara ilaç bulunamamış büyük yiyecek sıkıntısı çekilmiştir. Deprem 1451 kişinin hayatına mal olmuştur. 7-8 Ağustos 1961 tarihinde meydana gelen yangın, tüm çabalara rağmen söndürülememiş ve gittikçe büyüyerek 288 dükkân ve 5 evin tamamen yanmasına sebebiyet vermiştir. Şebinkarahisar; Karadeniz Bölgesi'nin Doğu Karadeniz Bölümü içerisinde yer almaktadır. Giresun İli İdare sınırlarındaki ilçenin merkezi 40 derece 17 kuzey enlemi ile 35 derece 26' doğu boylamında Giresun Dağları'nın Güney eteklerinde, Avutmuş Çayı vadisinin kuzey yamaçlarında kurulmuştur. Şehrin kurulduğu sit, 2008 m. rakımlı Meryem Dağı ile 1568 m. rakımlı Kale Tepe arasındaki boyun noktasında ve Kale Tepe eteklerinde yer almaktadır. Giresun'a 108 km. uzaklıkta yer alan İlçe Merkezinin rakımı 1405 metredir 4290 fit'tir. İlçe 1378 km² yüzölçümüne sahiptir. Bu sahanın 31 km²'si Kılıçkaya Baraj gölü tarafından kapatılmaktadır. İlçe arazisi Fiziki açıdan kuzeyde Giresun Dağları üzerinden geçen su bölümü çizgisi, güneydoğuda Berdiga Dağları'nın (Sançiçek) kuzeybatı yamaçlarından geçen hat, güneyde Kelkit Çayı vadisi güney yamaçları ve güneybatıda Eğme Dağı tarafından sınırlandırılır. İlçenin doğusunda Avutmuş Çayı yamaçları boyunca kuzey ve güneydoğudaki dağlık kütleler adeta birleşirler ve sınır adı geçen kütlelerden Avutmuş Çayı vadisine uzanan sırtlardan geçer. Şebinkarahisar aynı ile bağlı ilçelerden; kuzeyde Dereli, kuzeydoğuda Yağlıdere ve Alucra, doğuda yine Alucra, güneydoğuda Çamoluk ve Sivas'ın ilçelerinden Güneydoğuda Akıncılar, güneyde Suşehri, batıda Koyulhisar ile kuzeybatıda Ordu'nun Mesudiye İlçesi ile komşudur. Şebinkarahisar'da, yarı kurak İç Anadolu İklimi ile nemli Karadeniz İklimi arasında sıcaklık ve karasallık karakterleri açısından İç Bölgeye, buharlaşma, nem ve yağış şartları açısından Karadeniz İklimine yakınlaşan bir geçiş iklimi yaşanmaktadır. Yıllık ortalama sıcaklık 9,9 santigrat derece ve ortalama yağış miktarı 572.2 milimetredir. Hakim rüzgâr yönü Kuzeydoğudur, ikinci sırada fazla frekansa sahip yön ise Güneybatıdır. Şebinkarahisar çevresindeki en önemli akarsu, Orta Karadeniz Bölümünün de önemli Akarsuyu olan Kelkit Çayı'dır. Bunun dışında Avutmuş Çayı kolları ile beraber bütün sahayı etkileyen bir akarsu durumundadır. Sahada çok sayıda göl bulunmakla beraber, bunlar küçük göller durumundadır. Yöredeki en önemli göl 31 km²'si ilçe sınırları içerisinde kalan Kılıçkaya Barajı ve Hidroelektrik Santrali'dir. Ayrıca akarsular ve göller gibi önemli bir hidrografik unsur olan kaynaklar da, yörede çok sayıda bulunmaktadır. Şebinkarahisar İlçe sınırları içerisindeki arazide en yaygın olan toprak türleri kahverengi topraklar, kahverengi orman toprakları, kireçsiz kahverengi orman toprakları ve yüksek dağ çayırı topraklarıdır. Bunlar dışında çıplak kayalık ve molozlar, dar alanlı olarak gri-kahverengi podzolik topraklar, alüvyal ve kolüvyal topraklar görülmektedir. İlçenin bitki örtüsü de Giresun Dağları'nın kuzey yamaçlarından farklıdır. Şebinkarahisar'a dönük güney yamaçlarda kurakçıl türlerin çoğaldığı daha dar alanlı ve çoğunlukla bozulmuş yarı nemli ve kuru ormanlar, bunlar arasındaki sahalarda çalılıklar ve otsu türlerden oluşan doğal bir bitki örtüşü bulunmaktadır. Dağları güney eteklerindeki dalgalı düzlüklerde ise yer yer ağaç kümeleri ve tek ağaçlar ile sınırlanan antropojen stepler yer almaktadır. Türkiye'nin Japonya ile yaptığı anlaşma sonrasında uzaydan uydu vasıtasıyla bölgenin maden haritası çıkarılmış ve Şebinkarahisar yatağında 300 ton kapasiteli uranyuma rastlanıldığı belirlenmiştir.Türkiye'nin en eski ve en fazla rezervli madenlerine sahip şebinkarahisarda bu madenlere ait yeterli sayıda girişimci ve devlete ait bir müessese bulunmamaktadır. Kurtuluş Savaş'ının kazanılmasından sonra, 1923 yılında livaların il yapılmasına karar verilmiş, bu karar neticesinde o günlerde liva olan Şebinkarahisar da il yapılmıştır. Aynı yıl içinde 10.alay Şebinkarahisar'a intikal ettirilmiştir. 10. Alayın intikali ile birlikte şehrin ekonomik ve sosyal yaşantısında büyük bir canlılık meydana gelmiştir. 10 yıl süre ile il durumunu muhafaza eden Şebinkarahisar 2197 Sayılı Kanunla 1933 yılında ilçe statüsüne getirilmiştir. Hâlen Şebinkarahisar'ın il olma arzusu sürmekte olup, bu kazanılmış bir hak olarak görülmektedir. Toplum hayatı, Köylerin kıyı şeridine nazaran daha