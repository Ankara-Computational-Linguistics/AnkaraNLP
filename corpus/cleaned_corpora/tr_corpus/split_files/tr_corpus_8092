adaylık ve ödüller elde etti. Baker, "Hardcore Gamer" ve 2013 Spike VGX; Johnson ise Britanya Akademisi Video Oyunu Ödülleri, DICE Ödülleri, VGX 2013, ve "The Daily Telegraph" tarafından verilen ödülleri kazandı. Oyunun hikâyesi de Britanya Akademisi Video Oyunu Ödülleri, DICE Ödülleri, Game Developers Choice Awards, Golden Joystick Awards, Writers Guild of America Awards, GameTrailers, Giant Bomb, "Hardcore Gamer", ve IGN tarafından ödüllendirildi. Ses tasarımı ve müzik alanında DICE Ödülleri, Inside Gaming Awards, ve IGN; grafik ve sanat tasarımı alanında ise Destructoid, DICE Ödülleri, Golden Joystick Awards ve IGN tarafından verilen ödüllerin sahibi oldu. Druckmann'ın yazıp çizimlerini Faith Erin Hicks'in yaptığı ve Dark Horse Comics tarafından yayımlanan dört sayılık çizgi roman serisi "", oyunun ana hikâyesinden bir yıl öncesinde, Ellie ile hemen hemen aynı yaşlardaki Riley'nin yaşadıklarını konu alır. İlk sayısı 3 Nisan 2013'te yayımlanan çizgi romanın, yapılan satışlar sonucu 29 Mayıs günü ikinci baskısı yapıldı. Aynı gün serinin ikinci sayısı da raflardaki yerini aldı. Üçüncü sayı 26 Haziran'da, dördüncü sayı 31 Temmuz'da, dört sayının tamamının yer aldığı paket ise 30 Ekim'de piyasaya sürüldü. 25 Kasım 2013 tarihinde oyunun potansiyel film versiyonunda kullanılabilecek olan bazı alan adlarının hakları, Sony tarafından satın alındı. 6 Mart 2014'te Sony, "The Last of Us"ın film uyarlamasının Screen Gems tarafından dağıtılacağını açıkladı. 25 Temmuz 2014'te yapılan açıklamayla filmin senaryosunun Neil Druckmann tarafından yazılacağı, yapımcılığını ise Sam Raimi'nin üstleneceği duyuruldu. Ocak 2015 itibarıyla senaryonun ikinci taslağının yazımını tamamlayan Druckmann, bazı oyuncularla da okuma provası yapmıştı. Kasım 2016'da Raimi, Sony'nin Druckmann ile bir anlaşmazlık yaşaması sebebiyle filmin beklemede olduğunu belirtti. Şubat 2014'te Eurogamer ile yaptığı bir röportajda "The Last of Us" için bir devam oyunu çıkma olasılığının yarı yarıya olduğunu belirten Neil Druckmann, böyle bir şeyin gerçekleşmesi için Naughty Dog'un "kendini tekrarlamayan ve anlatılmaya değer bir hikâye" bulması gerektiğini söyledi. Temmuz 2014'te Naughty Dog'un topluluk stratejisi uzmanı Arne Meyer tarafından yapılan açıklamada, bir devam oyununun geliştirilmeyeceği ifade edildi. Haziran 2015'te, bir panelde Naughty Dog ile gelecekteki projeleri hakkındaki konuşması esnasında Nolan North, ""Last of Us 2"yu yaptıklarını biliyorum" ifadelerini kullandı. Bu sözlerle ilgili olarak Druckmann, Eylül'de yaptığı açıklamada Naughty Dog'daki küçük bir ekibin birtakım fikirler ürettiğini ve devam oyunuyla ilgili bazı prototipler oluşturmaya başladığını; ancak bu ekibin 10 Mayıs 2016 tarihinde piyasaya sürülen ""e kaydırılması sebebiyle çalışmaların yarıda kaldığını belirtti. 3 Aralık 2016 tarihinde PlayStation Experience etkinliğinde "The Last of Us Part II"nun ilk fragmanı yayımlandı. Fragmanla birlikte Ellie ve Joel karakterlerinin oyunda yer alacağı, hikâyenin ilk oyundan yaklaşık olarak beş yıl sonrasını anlatacağı ve Ellie'nin oynanabilir bir karakter olacağı açıklandı. Oyunun müziklerinin ilk oyunun da bestecisi olan Gustavo Santaolalla tarafından bestelendiği duyuruldu. Alfa Caeli Alfa Caeli (α Cae, α Caeli), Çelikkalem takımyıldızı yönünde bulunan çift yıldız sistemidir. Alfa Caeli A, görünen büyüklüğü +4,44 olan, F2V sınıfı F-tipi ana-kol yıldızıdır. Güneş'in kütlesinden 1,48 kat ve güneş yarıçapından 1,3 kat daha büyüktür. Yıldızın ekvatorda öngörülen dönme hızı 47,8 km/sn'dir. Bir Delta Scuti değişeni olduğundan şüphelenilmektedir. Diğer bileşen, görünen büyüklüğü +9,80 olan, M0.5V sınıfı bir kırmızı cücedir. Parlaklığı rastgele artışlar gösteren, UV Ceti sınıfı bir değişen yıldızdır. Bu yıldız şu anda 6,6 yay-saniyelik bir açıyla birincil bileşenden ayrılır. Alfa Caeli'nin Dünya'dan uzaklığı yaklaşık olarak 65,7 ışık yılıdır ve 900 milyon yıl yaşındadır. Bu sistemin uzay hızı bileşenleri; U = 10, V = 6 ve W = -10 km/sn'dir. Samanyolu Gökadasının yörüngesinde bulunan yıldızın Dışmerkezliği 0,07 ve çekirdeğe olan ortalama uzaklığı 8,006 kpcdir. Bu yörünge gökada düzlemine yakındır ve bu düzlemin altında ve üstünde en fazla 0,05 kpc'lik bir mesafeyle yolculuk etmektedir. Alfa Caeli, muhtemelen benzer kinematik özelliklere sahip olduğu Büyükayı hareketli grubu'nun bir üyesidir. Bursa Deniz Otobüsleri BUDO - Bursa Deniz Otobüsleri İşletmesi, Bursa ile İstanbul arasında deniz ulaşımını sağlamak amacıyla Bursa Büyükşehir Belediyesi tarafından kurulmuştur.Deniz Otobüsü Seferlerine 23 Ocak 2013 tarihinde başlamıştır. İstanbul-Bursa seferlerinde yolculara İDO dışında bir seçenek daha sunmaktadır. Bursa Büyükşehir Belediyesi'nin ulaşım şirketi BURULAŞ'ın bünyesinde kurulan BUDO'nun deniz otobüsü seferleri İstanbul'da Kabataş,Eminönü-Sirkeci ve Büyükçekmece deniz otobüsü iskelelerinden Bursa'da Mudanya deniz otobüsü iskelesinden yapılmaktadır.. Ayrıca Deniz otobüsü seferlerine yaz aylarında İstanbul(Kabataş)-Erdek,İstanbul(Kabataş)-Avşa,İstanbul(Kabataş)-Marmara Adası ve İstanbul (Büyükada)-Bursa( Mudanya)ve Tüm yıl boyunca geçerli olmak üzere Armutlu (İhlas) seferleri de eklenmiştir. İlk önce "Conkbayırı" adlı gemi GESTAŞ (Çanakkale Denizcilik İşletmeleri) adlı şirketten kiralanmıştır. süresi dolunca geri verilmiştir. "Hüdavendigar" gemisi Norveç’ten, "Nilüfer Hatun" gemisi İtalya’dan, "Yıldırım Beyazıt" ismi verilen gemi Yunanistan’dan satın alınmıştır, daha önce Çanakkale’de çalışan "Conkbayırı" isimli dördüncü gemi ise kiralanmıştır. Sonra sırasıyla "Emir Sultan", "Uludağ", "Akşemsettin" ve "İznik" deniz otobüsleri filoya katılmıştır. Şu anki güncel filoda 1 Vapur ve 1 Motor bulunmaktadır. Guy Kawasaki Guy Kawasaki (d. 30 Ağustos 1954), Japon asıllı Amerikan iş danışmanı. Alltop.com ve Garage Technology Ventures'ın kurucu ortaklarındandır. Girişimcilik, rekabet, iş sanatı ve pazarlama konularında 10 kitabı, popüler dergi ve gazetelerde yüzlerce makalesi vardır. Kitaplarının büyük bölümü Türkçeye çevrilmiştir. Bu kitaplar arasında "Sosyal Medya Sanatı", "Gerçeklik Testi" ve "Girişimcinin El Kitabı" sayılabilir. 1984-87 ve 1995-97 yılları arasında Apple’ın Macintosh pazarının büyümesi ve sadık bir müşteri kitlesi yaratması konusunda çalışmalar yapmıştır. Stanford Üniversitesi Psikoloji bölümünü bitiren, ardından Kaliforniya Üniversitesi'nden (UCLA) MBA derecesi alan Guy Kawasaki evli ve dört çocuk sahibidir. Zeta Caeli Zeta Caeli (ζ Cae, ζ Caeli), Çelikkalem takımyıldızı yönünde yaklaşık olarak 514 ışık yılı uzaklıkta bulunan bir yıldızdır. Görünen büyüklüğü +6,36 olan yıldız, K-tipi turuncu bir altdevdir. Bir KadÄ±n Bir Hayat Bir Kadın Bir Hayat, 1985 çıkışlı sinema filmi. Nu Caeli Nu Caeli (ν Cae, ν Caeli), Çelikkalem takımyıldızı yönünde ve yaklaşık olarak 171 ışık yılı uzaklıkta bulunan çift yıldızdır. Görünen büyüklüğü +6,06 olan yıldız, F-tipi sarı-beyaz bir ana-kol cücesidir. Türk Eğitim Vakfı Türk Eğitim Vakfı, Türkiye'de eğitim alanında gittikçe artan gereksinimleri ve isteklerinin karşılanmasında kamu kaynaklarının yetersiz kaldığında milli eğitimin kök sorunlarının çözümüne destek olmayı amaçlamaktadır. 4 Mayıs 1967 tarihinde Vehbi Koç'un önderliğinde 201 kişi tarafından kurulmuştur. Kurucular, kamuoyuna aşağıdaki çağrıyı yapmışlardır: Vakfın ilk Başkanlığına Nejat Eczacıbaşı seçilmiştir. Bu görevi 7 Kasım 1969 ile 25 Şubat 1996 tarihleri arasında Vehbi Koç ve 28 Mart 1996 ile 25 Temmuz 2001 tarihleri arasında Ahmet Aydın Bolak yürütmüştür. Vakıf Resmî Senedinde 26 Haziran 2001 tarihinde yapılan değişiklik sonucu Mütevelliler Heyeti ile Yönetim Kurulu Başkanlıkları birbirinden ayrılmış ve 26 Temmuz 2001 tarihinde Mütevelliler Heyeti Başkanlığına Sulhi Dönmezer ve Yönetim Kurulu Başkanlığına Ömer Dinçkök 3 yıllık süre için seçilmişlerdir. 2009 yılı itibarıyla Rona Yırcalı Mütevelliler Heyeti Başkanlığını, Şahap Kocatopçu Mütevelliler Heyeti Başkan Yardımcılığını, Ömer Koç ise Yönetim Kurulu Başkanlığı görevini sürdürmektedir. TEV Yönetim Kurulu üyeleri ise Adnan İğnebekçili (aynı zamanda TEVİTÖL Kurucu Temsilcisi), Ali İhsan Yalçın, Davut Ökütçü, Mehmet Şükrü Tekbaş, Zühal Dönmezer Çakıroğlu, Bülent Pulak'tır. Albert Mol Albert Mol (1 Ocak 1917 - 9 Mart 2004) 60 yıla yakın süren kariyerinde filmlerde ve TV programlarında yer almış, Hollandalı popüler bir yazar, aktör ve TV kişiliğidir. Albert Mol Amsterdam'da doğdu. Hollanda'da gay olduğunu açıklayan ilk aktörlerden biridir. 1948 yılında Lucy Bor ile evlendi ve 1955'te boşandı. 1949 yılında aktris çocukları Kika Mol doğdu. 16 Mart 1998'de, Albert Mol'un partneri Guerdon Bill ile ilişkisi kayıt altına alındı. Mol'de 2004 yılında Laren'de, anevrizmadan öldü. Eel Nehri (Kaliforniya) Eel Nehri (İngilizce "Eel River", Katoca "Taanchow"), ABD'nin Kaliforniya eyaletinde Pasifik Okyanusuna dökülen bir nehir. Uzunluğu 315 km dir. Eel River («Yılanbalığı Nehri») adı 1850 yılında Josiah Gregg ve keşif ekibi tarafından verilmiştir ve adın kaynağı, bölgedeki yerlilerin tavada kızarttıkları "Lampetra" cinsinden taşemen (ki İngilizcede "taşemen yılanbalığı" olarak adlandırılır ve yöre İngilizcesinde de kısaca "yılanbalığı" /eel/ olarak bilinir, fakat gerçek yılanbalığı değildir) balığını keşif ekibine sunmalarıdır. Atabask Kızılderililerinden Pasifik Atabask dillerinin Kaliforniya Atabask dilleri bölümüne giren dil ve lehçeleri konuşan Eel Nehri Atabasklarının (Wailaki, Lassik, Nongatl, Sinkyone) Kızılderili rezervasyonuna kapatılmalarından önceleri geleneksel toprağıdır. Alfred L. Kroeber 'e göre 1770 yılında nüfusları 3.000 (1.000 kadarı Wailaki) kişidir. Yöredeki ilk Beyaz yerleşimi Kaliforniya Altına Hücumu sırasından ve sonrasında olmuştur. 1861 yılında Horse Canyon Katliamı olarak bilinen katliamda, Beyaz yerleşimciler ve müttefiği Kızılderililer tarafından Horse Canyon'daki (Round Valley, Kaliforniya) bir Wailaki köyüne saldırı düzenlenmiş ve 240 Wailaki öldürülmüştür. Eel Nehri Rencırları ("Eel River Rangers"), Yuki Soykırımı sırasında azılı Kızılderili katili Walter Jarboe'nin komutasındaki milis "ranger" grubudur ve Kaliforniya'nın beşinci valisi John B. Weller tarafından eyalet adına 6 Eylül 1859 tarihinde kiralanmıştır. Jarboe beş ay sonra valiye sunduğu raporda 283 Yuki Kızılderilisini öldürdüğünü ve 292 kişiyi de yakaladığını yazmıştır. Nehir, nadir ve tehlikedeki türler dahil balıkların göçü ve yumurtlaması için sıcak ve soğuk tatlısu habitatı sağlar. Eel Nehrindeki balıklar içinde "Oncorhynchus kisutch", "Oncorhynchus tshawytscha", "Oncorhynchus mykiss", "Oncorhynchus clarkii", taşemenler ("Entosphenus tridentatus", "Lampetra ayresi"), "Catostomus occidentalis" , "Gasterosteus aculeatus", "Leptocottus armatus", "Cottus aleuticus" "Cottus asper" sayılabilir. Yerlisi olmayıp sonradan insan eliyle yöreye sokulan "Ptychocheilus grandis" balığı gençi sombalığı türleryiyle beslenir Sucul memeliler arasında Kuzey Amerika kunduzu, misk sıçanı, rakun, Kuzey Amerika su samuru ve Amerika vizonu sayılabilir. Nur Erkul Nur Erkul (d. 17 Nisan 1985, Bursa), Türk dizi oyuncusu. Müjdat Gezen Sanat Merkezi mezunudur. Kariyerine "Kasaba" adlı dizide başlamıştır. "Kılıç Günü" ve "Ay Tutulması" adlı dizilerde tanınmıştır. "Ali Ayşe'yi Seviyor" adlı dizide "Ayşe" karakterini canlandırmıştır. Son olarak 2015 yapımı "Acil Servis" TV dizisinde "Zeynep Hemşire" rolünü canlandırmaktayken dizinin adı ve formatı değişince diziden ayrılmıştır. Beyazperde ' de Nur Erkul Olcay Ã‡etinkaya Olcay Çetinkaya (d. 28 Ekim 1979), Türk futbolcudur. Kaleci pozisyonunda oynamaktadır. Walter Gilbert Walter Gilbert (d. 21 Mart 1932, Boston), Amerikalı biyokimyacı ve fizikçi. Paul Berg ve Frederick Sanger ile birlikte nükleik asitlerdeki baz dizilerinin belirlenmesi üzerine yaptığı çalışmalardan ötürü 1980 yılında Nobel Kimya Ödülüne layık görülmüştür. Eel Nehri AtabasklarÄ± Eel Nehri Atabaskları (İngilizce "Eel River Athabascan/Athabaskan/Athapascan/Athapaskan peoples, Kenesti, Kuneste"), Amerika Birleşik Devletleri'nin kuzeybatı Kaliforniya eyaletinde Eel Nehri civarında yaşayan ve adlarını da buradan alan, avcı ve toplayıcı, animist ya da şamanist Kaliforniya Kızılderilileri kültür grubundan Kızılderili halkı. Atabaskların Pasifik Atabaskları grubunun Kaliforniya Atabaskları alt grubunda yer alırlar. Diğer ABD Kızılderilileri gibi Eel Nehri Atabaskları da yasal olarak Kızılderili rezervasyonu adı verilen kamp benzeri toplama yerleşimlerde yaşamak zorundadırlar. Günümüzde, Wailaki kabilesinden bazı Atabasklar Scotts Valley Band of Pomo Indians of California ve Grindstone Indian Rancheria of Wintun-Wailaki Indians rezervlerinde yaşarlar. Kimileri Katolar ile Mattoleleri de Eel Nehri Atabaskları içinde sınıflandırır. Kuzeyde Hupalar, Whilkut ve Chilula Atabasklarıyla, batı kıyısında Mattole Atabasklarıyla ve güneyde Kato Atabaskları ve Yukilerle komşudurlar. Alfred L. Kroeber (1925:883) 1770 yılındaki nüfus tahmini olarak Nongatl, Sinkyone ve Lassik için 2.000, Wailaki için ise 1.000 rakamını verir. Sherburne F. Cook (1976) 4.700 rakamını Nongatl, Sinkyone, Lassik, Wailaki, Mattole ve Katoların toplamı için verir. Martin A. Baumhoff (1958) 2.325 Nongatl, 4.221 Sinkyone, 1.411 Lassik, 2.760 Wailaki olarak verir toplam 10.717 Eel Nehri Atabask nüfusuna ulaşır. Kroeber 1910 yılındaki nüfusularını ise Nongatl, Sinkyone ve Lassik için 100, Wailaki için 200 rakamını verir. Tarihte Eel Nehri Atabasklarından Wailaki kabilesine yönelik iki katliam kaydedilmiştir: 1861 Horse Canyon Katliamı : Beyaz yerleşimciler ve müttefiği Kızılderililer tarafından Horse Canyon'daki (Round Valley, Kaliforniya) bir Wailaki köyüne saldırı düzenlenmesi ve 240 Wailakinin öldürülmesi. 1862 Upper Station Katliamı : Kaliforniyalı Beyaz yerleşimciler tarafından Round Valley, Kaliforniya'da en az 20 Wailaki Kızılderilisinin öldürülmesi. Frankfurt-Słubice arasında 983 No'lu otobüs hattı Frankfurt-Słubice arasında 983 No'lu otobüs hattı, Polonya'nın Słubice şehri ile Almanya'nın Oder Nehri kıyısındaki Frankfurt (Oder) şehrini birbirine bağlayan ilk uluslararası otobüs hattıdır. Hat, 9 Aralık 2012 tarihinden itibaren işlemeye başlamıştır. İki şehir, Almanya-Polonya sınırında karşı karşıya yer almakta ve aralarında Oder Nehri bulunmaktadır. 1945 yılına kadar Słubice şehri, Frankfurt'un bir parçasıydı. Şimdi iki şehir, kardeş şehir olmuşlardır. İki şehir pek çok konuda ortak çalışmalar yürütmektedir ve bunlardan biri de uluslararası otobüs hattı açmak olmuştur. Popstar 2013 Popstar 2013, Popstar Türkiye, Türkstar, Popstar Alaturka programlarının devamı niteliğinde bir programdır. 2013'te Star TV'de yayınlandı. Orhan Gencebay, Bülent Ersoy, Demet Akalın ve Serdar Ortaç'ın jüri koltuğunda oturduğu yarışmada önceki sezonlardan farklı olarak pop, arabesk, halk müziği, Klasik Türk müziği ve alaturka kategorilerinde yarışmacılar seçildi. Nina Žižić Nina Žižić (d. 20 Nisan 1985, Nikšić), Karadağlı pop müzik şarkıcısı. 2013 Eurovision Şarkı Yarışması'nda Karadağ'ın temsilcisi Who See'ye "Igranka" adlı şarkıyla düet yapmıştır. Jim Ward James Kevin "Jim" Ward (doğum 19 Mayıs, 1959), Amerikalı komedyen, oyuncu ve seslendirme sanatçısı. Rusya Profesyonel Basketbol Ligi Rusya Profesyonel Basketbol Ligi, (yaygın olarak PBL), Rusya basketbol ligleri içerisindeki en üst düzey basketbol ligi. 2009-10 sezonundan sonra 2. Kademe'ye getirilen, Rusya Basketbol Süper Ligi'nin devamı olan ligdir. 2010 yılında kuruldu, kurulduğu sezon 10 takım mücadele etmekteydi. 10 Takımın 9'u bir önceki sezon Rusya Basketbol Süper Ligi'nde mücadele eden takımlardı, 10. takım ise BK Nijniy Novgorod'du. 2010-11 sezonu 9 Ekim 2010 tarihinde PBK CSKA ile Dinamo Moskva'nın karşı karşıya gelmesiyle başladı. Ligin ilk maçı olan bu karşılaşmayı CSKA, 81-63 kazandı. 2011-12 sezonu da 10 takımlı olarak oynandı. Ancak bu sezonda Dinamo Moskva'nın yerine Rusya Basketbol Süper Ligi şampiyonu olan Spartak Primorye yer aldı. Mayıs 2012'de CSKA Moskova tarihinin 43. şampiyonluğunu kazandı. Tüm PBL kulüpleri bir sonraki sezon hangi fomatın uygulanacağı konusunu görüşmek için toplandılar. Bazı kulüplerin yöneticileri, rekabeti artırmak, Rus basketbol kulüpleri arasında yeni ve daha iyi bir turnuva oluşturmak adına VTB United Ligi ile birleşme fikrini ortaya attılar. İsmi Eastern European Professional Basketball League () olan yeni bir ligin kurulmasını teklif ettiler. 2012 Temmuz ayında VTB United Ligi Yönetimi kesin kararını verdi. PBL şampiyonalarında tek bir şampiyon olacaktır. İki ayaklı olarak oynanan 90 karşılaşmadan oluşacaktır. Bunların 58'i PBL çerçevesinde olacak, geriye kalan 32'si her iki şampiyona için geçerli olacaktır. 24 Ocak 2012 itibarıyla; Rusya Basketbol KupasÄ± Rusya Basketbol Kupası, Rusya'da düzenlenen bir numaralı ulusal basketbol kupası. İlk kupa turnuvası 2000 yılında yapıldı. 2003'ten beri kupa organizasyonu her sene düzenlenmeye başlandı. 2010-11 sezonunda PBL'de mücadele eden 4 takım; PBK CSKA, Dinamo Moskva, BK Himki ve UNICS Kazan turnuvaya katılmadı. 2011-12 sezonunda ise PBL'de mücadele eden 5 takım; PBK CSKA, BK Himki, UNICS Kazan, PBK Lokomotiv Kuban ve BC Enisey turnuvaya katılmadı. Katolar Katolar (kendilerince "To·ʒiɬbiʔkiyahəŋ" , İngilizce "Cahto, Kato, Kaipomo"), Amerika Birleşik Devletleri'nin kuzeybatı Kaliforniya eyaletinde yaşayan, avcı ve toplayıcı, animist ya da şamanist Kaliforniya Kızılderilileri kültür grubundan Kızılderili halkı. Atabaskların Pasifik Atabaskları grubunun Kaliforniya Atabaskları alt grubunda yer alırlar. Diğer ABD Kızılderilileri gibi Katolar da yasal olarak Kızılderili rezervasyonu adı verilen kamp benzeri toplama yerleşimlerde yaşamak zorundadırlar. Günümüzde federal olarak tanındığı Cahto Indian Tribe of the Laytonville Rancheria rezervinde ya da ufak bir kısmı da Round Valley Indian Tribes of the Round Valley Reservation rezervasyonunda yaşarlar. 1906 yılında kurulan "Laytonville Rancheria" (ya da "Cahto Rancheria") adı verilen rezervasyonda Pomolarla birlikte kalırlar ve bu rezervasyondaki yerlilerin nüfusu 188 kişidir. Kato (Cahto) adı Kuzey Pomocasında «göl» anlamına gelen kelimeden kaynaklanır. Beyazlarla ilk temas kurulduğu dönemlerde Katoların kendilerine verdiği To·ʒiɬbiʔkiyahəŋ adı da «göl [to·ʒiłbiʔ] halkı» anlamına gelir. Kontrtenor Kontrtenor (İngilizce'de "countertenor", İtalyanca'da "controtenore" ve Fransızca'da "contreténor)," göğüs rezonansının da desteği ile zenginleştirilmiş kafa sesini kullanarak kadın sesine (soprano, mezzo soprano ya da kontralto) erişebilen erkek şarkıcılara verilen addır. Günümüzde kastratolar ve kontrtenorlar karıştırılır. Bunun nedeni ise kontrtenorlara "doğal kastrato" denmesidir. Barok Dönem müziğini incelediğimizde hemen hemen her operada kontrtenor örnekleriyle karşılaşabiliriz. Bkz. Georg Friedric Handel, Antonio Vivaldi Radu Marian, Mitch Grassi(Pentatonix), Cenk Yüksel, Nuri Harun Ateş, Celal Eldeniz, Cem Adrian, Kaan Buldular, Cenk Karaferya, Tolga Siner, Don Krim, Philippe Jaroussky, Senesino (1680-1750), Farinelli (1705-83), Caffarelli (1710-83) ve Velluti (1780-1861) gibi müzisyenlerde bulunur. Turako Turako ya da Muzcul. "Cuculiformes" (guguksular) takımının "Musophagidae" familyasını oluşturan 20 kadar kuş türünün ortak adı. Afrika'da yaşayan bu kuşlar bazı sınıflandırmalarda "Musophagiformes" adında ayrı bir takım altında toplanır. Turakolar göz alıcı renkleriyle dikkat çeker. Bazı türlerde gri, kahverengi ya da beyaz renklerin egemen olmasına karşılık "Tauraco" cinsinin 10 türü ile "Musophaga" cinsinin iki türünün renkleri oldukça gösterişlidir; bu parlaklık yalnızca bu türlere özgü olan turasin ve turakoverdin adlı kırmızı ve yeşil pingmentlerden kaynaklanır. Turasin 12 türün kanat tüyleriyle birkaç türün tepeliğinde bulunur. Turakoverdin ise bu türlerin gövde tüyleriyle "Corythaixoides" cinsinin bazı türlerine renk verir Turakoların uzunluğu yeşil ve mavi renklerin egemen olduğu "Tauraco" türlerinde 35 cm'den başlayarak büyük mavi Turako'da "Corythaeola cristata" 70 cm'ye ulaşır. Uzun kuyruklu ve kısa kanatlı olan bu kuşlar hemen hemen bütün yaşamlarını ağaçlarda meyve arayarak ve bazı omurgasızları avlayarak geçirir. Ama eski bir inanışa dayanan adlarına karşın muz yemezler. Toplu yaşamayı yeğleyen, küçük ve gürültücü sürüler halinde dolaşan kuşlardır. Yuvalarını ise ağaç tepelerinde birbirinden bağımsız olarak ince dallardan yaparlar. Dikkat sÃ¼resi Dikkat süresi bir insanın dikkati dağılmadan bir iş üzerinde odaklandığı sürenin toplamıdır. çoğu eğitimci ve ruhbilimciler, kişinin dikkatini bir iş üzerine odaklama becerisinin kişinin hedeflerine ulaşması açısından çok önemli olduğunda hemfikirdir. İnsanoğlunun dikkat süresi için değerlendirmeler büyük ölçüde değişken olup kullanılan dikkatin kusursuz tarifine bağlıdır. aralıksız dikkat ile ölçülen dikkat süresi, veya iş üzerinde devamlı harcanan zaman yaşa göre değişir. yaşça büyük çocuklar, küçük çocuklara göre daha uzun süreli dikkat becerisine sahiptir. insanlar genelde keyif aldıkları veya özünde harekete geçiren bir şeyi yaparken uzun süreli dikkat becerisine sahip oldukları için, işte harcanan zaman ölçümlerinde kullanılan işin türü sonuçları etkiler. ayrıca eğer kişi işi akıcı biçimde yapabiliyorsa, işi yapmakta zorlanan bir kişi veya işi henüz öğrenmekte olan aynı kişiyle karşılaştırıldığında, dikkati artmış haldedir. yorgunluk, açlık, gürültü ve duygusal gerginlik iş üzerindeki süreyi düşürür. serbestçe seçilen bir işte aralıksız dikkat için genel ölçümler, 2 yaşındaki bir çocuk için 5 dakikadan, çocuk ve yetişkinler için en fazla 20 dakika civarına kadar uzanır. bir konuda dikkati dağıldıktan sonra, kişi dinlenerek, farklı bir etkinlik yaparak, zihinsel odağı değiştirerek veya kasten ilk konuya tekrar odaklanmayı seçerek dikkatini geri kazanabilir. Dudley R. Herschbach Dudley Robert Herschbach (d. 18 Haziran 1932, San Jose), AmerikalÄ± kimyager. Temel kimyasal süreçlerin dinamiğini ile ilgili katkılarından dolayı John C. Polanyi ve Yuan T. Lee ile birlikte 1986 yılında Nobel Kimya Ödülüne layık görülmüştür. Rufus Ewing Rufus Ewing (d. 1972) bir politikacı ve Turks ve Caicos Adaları Başbakanıdır. Görevine 13 Kasım 2012 tarihinde başlamıştır. Ä°brahim Binici İbrahim Binici, (d. 3 Nisan 1962, Suruç, Şanlıurfa), Barış ve Demokrasi Partisi üyesi Türk siyasetçi. Ağrı Eleşkirt Lisesini bitirmiştir. Sanayi Bakanlığı'na bağlı ÇUKOBİRLİK'te, Şanlıurfa, Düziçi ve Suruç Kooperatif Müdürlükleri, TBMM XXIII.ve XXIV. Dönem Şanlıurfa Milletvekilliği yapmıştır. Evli ve beş çocuk babasıdır. Eel Nehri Atabaskçası Eel Nehri Atabaskçası (İngilizce "Eel River Athabascan, Eel River Athabaskan, Kuneste/Kenesti dialects, Wailaki, Lassik-Nongatl-Sinkyone-Wailaki"), ABD'de kuzeybatı Kaliforniya eyaletinde Eel Nehri civarında yaşayan Eel Nehri Atabaskları tarafından konuşulan Atabask dillerinden bir Kızılderili dilidir. Pasifik Atabask dillerinin Kaliforniya Atabask dilleri alt grubunda sınıflandırılan Eel Nehri Atabaskçasının en yakın akrabası Katoca ile Mattolecedir. Dört lehçesi vardır: Wailaki lehÃ§esi: CEDEAO Kupası CEDEAO Kupası, Batı Afrika ülkeleri arasında 1983'ten 1991 yılına kadar, iki yılda bir düzenlenen futbol turnuvası. 1977'de bir turnuva daha düzenlenmişti, ancak bu turnuva hakkında pek fazla bilg mevcut değildir. "CEDEAO", 'nın kısaltmasıdır. Türkçede "Batı Afrika Devletleri Ekonomik Topluluğu" (BADET) anlamına gelmektedir. Batı Afrika Futbol Birliği (WAFU)'nun düzenlemiş olduğu bölgesel bir turnuvadır. James B. Sumner James Batcheller Sumner (19 Kasım 1887 - 12 Ağustos 1955), Amerikalı kimyager. Enzimlerin kristalize edilebilir olduklarını keşfetmesinden ötürü 1946 yılında Nobel Kimya Ödülüne layık görülmüştür. Amilcar Cabral KupasÄ± Amílcar Cabral Kupası, Batı Afrika Ülkeleri arasında düzenlenen uluslararası bir futbol turnuvası. Turnuva ilk başlarda yıllık olarak yapılmaktaydı. Ancak 1989'dan bu yana iki senede bir organize edilmeye başlandı. Adını özgürlük savaşçısı Amilcar Cabral'dan alan turnava son kez 2007 tarihinde düzenlenmiştir. 2009 yılında Moritanya'da yapılması planlanan son turnuva, ilk olarak 2010 yılına ertelenmiş, sonrasında iptal edilmiştir. Turnuvaya, Afrika Futbol Konfederasyonu (CAF) Bölge 2'de yer alan ülkeler katılabiliyorlardı. Oberto (opera) Oberto, Conte di San Bonifacio İtalyan opera bestecisi Giuseppe Verdi'nin bestelediği 2 perdelik bir opera eseridir. İtalyanca libretto "Temistocle Solera" tarafından daha önce "Antonio Piazza" tarafından olasılıkla "Rocester" isimli yazılmış olan bir librettosundan uyarlanarak hazırlanmıştır. Giuseppe Verdi'nin hazırladığı ilk opera eseri olan "Oberta" operasının hazırlanması dört yıl almıştır ve prömiyeri 17 Kasim 1839'te Milano'de Teatro alla Scala'da yapılmıştır. La Scala'da ilk sahnelenmesi "epeyce başarı" sağlamış ve La Scala'nin empresaryosu olan Bartolomeo Merelli genç besteciye iki yeni opera eseri daha hazırlaması için sipariş vermiştir. Opera eserinin başlama tarihinden önce San Boniface Kontu olan Oberto ile Ezzelino de Romana başkanlığı altında "Salinguerra" ailesi arasında düşmanlık çıkmış ve bu iki aile arasınra bir çarpışmaya dönüşmüştür. Bu çarpışmaları San Boniface Kontu Oberto kaybetmiş ve Mantuva'ya kaçmıştır. Hemen sonra Salingeurra Kontu Riccardo, Oberto'nun genç kızı Leonora ile tanışmış; onu kandırıp iğfal etmiş ama sonra onu bırakmıştır. Riccardo aile içinden Enzzelino'nin kız kardeşi Cuniza ile bir evlenme yapmak istemektedir. Düğün Bassano'da Cuniza'nın şatosunda yapılacaktır. Aldatılmış olan Leonora Bassano'ya gitmeye ve Riccardo'nun nikâh gününde onunla karşılaşıp onun evlenmesine itiraz etmeye karar vermiştir. "Sahne 1: Bassano yakınlarında bir kır" Riccardo, Ezzelino'nun sarayına girmekte iken bir koro şarkısı ile karşılanır. Cuniza'nin yakında bulunmasından aldığı hazzı ifade eden bir şarkı söylemeye baslar.(arya:"Son fra voi! Già sorto è il giorno...Già parmi udire il fremito.") Kaleye girerler. Lenora gelir ve Riccardo'nun kendini terketmesinin intikamını almaya yemin eder ve ona duymuş olduğu ask hakkında ve saf gençlik günlerini tekrar yasama bekleyişi hakkında bir şarkı söyler (arya:"Sotto il paterno tetto...Oh potessi nel mio core"), Sahneyi terk edip köye döner. "Sahne 2: Bassano Şatosu yakınlarında" Tam bu sırada Lenora'nin babası Oberto gelir. Memleketine dönmüş olmaktan çok mutludur ama kızı Leonora'nin nerede olduğunu bilmemektedir. Fakat Leonora geri döndüğünde baba kız birbirini görürler ve birbirine tekrar kavuşmaktan gayet buyuk sevinç duyarlar. Tekrar birbirlerine kavuşmanın kendilerini ne kadar şaşırttığını ifade ederler. Baba ve kızın birbirine kavuşma sevinci Oberto'ya, hemen Leonara'nin daha önceki hiç sevmediği hareket ve davranışlarının kendini kızdırdığı unutmuştur. Baba-kiz bas basa verip hazırlıkları yapılmakta olan Riccardo-Cuniza düğününü nasıl geciktirebilecekleri hakkında planlar yapmaya koyulurlar. "Sahne 3: Ezzelino'nun sarayÄ±nda bir oda" Koro sevinç içinde olan yeni gelin adayının saraya gelmesini kutlayan bir şarkı söyler. Fakat Cuniza, Riccardo ile yalnız kaldığında onu çok sevdiğini söylemekle beraber, içinde bu evlilikleri hakkında bazı gizemli öncel korku hislerinin de bulunduğunu ifade eder (arya:"Questa gioia che il petto m'innonda") Çift oradan ayrılınca Leonora sahneye girer ve Imelda onunla konuşmaya baslar. Leonora Imolda'ya babası Oberto'nun da saraya gelmiş olduğunu bildirir. Bu sırada Oberto girer ve tam bu sırada Leonora Cuniza'ya Riccardo'nun kendilerini nasıl kandırdığını anlatır. Cuniza onlara elinden gelen yardımı yapmayı kabul eder. Cuniza Oberto'yu yandaki odada saklar ve Riccardo ve onunla birlikte gelen misafirleri yanına çağırır. Riccardo yanına gelince Cuniza Leonora'nin yanında bulunduğunu açıklar ve Riccardo'yu kendine vefasızlık etmekle suçlar. Riccardo'nun bunları kabul etmez ve Leonora'yi suçlar. Bunları yan odadan duyan Oberto onların yanına gelir ve Riccardo'yu kızı aleyhinde yaptığı iftiralardan dolayı kendinle düello yapmaya çağırır. "Sahne 1: Prensesin şatodaki özel dairesi " Cuniza ve İmelda yalnızdırlar. Bir uşak gelip Riccardo'nun Cuniza ile konuşmak için geldiğini bildirir. Cuniza ona karşı duyduğu derin aşk dolayısıyla çok üzgündür (arya: "Oh, chi torna l'ardente pensiero"). Ama Imelda'ya Riccardo ile konuşup ona tekrar Leonora yanına dönmesini istediğini bildirmesini ister. Cuniza bunun herkes için uygun ve doğru bir karar olduğunu ve vicdanı bunu istediği için rahatladığını ifade eden bir şarkı söyler (arya: "Più che i vezzi e lo splendore") "Sahne 2: Şato bahçelerine yakın ıssız bir mevki" Saraylilar Leonora etrafına toplanıp onun çektiği ızdıraba karşı ona sempati duyduklarını bildirirler. Onlar ayrılınca Oberto girer ve düello etmek için Riccardo'yu beklemeye koyulur. Kızının intikamını alacağını ifade eden bir şarkı söyler (arya:"L'orror del tradimento") Saraylılar tekrar girerler ve Cuniza'bin Leonora ve Oberto'nun söylediklerini inanmış ve Riccardo'ya Leonara'ya dönmesini istediğini bildirdiğini söyler. Fakat Oberto hala intikam alma hislerinden ayrılmamıştır. Sonunda Riccardo gelir ve Oberto ile Riccardo arasında bir kılıç düellosu baslar. Tam bu sırada Cuniza Leonora ile birlikte gelirler. Cuniza Riccardo'ya Leonora'yla kendini aldattığını itiraf etmesini bildirir ve Leonora ile evlenmeye razı olmasını istediğini bildirir. Böylece düello geçici olarak biter. Fakat Oberto tatmin olmamıştır ve kızının aldatılmasının intikamını almaktan vazgeçmemiştir. Riccardo'yla konuşarak onunla düelloyu şato yakınındaki korulukta bitirmesi üzerinde ısrar eder. Sonra herkes sahneden ayrılır. Sahne dışında kılıçla yapılan düello çarpışma sesleri gelir. Birazdan Riccardo sahneye girer. Riccardo Oberto'yu yaptığı düelloda öldürmüştür ve bundan çok müessir olmuştur (arya: "Ciel che feci?") Sonra Imelda ve Cuniza sahneye girerler ve Leonora'nin ölmüş olan babasının cesedi üzerine kapanmış olduğunu açıklarlar. Riccardo ayrılır ve çok geçmeden ondan gelmiş olan bir mektup açıklanır. Riccardo uzak bir ülkede sürgüne gitmiştir ve sahibi olduğu herşeyi Leonora'ya miras bırakmıştır. Leonora ise babasının olumunu unutamayıp daima buyuk üzüntü içine girmiştir ve bir rahibe olarak inzivaya çekilmeye karar verir. Not - Kaynak: operadis-opera-discography.org.uk Aşk İçin Aşk İçin, Serdar Ortaç'ın 1994 yılında çıkardığı ilk albümüdür. Albüm 1994 yılının en çok ses getiren albümlerinden olmuş, Ortaç, "Karabiberim" adlı parça ile uzun süre gündemde kalmıştır. 1. Kral TV Video Müzik Ödülleri'nde Serdar Ortaç'a "En İyi Çıkış Yapan Erkek Sanatçı" ödülünü kazandırmıştır. Yaz Yağmuru (albüm) Yaz Yağmuru Serdar Ortaç'ın 1 Mart 1996'da çıkardığı ikinci albümü. Albümde Feyyaz Kuruş, Selim Çaldıran, Erhan Güleryüz, Aşkın Tuna, Metin Arolat gibi isimlerle çalıştı. Bu albümünde söz ve müziğini Metin Arolat ile beraber yaptığı "Gamzelim", "Sana Uzandım", "Ben Adam Olmam", "Yaz Yağmuru", "Yaz Günü" gibi pek çok hit şarkıya imza attı. Loco Para Amar Loco Para Amar Serdar Ortaç'ın 1997 yılında Meksika'da yurt dışına açılmak üzere çıkarttığı single albümü. Şarkı Meksika'da çıktığı hafta en çok dinlenilen yabancı şarkılar arasına girmiş ama Serdar Ortaç'ın askerlik için ülkeye acil çağrılmasından dolayı kısa süre sonra listelerden düşmüş ve Serdar Ortaç'ın yurt dışına açılma hayalleri başka bir zamana kalmıştır. Albümde Yaz Yağmuru albümünde bulunan "Ben Adam Olmam" şarkısının 3'ü İspanyolca, biri Türkçe olmak üzere 4 farklı versiyonu bulunmakta. Gecelerin Adamı (albüm) Gecelerin Adamı, Serdar Ortaç'ın 1998 yılında yayınlanan dördüncü albümüdür. Bilsem ki Bilsem ki, Serdar Ortaç'ın en çok satan albümlerinden olan, 21 Ekim 1999 yılında yayınlanmış; beşinci stüdyo albümüdür. Albümün klipleri; "Asrın Hatası", "Bilsem ki", "Yar Diye Diye"dir. Albüm, çıktığı ilk hafta 500 bin adet satmış olup toplam olarak 2.5 milyon satış elde etmiştir. Albümün çıkış parçası olan Asrın Hatası, aylarca listelerin ilk sıralarında yer almış olup 1999 yılının en çok dinlenilen şarkısı olmayı başarmıştır. İkinci çıkış parçası olan Bilsem Ki ile Serdar Ortaç , bu albümünde asıl patlamasını yapmış olup o dönemin en iyi slow şarkısına imza atmıştır. Ayrıca bu albüm Serdar Ortaç'ın kariyerinde büyük bir dönüm noktası olmuş,bu albüme kadar kendisini dinlemeyen birçok kişiyi bile kendisine hayran etmeyi başarmış ve inanılmaz bir Serdar Ortaç fanatizmi meydana gelmiştir. Sahibinin Sesi Remix Sahibinin Sesi Remix, Serdar Ortaç'ın daha önce farklı sanatçılara verdiği şarkılarını kendisinin okuduğu, bir bakıma derleme albüm özelliği de taşıyan; 2001 yılında yayınlanmış, altıncı albümüdür. Stratos Perperoğlu Efstratios "Stratos" Perperoglou (Yunanca: Στράτος Περπέρογλου) (d. 7 Ağustos 1984 Drama, Yunanistan), Liga ABA ve Sırbistan Basketbol Ligi'de mücadele eden Crvena zvezda'da forma giyen Yunan millî basketbolcudur. 2.03 boyundaki oyuncu Kısa forvet ve Uzun forvet pozisyonlarında oynamaktadır. Perperoglou kariyerine 2002 yılında Ilysiakos BC'de başladı. 2003-04 sezonunda ligde 5.6 sayı ortalaması ile oynadı ve 2004 yazında Panionios BK'ye transfer oldu. Perperoglou sırasıyla 2004-05 sezonunda 3.9 sayı 2005-06'da 5.3 2006-07'de 11.9 sayı ortalaması ile oynadı ve kariyerinin en iyi ve verimli sezonunu geçirdi. Panionios BC kulübünde 3 sezon geçiren Perperoglou 2007 yılında Yunan devi EuroLeague'de mücadele eden Panathinaikos (basketbol takımı)'ye transfer oldu. Panathinaikos ile 4 Yunan Ligi şampiyonluğu (2008,2009,2010,2011) 3 kere Yunanistan Kupası şampiyonluğu (2008,2009,2012) 2 kerede Euroleague şampiyonluğu (2009,2011)'de kazandı. Perperoglou 2012 yılında Euroleague ekibi Olimpiakos ile 2 yıllık sözleşme imzaladı. İlk sezonunda Pire ekibi ile beraber EuroLeague şampiyonluğu kazandı ve bu onun kariyerindeki 3. Euroleague şampiyonluğu oldu. 2014-2015 sezonundan itibaren Anadolu Efes forması ile mücadele edecektir. Gold Remix 2011 Gold Remix 2011, Serdar Ortaç'ın 7 Mart 2011 yılında yayınladığı, 2010 çıkışlı "Kara Kedi" albümündeki parçaların remix'leri, 7 yeni şarkı ve daha önceden demo kayıtla yayınladığı "Aramızdaki" şarkısının yeni versiyonunun bulunduğu 16 şarkıdan oluşan albümüdür. Albümde "Elimle", "Hile" ve "Hayat İzi" şarkılarına klip çekilmiştir. Amerika Birleşik Devletleri Kızılderilileri federal kabileleri ABD Kızılderilileri federal kabileleri ya da federal olarak tanınan ABD Kızılderili kabileleri (İngilizce "federally recognized tribes"), Amerika Birleşik Devletleri'ne bağlı Alaska eyaleti dışında Kıta ABD'sinde yaşayan ABD Kızılderililerinin oluşturduğu ve Kızılderili İşleri Bürosu tarafından federal olarak tanınan kabile birlikleridir ya da "kabile" ("tribe") statüsü alan Kızılderili rezervasyonu sakinlerinin topluca resmi adlarıdır. İlgili yasalar gereği oluşturulan kabile birlikleri bu sayede ABD hükûmetince kolayca izlenebilir duruma gelmiştir ve güncel liste "Federal Register" adlı resmi gazetenin 2012 yılındaki sayısında yayımlanmıştır. Buna göre ABD Kızılderilileri 566 kabile birliğinden oluşur ve her biri bağımsız federal yapı olarak tanınır. Alaska eyaletindeki benzerleri ise Alaska yerlileri kabile birlikleridir. Federal olarak tanınmayıp eyalet bazında tanınan kabileler ise ABD Kızılderilileri eyalet kabileleri adı altında listelenir. "Federal Register" adlı resmi gazetede yayımlanan kabile birlikleri listesinin en sonki sürümünden en önceki sürümüne eski versiyonları: Türkan Şoray filmografisi Türkân Şoray filmografisi, Türkan Şoray'ın rol aldığı, senaryosunu yazdığı ve yönettiği film ve dizilerin listesidir. 15 yaşındayken Köyde Bir Kız Sevdim filmiyle sinemaya adım atan Türkan Şoray'ın rol aldığı son film 2007 yapımı Suna filmidir. Yönetmenliğini yaptığı 2015 yapımı Uzaklarda Arama filmi beyazperdede yer aldığı son projedir. Aynı zamanda bu film Şoray'ın rol almayıp sadece yönetmenlik yaptığı tek filmdir. "Sultan" lakabıyla bilinen Türkan Şoray; ayrıca Fatma Girik, Hülya Koçyiğit ve Filiz Akın'la birlikte "Dört Yapraklı Yonca" olarak anılır. Bu üç isimle de birer filmde birlikte rol alan Şoray, ayrıca 2009 yılında Fatma Girik ve Hülya Koçyiğit'le Altın Kızlar isimli dizide birlikte yer almıştır. 1964 yılında ilk kez düzenlenen Altın Portakal'da Acı Hayat filmindeki rolüyle En İyi Kadın Oyuncu Ödülü'nü kazandıktan sonra bu ödülü 1968'de Vesikalı Yarim, 1987'de Hayallerim, Aşkım ve Sen, 1994'te Bir Aşk Uğruna filmlerindeki rolleriyle üç kez daha kazanmıştır. Film çekimlerinden önce yapımcılarla yaptığı sözleşmede şart koştuğu 18 madde daha sonra "Türkan Şoray Kanunları" olarak adlandırılmaya başlanmıştır. Bu kanunlardan en dikkat çekeni olan "Filmde öpüşme ve açık sahne olmayacaktır." kuralını 1982 yılındaki Mine filmiyle kaldırmıştır. Birlikte en çok rol aldığı erkek oyuncular 20 kez birlikte oynadığı Ediz Hun, 15 kez birlikte oynadığı Ekrem Bora, 13'er kez birlikte oynadığı İzzet Günay ve Murat Soydan, 12 kez birlikte oynadığı Tanju Gürsu ve 10 kez birlikte oynadığı Kadir İnanır'dır. 1993 yılında ilk televizyon dizisini çeken Türkan Şoray, toplam 11 televizyon dizisinde rol almıştır. Dizilerinin çoğu kısa ömürlü olurken İkinci Bahar ve Tatlı Hayat dizileri ise başarılı olmuş ve ikisi de üç sezon sürmüştür. Çocuk Smart tarafından yayınlanan programların listesi Bu liste, Smart Çocuk'un günümüzde yayınlandığı veya eskiden yayınlamış olduğu programlarını göstermektedir. Muhammed Ä°ldiz Muhammed İldiz (d. 14 Mayıs 1991, Viyana) Avusturyalı-Türk futbolcudur. Orta sahada oynayan İldiz, 2001'den beri uzun yıllar, kiralık olarak oynadığı FC Wacker Innsbruck dışında, Avusturya Bundesliga ekibi SK Rapid Wien'de oynadı. Kısa bir süre 1. FC Nürnberg'de forma giydikten sonra, Gaziantepspor'a transfer oldu. İldiz, aktif futbol kariyerine Ağustos 1999'da SC Red Star Penzing takımının altyapısında başladı. 2001 yılında SK Rapid Wien takımının altyapısına geçti. Çeşitli altyapı seviyelerinde oynadıktan sonra 2007-08 sezonunda 17 yaşına başmadan ilk kez U-19 takımı ile oynamaya başladı. O sezon U-19 takımı ile Avusturya şampiyonluğu yaşadı. Sonraki sezon da U-19 takımında sezona başlayıp 3 maçta 2 gol attı. 2008-09 sezonunda Rapid Wien'in üçüncü ligde mücadele eden SK Rapid Wien II takımına yükseldi. Sezonun ilk maçında ilk kez kadroya alınan futbolcu ilk kez 19 Ağustos 2008'deki üçüncü hafta maçı olan First Vienna FC 1894 maçında 89. dakikada oyuna dahil oldu. İlerleyen haftalarda daha çok süre almaya başlayan futbolcu lk golünü Neusiedl/See takımına attı. Sezonu 17 maçta 2 golle kapattı. Aynı sezon ilk kez Avusturya Kupası'nda mücadele etmişti. Özellikle son 16'da Bundesliga'dan SV Mattersburg'ı 5-1 eleyerek ses getirdiler. Çeyrek finalde ise FK Austria Vienna II takımına penaltılarla elenirlerken İldiz, 120 dakika sahada kalmıştı. Sonraki sezona Rapid Wien II ile devam etti. 22 maçta 2 gol kaydetti ve ligi ikinci bitirdiler. 2010-11 sezonunda o sezon Bundesliga'ya yükselmiş FC Wacker Innsbruck'a kiralandı. 18 Temmuz 2010'daki sezonun açılış maçında sözleşmeli olduğu Rapid Wien karşısında ilk 18'e girse de forma giyemedi. Daha sonra maç tecrübesi için 3. Lig'deki Wacker II takımında forma giydi. 14 Ağustos 2008'deki Union Vöcklamarkt ile oynanan kupa maçında ilk kez FC Wacker formasını giyen futbolcu, 21 Ağustos 2010'da LASK karşısında son dakikada oyuna sürülerek kariyerinin ilk Bundesliga (Avusturya) maçına çıktı. Sonraki sezon tekrar FC Wacker tarafından kiralandı. Ancak sezon başında kasık fıtığı nedeniyle 2 ay sahalardan uzak kaldı. 29 Ekim 2011'de sakatlık sonrası çıktığı ilk Bundesliga maçında Wiener Neustadt'a kariyerinin ilk Bundesliga golünü attı. 2008-09 sezonunda gösterdiği başarılı performanslar sonrası Rapid Wien teknik direktörü Peter Pacult, İldiz'i iki kez Rapid Wien kadrosuna dahil etse de futbolcuya şans vermemişti. 2009-10 sezonuna da birinci takımda başladı ancak lig ve Avrupa ligi maçlarında kadroya alınsa da sahaya sürülmedi. 17 Aralık 2009'da Celtic ile oynanan grup maçında uzun süre beklediği Rapid Wien formasına kavuştu. 78. dakikada Hamdi Salihi'nin yerine oyuna dahil olmuştu. Mart ayının sonundan itibaren hem kupa hem lig maçları için ilk 18'e girse de forma şansı bulamadı. 2012-13 sezonu öncesi teknik direktör Peter Schöttel'in gözüne giren İldiz, 15 Temmuz 2012'deki SV Heiligenkreuz ile oynanan kupa maçında uzun aradan sonra ilk kez Rapid Wien forması giydi. 21 Temmuz 2012'de ise Bundesliga'da Rapid Wien formasını ilk kez eski takımı FC Wacker ile oynadıkları sezonun ilk maçında giymiş ve sahada 90 dakika kalmıştı. Yarım sezonda 15 lig, 5 Avrupa Ligi, 2 de kupa maçına çıktı. 2013 kışı transfer döneminin bitmesine bir gün kala, Bundesliga ekibi 1. FC Nürnberg, Rapid Wien'den İldiz'i istedi. 31 Ocak 2013'te resmi olarak transferi duyuruldu. 21 yaşındaki futbolcunun anlaşması 2017'ye kadardı. 9 Şubat 2013'te Eintracht Frankfurt ile oynanan maçta ilk kez kadroya dahil edildi ve son 5 dakika Hanno Belitsch yerine oyuna girerek ilk kez Bundesliga forması giydi. Ancak sezon içinde üst üste sakatlıklar geçirdiği için takımda düzenli olarak forma giyemedi. Toplam 5 maçta, her biri 10 dakikadan az forma şansı buldu. Sonraki sezon da forma şansı bulamayıp, dördüncü ligde mücadele eden 1. FC Nürnberg II takımında zaman zaman forma giydi. O takımla ilk maçına 14 Ağustos 2013'te FV Illertissen karşısında çıkan İldiz, bir sonraki maçına ise 3 gün sonra FC Memmingen maçında çıktı. Bu takımda performansı beğenilen oyuncu A takıma alınsa da forma şansı bulamadı ve devre arasında sözleşmesi çift taraflı olarak feshedildi. 2013-14 devre arasında ise kadrosundan birçok oyuncu yollayan ve orta saha transferi yapmak isteyen ve yalnızca kadrosuna kaleci Sercan Hacıoğlu ve orta saha oyuncusu Birol Hikmet'i katan Sergen Yalçın'ın çalıştırdığı Gaziantepspor'a transfer oldu. 25 Ocak 2014 tarihinde ise sağlık kontrolünden geçen oyuncu, takımıyla 2,5 yıllık sözleşme imzaladı ve bu gelişmelerin üzerine lisansı çıkarıldı. Türk kökenlere sahip olmasına rağmen İldiz, Avusturya U-17 takımında millî formayı giymeyi başladı. 2007'de yazında düzenlenen Toto Gençlik Kupası'nda Avusturya U-17 forması giydi ve şampiyon oldular. Daha sonra U-18 ve U-19 seviyelerinde de forma giydi. Küllük (kahvehane) Küllük, İstanbul'da Beyazıt Camii'nin Aksaray'a bakan kapısı altında üniversite öğretim üyelerinin, öğrencilerin ve özellikle 1940 kuşağından yazarların uğrağı olan kahvedir. Moti Giladi Moti (Mordeçai) Giladi (İbranice: מוטי (מרדכי) גלעדי; d. 18 Aralık 1946, Hayfa), İsrailli şarkıcı ve oyuncu. İlk albümünü, askerliğini bitirdikten sonra 1969 yılında piyasaya sürmüştür. Yetmişli yıllarda Amerika Birleşik Devletleri'nde yaşamış ve burada bir Yahudi cemaatinde hazzan olarak yer almıştır. Seksenli yılların başlarında İsrail'e geri döndü ve 1986 yılında, Sarai Tzuriel ile birlikte Kdam Eurovision'a katıldı. Yarışmanın sonunda Tzuriel ile birlikte Norveç'in başkenti Oslo'da gerçekleştirilen 1986 Eurovision Şarkı Yarışması'nda İsrail'i temsil etmeye kazandı ve düet yarışmayı, 7 puan ile on dokuzuncu olarak tamamladı. Bu, 1993 yılına dek İsrail'in aldığı en kötü sonuç idi. Doksanlı yılların başlarından beri Giladi, kariyerine bir oyuncu olarak devam etmektedir. Galon Galon, başta Birleşik Krallık ve Kuzey Amerika olmak üzere bazı ülkelerde kullanılan bir hacim ölçü birimi. İngiltere kökenli bir birim olan galonun birkaç farklı ölçüsü vardır. Başlıca galon dönüşümleri şu şekildedir: İmparatorluk galonu olarak da bilinir. "Sıvı" ve "kuru" ayrımı yoktur. Sarai Tzuriel Sarai Tzuriel (İbranice: שרי צוריאל, d. 24 Aralık 1952, Nasıra), İsrailli şarkıcı ve aktris. Askerlik görevini tamamladıktan sonra Tel Aviv'de edebiyat ve tiyatro eğitimi almıştır. Yetmişli yılların ortalarında tiyatrolarda sahne almaya başladı ve seksenli yılların başlarında sunduğu çocuk programları ile tanındı ve çocuk şarkıları seslendirdi. 1986 yılında Moti Giladi ile birlikte Kdam Eurovision'a katıldı ve düet, yarışmanın galibi oldu. Böylece, Giladi ile birlikte Norveç'in başkenti Oslo'da gerçekleştirilen 1986 Eurovision Şarkı Yarışması'nda İsrail'i temsil etmeye kazandı. Tzuriel ve Giladi yarışmayı 7 puan ile on dokuzuncu olarak tamamladı. Bu, İsrail'in 1993 yılına dek aldığı en kötü sonuç idi. Yavo Yom "Yavo Yom" (İbrani: יבוא יום, Türkçe: "Bir gün gelecek"), 1986 Eurovision Şarkı Yarışması'nda İsrail'i temsil eden Moti Giladi & Sarai Tzuriel tarafından seslendirilen şarkı. İsrail, yarışma sonunda 7 puanla on dokuzuncu olmuştur. Bu, ülkenin 1993 yılına dek aldığı en kötü sonuçtur. Ses (film, 1986) Ses, 1986 yapımı sinema filmi. Adelén Adelén Rusillo Steen veya sahne adıyla Adelén, İspanyol asıllı Norveçli şarkıcı. Annesi İspanyol, babası ise Norveçlidir. Melodi Grand Prix 2013'e "Bombo" adlı şarkıyla katılmış ve ikinci olmuştur. Margaret Berger Margaret Berger (d. 11 Ekim 1985, Trondheim), "Idol Norveç" isimli yetenek şovunun ikinci sezonunu kazandıktan sonra Sony BMG ile bir kontrat imzalayarak ünlenen Norveçli şarkıcı ve şarkı sözü yazarı. Berger'in çıkış albümü, "Chameleon", 2004 yılının Ekim ayında yayınlanmıştır ve albüm, rock, dans, R&B ve elektronik müzik tarzlarında parçalardan oluşuyor idi. Resmi olarak albümden hiç tekli yayınlanmadı ancak "Lifetime Guarantee" isimli şarkının klibi bir Spellemannprisen ödülü kazandı. "Pretty Scary Silver Fairy" isimli ikinci albümü, 2006 yılının Ekim ayında yayınlandı ve Norveç'te sekizinci sıraya kadar yükseldi. Berger, tıpkı bir önceki albümünde olduğu gibi Björk, Daft Punk ve The Knife'dan etkilendiğini belirtmiştir. Elektronik ve dans-pop müziğin kombinasyonundan oluşan bu albüm toplam on iki şarkıdan oluşmaktadır. Albümün ilk teklisi "Samantha", Norveç'te sekizinci sıraya kadar yükselmiştir ve şarkının sözleri, sürekli başkalarının yerinde olmak isteyen bir kadının kişiliğinin nasıl değiştiği ile ilgilidir. Berger, şu anda üçüncü albümünü Londra, Birleşik Krallık'ta kaydetmektedir. 2008 yılında, Norsk rikskringkasting'in üç kamusal radyo kanalından biri olan NRK P3'te müzik yönetmeni olmuştur. 9 Şubat 2013 tarihinde Berger, "I Feed You My Love" isimli şarkı ile Norveç'in "Melodi Grand Prix 2013" isimli ulusal finalinin galibi olmuştur ve böylece, İsveç'in Malmö şehrinde gerçekleştirilecek 2013 Eurovision Şarkı Yarışması'nda Norveç'i temsil etmeye hak kazanmıştır. Berger, yarışmada 191 puan alarak yarışmada 4. olmuştur. Favoriler arasında gösterilen ve top 5'in içinde olacağına kesin gözüyle bakılan Margaret, ikinci yarı-finalde sahne almış, 120 puan ile 3. olarak finale yükselmiştir. Finalde ise 3 ülkeden 12 puan toplayan Margaret yarışmayı başarılı bir sonuç ile, 191 puan toplayarak 4. bitirmiştir. Bu başarı rekor puan ile birinci olan Alexander Rybak'tan sonra son yıllarda alınan en iyi derecedir. I Feed You My Love "I Feed You My Love" (Türkçe: Seni aşkımla besliyorum), Margaret Berger tarafından seslendirilen şarkı. Sözleri Karin Park, Robin Lynch ve Niklas Olovson tarafından yazılan ve bestelenen şarkı, 9 Şubay 2013 tarihinde Norveç'in "Melodi Grand Prix 2013" isimli ulusal finalinin galibi olmuştur ve İsveç'in Malmö şehrinde gerçekleştirilmesi planlanan 2013 Eurovision Şarkı Yarışması'nda Norveç'i temsil etmiştir. Trabzon'un ilçeleri Trabzon'un 18 ilçesi bulunmaktadır. Hâlen görevde olan Vali ve ilçe kaymakamları aşağıdaki tabloda gösterilmiştir. 2019 Yerel seçimleri sonucu seçilerek göreve başlayan Büyükşehir ve ilçe belediye başkanlıklarının bilgileri aşağıdadır. Büyükşehir Belediye Meclisi, ilçelerin meclis üyelerinin bir kısmından oluşur. Bu sayılar genel toplama eklenmez. İlçe belediye başkanları ve seçecekleri kontenjan adayları, büyükşehir meclisinin bir kısmını oluşturur. Diğerleri ilçe nüfusu ve partinin aldığı oy oranına göre belirlenir. Trabzon Büyükşehir Belediye Meclisi üye sayısı 70, İlçe belediyelerinin toplam üye sayısı 272'dir. Trabzon İl Nüfusu: 808.974'dir (2019 sonu). İlin yüzölçümü 4.628 km'dir. İlde km'ye 175 kişi düşmektedir. (Yoğunluğun en fazla olduğu ilçe: 1.398 kişi ile Ortahisar) İlde yıllık nüfus artış oranı % 0,13 olmuştur. Nüfusu en çok artan ilçe :Yomra (%4,77) Nüfusu en çok azalan ilçe: Köprübaşı (-% 24,21) 4 Şubat 2020 TÜİK verilerine göre 18 İlçe ve belediye, bu belediyelerde toplam 704 mahalle bulunmaktadır. Gelincik (film) Gelincik, 1978 yapımı Türk filmi. Krista Siegfrids Kristin "Krista" Siegfrids (doğum 4 Aralık 1985, Kaskinen), 2013 Eurovision Şarkı Yarışması'nda Finlandiya'yı "Marry Me" adlı şarkı ile temsil eden Fin şarkıcı. Finlandiya'nın batı kesiminde yer alan ve daha çok İsveççe konuşan azınlığın yaşadığı Kaskinen şehrinde doğmuştur. Siegfrids, anadili olan İsveççenin dışında Fince de bilmektedir. Hâlen Vaasa'da öğretmenlik eğitimi almaktadır. Üç kardeşi vardır. Siegfrids, kariyerine 2009'da kendi müzik grubu olan "Daisy Jack" ile başladı. İlk single'ları "Perfect Crime" Ekim 2011'de yayınlandı. İlk müzikal rolünü Helsinki'deki İsveç tiyatrosunda "Play Me" (2009-2011) adlı müzikalde sergiledi. Kısa bir süre sonra Helsinki'deki Fin Peacock tiyatrosunda "Muskettisoturit" (Üç Silahşörler, 2011) adlı rock müzikalinde rol aldı. Siegfrids, Voice of Finland'ın (2011–2012) ilk sezonuna katıldı ama yarı finallerde elendi. Siegfrids, 2013 Eurovision Şarkı Yarışması için "Marry Me" adlı şarkısıyla Uuden Musiikin Kilpailu 2013'e katıldı. Siegfrids, Espoo Areena'da gerçekleşen yarışmayı halk ve jüriden en fazla puanı alarak kazandı. Ülkesini Malmö, İsveç'te temsil etti. Malmö'deki performansında sahnedeki kadın dansçılardan birisini öpmüştür. Siegfrids'e göre bu olay gösterinin bir parçasıydı ve Finlandiya için eşcinsel evliliği yasallaştırmaya bir çağrıydı. Eurovision yönetim şefi Jon Ola Sand'e göre, Türkiye kasımda Eurovision Şarkı Yarışması'na katılmayacağını duyurdu. Gene de kanal yarışmayı yayınlamaya söz verdi. Ama Türk kanalı TRT, Siegfrids'in kararlı olduğu sahne performansında sergileyeceği lezbiyen öpüşmesi üzerine 2013 Eurovision Şarkı Yarışması'nın yarı finallerini ve finalini yayınlamayı iptal etti. Siegfrids, finalde 26 ülkenin yarıştığı yarışmada toplamda 13 puan alarak 24. olmuştur. Siegfrids, Ocak 2013'te Universal Music ile anlaşma imzalamıştır. İlk albümü olan "Ding Dong", 10 Mayıs 2013'te raflardaki yerini aldı. Washington, DC'deki en yÃ¼ksek binalar listesi Washington, DC'deki en yüksek binalar listesi ABD'nin başkenti olan Washington şehrindeki en yüksek binaların listesidir. Tata, Macaristan Tata (Almanca: Totis, Latince: Dotis) Macaristan'ın kuzeybatısında, Komárom-Esztergom ili'nde bulunan bir kasabadır. 2010 yılında "Avrupa Biyolojik Çeşitlilik Başkenti" seçilmiştir. Tata, Gerecse ve Vértes dağları arasında, başkent Budapeşte' nin 70 km kuzeybatısında, il merkezi Tatabánya' nın 12 km kuzeybatısında yer almaktadır. Konumu sayesinde Budapeşte-Viyana kara ve demiryolu kavşak noktasındadır. Tata, antik çağlardan itibaren bir yerleşim bölgesi olmuştur. Roma döneminde Pannonia eyaleti sınırları içerisinde bulunmuş, daha sonra Cermen ve Avarlar yerleşmiştir. Arpad Hanedanı döneminde Tata bir kraliyet emlağı oldu. 1543 yılında Osmanlı kuvvetlerince fethedilen kale, tamamen harap edildikten sonra düşmana geçer ve yeniden inşa edilir. 1557'de alınan kale 1565 yılında Habsburglar tarafından işgal edilir. 1594 yılında tekrar fethedilen Tata, 1598 yılında tekrar Habsburglar tarafından işgal edildi. Habsburg birliklerinin çıkış üssü olan kale sık sık el değiştirmiş, denetimin kimde olduğu konusu giderek belirsizleşmiştir.Kale, Osmanlı döneminde harabe halindeki şato ile çit palanka çevre duvarlarından oluşuyordu. Duvarların dibinden başlayarak kaleyi çepeçevre saran sulu hendek savunma için gerekli unsurlardan biriydi. Marry Me (Krista Siegfrids şarkısı) "Marry Me" (Türkçe: Evlen benimle), Krista Siegfrieds tarafından seslendirilen 2013 Eurovision Şarkı Yarışması'nda Finlandiya'yı temsil eden şarkıdır. Şarkının müzik videosu 13 Şubat 2013 tarihinde Siegfrids'in VEVO hesabına yüklendi. BK UNÄ°KS UNICS Kazan, (ya da BK UNICS ), Kazan, Rusya'da yer alan profesyonel basketbol kulübü. PBL'de mücadele etmekte ve iç saha maçlarını Basket Hall Arena'da oynamaktadır. Kulüp resmi olarak 1991'de kurulup PBL'nin alt liglerinde mücadelesine başlamış olmasına rağmen, UNICS'in kökeni Kazan'da 1957'de Sovyetler Birliği öğrenci şampiyonasına katılmaya başlayan ve 1965 ile 1970'te şampiyonluğu kazanan, Kazan Devlet Üniversitesi 'nin kolej takımı olan Burevestnik 'e kadar dayanmaktadır. Bu nedenlerden dolayı UNICS ismi; UNI(versity), C(ulture), S(port)'un kısaltmasıdır. 1997'de Rusya'nın en üst düzey ligi olan Rusya Basketbol Süper Ligi'ne yükselmiştir. 1 yıl sonra Tataristan Cumhuriyeti Ulusal Bankası yönetim kurulu başkanı Yevgeny Bogachev kulübün başkanı olmuştur. Kulüp 1991'de kurulduğundan beri Rusya basketbolunun gelişimine katkı sağlamaıştır. 1994-1997 yılları arasında UNICS, Rusya Basketbol Süper Ligi'ne yükselmek için çaba sarf etmiştir. Bunu gerçekleştirdikten sonra da Rusya basketbolunun en güçlü 5 takımı içerisinde yerini almıştır. UNICS 1997'den itibaren Avrupa turnuvalarında boy göstermeye başlamıştır. Ancak asıl dönüm noktası 2000 yılında olmuştur. Takım 2001 ve 2002'de PBK CSKA'nın ardından ligi 2. olarak bitirmiştir. 2002 yılında Saporta Kupası'nda yarı final oynamış ve Maroussi BC'ye yenilerek elenmiştir. UNICS'in ilk kupası Mart, 2003'te kazandığı Rusya Kupası'dır. Finalde PBK CSKA'yı uzatmalar sonucunda 81-82 mağlup ederek kupanın sahibi olmuştur. UNICS taraftarı Avrupa'da bir başarı görebilmek için de çok uzun süre beklememiştir. Kazan ev sahipliği yaptığı 2003-04 EuroChallenge Kupası'nda finalde Maroussi BC'yi 87-63'le geçmş ve kupanın sahibi olmuştur. 2005-06 yılında UNICS, Avrupa'da bir seviye atlayarak ULEB Kupası'nda mücadele etmiştir. Turnuva tarihinin en iyi normal sezon rekorunu kırmıştır. Fakat daha sonra işler aksi yönde değişmiş ve UNICS sekizli finaller sonucunda turnuvaya erken şekilde veda etmiştir. Sonraki sezon daha güçlü bir kardo kurarak ULEB Kupası'nda mücadelesini sürdürmüştür. ULEB Kupası'nda yarı final oynamış ve Real Madrid'e elenmiştir. Aynı zamanda Rusya Basketbol Süper Ligi'nde final oynamış ve bir önceki sezonun şampiyonu PBK CSKA'ya kaybetmiştir. Bir sonraki sezon tekrar ULEB Kupası'nda daha güçlü ve yüksek profilde mücadele etmiş Kazan şehrinin gurur duyacağı sağlam bir kadro kurmuştur. 2007-08 sezonunda ULEB Kupası'nda çeyrek finale yükselmiş ve CB Girona'ya elenmiştir. 2010-11 sezonunda EuroCup'ta yarı final'de KK Cedevita'yı elemiş, finalde CB Sevilla'yı yenerek EuroCup'ı kazanmıştır. Aynı sezon PBL play-off yarı finalinde BK Himki ile eşleşmiş ve 5 maçlık serinin ardından play-off'a veda etmiştir. Artık kulüp en üst düzey Avrupa ligi olan EuroLeague'de mücadele etmeye de başlamıştır. (*) Eski NBA şampiyonları Cook Adaları bayrağı Cook Adaları bayrağı günümüzdeki hali ile 4 Ağustos 1979 tarihinde göndere çekilerek kullanılmaya başlanmıştır. Bayrak mavi zemin üzerine oluşturulmuş olup, göndere çekilen bölümün sol üst köşesinde bayrağın dörtte birini kaplayacak şekilde Birleşik Krallık bayrağı bulunmaktadır. Bayrağın dalgalanan tarafında bulunan yarısında ise 15 adet yıldız daire biçiminde konumlandırılmıştır. Bayrakta bulunan mavi renk, adayı çevreleyen Pasifik Okyanusu'nu sembolize ederken, sol üst köşede konumlanmış Birleşik Krallık bayrağı ise serbest iş birliği içerisinde bulunduğu Yeni Zelanda ve İngiliz Milletler Topluluğu'nu temsilen bulunmaktadır. Beyaz 15 yıldız ise adayı oluşturan on beş adayı temsil etmektedir. Cook Adaları, 1900 yılında Birleşik Krallık tarafından ilhak edildikten sonra bağlandığı Yeni Zelanda'nın bayrağını 1973 yılına kadar kullanmış, 1973 ile 1979 yılları arasında yeşil zemin üzerine dalgalanan tarafta 15 sarı yıldızı bulunan bayrak kullanmıştır. Kymco 1964 yılında Tayvan'da kurulan KYMCO, 4000 çalışanı ve satış gelirleri ile Dünya'nın en büyük scooter, motosiklet, ATV ve endüstriyel motor üreticilerinden bir tanesidir. Dünya'da kullanılan 7 milyondan fazla scooter ve motosikletin üreticisi olan KYMCO, 60 değişik model ve 500.000 adet/yıl üretimini Uzak Doğu, Asya, Avrupa ve Kuzey ve Güney Amerika'ya ihracatını gerçekleştirmekte. Kuruluşundan bu yana sermayesini 250 kat artıran ve halen Tayvan'ın en büyük üreticisi ve ihracatçısı olan KYMCO, istikrarlı büyümesine devam etmektedir. Global perspektif doğrultusunda bir dünya firması olmayı hedefleyen KYMCO, Tayvan dışında da Çin'de 2, Endonezya'da 1 fabrikası bulunmaktadır. Şirket KYMCO'yu beş kıtada yayılacak uluslararası bir marka olarak geliştirmiştir. KYMCO, 1993 yılında, üretim alanları olan Çin Anakarası ve Endonezya'da yayılmaya başlamıştır. Kalitesi ile haklı olarak kabul gördüğü diğer kıtalarda da yayılmaya devam etmiştir. Çevreye saygı ve doğal hayatın korunmasına birinci derecede önem veren KYMCO, ürettiği scooterler ve motosikletler için geliştirdiği çevre dostu, düşük emisyonlu motorlar ve geri dönüştürülebilir malzemeler ile bu konuda üzerine düşeni yapmaktadır. Kymco 1993 yılında Tayvan Kalite Büyük Ödülü'nü ve 1994 yılında da "ISO-9001" sertifikasını almıştır. Kymco, 2014 yılı Temmuz ayı itibarıyla Türkiye’nin motosiklet satıcısı UMA( Uğur Şirketler Grubun´dan Uğur Motorlu Araçlar, bilinen markası ile Mondial Motosiklet) ile distribütörlük anlaşması imzaladı. Kymco yaptığı bu işbirliği ile, Türkiye pazarında, uygun modelleri, yedek parça ve servis ağıyla, satış sonrası hizmet ve pazarlama faaliyetlerine destek vermeye başladı. Türkiye distribütörü UMA tarafından getirilen ve Türkiye´de şimdilik temin edilebilen motor türleri ve modelleri aşağıdaki gibidir. İslam İşbirliği Teşkilatı üyesi ülkelerin ekonomi listesi Bu liste İslam İşbirliği Teşkilatı ülkelerinin ekonomik verileri gösterilmektedir. İslami Eğitim, Bilim ve Kültür Organizasyonu İslami Eğitim, Bilim ve Kültür Organizasyonu (İngilizce: "Islamic Educational, Scientific and Cultural Organization", Arapça: "المنظمة الإسلامية للتربية والعلوم والثقافة", Fransızca: "Organisation islamique pour l'éducation, les sciences et la culture") İslam İşbirliği Teşkilatı'nın özelleşmiş bir enstitüsü olarak faaliyet vermektedir. 1979 yılında kurulan kuruluş 51 üye ülkenin yanında 3 gözlemci üyeye sahiptir. Önemli bir eğitim, bilim ve kültür teşkilatı olan ISESCO, düzenlenen toplantıların yanında çeşitli ülkelerde 570'ten fazla eser yayınlayarak İslami literatüre önemli bir kaynak kazandırdı. ISESCO'nun alt birimleri şunlar: ISESCO'nun genel direktörlüğünü Dr. Abdulaziz Othman Altwaijri yapmakta, yönetim merkezi ise Fas'ın başkenti Rabat'tadır. Türk Dili Konuşan Ülkeler Parlamenter Asamblesi Türk Dili Konuşan Ülkeler Parlamenter Asamblesi ya da kısaca TÜRKPA (), 21 Kasım 2008 tarihinde kurulan ve temeli Türk Dili Konuşan Ülkeler Parlamenter Asamblesi'ne dair anlaşmaya (21 Kasım 2008 İstanbul Anlaşması) dayanan parlamentolar arası iş birliğidir. TÜRKPA kurucu anlaşması olan İstanbul Anlaşması Azerbaycan, Kazakistan, Kırgızistan ve Türkiye arasında imzalanmıştır. Anlaşma, Dolmabahçe Sarayı'nda yapılmıştır. Bu yüzden bu anlaşmaya "İstanbul Anlaşması" denilmektedir. Anlaşma, TBMM adına Köksal Toptan, Azerbaycan Cumhuriyeti Millî Meclisi adına Oktay Asadov, Kazakistan Cumhuriyeti Parlamentosu adına Senato Başkan Yardımcısı Muhammet Kopeyev ve Kırgız Cumhuriyeti Jogorku Keneşi adına Meclis Başkanı Aytibay Tagayev tarafından imzaladı. 29 Eylül 2009 tarihinde Azerbaycan Cumhuriyeti başkenti Bakü`de, Türk Dili Konuşan Ülkeler Parlamenter Asamblesi’nin (TÜRKPA) 1. Genel Kurul Toplantısı gerçekleştirilmiştir. Toplantıda TÜRKPA'nın İçtüzüğü, Sekretaryası ve Bakü Beyannamesi kabul edilmiştir. Aynı zamanda TÜRKPA Sekretaryası'nın sürekli Bakü şehrinde yerleşik olması karara bağlanmıştır. TÜRKPA başkanlığı rotasyon usulüne göre İngiliz alfabesi esas alınarak, her yıl bir üye ülke tarafından yürütülmektedir. Türk Dili Konuşan Ülkerler Parlamenter Asamblesi faaliyetlerini; bağımsızlık, egemenlik, toprak bütünlüğü ve devlet sınırlarının ihlal edilmezliği, eşitlik, birbirinin iç işlerine karışmama ilkelerine saygı duyulması, zor kullanmaktan ve zor kullanılması ile tehdit, ekonomik ve başka baskı yöntemlerinden imtina temelinde, devletlerin siyasi ve ekonomik güvenliğinin güçlendirilmesi, doğal kaynakları tam ve verimli kullanmak yoluyla halkların refahının yükseltilmesi, ulusal ekonomilerin dinamik geliştirilmesi, parlamento diplomasisi alanında yeni başarılara imza atılması, bölge ve diğer uluslararası camianın üyesi olan ülkelerin parlamentoları ve diğer uluslararası örgütler ile yeni ilişkilerin kurulması ve mevcut ilişkilerin geliştirilmesi esasında yürütmektedir. Wichita'daki en yÃ¼ksek binalar listesi Wichita'daki en yüksek binalar listesi ABD'nin Kansas eyaletinde yer alan Wichita şehrindeki en yüksek binaların listesidir. Winston-Salem'deki en yÃ¼ksek binalar listesi Winston-Salem'deki en yüksek binalar listesi ABD'nin Kuzey Karolina eyaletinde yer alan Winston-Salem şehrindeki en yüksek binaların listesidir. Worcester, Massachusetts'teki en yÃ¼ksek binalar listesi Worcester, Massachusetts'teki en yüksek binalar listesi ABD'nin Massachusetts eyaletinde yer alan Worcester şehrindeki en yüksek binaların listesidir. BUDO (anlam ayrımı) Marion Mitterhammer Marion Mitterhammer (d. 8 Ağustos 1965; Bruck an der Mur, Steiermark), Avusturya asıllı Alman oyuncu. Oyunculuğa 1994 yılında başlayan sanatçının rol aldığı en başarılı yapım ise 2006 yapımı "Pingpong" adlı yapımdaki rolüdür. Sebastian Urzendowsky Sebastian Urzendowsky (d. 28 MayÄ±s 1985, Berlin), Alman oyuncu. 2000 yılında oyunculuğa başlayan Urzendowsky, Avusturya asıllı Alman oyuncu Marion Mitterhammer ile başrolü paylaştığı 2006 yapımı "Pingpong" adlı filmde başarılı bir oyunculuk sergilemiştir. Apaxco Apaxco (Nahuatl dili: Apatzco), Meksika'nın Estado de México eyâletine bağlı bir belediyedir. Şehrin resmî ismi Apaxco de Ocampo'dır. Robert Bruce Merrifield Robert Bruce Merrifield (15 Temmuz 1921, Teksas - 10 Şubat 2006, New Jersey) Amerikan biyokimyager ve akademisyen. Önceden belirlenmiş bir sıralamaya göre amino asit zincirleri ya da polipeptit sentezlenmesine yönelik geliştirdiği metot sayesinde 1984 yılında Nobel Kimya ödülünün sahibi olmuştur. George E. ve Lorene (Lucas) Merrifield'ın tek oğlu olarak 15 Temmuz 1921 yılında Fort Worth Teksas'ta dünyaya gelmiştir. 1923 yılında Texas'tan ayrılıp Kaliforniya'ya taşınmışlardır. Çocuğluğu Kaliforniya eyaletinin birçok farklı şehrinde geçmiş, bu dönemde 9 farklı ilk öğretim ve 2 farklı liseye devam etmiştir. 1939 yılında Montebello Lisesi'nden mezun olmuştur. Lisans öncesi eğitimine Pasadena Ön Lisans Yüksekokulu başlamış, burada iki yıl okuduktan sonra Kaliforniya Üniversitesi, Los Angeles'a (UCLA) transfer olmuştur. Buradan Kimya alanında lisans diploması almıştır. Mezuniyet sonrası 1 yıl Philip R.Park Araştırma Enstitüsünde çalışmıştır. Enstitüde bir hayvan kolonisine bakmış ve yapay amino asitli beslenme üzerine büyüme deneyleri yürütmüştür. Bunlardan biri Geiger ile olan esansiyel amino asitlerin büyüme için eş zamanlı birlikte olması gerektiği üzerinedir. Philip R.Park Araştırma Enstitüsünde çalıştıktan sonra Kaliforniya Üniversitesi, Los Angeles'a lisansüstü eğitimine devam etmek üzere dönmüştür. Biyokimya profesörü M.S. Dunn'ün rehberliğinde pirimidinlerin miktarının ölçümüne yönelik mikrobiyolojik bir yöntem geliştirmek üzere yapılan araştırmalara katılmıştır. 19 Haziran 1949 yılında mezun olmuş mezuniyetinden bir gün sonra da Elizabeth Furlong ile evlenmiş ve ertesi gün Kaliforniya'dan ayrılıp New York'a taşınmıştır. New York'ta Rockefeller Tıbbi Araştırmalar Enstitüsünde çalışmaya başlamıştır. Daha sonra Rockefeller Üniversitesine dönüşecek olan enstitüde Yrd. Doç. Dr. D.W. Woolley'in çalışmalarına katılmıştır. Dr. Wolley ile birlikte dinükleotit büyüme faktörü ve peptit büyüme faktörleri üzerine çalışmıştır. Bu çalışmalar peptit sentezi gerekliliğini ortaya koymuş ve sonunda katı hâl peptit sentezi (SPPS) fikrini 1959 yılında ortaya çıkarmıştır. 1963'te Journal of American Chemical Society'de (Amerikan Kimya Derneği Dergisi) "katı hâl peptit sentezi" adını verdiği bir yöntemden bahseden klasik bir makalede tek yazar olmuştur. Bu makale derginin tarihinde beşinci en çok atıf alan makale olmuştur. Daha sonra bu peptit sentez yöntemi üzerine araştırmalar yürütmüştür. 1965 yılında katı hâl peptit sentezi üretim yöntemini otomatik hâle getirmiştir. Merrifield'ın araştırma grubu katı hâl peptit senteziyle ilk olarak bradikinin, anjiyotensin, desamino-oksitosin ve insülin gibi kıyasla küçük sayılabilecek moleküller üretebilmiştir. 1969 yılında bu yöntemle meslektaşı Bernd Gutte ile birlikte 124 amino asit uzunluğundaki ribonükleaz A enzimini otomatik olarak üretmeyi başarmıştır. Ribonükleaz üretebilmek için icadı olan makine 369 kimyasal tepkime ve 11391 otomatik işlev yerine getirmiştir. SPPS günümüzde peptit sentezinde standart olarak kullanılmaktadır. Katı hâl peptit sentezi nükleotit ve sakkaritlerin de sentezinde de uygulanmaktadır. Uzun süren bir hastalık neticesinde 14 Mayıs 2006 yılında 84 yaşında New Jersey'deki evinde vefat etmiştir. 1972 yılında Amerikan Ulusal Bilim Akademisinin seçilmiş üyesi olmuştur. Peptit kimyası üzerine yaptığı çalışmalardan dolayı birçok ödül almıştır. Bunlardan bazıları; Aldığı ödüllerin yanı sıra birçok üniversiteden de fahri doktora unvanı almıştır. Bunlardan bazıları; Ayrıca Sigma Xi, Phi Lambda Upsilon, Alpha Chi Sigma, Amerikan Kimya Derneği, Amerikan Biyokimyagerler Topluluğu, Amerikan Biyokimya ve Moleküler Biyoloji Topluluğu, ve Amerikan Peptit Topluluğu gibi birçok oluşumda üye olarak yer almıştır. Akademik kariyerinin büyük bir bölümününde katı hâl peptit sentezi olarak adlandırdığı, kimyasal transformasyonlar içeren sentetik bileşikler üretmede kullanılan yöntemi geliştirmekle uğraşmıştır. 1962 yılında karboksil grubunu, üretilecek peptit dizinin de son amino asiti destekleyecek şekilde kullanan yöntemi doktora öğrencileriyle birlikte geliştirmiştir. Bu yöntemle bradikinin, desamino-oksitosin, anjiyotensin ve insülin üretilebilineceğini yine aynı yıl kanıtlamıştır. Aynı süreçte Nils Jernberg'le beraber çalışarak bu yöntemini otomatik hale getirecek çalışmaları yapmıştır. Bu teknik (somatostatin, beta-endorfin, ACTH, ve tripsin inhibitorü gibi) birçok önemli molekülün yapay olarak üretilmesinde kullanılmaktadır. Bu metot ayrıca sentetik antijenik peptitlerin, antikor üretimine etkilerini araştırmak üzere de kullanılmaktadır. Rolando Schiavi Rolando Schiavi (d. 18 Ocak 1973), defans pozisyonunda görev yapmış Arjantinli millî futbolcudur. Profesyonel kariyerine 1993 yılında Argentino de Rosario kulübünde başladı. Daha sonra sırasıyla Argentinos Juniors, Boca Juniors, Hércules, Grêmio, Newell's Old Boys, Estudiantes LP, Boca Juniors, Shanghai Shenhua ve Club Rivadavia kulüplerinde oynadı. Nottingham Ãœniversitesi Nottingham Üniversitesi (İngilizce: University of Nottingham), Nottingham, İngiltere'de kurulu bir araştırma üniversitesidir. 1881'de Londra Üniversitesi'nin bir koleji olarak kurulmuş ve 1948'de bağımsız üniversite olarak Kraliyet Beratı verilmiştir. Ana kampüsü, "University Park Kampüsü", Nottingham şehrinin varoşlarındadır; ayrıca daha küçük "Jubilee Kampüsü", "Sutton Bonington Kampüsü" ve "King's Meadow Kampüsü"leri vardır. Son yıllarda uluslararası hüviyet kazanarak Kuala Lumpur, Malezya yakınlarında "Semenyih"de ve Ningbo, Çin'de şube ve kampüslar açmıştır. Kuruluş tarihi ve yapılanması dolayısıyla "Kırmızı Tuğla (Redbrick) Üniversitesi" olarak sınıflandırılmaktadır. Nottingham Üniversitesi Britanya Üniversiteleri içinde araştırmaya önem veren üniversitelerin kurduğu 1992'den önce kurulmuş üniversitelerden oluşan "Russell Grubu" ve "Universities 21" grubu üyesidir. Nottingham Üniversitesinde 5 fakülte bulunmakta ve çok geniş bilim, teknoloji ve bilgi alanlarını ve sanatları kapsayan 50 kadar değişik üniversite diploması sağlamaktadır. Son Birleşik Krallık üniversite istatistiklerine göre 34.377 tam-zamanlı kayıtlı öğrencisi bulunmakta ve tam-zamanlı üniversite öğretim üyesi sayısı 2,735 kişidir. Hearts Burst into Fire "Hearts Burst into Fire", Galli metalcore grubu Bullet for My Valentine'in ikinci stüdyo albümü "Scream Aim Fire"dan çıkan bir teklisi. "NHL 09" oyununda da kullanılan şarkı, grubun çoğu şarkısının aksine standart gitar akordunda çalınmıştır. Waking the Demon "Waking the Demon", Galli metalcore grubu Bullet for My Valentine'in ikinci stüdyo albümü "Scream Aim Fire"dan çıkan bir teklisi. Şarkının video klibi Akademi Ödüllü yönetmen Mike Nichols'un oğlu Max Nichols tarafından yönetildi. Keledoş Keledoş, Kələkoş Türkiye'nin doğusunda bilinen, kimisine göre Ağrı, Bitlis, kimisine göre Van veya Muş yöresine ama genel anlamda Türkiye'nin yöresel adıyla Serhed-Behdînan Bölgelerine ait yöresel bir Kürt yemeğidir. Yapılışı bu yörelere göre değişmektedir. Acılı veya acısız olarak yapılan yemeğin ana ürünü buğdaydır. Nohut ve döğme bir tencerede haşlanmaya bırakılır. Pişmesine yakın yeşil mercimek konur, hepsi piştikten sonra içine akpancar ve kavurma eti konur. 10-15 dakika kaynatılır. Malzeme iyice pişer, ezilmiş kurut kaynayan tencereye dökülür muhallebi kıvamına gelinceye kadar pişirilir. Ocaktan indirilir, üzerine tereyağı konulur bu yağ yemeğin sıcağı ile erir daha sonra servis yapılır. Park Bom Park Bom (Korece: 박봄, d. 24 Mart 1984) Güney Koreli şarkıcıdır. Güney Kore'de doğmuş ve uzun süre Amerika'da yaşamış, orada İngilizce öğrenmiştir. Şu anda YG Entertainment'in kurmuş olduğu kız grubu 2NE1'ın ana vokalistidir. Şu ana kadar "You and I" ve "Don't Cry" teklilerini yayınlamıştır. Her iki tekli de Güney Kore listelerinde zirveye yerleşmiştir. "You and I" 2010 yılında Mnet Asian Music Awards ödülü almıştır. 25 Kasım 2016 günü grubun dağılmasıyla gruptan ayrılmıştır. Bom ailesinin ikinci kızı olarak Seul'de doğdu. Bom'un ablası Park Go Eun bir çellisttir. Bom okumak için Kore'den ayrılıp Amerika'ya gitti. Lesley Üniversitesinin psikoloji bölümüne kaydoldu. Üniversite öğrencisiyken Mariah Carey sayesinde müziğe ilgi duymaya başladı. Müziğe olan ilgisini bir kariyer olarak sürdürmek istedi ancak ailesi izin vermedi, halasının gizli teşviki ile Berklee College of Music'e transfer olup müzik kariyerini başlattı. Bom YG Entertainmentta şarkıcı olabilmek için seçmelere katıldı ancak reddedildi. 3 yıl sonra tekrarseçmelere katıldı, bu sefer de başaramazsa bu hayalinden vazgeçeceğini söyledi ancak nihayet kabul edildi ve stajyer oldu. BigBang grubunun üyeleri ile düetler yaptı ve kliplerinde oynadı. Bom aynı zamanda Kore'nin ünlü starı Lee Hyo Ri ile birlikte çalıştı. YG Entertainment yeni bir grup kuracağını ve bu grubun 4 kişiden oluşacağını ve grubun adının 21 olacağını duyurdu fakat aynı adı taşıyan bir şarkıcı olduğu için grubun adı 2NE1 olarak değiştirildi. Bom gruba ana vokalist olarak yerleştirildi. Reklam müziği olan Lollipop'ta BigBang ile çalıştılar ve şarkı hemen başarı kazandı. İlk tek çıkış şarkıları olan Fire 100.000 kopya sattı. Grup şu anda Kore ve dünyanın en başarılı kız grupları arasındadır. Scream Aim Fire (şarkı) "Scream Aim Fire", Galli metalcore grubu Bullet for My Valentine'in ikinci stüdyo albümü "Scream Aim Fire"dan çıkan bir teklisi. Tekli, 18 Aralık 2007'de Amerikan iTunes mağazasında ve grubun resmî MySpace sayfasında yayınlandı. "Guitar Hero World Tour" ve "Guitar Hero Modern Hits" oyunlarının yanı sıra Rock Band 3'te indirilebilir içerik olarak yer alan parça, grubun dünya çapında tekli listelerinde en yüksek başarıyı elde ettiği teklisidir. Tears Don't Fall "Tears Don't Fall", Galli metalcore grubu Bullet for My Valentine'in ilk stüdyo albümü "The Poison"dan çıkan bir teklisi. 17 Haziran 2006'da Trustkill Records etiketiyle ABD'de yayınlanan şarkı, The Hot Mainstream Rock listesinde 24., Top Modern Rock listesinde 32. sıraya kadar yükselmesinin yanı sıra Kerrang! Ödülleri En İyi Tekli ödülünü kazandı. Lazy Bums Lazy Bums (İbranice: הבטלנים, "tembel serseriler"), "Nathan Datner" (d. 17 Nisan 1956) ve "Avi Kuşnir" isimli iki üyeden oluşan İsrailli komedi ikilisi. 1987 ve 1989 yılları arasında etkin olan ikili, Brüksel'de gerçekleştirilen 1987 Eurovision Şarkı Yarışması'nda İsrail'i, "Şir Habatlanim" isimli şarkı ile temsil etmiş ve 73 puan ile yarışmayı sekizinci sırada tamamlamıştır. Şarkının satirik sözleri nedeniyle İsrail kültür bakanı Yitzhak Navon, İsrail ulusal kanalını, şarkının yarışmada sahne alması durumunda istifa etmek ile tehdit etti ancak bunu hiç yapmadı. Meksika Kızılderili katliamları Meksika Kızılderili katliamı (İspanyolca "masacre indígena"), Amerika'nın Avrupalılarca sömürgeleştirilmesi() sürecinde günümüzdeki Meksika topraklarında ve bu topraklardaki Yeni İspanya döneminde Meksika Kızılderililerine karşı Avrupa'dan (çoğunlukla İspanya'dan) göç eden Beyaz yerleşimciler ile bunların soyundan gelen Meksikalılar tarafından gerçekleştirilen katliamları nitelendirdiği gibi, Kızılderililer tarafından diğer Amerika yerlilerine ya da Beyaz yerleşimcilere karşı yapılan katliamları da belirtir. Katliamların bir kısmı Meksika Kızılderili savaşlarının parçası olarak gelişmiştir. Günümüzdeki Meksika'nın İspanya'dan bağımsızlığını ilân ettiği 16 Eylül 1810 tarihinden önce olan katliamlar (liste tam değil): Günümüzdeki Meksika'nın İspanya'dan bağımsızlığını ilân ettiği 16 Eylül 1810 tarihinden sonra olan katliamlar (liste tam değil): All These Things I Hate (Revolve Around Me) "All These Things I Hate (Revolve Around Me)", Galli metalcore grubu Bullet for My Valentine'in ilk stüdyo albümü "The Poison"dan çıkan bir teklisi. 3 Şubat 2006'da Sony BMG etiketiyle Almanya'da, 7 Şubat 2006'da Visible Noise etiketiyle Birleşik Krallık'ta yayınlanan parça, sadece bir yerinde çığlık içerdiği için "The Poison" albümünün en yumuşak şarkısıdır. Şarkı ayrıca birden çok akustik gitar içerir. All These Things I Hate (Revolve Around Me) CD1 All These Things I Hate (Revolve Around Me) CD2 All These Things I Hate (Revolve Around Me) CD1 All These Things I Hate (Revolve Around Me) CD2 Tam yansÄ±ma Toplam iç yansıma, ışığın kırılma indisi yüksek bir ortamdan düşük bir ortama geçerken kritik bir açıya eşit veya daha büyük bir açıda kırılmasına verilen addır. Bu durumda gelen ışık tamamen geldiği ortama geri döner. Bu yöntem sayesinde ışık kayıpsız bir şekilde istenilen bölgede saklanılabilir. "Şir Habatlanim" (İbranice: שיר הבטלנים, Türkçe: "Serserilerin şarkısı"), Lazy Bums tarafından seslendirilen ve 1987 Eurovision Şarkı Yarışması'nda İsrail'i temsil eden İbranice şarkı. Yarışmayı 83 puanla yedinci sırada tamamlamıştır. Şarkının satirik sözleri sebebiyle, şarkının yarışmada sahne alması durumunda, o sıralar İsrail kültür bakanı olan Yitzhak Navon ulusal kanalı istifa etmek ile tehdit etmiştir ancak bunu hiç yapmamıştır. Şarkı, 1988 yılında müzik şirketi sahibi ve eski politikacı İsveçli Bert Karlsson tarafından "Hoppa Hulle" ismiyle İsveççe olarak ve 1996 yılında Brezilyalı şarkıcı Xuxa tarafından "Huppe-Hule" ismiyle Portekizce olarak yeniden yayınlanmıştır. Jason Grace Jason Grace, kurgusal bir karakter ve Rick Riordan'ın Olimpos Kahramanları serisinin kahramanlarından biridir. İlk kez, Rick Riordan'ın yazdığı Percy Jackson ve Olimposlular serisinin devamı olarak yayımlanan Olimpos Kahramanlarının birinci kitabı kayıp kahramanda görünen Jason, melez kampına ait olmadığını düşünmektedir. Aslında başka bir kampa aittir ve hafızasını kaybettiğinden sadece öz ablası Thalia'yı hatırlamaktadır. Piper Mclean, Jason ile ilk karşılaştıklarında Sis yüzünden ilişkisi olduğunu sanmıştır fakat daha önce hiç karşılaşmamışlardır. İlerleyen zamanlarda Jason da ondan hoşlanır ve üçüncü kitapta çıkmaya başlarlar. Zeus'un oğlu olan Jason aynı zamanda uçabilme (havayı kontrol edebilme) kabiliyetine de sahiptir. Melez kampında ilk görevine Piper ve Leo ile çıkmıştır. Aslında ait olduğu Jüpiter Kampı'nda birçok göreve çıkmış ve tecrübe sahibi olmuştur. İkinci kitapta ise Jason Grace'in Zeus'un Romalı çocuğu Thalia ise Yunan çocuğudur. Fakat bir tanrının aynı aileden iki farklı (Yunan ve Romalı olmak üzere) çocuğu olması doğru olmadığı için Jason 2 yaşında iken annesi onu kurt tanrının yanına bırakmıştır. Kurt tanrıdan da Juno (Hera) onu alıp melez kampı'na (Yunan kampı) yolladı fakat Jason melez kampına gitmeden önce asıl olması gereken yani jüpiter kampında (roma kampı) 12'nci lejyon yargıcı olup lanetli lejyon olan lejyon 5'i kurtaracak iken ortadan kayıp olur. Yediler kehanetindeki yedi melezden biridir. Hafızasını tekrar kazandıktan sonra arkadaşı Leo Valdez'in yaptığı 2. Argo ile Jüpiter Kampı'na gitmiştir. Sadece o değil o ve melez kampı. Bunun nedeni Jason'ı evine teslim etmekten ziyade iki kampın bir olup düşmana