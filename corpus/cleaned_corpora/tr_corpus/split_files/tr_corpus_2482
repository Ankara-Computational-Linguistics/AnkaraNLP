için çalışıyorum demekte sanki. Büyük Türkiye ise hem o anlamı kapsıyor, hem de ikinci bir anlama açık Ben senin anavatanınım, gel bana... — Öyle. Bu iki söz aynı zamanda iki parti liderinin, Özal'ın ve Demirel'in özlemlerini, siyasal mesajlarını, düşünce düzeylerini, söz hazinelerini, yerine göre demagoji olanaklarını da gösteriyor. Daha önce konuşmuştuk. Özal, Anavatan sözcüğünü belki başka şey düşünerek bulmuştu, ama sözcükler ve kavramlar dünyasında gafil avlandı. Anavatanın neresi. diye sordular ona. Neresi anavatanın. Grönland mı. — Ülke ya da ulus adlarının önüne büyük sözcüğünün gelmesi de tarih boyunca belli bir siyasal anlam taşımıştır. Sözgelimi Büyük Sırbistan demek, Balkanlar'ın büyük bölümünü içine almış, ya da almak için ant içmiş Sırbistan demektir. İtalya'nın İÖ VII-VI. yüzyıllardaki adı Büyük Yunanistan anlamına gelen Yunanca iki sözcükten oluşuyordu. Çünkü İtalya o yüzyıllarda bir Yunan sömürgesiydi. Birçok İtalyan kentini Helenler ve İyonyalılar kurmuştur. Tabii bu çok eski. — Demirel'le ne ilgisi var bunun. — Dur, şeyi söyleyeyim de, sonra... Niçin Büyük Britanya. — Büyük Britanya adı o adaları aşıyor (hoş, adalar konusunda da aynı anlam geçerli ya...). Birleşik Krallık anlamında da kullanılıyor zaman zaman. — Yani. — Yanisi, Demirel de, Büyük Türkiye imgesini kurarken, ister bir yanlışlık sonucu, ister demagoji gereksinimi, ister bilinçli bir seçme olarak, Türkiye'deki ırkçı kesime bir mesaj, hiç yoksa bir selam iletiyordu. Siyasal literatürde imparatorluk vaat eden bir deyim bu. Temelinde o var. Yoksa Demirel, sözgelimi Gelişmiş Türkiye de diyebilirdi. Neden dememiş. Aslında öyle de kullansa sonuç değişmiyor. Bir kez Büyük Türkiye demiş ya. Bu, şu Demirel'in portresi çıkıyor ortaya bu sözle. Yanlış da kullansa... — Yanlışlar göstergelerdir. — Evet, yanlışlar da göstergelerdir. Aslında her şey gösterge. — Adımımı atıyorum, göstergebilime malzeme oluyor. — Bir de Enver Hoca'yı düşün. İkinci Dünya Savaşı'ndan sonra bir Büyük Arnavutluk sözüdür gitmeye başlıyor. Enver Hoca tiksiniyor, bir bakıma da korkuyor Büyük Arnavutluk deyiminden tuzaklar buluyor onun arkasında. (Kafaoğlu kardeşler birdenbire görünüverirler. Ne biliyorlar ki bunlar. Şunu söyle yeter Bir mühendis, ekonomi ve sosyal bilimleri iyi biliyorsa, gerçekten biliyordur. Ama bunları bildiğini söyleyen otuz kırk mühendis birden ortaya çıkarsa, o zaman hiçbiri hiçbir şey bilmiyordur. — Demokratik Sol kavramı var bir de. Der demez, Türkiye'de Ecevit geliyor akla. — Bence, Demokratik Sol Parti adında da özellikle sola karşı bir anlam vurgulanıyor. Biz soluz, ama demokratikiz mesajı öne çıkarılıyor. Demokratik Sol, sosyalizm kavramını incitiyor. Ortanın Solu'ndan bir adım ileride, ama ondan daha iyi niyetli değil. Daha içtenlikli demiyorum, çünkü Ortanın Solu'nda da içtenlik yoktu. Belli bir gerçeği 1961 Anayasası hükümlerini kabul temel zorunu yatar Ortanın Solu'nda. — İsmet Paşa, Statüko Paşa'ydı aynı zamanda. Ama statükonun en son basamağında, ilerinin başladığı noktadan bir önceki noktada dururdu. Sadrazamdı. Mevcut düzen değişti mi, onun en ileri noktasında yer alırdı denebilirse, mevcut düzenin her zaman en ilerici adamı... 1961 Anayasası ile mevcut düzen değişince, hemen Ortanın Solu'nu getirdi. — Erdal İnönü. — O, babasından bir adım ileride. Mevcut düzenin ötesindeki aşamanın hemen ilk noktasında. Ne olursa olsun, ondan başlayan bir şey var... 9 Temmuz 1989 Nihal Yeğinobalı Biz, genç kızların okuyup da, genç erkeklerin okumadığı kitaplar basıyoruz. Şu anki yayın politikamız bu. Altın Kitaplar yayınevinin yönetmeni Dr. Turhan Bozkurt 1960'larda böyle konuşuyordu. Daha sonra, best-seller olayı uluslararası bir dalga halinde Türkiye'ye de vurmaya başladıktan sonra durum değişti. Çizgi romanın fotoromanı silip süpürmesi gibi, bestseller de eski magazin roman görüntüsünü yok etti. Nihal Yeğinobalı'nın çevirmenler arasında ilginç bir konumu var. Deneyi de kimseninkine benzemiyor. Bir eli klasik yapıtlarda, bir eli magazin romanlarda. Özellikle kadın çevirmenler arasında benzersiz bir konumdur bu. Hem ayrık, hem prototip... 1945'te Arnavutköy Kız Koleji'ni bitirdi, ama çeviri işine o tarihten önce başlamıştı. Tutkunun, yeteneğin yanında, zorunlar da büyük ölçüde rol oynadı bu konuda. Manisa'da tarım işleriyle uğraşan babası çok sert bir adam. Nihal, annesini kurtarmak için kardeşleriyle anlaşıyor ve boşanma tarihinin sayfalarına ilginç bir örnek ekleniyor Anne ve çocuklar, bir bütün halinde, babayı hayatlarından çıkarıp atıyorlar. Bu olay Nihal Yeğinobalı'yı açıklar mı, bilemiyorum. Ama şu anlatacağım onun entelektüel hayatına mutlaka ışık tutuyordur Ailesinin bakımını üstlendi. Bunun için kestirmeden de hareket etmesi gerekiyordu. Klasikleri elden çıkarmadan, magazin roman çevirilerine de yönelmesine, hiç değilse başlangıç noktası için böyle bir açıklama getiremez miyiz. Suluboya yörük kızı. Amerikalıyla da evlendi. Gitti, orada çocuk doğurdu. NewYork Üniversitesi'ne devam etti. Sonra da bir şeye kızıp Amerikalı subaydan boşandı. Türkiye'ye döndü. Tabii, bu arada yıllar geçiyor... Dil olanağı dışında, fazla bir şey getirmedi Amerika'dan. ‘60'lı yıllarda, Cağaloğlu yokuşunu belini fazla sıkmış bir kemerle bir solukta alan bu genç kadın için şöyle diyorlardı Ne mi getirmiş. Bir kere o kemeri getirmiş. Sonra fena olmayan bir nafaka, bir sürü sözlük ve tematik yayın... Klasiklerde kalmayı ve klasiklerde her zaman amatör kalmayı bildi. Magazin yayınlarda ise, her zaman aile kurtarıcısı , çetrefil biçimde profesyonel ve fazla zarif. Hafta dergisini, kendi deyimiyle kapaktan kapağa kotarmıştır. Yani ilk satırdan son satıra. Yıldız falı dahil. Yabancı bir aylık dergiden haftalık yerli dergiye yapılan bu fal uyarlaması onu yeni bir zoruna, ekleme, yaratma zorununa götürdü. Papa Eftim'in damadı başta olmak üzere, okurları büyük kaygılar yaşadılar o günlerde. Çünkü Yeğinobalı, ad vermese de, kimin yarın ne olacağını hemen öngörüyordu. Nihal Yeğinobalı ‘50'li yıllarda çıktı ve parladı, ‘60'lı yıllarda gürlüğünü yaşadı, daha sonra da kendini kabul ettirmenin rahatına girdi. Önde gelen yayınevleriyle çalıştı Türkiye, Altın Kitaplar, Can, Cem... Hayat öyküsünün zorunlarından doğan Genç Kızlar adlı bir de romanı var Nihal Yeğinobalı'nın. Çeviri-telif mi desek, telif-çeviri mi. En iyisi de, galiba çeviri biçimli telif. Ailesinin bakımını üstlendikten sonra kendisi bir kitap yazmaya karar verdi. Bir roman. Kolej'deki kızların gerçek ve düş dünyalarını gerçekçi bir tutumla yansıtan. Ama henüz ünlü değildi. Ayrıca, o yıllarda, çeviri kitapların bir ayrıcalığı vardı okur gözünde. Yabancı bir ad seçti kendine Wincent Ewing. Genç Kızlar'ı Wincent Ewing'ten çevirmiş gibi yayımladı. Kitap büyük ilgi gördü. 1950. Dizgici güzeli. Üst üste baskılar yapıyor Genç Kızlar. O zamanın best-seller'ı. Nihal Yeğinobalı yayınevine gittiği günler, dizgiciler hemen basımevi bölümünden dışarı fırlıyorlar Genç Kızlar'ın mütercimi gelmiş. Dizgiciler dizdikleri metni okumazlar cümleler bütünü değil, harfler bütünü olarak bakarlar metinlere. Ama işte, Genç Kızlar'ı okumuşlar. Bugün 16. baskıda Genç Kızlar. ‘50'li ‘60'lı yıllar. ‘70'li yıllar. Dünyadaki best-seller olayı henüz ülkemize tam yansımış değil. Sosyal ve ideolojik yayınlar patlaması olmuş, ama magazin yayınlar da o halleriyle sürüp gitmekte. Ne çevirmenler var o günlerde Nüveyre Gültekin, Azize Berger, Baba romanından büyük kazık yiyen Özay Süsoy, Agatha Christie çevirip de kendileri de korku romanı gibi dolaşan gizemli Suveren kardeşler (Gönül ve Gülten)... Güzellik kraliçesi kızına hayat düzeyi sağlamak için çalışmaktan gözlerini yitiren Zeyyat Özalpsan, bilgeler bilgesi Ahmet Angın... Ve özel adları bile Türkçeye çevirme meraklısı Vedat Üretürk. Adamın adı Mr. Pierre se, hemen Bay Kaya diye dilimize aktarırdı Vedat. İşte bunların yanında, bazen da uzağında, bir Nihal Yeğinobalı. Küçük armada. Kendi kitabının çevirmeni. Şemsiyesini kimono olarak kullanır. 16 Temmuz 1989 Eli Titremiş — Ülkemizde incelemeye, araştırmaya o kadar da gerek yok. Çünkü araştırmadan da her şey eline geli geliveriyor. — Oysa hayatta üç güzel şey varsa, üçüncüsü araştırmadır. Bir şey mi oldu da, böyle konuşuyorsun. — 1982 Anayasası'nın Başlangıç bölümüne baktım dün. O kadar Türkçe yanlışı, tutarsız sözcük var ki. — Oysa anayasaların Başlangıç bölümleri çoğunca harika metinlerdir. — Yok, bu kez başka. Mecelle'deki Osmanlıcanın doruğu geldi aklıma. 1961 Anayasası'nın yalın cümlelerini düşündüm. Söylev'i düşündüm. — Bir iki örnek verir misin. — Şöyle bir cümle sözgelimi Türk milletinin meşru temsilcileri olan Danışma Meclisi... Danışma Meclisi milletin temsilcisi mi, temsilcileri mi. Niçin çoğul. Bu cümleyi böyle kuran bir çocuk ilkokulda üçüncü sınıfa geçemez. — Yok canım, o kadar da değil. Dördüncü sınıfa... — Yine Başlangıç bölümünden bir cümle yapısı sana Hiçbir düşünce ve mülahazanın... Atatürk milliyetçiliği... karşısında korunma göremeyeceği... Korunma göremeyeceği diye bir söz var mı Türkçede. — Başlangıç bölümünden başka bir cümle Laiklik ilkesinin gereği kutsal din duygularının... İlkesinin gereği din duyguları... gereği sözcüğünden sonra bir virgül düşmüş bile olsa, cümledeki dil belirsizliği yok edilemiyor. — Anayasalardaki Başlangıç bölümlerine daha çok bağımsızlıklarına yeni kavuşmuş, devrim yapmış ya da bir bunalımdan kurtulmuş ve yeni düzen kurma aşamasındaki ülkelerde rastlanıyor. Daha yeni canım... — Şu da var mı ama Bölücü ve yıkıcı kanlı bir iç savaşın gerçekleşme noktasına yaklaştığı sırada... İç savaşın gerçekleşmesi... Türkçenin sindiremeyeceği bir söz. İç savaşı önleyen kişilerin böyle bir sözü hiç söylememeleri gerekir. Burada, gerçekleşme sözünde bir beklenti alt-anlamı da yok mu. Nitekim aynı Başlangıç bölümünün ikinci bendinde o sözcük olumlu bir içerikle kullanılmış Türk Silahlı Kuvvetleri'nin, milletin çağrısıyla gerçekleştirdiği 12 Eylül Harekâtıyla... — Bütün bunlar... — Bak, 1982 Anayasası'nın Başlangıç bölümü yaklaşık 300 sözcüklük tek bir cümle bendler, paragraflar, yan cümlelerle iç içe gelişerek uzayıp gidiyor. Sana bu şahane cümlenin maketini vereyim Bir iç savaşın yaklaştığı sırada gerçekleşme noktasına Bu anayasa Atatürk inkılap ve ilkeleri doğrultusunda Dünya milletler ailesinin bir üyesi olarak çağdaş medeniyet düzeyine ulaşma yönünde ...üğü...., olduğu..., çıkaramayacağı ...ayrımının... anlamına gelmeyip ...dan ibaret ve bunun işbirliği olduğu... üstünlüğün ancak kanunlarda olduğu Hiçbir mülahazanın... bölünmezliği esasının..., karıştırılamayacağı Türk varlığının devlet işlerine Her Türk vatandaşının..., hak ve hukuk yetkisine sahip olduğu Topluca Türk vatandaşlarının... inancı içinde huzurlu bir hayat talebine hakları olduğu... Fİkir, inanç ve kararıyla anlaşılmak... üzere Türk milleti tarafından... Türk evlatlarının millet sevgisine emanet ve tevdi olunur. Cümleyi mümkün en kısa grafik durumuna getirelim İç savaşın yaklaştığı sırada..., bu anayasa doğrultusunda olduğu.., hakları bulunduğu.., inanç ve kararıyla anlaşılmak.., üzere Türk evlatlarının millet sevgisine emanet ve tevdi olunur. Cümle düşük. İç içe birçok düşüklük var ayrıca. İlginç bir cümle daha her Türk vatandaşının..., temel hak ve hürriyetlerden..., yararlanmak..., onurlu bir hayat sürdürme hak ve yetkisine sahip olduğu... Hayat sürdürme ne demek. Ayrıca hayat sürdürme yetkisi ne demek. — Bireye yetki veriyor, fena mı. — Bu kadarla kalsa iyi, Başlangıç bölümünde şöyle bir ara cümle de var Topluca Türk vatandaşlarının, milli gurur ve iftiharda..., milli varlığa karşı hak ve ödevlerde... Topluca Türk vatandaşları ne demek. — Sözlükte iki anlamı var topluca'nın bir, toplu olarak iki, vücutça biraz dolgun... Elbet birinci anlam söz konusu burada, ama o sözcük orada öyle kullanılır mı. Sonra nasıl söz, milli varlığa karşı hak ve ödev... Hadi ödevi kabul edelim, ama milli varlığa karşı hakkı nasıl yorumlayacağız. Milli varlık patronumuz mu ki hakkımızı söke söke almaya çalışalım. (Orhan Aldıkaçtı, sakızını ağzında döndürerek Biz bu anayasayı... Beni mi. Bana sorarsanız ‘topluca' lafını kullanmadım ben. Dememişim... Demişsem de, başkaları demiştir... Şener Akyol, kaldırım sefası içinde yürüyerek Anayasa deyince aklıma Danışma Meclisi'ndeki güzel günler ve Perşembe Pazarı gelir. Sahi, Perşembe Pazarı var ki acayip. Orada, işte, esnaf, tüccar ve her şey toplucadır. Ama niçin bana soruyorsunuz, Sultanhamam'a sorun. — 20. Maddede de şöyle bir cümle var Kimsenin üstü, özel hayatları ve eşyası aranamaz ve bunlara el konulamaz. Kişinin üstüne başına ve özel hayatına nasıl el konabilir. Sonra, Kimsenin özel hayatları nasıl bir deyim. Bir sürü mü özel hayatı var kişinin. — Daha ileri gitmeyelim istersen. Biz 82 Anayasası'nın sadece 300 kadar sözcükten ve tek cümleden oluşan Başlangıç bölümündeki Türkçe aksaklıkları üzerine konuşuyoruz. Gerisini uzmanlara bırakalım. — Peki ama ‘82 nerde, 89 nerde. Daha önce okumamış mıydın 82 Anayasası'nı. — Okumuştum da, dikkat etmemişim. Dert o kadar çok ki. Hani Avustralya'ya göç etmiş bir işçinin şiirindeki gibi Borçlarım derdimi aştı. Enflasyon köreltti bizi. — Ama bir buçuk sayfalık metinde bunca yanlış olur mu. Her şeyin bir anlamı var. Bir pisliğin üstünü örtmeye çalışırken eli titrer insanın. Evet. Önünde sonunda hepimiz insanız. Eli titremiş... 23 Temmuz 1989 Sokullu ve Çandarlı — Hiç değişmeden her gün çok değişiyor. — Özal mı. — Özal. Kimi zaman Karun'un Diyojenlik taslaması gibi bir tavır içinde. Bakınız diye başlıyor bütün cümleleri. Hiçbir cümlesinin sonu yok. Ne tuhaf, yine de güzel konuşuyor sayıldı. En kaba Türkçeye ve gizliliğe yöneldi. Nasıl bir söz düzeni. — Operada hayalet... — Hayır saz salonunda gulyabani. — Öyle bir cümle kur ki son zamanlarda moda olan marjinal sözcüğü bir de Özal'ın çevresinde kendi tanımını yaratsın. — Yusuf Bozkurt hanedanın marjinal üyesidir. — Peki, Sayın Evren'le Turgut Özal'ı bir arada gösteren semiyotik bir görüntü çizebilir misin. Bir görüntü ki 12 Eylül gerçeğini de bir ölçüde yansıtsın. — Mescit. Minaresi Evren, kubbesi Özal. — Özal'ın kaba konuşmaya yöneldiğini söyledik. Ama başta masum konuşma içindeydi. — Bence şimdi daha doğal bir dışavurumculuk içinde. Gerçek Turgut Özal budur diyorum. MSP'li Sokrates. Nasrettin Hoca'ya sığınıyor sanki... Söyledikleri kaba, ama küfür değil. Mazoşist sövgü diye bir şey var mıdır, bilmiyorum varsa, Özal, sövgüyle farkında olmadan kendini didikliyor. — Ama nasıl olur, Küçük Turgut diyor... Yengemin şeyi diyor... — Desin, bunlar güçsüzlüğün sonuçlarıdır. Biliyorsun, sövgü bir saldırmama eylemidir. — Yumuşakçalara benziyor tavırları ve sözleri. — Evet en başta hiç saldırmıyordu sonra saldırırken savunmaya geçti daha sonra da savunurken saldırmaya. — Turgut Özal'ın erotizme hiç mi katkısı olmadı yani. — Olmaz mı. Semra'yı seçti. Semra'nın sözcük anlamının esmer olduğunu biliyor muydun. — Ama papatyalar, öküzgözü papatyalar. — Her şeyin bir yolu var canım, ne boyalar var, ne kökboyalar... — Kuşbilim. — Kuşbilimden 10 alır. Çünkü iktisat bilgisinin ne olduğu anlaşıldı. Daha doğrusu iktisat niyetinin. — Erdal İnönü yolsuzluklar demiş, rüşvet demiş... — Herhalde Özal'ın kendisi için değil de, çevresindekiler için demiş. Rüşvet hep kol gezmiştir ülkemizde. Özal onu günümüzde bir hayli kolaylaştırdı, o kadar. Neler var tarihimizde. Çandarlı Kara Halil Bizans'tan para almıştı. Yoksa, İstanbul belki de daha o sırada alınacaktı. Ee, ne yaparsın, adam koskoca Çandarlı Kara Halil. Sokullu Mehmet Paşa'nın kimseyi hediyesiz huzuruna kabul etmediği de çok yazılmıştır. — Daha çok memuriyetlerin satışı biçiminde bu rüşvet sistemi. Büyük otorite memurdan atama rüşveti alır, memur da bunu ödeyebilmek için herkesten. Hz. Hasan bile rüşvet almış. Muaviye'den. — Turgut Özal memura rüşvet yolunu sezdiren ilk başkandır. Memur kendine ikinci bir iş bulsun demek başka türlü açıklanamaz. Daha önce de vurgulamıştık bunu. — Bugün rüşvetin toplumumuzda daha da dramatik bir yeri var normal işler için alınıyor rüşvet. Ceza Kanunu'ndaki rüşvet tanımını aşan bir şey söz konusu. — İş absürd bir yola girmiş. İlginç bir rüşvet olayı anlatayım sana. 1697'de, Kudüs'teki Kutsal Mezar konusunda Rumlar ve Ermeniler arasında anlaşmazlık çıkmış, sonunda da mahkemeye gidilmiş. Kadı çok tatlı bir adam. İki taraftan da beşer bin Taler para almış ve anlaşmazlığın sürüp gitmesine karar vermiş. — Maliyeciler sonradan mali müşavir, generaller yönetim kurulu üyesi, gümrükçüler gümrük komisyoncusu, TRT'ciler reklam şirketi görevlisi oluyorlar. — Maliye'de vergi dairesi müdürlerinin evleri, muhasebe müdürlerinin dairedeki odaları daha güzeldir... Tabii, herkes için söylemiyorum, genel bir eğilim var böyle... — Maliye dedin de... Maliye'deki yükselmenin koşulları nelerdir sence. — Maliye'de üst düzey görevlileri için dürüst sözcüğünü kullanacağım. Ama o dürüstlük bakanlıktan ayrıldıktan hemen sonra korkunç bir oportünizme dönüşüyor. Maliye Bakanlığı'nda yükselmenin, yeteneğe eş ayrı bir göstergesi de var telefon etmek. Kim çok telefon ediyorsa, o yükselir. Planlama'ya da sıçramıştır bu. — Ha, Ekrem Pakdemirli Maliye Bakanlığı'ndaki kurulların (Maliye Teftiş Kurulu, Hesap Uzmanları Kurulu...) giriş ve yeterlik sınavlarına yeni kurallar getirmek istiyormuş. Torpil yolu açmak. Bugün yeni bir politikacı tipi çıktı ortaya, Henri Michaux' nun şu dizesindeki gibi Kendini sadece yellenerek dışavuran bir adam. 30 Temmuz 1989 Kanun Kuvvetinde Aşağılama — Büyük Millet Meclisi'nde şu kadar milletvekili var... Yüzdeler, oranlamalar... Yüzde 21, yüzde 15... — Özal bu oranın yüzde 12'ye düşmesini bekliyor. O zaman ayılacak.. Hatta, yüzde 11'e yani 12 Eylül öncesine. Ancak o zaman erken seçime razı olabilir. — Bu yüzdeleri ve oranlamaları ayrıca ikiye bölmelisin. — Neden. — Kanun kuvvetinde kararnamelerden ötürü. Bu tür kararnamelerle Özal, Meclis'in görüntüsünü, doğrudan halk temsilcisi imgesini, bir yerde gücünü ve saygınlığını yok etmiş, hiç değilse gölgelemiştir. Bugün, sözgelimi, Cumhurbaşkanlığı seçimi konusunda Meclis'in ağırlığından söz ediyor. Ama olan kadarıyla da, o ağırlığı almış, ortadan kaldırmış. — Şöyle özetleyebilir miyiz Eskiden parlamento dışı muhalefetten söz edilirdi. Özal büyük bir yenilik getirdi, parlamento dışı iktidar şey'ini getirdi. — Neyini. Şimdi de o gruba dayanarak cumhurbaşkanı olmak ya da birini oraya getirmek istiyor. Bu kadar milletvekili olan, üstelik hepsi her konuda gözünün içine bakan bir mecliste kanun kuvvetinde kararname anlayışı ancak bireysel çılgınlıkla, bencillikle, yanında yöresinde yer alan kişileri aşağılama tavrıyla açıklanabilir. Kusurları çok Turgut Özal'ın ama bunların en ağırlarından biri, en yakın çevresinin dışındaki yakınlarını sonsuz aşağılamış olmasıdır. Bunun için, arkasına atı atıverdiği taşlar artık yolunu fena kesmeye başladı onun. — Münkir'ini hemen oracıkta kazıklayan Nekir gibi... — Halkı da şeytan saydı geçende... — Nasıl yani. — Basını şeytanın avukatı olarak gösterdi. N'olsa, basın bugün halkın çıkarlarını da savunuyor. — Özal bir açıdan da ülkemizde kültürsüzlüğün söz sahibi olduğu gerçeğini ortaya koyuyor. — Alt kültürler var... — Hayır doğrudan klasik anlamda kültürsüzlük. Ve bir kültürsüzlük propagandası... Bu da bir kültürdür elbet... Balzac'taki kişilik uçurumu kavramını düşün. Toplum uçurumu arıyor Özal. Kişiselliğinin açmazlarını oradan sıyırtıp geçerek. O yönüyle sıcak bir roman kişisi. — Çağı atlayan adam, çağı atladım diyor. — Bir Nasrettin Hoca tadı da yok değil... — Nasrettin Hoca hiçbir zaman reisülküttap olmak istemedi. — Fonlarla bütçeyi fena deldi. — Çadırkentlerle Anadolu'nun kavimler kapısı niteliğini yeniden güncelleştirdi. — Bunun iyi mi kötü mü olduğu bugünden söylenemez. Sen yine fonlardan söz et. Fonlar dehşet. Fak-fuk-fon bile var. Okus-pokus gibi bir şey. Halkın ekmeğine el koyarsın. — Boşver bunları şimdi. Evita'dan söz et. Evita deyince aklına ilk gelen adı söyle. —Haldun Dormen. — Mirabeau. — Köprüsü mü, kendisi mi. — Kendisi. — Ölümünden yüzyıl sonra gömüldüğü yerden çıkarılıp atıldı. kemikleri — Turgut Özal ileride dekoratör olarak anılacak. Ve anılar tek sözcüğüne inanılmadan okunacak. Herkesi birbirine benzetir. kararıyla boşamıştı. Erken seçim yok. ) — Çok sıcak bir ad söyle. Özker Özgür. 6 Ağustos 1989 Kazı Kazan. — Kazı, kazan. Kazı, kazan. — Baraka. Baraka. — O, neden o. — Kazı, kazan. da ses kakışımı var. Yani kakafoni, ya da tenafür. Ses tiksintisi de diyebiliriz. Baraka sözcüğü daha iyi anlatıyor Kazı, kazan. ı. Tanrı'nın lütfu demek, şans demek, beklenmedik mutlu şey demek baraka . Petrol bunalımından sonra bütün Batı dillerine girdi bu sözcük. 12 Eylül'den sonra ülkemizde piyango olayını en güzel anlatacak söz. Söz gerçeğin yansısı olmalı. Zaten yansısıdır. — Olaylar da, iyi bakılırsa, tarihin yansısıdır. — Milli Piyango kurumu 1939'da kurulmuş. Geliri Türk Silahlı Kuvvetleri'ne gider. Aklımda kaldığına göre, Silahlı Kuvvetler içinde de, Hava Kuvvetleri'ne. Daha önce de tayyare piyangosu vardı. Milli Piyango, milli kumar demektir ama Milli Piyango kurumunun kuruluşunda, kumarı devlet tekeline alarak, benzeri özel sömürü girişimlerini önleme düşüncesi de söz konusuydu. Gelirinin belli yere ayrılması da bu konudaki felsefeyi yansıtıyor. Kumar duygusundan yararlanmak, onu belli ölçüde toplumsallaştırmak, hem de o duyguyu frenlemek... — Kazı, kazan. ne, peki. Daha genelleştirilirse, 12 Eylül demek. Tüketim toplumuna öykünme demek, lümpen devlet anlayışı demek. — Milli Piyango 1939'da kurulmuş. Milli Piyango Genel Müdürlüğü'nün karar organı ve yapabileceği işler ülkemizin sokulduğu yeni duruma uygun kıvama getirildi. 1939 esprisi yok edildi. Kazı, kazan. olayına izin verildi. Ekstra çelişkiler işi yozlaştırdı. — Piyangonun tarihi çok eskilere gidiyor. Kumar bütün toplumların bir gerçeği. Önleyemezsin. Eski Roma'da da Neron, şölenlerden ya da gösterilerden sonra, bahiste kazananlara esirler, mülkler veriyordu. Elagabalus ise cimriydi, köpek ölüsü verirdi arena galiplerine. Cahiliye dönemindeki Arapları düşün. İran yoluyla gelen kumar biçimlerine nasıl kapılmışlardı. Kura ile çekilen on kadar ok, kuma gömülü altın... Kuran'da, Bakara Suresi'nde yasaklandı bütün bunlar... — Ne tuhaf, Bakara, baraka'yı yasaklıyor... — Daha tuhafı, bakara, Batı dillerine kumar olarak geçmiş. Bir sure için ne hazin serüven. — Kazı, kazan. diyoruz ya, bir kıyamet görüntüsü yarattı Milli Piyango'nun bu yeni girişimi. Kalabalıklar, pislik, hengâme... — Toplumumuzdaki bunalım bir de orada yansıttı kendini. Olasılığa saldırdı halk, daha çok da gençler, çocuklar... Öyle ki bazı belediyeler yasaklama gereğini duydular bu lümpen piyango biçimini. — Binin yarısı beş yüz. — Öyle ama sıfırın yarısı da sıfır. — Sonsuzun yarısı da yine sonsuz ama... — Küba'daki piyango olayını biliyor musun. Diktatör Batista zamanında, Küba'da bizimkine benzer bir Milli Piyango vardı. Ayda bir çekiliyordu. Bir süre on beş günde çekilişler başladı. Daha sonra da ayda üç kez, on günde bir çekiliş... — Bizde de öyle oldu galiba... — Bir süre sonra haftalık çekilişler başladı. Yetmedi, haftada iki çekilişle karşı karşıya kaldı Küba yurttaşları. — İşte sana ekstra çekiliş. — Hayır, her gün çekiliş yapılmaya da başlandı. — Yapma. Dahası var, günlük çekilişler yetmedi. Günde iki çekiliş başladı öğleden önce bir, öğleden sonra bir çekiliş. — Sonra. — Sonrası iyilik güzellik. Batista güme gitti. Piyango sanatı büyük sayıları küçük olasılıklarla sunma becerisini içerir. Batista rastlantıyı hayatın kendisi haline getirmişti. Yıkıldı. Castro çıkageldi. — Rastlantının deşifre olması diye bir şey de var. Sonucu bilirsin de nedenini bilmezsin... Sonra bir gün... Batista Milli Piyango'yu günde iki keze getirdiği için mi yıkıldı. — Tam denmez. Ama onu da düşünebiliriz. — Kazı, kazan. la Milli Piyango güne, günde ikiye değil, saate, dakkaya getirildi. — Sana bir sır vereyim Özal için daha da kötüsü oldu Özal batma niteliğini de yitirdi. — Eskiden yalnızca sadece kazıyor. kazanıyordu. Şimdi 1.000 liralık aldım, parası olan alır, olmayan almaz silahı olan vurur, olmayan vurulur Red Kit var, severim, atı da iyi bir at. Ben midilliyi yeğ tutarım... ) 13 Ağustos 1989 Haldun Dormen Evita deyince akla ilk kimin adı gelir. Tabii, ülkemizde... Evita'nın yazarı mı, müziklendireni mi, yönetmeni mi, oyuncuları mı. Hayır, hiçbiri. Evita deyince, bir müzikal deyince, bulvar komedisi deyince, hatta çoğu zaman tiyatro deyince akla hemen Haldun Dormen gelir. Büyük bir oyuncu mu. Değil bence. Büyük bir yönetmen mi. Büyük sözcüğü sanatlar söz konusu olunca tehlikeli bir sözcük. Ama tam tiyatro adamı. Haldun Dormen'den daha çok tiyatro adamı bir kişi söyleyemiyorsanız, işte tanıdınız ve sundunuz Haldun Dormen'i. Onu anladınız, sevdiniz ve artık didikleyebilirsiniz. Türk tiyatrosunda, bütün büyük ustalara karşın, mim sanatı, sadece el ve yüz hareketlerinden oluşuyordu. Haldun Dormen tiyatroya omurga hareketini getirdi omurga, bacaklar ve her şey... Jean Louis Barrault'nun deyimiyle, antiölüm bir duruş. Tiyatro adamı dedim. En tiyatro adamı. Alaturkanın, ortaoyununun ölü yanlarını sildi snopluğun iyi yanlarını da getirdi. Ses Opereti geleneği onun çıkışıyla tükendi. 1928'de Mersin'de doğmuş, Galatasaray'da okuduktan sonra Robert Kolej'i (1949) ve ABD'de Yale Üniversitesi Tiyatro Bölümü'nü bitirmiş. Orada, çeşitli tiyatrolarda çalıştıktan sonra Türkiye'ye dönünce (1954), Muhsin Ertuğrul yönetimindeki Küçük Sahne'de oyuncu olarak işe başlamış. Beğeni getirdi. Gerçek tiyatro beğenisi. Tiyatroyu saydırdı. Sevdirirken saydırdı. Büyük oyuncu değil dedim demin. Her zaman iyi oyuncu. Onun üstlendiği rolde oyun mutlaka temel yerini bulur. Yine de asıl Haldun Dormen'i yönetmen, yapımcı olarak görmek gerekiyor. Yeniydi, Muhsin Ertuğrul bile bir yerde kaldıramadı onu. Yine de Haldun Dormen bayrağı onun elinden aldı. Beyoğlu'nun bir parçası olarak geldi, yerini tuttu. Sürç-ü Lisan Ettikse adıyla yayımladığı anılarını okurken anlamaya çalışıyorum Haldun Dormen'i. Bence çok açık bir adam. Özeleştirisiyle tutkusunu nasıl da yan yana götürüyor. Amerika'da sadece uşak rolleri oynamış bu oğlan ın çok şişirildiğini söyleyen ünlü aktrisler de olmuş. Tiyatrodan ayrılan bazı oyuncular onu varlıklı olmakla suçlamışlar. Aslında çok güzel yazılmış bir anılar kitabı Sürçü Lisan Ettikse. O yıllardaki kendi anılarımı da yakalamak için bazı bölümlerini iki üç kez karıştırdım. Bir kız kardeşi varmış. Adı Şimal. Kızına Şimal adını koyan babanın duyarlığını düşündüm. Şimal ölmüş, Haldun'da, Uzakbatı, Ortadoğu duyarlığı giderek yan yana yürür de olmuş. Küçük Sahne, Cep Tiyatrosu, Dormen Tiyatrosu deneylerini bir arada algılarken bir sürü izlenim konfeti gibi saçılıyor üstünüze. İşte Haldun Dormen, çocukluğunda Şişli'de Atatürk'ün evinin hemen karşısında otururlarken yaramazlıklar yapıyor matmazellerden dayak yiyor. Çok genç yaşta İngilizce, Fransızca, Almanca öğreniyor. Ayağı burkuluyor, ayağı gizlice sakat... Ama ameliyat için bayıltıldığı gün bile dans yıldızı olarak görüyor kendini düş aralığında. Zengin diye aşağılanmaktan üzgün. Çevresinde en yakın kişilerden biri olan İsmet Ay'ı zaman zaman öldürmek istediğini söylemekten sakınmıyor. Koruyucu Semiramis... fırtına, Betül uzak imbat, Ve ilk müzikal İrma. Tek kusuru çok genç yaşta hoca olması. Küçük Sahne'de tam dolanım olanağını bulamayınca lise öğrencilerini devindirmeye girişti. Erol Günaydın'ı keşfetti, Ayfer Feray'ı. Altan Erbulak'ı razı etti. Gülriz'i yakaladı. Ve çeşitli alanlarda daha birçok yeni yıldızı Duygu Sağıroğlu, Tuncay Çavdar, İzzet Günay, Metin Serezli, Nisa Serezli... Daha birçok ad. Bunların hepsinde Haldun Dormen kokusu vardır. Oyunda rolü yoksa, sahneyi en arka sırada, ayakta izler. Evet, beden sanatı olarak gördü tiyatroyu. Rolünden hemen her zaman memnun. Rolü kendi seçmişse. Cahit ile Cahide bir sorun olmuş. Yani Cahit Irgat ile Cahide Sonku. Ulvi Uraz bir de. Büyük yapım adamı, en büyük. Bir uygarlık gibidir onda dedikodu. Başarılarıyla kazandı. yalan söylememe hakkı da Şahane Züğürtler'deki Prens Mikhail en çok severek oynadığı rol. Prens Mikhail'i şöyle tanımlıyor anılar kitabında Herkese seslenebilen bir yönü vardı. Çarlık Rusyası'nın asilzadesi olmasına rağmen, çağdaş Rusya'ya parayı vermekten çekinmeyecek kadar büyük bir insandı Prens. Hem duygulu, hem komik sahneleri vardı. Benzemiyor mu. Şahane Züğürtler'i Amerika'da da oynamış Haldun Dormen. Aslında oradaki tip ona iyice uyuyor diye düşündüm. Bilmiyorum, her oyununu seyretmedim ama bence, Türk tiyatrosunun kurucularından biri de Haldun Dormen'dir. Bütün bu verilerin aydınlığında şöyle özetleyemez miyiz onun sanat hayatını Şemsiyepalas'ta Şahane Züğürtler. 20 Ağustos 1989 Ölü Yasalar — Fotoğrafa sığmış. — Evet, ama iki okyanusu birden anımsatıyor. Hem Büyük Okyanus'u, hem de Atlas'ı. Yani o okyanusların ötesini. — Kapalı konuşma. Kapalılık kötü. Turgut Özal'ın askeri kıtayı teftiş etmesinden söz ediyorsun aslında. Sonra da kalkıp iki okyanusu devreye sokuyorsun. Ne ilgisi var. — İki okyanusun ötesindeki diktatörler gibi de onun için. Operet olmuş diktatörler vardır. Çoğu da beyazlara bürünmüştür. Akla hemen muz, dans, para, turist akını ve aşk gelir. — Gazetedeki o fotoğrafı düşünüyorum hep. Daha önce de birkaç kez yayımlanmıştı o tür fotoğraflar. Özal'ın o tavrı, adım atışı, sanki müzik eşliğinde. Orada bir girişim de söz konusu. Ne demek istiyor Özal. Daha mı genç görünüyor o eşofman, sandalet edası içinde. Sandaletle, çizmeye meydan mı okuyor yoksa. — Bütün istediği şu galiba Asker gelip atsın bunu, o da sivil ve demokrat biri gibi anılsın. Mazlum sayılsın. Hem sonra, gerçekten de daha genç, o fotoğrafta. Hem de MSP'li dönemine iniyor sanki. Öte dünyaya da selam yolluyor. İlkokuldaki hayatını yaşıyor. Müthiş jimnastikçi. — İyi ki Beden Terbiyesi Yasası değişmiş. 27 Mayıs 1960'tan sonra değişti o yasa. — Ne olmuş. — O yasaya göre, 18 yaşını bitirmiş her Türk yurttaşı jimnastik yapmaya mecbur du. Muhtar çıkacak, düdük öttürecek ve herkes sokağa fırlayıp sabah jimnastiğini yapacak. Ankara'daki bazı sokakları saymazsak, bu yasa belki de hiç uygulama alanı bulamadı Türkiye'de. Kimse jimnastik yapmadı öyle. Ölü bir yasa. — Ölü doğmuş o kadar çok yasa var ki. Sözgelimi 1934 tarihli bir yasaya göre besin maddelerini basılı kâğıtlara sarmak yasaktır. Bu yasağa karşı çıkan yurttaşlar 19 lira ağır para cezasına çarptırılırlar. Bugünkü naylon torbayı bırak, o yıllarda kâğıt da yok ülkemizde. Daha doğrusu bütün kâğıtlar basılı kâğıt. Peyniri ve helvayı açıyorsun ki Baytekin ya da Tarzan olduğu gibi üstüne geçmiş. — Kâğıt bulunmayan bir ülkede o tür bir yasa gerçekten ölü bir yasadır. Aç adama da sabah jimnastiği yaptıramazsın. — İşçi varsa bir ülkede, işçiye 1 Mayıs'ı yasaklayamazsın bir gün yasaklarsın, iki gün yasaklarsın. — Yüz yıl yasaklarsın. Ünlü hukukçu Jhering ne diyordu hukuku tanımlarken Hâkim sınıfların, kendi çıkarları yörüngesinde, topluma kabul ettirmeyi becerdikleri kurallar bütünü. — Ölü anayasalar yok mu. — Ölü başbakanlar. Bence Turgut Özal uzun süreden beri ölüydü, ama Bulgar göçmenlere sınırı kapattığı gün resmen öldü. — Hayır ölme niteliğini de yitirdi. Geçen gün konuşmuştuk bunu. Aydın Menderes bile sezdirdi. Hem de çok daha önce. Öldü. — Adnan operet. Menderes tragedyaydı, buysa — Hem Brecht var içinde, hem de Ionesco. — Umman'ı da var yanıcığında. — Umman sözünden korkarım, muamma sözcüğünü de anımsatır. Peki, kimmiş Umman. Anlıyor gibiyim de bir yandan. Semra Hanım olmasın. — Çok şükür, bildin. Turgut Bey iki okyanus ötesi (tabii ki o okyanusların güneyleri) diktatörleri gibi adım atacak da Semra Hanım hiç değilse Umman Denizi'ne benzemeyecek mi. — Piri Reis'in gemisi orada batmıştı ama. — Olsun. Basra harap olduktan sonra her şey aynıdır. — O da mı öldü yoksa. — Yok, yaşayacak o. Ölü bir tüzük gibi. — Ölü tüzükler de mi var. — Olmaz mı. Neden olmasın. Şeyi anımsa, Cumhuriyet'ten önce çıkarılmış Rumeli Demiryolları Nizamnamesi'ni. Bu nizamname bugün yürürlükte midir, bilmiyorum. Ama şu maddesini hiç unutamam Birinci mevki vagonlarda sigara içilmez ikinci mevki vagonlarda vagondaşlardan izin alınırsa, sigara içilebilir üçüncü mevki vagonlarda sigara içmek serbesttir. — Böyle tüzük olur mu. — Olmuş bir kere. Ne anayasalar, ne yasalar, ne tüzükler, ne genelgeler, ne yönergeler var... — İmren Aykut diye bir bayan bakan var. Tarihe hiç de imrenilmeyecek biçimde geçecek. Pakdemirli'nin pek pak olmadığı da anlaşıldı. Son düzenlemelerde, ayrıca, işçiyle memurun da sefalet ücretlerinde ayrım gözetildi. Temel maaş diye bir şey uyduruldu, kıdem aylığı diye bir şey... — Anayasa dedin demin. — General Evren'dir. — Yasa. — Lümpen demokrat Özal'dır. — Tüzük. — Yine Özal. — Ama tüzüklerin Danıştay'dan geçmesi gerekir. — İyi ya işte, Evren Anayasa Mahkemesi'nden Özal, Danıştay'dan Pakdemirli, Maliye müfettişinden Kâmuran İnan, Doğulu'dan Mehmet Turgut, Cemal Süreya'dan yakasını zor sıyırır. (Jivkov oynayarak girer ve kendi Haldun Dormen'ini arayarak mesaj verir Yahu, ne iyisiniz be. ) 27 Ağustos 1989 Takunyası Ters Elektrik faturası gelmişti. Faturanın arkasında paranın yatırılacağı bankaların adları yazılı. Kadıköy Pazarı'na indim. Pamukbank şubesine girdim. Para ödeyeceğim. Oradaki şef, Türkiye Elektrik Kurumu'nun elektrik paralarını almadıklarını söyledi. Kâğıdın arkasındaki açıklamayı gösterdim. Olsun, dedi almıyoruz. Bankaya bak, para veriyorsun almıyor. Genel müdürlüğe şikâyet edeceğimi, gazeteye yazdıracağımı söyledim... — Elektrik faturasının arkasındaki kutu içinde yapılmış açıklama resmi nitelikte bir yazıdır. Yani devlet yazısı. Devlet o bankayla anlaşma yapmış demek. Ama bankadaki şef anlaşmayı umursamıyor. Hem devleti, hem de kendi genel müdürlüğünü umursamıyor. İş buraya kadar gelmiş... — Necdet Uğur'un bir sözü geldi şimdi aklıma. Bir gazetede, kendisiyle yapılmış bir konuşmada söylemişti Ülkemizde yasalar uygulanmamaya başladı. Tam tamına değil, ama bunun gibi bir söz. Çok büyük bir gerçeği ortaya koyuyordu o sözüyle Necdet Uğur. Sahiden, bugün ülkemizde yasalar hemen hemen hiç uygulanmıyor. — Turgut Özal demektir bu. Yasa tanımıyor. Anayasa tanımıyor. Bilmiyor da. O Işın Çelebi'yi düşün, hele o Taner Bey'i, Akbulut'u... Hukuktan, yönetim duygusundan, anayasal özden ne kadar uzak kişiler... — Hani geçende Henri Michaux'nun o enfes dizesini anmıştın. Nasıldı. — Dışavurumculukla ilgili tabii. Şöyle Kendini ancak yellenerek dışavuran bir adam. Kendini ancak yellenerek dışavurabilmek... — Bu tür adamlara en rastlanıyor. Neden. — Turgut Bey takunyayı ters giymeye başladı da ondan. Ters giy bakalım, takunyayı ya da sandaleti, yürüyebilir misin. — Türkiye İş Bankası'nın, maaş kırdırma olayına karşı bir tavrı var. Yeni bir tavır. Biliyorsun, Mehmet Turgut o bankanın yönetim kurulu başkanı. Kırdırma olayı üzerine bankanın tavrını öğrenince şaşırdım. Turgut Özal kendini mi yıkmak istiyor, yoksa Mehmet Turgut mu onu yıkmayı üstlenmiş. — Nasıl yani. — İş Bankası'ndan maaşını kırdıran kimbilir kaç kişi var. Ama herhalde, bunların sayısı bugün ülkemize gelen Bulgar soydaşlar ımızdan daha fazla. T. İş Bankası emeklilere maaş kırdırma olayını bir anda durduruyor. Binlerce aile Ekim ve Ocak arasında bütünüyle aç kalacak. Ev kiralarını ödeyemeyecek. düşürecek. — Herhalde Mehmet Turgut olamaz. İşin farkında değil o. Çünkü o, bön bir cesaretle geçti o bankanın başına. Bu işten anladığı yok. Atlatmışlar onu. Yoksa niçin yıkmak istesin Turgut Özal'ı. Niçin kesin açlığa mahkûm etsin onca aileyi, ocağı. Üstelik Özal'ın onu cumhurbaşkanı adayı olarak düşündüğünü de okumuştum bir gazetede. — Turgut Özal mı düşünmüş bunu yoksa. — Belli olmaz. Turgut Bey kendi kendine de kazık atabilir. Daha doğrusu, kazık atarken kazık kendine de gelebilir. Bu belli artık. Kontrolü yitirmiş bir kere. — Evet, takunyayı bile saptırdı. — Aydınlar Ocağı'na da hakaret etti. Takunya böyle ters takılır mı. — Kuruş bilmiyor, ekonomi uzmanı tanıtmak istedi kendini. — Deccal mı. — Evet, Türkiye de ancak bu kadar bir Humeyni kaldırabilir... — Aslında bitti. Ne dedik, ilkokul öğrenciliği yıllarına inmiş. Ayağını yere vurarak milli şiirler okuyan öğrenciler vardı ya. Onlar gibi. — Öğretmenlerden hangisinin başöğretmen olduğunu bilmiyor ve o bilmediği adamdan ödü kopuyor. — Televizyonda görünmesi de artık aleyhine işlemeye başladı kamuoyunda. Görüne görüne tükendi. Bir şey söylemediği, yalan söylediği anlaşıldı. — Malatyaspor başkanlığına da aday olamaz artık. — İki uçağı var diyorlar. — Oğlu da pilotmuş. — Bir de Coşkun Kırca var. — Büyük adam o. Müthiş anayasacı. Bugün haklı ama... — Haklı ya, terbiyesizliği vatan hainliği sayıyor. Orada da haklı bence... 3 Eylül 1989 Sahnenin ortasına tam yarım metre kala konuşmaya başlar.) Ama şu Zazalar var ya, pes doğrusu. Yabancı dili nasıl da kolay öğreniyorlar. Bunu bir yazımda belirtmiş, nedenini söylemiştim. Bunların kültürleri sıfır. Bu yüzden başka kültürlere daha kolay uyarlanabiliyorlar. O nedenle de, işte, yabancı dillere dağılabiliyorlar. (Gökalp'in beyninde kurşun var ya). Ve seyirciler arasında konuşma düzeni kurulur. karmakarışık bir — Ziya Gökalp'in vapur küpeştesinde çektirdiği bir fotoğrafı vardı, gerçekten de çok güzeldi. Yahya Kemal'in Paris'te Şefik Hüsnü ile bir fotoğrafı vardır. Şefik Hüsnü hep o Şefik Hüsnü. Ama Yahya Kemal çok yakışıklı o fotoğrafta. Biraz Orta Avrupalı bir tip sanki. O fotoğrafı Safa Kılıçoğlu'nun çıkardığı Meydan dergisinden kesmiştim. — Açlık, türbanı öldürdü, yerel seçimlerde. — Turgut Özal hayatını kırdırıyor. — Nerede. — Her yerde... Televizyonda, arabeskte, sınırları hemen açıp hemen kapamalarda, Kara Kuvvetleri'nde, Cudi Dağı'nda. — Gelir Vergisi de öldü. — Şimdi diriltmeye çalışıyorlar. Hani eczacılara, hekimlere belge biriktirme, kopyalı reçete hazırlama ödevleri verilmişti, şimdi de yeni bir kararname çıkmış avukatlar için. Vekâletnamelerde mutlaka vergi numarası gösterilmiş olacak. Adliye'deki yazı işleri birimleri, icra daireleri üç ayda bir hangi avukatların ne gibi davalar için boy gösterdiklerini Maliye'ye bildirecekler. — Eczacılar, hekimler, avukatlar kızsalar da, doğru bir şey bu. Çünkü kimse vergi vermiyor, işçiler ve memurlar dışında. Maliye müsteşarı ne söyledi geçende televizyonda. Kuyumcularda vergi sıfır. Müteahhitlerde de öyle. — Bina vergisi beş kuruş. — Bülent Ersoy dergi çıkaracakmış. Adı erkeklerde kızlık zarı. — Yazarlar Sendikası bir sokakta söyleşiler düzenlemiş. — Sendika yazar hakları için uygun bir kuruluş biçimi değil. Kime karşı grev yapacak yazarlar. Ama adı güzel. — O da az şey mi. — Haklısın. — Ziya Gökalp söylev verdi ya demin, düşündüm, niçin o kadar az ilerlemişiz. Bunu düşündüm. Gökalp'in Makaleler'i cilt cilt yayımlandı. Onları okudum. Evliya Çelebi benim için bir şey de, Gökalp değil. Gerçek bir düşünür bulamadım o makalelerde. — Rıza Tevfik ne kadar filozofsa, o da o kadar sosyolog. — O kadar değil, Ziya Gökalp ne de olsa biraz daha sosyolog. Hatta düşünür. Anadolu düşüncesini bir yerde mesel'den kurtarmaya çalışmış biri. Bu da önemli bir şey bence. Sence de değil mi. — Genel düşünür diyelim istersen böylelerine. Muazzez Abacı'nın koluna niye öyle giriyor peki. — Bizde tiyatro sanatı pek olmadığı için hayatın kendisi tiyatro. Halk oyunlarımızı düşün halk oyunlarımız dünyanın her yerinde birinci. Neden. Bizde tiyatro yok, onun için tiyatro gereksinimi halk oyunlarımıza sinmiş. Her halk oyununda entrika ve hikâye vardır. Bu da onları ilginç, benzersiz kılıyor. Başka ülkelerin halk oyunları bale gibi, süzme, ince bir hareket duruşuna giderken, bizde başka. — Çok çeşitli, kavimler kapısı gibi bizim halk oyunlarımız. — Tam üstüne bastın, demokrasiye sadece hakkı olan bir ülke değil Anadolu, demokrasiye adamakıllı mahkûm bir ülke. — Şey gibi... — Hindistan gibi. — Merih gibi. — 1961 Anayasası için gül deyimini kullanan bir şiir vardı. — Gül, tabii ama fena bir dikeni de vardı o anayasanın. — Neydi. — Gülün kendi dikeni değil bu. — Laiklik gibi bir şey bu. Diyanet İşleri Başkanı ve imamları devlet tarafından atanıyorsa, nasıl bir laiklik bu. Özgün bir ülkeyiz. Her türlü iyilik de doğabilir bu ülkede. 10 Eylül 1989 Metin Toker Metin Toker için 1966'da, Papirüs'te bir yazı yayımlamıştım. Aradan 23 yıl geçmiş. O yazıyı okudum geçende. Bir değişme olmuş mu Toker'de. Olmuşsa, nerede olmuş. İnsan değişir mi. Aşağıdaki satırlar o yazıdan İşçi Partisi'ni ciddiye almaması, gerçekçi ve namuslu bir evreye giren Nadir Nadi'yi Sahibinin Sesi plakların bir komparsita tutkunu diye nitelendirmesi, Çetin Altan ve İlhan Selçuk'un eylemlerini kıskanması, Yön dergisinin getirdiklerini kulak ardı etmeye çalışması, Metin Toker'in sola karşı tutumunu iyice belirtmektedir Zira sunidirler. Zira sahtedirler. Bugün nerede Metin Toker. Bu arada şunu belirtmek doğru olur İnönü'ler karşısında ezilmedi. Damat ya da enişte değil, doğrudan Metin Toker karşısındayız. Baştan beri öyle. Bir yiğitlik ve kişilik belirtisidir bu, unutulmamalı. Aslında büyük gazeteci. Haftalık basının Attilâ İlhan'ı. Attilâ İlhan deyince aklıma hemen Yalçın Küçük de geldi. Aklıma o gelince, bir başkası da geldi hemen Coşkun Kırca. Coşkun Kırca da Devlet Partisi'nin Yalçın Küçük'üdür. Papirüs'teki yazıya bir zeyl olan bu notlarda işlevlerinin paralelliğinden ötürü Toker'le Kırca'ya bir arada bakmak kaçınılmaz geliyor bana. Böylece Metin Toker'in değişimi de ortaya çıkacak. Öyle geliyor. Geçende şair Özdemir İnce ile konuşuyorduk. Ona göre gazeteciyi hiçbir biçimde yazar olarak görmemek gerekir. Gazeteci başka, yazar başka kişi. Ben bu konuda tam bir karar veremedim. Yine de Özdemir'in o lafı Toker'i ve Kırca'yı daha iyi tanımada yararlı olabilir galiba. Metin Toker mizaha giriyor ve sadece mizah onda yazarlık girişimi yaratıyor ama yazarlık gizligücünü de orada yitiriyor. Bütün Akis'çilerde görülen bir şeydir bu. En yakın örnek, Cüneyt Arcayürek. İyi gazeteci, gazeteci olarak kalmayı bilmeli, yazarlığa soyunmamalıdır. Metin Toker yaş aldıkça demagojiden sıyrıldı. Ama bu kez de fazla sayılabilecek bir görev duygusuna kapıldı. Kendi kişisel hayat deneyini Türkiye tarihi olarak görüyor. Bunu Devlet Partisi'yle anlaşılmaz bir hızla birleştiriyor. Doğruculuktan eskisi gibi uzak bir adam, ama gerçekçi, hatta natüralist. Yine de izlenimci. Nedense, son yıllarda tarihçi gibi de görmeye başladı kendini. Kişisel hayatını fazla büyümsüyor. Gazete yazısını edebi de sanmaya başladı. Özdemir İnce'ye göre gazetecilik yazarlık değil peki, Coşkun Kırca ne. O, gazeteci de değil, bürokrat. Yazdığı da rapor. Ama Devlet Partisi'nin sözcüsü olarak ne kadar hırçın. Terbiyesizliği bile vatan hainliği olarak gören bir Robespierre. Herkese ad takan, iyi yemek pişirmekle öğünen, buna karşılık gastritini ağlatı haline getiren bu mevcut düzen Robespierre'i. Kafaoğlu ile sallantılı anayasalar hazırlamış bir hukuki norm düşkünüdür. Ne yazık ki, her zaman haklı oldu. Raporlarında hırs, güzellik ve yer yer şiirsel saçmalık yan yana. Ama yasal çatıyı, ülkemizdeki devlet mekanizmasını iyi bildiği anlaşılıyor. Yalnız her yazısında en aşağı on tane eğer sözcüğüyle başlayan cümle var Şartlı demokrat. Toker'in her yazısı da eşyanın tabiatı deyimiyle süslenir Natüralist dedik ya. Devlet Partisi ne peki. Tam bilemiyorum. Ordu mu. Kontrgerilla mı. Süleyman mı. Amerika mı. Belirsiz bir kavram bu Devlet Partisi. Ama ortada dönüp duruyor işte. Ne olursa olsun, Toker ve Kırca bu kavram adına konuşuyorlar sanki. Tehditlerde bile bulunuyorlar. Feyzioğlu bir gün şöyle demişti Bilseniz onları, dudaklarınız uçuklar. Seversen mektup yolla diye bir türkü sözü vardır. Metin Toker bunu kendinde iyice kişiselleştirdi Sevmezsen tehdit salla. Marx'ı sakalıyla küçümsedi. Mizah anlayışı bu Metin Toker'in. Yine de düşünüyor. zorlukların ortasında daha iyi Kırca zaten zorluklar adamı. İki şemsiye yan yana ve iki sütun gibi duruyor İki sütun yan yana, anlayabilir misin. Toker'in şemsiyesi o kadar yeşil ki. Coşkun Kırca'nınki ise müşterek muhafaza altında. 17 Eylül 1989 Yazılı Basın — Gazetelerde bir şey dikkati çekiyor. Birinin bulduğu habere öbürleri hiç el atmıyor. Kendi haberini öne getirmeye çalışıyor. Yalnız birinci, yalnız ilk haberler için değil, öbür haberler için de geçerli bu gözlem. Bu yüzden bütün gazeteleri almak zorunda okur. Günlük yazılı basının promosyon kavgasında böyle bir gerçek de var. Bir yara oldu bu bizim günlük basınımızda. Sanki olay hiç olmamış gibi. O adam öldürülmemiş gibi... O bina yıkılmamış... — Oysa haber evrenseldir. Haber de evrensel değilse, başka nedir evrensel olan. Tabii basın için... — Buradan alırsak, günlük basının, haftalık basının çalışma biçimine özendiğini söyleyebiliriz. — Asparagas ın tersi, ama en az onun kadar sakıncalı bir durum ortaya çıkıyor. — Evet, bir olayı, Cumhuriyet ortaya koydu diye, Milliyet ya da Hürriyet ona hiç el atmıyor. O olay aylarca gündemde kalsa bile. — Oysa gazeteyi tanımlarken günün tarihi diyenler var... İleride o tarih i okumak için ülkemizde çıkmış bütün gazeteleri edinmek gerekecek. — Gazetelerimizde şöyle bir özellik de giderek daha çok yapılanma haline geliyor Haber başlıkları hiç de nesnel değil. Haber başlığı, haberi alıp bir yere götürüyor. Mutlaka götürüyor. Bu da gazeteyi, günlük basının, haftalık basının olması gereken özelliğinden koparıp aylık dergi özelliğine de götürüyor. Hatta kimi zaman mektup kimliği kazandırıyor ona. — Şu da var ortalığı kırıp geçiren bir edebiyat haberi, sözgelimi Tercüman'ın sanat sayfasında yer almaz. Çünkü o adın o gazetede geçmesi sakıncalı sayılır. — Tersi de öyle. Tam öyle değilse de. — Yine haber başlığına dönelim. Haber başlığı habere dahildir. Ama bizim gazetelerimizde haber başlığı, kancası habere takılı mavi ve ipek bir helikopter gibidir. Kentin üstünde dolaştırıp durur onu. Düşünce reklamıdır haber başlığı. — Oysa Le Monde'un yeni yayın yönetmeni işbaşına geldiği gün aşağı yukarı şöyle bir şöy söylemişti Evet, gazete günün tarihidir, ama, bir yorumdur da haber. O yorum haberin doğrudan kendisinde vardır. Neydi o yayın yönetmeninin adı. O sözleriyle haberin dokunulmazlığını da ortaya koymak istiyordu. Oysa bizim yazılı basınımızda haber sadece başlığıyla değil, bütünüyle yazılış biçimiyle de kişisel yorum haline getirilmekte. — Cumhuriyet'i saymazsak, gazetelerimiz birer küçük banka bugün. Banka ama nasıl banka. İlkel dönemlerdeki trampa geleneğini Merkez Bankası modernizmiyle birleştiren kuruluşlar. — Cumhuriyet de son yıllarda bir dergi niteliği kazandı. — Doğru. — Doğru derken ne demek istiyorsun. — Televizyon kendi iletişim işlevini doğru dürüst yerine getirirse, Cumhuriyet'in bugünkü konumu doğru. Ama televizyon o işlevden uzak olduğuna göre, haber i hiç veremediğine göre Cumhuriyet günümüzde biraz açıkta. Yeni kuşaklar üzerine ve Cumhuriyet okurluğu üzerine biraz düşünmek gerekir. Tabii, yine de en iyi gazete o. Ama en iyi gazete niçin biraz daha fazla satamasın. Kendini sorduran bir sorudur bu. — Aydının tekisin. Herhalde, birden fazla gazete okuyorsun. Hangi gazeteler senin gazetelerin. — Ne olursa olsun, tek gazete alsam, Cumhuriyet alırdım. Aslında iki gazete alıyorum Cumhuriyet, Milliyet. Haftada bir iki kez vapurla karşıya geçerken, gidişimde Sabah, dönüşümde Tercüman alırım. Ayrıca gittiğim yayınevlerinde bütün gazetelere bakarım. — Yani birinci gazeten Cumhuriyet... — Öyle. Yine de son aylarda bir değişiklik oldu. Cumhuriyet'i daha sindirerek okuyorum elbet. Ama ikisini birden alıyorum ya, son aylarda Milliyet'in sayfalarını daha önce açmaya başladım. Cumhuriyet, Milliyet. Üçüncü gazetem, kesinlikle Sabah. — Ama Sabah'ta eli kalem tutmayan yazarlar var. Manşetlerinde bile cümle düşüklükleri var. — Olsun. Eksik de olsa, barbar da olsa, başka ve yeni bir haber duygusu var Sabah'ta. — Hürriyet'i yendi mi. — Yenecek. Türkiye karışıklığının hem iyi, hem kötü yanları var Sabah'ta. —Günaydın. —Çok satsa da etkinliği yok. — Güneş. — Yok ağabey... — Zaman. —Bence fena gazete değil. 24 Eylül 1989 Gelir Vergisi Öldü — Vergiden başlayıp aşka gidelim. Petkim de zaten satılıyormuş. — Hesap Uzmanları Kurulu ülkemizdeki en değerli kuruluşlardan biridir. İşi Gelir Vergisi denetimi. Ama bugün bence işlevi yok pek. — Neden. — Gelir Vergisi öldü çünkü. Daha doğrusu öldürüldü. Milli gelirdeki paylaşmayı kendine göre bir yere çekerken o vergiyi de gebertti. Ortadan kaldırdı. —Peki nedir o asgari hayat standartı ölçüleri. Serbest meslek mensupları için reçeteler, vekâletnamelerde hesap numaraları. — Gelir Vergisi tam gürültüye gitti de, onun telaşı... Gelir Vergisi hiç değilse bir esnaf vergisi olsun telaşı. Ücretliler dışında bugün her kesim kendi istediği vergiyi veriyor. Ayrıca neden versin ki. Sen Petkim'i satıyorsan, mükellefteki vergi duygusunu da silmişsindir. Zaten vermez, ama şimdi niye versin ki. Çok şeyin götürü olduğu bir mali hukuk sisteminde o koca Hesap Uzmanları Kurulu elbet sarsılacak. Sistem yıkıldı. — Ama sistem sadece Özal'la değil, daha önce yıkılmaya başlamıştı. Tabii, Özal kahredici darbeyi vurdu. Ya da vurulmasına seyirci kaldı (Çünkü hiç anlamaz bu işlerden). — Koç hiç denetlendi mi hesap uzmanları tarafından. — Hayır. — Sabancı. — Şaka mı ediyorsun. — Bunda hesap uzmanının hiçbir kusuru yok. Hesap uzmanına bir yerde pranga vurulmuş. İstediği vergi mükellefini inceleyemez. Fiş kesilir kendisine Şu, bu mükellefleri inceleyeceksin . Hiçbir zaman Koç için, Sabancı için ya da öyle bir başkası için fiş düzenlenmez. — Peki yaz turneleri var hesap uzmanlarının. Bir de yılda birkaç ay Anadolu'ya dağılıyorlar... — Orada da yolu kesilmiş hesap uzmanının. Ayda şu kadar inceleme yapacaksın deniyor. Diyelim ayda dört rapor isteniyor. Bu ne demek sence. — Belki tembelliğin önlenmesi demek. Ama aslında başka bir şey de mi demek. Sen söyle. — Hesap uzmanını belli doğrultuda çalıştırmama amacı yatıyor burada. Ayda, diyelim, dört rapor yazma zorundaysam, en küçük mükellefleri denetlerim elbet. Çok doğal bir şey bu. Bakkal defteri incelerim. Çok doğal. Yönetimin felsefesi çıkıyor burada ortaya Ey vergi deneticisi, sadece bakkallara bak. İşte orada da prangalar eskitiyor Hesap Uzmanları Kurulu. Hasreti de var elbet. Gerçek işlevini kazanma hasreti. — Maliye müfettişleri var... — Onu başka gün konuşalım. Maliye müfettişi kaç kişi ki. 120 yılda 500 Maliye müfettişi gelmiş. Üstelik bugün o kadar başka görevlerle yüklü ki Maliye müfettişi, vergi denetimine çok az sayıda elemanıyla katılabiliyor. Ve çok az zaman ayırabiliyor. — Bir de gelirler kontrolörleri var. — Onlar da çok iyi. Ne var ki, onlardaki pranga daha da battal. Yolları tam kesilmiş. Vergi kontrol memurları var bir de. — Orada iş bozuluyor. Konuşturma beni... Maliye Bakanlığı kuruluş sisteminde vergi dairesi müdürü küçük memurdur. Bunu değiştirmek gerekir. Defterdar da, öyle büyük bir görevli değildir. Hadi Maliye müfettişini bir yana bırakalım, neden bir hesap uzmanı, bir gelirler kontrolörü vergi dairesi müdürü olmak istemesin. Vergi dairesi müdürü sistem gereği küçük bırakılmıştır. Yoksa, Beyoğlu ya da Kadıköy Vergi Dairesi Müdürlüğü'ne bir hesap uzmanı niçin talip olmasın. Düne kadar İzmir Defterdarlığı bile küçük görev sayılmaktaydı. — Gelir Vergisi öldü diyoruz. Katma Değer Vergisi (KDV) girdi devreye. — O tür vergi yoksulun sırtına yüklenen vergidir. Asıl adı muamele vergisi. — Muamele mi. — Muamele, evet. KDV ile bir muamele bütünü gerçekleştirilmiştir. — Düzen değişti ama Türkiye'de... — Düzülen hiç değişmez... Vergi için söylüyorum tabii. Gelir Vergisi öldürülmeseydi KDV'nin yine de bir başka anlamı olabilirdi. Sayın Evren kına yaksın. — Peki Özal. — Lümpen-cumhurbaşkanı adayı. — Vergi dairesi müdürlerinden söz ettik. Hikmetli bir laf söyle yahu. — Tekrar olacak ama, bunda da bir yarar var Vergi dairesi müdürlerinin evleri, muhasebe müdürlerinin çalıştıkları dairedeki odaları çok güzeldir... — Ne demek. — Ne demekse... — Bi de aşk demiştik. Aşka vakit kalmadı. Arkası yarın. 1 Ekim 1989 İsmail Rüştü Aksal Şey... Türkiye'nin bir dönemini özetleyen (tam anlatan değil, özetleyen) bir şey var İsmail Rüştü Aksal'da. Bir kez gördüm Aksal'ı. 1957 seçimlerinde Eskişehir'e gelip bir konuşma yapmıştı. Hayranlıkla dinlemiştim o propaganda konuşmasını. Yumuşak, teker teker sözcüklerle kırmamaya da çalışan bir eleştiri ve gerçek bir söz efendiliği küçük ve sığ bir göle batırılmış sözcükler. Ölüm haberini alınca o günü düşündüm. Uzaktan görmüştüm onu o gün. Aynı kuruldan geliyoruz. Maliye Teftiş Kurulu'ndan. Ama tanışmadık. Hırs yok. Yumuşak Maliye müfettişi. İyi niyetin başarısızlığı, ya da bir başına yetersizliği... Bülent Ecevit'in de vurguladığı gibi Shakespeare tiradı gibi düşünceyle duygunun kaynaştığı bir konuşma üslubu ya da kıvamı vardı onda. Bu tür konuşma sonradan Ecevit'e de yansımıştır. Hatta ses tonları bile çok yakın... Şimdi düşünüyorum da... Yalnız Aksal'da, düşünceyle duygu derken, düşünce öğesini biraz azaltmamız Ecevit'te ise, duygu öğesini biraz azdırmamız gerekir. İki genel sekreter arasındaki bu karşılaştırmayı yaparken, elbet, CHP'nin ve bir dönem Türkiyesi'nin kişilerle anlam yapıtaşlarını arayarak olaylara bakıyorum. Ve öyle bir görüntü oluşuyor ki, günümüzdeki lümpen yöneticilere de ışık düşmeye başlıyor. Yoksa, yine elbet, Aksal hırsızlığıyla, hatta hırs yoksunluğuyla, büyük bir bürokrat, devlet adamı çizgilerini de taşıyan bir büyük bürokrat olarak kaldı. Ortak tavır içinde iyiliklerle yitip giden bir güzellik elçisi. Sol belirince vazgeçti. İyi adam. Ömründeki tek oportünist davranışı Söke'den evlenişi olmuştur. Sağduyu müfettişinin bu kadar temiz olduğunu söylemek tarihin bile boynuna borçtur. Ecevit'te oportünizm yok, dram var. Bencil değil, ama olağanüstü bireysel. Düşünün bir, kendisi bir partinin genel başkanı, eşi de genel başkan yardımcısı. O eş ki, daha önce de genel başkanlık yapmıştı. Tagore bile kabul etmez bunu. Yücel dergisi de kabul etmez. Ama biz sözü hemen yine Aksal'a getirmek zorundayız. Sağduyu müfettişi demiştim. Filozoflar sağduyuyu her zaman küçümsemişlerdir. Bütün insanlara eşit dağıtılmış bir nitelikmiş sağduyu. Ya da insanın temel yapısıymış. Ne yazık ki, günümüz Türkiyesi'nde sağduyu da özlem duyulan bir kavram. Çünkü Turgut Özal'la, Bozkurt Özal'la, bir kara duyu geldi ülkemize. Kara mizahın karşılığı olabilecek bir kara duyu... O zaman İsmail Rüştü Aksal gibi insanlar derin iç duyuları, utangaçlıkları, efendilikleri ile bir özlem yıldızı olarak gökyüzünde hemen yerlerini alıyorlar. Yoksa tarih içinde sağduyu ve efendilik bir başlarına o kadar önemli olamaz. Gerçekten niye hırs yoktu Aksal'da. Çok somut bir karşılık çok efendiydi ve düşüncesi yoktu da, ondan. Düşünce ortaya çıkınca arenayı terk eden güzel aslan... (Ecevit'i yazamam, yazarsam kötü şeyler söyleyeceğimden korkarım, çünkü ona hâlâ gizilgüç bir güvenim var. Niçin özeleştirisini yapmıyor.) Gelir Vergisi İsmail Rüştü Aksal'ın Maliye Bakanlığı zamanında çıkmış. O verginin ölümü de kara mizah Red Kit'i Turgut Özal zamanında gerçekleşti. Aksal 1911 doğumluydu, Sakarya (Pamukova)... Siyasal Bilgiler Fakültesi'ni bitirmiş. Maliye müfettişi, 1946'da Kocaeli Milletvekili. 1946-1950 arasında Şemsettin Günaltay kabinesinde Maliye Bakanı, 1950'de seçilemedi. 1957'de yeniden milletvekili. CHP Genel Sekreteri. 1961'de Kurucu Meclis üyesi. Daha sonra iki dönem Ankara Milletvekili. 27 Mayıs'tan sonra, İsmet İnönü'nün başbakan ya da başbakan yardımcısı olma önerilerini kabul etmemiş. 58 yaşında da politikadan çekildi. Solun gelişini en iyi hisseden CHP'li. Bazı CHP'li ünlüleri düşünüyorum. Aksal'ın karşısında nasıl nitelendirebilirim onları. Asıl Shakespeare tiradı Ecevit'te. Kasım Gülek lobide caka satar. Memduh Şevki Esendal otorite-kurgu. Recep Peker İsmet İnönü'nün artık vazgeçilebilir milli mücadele katılığı... İsmail Rüştü Aksal. Maliye Teftiş romantikten biri. Kurulu'ndan çıkmış iki Geçiş adamı. Yetenekleriyle, birikimiyle öyle değil ama. Nizamülmülk'ünki gibi bir yerde oturması gerekirdi. Ne var ki, tarihsel gelişim hız kazanınca, yetenekler ve birikimler de arada kalabiliyor. Razı oldu, Yeter. dedi. Bu bir kusur değil elbet. Şöyle diyelim erdemin korkaklığı. Şöyle de diyebiliriz erdemin vazgeçişi. Sanırım, İsmail Rüştü Aksal için en elverişli cümleyi buldum. Ama birinci cümle de devrede kalmalı. Şemsiyesi Bafa yağmur yağdırır. Gölü'nün yarısına olsun 8 Ekim 1989 Mevlid ve Özal — Turgut Özal, Mevlid'i Şeytan Âyetleri'nden beter etti. Küfretti Mevlid'e. — Nasıl yapar bunu. Geçen gün Mevlid okundu. TV'de de gösterildi Kandil mevlidi. — Mevlid'in yazarı Süleyman Çelebi Bursalıdır. Özal, Çağlayangil için Ne de olsa Bursalı deyince sadece bugünkü Bursa'yı değil, geçmişteki Bursa'yı da, gelecekteki Bursa'yı da lekelemeye çalıştı. Düşün bir, kaç Bursalı gelmiş bugüne dek. Bitinya Krallığı dönemindeki Bursalıların sayısını düşün en azından. Bununla eşcinselleri kötülemek istemiyorum. Ama niçin bir yörenin bütün insanları eşcinsel olsun. Eşcinselin de hakları olmalı, ama öbür insanların da. Çocukluğumda mevlit okudum ben. El sürdürmem Mevlid'ime. — Sen onu bırak şimdi, Özal daha da ileri gitmiş o sözüyle. Koskoca Fatih Sultan Mehmed'i de karalamış. Ansiklopedilere bak, Bursa'da bir camiden söz edilirken Fatih'in hemen oradaki bir evde doğduğundan da söz edilir. Ee, şimdi yazık olmadı mı Fatih Sultan Mehmedimize. Adam İstanbul'u aldı be. Bellini'nin yaptığı resimde gül kokluyor. Gül de mi suçlu. — Onun aradığı gül değil, papatya. Ahmet Muhtar Paşa'yı düşün, o da Bursalı. Ressam Şefik Bursalı da, Bursalı. — Emir Sultan... — Onun, Osman Gazi'nin, Orhan Gazi'nin türbeleri de güme gitti. — Belki de AT hazırlığı için bir taktik gereği geçmişimizi yıkıyor Özal. Olamaz mı. — Tamam da, AT niye kabul etmesin o kadar modern piyes yazmış olan Ahmet Vefik Paşa'yı. O da Çağlayangil gibi valilik etti Bursa'da. — Aydınlar Ocağı'ndan da bir ses çıkmadı bu konuda... — Aydınlar Ocağı, sağın mason kuruluşudur. Sessizce yürütür işlerini. — Ne de olsa demiş. Ne de olsa ne demek. — Türk Dil Kurumu'nun Türkçe Sözlük'ünde şöyle bir tanımlama yapılmış Ne denli eksiği, kusuru olursa olsun böyle olmakla birlikte... Bence tam bir tanım değil bu. Düşünmek gerekir üstünde. — Ercüment Uçarı da Bursa'da okumuş. — Boş ver, o ayrı konu. Ağabeyimiz Mehmed Kemal de kaç kez Bursa'dan geçip başka illere gitti. Özal korkunç bir yanlışlık yaptı. Belki ağzından kaçtı o söz. Ağzımdan kaçarsa, hemen istifa ederim, sadece görevlerimden değil, hatta hayattan... Hem de bir bir açıklayarak nedenlerini. — İntihar mı etsin yani. — Bir bakıma evet. Tabii ki, etmez. Ama bu sözü söyleyen kişi cumhurbaşkanlığına adaylığını koymamalı, bütün görevlerini bırakmalı, köşesine başdöndürücü bir hızla çekilmeli. — İki uçak. İki uçağı var... — O da onun hakkı artık. — Nereye. — Yine bu dünyada Amerika'ya sözgelimi. bir yere. Güney — Neden güney. — Kuzey yarıküre kaldırmaz artık onu. — Suudi, falan... — Mevlid'i beter ettiğini söyledim ya... İşi kaybetmek var ya, bir yerde. — Aslında neye küfrediyor biliyor musun. Bir seçim yapılsa, ancak Bursa nüfusu kadar oy alabilir de ondan. — Hayır o kadar da alamaz. Çünkü Bursa'dan tek oy alamaz. — Tek oy bile mi. — Evet. Belki tek bir oy alabilirdi. Ama o oyun sahibi de şu anda Bodrum'da oturuyor... — Ondan da alamaz. Çünkü Zeki Müren Bursalıdır ve çok onurlu bir insandır. Prima sanatçıdır. Bütün Bursalılar gibi olmak istemez. Bütün dünyalılar gibi de. İstifa eder. Özal, çok büyük bir talihsizlik içinde, Zeki Müren gibi bir sanatçının ayrıcalığını da yok etmeye kalkıştı. Kısacası, tek oy yok. — Üstelik Bursa kaçıncı ilimiz. Beşinci mi ne. — Özal'ın bir sürü kusuru var. Tabii erdemleri de var. Ama işi Bursa'da yitirdi. Türkiye'nin beşinci ilinden tek oy alamıyorsan, ayıptır. Bu iş bitmiştir. — İntihar. — Cesaret ister. — Türkiye'nin beşinci ilini, Ulucami'yi, Yeşil Cami'yi bu kadar karşına alamazsın arkadaş. — Bursalı işçiyi. — Bursa'daki emekçiyi bu kadar alamazsın karşına. İnegöllülere de çamur sıçrattı. Mustafakemalpaşalılara da, Yenişehirlilere de. — Hatta İstanbul'daki Fatih Köprüsü'ne de... — Laf dediğin nerelere kadar uzuyor, bak. — Osmanlıyı bu kadar karalamak olmaz. TC'yi de. — Geleceği de... — Kıssadan hisse iş bitmiş. — Hissen kıssa da yok mu... O, pay senetlerinde, efendim... 15 Ekim 1989 Turgut Özal'a Birlikte İntihar Önerisi Ülkemizi sizden, Sizi de kendi özel sıkıntılarınızdan Kurtarmak için Arkadaşım Muzaffer Buyrukçu'yla Bir önerimiz var İntihar etmelisiniz. Ben ve Buyrukçu bu konuda Dostça omuz veriyoruz size. Gelin, halkın önünde, Üçümüz birlikte intihar edelim. Yer Kadıköy eski iskelesinin önü, Gününü ve saatini siz saptayın. Ülkemiz sizden kurtulsun, Biz de bir işe yaramış olalım. 22 Ekim 1989 Ali Uğur Mülkiyelilerin, özellikle de Mülkiye Mali Şube çıkışlıların bir süre görev yaptıktan sonra özel sektöre akmaları öteden beri görülen bir gerçek. Özel sektör, kendi alanlarında uzmanlaşmış, devlet tarafından yetiştirilmiş bu tür elemanları bedavadan hemen kapar. Ama özellikle 1970'li yıllarda ortaya çıkan bir başka gerçek daha var Mülkiye çıkışlı birçok kişi, ya devlet tarafından dışlanıyor ya da kendileri devlet normlarına güvenmedikleri için başka alanlara kayıyor. O alanlarda da başarı kazanıyorlar. Özellikle basında. Reklam kuruluşlarında. Ali Uğur bunlardan. Bunların prototipi. Yayımcı Ahmet Cemil. Ali Uğur bugün Cem Yayınevi'nin sahibi ve yöneticisi. 1949 Anzevik (Bingöl) doğumlu. Tuhaf bir biçimde, kimlik belgesi açısından iyice açıkta. Çünkü kimlik belgesinde Anzevik yazılı ve Anzevik diye bir yer yok bugün. Çünkü adı değiştirilmiş Kısacası, doğum yeri görülmüyor. Ne tuhaf değil mi... İstanbul Atatürk Erkek Lisesi'nde okudu. Edebiyat hocası Rauf Mutluay, Fransızca hocası Vedat Günyol. Daha sonra bir süre Yıldız Makine Yüksek Okulu'na devam etti. Orada da Behçet Necatigil Türkçe hocası... Mühendis olmak isteyen Ali Uğur böylece hep edebiyatçılara rastladı. Dahası var, Mavi Yolculuk'lara katıldı ve orada asıl hocasını buldu Sabahattin Eyuboğlu. Eyuboğlu'nun önerisiyle mühendis okulundan ayrılarak Siyasal Bilgiler Fakültesi'ne girdi. Girince de politika geldi önüne 1967-1968'de Fakülte Öğrenci Derneği Yönetim Kurulu üyesi Dördüncü TİP Büyük Kongre delegesi Emek dergisi yazı işleri müdürü. Ve bir sürü basın davası... Siyasal'ı 1971'de bitirdi. İstanbul'a geldi. Yine Sabahattin Eyuboğlu'nun önerisiyle Cem Yayınevi'nde çalışmaya başladı. Yayınevi'nin kurucusu ve büyük boyutlara getiricisi Oğuz Akkan'la Mavi Yolculuk'larda tanışmıştı. Çalışkanlığından kıl, romantizminden tüy aldırmayan Oğuz Akkan'ın çok erken ölümü gerçekten büyük bir kuruluş olmuş Cem Yayınevi'ni bir sorunun içine attı. Cem, Oğuz Akkan'ın oğlu Cem Akkan... Kurtulmak istiyordu Cem Yayınevi'nden. Başka bir özgürlük yolundaydı Cem. O arada, birkaç fırsatçı ve sömürücü ikili, üçlü, devreye girecek... Ama küçük delikanlı bilge Cem, durumu hemen değerlendirdi Ali'yle en güzel biçimde anlaştılar. Ali evini falan satarak Cem Yayınevi'nin sahibi oldu. (1986). Cem Yayınevi bugün de dört beş büyük yayınevi arasında. Eskilerden edebiyat yayınevi olarak bir Remzi kalmış. İnkılap da var, ama İnkılap daha çok ders kitaplarına yönelmiş. Edebiyat ağırlıklı büyük yayın kuruluşlarını sayalım Varlık, Bilgi, Altın Kitaplar, Can, bir de Cem. Bugün büyükler bunlar. Ali Uğur Cem Yayınevi'ne geçici olarak girmişti. Amacı İskandinavya'ya ekonomi- istatistik üstöğrenimi için gitmekti. Doktora yapacaktı. Kaldı o iş, Cem Yayınevi'nde. Ama istatistikte çok büyüdü 1988'de 105 kitap basmış. Bunların hemen hepsi edebiyat yapıtı. Bilmem, günümüz koşullarında, bir rekor mudur bu. İkincil yazarları da değerlendiriyor. Çok vefalı, bazı yazarların eskimesini içine sindiremiyor. Bu kadar kitap basıyor. Çoğu da tuğla kitap. Ama zaman zaman telefonu da kesilir. Telif hakkını öder, telefon giderini ödeyemezse de... Ağa. Bir ağa yanı da var. Ve Ahmet Cemil. Ahmet Cemil'lik onda hem erdem, hem kusur. Sömürülür de. Foto Süreyya da Mülkiyeliydi. Şule Perinçek de Mülkiyeli. Ama 12 Mart sonrası, memuriyet almayan ilerici Mülkiyeli'nin en somut prototipi Ali Uğur'dur diyorum. En iyi o özetliyor o durumu. Bekir Yıldız'ın da damadı oldu. Şemsiyesi tanıdık biri gibi. 29 Ekim 1989 Barbara Hutton — Sonunda cumhurbaşkanı oldu. — Oldu şu anda, yani 9 Kasım'a kadar iki cumhurbaşkanımız var. Biri Evren, biri Özal. — Ama 10 Kasım'da başka bir cumhurbaşkanı da ölüyor. Özal 9 Kasım'da cumhurbaşkanı olunca, 10 Kasım'da, hemen ertesi gün, Atatürk bir kez daha ölecek. — Diyojen'i anımsar mısın. Ne yapıyordu Diyojen. — Diyojen bir gün avucuyla su içen bir çocuk görmüş ve benim fazla malım varmış diyerek ek serveti olan su kabını kırıp atmış. Efsane böyle söyler. Özal için Diyojen'in tam tersi diyebiliriz. En azından, mal mülk delilerinin temsilcisi. — Bir dramı da var ama. Dramını büyütmek istedi. — Vodvil de var işin içinde. Başka bir Diyojen'e de benziyor. Teodor Kasap'ın Diyojen adlı mizah dergisine. O dergideki mesaja değil tabii. Haftada üç gün çıkarmış Diyojen. 188 sayı çıkmış. Bu hesaba göre Özal'ın cumhurbaşkanlığı 188 gün. Yaz bir yere. — Buradaki kasap lafı hoşuma gitti. Barbara Hutton'u bilir misin. — Biraz, işte. — Tarih gibi kadındır. Tarihin kendisi gibi... — O neden, o. — Barbara Hutton, Kraliçe Marie Antionette'in incilerini satın almış. Onları bir kaza yutturmuş. Çünkü biri ona demiş ki, İç salgıların içinden geçtikten sonra daha pırıl pırıl olur inciler. — Yani tarih. — Bildin işte. — Sayın Turgut Bey tarikatından da diyorlar... için Nakşibendi — Olamaz. Ya da uzun bir süreden beri olamaz. Nakşibendilikte üç temel öğe vardır Zühd, murakabe ve gizli zikr. Özal'da, özellikle 12 Eylül'den beri bunların hiçbiri yok. Daha öncesini bilmiyorum. Ama bir kumaş ilk metresinden olduğu gibi son metresinden de bellidir. Zühd ne demek. Çilecilik demek, köşeye çekilmek demek en önce. Turgut Özal ise, ortalarda dönenmek için, her an herkesçe görülmek için çıldıran, bu uğurda her şeyi yapan biri. Gelelim murakabe ye kendinden geçme, dalıp gitme demek murakabe . Özal ise, gereğinden fazla uyanık natüralist ve oportünist. Öyle ki, sonunda (188 gün) karakolluk olacak mutlaka. Tarikatın üçüncü ilkesi olan gizli zikr e gelince, Özal'da onun da tam tersi söz konusu Açık yalan. Her an yalan... — Gerçi tarikat da son yıllarda biraz yöntem değiştirdi, ama bu kadarı da düşünülemez. — Peki 188 gün sonra ne olur. — General Mac Mahon'un yazgısına benzer bir durum çıkabilir ortaya. — Ama Turgut Özal asker kökenli değil ki. — Yedek subaylığı az mı görüyorsun sen. Hitler de onbaşıydı. — Dramını büyütmek istiyor dedik demin... — Kapısı açık kafesler vardır. Ya da aralık... Ama bazı kuşlar öyle bir kafeste kurtuluş, kaçış nağmeleri atarlar ve kapının açık olduğunu hiç anlamazlar. — Kuşun sorunu, burada, biraz da kendi sorunu. Ama Turgut Özal hepimizi, bütün bir kitleyi mahvetti. — Mutsuzluk bedeli. — Yine de bağışlayalım onu. — Şehre geldi leblebi oldu. — Diyojen'den söz etmiştik. Diyojen Büyük İskender'in Ne istersin benden. sorusuna şöyle karşılık vermişti Gölge etme başka ihsan istemem. — Bu ise, kendini İskender gölgesi sanıyor. — Düğüm. — Kördüğüm. — Nasrettin Hoca kanıtlarını da kullanmak isteyen bir Deccal. — Yedek subay Mac Mahon. — Yaşlı bir çocuk gibiydi iktidara geldiği günlerde. Biraz da herkese benziyordu. — Bugün çocuk yaşında bir ihtiyar gibi. Ve kendine bile benzemiyor. — Onunla Türkiye de benzememeye başladı zaten. kendine hiç — Olsun. Yine de iyi adam. Ne yaptığını bilse, yaptıklarını yapmazdı. — Hediyeler yüzükler... yağdıralım ona saatler, — Te cetvelinden anlamaz. — Ekonomi. — Sıfır. — Yeni şemsiyesi. Demirbaş... 5 Kasım 1989 Sözcükler — Turgut Özal Cumhurbaşkanı andından sonra yaptığı konuşmada yasalarla ilgili olarak vaz edilme deyimini vaaz edilme biçiminde kullandı. Bir iki gün önce de bunu amir deyimini buna amir biçiminde kullanmıştı televizyonda... — Beş on gün önce de büyük bir gazetede şok oldu diye bir manşet vardı. Oysa öyle bir sözcük yok. — Kargaşalık diye bir sözcük kullanılıyor... Yok öyle bir sözcük oysa. — Nicedir büyük bir kayma var dilimizde. Hepimiz yanlış konuşmaya başladık. — Eski Cumhurbaşkanı Evren de şöyle demişti Hangi taşı kaldırsan altından Atatürk çıkar. Tabii Atatürk'ü övmek amacıyla söylemişti bunu. Evet, var bir kayma. Konuşurken yanlış konuşuyoruz yazarken daha da yanlış. Hemen hepimizde var bu. Yazarlarımızın çoğu noktalı virgülün yerini bilmiyor. Türk Dil Kurumu da kapatıldı. — Hangi sözcükler bitişik yazılır, hangileri ayrı... — İşler fena karıştı. Eşcinsel sözcüğü yüzünden yarısına kadar çevirdiğim bir kitabı tamamlamaktan vazgeçtim. Kitabın adı Homoseksüeller di. Homoseksüel e eşcinsel dedim. Ama kitap boyunca yinelenip duran heteroseksüel e ne diyecektim. Normal cinsellik. Hayır. Kitapta homoseksüellik o kadar anormal bir şey olarak gösterilmiyordu. Heteroseksüellik in tam karşılığını bulamadım. Ve çevirdiğim bölümün sayfalarını köşeye attım. Çünkü bir söz dengesi kuramamıştım. — Canım, birine al cinsellik derdin, öbürüne mor cinsellik olur biterdi. — Biterdi de, bu da bizi Sayın Evren'inki gibi bir söz açmazına götürürdü. Tam öyle olmasa da. — Yanlışlar yanında yeni kavramlar var bir de. Dünyada oluşan yeni kavramlar. Onlardan da her gün dilimize birkaçı giriyor. — Giri giriveriyor. — Evet. Onların da yanlış kullanımları oluyor. Hiç değilse bir süre. — Ama bu yalnız bizde değil, dünyanın başka ülkelerinde de öyle... Galat söz turist gibi. Her yere kendi çıkınıyla girmekte. — Tolstoy'un yapıtı için realite den, Dostoyevski'ninki için verite den söz edilir. Bu iki kavramı karşılıklı tutacak iki söz var mı dilimizde. Birincisine gerçeklik , ikincisine doğruluk diyebiliriz. Yine de iş karışıyor, konuşmalarda, özellikle de yazılarda... — Ne belirler insanı. Yaptığı iş belirler. Peki, bu durumda Kavimler Kapısı Cumhuriyeti'nin entelektüeli nasıl düşünecek. — Haklısın. Bir açmaz var burada. Diller arası bir olay. Dünyanın küçülmesiyle, teknolojinin gelişmesiyle bütün dillere yayılan o yeni kavramlar. —Fransızca Yeni Sözcükler Sözlüğü diye bir kitap var. Uzun bir süre önce edinmiştim. Kimbilir yeni kaç baskısı da olmuştur. Sözlüğün önsözünü okuyunca ürpermiştim. Fransa'da bu işle ilgili ulusal enstitü her yıl 45.000 (kırk beş bin evet) yeni sözcüğü inceliyormuş. İnanamadım buna, aynı satırları birkaç kez daha okudum. Daha çok sanayicilerin, teknisyenlerin, tacirlerin yarattığı