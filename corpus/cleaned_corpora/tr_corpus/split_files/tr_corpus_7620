Kevin Drew ve Brendan Canning haricindeki tüm üyeler Toronto çevresindeki başka gruplarda çalıyor ya da solo çalışmalar yapıyorlar. Grubun tarzı bütün üyelerinin müzikal projelerinin bir birleşimi olarak kabul edilebilir ve barok pop olarak anılır. Grubun müziğinde gitar, üflemeli çalgılar, keman gibi orkestra elemanlarına, olağandışı şarkı yapılarına, deneysel hatta bazen David Newfeld kaynaklı kaotik eser üslubuna rastlanır. Grubun kurucuları olan Kevin Drew ve Brendan Canning çıkış albümleri olan Feel Good Lost'u 2001 yılında kaydettiler ve albüm Noise Factory Records'tan Justin Peroff, Charles Spearin ve Bill Priddle'ın katkıları ile çıktı. Neredeyse tamamen enstrümantal olan albümü tanıtmak için konser vermeye başlayan ikili bunu eğlenceli bir gösteriye çeviremediklerini fark ettiler. Bunun üzerine Toronto'dan indie kökenli Andrew Whiteman, Jason Collett, Leslie Feist, Emily Haines gibi arkadaşlarını söz ve vokallerde katkıda bulunmak üzere canlı şovlarına davet ettiler. Daha sonraları James Shaw, Evan Cranley, Justin Peroff, John Crossingham, Stars'tan Torquil Campbell ve Amy Millan da desteklemeye başladı. Bu müzisyenler grubun ikinci albümü You Forgot It in People'ı kaydetmek üzere Drew, Canning, Peroff ve Spearin'e katıldılar. "You Forgot It in People" Juno Ödülleri'nde 2003 yılı Alternatif Albümü ödülünü kazandı. Bu albümde Jessica Moss, Brodie West, Susannah Brady ve Ohad Benchetrit gibi müzisyenlerin de katkıları vardı. Fakat bu isimler grup üyesi olarak değil albümün çıkışına destek olan müzisyenler olarak anıldılar. Albüm tanıtımı için çıktıkları turda grubun çekirdek üyeleri Drew, Canning, Peroff, Whiteman ve Jason Collett idi. Bunun dışında kalan elemanlar uygun oldukları günlerdeki gösterilere katıldılar. 2003'te, Bee Hives isimli albümleri yayınlandı. 4 Ekim 2005'te grubun Broken Social Scene isimli albümleri k-os, Jason Tait ve Murray Lightburn gibi isimlerin de desteği ile çıktı. Sınırlı sayıda çıkan EP'leri To Be You and Me de albümle birlikte basıldı. David Newfeld'ın ismi de ilk kez bu albümde grup üyesi olarak yazıldı. Grup 31 Ocak 2006'da "7/4(Shoroline)"'ı çalmak için "Late Night with Conan O'Brien"a katıldı. 2006 Juno Ödüllerinde ise "Ibi Dreams of Pavement"'ı çaldılar ve aynı törende yılın alternatif albümü ödülünü kazandılar. Grubun şarkıları çeşitli film ve televizyon dizilerinde de çalındı. 2002 yılında çıkan albümleri You Forgot it in People'da yer alan Lover's Spit Clément Virgo'nun filmi Lie with Me'de (2005), Paul McGuigan'ın Wicker Park'ta (2004), Bruce McDonald'ın The Love Crimes of Gillian Guess'de (2004), ve Showtime dizisi Queer as Folk'ta (2003) yer aldı. Aynı şarkının Bee Hives albümündeki versiyonu ise Nip/Tuck'ın üçüncü sezonunda bir bölümde kullanıldı. "The L World" isimli dizide "Pacific Theme" ve "Looks Just Like the Sun" çalındı. Bunun dışında Half Nelson, Snow Cake gibi filmlerin film müziklerinde de grubun şarkıları yer aldı. 2006'da Kuzey Amerika'da ilk kez düzenlenen Virgin Festival'e son dakika grubu olarak katıldılar. 7 Eylül'de festivalin başgruplarından Massive Attack yaşadıkları vize problemi sebebi ile festivale katılamayacaklarını duyurunca Ağustos ayında turneden dönmüş olan Broken Social Scene onların yerine 9 Eylül'de festivalin kapanış konserini verdi. 2006'ının sonlarında grubun üyelerinden bazıları Meksikalı indie grubu olan Chikita Violenta'nın ikinci albümleri olan The Stars and Suns Sessions'a misafir sanatçı olarak çalıştı. Albüm Dave Newfeld tarafından yapıldı. 8 Haziran 2007'de müzik sitesi Pitchforkmedia.com grubun kurucularından Kevin Drew'in Ohad Benchetrit ve Charles Spearin'inin de dahil olduğu grubun diğer üyelerince desteklenen solo bir albüm kaydettiğini duyurdu. Albümün ismi "Broken Social Scene presents Kevin Drew, Spirit If..." oldu. Bu albüm "Broken Social Scene presents..." serisinin de başlangıcı oldu ve grubun bir diğer kurucusu Brendan Canning tarafından 2008 yılı içerisinde çıkartacağı albümle takip edildi. Spirit of 2005-2006 yılları arasında grubun turnede olmadığı zamanlarda Ohad Benchetrit'in evinde kaydedildi. Her ne kadar solo bir proje olarak anılsa da neredeyse bütün BSS üyeleri albümde çalıştı. 18 Eylül 2007'de yayınlanan albümün turnesi 2007'inin sonlarında gerçekleşti. Şubat 2008'de yeniden turneye çıkan grubun bu sırada Brendan Canning'in solo albümünü de hazırlıyor. Albümün Arts & Crafts'tan 27 Mayıs 2008'de çıkacağı duyuruldu. Grubun 2002 ile 2004 yılları arasındaki tur programlarında konserlerin kadın vokalist gereksinimini Emily Haines, Leslie Feist ve Amy Millan, uygunluklarına göre değişmeli olarak üstlendiler. Bu durum 2005'te Lisa Lobsinger'ın tam zamanlı olarak gruba katılmasına kadar sürdü. Yine de zaman zaman -genellikle grubun Toronto'daki konserlerinde- bu kadın vokallerden herhangi biri duyurulmadığı halde gösteriye katılıyor. Grubun tur yılları ve o sene tura katılan sanatçılar aşağıdaki gibi: 2005'te Collett kendi solo albümü Idols of Exile'ın tanıtımı için konserlere katılamadı. 2007 turu sırasında, 16 Ekim'de Manchester'daki konser öncesi Bill Priddle köprücük kemiğini kırdı. Kevin Drew bu olay olduğunda Bill'in Glasgow'da bir otel odasında olduğunu ve son günlerin bir hayli heyecanlı geçtiğini açıkladı. Bu kazadan sonra Metric grubundan James Shaw kazanın olduğu sabah Toronto'dan yola çıkıp tur ekibine katıldı. Daha sonra ise Bill Priddle'ın yerini Mitch Bowden aldı. Broken Social Scene ile çalışan pek çok müzisyen aslında başka grubun üyeleri ya da solo çalışmaları da mevcut. Aşağıda bu çalışmaların ve grupların bir listesi var: Jason Collett kendi ismiyle solo kariyerine devam ederken Andrew Whiteman solo projesi Apostle of Hustle'a grubun diğer üyeleri de destek verdi. Kheaven Brereton sahne ismi k-os olan bir hip-hop sanatçısı. Leslie Feist ise solo çalışmalarında kısaca Feist ismini kullanıyor. Junior Blue, You Forgot It in People kaydedilmeden önce kurulan ve kaydedilen tıpkı Broken Social Scene gibi müzisyenlerin ortak çalışması ile oluşturulmuş bir proje. Valley of the Giants ise You Forgot it in People'ın çıkışından sonra oluşturulmuş Junior Blue'ya benzeyen bir diğer grup ve grubun projesi. Canning önceleri hHead ve By Divine Right gibi gruplarda yer aldı. Priddle ise Treble Charger'daydı. Drew ve Spearin KC Accidental'da müzik yaparken Whiteman Que Vida ve Bourbon Tabernacle Choir'ın üyesiydi. Avarua Avarua Rarotonga adasının kuzeyindeki bir kasabadır ve Cook Adaları'nın başkentidir. Kasaba Deniz seviyesindedir. Kasabada birkaç tane süpermarket, iki banka, birkaç lokanta ve siyah inci ile el işleri satan mağazalar vardır. Kasabanın açıkhava pazarı cumartesileri kurulur ve burada renkli yöresel kıyafetler, taze balık, çiçekler ve tropik meyveler bulunur. Ulaşım Rarotonga International Airport (IATA Airport Code: RAR) ile sağlanır. Nüfus 2,600'dür ve geçim kaynağı turizm, ticaret, balıkçılık ve tarımdır. Tek bir ana cadde vardır ve adı da Marine Drive ya da Main Street olarak geçer. Kasabanın 6 semti vardır: Gambier AdalarÄ± Gambier Adaları (Fransızca: "Îles Gambier") Mangareva Adaları olarak da bilinir, Büyük Okyanus'un güney kesiminin ortalarında, Fransız Polinezyası'na bağlı Tuamotu Adalarının güneydoğu uzantısını oluşturan takımada. Tahiti'nin yaklaşık 1,000 mil güneydoğusundadır. Volkanik Mangareva, Taravai, Akamaru ve Aukena adalarında yerleşim vardır. Set resifleriyle çevrelenmiş olan Mangareva Adasının uzunluğu 8 km'dir; yükseklik ise Duff ve Mokoto doruklarında 440 m'ye ulaşır. Adanın en büyük köyü olan doğu kesimindeki Rikitea'dır Duff adlı misyoner gemisinin kaptanı James Wilson 1797'de Mangareva'nın çevresindeki adaları gördü ve bunlara Amiral James Gambier'nin adını verdi. 1881'de Fransızların ilhak ettiği adalar bugün Fransız Polinezyası'nın Tuamotu-Gambier çevresi ("circonscription") içinde yer alır. Doğal kaynaklar sınırlıdır, tarım geçimlik düzeydedir, ve bir ölçüde balıkçılık yapılır. Nüfus (2002) 986 kişidir. 1992 Kozlu kömür madeni faciası 1992 Kozlu kömür madeni faciası, 3 Mart 1992 tarihinde Türkiye'nin Zonguldak ilinin Kozlu ilçesindeki taş kömürü maden ocağında saat 19.45 - 20.00 arasındaki zincirleme grizu patlamaları nedeniyle meydana gelen bir madencilik kazasıdır. Taş kömürü madenciliği tarihinin en büyük felaketlerinden biri, ayrıca Zonguldak'ta kömür madenciliğinin 150 yıllık tarihinin en büyük felaketidir. Olay sonucunda 263 madenci yaşamını yitirmiştir. Patlama ile yer altında çıkan yangınların denetim altına alınamaması ve ocağın bütün katlarındaki göçükler ve ulaşım yolları tahribatı nedeniyle ocak yüzey açıklıklarından kapatılmış, bu nedenle kazadan kurtulanların ifadelerini temel alan soruşturmada kazanın oluşma nedenleri tam olarak açıklığa kavuşturulamamıştır. Ocak, 26 Mart 1992 günü tekrar açılmış ise de, yangının kızışması üzerine bir kere daha kapatılmıştır. Olay özellikle Zonguldak ve Türk madencilik sektörü çalışanları açısından belleklerde canlılığını sürdürmekte, 7 Mart 1983'te 103 işçinin yaşamını yitirdiği Armutçuk kömür madeni faciası gibi, her yıl dönümünde törenlerle anılmaktadır. Ölmeden Önce Görmeniz Gereken 1001 Film Ölmeden Önce Görmeniz Gereken 1001 Film (özgün adı: 1001 Movies You Must See Before You Die), bir sinema kılavuzu, bir başvuru kitabıdır. Bu hacimli kitap ilk kez 2003 yılında ABD ve Kanada'da yayımlanmış daha sonra tam 27 ülkede daha farklı dillerde baskıları yapılmıştır. Türkiye'de "Caretta Yayınları" tarafından çıkartılan kitabın Türkçe baskısı Çin'de yapılmıştır. Kaliteli kuşe kağıda basılmış olan 960 sayfalık kitap renkli ve siyah beyaz çok sayıda fotoğraf içermektedir. 2009 yılında kitabın güncellenmiş 3. baskısı yapılmıştır. Bu baskıda kitabın kapak fotoğrafı da değiştirilmiş, kapağa Harrison Ford'un Indiana Jones filminden alınmış bir fotoğrafı konmuştur. Kitapta yer alan 1001 adet film 1902 tarihli Georges Méliès filmi olan Le Voyage Dans La Lune (Aya Seyahat) filmi ile başlamakta, 2004 yapımı Million Dollar Baby filmi ile sona ermektedir. Yani filmler kronolojik sıra ile dizilmişlerdir. Kitap 8 ülkeden 57 uluslararası yazar tarafından kaleme alınmıştır. Genel yayın editörlüğünü Harvard üniversitesi öğretim üyelerinden Steven Jay Schneider üstlenmiştir. Türkçeye çevrilirken bu kez editörlük görevini Belma Baş üstlenmiştir. Kitapta, filmin özgün adının altında ve metnin içinde "italik" harflerle filmin Türkçe adı kullanılmışsa, bunlar çoğunlukla en az iki kaynaktan doğrulanan isimlerdir. Gösterim adı herhangi bir kaynaktan doğrulanamamışsa, filmin adının çevirisi metnin içinde filmin adının ilk geçtiği yerde belirtilmiştir. Kitabın başında filmlerin türlerine göre sınıflandırıldığı bir dizinin yanı sıra, sonunda da filmlerin hem özgün, hem de İngilizce gösterim adlarını içeren genel dizin ve yönetmen dizini yer almaktadır. Liste alfabetik sıralıdır. Mine Çayıroğlu Mine Çayıroğlu, (d. 28 Aralık 1977, İstanbul) Türk oyuncu ve şarkıcı. Çocuk yaşta, Reşat Nuri Güntekin'in Çalıkuşu romanının dizi uyarlamasında Munise karakterini canlandırmıştır. Haluk Bilginer'den oyunculuk dersleri almıştır. 1997 senesinde İngiltere'deki Guildford School of Acting 'e girmiş ve üç yıl boyunca oyunculuk eğitimi almıştır. 2000 yılında mezun olmuştur. Çayıroğlu ayrıca bir müzik albümü de çıkarmıştır. Küçük yaşlarda müzik eğitimine başlayan Mine Çayıroğlu, İngiltere’deki “Guildford School of Acting” de oyunculuk eğitimine başlamadan önce ve sonra şan dersleri alarak sesini eğitti ve albümünün hazırlık aşamasını tamamladı. Mete Özgencil ile 1 yıl süren titiz çalışma sonucunda tamamlanan albüm Zümrüt Gibi adıyla 2004 yılında piyasaya çıktı. 2008 yılında ALTONA Müzik & Film Yapım şirketini kurmuştur. Zümrüt Gibi Zümrüt Gibi, Mine Çayıroğlu'nun 2004 yılında "SOS Production" tarafından çıkarılan ilk albümüdür. Mete Özgencil ile 1 yıl süren çalışma sonucunda tamamlanan albüm, 10 parçadan oluşuyor. Albümün tüm söz ve besteleri Mete Özgencil’e düzenlemeleri ise Devrim Karaoğlu’na ait. Birleşmiş Milletler Güvenlik Konseyinin 242 sayılı kararı Birleşmiş Milletler Güvenlik Konseyi'nin 242 sayılı kararı, Altı Gün Savaşının ardından BM Güvenlik Konseyi tarafından 22 Kasım 1967 günü alınmıştır. Birleşmiş Milletler Sözleşmesinin altıncı bölümüne göre alınmıştır. Büyük Britanya elçisi Lord Caradon tarafından yazılmıştır. Karar konuyla ilgili hazırlanan beş karar taslağından biridir. Karar "Orta Doğu'da âdil ve kalıcı bir barışın sağlanması" çağrısı yapar. Bunun sağlanması için belirlenen ilkeler "İsrail'in son savaşta işgal ettiği tüm topraklardan çekilmesi" ve "bölgedeki tüm devletlerin güvenli ve tanınmış sınırlar dahilinde varolma hakkına saygı duyulması" şeklindedir. The Dearly Beloved The Dearly Beloved, The O.C.'nin 2.sezonun 24. bölümüdür ve aynı zamanda 2. sezon finalidir. Sandy evliliğini kurtarmak için hayati önem taşıyan bir karar vermek zorunda kalır. Seth, Summer, Marissa ve Ryan ‘’Beat Shop’’ta çapraz ateş altında kalacaklardır. Kızı Marissa ve ailesi hakkında endişelenen Jimmy Cooper ise Newport’a ani bir dönüş yapar. Kirsten’ın zaten çok içtiğini bilen Sandy, Caleb’in ölümü sonrasında, Kirsten’ın dozu çok fazla aşacağından emindir ve Kirsten’ı tedavi merkezine götürmeyi gizli gizli planlar. Seth, cep telefonuna şarj ararken, Sandy’in odasında katoloğu bulur. Sandy, Seth ile bunu konuşur ve Seth, ilk önce babasına çok kızar. Sonra hak verir. Bu arada Jimmy Cooper yeniden Newport’a gelir. Jimmy ile Julie yakınlaşırlar ve hep beraber tekrar aile olmaya karar verirler. Marissa da bunu destekler. Hailey de O.C.’ye döner. Seth ve Summer , Kirsten hakkında konuşurlar ve Summer, Sandy’e hak verir. Caleb Nichol’un cenazesi olur… Cenaze sonrası ‘Güle Güle Caleb’ partisinde Kirsten çok içer. Bira şişelerini kırıp olay çıkartır. Sandy ise Summer’dan Seth’i, Marissa’yı ve Ryan’ı alıp bir süre onları evden uzaklaştırmasını söyler. Summer, “Beat Shop”’a gitmeyi önerir. Marissa da sorar:’Trey orada değildir, değil mi?’ Jess, Trey’den Beat Shop’ta birini vuruyormuş gibi yapmasını ister. Ve uyuşturucu satmasını ister, bol miktarda para alacaklardır. Ve Trey’in eline silah verir. Marissa, Ryan, Seth ve Summer da Beat Shop’a giderler. Marissa Trey’i görünce tuhaf olur. Summer da bunun nedenini sorar, Marissa da söylemez… Summer bundan kuşkulanır. Neyse, Trey ve Jess ve alıcı üst kata çıkarlar. Alıcı parayı vermek istemez. Jess de adamı vurur… Beat Shop’ta kargaşa yaşanır. Marissa’nın başı ufak çizilir. Ryan, bunu kimin yaptığını anlar ve eve dönerler. Ertesi gün, herkes Kirsten’ın içmesinden dolayı duyduğu rahatsızlıkları dile getirir: Ryan, Seth, Doktor, Sandy, Hailey… Tedaviye başlarlar. Bir süre Sandy ve Kirsten tedavi oteli odasına kapanırlar. Kirsten, Sandy’den özür diler. Ryan da Trey’in evine gider ve ona defolmasını söyler. Sonra Jess gelir ve aldığı paraları gösterir. Bin dolar. Jess ve Trey, Las Vegas’a gideceklerdir…Akşam saat 8’de. Bu arada, Summer, Marissa’yı zorlar ve Marissa, ağlayarak Summer’a Trey’in ona neler yaptığını açıklar. Summer, Seth’e söyler. Seth de Ryan’a söyler. Ryan da hızla Trey’in evine gider. Seth ve Summer, Marissa’ya haber verir. Marissa hızlıca gider. En yakın kişi odur çünkü… Ryan, Trey’e gidince, Trey, Ryan’a silah doğrultur. Ryan, pes ediyormuş gibi yapar, sonra Trey’e dalar. İki kardeş, kavga ederler ölesiye. Silah da kapının yanına savrulur. Trey, Ryan’ı yere yatırır. Boğazını sıkar, Ryan ölmek üzeredir… Tam o anda içeriye Marissa gelir ve olan bitene hayretle bakar. Trey’i engellemeye çalışır. Fakat, Trey, Marissa’yı odanın bir köşesine fırlatır ve telefon alıp Ryan’ın boğazına bastırır. Ryan, nefes alamaz… O sırada Marissa, silahı fark eder… Silahı alır ve Trey’i vurur. Marissa ve Trey odanın farklı köşelerine yığılırlar. Ryan, bir süre kalkamaz ama sonra kalkar. Tam o sırada, içeri Summer ve Seth girer. Herkes öylece kalır, herkesin yüzünde ‘Ne olacak şimdi?’ şeklinde final karesi. Trey komadadır. Polisler de Ryan ile Marissa'yı sıkıştırmaktadırlar. (Bölüm: The Aftermath) Ayrıca Bakınız: The O.C. Bölüm Listesi Azeroth Azeroth, Blizzard Entertainment'ın World of Warcraft adlı oyununda oluşturulmuş hayali bir evren ve kıtadır. Kalimdor, Eastern Kingdoms,Northrend ve Pandaria adlı dört kıtadan oluşur. Kıtaların dışında irili ufaklı birçok ada bulunur. Bunlardan en göze çarpanı Broken Isles ile Goblin başşehri Undermine'ı bulunduruan isimsiz adadır. The Burning Crusade genişleme paketi ile Azeroth dışında Outland isimli yeni bir evren eklenmiştir. Eastern Kingdoms 2 kıtadan oluşmuş bir parçadır. Güneyinde Blackrock Mountain, kuzeyinde Cücelerin atalarının yurdu olan Khaz Modan yer alır. Kalimdor, Azeroth'un son bekçisi Medihv'in yolucluğa ve keşfe teşvik ettiği Orc kralı Thrall tarafından keşfedilmiştir. Dev Titanlar evreni istedikleri şekilde dolaşmakta ve şekillendirmektedir. Bir gün ufak bir dünya ile karşılaşırlar ve bu dünyanın adı Azeroth olur. Titanlar, Azeroth'ta karşılaştıkları ve onlara karşı koyan Elementleri yendikten sonra burayı çok severler ve doğayı yeniden şekillendirerek güzelleştirirler. Dünyanın şekillenmesi için birçok yeni ırk yaratıp, bu yeni ırklara yardım ettirirler. Dev mağaralar açarken cücelerden, deniz devlerinden yararlanırlar. Zaman içinde, bu dünyaya, Azeroth'a hayat verecek olan sonsuzluk kuyusunu yaratırlar ve bu dünya üzerinde canlılar dolaşmaya başlar. Titanların işlerinin son gününde Kalimdor adlı kıta oluşur. Sonsuz yıldız ışığının ülkesi... Fiat Grande Punto Grande Punto, 2005 Frankurt Otomobil Fuarı'nda tanıtılan Fiat Punto'nun şimdiki modelidir.Grande Punto, 2 Nisan 2005 tarihinde ilk duyurusu yapılmış, 23 Temmuz 2005'te satışa sunulmuştur. Bundan dolayı otomobile Punto Mark 3'te denebilir. Turbo beslemeli 1.4 16V T-jet motor 2007 sonunda seriye eklenmiştir. 2009 başında da donanım seviyelerinde düzenlemeye gidilmiş ve FUN adı altında bir donanım seviyesi daha eklenip donanım seviyeleri conforlife ve sportlife ana başlıklarına ayrılmıştır. confortlife serisinde active, dynamic ve emotion Sportlife serisinde fun ve ssport modelleri oluşturulmuştur. 2010 yılında Evo modeli piyasaya çıkmış, 2013 yılında tamamen makyajlanarak yeni yüzüne kavuşmuştur. Bu araç, Maserati'nin tasarımcısı tarafından şekillendiği için "Baby Maserati" lakabını almıştır. Benzinli Dizel Aerarium Aerarium (Latince para anlamına gelen "aes" kelimesinden) Antik Roma'da (tam adı, "aerarium stabulum" - hazine dairesi ) Kamu Hazinesine verilen ad. Hazine, paraları ve Devlet maliyesinin muhasebatını içeriyordu. Bunlara ilaveten lejyonların sancakları, pirinç üzerine kazınmış kamu hukuku metinleri, Senato kararları ve diğer önemli kâğıt ve kayıtlar da burada muhafaza edilirdi. Bu kamu varlıkları, Capitol Tepesinin batı yamacında bulunan Forum Romanum'daki Satürn tapınağında saklanırdı. Roma Cumhuriyeti döneminde, Senatonun gözetiminde görev yapan urban quaestorları tarafından idare edilirdi. Geleneksel olarak eski questorlar arasından Senato tarafından yapılan atamayı içeren eski düzenleme M.Ö. 28 yılına kadar sürdü ve bu tarihten itibaren Augustus tarafından iki adet "praefecti aerarii" görevlendirildi. 23 yılında bu questorların yerine kura ile atanan praetorlar (praetores aerarii ya da ad aerarium) görevlendirildi. Claudius, 44 yılında yeniden quaestorları görevlendirdi ancak üç yıl boyunca kura ya da seçim yerine kendisi atamayı tercih etti. 56 yılında, Nero aynı şartlarla seçilmiş olan iki eski praetor'u göreve getirdi. Genel vergilerle desteklenen ve sıradan harcamaları ödemekle yükümlü umuni hazineye ilave olarak Satürn tapınağında da bulunan ve aerarium'un sanctum'u (ya da sanctius) diye adlandırılan özel bir ihtiyat akçesi bulunurdu. Bu akçe, bir ihtimale göre savaş ganimetlerinden oluşuyordu. Ardından gelen ana gelir kalemlerinden biri ise azat edilmiş kölelerin değerleri üzerinden alınan 5% vergiydi. Bu gelir kaynağı bir lex Manila ile 357 yılında kurulmuştur. Çok acil bir ihtiyaç olmadığı sürece bu ihtiyat akçesine dokunulmamıştır. Aerarium İmparatorluk döneminde imparatorların kendisine ait fiscus adı verilen hazineleri olduğu için en azından nominal olarak Senato tarafından yönetilmeye devam etmiştir. Ancak bir süre sonra İmparatorların artan gücü karşısında senato sadece bir form ve isimden ibaret hale gelince bu ayrım hemen hemen ortadan kalkmıştır. Fiscus'un oluşturulmasının yanında, Augustus aynı zamanda 6 yılında askeri hazine olan ve ordunun ihtayacı için ayrılan tüm paradan ve engelli askerlein emeklilik paralarından oluşan aerarium militare'yi oluşturdu. Bu fonun gelirlerinin çoğunluğu imparatorun bizzat kendisi tarafından karşılanmakla birlikte kamu satışlarından alınan vergilerden ve veraset vergilerinden de yararlanılıyordu. Bu fonun yönetimi üç adet praefecti aerarii militaris'in ellerine bırakılmıştı. Başlangıçta kura ile atanan memurlar, zamanla İmparator tarafından ve praetorian sınıftan Senatörler arasından üç yıllık bir süre için atanmaya başlandı. Sonraki imparatorlar, imparatorun şahsi harcamaları için ayrılan parayı ihtiva eden aerarium privatum'u bu fondan ayırdılar. Curia Curia, Roma'nın erken dönemlerinde aşağı yukarı kabilelere göre yapılmış toplumsal taksimle oluşmuş her bir alt bölüm ve aynı zamanda bir mecaz-ı mürsel olarak kabile üyelerinin bir araya gelerek kabile ile ilgili meselelerini tartıştıkları yer. Etimolojik olarak Eski Latince "erkeler topluluğu" anlamına gelen "co-viria" teriminden türetilmiştir. Curia "per antonomasia", Roma'da bulunan ve genellikle Senatonun toplandığı yer olan Curia Hostilia idi. Senato, başlangıçta şehrin tüm kabilelerinden önde gelen yaşlılarının toplanma yeriydi (Senato, "yaşlı adam" anlamına gelen "senex" kelmesinden türetilmiştir). Görünüşe göre fetihlerle gelen güç, bir şehir dolusu mütevazı insanın koca bir Cumhuriyete hükmeder hale gelmesine neden olmuştur. Romalılar fetihlerle gelen genişlemeleri sırasında, bu modeli "Municipium" statüsüne sahip tüm şehirlere ihraç etmişler, böylece her bir şehir kendi Senatosuna ve yerel yönetimden sorumlu görevlilere sahip olmuşlardır. (Roma dışında tüm şehirlerdeki seçilmiş yöneticiler merkezi yönetimin onayına ihtiyaç duyarken Roma'nın yöneticileri doğrudan halk tarafından seçilirdi. Bu uygulama İmparatorluk döneminde geleneklere uymak için sürdürülmüş ancak sadece sembolik bir anlam ifade etmiştir.) Senatörler Cumhuriyetin başlangıcından beri seçilmemişler, kalıtsal soyluluklarına göre göreve gelmişlerdir. İmparatorlukla birlikte, curia yerel hükümetin bulunduğu, yargılama işlemlerin yürütüldüğü, yönetimle ilgili toplantıların yapıldığı herhangi bir yer anlamında kullanılmış, kısa bir süre sonra da terim yerel yönetimin yapıldığı yer (curiales) anlamında kullanılmaya başlanmıştır. Roma Forumunda bulunan Curia, Senatonun toplandığı ve İmparatorluğun idaresi ile ilgili tartışmalar yaptığı Senato binası işlevine sahipti. Yapı, Forumun kuzeyinde yer alıyordu ve özellikle bir İmparatorun yönetimi altındaki hükümetin işlerini yürtümek için kullanılıyordu. Roma Forumunda halâ ayakta kalan birkaç yapıdan birisidir ve bu haliyle Romalılar döneminde neye benzediğini gözümüzde canlandırmak mümkün olabilmektedir. Leon Osman Leon Osman (d. 17 Mayıs 1981, Wigan, İngiltere), Kıbrıs Türkü-İngiliz futbolcudur. Şu anda Premier League takımlarından Everton'un formasını giyen oyuncu, orta sahada görev yapmaktadır. Babası Kıbrıs Türkü, annesi ise İngiliz'dir. Babası halen Kuzey Kıbrıs Türk Cumhuriyeti'nde ikamet etmektedir. Kardeşi Carl Osman da kendisi gibi bir futbolcudur ve İngiltere'nin Kendal Town F.C takımında oynamaktadır. İngiliz millî takımı kadrosuna alınan oyuncu, eski bir röportajında "eğer bir gün millî formayı giyecekse bu ülkenin İngiltere olacağını" söylemiştir. Halen oyuncusu olduğu Everton takımının altyapısında yetişen Osman, 1998 yılında FA Gençler Kupası'nı kazanan Everton altyapı kadrosundaydı. Bu kupanın ardından dizinden ciddi bir sakatlık geçiren Osman, o sezon hiç futbol oynayamadı. 2002 yılında Carlisle takımına kiralık verilen oyuncu burada Ayın Futbolcusu Ödülü kazanmıştır. 2003 yılında Everton'a dönmesine rağmen kadroya girmeyi yine başaramayan oyuncu 2004'te Derby County'de kiralık olarak forma giymiş ve bütün Derby camiasının saygısını kazanmıştır. Birçoklarına göre oyuncunun 3 ay kiralık olarak bu kulüpte gösterdiği performans, onu Everton'da tutan şey olmuştur. Grup maçlarında takımının Larissa'yı 3-1 yendiği maçta 20 metreden attığı golle takımının 2.golünü atarak galibiyeti getiren isim olmuş, ayrıca SK Brann'a attığı golün katkısı ve 3. turda takımına yaptığı katkılar büyüktür. Hal Holbrook Harold Rowe Holbrook, Jr. ("d. 17 Şubat 1925, Cleveland, Ohio, ABD"), Akademi Ödülü adayı, Emmy ve Tony Ödülleri sahibi, Amerikalı oyuncu. Preveze s覺n覺f覺 denizalt覺 Preveze sınıfı, Federal Almanya'nın Howaldtswerke Deutsche Werft AG firmasının geliştirdiği Tip 209 T1. 1400 tipinde üretilmiş, Türk Deniz Kuvvetleri'nde ilki 1994 yılında hizmete giren denizaltı sınıfıdır. Preveze sınıfı, Türk Deniz Kuvvetleri'ni Sub Harpoon UGM-84 ile tanıştırmıştır . Yarı ömür modernizasyonu Gölcük Tershanesi'nde tamamlamış, aktif hizmete devam etmektedir. Çarpıklık 'Çarpıklık (İngilizce: "skewness"; Fransızca: "asymétrie") olasılık kuramı ve istatistik bilim dallarında bir reel-değerli rassal değişkenin olasılık dağılımının simetrik olamayışının ölçülmesidir. Grafikte gösterilen dağılım incelensin. Dağılımın sağ tarafında bulunan çubukların küçülmelerinin şekli sol taraftakı çubukların küçülmelerinden farklı bir görünüm vermektedir. Çubuk yüksekliklerinin küçüldükleri taraflara "kuyruk" adı verilir. Genel olarak iki çeşit olan çarpıklığın bilinmektedir. Grafikteki kuyrukların görüntüsü dağılım için hangi tip çarpıklık olduğunu gösterir. Bu iki türlü çarpıklık ve bunu açıklayan grafiğin kuyruk konumu şunlardır: Çarpıklık üçüncü standardize edilmiş moment olup bu matematik notasyonla olarak ifade edilmekte ve şöyle tanımlanmaktadır Burada formula_3 üçüncü ortalama etrafındakı moment olarak ve formula_4 standart sapma olarak ifade edilmektedirler. Aynı şekilde, çarpıklık üçüncü kümülant olan formula_1 ile ikinci kümülantın (yani formula_6nın) kare kökünün üçüncü üssü olarak tanımlanmaktadır. Bu tanımlama, basıklık tanımlanmasına bir analog benzetmedir; çünkü basıklık dördüncü kümülant ile ikinci kümülantın kare kökünün dördüncü üssü ifadesine bölümu arasındaki orantı ile ifade edilmektedir. "n" sayıda gözlemi bulunan bir örneklem için "örneklem çarpıklığı" şöyle tanımlanır: burada formula_8 "i" örneklem değeri, formula_9 örneklem ortalaması, formula_10 örneklem üçüncü merkezsel momenti ve formula_11 örneklem varyans olur Eğer veriler örneklem içinse ve bilinen bir anakütleden gelmekte iseler, yukarıdaki formülleri kullanarak elde edilen örneklem çarpıklık ölçüleri için formula_12 bilinmeyen reel anakütle çarpıklık ölçüsünün bir yanlı kestiricisi olduğu bilinmaktedir. Bu nedenle bazı istatistikçiler yanlı olmayan çarpıklık kestiricisi olarak şu formülün kullanılmasını tavsiye ederler: Burada formula_14 üçüncü kümülantin tek simetrik yanlı olmayan kestricisi ve formula_15 ikinci kümülantın simetrik yansız kestiricisi olur. Ne yazıktır ki, buna rağmen formula_16 de genel olarak yanlı bir kestiricidir. Bu kestiricinin beklenen değeri gerçek anakütle çarpıklık ölçüsunun ters işaretinde bile olabilmesi mümkündür. Bir rassal değişken olan "X" için çarpıklik matematik kısaltma ile Çarp["X"] olarak ifade edilsin. Eğer "Y" "n" tane bağımsız rassal değişkenlerin toplamından oluşuyorsa ve her bir "X" dağılımı birbiri ile ayni ise, "Y" nin çarpıklığı şöyle gösterilebilir Çarpıklık özelliği birçok alanda pratik yarar sağlamaktadır. Pratik sorun çözümleri elde etmek için çok defa basitleştirilmiş model kullanılıp verilerin normal dağılım gösterdiği varsayılır. Bu varsayıma göre veriler ortalama etrafında simetrik olarak dağılmaktadırlar. Halbuki pratikte veriler çok defa kusursuzca simetrik değildirler. Böylece, verilerin çarpıklığını anlamak, kullanılan ortalamanın ne kadar simetriklikten uzak olabileceğini ve ne yönde veri merkezinin kullanılan ortalamadan değişik olacağını anlamaya yol açacaktır. Karl Pearson çarpıklık ölçülmesi için iki basit şekilde kestirim ölçüsü önermiştir. Bunlar Ancak aynı veriler için, bu iki kestirim ölçüsünün aynı işarette olacağına ve eğrilerinin işaretinin grafikle görülebilen artı/eksi çarpıklık özelliğine benzeyeceğine hiçbir garanti bulunmamaktadır. 2014 yılında yayınlanan "İstatistikte Altın Oran" adlı bir kitapta, yeni bir çarpıklık katsayısı önerilmiştir. Hesaplama; medyanın sol tarafındaki elemanların medyandan farklarının toplamının, medyanın sağ tarafındaki elemanların medyandan farklarının toplamına oranıdır. Eğer veri dizisinde, medyanın son tarafındaki elemanların medyandan farklarının toplamı (sol tarafın yükü), medyanın sağ tarafındaki elemanların medyandan farklarının toplamına (sağ tarafın yükü) eşitse, G = -1 olmaktadır. G = -1, tam simetri durumunu işaret eder. veri dizisinin medyana göre solu ile sağı, yük bakımından dengelidir. G, -1'den küçükse, medyanın sol tarafının yükü sağ tarafının yükünden fazladır dolayısıyla veri dizisi sola çarpıktır (veri dizisinin kuyruğu soldadır). G, -1'den büyükse, medyanın sağ tarafının yükü sol tarafının yükünden fazladır dolayısıyla veri dizisi sağa çarpıktır (veri dizisinin kuyruğu sağdadır). İstatistik literatüründe kullanılan diğer çarpıklık belirleme metodlarından farkı, veri dizisinin eleman sayısından bağımsız çalışabilmesi ve üstel (logaritmik vs) operatör içermediği için veri dizisinin formasyonundan bağımsız olmak üzere, çarpıklığı nicel olarak hesaplamaya olanak sağlamasıdır. Svabya Alpleri Svabya Alpleri (Almanca: Schwäbische Alb) Almanya'nın Baden-Württemberg eyaletinde bulunan, güneybatıdan kuzeydoğuya kadar 220 km ve 40 ile 70 km genişliğinde olan bir platodur. Swabia (bazen Suabia veya Svebia olarak da bilinir) bölgesinden sonra adlandırıldı. Swabian Alb güneyde Tuna Nehrive kuzeyde Üst Neckar tarafından çevrili bölgedir. Güneybatıda Kara Orman'ın yüksek dağlarına kadar uzanır. Swabian Alb'ın en yüksek dağı Lemberg'dir (1015 m). Alb'ın profili doğuya doğru yavaşça azalan yüksek bir platoyu andırır. Batı kenarı Albtrauf veya Albanstieg olarak adlandırılan ve yüksekliği 400 m olan sarp kayalıklarla kaplıdır. Fakat üst yüzeyi düz ve yavaşça yükselen tepe şeklindedir. Dinozor devri zamanında deniz yatağı şeklinde olan Swabian Alb'da bol miktarda kireç taşı vardır. 50 milyon yıl önce, deniz geri çekildi (kurudu). Kireç taşlarının farklı üç katmanının her biri birbirinin üstüne yığıldı: siyah jura, kahverengi jura ve beyaz jura. Beyaz jura %99 saflıkta kalsiyum karbonat içerir. Kireçtaşı suyla çözünerek eridiğinde, her taraftaki çatlaklara doğru akar ve mağaralarından yüzeye çıkana kadar büyük bir oluşum gerçekleşerek yeraltı nehirleri şekillenir. Böylece Swabian Alb'ın nehir, göl ve diğer suyla ilgili formları meydana gelmiş olur. Bazı yerlerde, maar'lar ve tepeler gibi eski aktif volkan kalıntıları vardır. Batıdaki, Zollerngraben (tektonik aktif bölgedeki jeolojik basınç) bazen yer sarsıntılarına sebep olur. Nördlinger Ries, 15 milyon yaşında büyük bir meteorit krater (göktaşı)dir. Toprak çok verimli değildir, humuslu toprak sık sık 10 cm kalınlığındadır. Yüzeyde birçok küçük kireç taşı parçaları bulunur. Tepeler çoğu zaman küçük ormanlarla çevrilidir. Birçok küçük alan (çoğunlukla kolza ve diğer küçük bitkiler). Çokça küçük köy. Geleneksel manzara ardıç çalılıkları ile kaplı alanlardı. Koyunlar her şeyi yedi. Bugünlerde çok nadir olarak rastlanır. Bununla beraber, belirli yerlerde Baden-Württemberg yönetimi (hükümeti) tarafından üretiliyor. Fosiller her yerde bulunabilir. Çocuklar onları avlularında (bahçelerinde) bulur. Fakat büyük ve önemli fosiller burada bulundu. Hepsi sadece birkaç kilometre uzaklıkta olan dört mağarada (Vogelherd, Hohlenstein-Stadel(•), Geißenklösterle(•) ve Hohle Fels(•)), insan sanatının en eski kalıntıları bulunabilir. En çok bilinenler: bir at kafası, kuş şuyu, ve iki aslan-adam (aslana benzer insan) heykeli (aslan adam'a bakınız (•)), bütün bunlar 30.000 yıldan daha eskidir. Bilinen en eski müzik enstrümanı (aleti) da burada bulundu: kuğunun kemiğinden yapılmış bir flüt, bazıları 35.000 yaşında ve 2004'te Buz Çağından kalma yaklaşık 37.000 yıllık bir mamutun azı dişinden yapılmış flüt çıkartıldı. Bu bölge, Roma İmparatorluğu zamanında yaklaşık birinci yüzyıldan üçüncü yüzyıla kadar limes'in(= ) güneyinin bir parçasıydı. Bir Roma yolu Neckar Nehri ve Alb boyunca uzanır. Hechingen-Stein'de bu yolda bulunan bir Roma dış karakolu 1970'lerde keşfedildi ve açık hava müzesine dönüştürüldü. Swabian Alb'de yaşam aşırı derecede zordu. Suyun azlığı ve toprağın kalitesinin düşük olması onu geri kalmış bölge yapmıştı. Birçok köyler su için atlarla uzun bir yolculuk yapıyordu. Suyun kirli olmasından dolayı onu arındırmak için uzun zaman gerekiyordu. Bu yüzden alkol çok popülerdi: "Çoğunlukla" (elma şarabı) suyla karıştırılır ve bebeklere bile verilirdi. Modern su kaynak sistemi (zamanının gözdesi) 1880'lerden sonra inşa edilerek bölge halkına kolaylık sağladı. Sert yaşam koşullarından dolayı, Swabianlar sıkı tutumu, çalışma ve beceriklilikleyle ün yapmışlardır — çok az kullanılabilir kaynak olmasına ragmen. Özellikle Alb'ın uzak bölgelerindeki sakinler (oturanlar) şehirdekilere nazaran daha iyi bir şekilde bu özellikleri taşırlar. Bununla birlikte ilericilik, dürüstlük, pragmacılık onlarda görülen özelliklerdi. Alb iletişimi batı Swabian'dan bile daha kuvvetliydi. Eğer kibarca bir şey sorulacaksa, çoğunlukla standart Almancanın anlaşılabilir bir versiyonuyla konuşulabilir. Genellikle, Swabianlar lehçelerinden gurur duyarlar. Almancadaki birçok kelimeye "-le" soneki ekleyerek basitce bir kelime türetebilirler. Eklenen bu"-le" ile, herhangi bir kelime Almanca'daki "das" anlamına gelir. Swabian "-le"'si standart Almanca'daki "-lein" veya "-chen" ekleriyle aynı anlamdadır ve kelimeye küçültme anlamı ekler: Küçük ev (Almanca: Haus) standart Almanca'da Häuschen veya Swabianca Häusle. Ayrıca birkaç ses değişimi vardır. "t", "d" olur "p", "b" olur "ch" bazen atılır veya yer değiştirilir. Birçok soyadın sonu "-le" yapılır. "Swabian–Alemannic" karnavalı birçok köyle önemli gelenektir. Mahsül yetiştirmenin kolay olmadığı zamanlarda koyun yetiştiriciliği popülerdi. Bu tekstil endüstrisinde büyük gelişme sağladı. 1950'lerde Reutlingen, Almanya'nın milyonerlerinin sayısının en fazla olduğu kasabasıydı. Hala, birçok yüksek kaliteli tekstil imal eden Hugo Boss, Trigema, Reusch, Groz-Beckert ve diğerleri ("lüks outlet kasabası" olarak bilinen Metzingen kasabasına bütün Avrupa'dan gelenler pahalı giysileri buradan daha ucuza alıyorlar). Burada makine inşası ve ileri mühendislik gelişti. arabanın icadı ve Daimler-Benz'in varlığı, araba endüstrisini sonra da elektronik ve bilgisayar endüstrilerini geliştirdi. "Neckar-Alb" bölgesi Almanya'daki en büyük üçüncü bölgedir. En iyi bilinen şirket Daimler-Benz, bugün Daimler AG olarak biliniyor, ardından Robert Bosch ve Porsche geliyor. Çoğu ürün "yüksek teknolojili ürün" kategorisine girer. Küçük ve orta ölçekli kuruluş (100 ile 5000 işçi) vardır. Genellikle, ürünler pahalı fakat yüksek kalitededir. Birkaç ilçe özellikle çekici iş üzereine yoğunlaşmıştır. örneğin, Reutlingen gib yerler Almanya'da yeni iş alanı oluşturmak için en olağan özelliğe sahiptir. Eğitim olanakları yüksek seviyededir. Almanya geneline göre okullar ve üniversiteler en üst seviyededir. Swabian Alb ve onun komşu bölgeleri Almanya'nın en fakirinden en zenginine kadar gelişme gösterdi. İşsizlik oranı düşüktür. Ilıman. Kışlar genellikle karlıdır. Kayak bazen yapılabilir (tepeler aşırı dik ve yüksek değildir). Rüzgarı Almanya'nın diğer yerlerine nazaran biraz daha serttir. Swabian Alb Alman standartlarına göre yoğun nüfusa sahip değildir. Çoğu büyük kasabalar sadece Alb'ın yakınlarındadır (onlar genellikle bölgenin bir parçası gibi kabul ediliyor). Birçok kasaba ismi "-ingen" ile biter. Birkaç askeri eğitim alanı vardı, bazıları da NATO birlikleri tarafından kullanıldı. 100 yıldan beri var olan Münsingen eğitim alanında bir biyosfer yapılmaktadır. Bölgede birkaç büyük ve çok sayıda küçük doğal barınak vardır. Birçok kale, manastır, kilise, harabe ve eski kasabalar vardır. Bazıları şunlardır. Turistler için Swabian Alb'ı öğrenmenin iyi bir yolu "Schwäbische Albstaße" ziyaret etmektir. Tuttlingen veya Trossingen'den Nördlingen veya Aalen'e giden "Doğal Gizemli Yol"dur. M - Bir Şehir Katilini Arıyor M - Bir Şehir Katilini Arıyor 1931 Almanya yapımı psikolojik gerilim filmidir. Özgün adı M dir. İngilizce konuşulan ülkelerde Fritz Lang's M in yanı sıra Murderers Among Us adı ile de gösterime sunulmuştu. Filmin yönetmeni Fritz Lang filmin senaryosunu da eşi Thea von Harbou ile birlikte yazmıştı. Filmin başrol oyuncusu Peter Lorre 'dur. Bu film Fritz Lang 'ın ilk sesli filmidir ve kendisinin de belirttiği gibi filmografisindeki en iyi filmidir. Filmde bir Alman kentinde polisin seri cinayetler işleyen bir çocuk katilini yakalamakta yetersiz kalması üzerine tedirgin olan şehirdeki diğer suçluların da insan avına katılmaları anlatılmaktadır. 1931 yılında Almanya'nın Berlin şehri seri cinayetler işleyen pedofil bir çocuk katilinin (Peter Lorre) eylemleri ile çalkalanmaktadır. Polisin katili bir türlü yakalayamayışı halkı olduğu kadar dilencileri,çeteleri ve diğer 'normal' suçluları da tedirgin etmiştir; çünkü olağan dışı bir şekilde artan polis baskısı onların da işlerini aksatmaktadır. Organize suç örgütleri dilencilerin de yardımı ile katilin peşine düşerler. Polis ve suç örgütleri arasında katili yakalamak için bir yarış başlar. Önceleri katilin yüzü görülmez,sadece gölgesi ve sürekli ıslıkla çaldığı bir melodi duyulur. Kulağı keskin kör bir balon satıcısının ıslığı teşhis etmesi ile insan avı başlar.Kör baloncunun haber verdiği bir başka suçlunun avını gözden kaybetmemek için kendi eline tebeşirle bir M harfi (Almanca katil sözcüğünün baş harfi) yazıp katilin paltosunun sırtına eliyle bastırarak onu damgalaması sonucunda katil sıkıştırılır ve polisten daha önce suç örgütünün eline düşer. Örgütün kendi içinde kurduğu sözde mahkemede yargılanmaya başlar. Toplum felsefesi Toplum felsefesi veya sosyal felsefe, (bilhassa insanların sergilediği) sosyal davranışları konu alan felsefe dalıdır. Konuları geniş kapsamlı olup kişisel görüşlerden yasaların meşrûluğuna, sosyal sözleşmeden devrimi oluşturan kriterlere, günlük eylemlerden bilimin kültür üzerindeki etkisine, insan demografisindeki değişikliklerden arı kovanındaki toplumsal düzene kadar birçok konuyu içine alır. Hürriyet, eşitlik, adalet ve devlet konularında ahlâki temelleri uygulamaktır. Hacımaşlı, Arnavutköy Hacımaşlı, İstanbul'un Arnavutköy ilçesine bağlı bir mahallesidir. Arnavutköy merkezine 5 km uzaklıktadır. Osman Özköylü Osman Özköylü (d. 26 Ağustos 1971, Aydın), Stoper pozisyonunda oynamış eski Türk futbolcu ve teknik direktör. Uzun süre Trabzonspor'da defans mevkiinde oynamış, 2007 yılında faal futbol hayatını sona erdirdi. 13 kez A Millî formayı giymiştir. 2010-2011 sezonunda Elazığspor ile anlaşarak teknik direktörlük kariyerini sürdürmektedir. Sezon sonu Elazığspor'la 2010-2011 sezonunu namağlup tamamlayıp hem 2. Lig şampiyonluğu yaşayarak 1. Lig'e yükselmeyi başarmış hem de 2010-11 Futbol sezonunda Türkiye Liglerindeki tek namağlup takımı olmuştur. 10 Ekim 2011 tarihinde Elazığspor yönetimiyle beraber sözleşmeni karşılıklı olarak fesh ederek görevinden ayrıldı. 18 Ekim 2011 tarihinde Güvenç Kurtar'ın istifasindan sonra boşalan Denizlispor teknik direktörlük mevkiine getirildi. 2012-2013 futbol dönemi için Kayseri Erciyesspor ile anlaşma sağlamıştır. 2013-2014 sezonu için önceki adı Ankaraspor, değişen adı ile Osmanlıspor futbol kulübünün teknik direktörlük görevine getirildi. 23 Aralık 2014 tarihinde Özköylü Osmanlıspor'daki teknik direktörlük görevinden kulüp ile karşılıklı anlaşmaya vararak ayrıldı. Osmanlıspor'un başında bulunduğu 18 ay boyunca çıktığı toplam 52 resmi müsabakada 26 galibiyet 17 beraberlik ve 9 yenilgi elde etmiştir. 12 Şubat 2015 tarihinde Cihat Arslan'dan boşalan teknik direktörlük görevine getirilmiştir. Sözleşmenin sezon sonuna kadar yapıldığı açıklanmıştır. Özköylü göreve geldiğinde Şanlıurfaspor 1. Lig'de 28 puanla 7.sırada yer alıyordu. Özköylü, 2015-2016 sezonu için 1. Lig ekiplerinden Adana Demirspor ile anlaşma imzalamış ancak alınan kötü sonuçlar nedeniyle 03.03.2016 tarihinde sözleşmesi fesih edilmiştir. 2016-2017 sezonunda Engin Korukır'ın istifa etmesi sonucunda PTT 1. Lig ekiplerinden Samsunspor'un teknik direktörlüğüne getirilmiştir. Haraççı, Arnavutköy Haraççı. Arnavutköy'ün en çok gelişme gösteren beldelerden biridir. Özellikle Başbakanlık'a bağlı TOKİ'nin yaptırdığı villa ve konutlarla, İstanbul'un parlayan yıldızı olmaya aday bir mahalledir. Mahallinde bulunan araç muayene istasyonu sebebiyle otomobil sahiplerinin yılda en az bir kere uğradğı Haraççı, İstanbul şehir merkezine çok yakın sayılmamaktadır. Avrupa Birliği Bütçesi Avrupa Birliği (AB) bağımsız bir Avrupa Parlamentosu ve 28 üye devletten faklı olan bir sivil servise sahiptir. Bu, AB içindeki üye devletler arasındaki ortak kanunları ve ortak politika içindeki masrafları yönetir. Bu ödemeleri yapmak için 2007 yılı için 116 milyar € luk anlaşılmış bir bir bütçeye sahiptir ve 2007-2013 dönemi için ise bu 862 milyar € dur. En büyük tek kalemdeki masraf % 45 oranı ile Ortak Tarım Politikası dır.İkinci en büyük masraf kalemi % 30 oranı ile Avrupa Birliği Bölgesel Politikası dır. Dış siyaset masrafı % 8 ,yönetim % 6 ve araştırma % 5 dir. Aşağıdaki tablo yardımlar ve alındıları toplam bütcedeki yüzdeleri şekinde vermektedir. Ä¤ Ĥ veya ĥ; Esperanto yapay dilinin 11. harfi. H harfinden sonra gelir ve genizden, kalın okunan H'yi sembolize eder. Düzeltme imi (^) taşıyan bu harf yerine, hx kullanımı da kabul edilmektedir. (Örnek: ĥoro, eĥo) Äˆ Ĉ veya ĉ, Esperanto yapay dilinin 4. harfi. Çe sesini simgeler. Ço şeklinde telaffûz edilir. Düzeltme imi (^) taşıyan bu harf yerine, cx kullanımı da kabul edilmektedir. Enrai ~Tooku ni Aru Akari~ , HIGH and MIGHTY COLOR tarafından 25 Ekim 2006'da çıkarılmış bir singledır. "Enrai ~Tooku ni Aru Akari~", grubun sekizinci singleı ve 2006 yılında çıkardıkları singledır. Başlık parçası, dört kısımlı anime derlemesi 'ın bitiş parçası olarak kullanıldı. Ayrıca oyun makinası Drummania/GuitarFreaks V4'te çalınabilmektedir. B-tarafındaki "Kaerimiçi no Orenji", Wii oyunu "Bleach Wii: Hakujin Kirameku Rondo" 'nun reklamında kullanılmıştır. Singleın ilk baskıları Gundam karakteri Arthrun Zala'nın özel "pin-up"ı ile birlikte sürüldü. Şarkının müzik videosu Sueyoşi Nobu tarafından yönetilmiştir. Oricon Satışları Listesi (Japonya) Çin Mehtabı China Moon 1994 yapımı neo-noir/gerilim filmidir. Roy Carlson tarafından yazılıp John Bailey tarafından yönetilmiştir. Filmin başrollerinde Ed Harris ve Madeleine Stowe oynarken, Charles Dance ve Benicio Del Toro filmin yardımcı oyuncularıdır. Film 1991 yılında çekilmiştir. Kyle Bodine, usta bir cinayet detektifidir. Tanışdığı bir kadına aşık olur fakat kadın, evlidir, mutsuzdur ve kocasından şiddet görmüktedir. Detektif Kyle Bodine (Ed Harris) bir cinayet yerine gelirken, olayı hemen çözer. Ve sanki cinayeti kendi işlemiş gibi ayrıntısı ayrıntısına bilgi verir. Kendisinin seçtiği ortağı Lamar Dickey (Benicio Del Toro) ile cinayetleri çözen Kyle özel hayatı ile pek fazla ilgilenen birisi değildir. Kendisini tamamen işe adamıştır, oysa ortağı Dickey ise daha çok işine önem vermemektedir. Daha doğrusu Kyle Bodine böyle düşünmektedir. Bir gece bir barda Rachel Munro (Madeleine Stowe) diye bir kadınla tanışır. İlk görüşte aşık olduğu bu kadınla dışarıda çok kısa sohbet eder. Ertesi gün yine aynı kadını görür, bir süre sonra görüşmeleri ilişkiye çevrilir. Ancak Rachel evlidir, mutsuzdur ve kocasından şiddet görmektedir. Kendisinin de alkol gibi bazı sorunları vardır. Çoğu zaman Kyle ile Rachel görüşür ancak bir gün Rachel yine eşinden dayak yerken polisi arar. Etrafa en yakın olan Dickey/ Bodine ikilisi olduğundan oraya gelirler ve kanıt olmadığından (tabi şikayette) geri dönerler. Bir süre sonra Rachel ile Kylenin ilişkileri gittikçe aşka dönüşmektedir. Kyle ise bir gün bir arkadaşına Rachelin adından polisi arattırarak yine şiddet gördüğünü belirtir ve Rachel ile ilişkisi hakkında hatta Racheli tanıdığı hakkında bile bir şey söylemediği ortağı Dickey ile oraya giderler fakat Rachel Miamidedir. Bir süre sonra Rachel ve kocası Rupert yine kavga ederken, Rachel Miamide aldığı tabancayla kocasını iki kurşunla öldürür. Oraya gelen Kyle cinayeti saklamak için her şeyi yapar ve plan kurar. Ancak ertesi gün Lamar Dickey ve diğer tüm polisler oraya gelirler ve özellikle Lamar olayi gittikçe araştırmaya başlarken, Kyle için iyi olmayacak sonuçlar bulmaktadır. Aynı zamanda Kyle de sürpriz gelişmelerle karşı karşı kalmaktadır. Film ABD'de MPAA tarafından R ile işaretlenmiştir yani 16 yaş ve üzeri yaş grubuna hitap etmektedir. Çünkü bu filmin sansürsüz versiyonu az da olsa cinsellik içeren görüntüler, şiddet içeren sahneler ve küfürlerden dolayı MPAA ona R vermiştir. Neal Thopmson tarafından filmin yazıları hazırlanmıştır, Cinema Research Corporation tarafından filmin efektleri hazırlanmıştır. 1991 yılında çekilmiş China Moon aktör Benicio Del Toronun ilk üç filminden biridir aynı zamanda. Ancak problemlerden dolayı filmin çıkması 1994 yılına tesadüf edilmiştir. Filmin Soundtrack albümü piyasaya sürülmemiştir. Filmin içinde şu şarkılar geçmektedir: "Film DeLuxe renkle Floridada , Panavision kullanarak çekilmiştir:" Film, Variety dergisi tarafından çok beğenilmesine ve izleyiciler tarafından da beğenilmesine rağmen film gişede $3,038,499 kadar hasılat elde etmiştir. Rotten Tomatoes sitesinde ise 6% Freshe ulaşamayarak yani 44% ile Rotten değerlendirmesi almıştır. Film Fransada 76,410 kadar hasılat elde etmiştir. ERYX ERYX Avrupalı bir firma olan MBDA tarafından üretilen kısa menzilli seyrüsefer sistemi olarak SACLOS güdümle sistemini kullanan kablo güdümlü bir tanksavar füzesidir. En fazla Kanada Ordusu, Fransız Ordusu ve Norveç Ordusu tarafından kullanılmaktadır. Silah tanksavar özelliğinin yanında sığınakların imhasında da kullanılır. Bazı durumlarda alçaktan uçan helikopterlere karşı uçaksavar olarak kullanılabilir. Bu sistem 1989 yılında Fransa ve Kanada hükümetleri arasındaki yapılan anlaşma çerçevesinde geliştirildi. İlk füze 1994 yılında hizmete girdi. Füze sınırlı alanlarda düşük hızda ateşlenebilen bir sılahtır. Bu sayede füze özellikle yerleşim alanlarında etkili olarak kullanılabilir. Füze sahip olduğu motor sayesinde azami 245 m/s bir hıza ulaşarak 600 metreyi 4.3 saniyede katedebilir. Füze hedefe ilerlerken rotasını sabit tutmak için iki adet egzoz çıkışından faydalanır. Füze SACLOS güdümleme sistemi ile yönetilir. Füze ateşlendikten sonra operatör nişagahı hedef üzerinde tutmaya devam eder. Hedefte meydana gelen değişiklik füzeye çok ince bir kablo yardımı ile iletilir. Füzede savaş başlığı olarak "İkili patlayıcı" düzeneğine sahip bir başlık bulunur. Bu başlıktaki ilk patlayıcı düzenek yarı etkin zırhı geçmek, gerideki ikinci patlayıcı kısım ise asıl zırhı delmek için kullanılır. MBDA kayıtlarına göre yapılan 1.000 adetlik deneme atışlarının ardından %95 lik bir isabet oranı yakalanmıştır. Kara Kuvvetleri Komutanlığı denemeler sonucunda bu füzenin başarılı olmadığına karar verildi. Şu an Fransa ve Türkiye bu silahla ilgili sorunu çözmeye çalışmaktadır. Yui YUI (d. 26 Mart 1987, Fukuoka, Japonya), Japon şarkıcı-söz yazarı, multi-enstrümentalist ve aktris. Sözleşmesinin bulunduğu firma Studioseven Recordings’tir ve Stardust Promotion yetenek ajansına bağlıdır. 1991-92 UEFA Kupası UEFA Kupası 1991-1992 sezonunda Hollanda takımı Ajax, İtalya takımı Torino'yu deplasmanda attığı gollerle geçerek şampiyon oldu. "Ajax, deplasmanda attığı iki golle kupayı kazandı." Tal Wilkenfeld Tal Wilkenfeld ( Sidney, Avustralya, 1986) rock, caz, funk ve jazz-funk türlerinde müzik yapan Avustralyalı basist. Chick Corea, Jeff Beck, Herbie Hancock, Hiram Bullock, Vinnie Colaiuta, Susan Tedeschi, the Allman Brothers Band, Jeff "Tain" Watts, and Wayne Krantz gibi çok değerli müzisyenlerle beraber çalışmış, ilk solo CD si Transformation'ı 2006 da çıkarmıştır. File:Tal Wilkenfeld 2009 by Guillaume Laurent.jpg Romance & Cigarettes Türkiye'de ilk olarak 2006 yılında İstanbul Film Festivali'nde gösterilen ve seyirci rekoru kıran film, 35 Milim Filmcilik dağıtımıyla 30 Haziran 2006 tarihinde vizyona girdi. Kahire Mısır Müzesi Kahire Mısır Müzesi ya da kısaca Mısır Müzesi, Mısır'ın başkenti Kahire'de bulunan ve Antik Mısır uygarlığının en görkemli koleksiyonunu barındıran arkeoloji müzesidir. Müzenin, önemli bir miktarı gösterimde olmak üzere, toplam 120.000 adet eseri bulunmaktadır. Müzenin tarihi 1835 yılına kadar gider. O tarihte Mısır valisi Kavalalı Mehmet Ali Paşa Eski Mısır uygarlığından kalan eserlerin ticaretini yasaklar ve Kahire'de bulunan Ezbekiye bahçesinde bulunan küçük bir binada bu yapıtların korunması için emir verir. Daha sonra burası Ezbekiye bahçesi müzesi diye anılacaktır. Mehmet Ali Paşa'nın ölümünden sonra, 1850 yılını takiben eski eser ticareti gene başlar. Mehmet Ali Paşa'nın halefleri Ezbekiye bahçesinde toplanmış olan eski eserlerden bazılarını prestijli konuklarına armağan etmeye başlar. Sonunda Ezbekiye bahçesindeki müze Kahire Kalesi'ndeki bir binaya taşınır. 1854 yılında Kahire Kalesi'ndeki binaya taşınmış bütün eserler Mısır Hıdivi Abbas Paşa tarafından Avusturya Arşidükü Maximilian'a hediye edilir. 1858 yılında, Fransız Mısırbilimci Auguste Mariette tarafından, Said Paşa'nın da desteği ile, Kahire'nin Bulak semtinde Nil kıyısında bir bina yeni müze binası olarak seçilir. 1863 yılında, Hıdiv İsmail Paşa döneminde Bulak Müzesi açılır. 1878 yılında Bulak'taki sel baskınından sonra bu müze de kapatılmak zorunda kalınır. 1886 yılında Bulak Müzesi yeniden ama geçici olarak açılır. 1890 yılında ise müzedeki bütün eserler Giza'daki Hıdiv İsmail Paşa'nın sarayına taşınır. Ama müzedeki artifaktların sürekli olarak artış göstermesi üzerine Auguste Mariette ve diğer Mısırbilimciler daha büyük ve sabit bir müze binasının seçilmesi için ısrar ederler. 1897 yılında, Kahire'deki Tahrir meydanında, Hıdiv Abbas Hilmi Paşa ve arkeolog Gaston Maspero'nun da eşliğinde, bugünkü Mısır Müzesi'nin temelleri atılır. Yaklaşık 5 yıl içinde yeni müze binasının inşaatı bitirilir. 1902 yılında birkaç ay içinde Giza Müzesi'ndeki bütün eski eserler yeni müze binasına taşınır. Nihayet 15 Kasım 1902 tarihinde Mısır Müzesi'nin resmi açılışı yapılır. Auguste Mariette müzenin tamamlanmasından birkaç yıl önce ölmesine rağmen bu müzenin kuruluşunda en çok emeği geçen kişi olduğu için müzenin kurucusu olarak kabul edilir. Müzenin mimarı Fransız mimar Marcel Dourgnon olup müze binası neo-klasik mimari tarzında inşa edilmiştir. Constantin François de Chassebœuf Constantin François de Chassebœuf ( [konstantan fransuva de şazıböf] d. 3 Şubat 1757, ö. 25 Nisan 1820), Volney kontu. Fransız filozof, tarihçi, doğubilimci ve politikacı. Babasından kalan soyadı olan Boisgrais’i sonradan Voltaire ve Ferney'den birleştirerek oluşturduğu Volney olarak değiştirmiştir. Police (film, 1916) Police, Charles Chaplin' in 1916 yılında Essanay Studios' la çektiği sessiz filmlerin on dördüncüsüdür. Charlie, hapishaneden yeni çıkmış eski bir hırsızdır. Her ne kadar dürüst biri olmaya çalışsa da henüz dışarı çıktığı ilk gün papaz kılığındaki biri tarafından soyulur. Kalacak yer bile bulamayan Charlie'ye dışarıdaki hayat bir hayli zor gelir. Tam da bu esnada hapishaneden tanıdığı bir hırsız onu bir evi soymaya ikna eder. Eve girdiklerinde Charlie'nin çıkarttığı gürültüden eve hırsız girdiğini anlayan ev sahibi genç kız (Edna) polisi arar. Polis gelene kadar hırsızları oyalamaya çalışan genç kız, Charlie'yle konuşarak onu bu işten vazgeçirmeye çalışır. Edna diğer hırsızla tartışır. Charlie kendini yakın hissettiği bu kızı arkadaşıyla bozuşmak pahasına korur. Zaten yaptığı hırsızlıktan pişmanlık duymaktadır. Diğer adam polislerin gelmesiyle ortadan kaybolunca Charlie, çalmaya çalıştıkları eşyaları Edna'ya geri verir. Edna da polis geldiğinde onu kocası olarak tanıtarak polislerden kurtarır. Police (Polonya ÅŸehri) Police, Polonya'da Batı Pomeranya Voyvodası'na bağlı bir şehirdir, şehir ve liman Oder Nehri yer almaktadır. 2014 sayımlarına göre şehrin nüfusu 33.625 kişidir. Tango Tangles (film, 1914) Tango Tangles, başrolde Charlie Chaplin ve Roscoe 'Fatty' Arbuckle'in yer aldığı, Mack Sennett'in yapımcılığı, yönetmenliği ve senaryoyu üstlendiği 1914 yılı ABD yapımı sessiz ve kısa bir komedi filmidir. Chaplin'in Sennett'in sahibi olduğu Keystone Studios ile çalışırken çektiği yedinci filmdir. Chaplin'in yeni oluşturduğu dar ceketli, bol pantolonlu, büyük ayakkabılı "Şarlo / Tramp" tiplemesi bu filmde kullanılmamıştır. Film A Midnight Dance, Charlie's Recreation, Music Hall gibi adlarla da gösterime girmiştir. Chaplin baloya gelmiş sarhoş bir konuktur. Şapkaları toplayan genç kıza kur yaptığı için aynı kızdan hoşlanan orkestra şefi ve klarnetçi ile kavga eder. Fenerbahçe (kadın basketbol takımı) Fenerbahçe Kadın Basketbol Takımı veya sponsorluk anlaşması gereği Fenerbahçe Öznur Kablo, Fenerbahçe Spor Kulübü'nün kadın basketbol şubesidir. Fenerbahçe kadın basketbol takımı, maçlarını 2.500 kişilik Metro Enerji Spor Salonu'nda oynamaktadır. 1955-1959 arasında kesintisiz İstanbul ve Türkiye şampiyonu olan Fenerbahçe, 1999 yılından itibaren gerek Türkiye Ligi ve Türkiye Kupası'ndaki şampiyonlukları, gerekse Avrupa kupalarında elde ettiği başarıları nedeniyle, 2000'li yıllarda Fenerbahçe Spor Kulübü'nün en istikrarlı takımlarından birisi olmuştur. EuroCup Kadınlar'da 2003-04 ve 2004-05 sezonlarında Final Four oynayan ve 2005 yılında ikinciliğe ulaşan Fenerbahçe, 2006-07 sezonundan sonra çıtayı EuroLeague düzeyine yükseltmiş ve beş sezon üst üste (2006-07, 2007-08, 2008-09, 2009-10, 2010-11) çeyrek final oynadıktan sonra 2011-12 sezonunda tarihinde ilk kez Avrupa dördüncülüğüne ulaşmıştır. 2012-13 sezonunda ise sekizli finalde grup birincisi olarak yarı finale çıkmış, ardından Good Angels Košice'yi yenerek finale yükselmiş, ancak finalde Rus devi UMMC Ekaterinburg'a yenilerek Avrupa ikincisi olmuştur. Fenerbahçe, 1954 yılında Çamlıca Kız Lisesi ile yaptığı işbirliği sonucu, tüm kulüpler arasında ilk kez kadın basketbol takımı kurmuştur. Fenerbahçe’nin bu öncülüğü ezeli rakibi için de teşvik olmuş ve takım sayısı kısa sürede dördü bulunca, İstanbul Kadınlar Basketbol Ligi 1954-55 sezononda kurulmuştur. Takımı kuranlardan, önce Altan Dinçer, sonra da Dr. Önder Dai'nin çalıştırdığı bu takım, Türkiye'de ilk kez düzenlenen basketbol liginde en güçlü rakibi Galatasaray'ı 7 Mayıs 1955 günü Teknik Üniversite Salonu'nda 22-17 yenmiş ve İstanbul Kadınlar Basketbol Şampiyonluğu'nu kazanmıştır. Türkiye'nin ilk kadınlar şampiyonu Fenerbahçe basketbol takımı şu elemanlardan oluşmuştur: Dr. Ayten Salih (Kaptan), Güneş Çapa, Deniz Aydıncı, İnci Önen, Süeda Özçiçekçi, Seta Yağcıoğlu, Oya Çapa ve Güneş Savut. Kadınlararası 2. Basketbol Şampiyonluğu 1955-56'da yapılmıştır. Galatasaray, Beşiktaş ve Kadıköyspor'u peşpeşe yenip, yine namağlup İstanbul Şampiyonluğu'nu kazanan Fenerbahçe, Spor ve Sergi Sarayı'nda, önce 29 Ocak 1956’daki 48-16’lık Galatasaray galibiyetinden sonra, Kadıköyspor karşısında sağladığı 55-8’lik skorla kadın basketbolunda sayı rekorunu kırmıştır. Bu 55 sayının 25'ini atma başarısını gösteren Dr. Ayten Salih, aynı zamanda bireysel sayı rekortmenliğine de sahip olmuştur. Kadınlar Türkiye Basketbol Şampiyonası ilk kez 1956'da, deneme mahiyetinde yukarıdaki 4 takım arasında tertiplenmiş ve bütün rakiplerini yenen Fenerbahçe finalde Beşiktaş'ı 37-14 mağlup ederek Türkiye Şampiyonu olmuştur. Aynı yıl aynı takımlar arasındaki “Rektör Cıvaoğlu Kupası”'nı da yine sarı-lacivertli takım kazanmıştır. Fenerbahçe'nin İstanbul Şampiyonluğu 1956-57, 1957-58 ve 1958-59 sezonlarında da devam etmiştir. Bu dönemin yenilmez şampiyonu Fenerbahçe Türkiye Şampiyonalarında da da rakipsizliğini sürdürmüş, 1957 yılında Ankara Koleji'ni, 1958 yılında da Gazi Eğitim Enstitüsü'nü mağlup ederek üç sene üst üste Türkiye şampiyonu olmuştur. 1959 sezonunun sonunda 13-15 Mart'ta İstanbul'daki Türkiye Şampiyonası'nda ise Kolej ve PTT'yi farklı yenen Fenerbahçe sürpriz bir şekilde Gazi Eğitim Enstitüsü'ne 44-37 yenilince Türkiye ikinciliğinde kalmıştır. İstanbul Ligi ise Fenerbahçe'nin yine yenilmeden kazandığı 1958-59 Şampiyonluğundan sonra yeni bir şampiyon çıkarmıştır: İstanbul Üniversitesi (İÜSK). 1959-60 sezonundan itibaren Galatasaray ve Beşiktaş'ın bu spordan el çekmesiyle Fenerbahçe bu branşta üç büyüklerden tek temsilci olarak kalmış, ancak voleybol takımının da 1955-60 arasındaki seri şampiyonluklarının en büyük pay sahibi olan Ayten Salih'in doktorluk mesleğini icra etmek üzere yeni kurulan memleketi Kıbrıs'a gitmek üzere takımdan ayrılmasıyla sarı-lacivertli takım da güç kaybetmiştir. Fenerbahçeli kadın basketbolcular 1960'lı yıllarda İÜSK'dan sonra İstanbul'un en kuvvetli takımı olma vasfını korumuşlardır. 1960-68 yılları arasındaki dokuz İstanbul Ligi sezonunda da İstanbul ikincisi olan takım, 1963-64, 1964-65, 1965-66, 1966-67 ve 1967-68sezonlarında rakibini dize getirmesine rağmen averajla şampiyonlukları kaybetmiştir. Hakkı olmasına rağmen çoğu zaman maddi nedenleri öne sürerek Türkiye Şampiyonası'na katılmayan Fenerbahçe, sadece Mayıs ayında Ankara'da düzenlenen 1965, İzmir'de düzenlenen 1967 ve Nisan ayında İzmit'te düzenlenen 1968 Türkiye Şampiyonalarına iştirak etmiş ve üç turnuvada da dördüncülük ve beşincilik almıştır. 1968 yılı bu takımın son faaliyet senesi olmuştur. Fenerbahçe kadın basketbol branşını on yıl aradan sonra 1978'de dirilterek genç takım kurmuştur. 1978-79 sezonunda büyük başarı göstererek İstanbul ikincisi olan takım bir yıl sonra A takım haline getirilerek İstanbul Ligi'ne katılmıştır. Sadece Galatasaray'ı iki maçta da yenen takım beşinci olmuş, 1980-81'de ise ligdeki güçlü takımların yeni kurulan Türkiye Kadınlar Basketbol Ligi'ne katılmasıyla iddialı konuma gelmiş ve İÜSK'nın ardından İstanbul ikinciliğine ulaşmıştır. 1981-82 sezonunda ise Müge, Şengül, Vicdan, Kıvanç, Pınar, Efsan, Meltem, Duygu, Efsan, Mine, Esra, Fergün ve Çiçekler'den oluşan takım 1. Küme şampiyonluğunu kazanmıştır. Ancak, her iki sezonda da Türkiye Kadınlar Basketbol Ligi'ne terfi müsabakalarına katılma hakkı bulunan Fenerbahçe, Lassa, MTA, Ormanspor, Urla, Kağıtspor ve Ankara DSİ gibi müessese takımlarıyla rekabete girişmeyi ilke olarak uygun görmemiş ve maddi nedenlerden ötürü bu ligde kalmayı tercih etmiştir. İki sezon ilk ikiye giremedikten sonra 1984-85 İstanbul şampiyonluğunu bir kez daha kazanan Antrenör Yaman Eymür tarafından çalıştırılan sarı-lacivertli kadro, Deplasmanlı Lig'e katılma hakkını bu defa 1985 terfi müsabakalarında ilk ikiye girmesi gerekirken Ormanspor ve Urlaspor'un gerisinde kalarak kaçırmıştır. 1985 yılında maddi nedenlerden ötürü dağılan takım 1987'de yeniden toparlanmış ve ilk sezonunda İstanbul üçüncüsü olduktan sonra müteakip sezon İstanbul şampiyonluğunu kazanmış, ancak 2-4 Haziran 1989'da Çanakkale'de düzenlenen terfi müsabakalarında Antalya Koleji ve Ankara Kolejliler'in gerisinde kalarak hedefini bir yıl ertelemek zorunda kalmıştır. 1989-90 sezonunda bir kez daha İstanbul şampiyonu olan takım bu defa Kütahya'da 27-29 Nisan 1990 tarihlerinde düzenlenen terfi müsabakalarında Ormanspor'u 47-43 yenerek ve BOTAŞ'ın ardından ikinci olarak tarihinde ilk kez Türkiye Kadınlar Basketbol Ligi'nde mücadele etme hakkını kazanmıştır. Buradaki ilk sezonunda ezeli rakibi Galatasaray ile şampiyonluk yarışına giren sarı-kanaryalar kader maçında 19 Ocak 1991'de ilk yarıyı 44-34 önde kapamalarına rağmen 72-68 yenilerek ikincilikte kalmışlar, ancak bu yenilginin rövanşını 4 Nisan'da 70-64'lük galibiyetle Gençlik ve Spor Genel Müdürlüğü Kupası'nı kazanarak almışlardır. Bir sonraki sezon tarihindeki ilk yabancı oyuncusu Adrian Vickers'i kadroda tutarak ve ilave takviyelerle tekrar Galatasaray ile çekişen takım bu defa 4 Nisan 1992'deki kader maçında 63-62 yenilerek yine ikincilikte kalmıştır. Bu sezon Ronchetti Kupası'nda Çekoslovak VSS Kosice takımıyla eşleşen Fenerbahçe ilk turda elense de tarihinde ilk kez Avrupa Kupalarında boy göstermiştir. Şampiyonluğun bu şekilde kaçması üzerine yönetim takımı dağıtma kararı almış, bu dönemde Amerikalı oyuncu Vickers ülkesine dönmüş, kaptan Derya Taşçı da Galatasaray ile anlaşmıştır. Devam kararı alındıktan sonra da üç millî oyuncunun transferiyle daha da güçlenen Galatasaray'a rakip olmak mümkün olmamış, normal sezonu ikinci sırada tamamlayan takım o sezon ilk kez uygulanan play-off'ta çeyrek finalde Beşiktaş'a 3-2 ile elenmiştir. İlk kez oynanan Türkiye Kupası'nda Galatasaray'a yarı finalde alınan 75-38'lik yenilgi aradaki farkın bir yılda nasıl açıldığını göstermiştir. 1993-94 sezonunda takım gençleştirilmiş, 1994-95 sezonunda ise bir yıl önce namağlup İstanbul ve Türkiye şampiyonu olan genç takım Gülşah Akkaya gibi isimlerle takviye edilerek sahaya sürülmüştür. 1994-95 ve 1995-96 sezonlarında final oynayan takım, 1994-95 sezonunda ayrıca Türkiye Kupası ve 1993'ten beri düzenlenen Cumhurbaşkanlığı Kupası'nda finale erişmiştir. 1995-96 Sezonunda Liliana Ronchetti Kupası'nın 1. ön eleme turunda Bulgaristan'ın Stomana takımını ve 77-61 ve 56-66'lık skorlarla eleyerek tarihinde ilk kez Avrupa Kupalarında tur atlamıştır. Ancak 1996'da bir kez daha darbe yiyen takım müteakip iki sezonu orta sıralarda geçirmiştir. 1998 yılında Fenerbahçe başkanı seçilen Aziz Yıldırım'ın tüm branşlarda şampiyonluk hedefiyle transfer harekatına girişilmiş ve eski oyuncular Serap Yücesir ve Arzu Özyiğit ile Didem Kantarcı Galatasaray'dan alınmış, liglerin sonuna doğru yine eski Galatasaraylı Clarissa Davis ve Macar oyun kurucu Andrea Nagy kadroya dahil edilmiştir. Ligi ikinci sırada bitiren takım Mart ayındaki Türkiye Kupası finallerinde fırtına gibi esmiş ve 14 Mart'ta Balıkesir'deki finalde Galatasaray’ı 72-53 gibi farklı bir sonuçla yenerek tarihinde ilk kez Türkiye Kupası şampiyonu olmuştur. Bu galibiyet Galatasaray’a karşı 1991’den beri 8 yıl aradan sonra kazanılan ilk galibiyettir. Beklendiği gibi bu iki takım play-off'ta da rakiplerini firesiz eleyerek finalde karşı karşıya gelmişlerdir. Normal sezondaki iki maçı da kaybettiği için seriye 1-0 geride başlayan Fenerbahçe, ilk maçı deplasmanda 72-59 kazansa da, ikinci maçı 58-50 kaybetmiştir. Şampiyonluk için Galatasaray'a bir galibiyet yeterken sarı-lacivertliler rakiplerini önce deplasmanda 66-49, sonra 19 Nisan 1999’daki tarihi maçta Clarissa'nın 27, Arzu'nun 13, Didem ve Serap’ın 12'şer ve Nagy'ın 7 sayısıyla rakibini 71-56’lık farklı bir yenilgiye daha uğratmış, tarihinde ilk kez lig şampiyonu olurken, bu branşta Galatasaray’ın 1988'den beri süren saltanatını sona erdirmiştir. Bu şampiyonluğu taçlandıran bir başka olay ise Eylül 1999’da yine Galatasaray’a karşı alınan 45-43’lük galibiyetle tarihin ilk Cumhurbaşkanlığı Kupası'nın da kazanılmasıdır. Fenerbahçe kadın basketbol takımı sonraki iki sezonun şampiyonluklarını finalde Galatasaray ve BOTAŞ’a kaptırmış, ancak 26 Mart 2000'de Alanya'da Galatasaray’ı 63-57, Mart 2001'de İstanbul'da yine Galatasaray'ı 57-53 yenerek üst üste üç kez Türkiye Kupası'nı kazanma başarısını göstermiştir. Aynı başarıyı Cumhurbaşkanlığı Kupası'nda da gösteren Fenerbahçe 11 Ekim 2000'de Galatasaray'ı 67-65, 6 Ekim 2001'de de Botaş'ı 72-65 yenerek 1999-00 ve 2000-01 sezonlarını ikişer kupayla kapatmıştır. Liliana Ronchetti Kupası'nda ise tarihinde ilk kez grup maçlarında başarılı olarak sekizli finale yükselmiş, bu turda İspanya'nın Caja Rujal takımına elenmiştir. 2001-02 sezonuna Amerikalı oyuncular Vicky Hall ve Beşiktaş'tan Danielle Monique McCulley'i transfer ederek giren Fenerbahçe normal sezonu tarihinde ilk kez birinci bitirdikten sonra, finalde bir yıl önce kaybettiği Botaş'ı 3-1 ile geçerek ikinci kez Türkiye Ligi şampiyonu olmuştur. Bir sonraki sezon ise normal sezonu yine birinci bitirmesine rağmen, play-off'larda form grafiğini yükselten Botaş'a yarı finalde 2-0'lık üstünlükten 3-2 geri düşerek elenmiş ve şampiyonlukların başladığı 1998-99 sezonundan beri ilk kez bir sezonu kupasız kapamıştır. 2003 yılından sonra Fenerbahçe'nin başarı çizgisi tekrar güçlü bir şekilde yükselmeye başlamıştır. Bu ivmeyi yaratan ise, Kulüp bünyesinde Işık Eyigüngör tarafından kurulan ve başta Aras Kargo olmak üzere takıma 16 tane sponsor kazandıran Kadın Basketbol Komitesi olmuştur. Amerikalı Summer Erb, Bethany Donaphine ve çift yumurta ikizleri Coco ve Kelly Miller ile Türk yıldız oyun kurucu Nilay Yiğit'in transferleriyle BOTAŞ ve Erdemirspor ile giriştiği şampiyonluk yarışını mutlu sonla sonuçlandırmıştır. Finalde Erdemir'i 3-0 ile geçen takım, Bursa'daki Türkiye Kupası finalinde de aynı rakibi 58-46 ile, Cumhurbaşkanlığı Kupası'nda ise 79-72 ile safdışı bırakmış, beş yıl aradan sonra üç kupayı birden müzesine götürmüştür. 2004-05 sezonu ise Şaziye İvegin ve Korona Longin Zanze gibi yıldızları kadrosuna katmasına rağmen, o sezon iyi bir yatırım yapan Beşiktaş'a finalde 3-2 yenilerek ikincilikte kalmıştır. Akatlar Spor ve Kültür Kompleksi'nde oynanan final maçında yardımcı antrenör Serhan Koç, oyuncular Serap Yücesir, Müjde Yüksel, Şükran Albayrak ve Fenerbahçe TV muhabirinin Beşiktaşlı taraftarların çıkardığı olaylar sonucu yaralanmasından dolayı, Fenerbahçe kupa seremonisini protesto etmiştir. Fenerbahçe, bu yenilginin rövanşını, rakibini Türkiye Kupası'nda 73-71 ve Cumhurbaşkanlığı Kupası'nda 61-52 ile yenilgiye uğratarak almıştır. Sezona ilişkin ilginç olaylardan biri de, Fenerbahçe'nin normal sezonun son maçında o yıl kulübün 100. yılı yaşanmasına rağmen kümede kalma mücadelesi veren yılların şampiyonu Galatasaray'ı 64-49 yenerek küme düşürmesidir. 2005-06 sezonunda Fenerbahçe'nin kesintisiz lig şampiyonlukları serisi başlamıştır. WNBA kariyerli ilk Türk oyuncu Nevriye Yılmaz'ın yanı sıra Nicole Powell ve Andrea Gardner gibi yıldızları kadrosuna katan Fenerbahçe, Beşiktaş'a bu sefer şans tanımamış ve finalde 4-1'lik bir seriyle şampiyon olmuştur. Kayseri'deki Türkiye Kupası finalinde Migrosspor'u 70-68 yenen sarı-lacivertliler hem sezonu çifte kupayla tamamlamış, hem de Türkiye Kupası şampiyonluğu sayısında altıya ulaşarak Galatasaray'ın rekorunu egale etmiştir. 2006-07 sezonu Fenerbahçe Spor Kuübü'nn 100. yıl dönümüyle birlikte sezonu üç kupayla kapama gururunu yaşadığı bir başka sezon olmuştur. Takıma bu sezon Cappie Pondexter, Tammy Sutton Brown, Linda Fröhlich ve bir yıl önceki Türkiye Kupası finalinde 22 sayı ile yıldızlaşan Birsel Vardarlı katılmıştır. İzmir'deki Türkiye Kupası finalinde Beşiktaş'ı 90-63'lük skorla adeta bozguna uğratan sarı-lacivertliler finalde ise bu defa çok zorlanmalarına rağmen 4-3'lük seri ile ezeli rakiplerini geride bırakmışlar, Cumhurbaşkanlığı Kupası'nda da 65-58'lik galibiyetle Galatasaray'ın bir rekorunu daha egale etmiştir. 2007-08 sezonunda güçlü kadrosuna Svetlana Volnaya, Gergena Branzova Erdenay ve Ebony Hofmann'ı da ekleyen sarı-lacivertliler, bu sezon iddiasını kaybeden Beşiktaş yerine, 2006-07'de birinci lige geri dönen ve yaptığı takviyelerle 2007-08 sezonuna iddialı giren Galatasaray ile çekişmiştir. Normal sezondaki iki maçı da kazanmasına rağmen, federasyonun yaptığı statü değişikliği ile final serisine 1-0 yerine 0-0 ile başlayan Fenerbahçe, sarı-kırmızılı rakibini 3-2 ile mağlup etmiş ve üst üste üçüncü kez ve toplamda altıncı kez şampiyon olmuştur. Takım, Türkiye Kupası'nda ise finalde karşısında yeniden güç toplayan BOTAŞ'ı bulmuş ve 61-52'lik galibiyetle yedinci şampiyonluğuna ulaşmıştır. 2008-09 sezonunda Rusya'ya transfer olan Pondexter'ın kaybını Nicole Powell, Matee Ajavon, Kirsten Nevin Newlin ve Katie Smith ile telafi etmeye çalışan Fenerbahçe, sezon sonu yaklaşırken antrenörü Zafer Kalaycıoğlu'nun şampiyonluk yolundaki rakibi Galatasaray ile anlaşmasıyla yoluna Haydar Kemal Ateş ile devam etmiştir. Buna rağmen, Kayseri'deki Türkiye Kupası finalinde 63-60 ile ezeli rakibine şans tanımayan Fenerbahçe, ligde de Galatasaray'ı yarı finalde 3-1 ile ekarte etmiş ve finalde Mersin BŞB'i rahatça 3-0 ile geçerek bir sezonu daha çifte kupayla kapamıştır. 2009-10 sezonunda Fenerbahçe, önemli bir başarıya ulaşarak namağlup şampiyon olmuştur. Balıkesir'deki finalde Galatasaray'a 57-55 yenilerek üst üste altıncı ve toplamda onuncu Türkiye Kupası şampiyonluğunu kaçıran Fenerbahçe lig finalinde de kadro derinliği geçmiş sezonlara göre azalmış bir şekilde Galatasaray'ın karşısına çıkmıştır. Galatasaray'ın kadro zenginliğine rağmen tecrübesi ve takım uyumuyla üç maçta da galip gelen Fenerbahçe, hem toplamda sekizinci şampiyonluğunu almış hem de rakibinin şampiyonluk özlemini on yıla çıkarmıştır. 2010-11 sezonuna dört yıldır kapısından döndüğü EuroLeague Women final-four'una nihayet ulaşmak amacıyla giren Fenerbahçe, dünyaca ünlü yıldızlar Diana Taurasi, İvana Matoviç, Anna Vajda ve Hana Horokova'nın yanı sıra, eski oyuncusu Şaziye İvegin'i transfer etmiş, sezon başında Cumhurbaşkanlığı Kupası'nı keza iddialı transferler yapmış olan Galatasaray'ı 75-58 gibi açık farkla yenerek kazanmıştır. Gerek ligde, gerek Avrupa kupasında yoluna dolu dizgin devam eden Fenerbahçe, Aralık ayında üzücü bir gelişmeyle sarsıntıya uğramıştır. 10 Aralık 2010 tarihinde idrarında Modafinil adlı yasaklı maddeye rastlandığı gerekçesiyle tedbirli olarak disiplin kuruluna sevk edilen Diana Taurasi'nin, 6 Ocak 2011 günü açılan B numunesi de pozitif çıkınca Fenerbahçe, doping yaptığına inanmadığını açıklasa da, Amerikalı yıldızla ilişiğini kesmiştir. Taurasi'nin "dopingci" damgası yemesinden sonra bu duruma tepki gösteren bir diğer yıldız Penny Taylor da sarı lacivertli takımdan ayrılmıştır. Ancak, Fenerbahçe yönetimi bu işin peşini bırakmamış, özel uzmanlar tutup Hacettepe’den gelen analiz raporlarıyla Dünya Dopingle Mücadele Ajansı'na (WADA) başvurmuştur. WADA, Hacettepe'nin test yöntemi ve analiz örneklerinin yanlış olduğunu kanıtlamış, WADA'dan alınan rapor Hacettepe’ye gönderilmiş, doping merkezi hatasını kabul etmiş ve yalnızca Taurasi de değil, Ceyhan Belediye (kadın basketbol takımı) oyuncusu Coker ve Gençlerbirliği futbol takımının ulusal oyuncusu Orhan Şam'ın testlerinde de hata yaptıklarını itiraf etmiştir. Türkiye Basketbol Federasyonu da Taurasi ve Coker'ın tedbirlerini kaldırmış ve oynamaları için önlerinde engel kalmadığını duyurmuştur. Bu süreçte, grup maçlarını yenilgisiz bitiren takım Euroleague'de bir kez daha çeyrek finalde elendi, ligde Galatasaray Medical Park'a yenilerek liderliği ve saha avantajını kaybetmiştir. Ezeli rakibine Türkiye Kupası yarı finalinde de mağlup olarak bu kupada da saf dışı kaldı. Ancak, play-offlarda form grafiğini yükselten Fenerbahçe, finalde karşılaştığı Galatasaray karşısında 3-1'lik üstünlük sağlayarak altıncı kez üst üste Türkiye şampiyonluğuna ulaştı. 2003 yılındaki hamle takımın Avrupa kupaları performansına da yansımış, EuroCup Kadınlar'da 2003-04 yılında Final Four oynadıktan sonra, 2004-05'te finale çıkarak bu branşta Avrupa kupası finali oynayan ilk Türk takımı olmuştur. 2006-07 sezonundan, 2009-10 sezonuna dek dört sezon üst üste EuroLeague Women çeyrek finali oynayan takım, sırasıyla İspanya'nın Ros Casares, Fransa'nın Bourges Basket, Rusya'nın Ekaterinburg ve yine Rusya'nın son dört yılın şampiyonu Spartak Moscow takımlarına elenmiştir. 2010-11 sezonuna dört yıldır kaçırdığı Euroleague final-four'unu nihayet yakalamak amacıyla giren Fenerbahçe, dünyaca ünlü yıldızlar Diana Taurasi, İvana Matoviç, Anna Vajda ve Hana Horokova'nın yanı sıra eski oyuncusu Şaziye İvegin'i transfer etmiş, grubundaki 10 maçı da kazanarak Euroleague rekorunu kırmıştır. Sekizli finalde diğer grubun dördüncüsü ezeli rakibi Galatasaray'ı 2-0 ile safdışı bırakan Fenerbahçe, Taurasi, Taylor ve Vajda'yı kaybetmiş bir şekilde çıktığı çeyrek finalde bir kez daha final-four kapısından dönmüştür. Takım 2018-19 sezonunda Valérie Garnier yönetiminde Türkiye Kupası ve Lig Şampiyonluğunu kazandı. Sezonun ardından 13 yıl boyunca Fenerbahçe kadın basketbol takımının formasını giyen Birsel Vardarlı basketbolu bıraktığını açıkladı. Daha sorasında Garnier ile yollar ayrılmasının ardından Víctor Lapeña göreve getirildi. 2008 yılından beri takımın Menajerlik görevini yürüten Didem Akın ile yollar ayrıldı. Temmuz ayının sonunda yapılan açıklama ile takımın eski oyuncularından Arzu Özyiğit Menajerlik görevine getirildi. Avrupa kupalarında bugüne kadar 15 sezon mücadele eden Fenerbahçe kadın basketbol takımı, ilk olarak 1991-92 sezonu Liliana Ronchetti Kupası'na katılmıştır. Fenerbahçe, 2006-07 sezonundan itibaren de EuroLeague Women'de mücadele etmeye başladı. Avrupa kupalarına katıldığı 15 sezonda toplam 154 maç oynayan Fenerbahçe, bugüne kadar 77 galibiyet ve 77 yenilgi aldı. 2006-07 sezonunda beri yer aldığı EuroLeague'de toplam 59 maç oynayan Fenerbahçe, bu maçlardan 36'sını kazanırken, 23 maçtan yenik ayrıldı. Fenerbahçe kadın basketbol takımı, EuroLeague'de oynadığı 5 sezonda da çeyrek final oynama başarısı gösterdi. Ayrıca takım EuroCup Kadınlar'da 2004-05 sezonunda ikinci, 2003-04 sezonunda dördüncü olmuştur. 2006-07 sezonundan itibaren ilk kez EuroLeague'de mücadele etmeye başlayan Fenerbahçe, şimdiye kadar bu önemli kupaya altı kez katıldı. 2007-2011 sezonları arasında 5 kez çeyrek final oynamayı başaran Fenerbahçe, 2011-12'de 4. oldu. EuroLeague'de şimdiye kadar 59 maça çıktı ve 36 galibiyet 23 yenilgi aldı. 2006-07 Euroleague İlk kez katıldığı bu turnuvada Fenerbahçe birinci turu, 8 galibiyet 2 yenilgi ile lider olarak bitirerek üst tura çıktı. İkinci turda Belçika'nın Dexia Namun takımını 2-1 ile geçti ve çeyrek finale çıktı. Çeyrek finalde İspanya'nın Ros Casares takımıyla eşleşti. İlk maçı kendi sahasında kazanan Fenerbahçe, deplasmada kaybedince seri uzadı. Üçüncü maçta kendi sahasında kaybedince İspanyol ekip Final Four'a yükseldi. 2007-08 Euroleague İkinci sezonunda Fenerbahçe birinci turu 6 galibiyet 4 yenilgi ile tamamlayarak ikinci tura ikinci olarak çıktı. Polanya'nın Wisla Can-Pack Krakow takımını iki maçta da yenerek çeyrek finale yükseldi. Fransa'nın Bourges Basket takımına iki maçta da yenilince Avrupa kupalarına veda etti. 2008-09 Euroleague Üçüncü sezonunda Fenerbahçe, birinci turda oynadığı 10 maçın 6'sını kazanarak ikinci tura yükseldi. Bu turda Polonya'nın Lotos takımını 2-1 yenerek çeyrek finale kaldı. Çeyrek finalde Rusya'nın Etarinburg takımına 2-0 yenilerek elendi. 2009-10 Euroleague Dördüncü sezonunda Fenerbahçe birinci turu 7 galibiyet ve 3 yenilgi ile ikinci olarak tamamladı. İkinci turda İtalya'nın Cras Basket Taranto takımı ile karşılaşan Fenerbahçe, rakibini iki maçta da yenerek çeyrek finale yükseldi. Çeyrek finalde daha sonra turnuvanın şampiyonu olan Spartak Moskova Region'a iki maçta da yenilerek elendi. 2010-11 Euroleague Beşinci sezonunda Fenerbahçe birinci turu grubundaki 10 maçı da kazanıp, Euroleague rekorunu da kırarak, grubunu namağlup bir şekilde birinci olarak lider tamamladı. İkinci turda Türkiye'den diğer grubun dördüncüsü ezeli rakibi Galatasaray'la eşleşen Fenerbahçe, ezeli rakibini iki maçta da yenerek saf dışı bıraktı. Taurasi, Taylor ve Vajda'yı kaybetmiş bir şekilde çıktığı çeyrek finalde, Spartak Moskova Region'a iki maçta yenilerek bir kez daha final-four kapısından döndü. 2011-12 Euroleague Altıncı sezonunda Fenerbahçe 1.turu grubundaki 12 maçı da kazanarak grubunu namağlup bir şekilde 1. olarak lider tamamladı.Final 8'te kendi grubunu 2. bitirerek final şansını kaybetti. 3.lük-4.lük maçında UMMC Ekaterinburg'a yenilerek Avrupa dördüncüsü oldu. 2012-13 Euroleague Fenerbahçe yedinci sezonunda grup maçlarında 9 galibiyet ve 3 mağlubiyet alarak, grubu birinci bitirdi. Sonra Macar temsilcisi Uni Gyor'ü yenerek sekizli final'e yükseldi. Buradaki grubunda Spartak Moskova, Bourges Basket ve Familla Schio arasından birinci olarak yarı finale çıktı. Yarı finalde Good Angels Kosice'i yenerek finale yükseldi. Fakat finalde ev sahibi UMMC Ekaterinburg'a yenilerek Avrupa ikincisi oldu. Yerli Oyuncular Avrupalı Oyuncular Dünya ve Avrupalı Oyuncular Fenerbahçe Gelişim Kadın Basketbol Takımı ilk olarak 2016 yılında kurulmuş ve profesyonel liglerin