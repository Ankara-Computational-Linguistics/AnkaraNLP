2010" "Son güncelleme: Nisan 2010" Buharlı lokomotif Buharlı lokomotif, buhar gücü ile çalışan lokomotiflerdir. Buharlı lokomotifler 19. yüzyıl ortalarından 20. yüzyıl ortalarına kadar kullanılmışlardır. 1500'lü yılların ortalarında Almanya'da kullanılmaya başlanan vagonyollarında lokomotifler atlar tarafından çekilmeye başlanmıştır. 1700'lerin başında buharlı makinenin icadı ile bu yollar demiryoluna dönüştürülmeye başlanmış ve ilk buharlı lokomotif 1804 yılında İngiltere'de Richard Trevithick ve Andrew Vivian tarafından imal edilmiştir. Lokomotif Galler'de demiryolu ölçülerine yakın ölçüde olan "Penydarren" (Merthyr Tydfil) tramvay hattında çalışmıştır. Bunu izleyen dönemde Matthew Murray tarafında ikiz silindir lokomotif 1812 yılında Vagonyolu işletmecisi Middleton Railway için yapılmıştır. İngiltere'deki bu gelişmeler ABD'nin de çalışmalara başlamasını hızlandırmış ve 1829 yılında Baltimore-Ohio Demiryolu'nda çalışan ilk Amerikan buharlı lokomotifi Tom Thumb bu hatta çalışmaya başlamakla beraber Thumb bir deneme modeliydi ve Amerika'da Güney Karolina Demiryolu'nun açılış töreninde hizmete giren Best Friend of Charleston başarılı ilk demiryolu lokomotifi olmuştur. Trevithick lokomotifinin yapımını izleyen 25 yıl içinde, kömür taşınan demiryollarında, sınırlı sayıda buharlı lokomotif başarıyla kullanıldı. Bunda, Napolyon savaşlarının sonlarına doğru, yem fiyatlarındaki bu yükselişin de önemli etkisi oldu. Dökme demirde yapılan Ievha yollar, buharlı lokomotifin ağırlığını çekecek güçte olmadıklarından, vagon tekerleklerini ne oturduğu "L" kesitli bu yolların yerini kısa bir süre sonra düz yüzeyli raylar ve flanşlı tekerlekler aldı. George Stephenson, 1814’te kendinden önceki tasarımcıların deneyimlerinden yararlanarak, düz yüzeyi raylar üstünde hareket eden lokomotifler yapmaya aşladı. Daha önceki lokomotiflerin aşağı yukarı tümünde, silindirler dikey durumda yerleştiriliyor ve kısmen kazanın içine daldırılıyordu. Stephenson ve Losh, 1815te tahrik gücünü pistondan ana tahrik tekerleğine dişli çarklarla iletmek yerine, ana tahrik tekerlekleri üst önde bulunan kranklar aracılığıyla, doğrudan doğruya silindirlerden iletme düşüncesinin patentini aldılar. Tahrik gücünü dişli çarklarla ileten düzenek, özellikle büyük dişlerde aşınma ortaya çıktığında, sarsıntılı bir harekete neden oluyordu. Gücü doğrudan silindirden ileten mekanizma, daha yalın olduğundan, tasarımcılara daha geniş bir serbestlik sağladı. Lokomotif kazanları da, eskiden yalın bir boru biçimindeyken, önce dönüşlü bir boru biçimine, sonra da birçok borunun bir arada bulunduğu ve böylece daha geniş bir ısıtma yüzeyi sağladığı borulu biçime dönüşmüştür. Bu son biçimde, bir dizi boru, ocağın yandığı yanda ulunan benzer bir plakaya bağlanmıştı. Silindirlerden gelen egzoz buharı, borulardan geçip dumanın çıktığı uçtan bacaya giderken bir patlamaya neden oluyor, öylece, lokomotifin hareket olduğu sırada ateşi canlı tutuyordu. Lokomotif olduğu yerde dururken de, bir örük kullanılıyordu. Liverpool and Manchester Şirketi'nin muhasebecisi Henry Booth, 1827’de, daha ileri bir gelişme olan çokborulu kazanın patentini aldı. Stephenson da bu buluşu, Rocket adlı lokomotifinde kullandı (ama önce, bakır boruların bağlandığı uç plakalarındaki bağlantı bileziklerinin su sızdırmaması için, oldukça uzun denemeler yapması gerekmişti). 1830’dan sonra buharlı lokomotif, günümüzde bilinen biçimini aldı. Silindirler, dumanın çıktığı uca ya yatay, ya da hafifçe eğik durumda yerleştiriliyor, ateşçinin yeriyse, ocağın yandığı uçta yer alıyordu. Silindirlerin ve dingillerin kazana bağlı olmaktan ya da kazanın tam altına yerleştirilmekten çıkmasıyla birlikte, çeşitli parçaları bir arada tutacak bir çerçevenin yapılması gerekti. İlk kez İngiliz lokomotiflerinde kullanılan çubuk çerçeve, çok geçmeden ABD’de de uygulandı ve dövme demir yapımından, dökme çelik yapımına geçildi. Silindirler, çerçevenin dışına monte ediliyordu. İngiltere’deyse, çubuk çerçevenin yerini plaka çerçeve aldı. Bunda, silindirler çerçevenin içinde yer alıyor ve çerçeveler için yaylı süspansiyonlar (sarmal ya da yaprak biçimli), dingilleri tutmak içinse dingil yatakları (yağlanmış yatak)bulunuyordu. 1860’tan sonra çeliğin kazan yapımında kullanılma a başlanmasıyla, daha yüksek basınçlarda çalışma olanağı bulundu. 19. yüzyıl sonuna doğru, 12 bar basınç, lokomotiflerde yaygınlaştı; bileşik lokomotiflerdeyse, 3,8 bar basınç kullanılmaya başlandı. Bu basınç, bu har çağında 17,2 bara çıktı. 1890 yıllarında ekspres lokomotiflerinin silindirleri, 51 cm çapında ve 66cm strokunda yapıldı. Daha sonraları ABD gibi ülkelerde silindir çapı 81 cm ye yükseldi ve hem lokomotifler, hem de vagonlar daha büyük yapılmaya başlandı. İlk lokomotifçilerde, akstan güç alarak çalışan pompalar vardı. Ne var ki, bunlar, yalnızca motor işlerken çalışıyordu. 1859’da enjektör bulundu. Kazandan gelen, buhar (ya da daha sonraları egzoz buharı), koni biçimli iri memeden (difüzör)fışkırarak, suyu, daha yüksek bir basınçta bulunan kazana dolduruyordu. Bir "çek valf" (tek yönde çalışan vana), buharı, kazanın içinde tutuyordu. Kuru buhar, ya kazanın tepesinden alınıp delikli bir boru içinde ya da kazanın tepesindeki bir noktadan alınıp buhar damı içinde toplanıyordu. Bu kuru buhar, daha sonra bir regülatöre aktarılıyor ve regülatör, kuru buharın dağıtımını denetliyordu. Buharlı lokomotiflerde ortaya çıkan en önemli gelişme, aşırı ısıtmanın kullanılmaya başlanması oldu. Bir gaz borusu aracılığıyla buharı önce ocağa, daha sonra da kazanın ön ucundaki bir toplayıcıya taşıyan eğimli boru, Wilhelm Schmidt tarafından bulundu ve başka mühendisler tarafından da kullanıldı. Yakıtta, özellikle de suda elde edilen tasarruf, hemen kendini gösterdi. Sözgelimi, 12 bar basınçta ve 188 °C sıcaklıkta ‘doymuş” buhar üretiliyordu; bu buhar, 93 °C daha ısıtılarak, silindirlerde hızla genleşiyordu. Böylece, 20. yüzyılda lokomotifler, %15 gibi kısa kesme zamanlarında bile yüksek hızlarda çalışabilecek hale geldi. Çelik tekerlekler, fiberglas kazan kaplamaları, uzun adımlı piston supapları, dolaysız buhar geçitleri ve aşırı ısıtma gibi gelişmeler, buharlı lokomotif uygulamasının son aşamasına katkıda bulundu. Kazandan gelen buhar, başka amaçlarla da kullanılıyordu. Çekiş gücünü artırma amacıyla, akıtma yerine, 1887’de sürtünme kuvvetini artıran buharla “kumlanma” kullanılmaya başlandı. Ana frenler, makineden elde edilen bir vakumla ya da bir buhar pompasının sağladığı basınçlı havayla çalıştırıldı. Ayrıca, borularla vagonlara taşınan buharla ısıtma sağlanıyor ve buharlı dinamolardan (jeneratör) elektrik ışığı elde ediliyordu. Dede paradoksu Dede paradoksu, zamanda yolculuk ile ilgili bir paradokstur. İlk defa, bilimkurgu yazarı René Barjavel tarafından "Le Voyageur Imprudent" (Tedbirsiz Seyyah) adlı romanında bu paradokstan bahsedilmiştir. Paradoks şudur: Zaman yolculuğu yapan birinin geçmişe gidip dedesinin, babaannesiyle tanışmadan önce ölümüne sebep olduğunu düşünelim. Bu durumda zaman yolcusunun doğumu mümkün olmayacaktır. Böylece geriye dönüp dedesini öldürmesi de mümkün olmayacaktır. Bu durumun paralel evrenlerle ilgili olduğunu söyleyen teoriler vardır. Paralel evrenler teorisine göre dedesini öldüren kişi gelecekte var olmasa da dedesini öldürdüğü zaman diliminde yaşamını sürdürebilir, dedesini öldürdükten sonra evren dallanır ve dedesi başka bir evrende var olmaya devam eder. Dedesini öldürür ve tekrar zaman yolculuğu yaparak günümüze gelirse babası hiç doğmamış olacaktır ama kendisi bunların dışında kalarak var olmayı sürdürecektir buna zamandan bir süreliğine ayrılma denilebilir, mutlak bir yaşam sonucu çıkar zaman yolculuğu yapan kişiye. 1500 metre Tuncer Necmioğlu Tuncer Necmioğlu (d. 17 Aralık 1936, Diyarbakır - ö. 20 Ağustos 2006, İstanbul), Türk tiyatro, sinema ve dizi oyuncusu, senarist, tiyatro eleştirmeni. Tıp Fakültesi’nde ve İTÜ Makine Mühendisliği Bölümü’nde öğrenim gören sanatçı, öğrencilik yıllarında sanata ilgi duyarak tiyatroya başladı. Halk Oyuncuları'nın kurucularından olan Necmioğlu, aynı zamanda bu toplulukta genel sanat yönetmenliği ve oyunculuk da yapmıştır. Bunun dışında; Devlet Tiyatroları, Arena, AST, ve Küçük Sahne'de de oyuncu olarak çalışan Tuncer Necmioğlu, kamera karşısına da geçerek, birçok filmde oyuncu, yönetmen ve senarist olarak yer almış, bir filmin müziğini yapmıştır. Uluslarararası Tiyatro Eleştirmenleri Birliği (AICT) Türkiye Merkezi (TEB) üyesi olan sanatçı; tiyatro konusunda yetkin bir isim olmakla tanınmaktaydı. 1980 yılında TRT'nin ilk renkli filmi, negatifleri tümüyle 'kaybolduğu' için yayımlanamayan "Orman"ın yönetmenliğini de yaptı. İşçi Partisi'nden 1999 yılında Beyoğlu Belediye Başkan adayı olan Necmioğlu seçimleri kazanamadı. Sanat yaşamında politik olmaya önem veren Tuncer Necmioğlu 1985 yılında Devlet Tiyatrosu'nda görevliyken gözaltına alındı. 17 gün boyunca sorgulandı. 69 yaşında ölen oyuncunun kabri Hasdal Mezarlığı'ndadır. Ziya Yergök Ziya Yergök (d. 1873, Artvin - ö. 1 Haziran 1949, İstanbul), Türk asker. 1873 yılında Artvin merkeze bağlı Aşağı Hod köyünde doğdu. Babası Çito lakaplı Ahmet Usta, annesi Esma Hanım'dır. 6 yaşındayken ailesiyle Erzurum'a taşındı. Fakir ve yarı açlıkla geçen bir çocukluk yaşadı, 12 yaşındayken yetim kaldı. Erzurum'da askeri idadiye geçti. Harp Okulu'nu kazandı. Harp Okulu'nu bitirince de Harp Akademisi'nden mezun olup, kur'ada Erzincan'ı çekti. 1909 yılında kolağası rütbesine terfi etti ve Erzurum'daki 7. tümene tayin oldu. 1914 yılında 83. Alay Komutanlığı'na atandı. 1908'deki Dersim Harekâtı'na katıldı. Birinci Dünya Savaşı sırasında Köprüköy muharebeleri ve Sarıkamış Harekâtı'nda birliklerine komuta etti. Sarıkamış Harekâtı'nda önce yaralandı, sonrasındaysa Rus karşı taarruzunun başarıya ulaşmasıyla esir düştü. Önce Semipalatinsk, daha sonra Krasnoyarsk esir kampında kaldı. 1920 yılında buradan kaçmayı başararak Doğu Türkistan ve Orta Asya şehirleri üzerinden 6 yıllık esaret sonrasında Türkiye'ye döndü. Türkiye'ye dönünce Kâzım Karabekir'in Doğu Ordusu'nda görev aldı. Savaştan sonra Kırmızı şeritli İstiklâl Madalyası ile taltif edildi. 1926 yılında batıya tayin oldu. Afyon'a 1. Kolordu Divan-ı Harp Başkanı olarak atandı. 30 Ağustos 1930 tarihinde Mirliva rütbesine terfi etti ve Paşa oldu. 1931 yılında emekli oldu. II. Dünya Savaşı'nın başlamasıyla birlikte ilan edilen seferberlik kapsamında 1939 yılında tekrar göreve çağrıldı ve İstanbul Askeri Mıntıkası komutanı oldu. 1942 yılında İstanbul 2 No'lu Sıkıyönetim Mahkemesi Başkanlığı'da getirildi. 14 Temmuz 1943 tarihinde yaş haddinden ikinci kez emekli oldu. 1 Haziran 1949 tarihinde vefat etti. Askerliğinin ilk yıllarından itibaren tüm anılarını kaleme aldı. 1.800 sayfa tutan bu anıları, yazar Sami Önal tarafından yayına hazırlandı ve "Harbiye'den Dersim'e" ve "Sarıkamış'tan Esarete" isimli iki ayrı kitap olarak yayınlandı. I. Dünya Savaşı öncesindeki çalkantılı dönemdeki anılarını kapsayan "Harbiye’den Dersim'e", Harbiye'de Enver Paşa ile sıra arkadaşı olduğu yıllardan başlayıp 31 Mart Ayaklanması'na ve Dersim İsyanı'na uzanıyor. "Sarıkamış'tan Esarete" isimli kitapta ise Ziya Yergök'ün 83. Alay Komutanlığı'na atanması, Sarıkamış Harekâtı'nda Ruslara esir düşmesi, Krasnoyarsk esir kampından kaçarken geçtiği Orta Asya şehirleri, Doğu Türkistan, Sibirya, Azerbaycan gibi yerlerdeki anıları ve gözlemleri yer almaktadır. Karakurt (lokomotif) Karakurt, Türkiye Cumhuriyeti Devlet Demiryolları'na ait Tülomsaş firması tarafından üretilen ilk Türk lokomotifinin adı. Eskişehir Cer Atölyesi, Eskişehir Demiryolu Fabrikası adını alarak yerli lokomotif üretmek üzere yeniden organize edilerek 1959 yılında yapım çalışmalarına başlanmış ve tamamı Türk işçi ve mühendislerinden oluşan ekip tarafından çok kısa bir sürede bitirilerek 1961 yılında hizmete girniştir. Tkinter Tkinter, Python programlama dili ile birlikte gelen grafiksel kullanıcı arayüzü (GUI) aracıdır. Python'la birlikte gelmesi ve basit bir yapıya sahip olması, Tkinter'in yaygın kullanımına neden olmuştur. Eleman (görsel nesne) eksikleri çeşitli paketlerle (ek kodlarla) kapatılmaya çalışılmaktadır. Oluchi Onweagba Oluchi Onweagba, (d. 1 Ağustos 1980 Lagos, Nijerya), Nijeryalı topmodel. New York'ta yaşamaktadır. Sports Illustrated dergisinde 3 kez yer almıştır. Oluchi Onweagba, 1 Ağustos 1980'de Nijerya'nın başşehri Lagos'ta dünyaya geldi. Annesi hemşire, babası özel hizmetçilik yapan Oluchi, çocukluğunu kardeşleriyle beraber Surulere'de (Lagos'un bir banliyösü) geçirdi. Okul yıllarında iyi bir öğrenciydi ve tenis, masa tenisi oynamaktan hoşlanırdı. Zenginlerle dalga geçme huyu olduğu ve sokaklarda ekmek sattığı da özgeçmişlerinde anlatılıyor. Oluchi, küçük yaşından itibaren güzelliğiyle dikkat çekti. Bir aile dostları tarafından M-Net kanalının (Güney Afrika'da yayın yapıyor) düzenlediği "Face of Africa" adlı güzellik yarışmasının ön elemesine katılması için ikna edildi ve bunun için kanalın Lagos'taki ofisine gittiler. Orada hemen bakışları üzerinde toplayan Oluchi, bir ajans tarafından keşfedildi ve ajans Oluchi'yi bu büyük güzellik yarışmasında Nijerya'yı temsil edecek yarışmacılardan biri olarak hazırladı (M-Net Face of Africa, dönemin Afrika'da yapılan en kapsamlı güzellik yarışmalarından biriydi ve şimdi Nokia sponsorluğunda yapılıyor). Vücut gelişimini sürdürmesine rağmen Oluchi'ye profesyonel bir modelmiş gibi davranıldı ve bu yönde eğitim verildi. Bunun sonucunda Oluchi, ailesi ve arkadaşlarının desteğiyle 1998 Face of Africa'nın açılış törenlerinde yarıştı ilk olarak ve kendini gösterdi. Burada kendini gösteren Oluchi Onweagba Face of Africa'nın final]]inde yarışmaya hak kazandı. Face of Africa'yı düzenleyen M-Net kanalı aynı zamanda da Dünyanın sayılı modellik ajanslarından Elite Model Management ile işbirliği yapıyordu. Düzgün fiziği, uzun boyu, endamı, doğal ve baştan çıkarıcı güzelliğiyle Oluchi Onweagba, yarışma jürisini kolaylıkla baştan çıkarıyor ve yarışmayı kazanıyordu. Afrika'nın en önemli güzellik yarışmalarından birini kazanmıştı ve henüz 17 yaşındaydı. Ayrıca yarışmayı kazanması Elite Model Management ile çalışmaya hak kazanması demekti ve ajans onu 3 yıllık bir kontrat ve bir topmodellik fırsatı ile ödüllendiriyordu. New York'a taşınınca -ki hala orada yaşamaktadır- çevrede bir etki yaratmaya başladı. Vogue, i-D, Elle, Untold ve Surface gibi dergilere kapak oldu ve Nylon, Marie Claire, Allure, Vogue'nin ulusal yayınlarında önemli yer buldu. Oluchi Onweagba artık bir topmodeldi ve Gianfranco Ferré, Victoria's Secret, Gap, Express, Banana Republic, Ann Taylor gibi firmaların yüzü ve tanıtıcısı oldu. Oluchi, John Galliano, Christian Dior, Costume National, Chanel, Giorgio Armani gibi isimlerle; Londra, Milano, Tokyo, Paris gibi şehirlerde tecrübe kazandı. Steven Meisel, Nick Kight, Patrick Demarchelier gibi kalburüstü fotoğrafçılarla çalıştı. Nijerya'dan çıkıp bir topmodel olan Oluchi Onweagba, köklerini hiç unutmadı ve doğduğu topraklara her zaman hizmet etti -hala da ediyor-. Batı Afrika'daki yetenekli ve topmodel olmaya aday -özellikle- genç kızlar için çalışıyor. Ayrıca Oluchi, başka yardım kuruluşlarında da görev alıyor. Oluchi, Ağustos 2005'te uzun zamandır arkadaşlık yaptığı İtalyan Moda Tasarımcısı Luca Orlandi ile evlendi. Ayrıca Oluchi Onweagba, Adriana Lima ile çok yakın arkadaş ve çok sık görüşüyorlar. GE C36-7 GE C36-7 6-akslı GE Transportation Systems tarafından 1978 ve 1985 yılları arasında üretilen dizel lokomotif. 599 adet üretilen bu lokomotiflerin 422 adedi Çin'e ihraç edilmiştir. Lokomotif orada ND5 sınıfı olarak hizmet görmüştür. 2003 yılında Missouri Pacific Demiryolu / Union Pacific Demiryolu'na ait 58 adet eski lokomotif Estonya'ya ihraç edilmiştir. John Bull (lokomotif) John Bull, İngiliz yapımı ilk Demiryolu buharlı lokomotifi. 15 Eylül 1831 yılında Robert Stephenson and Company tarafından imal edilen ve halen çalışmakta olan dünyanın en eski buharlı trenidir. Smithsonian Institution 1981 yılında restore ederek lokomotifi tekrar kullanıma sokmuştur. "John Bull" New Jersey'de bulunan Camden and Amboy Railroad şirketi tarafından sipariş edilmiş, Amerika Birleşik Devletleri'de 1833 yılından görevden alınıp depoya girdiği 1866 yılına değin aktif olarak çalışmıştır. GWR 4900-5972 Olton Hall 5972 "Olton Hall", Great Western Railway'a ait buharlı lokomotif. 5972 "Olton Hall" 1937 yılında Swindon Works tarafından üretilen bir 4-6-0 Hall sınıfı lokomotiftir. Olton Hall Barry'de bulunan Woodhams' Scrapyard'da British Railways parasını yatırana kadar muhafaza edildi. Lokomotif "Harry Potter" filmlerinde "Hogwarts Express" ini çekince meşhur olmuştur. 2004 yılından beri Beyond Boundaries Travel seyahat acentesi tarafından Harry Potter fanlarına özel seyahatler için her yaz kullanılmaktadır. Lokomotif 2007 Mart ayında vandalların saldırısına uğramıştır. GWR 4900 sınıfı GWR 4900 sınıfı, Great Western Railway 4900 veya Hall sınıfı 4-6-0 çok amaçlı buharlı tren sınıfıdır. Charles Collett tarafından çizimleri yapılmıştır. 1924 yılında GWR 2900 Sınıfı 2925 Saint Martin'ndan üretilmiştir. 259 adet; 4900-99, 5900-99 ve 6900-58 yapılmıştır. 11 hall muhafaza edilmektedir. Belçika Komünist Partisi Belçika Komünist Partisi (, ) 1921-1989 yılları arasında Belçika'da faaliyet göstermiş komünist siyasi parti. Partinin gençlik kolu Belçika Komünist Gençliği ve yayın organları Fransızca yayınlanan "Le Drapeau Rogue" ve Felemenkçe yayınlanan "De Roode Vaan"dı. 3-4 Eylül 1921'de Anderlecht'te yapılan kongreyle kurulan parti War Van Overstraeten'in başında bulunduğu "Komünist Parti" ve Joseph Jacquemotte'nin yönettiği "Belçika Komünist Partisi"'nin birleşmesiyle oluşmuştu. Kuruluş aşamasında partinin 500 kadar üyesi vardı. Parti kurulduktan sonra Komintern'in Belçika seksiyonu oldu. 1925 genel seçimlerinde partinin iki lideri de parlamentoya girmeye hak kazandı. Ancak 1927 yılında Sovyetler Birliği Komünist Partisi'nde başlayan Troçki-Stalin ayrışması partiyi önemli oranda etkiledi. War Van Overstraeten çevresinde bulunan çoğunluk grubu Troçki'ye yakın bir politika sergileyince, partiden tasfiye edildiler. Bunun sonucunda partinin üye sayısı 1928 yılında 1000'den 500'e düştü. 1930'lu yıllar boyunca halk arasında yaygınlık kazanan partinin güvenilirliği özellikle Achille Chavée ve Charles Plisnier gibi aydınların partiye katılımıyla arttı. Üye sayısı 1932 Aralık ayında 3241'i buldu. 1932 Kasım seçimlerinde parti Charleroi'da % 9,2, Liège'de ise %8 oy oranına ulaştı. Bu popülerleşme partinin Nazi işgaline karşı direnişinde önemli bir zemin yarattı. 1935 yılında Charleroi'da Halk Cephesi kongresi yapıldı ve geniş bir antifaşist cephe yaratılarak faşizme karşı demokratik özgürlüklerin ve ulusal bağımsızlığın savunulması kararı alındı. 1936 yılında parti lideri Joseph Jacquemotte öldü. Onun yerine Xavier Relecom, Georges Van den Boom ve Julien Lahaut'tan oluşan üç kişilik bir komite geçti. Bu komite hükümetin engellerine karşın İspanya Cumhuriyeti'ne yardım konusunda uluslararası anlamda öncü bir rol oynadı. Ayrıca Uluslararası Tugaylar'a da birçok Belçikalı gönüllü katıldı. 1938 yılında partinin üye sayısı 8500'ü, 1939'da da 10.000'i buldu. Ancak Flaman Bölgesi'nde parti hiçbir zaman güçlenemedi. Molotov-Ribbentrop paktı olarak bilinen Sovyet-Alman saldırmazlık anlaşması parti içinde şiddetli bir tartışmanın doğmasına yol açtı. Bir Nazi saldırısı karşısında Belçikalı komünistlerin nasıl tavır alacakları tartışma konusu oldu. İspanya İç Savaşı'nda çarpışmış militanlar, Sovyetler Birliği'ne bağlı olsalar da faşizme karşı tekrar silaha sarılmaya kararlı olduklarını vurguluyorlardı. Komintern'in de desteği üzerine Nazi saldırısı başladığında parti faşizme karşı yeraltı savaşına başladı. Nazilerin 1941 yazında Sovyetler Birliği'ni işgale girişmesiyle de parti içindeki tartışma tümüyle son buldu. 1942'ye kadar yerel mücadele veren partinin çok sayıda üyesi 1943 yılında Nazi gizli polis örgütü Gestapo tarafından yakalandı. 1944 yılında Müttefik Devletleri tarafından kurtarılan Belçika'da işbaşına giren hükümetin direnişçileri silahsızlandırması üzerine, direnişçilerin önemli bir kısmı müttefik ordularına katıldı. Savaştan sonra parti daha da kuvvetlendi ve parlamento seçimlerinde %12.7 oy oranına ulaştı. 1946-1947 yılları boyunca parti sosyalist ve liberallerle birlikte koalisyon hükümetinde yer aldı. 18 Ağustos 1950'de parti başkanı Julien Lahaut Kral III. Léopold yanlısı bir militan tarafından öldürüldü. 1960'lardan sonra bir yandan Çekoslovakya olayları gibi uluslararası etkiler, bir yandan işçi sınıfının ve toplumun geçirdiği genel dönüşümler nedeniyle parti etkinliğini hızla yitirmeye başladı. Özellikle işçiler arasında sosyal demokrasinin kuvvetli olması nedeniyle ve soğuk savaş döneminin yoğun antikomünist propagandası altında parti giderek zayıfladı. 1985 yılında parlamentodaki temsilini tümüyle yitiren parti 1989'da Flaman Bölgesi Komünist Partisi ve Valonya Komünist Partisi olarak iki farklı partiye ayrıldı. Joseph Jacquemotte Joseph Jacquemotte (1883-1936), Belçikalı sendikacı ve Brüksel Sosyalist İşçiler Sendikası daimi sekreteri ve Belçika Komünist Partisi yöneticilerindendi. 1921 yılında Belçika Komünist Partisi'ni kuran iki gruptan birinin başında bulunuyordu. Politik faaliyetleri nedeniyle defalarca tutuklandı. 1925 yılında parlamentoya seçildi. Partinin 1927 yılında yaşadığı Troçkizm-Stalinizm ayrışmasında önemli bir rol oynadı. Troçkizm'e karşı Komintern çizgisinden yana tutum aldı. 1936 yılında öldü. Julien Lahaut Julien Lahaut (6 Eylül 1884, Seraing - 18 Ağustos 1950, Seraing), Belçikalı komünist parlamenter, Belçika Komünist Partisi başkanı ve II. Dünya Savaşı sırasında faşizme karşı direniş kahramanı. Lahaut direniş sırasında Naziler tarafından tutuklandı, yoğun işkence gördü ve Mauthausen toplama kampında kaldı. Savaştan sonra Belçika'ya döndü ve komünist partisinin başına geçti. 11 Ağustos 1950'de I. Baudouin'in parlamentoda Belçika kralı olacağını duyurmasından sonra bir komünist parlamenter ""Vive la République!"" (Yaşasın Cumhuriyet!) diye bağırmış, bunu Lahaut izlemişti. Bundan birkaç gün önce Belçika'ya monarşinin, özellikle de Nazilerle iş birliği yapan kral III. Léopold'ün geri dönmemesi için 500.000 kişinin katıldığı bir grev yapılmıştı. Bundan bir hafta sonra Lahaut evinin önünde iki kişi tarafından vurularak öldürüldü. Belçikalı bir kralcı olan François Goossens daha sonra suikastı yapanlardan biri olarak yakalandı. Suikastın üzerine bütün ülkede grevler yapıldı ve cenaze törenine 300.000 kişi katıldı. Bert Van Hoorick Bert Van Hoorick (Aalst, 31 Ocak 1915 - 19 Şubat 2000) Belçikalı yazar ve politikacı. 1946-1949 ve 1958-1976 yılları arasında parlamenter. 18 yaşında Belçika Komünist Partisi'ne katıldı. Daha sonra partinin yöneticilerinden biri oldu. II. Dünya Savaşı boyunca direniş hareketinde yer aldı. 1943 Ocak ayında Naziler tarafından yakalandı, Breendonk ve Buchenwald toplama kamplarında kaldı. Savaşın bitmesinden sonra partinin yayın organı De Rode Vaan'ın editörü oldu. 1946 yılında Aalst yerel meclisine ve Belçika parlamentosuna seçildi. 1956 Macar Devrimi sonrasında partinin çizgisiyle uzlaşamayarak partiden ayrıldı. Politikaya 1957 Ocak ayından itibaren Belçika Sosyalist Partisi içinde devam etti. 1958 yılında bu partiden parlamentoya tekrar girdi. 1976'ya kadar parlamenter olarak kaldı. 1971-1974 yılları arasında parlamento sekreteri olarak görev yaptı. 2000 yılında öldü. Louis Van Geyt Louis Van Geyt (Anvers, 24 Eylül 1927) Belçikalı politikacı. 1972-1989 yılları arasında Belçika Komünist Partisi başkanı. Aynı zamanda partinin parlamentodaki son temsilcisi. Brüksel milletvekili olan Van Geyt parlamentodaki sandalyesini 1985 yılında kaybetti. Valonya Komünist Partisi Komünist Partisi (, veya PC) Belçika'nın Valonya bölgesinde faaliyet gösteren bir komünist partidir. 1989 yılında Belçika Komünist Partisi'nin Belçika'yı oluşturan iki bölgeye göre iki parti halini almasıyla kurulmuştur. Partinin başkanı Arne Baillière'dir. Parti "Le Drapeau Rouge" ve "Mouvements" dergilerini yayınlamaktadır. Avrupa Sol Partisi'nin bir parçasıdır. Flaman Bölgesi Komünist Partisi Komünist Partisi (, veya KP) Belçika'nın Flaman Bölgesi'nde faaliyet gösteren bir komünist partidir. Parti Belçika Komünist Partisi'nin 1989 yılında ülkeyi oluşturan iki bölgeye göre bölünmesi sonucu kurulmuştur. Partinin siyasi sekreteri Jaak Perquy'dur. Partinin yayın organı "Agora" dergisi, gençlik kolu Jong-KP adlı gençlik örgüttür. 2009 yılında kapatıldı. Fenakistiskop Fenakistiskop (Fransızca: phénakistiscope), ilk animasyon aletlerinden biridir. Zoetrop'tan önce kullanılmıştır. 1830'ların başlarında Belçikalı Joseph Plateau ve Avusturyalı Simon von Stampfer tarafından neredeyse eşzamanlı olarak bulunmuştur. Phenakistoscope kelimesinin Yunan kökeni göz aldatması gibi bir anlam taşır. Plateau'nun orijinal phenakisticope'unun bir replikası olan özel onursal Joseph Plateau Ödülü her yıl Flanders Uluslararası Film Festivali'nin özel bir konuğuna verilir. STFA Grubu STFA Grubu, Sezai Türkeş ve Feyzi Akkaya tarafından 1938 yılında kurulmuş bir inşaat şirketidir. STFA Grubu esas olarak Türkiye'de, Kuzey Afrika ve Orta Doğu ülkelerinde faaliyetlerine devam etmektedir. Kadınlarda boşalma Kadınlarda boşalma, çoğunlukla yoğun bir haz deneyimi ile birlikte görülen, orgazm sırasında paraüretral kesenin darbeler halinde, gözle görülür miktarda sıvı salgılamasına denir. Bu boşalma sıvısı, Skene kesesi de denen, paraüretral keselerde üretilen, sulu bir sıvıdır. Paraüretral keseleri bartonlin keseleri ile karıştırılmamalıdır. Bu keselere çoğunlukla kadınların prostatı da denir. Boşalma sıvısı orgazm esnasında, idrar borusunun son kısımlarında bulunan çok küçük deliklerden ve de idrar borusunun sağında ve solundaki keselerden salgılanır. 1. Afife Tiyatro Ödülleri 1. Afife Tiyatro Ödülleri ya da 1. Afife Jale Ödülleri, 1997 yılında, 13 dalda verilmiş olan tiyatro ödülleridir. Yapı Kredi Sigorta şirketi tarafından verilmeye başlanmıştır. Ödüller adlarını, ilk Türk kadın oyuncu Afife Jale'den almaktadır. Bu ilk ödül töreni, 1997 yılının 28 Nisan günü yapılmıştır. 2. Afife Tiyatro Ödülleri 2. Afife Tiyatro Ödülleri ya da 2. Afife Jale Ödülleri, 1998 yılında, 13 dalda verilmiş olan tiyatro ödülleridir. Ödüller adlarını, ilk Türk kadın oyuncu Afife Jale'den almaktadır. İlk yıl olduğu gibi, bu yıl da, 13 dalda verilmiştir. 3. Afife Tiyatro Ödülleri 3. Afife Tiyatro Ödülleri ya da 3. Afife Jale Ödülleri, 1999 yılında, 12 dalda verilmiş olan tiyatro ödülleridir. Ödüller adlarını, ilk Türk kadın oyuncu Afife Jale'den almaktadır. İlk iki yıl 13 dalda verilmiş olan ödüller, bu yıl, ışık ve efekt tasarımcılığı ödüllerinin birleştirilmesi ile 12 dalda verilmeye başlanmıştır. 4. Afife Tiyatro Ödülleri 4. Afife Tiyatro Ödülleri ya da 4. Afife Jale Ödülleri, 2000 yılında, 12 dalda verilmiş olan tiyatro ödülleridir. Ödüller adlarını, ilk Türk kadın oyuncu Afife Jale'den almaktadır. 5. Afife Tiyatro Ödülleri 5. Afife Tiyatro Ödülleri ya da 5. Afife Jale Ödülleri, 2001 yılında, 12 dalda verilmiş olan tiyatro ödülleridir. Ödüller adlarını, ilk Türk kadın oyuncu Afife Jale'den almaktadır. 6. Afife Tiyatro Ödülleri 6. Afife Tiyatro Ödülleri ya da 6. Afife Jale Ödülleri, 2002 yılında, 14 dalda verilmiş olan tiyatro ödülleridir. Ödüller adlarını, ilk Türk kadın oyuncu Afife Jale'den almaktadır. 1999'dan itibaren 12 dalda verilmiş olan ödüller, bu yıl, "yardımcı rolde yılın en başarılı müzikal ya da komedi erkek ve kadın oyuncusu" dallarının eklenmesiyle 14 dalda verilmeye başlanmıştır. 7. Afife Tiyatro Ödülleri 7. Afife Tiyatro Ödülleri ya da 7. Afife Jale Ödülleri, 2003 yılında, 14 dalda verilmiş olan tiyatro ödülleridir. Ödüller adlarını, ilk Türk kadın oyuncu Afife Jale'den almaktadır. 8. Afife Tiyatro Ödülleri 8. Afife Tiyatro Ödülleri ya da 8. Afife Jale Ödülleri, 2004 yılında, 14 dalda verilmiş olan tiyatro ödülleridir. Ödüller adlarını, ilk Türk kadın oyuncu Afife Jale'den almaktadır. 9. Afife Tiyatro Ödülleri 9. Afife Tiyatro Ödülleri ya da 9. Afife Jale Ödülleri, 2005 yılında, 14 dalda verilmiş olan tiyatro ödülleridir. Ödüller adlarını, ilk Türk kadın oyuncu Afife Jale'den almaktadır. 10. Afife Tiyatro Ödülleri 10. Afife Tiyatro Ödülleri ya da 10. Afife Jale Ödülleri, 2006 yılında, 14 dalda verilmiş olan tiyatro ödülleridir. Ödüller adlarını, ilk Türk kadın oyuncu Afife Jale'den almaktadır. 11. Afife Tiyatro Ödülleri 11. Afife Tiyatro Ödülleri ya da 11. Afife Jale Ödülleri, 2007 yılında, 14 dalda verilmiş olan tiyatro ödülleridir. Ödüller adlarını, ilk Türk kadın oyuncu Afife Jale'den almaktadır. Muzaffer Ecemiş Muzaffer Ecemiş (1938, Çamardı, Niğde, Türkiye), Türk bürokrat, siyasetçi, eski İçişleri Bakanı. 1963 yılında Ankara Üniversitesi Siyasal Bilgiler Fakültesi'ni bitirdi Yayladağı, Oğuzeli, Tortum, Malkara, Şereflikoçhisar, Safranbolu Kaymakamlıkları, Mahalli İdareler Genel Müdürlüğünde Belediye Hizmetleri Daire Başkanlığı, Genel Müdür Yardımcılığı ve Genel Müdürlük, Çanakkale, Diyarbakır, Manisa Valilikleri ve İçişleri Bakanlığı Müsteşarlığı yaptı. Evli ve iki çocuk babasıdır. Türkiye Cumhuriyeti Anayasası'nın 114. maddesi gereğince, 3 Kasım 2002 Türkiye genel seçimleri öncesi, 57. Hükûmet'te tarafsız İçişleri Bakanı olarak görev yapmıştır. Thomas Hitzlsperger Thomas Hitzlsperger (d. 5 Nisan 1982, MÃ¼nih), Alman eski futbolcudur. 26 yaşındaki oyuncu, 1 yıl boyunca oynadığı Bayern Münih Altyapısı'ndan sonra profesyonel olarak İngiliz ekibi Aston Villa ile anlaştı. İlk yılında yine bir İngiliz takımı olan Chesterfield'a kiralandı. Bu anlaşmadan sonra tekrar döndüğü "Bordo-Mavililerde geçirdiği başarılı 4 sezondan sonra Bundesliga'nın köklü takımlarından Stuttgart'a Bosman İlkesi"' doğrultusunda bedelsiz transfer oldu. Bu transferden bir yıl önce de millî takım kariyeri başlamıştı. Almanya'da "der Hammer" lakabıyla anılan Hitzlsperger'in bu lakabı almasının sebebi sol ayağıyla çektiği sert şutlardır. İlk millî golünü de San Marino'yu takımının 0-13 yendiği maçta attı. Genç oyuncu 14 Ağustos 2007'de de 2010'a kadar kontrat uzatarak geleceğini Stuttgart ekibine emanet etmiş oldu. Fernando Meira'nın Galatasaray'a transferinin ardından Vfb Stuttgart takımının yeni kaptanı olmuştur. 8 Ocak 2014 tarihinde eşcinsel olduğunu açıklamıştır. Yavuz Erkmen Yavuz Erkmen (d. 1956, Çorlu, Tekirdağ, Türkiye), Türk bürokrat. Ankara Üniversitesi Hukuk Fakültesi'ni bitirdi. Yenice, Kızıltepe, Gercüş Kaymakam vekilliği, Göynücek, Akseki, Hani, Kızıltepe ve Safranbolu Kaymakamlıkları, Bartın Valiliği yaptı. 1999 Yerel Seçimlerinde DYP'nin Bartın belediye başkanı adayı oldu. 30 Ocak 2003 tarihinde Zonguldak Valisi atanmıştır. 27 Nisan 2008 tarihinde Denizli valisi olmuş ve 17 Ağustos 2011 tarihinde Resmî Gazetede yayımlanan bakanlar kurulu kararıyla merkez valiliğine atanmıştır. Haziran 2015 Türkiye genel seçimlerinde MHP Zonguldak 2. sıra milletvekili adayı olmuştur. 2017 yılında İyi Parti'ye katılmıştır. Evli ve 2 çocuk babasıdır. Bozdağ (anlam ayrımı) Yeoryos Karaiskakis Yeoryos Karaiskakis (; 23 Ocak 1780 veya 1782; Skoulikaria/Mavromati - 23 Nisan 1827, Faliron), Yunan Bağımsızlık Savaşı'nda önemli rol oynayan Yunan mareşali ve Yunanistan'ın milli kahramanı. Eşkıyaları ve isyancılarıyla ünlü bir bölge olan Epir'deki Agrafa'da doğup yetişti. "Armatolos" adıyla bilinen milis örgütü içinde görev aldı. Ardından, asi ilan edilen Tepedelenli Ali Paşa'nın Osmanlı yönetimine karşı yürüttüğü mücadeleye katıldı.Ali Paşa'nın muhafız alayında görev yapmasına karşın (1808-1820), paşanın ölümüyle (Ocak 1822) sonuçlanan savaş sırasında Osmanlıların yanında yer aldı. Bu olaydan sonra, birkaç yıl boyunca Yunanistan'ın batısında Osmanlılara karşı çarpıştı. Ama bağımsızlık mücadelesinin geleceğine ilişkin tehlikelerin belirdiği her olayda Osmanlıların tarafına geçmekten vazgeçmedi. Karaïskákis sık taraf değiştirmesine ve hırslı kişiliğine rağmen, cesur bir savaşçı ve Osmanlıların gerçekten çekindiği az sayıda Yunan komutandan biriydi. Bağımsızlık öncesi dönemde merkezi Nafplion'da bulunan Yunan hükûmeti tarafından affedildikten sonra, 1824 sonbaharında Peloponnesos'ta baş gösteren bölgesel bir ayaklanmayaı bastırdı; Nisan 1826'da, armatolos komutanı olarak, II. Mesolongion Kuşatması'nı kırmak için bir harekat düzenledi. Ama hastalığı ve "armatolos"'un disiplinsizliği, Osmanlı hatlarını yarmaya çalışan Mesolongionlulara güçlü bir destek vermesini engelledi ve kenti savunanlardan çoğu çarpışmalar sırasında yaşamını yitirdi. Karaïskákis 1827'de Atina'da, Akropolis Kuşatması'nı yarmak için çarpıştığı sırada öldü. Nitrik asit Nitrik asit HNO kimyasal formülüne sahip oldukça aşındırıcı bir inorganik asittir. Kezzap olarak da adlandırılır. Saf bileşik renksizdir. Ancak uzun süre bekleyen eski asitler azot oksitleri ve suya ayrışması nedeniyle sarı renge dönebilme özelliğindedirler. Piyasada bulunan nitrik asitlerin çoğu % 68'lik bir konsantrasyona sahiptir. Çözelti, % 86'dan fazla HNO içerdiğinde, "dumanlı nitrik asit" olarak adlandırılır. Mevcut azot dioksit miktarına bağlı olarak, dumanlı nitrik asit ayrıca %86’nın üzerindeki konsantrasyonlarda kırmızı dumanlı nitrik asit veya %95’in üzerindeki konsantrasyonlarda beyaz dumanlı nitrik asit olarak tanımlanır. Nitrik asit, tipik olarak bir organik moleküle nitro grubunun eklenmesi olan nitrolama için kullanılan ana reaksiyon maddesidir. Ortaya çıkan bazı nitro bileşikleri şok ve termik olarak hassas patlayıcı maddeler olsa da, bazıları mühimmat ve yıkımlarda kullanılacak kadar kararlıdır. Diğerleri ise daha kararlıdır ve mürekkep ve boyar maddelerde pigment olarak kullanılır. Nitrik asit, ayrıca kuvvetli bir oksitleyici madde olarak da yaygın şekilde kullanılmaktadır. Ticari olarak bulunan nitrik asit %68 HNO konstrasyonunda bir azeotroptur. Bu çözelti, 1 atm’de 120.5 °C’lik bir kaynama sıcaklığına sahiptir. "Derişik nitrik asit" olarak bilinir. Saf derişik nitrik asit oda sıcaklığında renksiz bir sıvıdır. İki katı hidratı bilinmektedir; monohidrat (HNO•HO veya [HO]NO) ve trihidrat (HNO•3HO). Daha eski yoğunluk ölçeği olarak, bazen 42° Baumé derişik nitrik asit olarak da tanımlanır. Nitrik asit, termal veya ışık ayrışmasına maruz kalır ve bu nedenle genellikle kahverengi cam şişelerde saklanır: Bu reaksiyon sonucu üretilen azot oksitler, asit içinde kısmen veya tamamen çözündüğü için sıvının üzerindeki buhar basıncında göz ardı edilemeyecek bazı değişikliklere neden olabilir. Azot dioksit (NO) yüksek sıcaklıklarda nitrik asit içinde çözünerek, asiti sarı veya hatta kırmızı renge dönüştürür. Saf asit, havaya maruz kaldığında beyaz duman çıkarmaya meyilliyken, azot dioksit çözünmüş asit kırmızımsı kahverengi buharlar verir ve bu da "kırmızı dumanlı nitrik asit" ve "beyaz dumanlı nitrik asit" adlarına yol açar. Azot oksitler (NO) nitrik asit içinde çözünür. Ticari kalitede dumanlı bir nitrik asit %98 HNO içerir ve yoğunluğu 1.50 g/cm’tür. Bu kalitedeki asit patlayıcı madde endüstrisinde sıklıkla kullanılır. Susuz asit kadar uçucu veya aşındırıcı değildir ve yaklaşık 21.4 M konsantrasyonuna sahiptir. Kırmızı dumanlı nitrik asit, çözeltiyi kırmızımsı kahverengi bir renkle terk eden önemli miktarlarda çözünmüş azot dioksit (NO) içerir. Çözünmüş azot dioksit nedeniyle, kırmızı dumanlı nitrik asitin yoğunluğu 1.490 g/cm’ten daha düşüktür. "Katkılı" dumanlı nitrik asit, %0.6 - 0.7 hidrojen florür (HF) ilave edilerek yapılabilir. Bu florür metal tanklarda korozyon direnci için eklenir. Florür, metali koruyan bir metal florür tabakası oluşturur. Beyaz dumanlı nitrik asit, saf nitrik asit, susuz nitrik asite çok yakındır. Analiz derecesi olarak %99.9 nitrik asit şeklinde bulunmaktadır. Beyaz dumanlı nitrik asit için bir spesifikasyon, maksimum % 2 suya ve maksimum % 0.5 çözünmüş NO'e sahip olmasıdır. Susuz nitrik asit, 1.513 g/cm yoğunluğa ve yaklaşık 24 molar konsantrasyona sahiptir. Susuz nitrik asit, −42 °C’de katılaşıp beyaz kristaller oluşturan 1.512 g/cm yoğunluğa sahip renksiz bir akışkan sıvıdır. NO ve suya ayrıştığında, sarı bir renk alır. 83 °C’de kaynar. Genellikle basınç oluşumuna izin vermek için tepe boşluğunun iki katı hacmine sahip kırılmaz bir amber cam şişede saklanır. Ancak bu önlemler bile yeterli olmaz ve basıncı azaltmak için şişenin aylık olarak havalandırılması gerekir. N–O bağlarından ikisi eşdeğer olup nispeten kısadır (bu rezonans teorileri ile açıklanabilir; doğal biçimler bu iki bağda çift bağ karakteri gösterir, bu da tipik N–O bağlarından daha kısa olmalarına neden olur). O atomu da bir protona bağlandığı için üçüncü N–O bağı uzamaktadır. Nitrik asit, normal olarak oda sıcaklığında kuvvetli asit olarak kabul edilir. Asit ayrışma sabitinin değeri konusunda bazı anlaşmazlıklar olsa da, p"K" değeri genellikle −1’den düşük olarak bildirilmektedir. Bu, seyreltilmiş çözeltideki nitrik asidin aşırı asidik çözeltiler dışında tamamen ayrıldığı anlamına gelir. p"K" değeri 250 °C’de 1’e yükselir. Nitrik asit, sülfürik asit gibi bir asite göre bir baz görevi görebilir: Nitronyum iyonu, , aromatik nitrolama reaksiyonlarında aktif bir reaksiyon maddesidir. Nitrik asit hem asidik hem de bazik özelliklere sahip olduğundan, suyun kendiliğinden iyonlaşmasına benzer bir otoprotoliz reaksiyonuna uğrayabilir: Nitrik asit çoğu metalle reaksiyona girer. Ancak reaksiyonun ayrıntısı, asit konsantrasyonuna ve metalin doğasına bağlıdır. Seyreltik nitrik asit, çoğu metalle olan reaksiyonunda tipik bir asit gibi davranır. Magnezyum, mangan ve çinko H serbest bırakır: Nitrik asit, bakır ve gümüş gibi aktif olmayan metalleri oksitleyebilir. Aktif olmayan veya daha az elektropozitif metaller ile olan bu reaksiyon ürünleri sıcaklığa ve asit konsantrasyonuna bağlıdır. Örneğin, bakır, 3: 8 stokiyometri oranı ile oda sıcaklığında seyreltik nitrik asit ile reaksiyona girer: Ortaya çıkan azot monoksit, azot dioksit vermek üzere atmosferik oksijen ile reaksiyona girebilir. Daha derişik nitrik asit ile, azot dioksit doğrudan 1: 4 stokiyometri oranındaki bir reaksiyonda oluşur: Nitrik asit ile olan reaksiyonlarında metallerin çoğu, karşılığı olan nitratları verir. Bazı yarı metaller ve metaller oksitleri verir; örneğin, Sn, As, Sb ve Ti sırasıyla SnO, AsO, SbO ve TiO olarak oksitlenir. Saf altın ve platin grubu metaller gibi bazı değerli metaller nitrik asit ile reaksiyona girmez. Ancak, saf altın derişik nitrik asit ve hidroklorik asit karışımı olan "kral suyu" ile reaksiyona girer. Bununla birlikte, renkli altın gibi altın bakımından nispeten düşük bazı altın alaşımlarında bulunan daha az soy metaller (Ag, Cu, ...) nitrik asit tarafından kolayca oksitlenebilir ve çözülebilir. Bu da altın alaşımlı yüzeyin renk değişikliklerine yol açar. Nitrik asit, kuyumcu dükkanlarında düşük altın alaşımlarını (Kuvvetli bir oksitleyici madde olan nitrik asit birçok ametal bileşiklerle şiddetle reaksiyona girer ve reaksiyonlar patlayıcı olabilir. Asit konsantrasyonuna, sıcaklığa ve ilgili indirgeyici maddeye bağlı olarak, son ürünler değişken olabilir. Reaksiyon, soy metal serileri ve bazı alaşımlar hariç tüm metallerle gerçekleşir. Genel bir kural olarak, oksitleyici reaksiyonlar öncelikle derişik asit ile meydana gelir ve azot dioksit (NO) oluşturur. Bununla birlikte, nitrik asidin güçlü oksitleyici özellikleri doğası gereği termodinamiktir. Ancak, bazen yükseltgenme reaksiyonları kinetik olarak tercih edilmez. Küçük miktarlarda nitröz asit (HNO) varlığı reaksiyon hızını büyük ölçüde artırır. Krom (Cr), demir (Fe) ve alüminyum (Al) seyreltik nitrik asit içerisinde kolayca çözünmesine rağmen, derişik asit, metal kütlesini daha fazla oksidasyondan koruyan bir metal oksit tabakası oluşturur. Bu koruyucu tabakanın oluşumuna pasifleştirme denir. Tipik pasifleştirme konsantrasyonları hacimce % 20 - 50 arasında değişir (bkz. ASTM A967-05). Derişik nitrik asit tarafından pasifleştirilen metaller demir, kobalt, krom, nikel ve alüminyum’dur. Kuvvetli bir oksitleyici asit olan nitrik asit, birçok ametal bileşiklerle şiddetle reaksiyona girer ve reaksiyonlar patlayıcı olabilir. Hidroksil grubu tipik olarak su oluşturmak için organik molekülden bir hidrojeni çıkarır ve geri kalan nitro grubu hidrojenin yerini alır. Organik bileşiklerin nitrik asit ile nitrolanması, nitrogliserin ve trinitrotoluen (TNT) gibi birçok yaygın patlayıcı maddenin sentezinin birincil yöntemidir. Çok daha az kararlı yan ürünler mümkün olduğundan, bu reaksiyonlar dikkatlice termal olarak kontrol edilmeli ve yan ürünler istenen ürünü izole etmek için uzaklaştırılmalıdır. Azot, oksijen, soy gazlar, silisyum ve iyot dışındaki halojenler hariç ametal elementlerle olan reaksiyon, genellikle seyreltik asit için azot monoksit ve derişik asit için azot dioksit oluşumu ile, onları asit olarak en yüksek yükseltgenme seviyelerine yükseltger. ya da Derişik nitrik asit I, P ve S’I sırasıyla HIO, HPO ve HSO’e yükseltger. Grafit ve amorf karbon ile reaksiyona girmesine rağmen, elmas ile reaksiyona girmez; elması oksitlediği grafitten ayırabilir. Nitrik asit proteinlerle reaksiyona girerek, sarı renkli nitratlanmış ürünler oluşturur. Bu reaksiyon ksantoproteik reaksiyonu olarak bilinir. Bu test, test edilen maddeye derişik nitrik asit ilave edilerek ve daha sonra karışımın ısıtılmasıyla gerçekleştirilir. Aromatik halkalara sahip amino asitler içeren proteinler varsa, karışım sararır. Amonyak gibi bir baz eklendikten sonra renk turuncuya döner. Bu renk değişikliklerine proteindeki nitratlı aromatik halkalar neden olur. Asit, epitel hücrelerine temas ettiğinde ksantoproteik asit oluşur. Kişisel lokal cilt rengi değişiklikleri, nitrik asitle çalışırken yetersiz güvenlik önlemlerinin bir göstergesidir. Nitrik asit, azot dioksit (NO)’in suyla olan reaksiyonu ile yapılır. Veya, sadeleşmiş formülü: Genellikle, reaksiyon tarafından üretilen azot monoksit, ilave azot dioksit üretmek üzere havadaki oksijen tarafından yeniden oksitlenir. Hidrojen peroksit içinden azot dioksit geçirilmesi, asit verimini artırmaya yardımcı olabilir. Ticari kalitedeki nitrik asit çözeltileri genellikle % 52 - 68 arasında nitrik asit içerir. Nitrik asit üretimi, Alman kimyager Wilhelm Ostwald'ın adını taşıyan Ostwald işlemi ile gerçekleşir. Bu işlemde, susuz amonyak, yaklaşık 250 °C’lik yüksek sıcaklıkta ve 9 atmosfer basınçta platin ya da rodyum tel örgü katalizör eşliğinde azot monoksit’e yükseltgenir. Azot monoksit daha sonra azot dioksit oluşturmak için havadaki oksijen ile reaksiyona sokulur. Bu daha sonra nitrik asit ve azot monoksit oluşturmak için su içinde soğurulur. Azot monoksit yeniden oksidasyon için döngüye ilave edilir. Alternatif olarak, son adım havada gerçekleştirilirse: Elde edilen sulu HNO damıtma yapılarak, kütlece yaklaşık %68’e kadar derişik hale getirilebilir. Derişik HSO ile yapılan dehidrasyonla %98’e kadar daha fazla derişim elde edilebilir. Haber işleminden elde edilen amonyak kullanılarak, nihai ürün tek hammadde olarak hava ve doğal gazdan üretilen azot, hidrojen ve oksijenden üretilebilir. Laboratuvarda nitrik asit, daha sonra nitrik asit vermek üzere sudan geçirilen azot dioksit ve oksijen gazları üreterek bakır(II) nitratın termal ayrışmasıyla yapılabilir. Ardından, Ostwald işlemini takip ederek: Alternatif olarak, sodyum nitrat gibi herhangi bir nitrat tuzunun eşit kütlelerinin sülfürik asit (HSO) ile reaksiyonu ve bu karışımın nitrik asidin 83 °C kaynama noktasında damıtılmasıdır. Damıtma kabında uçucu olmayan metal hidrojen sülfat kalıntısı kalır. Elde edilen kırmızı dumanlı nitrik asit, beyaz nitrik asite dönüştürülebilir. Çözünmüş NO , beyaz dumanlı nitrik asit vermek üzere oda sıcaklığında (200 mmHg veya 27 kPa’da 10–30 dakika) düşük basınç kullanılarak kolayca uzaklaştırılır. Bu işlem, daha az azot dioksit gazı üretmek için tek adımda düşük basınç ve sıcaklık altında da gerçekleştirilebilir. Seyreltik nitrik asit, maksimum kaynama azeotropu olan %68 asit derişimine kadar damıtılarak derişik hale getirilebilir. Laboratuvarda, daha fazla konsantrasyon, su çekici madde olarak işlev gören sülfürik asit veya magnezyum nitrat ile damıtmayı içerir. Bu gibi damıtmalar, asidin ayrışmasını önlemek için tamamen cam aygıt ile düşük basınçta yapılmalıdır. Endüstriyel olarak, yüksek derişimli nitrik asit, fazladan ilave edilen azot dioksitin bir soğurma kulesinde % 68 nitrik asit içinde çözündürülmesiyle üretilir. Çözünmüş azot oksitler ya çözelti içinden ayrılıp beyaz dumanlı nitrik asiti oluştururlar veya kırmızı dumanlı nitrik asit oluşturmak için çözelti içinde kalırlar. Yakın zamanda, derişik nitrik asit hammaddesinden susuz asit üretmek için elektrokimyasal araçlar geliştirilmiştir. Nitrik asidin ana endüstriyel kullanımı gübre üretimidir. Nitrik asit, amonyum nitrat vermek üzere amonyak ile nötralize edilir. Bu uygulama, yıllık (1987) üretilen 26 milyon tonun %75-80’ini tüketmektedir. Diğer ana uygulamalar patlayıcı maddeler, naylon öncül maddeleri ve özel organik bileşiklerin üretimi içindir. Organik sentezde, endüstriyel ve diğer şekilde, nitro grubu çok yönlü bir fonksiyonel gruptur. Nitrik ve sülfürik asitlerin bir karışımı, elektrofilik aromatik sübstitüsyon yoluyla çeşitli aromatik bileşikler üzerine etki ederek bir nitro ornatığı sokar . TNT gibi birçok patlayıcı madde bu şekilde hazırlanır: Derişik sülfürik asit ya da oleum fazla suyu absorbe eder. Nitro grubu, çeşitli nitrobenzenlerden anilin bileşiklerinin sentezine izin vererek bir amin grubu verecek şekilde indirgenebilir: Naylonun öncül maddesi olan adipik asit, büyük ölçüde— siklohekzanon ve siklohekzanol’ün bir karışımı— olan "KA yağı"nın nitrik asitle yükseltgenmesi yoluyla üretilir. Nitrik asit, sıvı itici yakıtlı roketlerde oksitleyici olarak çeşitli formlarda kullanılmıştır. Bu formlar arasında kırmızı dumanlı nitrik asit, beyaz dumanlı nitrik asit, sülfürik asit ile karışımlar ve bu formlar HF katkılı bu formlar bulunur. IRFNA (katkılı kırmızı dumanlı nitrik asit) BOMARC füzesi için 3 sıvı yakıt bileşeninden biriydi. ICP-MS, ICP-AES, GFAA ve Alevli AA kullanılan element analizinde, çözeltilerdeki metal izlerini belirlemek için bir matris bileşiği olarak seyreltik nitrik asit (%0.5–5.0) kullanılır. Bu tür bir belirleme için ultra saf iz metal kalitesinde asit gereklidir. Çünkü az miktarda metal iyonu analiz sonucunu etkileyebilir. Aynı zamanda, bulanık su numunelerinin, çamur örneklerinin, katı numunelerin yanı sıra ICP-MS, ICP-OES, ICP-AES, GFAA ve alevli atomik absorpsiyon spektroskopisi yoluyla element analizi gerektiren diğer benzersiz örneklerin parçalama işleminde de kullanılır. Tipik olarak bu parçalanmalarda satın alınan Tip 1(Ultra saf) deiyonize su ile karıştırılmış ’in %50’lik bir çözeltisi kullanılır. Elektrokimyada, nitrik asit, organik yarı iletkenler için ve ham karbon nanotüpler için saflaştırma işlemlerinde kimyasal bir katkı maddesi olarak kullanılır. Düşük bir derişimde (yaklaşık %10), nitrik asit genellikle çam ve akçaağaçın yapay olarak eskitilmesi için kullanılır. Üretilen renk, cilalı veya yağlı çok eski bir ağaç görünüşünde olup çok fazla grimsi altın rengindedir (ağaç yüzey işlemleri). Nitrik asidin aşındırıcı etkileri, baskı yapımında gravür, paslanmaz çeliklerin dekapajı veya elektronikte silikon gofretlerin temizlenmesi gibi bazı özel uygulamalar için kullanılır. Bir nitrik asit, su ve alkol çözeltisi Nital, mikroyapıyı ortaya çıkarmak için metallerin aşındırmak için kullanılır. ISO 14104, bu iyi bilinen işlemi, detaylandıran standartlardan biridir. Nitrik asit, hidroklorik asit ile birlikte veya tek başına, üst düzey mikroskopi uygulamaları için lam ve lamelleri temizlemek için kullanılır. Gümüş aynalar yaparken gümüş kaplamadan önce camı temizlemek için de kullanılır. Ticari olarak temin edilebilen %5–30 nitrik asit ve %15–40 fosforik asit sulu karışımları, genellikle çökelmiş kalsiyum ve magnezyum bileşiklerini uzaklaştırmak için gıda ve mandıra ekipmanlarını temizlemek için yaygın olarak kullanılır (işlem akışından biriken veya üretim ve temizlik sırasında sert su kullanımından kaynaklanan). Fosforik asit içeriği, demir alaşımlarını seyreltik nitrik asit tarafından korozyona karşı pasifleştirmeye yardımcı olur. Nitrik asit, LSD gibi alkaloidler için bir nokta testi olarak kullanılabilir ve alkaloide bağlı olarak çeşitli renkler verir. Nitrik asit aşındırıcı bir asit ve kuvvetli bir yükseltgen maddedir. Bunun çıkardığı en büyük tehlike kimyasal yanıklardır. Çünkü, nitrik asit proteinler (amit) ve yağlarla (ester) asit hidrolizi gerçekleştirir. Bu durum , canlı dokuyu (örnk. deri ve vücut eti) ayrıştırır. Derişik nitrik asit, keratin ile reaksiyonu nedeniyle insan derisinde sarı lekeler bırakır. Bu sarı lekeler nötrleştirildiğinde turuncuya döner. Bununla birlikte, sistemik etkiler olası değildir ve madde kanserojen veya mutajen olarak kabul edilmez. Cilde asit dökülmeleri için standart ilk yardım tedavisi, diğer aşındırıcı maddelerde olduğu gibi, büyük miktarlarda su ile yıkamaktır. Asit yanmasını çevreleyen dokuyu soğutmak ve ikincil hasarı önlemek için yıkama en az 10-15 dakika sürdürülür. Asitle bulaşmış giysiler hemen çıkarılır ve alttaki cilt iyice yıkanır. Kuvvetli bir yükseltgen madde olan nitrik asit, siyanürler, karbürler veya metalik tozlar gibi bileşiklerle patlayıcı bir şekilde ve terebentin gibi birçok organik bileşiklerle, şiddetli ve hipergolik olarak (yani kendi kendine tutuşabilir) reaksiyona girebilir. Bu nedenle bazlardan ve organik maddelerden uzak tutulmalıdır. Nitrik asitten ilk kez, Ebû Bekir Muhammed bin Zekeriyyâ er-Râzî (854–925) gibi Arap simyacılarının , ve daha sonra Pseudo-Geber'in "De Inventione Veritatis" adlı eserlerinde bahsedilmiştir. Bu eserlerde, güherçile, şap ve mavi vitriyol karışımının kalsine edilerek elde edildiği yazılmaktadır. Yine 13. yüzyılda Albertus Magnus tarafından ve nitrik asiti güherçile ve kil ile ısıtarak hazırlayan ve "eau forte" (aqua fortis) olarak adlandırılan Ramon Lull tarafından tanımlanmıştır. Glauber, potasyum nitratı sülfürik asit ile damıtarak nitrik asit elde etmek için bir işlem tasarladı. 1776’da Lavoisier oksijen içerdiğini gösterdi ve 1785'de Henry Cavendish kesin bileşimini belirledi ve nemli [[hava]dan bir [[elektrik arkı|elektrik kıvılcımı]] akışı geçirerek sentezlenebileceğini gösterdi. 1806’da, [[Humphry Davy]], anotta çözünmüş atmosferik azot gazından nitrik asidin üretildiğine dair kapsamlı damıtılmış su elektroliz deneylerinin sonuçlarını bildirdi. Yüksek voltajlı bir batarya ve reaktif olmayan elektrotlar ile nemli asbestle köprülenen kaplar olarak iki katına çıkan altından yapılmış elektrot konileri gibi kaplar kullandı. Atmosferik havadan nitrik asitin endüstriyel üretimi, ark işlemi olarak da bilinen [[Birkeland–Eyde işlemi]] ile 1905'te başladı. Bu işlem, atmosferik azotun atmosferik oksijen tarafından çok yüksek sıcaklıkta bir elektrik arkı ile [[azot monoksit]]e yükseltgenmesine dayanır. 3000°C'de yaklaşık % 4-5'e kadar azot monoksit verimi, daha düşük sıcaklıklarda daha az verim elde edildi. Azot monoksit soğutuldu ve geri kalan atmosferik oksijen tarafından azot dioksite yükseltgendi. Elde edilen azot dioksit seyreltik nitrik asit üretmek için bir seri [[Dolgulu kat#Dolgulu_kolon|dolgulu kolon]] veya [[plakalı kolon]] absorsorpsiyon kulesinde su içinde absorbe edildi. İlk kulelerde dolgu maddesi olarak reaktif olmayan kuvars parçaları dolu olup azot dioksit su ile birlikte bu kulelerde reaksiyona sokulmakta idi. Üretilen azot oksitlerin yaklaşık % 20'si reaksiyona girmediğinden dolayı son kuleler geri kalanını nötralize etmek için bir alkali çözeltisi içeriyordu.İşlem çok enerji harcıyordu ve ucuz amonyak elde edildikten sonra Ostwald işlemi tarafından hızla yer değiştirdi. Başka bir erken üretim yöntemi 1913'te Fransız mühendis Albert Nodon tarafından icat edildi. Onun yönteminde, turba bataklıklarındaki azotlu maddeden bakteriler tarafından dönüştürülen kalsiyum nitratın elektrolizinden nitrik asit üretti. Kireçle çevrelenmiş toprak bir kap turbaya gömüldü ve nitrik asidin oluştuğu karbon anot için bir bölme yapmak için katranlı ağaç kazık ile bağlandı. Nitrik asit, kabın dibine batırılmış cam bir borudan dışarıya pompalandı. Çıkarılan sıvıyı değiştirmek için başka bir cam borudan üstten temiz su pompalandı. İç kısmı [[kok kömürü]] ile dolduruldu. Döküm demir katotlar etrafındaki turbaya batırıldı. Direnç metreküp başına yaklaşık 3 ohm ve verilen güç yaklaşık 10 volt idi. Bir üretim hücresinden üretim, yılda 800 tondu. 1913'te etkili amonyak üretimi için [[Haber işlemi]] tanıtıldıktan sonra, [[Ostwald işlemi] kullanılarak amonyaktan nitrik asit üretimi Birkeland-Eyde işlemini geride bırakarak hakim bir üretim yöntemi oldu. Üretimin bu yöntemi bugün hala kullanılmaktadır. [[Kategori:Fotoğraf kimyasalları]] [[Kategori:Hidrojen bileÅŸikleri]] [[Kategori:Ä°norganik asitler]] [[Kategori:Oksitleyici asitler]] Galip Demirel Galip Demirel (1931, Malatya - 25 Ağustos 2015, Ankara), Türk bürokrat ve siyasetçi. 1931 yılında Malatya’da dünyaya geldi. İlk, orta ve liseyi Malatya’da bitirdi. 1954 yılında Ankara Üniversitesi Siyasal Bilgiler Fakültesine girerek, 1958 yılında İdari Şubeden mezun oldu. 1958 yılında Malatya Maiyet Memurluğu ile göreve başlayan Galip Demirel, daha sonra sıra ile, Doğanşehir, Pütürge, Akdağmadeni, Arsin (Kaymakamlığın yanı sıra aynı zamanda İlçe Jandarma Komutanı ve Belediye Başkanı), Gürün (30 Eylül 1963-02 Ekim 1966), Tuzluca, Hozat ve Balya Kaymakamlığı, Mülkiye Müfettişi, Urfa Valisi, Teftiş Kurulu Başkanı, Müsteşar, Zonguldak Valisi, İçişleri Bakanlığı Müsteşarlığı (2. kez) görevlerini yürüttü. 1987 tarihinde Milletvekili seçimlerinde Turgut Özal’la birlikte TBMM’ye giren Demirel, TBMM İçişleri Komisyon Başkanlığı ve eş zamanlı olarak Anavatan Partisi Genel Başkan Yardımcılığı görevlerini sürdürdü. Ülker Grubu İstişare Kurulu üyesi olan Galip Demirel, Türkiye Parlamenterler Vakfı Yönetim Kurulu Başkan Yardımcılığı, Turgut Özal Düşünce ve Hamle Derneği Yönetim Kurulu 2. Başkanlığı ve Turgut Özal Üniversitesi Mütevelli Heyet üyeliği görevlerini de yürütmekteydi. Evli ve TBMM 22. Dönem Milletvekili, 58. Hükümet'te Turizm Bakanı ve 59. Hükümet'te Aileden Sorumlu Devlet Bakanlığı görevlerini yürüten Güldal Akşit'in ve Savunma Sanayii Müsteşar yardımcısı Serdar Demirel'in babasıdır. 25 Ağustos 2015 tarihinde tedavi gördüğü Ankara Üniversitesi Cebeci Araştırma ve Uygulama Hastanesinde, solum yetmezliği sebebiyle hayatını kaybetti. Yeşil Burun Adaları millî futbol takımı Yeşil Burun Adaları millî futbol takımı, takma adıyla Azuis (Köpekbalıkları) veya Crioulos (Kreoller), Yeşil Burun Adaları'nı uluslararası karşılaşmalarda temsil etmektedir. Yeşil Burun Adaları Futbol Federasyonu tarafından idare edilir. Dünya Kupası'na veya Afrika Uluslar Kupası'na katılmayı henüz başaramamıştır. Sadece 2006 yılında Afrika Uluslar Kupası'na katılmaya çok yaklaşmış, grubunda bir süre Güney Afrika Cumhuriyeti'nin ardından ikinci sırada yer almıştır. Yeni kurulan federasyonun oluşturduğu takım, ilk maçını Ocak 1979'da Gine Bissau'ya karşı oynamıştır. Bulunduğu kıta olan Afrika dışındaki ilk maçı ise Lüksemburg ile yapılmıştır. Fatih Şahin (bürokrat) Fatih Şahin (d. 1965, Afyonkarahisar), Türk bürokrat. Ankara Üniversitesi Siyasal Bilgiler Fakültesi'ni bitirdikten sonra Kamu Yönetimi alanında İngiltere'de Yüksek Lisans yaptı. Sırasıyla Çaybaşı, Çağlayancerit, Oltu, Kırkağaç, Yenişehir Kaymakamlıkları, İçişleri Bakanlığı Nüfus ve Vatandaşlık İşleri Genel Müdür Yardımcılığı ve Karaman Valiliği yaptı. 13 Mayıs 2010 tarihli kararname ile Muğla Valisi olmuştur. Evli ve iki çocuk babasıdır. 8 Mayıs 2013 tarihli kararname ile Muğla valiliğinden merkeze alınmıştır. 15 Temmuz darbe girişimi sonrasında 19 Temmuz 2016 tarihinde İçişleri Bakanlığı tarafından başlatılan soruşturma kapsamında açığa alınan Şahin, İstanbul Cumhuriyet Başsavcılığı'nca yürütülen soruşturma kapsamında gözaltına alındıktan sonra çıkarıldığı İstanbul Nöbetçi Sulh Ceza Hakimliği tarafından "silahlı terör örgütü üyeliği" suçlamasıyla tutuklandı. Olağanüstü hâl kapsamında çıkarılan 672 Sayılı Kanun Hükmünde Kararname uyarınca da 1 Eylül 2016 tarihinde meslekten ihraç edildi. Tutuklu olarak 7,5’er yıldan 15’er yıla kadar hapis ceza istemiyle yargılanan Fatih Şahin İstanbul 30. Ağır Ceza Mahkemesi'nce yapılan yargılama sonucunda 9 Şubat 2018 tarihinde, ’"silahlı terör örgütüne üye olmak" suçundan 7 yıl 6 ay hapis cezasına çarptırılmış olup tutukluluğu devam etmektedir. Hasan Basri Güzeloğlu Hasan Basri Güzeloğlu (d. 22 Eylül 1964, Ankara, Türkiye), Türk bürokrat. Eski kaymakamlardan Kadir Güzeloğlu'nun oğludur. Ankara Üniversitesi Siyasal Bilgiler Fakültesi Kamu Yönetimi Bölümünden 1985 yılında birincilikle mezun oldu. Siverek, Simav İlçelerinde Kaymakam Vekilliği, Türkoğlu, Baskil, Güroymak, Ulukışla, Menderes ilçelerinde kaymakamlık, Gümüşhane ve Karaman'da valilik yapmıştır. 24 Nisan 2006 tarihinde Samsun valiliğine atanan Güzeloğlu buradaki görevini 2010 yılının Haziran ayına kadar sürdürmüş ve 13 Mayıs 2010 tarihli kararname ile Mersin Valiliğine atanmıştır. Mersin'de de 4 yıllık görevini tamamlamış 15 Eylül 2014 tarih ve 6780 nolu müşterek kararname ile Kocaeli valiliğine atanmıştır. 27 Eylül 2014'te Mersin'deki görevinden ayrılarak 1 Ekim 2014 tarihinde Kocaeli Valiliğindeki görevine başlamıştır. 21 Haziran 2017 tarihinde Resmî Gazete'de yayımlanan valiler kararnamesi ile Diyarbakır Valiliğine atanmıştır. 10 Haziran 2020 tarihinde Resmî Gazete'de yayımlanan valiler kararnamesi ile Türkiye Cumhuriyeti İçişleri Bakanlığı Mülkiye Başmüfettişi olarak atanmıştır. Evli ve 2 çocuk babası olan Güzeloğlu'nun, yayımlanmamış bir adet sosyolojik araştırması bulunmakta ve İngilizce bilmektedir. Veysel Dalmaz Veysel Dalmaz (d. 1958, Kumluca, Antalya-ö. 2017, Ankara) Türk bürokrat. Ankara Üniversitesi Siyasal Bilgiler Fakültesi'ni bitirdi. Kaymamkamlık Sınavını dereceyle geçti. Urla, Sultandağı, Hınıs, Keçiborlu kaymakamlıkları, İçişleri Bakanlığı Teftiş Kurulunda Mülkiye Müfettişliği ve Mülkiye Başmüfettişliği, İçişleri Bakan Danışmanlığı, Gümüşhane valiliği yaptı. 16 Eylül 2006 tarihinden Sivas valiliğine atanmıştır. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Merkez Valiliği görevine atanmıştır. 2011 Türkiye genel seçimlerinde Adalet ve Kalkınma Partisi Antalya 8. sıra milletvekili adayı olmuş, ancak seçilememiştir. 20 Eylül 2012 tarihli Başbakanlık Genelgesi ile Türkiye'de bulunan Suriye'li sığınmacılarla ilgili her türlü konunun koordinasyonuyla ilgilenmek üzere Koordinatör Vali olarak görevlendirilmiştir. 2016 yılında İçişleri Bakanlığı tarafından görevden alınarak Merkez Valiliği görevini 19 Temmuz 2016 tarihine kadar sürdürmüştür. 15 Temmuz darbe girişimi sonrasında 19 Temmuz 2016 tarihinde İçişleri Bakanlığı tarafından açığa alınan, sonrasında Ankara Cumhuriyet Başsavcılığı'nca yürütülen soruşturma kapsamında örgüt üyeliği suçlamasıyla tutuklanan Dalmaz, Olağanüstü hâl kapsamında çıkarılan 672 Sayılı Kanun Hükmünde Kararname uyarınca da 1 Eylül 2016 tarihinde de meslekten ihraç edildi. Dalmaz, bir süre tutuklu kaldıktan sonra tutuksuz yargılanmak üzere serbest bırakılmıştır. Yargılaması sürerken geçirdiği kalp krizi sonucu 3 Kasım 2017 tarihinde Ankara'da hayatını kaybetmiştir. Evli ve üç çocuk babası olan Dalmaz, memleketi Kumluca'da defnedilmiştir. Isıl Tasarım Enerjisi Isıl Tasarım Enerjisi (ITE, İngilizce: TDP, Thermal Design Power), bir bilgisayarın soğutma sisteminin başa çıkabileceği azami enerji miktarı. Mesela, eğer bir dizüstü işlemcisi 20 watt ITE değerine sahipse, işlemci üzerindeki 20 wattlık ısıyı işlemciyi en yüksek sıcaklığına ulaştırmadan aktif veya pasif soğutma ile üzerinden atabilir. ITE, genel olarak işlemcinin çıkabileceği azami güce göre değil, günlük uygulamalarda ulaşabileceği azami güce göre hesaplanır. Bu da kuramsal olarak değil, gerçekte ne kadar iyi soğutma sistemine sahip olması gerektiğini gösterir. ITE, farklı üreticiler tarafından değişik şekillerde tanımlanabilir. TDP TDP ÅŸu anlamlara gelebilir; Mehmet LÃ¼tfullah Bilgin Mehmet Lütfullah Bilgin (d. 1957, Yayladağı, Hatay), Türk bürokrat. Ankara Üniversitesi Siyasal Bilgiler Fakültesi'nden mezun oldu. Altınözü, Genç ve Nallıhan Kaymakam Vekilliği, Kiraz, Şiran, Ardahan Kaymakamlığı, İçişleri Bakanlığı Teftiş Kurulunda Mülkiye Başmüfettişliği, Hakkâri, Kilis, Elazığ, Sivas, Gaziantep Valiliği yaptı. 30 Aralık 2005 tarihinden Kırşehir Valiliğine atanmıştır. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Merkez Valiliği görevine atanmıştır. Evli ve 3 çocuk babasıdır. John Fahey John Aloysius Fahey (d. 28 Şubat 1939 - ö. 22 Şubat 2001), gitarist. Daha çok 1980'lerden önce yaptığı blues folk tarzında yaptığı çalışmalarla tanınır. 1980'lerden sonra Sonic Youth Jim O'Rourke Cul de Sac gibi grup ve sanatçılarla yaptığı avangart çalışmalarla tarzını oldukça değiştirdi. Ä°lker Aksum İbrahim İlker Aksum (d. 23 Mayıs 1971, Isparta) Türk oyuncu. İlker Aksum, 23 Mayıs 1971 tarihinde Isparta’da doğmuştur. Annesinin adı Nurten Aksum'dur. İlkay ve Alpay adında ikiz kardeşleri vardır. Babası Mehmet Bülent Aksum subay pilottur. İlker Aksum, Etimesgut Şeker İlkokulunda başlar okul hayatına. Mehmetçik Lisesinden mezun olur. 1989 yılında girdiği Hacettepe Üniversitesi Ankara Devlet Konservatuvarını 1993 yılı sonunda bitirmiştir. 1994 yılının yazında Antalya Devlet Tiyatrosu'nda çalışmaya başladı. İlk profesyonel rolü Hamlet oyununda Ophelia rolüdür. İki sene 10 küsur oyunda rol aldı. Kadro açılmadığı için ayrılıp 1996'da İstanbul'a yerleşti. Kısa bir süre sonra askerliğini Kars Sarıkamış'ta yaptı. Bakırköy Belediye Tiyatrosu'nda kısa bir süre, İstanbul Şehir Tiyatroları'nda bir yıl çalıştı. Okul arkadaşı Devin Özgür Çınar'ın teklifiyle “Sır Dosyası” dizisinde bir bölüm oynadı. Bu sayede Taylan Biraderler ile tanıştı. Ve kısa süre içinde kendisini başrolünü en meşhur Şempanze'mizin oynadığı “Çarli” dizisinin Afakan Dayı’sı olarak buldu. İlker Aksum, 2006’da ilk sinema filmi olan, Durul ve Yağmur Taylan kardeşlerin yönettiği Küçük Kıyamet’le 28. Siyad Türk Sineması Ödülleri’nde En İyi Yardımcı Erkek Oyuncu Ödülü’nün sahibi oldu. Televizyonda “Birimiz İkimiz İçin” adlı yarışma programını sundu. Çok sayıda tiyatro oyunu ve televizyon dizisinde rol alan Aksum, “Bizim Büyük Çaresizliğimiz” adlı filmde ilk defa bir sinema filminde başrolde yer aldı. 1998 yılında çekilen ilk olarak “Çarli”adlı dizide bir maymunla çevirdiği dizideki Afakan rolü ile tanındı. Özellikle Yabancı Damat dizisinde oynadığı Ruşen rolüyle tanınır. İlker Aksum, “Yabancı Damat” dizisinde üç yıl Antepli bir baklavacıyı oynadı, hemen ardından “Kara Yılan” dizisinde Antep’i işgal eden bir Fransız komutanını canlandırdı. İlker Aksum, Engin Günaydın, Binnur Kaya, Timuçin Esen, Olgun Şimşek ve Taylanlar gibi isimler ile çok eski arkadaştır. 07 Ekim 2012 tarihinde yapılan 49'uncu Uluslararası Antalya Altın Portakal Film Festivali'nin sunuculuğunu İclal Aydın ve İlker Aksum birlikte yaptılar. Ayhan NasuhbeyoÄŸlu Ayhan Nasuhbeyoğlu "(d. 1952, Ordu)", Türk bürokrat. Ankara Üniversitesi Siyasal Bilgiler Fakültesi İktisat ve Maliye Bölümü'nden 1977 yılında mezun oldu. Perşembe, Göksun, Delice Kaymakam Vekilliği, Büyükyağlı Kasabası Belediye Başkanlığı, Beytüşşebap Kaymakamlığı, Diyarbakır Vali Yardımcılığı, Mülkiye Müfettişliği, TBMM Güneydoğu Araştırma Komisyonlarında Komisyon Danışmanlığı, İçişleri Bakanlığı Özel Kaleminde Danışmanlık, İçişleri Bakanlığı Müsteşar Yardımcılığı, İçişleri Bakanlığı Sözcülüğü, İçişleri Bakanlığı Teftiş Kurulu Başkanlığı, Ardahan, Sinop, Giresun, Tokat Valiliği, Hakkâri Valisi olarak görev yapmıştır. 2008 yılında bu görevinden alınarak İçişleri Bakanlığı Merkez Valiliği görevine başlamıştır. Dilberdüzü Dilberdüzü, Kaçkar Dağları'nda, Kaçkar Dağı'nın güneyinde, Hastaf veya Haristaf vadisinin yukarı ucunda, yaklaşık 2.900 m irtifada düzlük ve kamp alanı. Düzlük, Kaçkar Dağı zirvesine klasik rotadan tırmanacaklar için kamp alanı vazifesi görmektedir. Yaz aylarında düzelükte çok sayıda çadır kurulur. Düzlüğün ortasından akan dere sayesinde kampçılar kolayca su bulabilir. Körahmet Geçidi Körahmet Geçidi, Kaçkar Dağları'nda yaklaşık 3.300 metre yükseklikte dağ geçidi. Karadeniz Bölgesi ile Doğu Anadolu Bölgesi arasındaki sınır üzerinde yer alır. Dağ silsilesini aşmak isteyen köylüler ve doğa sporcuları tarafından kullanılır. İklim koşulları değişkendir, yoğun sis ve yaz aylarında dahi patlayabilen fırtınalar nedeniyle dikkatli olmak gerekir. Carl Gustaf Emil Mannerheim Carl Gustaf Emil Mannerheim (4 Haziran 1867 - 27 Ocak 1951), Fin asker ve devlet adamı. II. Dünya Savaşı'nda çok üstün Sovyet güçleri karşısında Finlandiya'nın savunulmasına başarıyla önderlik etmiş ve 1944-1946 arasında cumhurbaşkanlığı yapmıştır. İsveç asıllı bir aileden geliyordu. 1889'da süvari teğmeni olarak Rus ordusuna girdi. Finlandiya o sırada Rus Çarlığı sınırları içinde yer alıyordu. Mannerheim Rus-Japon Savaşı (1904-1905) ve I. Dünya Savaşı'nda kendini göstererek Rus ordusunda korgeneralliğe ve kolordu komutanlığına yükseldi. 1917'de Rusya'da Ekim Devrimi'nin başlaması üzerine, Rusya'dan bağımsızlığını ilan etmiş olan Finlandiya'ya döndü. Tutucu bir soylu ve monarşi yanlısı olan Mannerheim, Fin İç Savaşı sırasında Bolşevik karşıtı Beyaz Ordu kuvvetlerinin komutanlığını üstlendi (Ocak 1918) ve Almanların da desteğiyle, dört ay süren kanlı bir seferin sonucunda Finlandiyalı Bolşevikleri yenilgiye uğratıp Sovyet kuvvetlerinin ülkeden çıkardı. Aralık 1918'de Finlandiya kral naibi oldu ve cumhuriyetin ilan edildiği 1919'a değin bu görevde kaldı. Herhangi bir devlet görevi üstlenmediği 1919-1931 arasında gönüllü sağlık ve sosyal yardım kuruluşlarında çalıştı. 1931'de Ulusal Savunma Konseyi'nin başkanlığına getirilen Mannerheim'ın sekiz yıl süren bu görevi sırasında, Leningrad'ın karşısına düşen Karelya Kıstağını boydan boya geçen ve Sovyetler Birliği'nden gelebilecek saldırıları önlemek üzere planlanan Mannerheim Hattı'nın yapımını tamamladı. Sovyet birliklerinin Aralık 1939'da Finlandiya'ya saldırmasının ardından başkomutanlığı üstlenen Mannerheim'ın komutasındaki Finlandiya ordusu sayıca çok üstün kuvvetler karşısında önemli başarılar elde etti. Ama sonunda Finlandiya yenildi ve 1940'ta oldukça ağır bir barış antlaşması imzalamak zorunda kaldı. Finlandiya Haziran 1941'de tarihsel olarak Finlandiya'ya ait olduğu öne sürülen bazı toprakları geri almak umuduyla Nazi Almanyası'yla birlikte Sovyetler Birliği'ne savaş açtı. Haziran 1942'de Mareşalliğe yükseltilen Mannerheim'ın komutasındaki birlikler Sovyet ordusunun üstünlüğü ele geçirmesi üzerine savaşın başında istila ettikleri topraklardan geri çekilmek zorunda kaldılar. Mannerheim, Sovyetler Birliği'ni ayrı bir barış antlaşması imzalamaya ikna edebileceği düşüncesiyle Ağustos 1944'te Finlandiya cumhurbaşkanlığına getirildi. Eylülde Sovyetler Birliği'yle ateşkes imzalandı. Ama ateşkesten sonra yapılan barış antlaşmasıyla, Finlandiya Sovyetler Birliği'ne 1940'taki barış antlaşmasıyla verdiğinden çok daha fazla ödün vermek zorunda kaldı. Carl Gustaf Emil Mannerheim, 4 Mart 1946'da sağlık nedeniyle cumhurbaşkanlığından istifa etti. 1946 yılı Haziran ayında, bir perfore peptik ülser nedeniyle ameliyat edildi ve aynı yılın Ekim ayında duodenal Ülser tanısı kondu. Hayatının geri kalanında İsviçre'nin Valmont kasabası Mannerheim'ın ana ikameti oldu. Aynı zamanda İsveç, Fransa ve İtalya'yı ziyaret etti. Mannerheim'ın Ocak 1951'de ölümcül bir mide krizi vardı. Carl Gustaf Emil Mannerheim Lozan'da, İsviçre Kanton Hastanesi'nde 27 Ocak 1951 tarihinde öldü. Tam bir askeri onur ile bir devlet cenaze töreni yapılarak Helsinki Hietaniemi Mezarlığı'na 4 Şubat 1951 tarihinde gömüldü ve bugün Finlandiya'nın en büyük devlet adamı olarak saygınlığını korumaktadır. Mannerheim'ın "Erinnerungen" (Anılar) adlı kitabı 1952'de yayımlandı. Ä°brahim Hamdi Efendi Seyyid İbrahim Hamdi Efendi (Bartın- Ulus/Yeniköy Küçük Enduz Köyü, 1680- 1762?) Osmanlı seyyah ve coğrafyacısıdır. İbrahim Hamdi Efendi, babası Seyyid Bayram Çelebi tımarlı sipahi olduğu için çok zaman Rumeli memleketlerinde bulunmuştur. Kendisi çocukluk çağı eğitimini memleketinde tamamladıktan sonra, babası ile birlikte II. Mustafa’nın (1695-1703) Balkan seferlerinde bulunmuş; önce Yanova şehrine, burasının elden çıkmasından (1696) sonra Temeşvar’a yerleşmişlerdir. İbrahim Efendi bu şehirde 20 yıl ikamet etmiştir. Günümüzde Romanya sınırları içerisinde yer alan Temeşvar’da sürdürdüğü eğitimi sırasında Şeyh Selim Dede (ö. 1713), Hacı Eyüp Efendi, ve Piri Ahmed Efendi’den ders almıştır. İbrahim Hamdi Efendi 1696 senesinden itibaren 20 yıl ikamet ettiği Temeşvar Eyaleti'nde eğitimini tamamlayıp, askeri hizmetler üstlenmiş; önce cebeci neferi olmuş aynı zamanda arkadaşı Nişovalı Zaim ile birlikte Avusturya’dan İslam ülkelerine cıva madeni ihracatı yaparak, serbest ticaret faaliyetlerinde bulunmuştur. Hocalarından Şeyh Selim Dede yaşadığı dönemin padişahları tarafından da tanınan ve sözüne itibar edilen bir şahsiyettir. İbrahim Hamdi Efendi de onun çevresinden bir hanımla evlenmiştir. İbrahim Hamdi Efendi Temeşvar’ın elden çıkmasından (1716) sonra, önce Tırnova’ya gitmişse de daha sonra bugün Ukrayna sınırları içinde yer alan Hotin’e yerleşmiştir. Hotin Muhafızı (Valisi) Abdi Paşa’nın sır kâtipliği yanında Cebehane Katibi ve arkasından Hotin Defterdarı Katibi olmuştur. 1721 senesinde Hotin Kalesi tamirat işlerini yapan ekibin içinde aktif olarak görevler de almıştır. İbrahim Hamdi Efendi Lehistan’da yaşayan Lipka Tatarları'nın lisanını öğrenmiş; Hotin Muhafızı Abdi Paşa(ö. 1722)onlarla olan diplomotik ilişkileri ve yazışmaları İbrahim Efendi Efendi aracılığı ile gerçekleştirmiştir. 1729 ve 1750 Seneleri arasında, Atlas adıyla 2 ciltlik coğrafya eserini yazmış ve daha sonra yaptığı ilavelerle eserini genişletmiştir. Seyyid İbrahim Hamdi Efendi Atlas adlı eserinin 1. Cildinde kendi doğduğu köy, çevresi ve ailesi hakkında çok geniş bilgilerin yanı sıra Anadolu şehirleri hakkında da bilgiler vermektedir. Kastamonu Abdurrahmanpaşa Lisesi müdürlerinden Talat Mümtaz Yaman 1934 senesinden itibaren eserin 1. cildi üzerinde geniş incelemelerde bulunmuş; önce Konya ve civarı hakkındaki bilgileri (1938), daha sonra da elindeki nüshaya göre yazarı ve ailesini tanıtıp, memleketine dair verdiği bilgileri Halkevleri yayını olan Ülkü Dergisi’nde yayınlamıştır. Ancak, Mümtaz Yaman’ın özel kütüphanesinde bulunan Atlas’ın 1. cildi 1942 senesinde çıkan Kastamonu yangınında evi ve diğer eserleriyle birlikte yanmıştır. 1. ciltten geriye ancak Mümtaz Yaman Hocanın Ülkü ve Konya Dergilerinde yayınlamış oldugu kısımlar kalmıştır. İbrahim Hamdi Efendi, Atlas'ın 2. cildinde eğitimi ve daha sonra memuriyeti dolayısı ile ömrünün önemli bir bölümünü geçirdiği Rumeli memleketleri ile İstanbul hakkında geniş ve orijinal bilgiler vermektedir. Coğrafyacılık hakkında, dünyanın tarifi, hareketlerini ve mevsim değişimi ile Astronomi konularını anlatmaktadır. Afrika, Avrupa ve Amerika şehirlerine de yer vermektedir. 2. cildinin tek yazma nüshası İstanbul Süleymaniye Kütüphanesi'nde bulunmaktadır. Burkina Faso millî futbol takımı Burkina Faso (eski adıyla Yukarı Volta) millî futbol takımı, Burkina Faso'yu uluslararası arenada temsil eden futbol takımıdır. 1984 yılında ülke bu adı alana kadar da Yukarı Volta adıyla biliniyordu. 1321 ve 17 Kasım 2019 tarihlerinde 2021 Afrika Uluslar Kupası Uganda ve Güney Sudan karşısında elemeleri için aşağıdaki oyuncular seçildi. Oleguer Presas Oleguer Presas i Renom (d. 2 Şubat 1980), İspanyol futbolcu. Kariyerine İspanya'nın Gramenet takımında başlamıştır. Barcelona B'ye 2001-2002 sezonunda imza atmıştır. 2008 yılında Hollanda'nın Ajax Amsterdam takımı ile sözleşme imzalamıştır. TÃ¼rkpetrol Türkiye'deki akaryakıt dağıtım şirketi. 2006 yılında Shell Türkiye ve Türkpetrol'un ana dağıtıcısı Turcas Petrol'un ortak bir girişimi ile Shell & Turcas Petrol A.Ş.'nin bünyesine girdi. Türkpetrol bu şekilde istasyonlarını Shell'e dönüştürerek kırmızı fon üzerindeki beyaz şapkalı logosunu, Shell'in kırmızı sarı istiridyesine bıraktı. Mart 2017 yılında tüm bu markaların hak mülkiyet ve kullanım hakkı Demirören Holding tarafından satın aldı. Merlene Ottey Merlene Joyce Ottey (d. 10 Mayıs 1960, Hanover, Jamaika) Jamaika doğumlu Slovenyalı atlet. Ottey kariyerine Jamaika'yı temsil ederek başladı, şu an 2002'den beri oturduğu Slovenya'yı temsil etmektedir. Tüm zamanların en iyi 100 metre koşan bayanları listesinde 4. sırada, tüm zamanların en iyi 200 metre koşan bayanları listesinde de 3. sıradadır. Hubert ve Joan Ottey çiftinin 7 çocuğundan 4.sü olarak Cold Spring, Hanover'da dünyaya gelmiştir. Spora annesinin verdiği atletizm ilgili bir kitapla tanıştı. 1970'lerde Ruseas ve Vere Teknik liselerinden mezun olmadan önce Gurneys Mount ve Pondside okullarında öğrenim gördü. Birçok kez yerel yarışlarda yalın ayak yarıştı. Donald Quarrie'nin Montreal'de gerçekleşen 1976 Yaz Olimpiyatları'ndaki final koşusunu radyoda dinlemek Ottey'e ilham kaynağı oldu. ABD'ye göç etmesiyle birlikte atletizm kariyeri devam etti. 1979'da Nebraska Üniversitesi'ne başladı, orada atletizm takımına katıldı. 1979 Pan Amerikan Oyunları'nda Jamaika'yı temsil etti ve 200 metrede bronz madalya kazandı. Üniversiteden Edebiyat Fakültesi Diploması alarak mezun oldu ve Nathaniel Page ile 1984 yılında evlendi. Çift daha sonra boşandı. 1980 Yaz Olimpiyatları'nda Merlene Ottey, bir olimpiyatta madalya kazanan ilk İngilizce konuşur kadın Karayipli atlet oldu. Jamaika'da 'spor alanında bulunduğu hizmetten ötürü' ödüllendirilmiştir. 1982 İngiliz Milletler Topluluğu Oyunları'nda 200 metrede altın, 100 metrede gümüş madalya almıştır. 8 yıl sonra 1990 İngiliz Milletler Topluluğu Oyunları'nda, iki yarış türünde de altın madalya almıştır. Ottey'in 1993 Dünya Atletizm Şampiyonası'nda kazandığı altın madalyadan sonra Jamaika'nın büyükelçisi lakabını almıştır. Ayrıca 1979 ile 1997 yılları arasında Jamaika'nın kadın sporcu unvanını 15 yıl taşımıştır. Olimpiyatlarda 8 madalya kazanarak Olimpiyat tarihinde en çok madalya alabilmiş kadın sporcu unvanını taşımaktadır. . Bu madalyalar üç gümüş ve beş bronz madalyayı kapsamaktadır. Bu kadar madalyaya sahip Ottey, hiçbir zaman altın madalya alamamıştır; saniyenin binde biri farkıyla Gail Devers'a, ve saniyenin yüzde birlik farkıyla farklı turnuvalarda farklı sporculara yenilmiştir. 1998 yılında Ottey Slovenya'ya taşındı ve Slovenyalı antrenörü Srdjan Djordjevic ile çalışmaya başladı. Orada hâlâ Jamaika adına yarışıyordu. Aynı yıl Fenerbahçe'ye transfer olarak sarı-lacivertli takımın Avrupa Şampiyon Kulüpler Kupası'nda B Grubu'nda ikinci olarak A Grubu'na yükselmesinde önemli pay sahibi oldu. Mayıs 2002'de Slovenya vatandaşlığına geçti. Slovenya'nın başkenti Ljubljana'da yaşamaktadır. Atina 2004 Yaz Olimpiyatları'nda yarıfinallere kadar gelebildiği 100 metrede Slovenya adına yarıştı. 46 yaşında, 2006 Avrupa Atletizm Şampiyonası'nda yarıfinalleri 4. sırada tamamlayarak finallere kalamadı. 1991'de United Press International Yılın Atleti Ödülü'ne layık görülmüştür. 2012 yılında 52 yaşındayken findlandiyanın başkenti helsinkide yapılan avrupa atletizim şampiyonasında slovenya 4x100 bayrak takımında koşmuştur. Ülke armaları listesi Aşağıda Birleşmiş Milletler tarafından bağımsız, egemen bir ülke olarak kabul edilen ve Birleşmiş Milletler'de üyeliği bulunan 193 ülke ile egemen bir devlet olarak kabul edilen ancak BM'de üyeliği bulunmayan Vatikan dahil toplam 194 ülkenin resmi devlet arması ile yine ayrıca Birleşmiş Milletler üyesi en az bir ülke tarafından bağımsızlığı kabul edilen 9 ülkenin arması yer almaktadır. Birleşmiş Milletler üyesi tüm ülkeler tarafından bağımsızlığı kabul görmeyen bu ülkelerin isimleri italik olarak yazılmıştır. Daniel François Malan Daniel François Malan (22 Mayıs 1874 - 7 Şubat 1959), Güney Afrikalı devlet ve siyaset adamı. Bütünüyle Afrikanerlerden oluşan ilk Güney Afrika hükümetini kurmuş, apartheid'ı kurumlaştırmış ve Güney Afrika'da cumhuriyet yönetimine geçilmesine zemin hazırlamıştır. Stellenbosch'taki Victoria College'da ve Hollanda'daki Utrecht Devlet Üniversitesi'nde öğrenim gördü. 1905'te bu üniversiteden ilahiyat dalında doktora derecesi aldı. Kap Kolonisi'ne döndükten sonra Hollanda Reform Kilisesi'nin yönetim kuruluna girerek vaizlik yapmaya başladı. Gençliğinden beri Afrikanerlerin özlemlerine sözcülük etti ve Afrikaner dilinin resmi dil olarak kullanılmasını savundu. 1915'te kilisedeki görevinden ayrıldı ve J.B.M. Hertzog önderliğindeki Ulusal Parti'yi (NP) destekleyen "Die Burger" gazetesinin yayın yönetmenliğini üstlenmek üzere Cape Town'a gitti. 1918'de parlamentoya girdi. Ertesi yıl, Güney Afrika'ya kendi geleceğini belirleme hakkı temelinde bağımsızlık tanınmasını istemek için Versay'da toplanan barış konferasına gönderilen delegeler arasında yer aldı. 1924'te Hertzog hükümetinde içişleri bakanı oldu. Malan'ın bu görevi sırasında çıkarılan yasalarla Güney Afrika'da yaşayanlara yurttaşlık hakkı tanındı; Güney Afrika Birliği'nin bayrağı kabul edildi; Felemenkçenin yerine, 17. yüzyıl Felemenkçesinden türeyen Afrikaner dili İngilizcenin yanında ikinci resmi dil yapıldı. Malan Ulusal Parti'nin 1934'te Jan Smuts önderliğindeki Güney Afrika Partisi'yle birleşmesi üzerine hükümetten ayrılarak Arınmış Milliyetçi Parti'yi kurdu. Bu parti çok geçmeden ülkenin resmi muhalefet hareketi durumuna geldi. Güney Afrika'nın II. Dünya Savaşı'nda tarafsız kalması gerektiğini savunan Hertzog, parlamentoya sunulan tarafsızlık önerisinin reddedilmesi