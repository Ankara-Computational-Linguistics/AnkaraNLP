vardır, ya yoktur. Mutluluğu her işin tamam olmasıyla, mutlak rahatlıkla karıştırmamak gerekir. Mutluluk, mutlak rahatlıktan daha fazla bir şeydir. İnsan tebessümünü çehresinin bir parçası yapabiliyorsa, yaptığı işten zevk alıyorsa, ailesiyle birlikte olduğu zaman memnuniyeti devam ediyorsa, gelecek günler ona tatlı bir heyecan veriyorsa, kişi mutlu demektir. Mutlu olmak için cennet e gitmeyi veya cennet benzeri bir düzeni dünyada sürdürmeyi bekleyenler için ise, mutluluk hiçbir zaman yaşanmayacak bir düş ve boşa geçmiş bir hayat demektir. Varsayım 13- Kızgınlık mutlaka kötü ve yıkıcıdır. Kötü ve yıkıcı olan öfke ve kızgınlık değil, bazı durumlarda bu duyguların sonucu kontrol edilemeyen saldırganlıktır. Yoksa insan hayatı boyunca kızmasını gerektiren birçok durumla karşılaşır. Kızgınlık ve öfke konusunda önemli olan iki nokta vardır. Birincisi, kızgınlığın duruma uygun bir tepki olması, ikincisi kişinin kızgınlığını ifade ederken problemin boyutu ile sınırlı kalması ve asla karşı tarafa yönelik bir şiddetin ortaya çıkmaması. Bu konu geniş olarak öfke bölümünde ele alındığı için daha fazla ayrıntıya girilmeyecektir. Son olarak şunu söyleyebiliriz ki, öfke kişiliğe yönelik bir saldırıya dönüşmez ve başkalarının güvenliğini tehdide yönelmezse, bazen insanın gerçek duygularını ortaya koyan dürüst bir iletişim biçimi olabilir. Bu şekliyle de öfke hem arınma sağlayabilir, hem de karşılıklı duyguların tanınmasına yardım eder. Varsayım 14- Acı çekmemeniz gerekir. Çünkü sizin hakkınız iyi bir hayattır. Gerçek olan acının insan hayatının kaçınılmaz bir parçası olduğudur. Batı kaynaklı bir atasözü, ıstırap çekmeyen olgunlaşamaz der. Genellikle ıstırap sağlıklı kararlar, gelişim fırsatları ve güç durumlarla birlikte görülür. Acı çekmek hayatı ve insanları tanımak için bir fırsattır. Istırap insanı olgunlaştırır. Acı çekmeden, acı çekenleri anlamak, insanın kendi kararından dolayı ıstırap çekebileceğini anlamak mümkün olamaz. Hayat dümdüz değildir. Bazen ne yapılırsa yapılsın, istediğimiz bazı şeylerin olmaması veya istediğimiz gibi olmaması ve acı çekmek kaçınılmazdır. Istırap ve engellenmeyi yaşamamış, bu duygu ve durumlarla uygun şekilde başaçıkmayı öğrenememiş insanlar, kaç yaşına gelirlerse gelsinler olgunlaşamazlar. Varsayım 15- Hayatın küçük zorlukları ve sorumluluklarından kaçmak, onlarla karşı karşıya kalmaktan daha kolaydır. Sorumluluktan kaçmanın pek çok yolu vardır. Gelemeyeceğimi söylemem gerek, ama bu gece değil , yapmam lazım, ama şimdi değil , bugünlük bu kadar yeter… Bu konuda bütün uzmanlar tarafından önerilen, ertelemenin ve problemi kafada taşımanın insanı daha çok yorduğudur. Eğer gücünüz yetiyorsa ertelemek yerine yapın. Problemi erteleyerek size zevk verecek olan şeyi önce yapmak yerine, önce yapın sonra kendinize ödül olarak size zevk verecek olana yönelin. Göreceksiniz kendinizi hafiflemiş hissedecek ve hoşunuza giden şeyden daha çok zevk alacaksınız. Önce film seyretmek, sonra musluğu tamir etmek yerine, önce tamir sonra film. Çünkü önce film olursa musluğu ertesi güne ertelemek için birçok sebep çıkacaktır. Geç oldu, gürültü çıkar vb. Eğer bu madde size uyuyorsa, sorumluluktan kurtulmak için kullandığınız standart mazereti buraya yazınız. Böylece hangi konulardaki sorumlulukların sizi bunalttığını ve bundan kaçış yolunuzu daha açık görmeniz mümkün olabilecektir. Varsayım 16- Mükemmel bir aşk, mükemmel bir ilişki vardır. Bu inancı taşıyanlar çoğunlukla her yakın ilişkiden sonra bir hayal kırıklığı yaşarlar. Bu kimseler, hiçbir zaman gerçekleşmeyecek olan, mükemmel bir uyumu bekledikleri için hiçbir şeyden memnun olmazlar. Bu şekilde düşünenler büyük bir ihtimalle en başta yazılan dört inancı da derece derece taşıyorlardır. Mutluluk yaşanılana anlam verebilmektir. Bir şeyin tadını çıkartabilmek için onun mutlaka kusursuz olması gerekmez. Kitabın evlilikle ilgili bölümünde, evliliklerde ne tür beraberliklerin, sesli veya sessiz anlaşmaların olabileceği belirtilmişti. Aynı durum evlilikdışı ilişkiler için de geçerlidir. Önemli olan kişinin –kendisini aldatmadan– karşısındaki insanla temel ilkelerde anlaşmış olmasıdır. Çünkü aşk sadece ve sadece tanışma ve keşfetme dönemi içinde söz konusu olabilir. Bu dönemden geçip sevgi ye ulaşılabilirse, kişiler zoru başarmış demektir. Bu sebeple mutlu olmak için her gün yanınızda olan insanın kıymetini bilin, zihninizde o kişinin kusurlarını, olumsuz yönlerini değil meziyetlerini, olumlu özelliklerini ve ortak ilişkinize, hayatınıza katkılarını vurgulayın. Varsayım 17- Hayatta insanın kendisinden daha başka, daha güçlü daha büyük destekler gereklidir. Bu mazeretin başarısız insanların kalkanı olduğunu hatırınızdan çıkartmayın. Hiç şüphesiz ailelerinden, çevrelerinden aldıkları destekle başarıya ulaşmış insanlar vardır. Ancak başarı için mutlaka böyle bir yardım gerekli değildir. Başkalarının desteği olmadan başarıya ulaşmış insanlar çoğunluktadır. Başarısız insanlar, kendi tezlerini güçlendirmek için bir dizi örnek sıralayabilirler. Fakat başarı potansiyelini içinde barındıran, elde etmek istediği şeyi bilen ve gücünü ona doğru seferber eden kişiye uzun dönemde kimse engel olamaz. Destekle başarıya ulaşmak veya ulaşamamak ancak kısa dönemde söz konusu olabilecek durumlardır. Büyük bir ihtimalle bu makul olmayan inançlar listesine sizin de katacaklarınız vardır. Makul olmayan inançlarınızı tanıyabilmenizin en iyi yolu, kaygı, depresyon, kırgınlık, suçluluk veya değersizlik duygusunu yaşadığınız durumları hatırlamanızdır. Bu duyguların her birinin ardında, özellikle bunlar kronikleşmişlerse, makul olmayan bir değerlendirme ve yorum biçimi vardır. Sizin ekleyebileceğiniz inançlarınız nelerdir. makul olmayan İşin ilginç tarafı, ruh sağlığı uzmanlarının bir bölümünden de benzer yaklaşımları duymanın mümkün oluşudur. Bilinmektedir ki, sıkıntısı olan kişi derdini başkasına açmadan önce, zaten birçok defa kendi kendisine benzer türde telkinlerde bulunmuştur. Dert etme, canını sıkma, aldırma cı dostlar ve ruhsağlığı uzmanlarının yanı sıra, bir de Polyannacı dost ve ruhsağlığı uzmanları vardır. Onların yaklaşımını da beterin beteri var, sen haline şükret formülü ile özetleyebiliriz. Herkes bilmektedir ki, bu yaklaşımların kimseye faydası yoktur. Ancak bunu söyleyenlerin de söyleyecek başka sözleri yoktur. Bundan sonraki sayfalarda düşünce ve duyguların ve bunun sonucu ortaya çıkan davranışların sorumlusunun, neden insanın kendisi olduğunu okuyacaksınız. Ancak daha da önemlisi, ilerdeki sayfalarda olaylara yaklaşım biçiminizin gerçekçi bir yaklaşım olup olmadığını sınayacak kriterlere sahip olacaksınız. Bir başka ifadeyle yaklaşımınızı değiştirmek için size ne dert etme denecektir, ne de beterin beteri var . Pek çoğumuz, hayatımızdaki diğer insanların ve meydana gelen olayların, duygu ve düşüncelerimizi belirlediğini kabul ederiz. Bu sebeple bizi gerginliğe iten ve duygusal açıdan sıkıntı veren dışımızdaki olay ve kişileri suçlarız. Bunu yaparken de çoğunlukla sadece strese yol açmakla kalmayan, aynı zamanda stresle başaçıkmayı da güçleştiren önemli bir öğeyi gözden kaçırırız. Bu önemli öğe, hayatımızdaki olayları değerlendirme ve yorumlama biçimimizdir. Bu yazıda, zihinsel düzenleme tekniği denilen bir yöntem anlatılacaktır. Bu yöntemle, zaman zaman hepimizin kendini kaptırdığı mantıklı ve makul olmayan düşünce biçiminden kaynaklanan gerginlik duygusu ile yapıcı biçimde mücadele etmek mümkündür. Ancak önce düşünceler, duygular ve davranış arasındaki ilişkiyi ele almak aydınlatıcı olacaktır. A-B-C Modeli Pek çok kişi, düşüncelerin, duyguların ve davranışın birbirinden ayrı ve bağımsız olduğunu düşünür. Sık sık günlük ilişkilerimizde, sinirlenmek istemiyorum, ama elimde değil türünden sözler duyarız. Böyle bir ifade, düşünce ve duyguların birbirinden bağımsız olarak ortaya çıktığını ve doğrudan birbirlerine bağlı olmadığını varsaymaktadır. Ancak gerçek bu varsayımın tam tersidir. Çok ender olarak engel olunamayacak üzüntüler, öfkeler, hayal kırıklıkları olur. Bu model üzerinde A noktası, duygu ve davranışa yol açtığı varsayılan olaydır. Örneğin, müdürünüz veya patronunuz, bir işi verilen zamanda tamamlamadığınız için size çıkışmış olabilir. Bu olaydan sonra siz sinirlenmiş ve üzülmüş olabilirsiniz. C noktası sizin, bu olaydan sonraki duygunuzu ve davranışınızı göstermektedir. Örneğin böyle bir eleştiri karşısında savunucu olabilir ve Bütün hata bende mi. veya Bu adam beni ne sanıyor. türünden bir tepki verebilirsiniz. Ne yazık yaygın bir yanlış inanış olarak, birçok insan A noktasındaki olayın, doğrudan C noktasındaki duygu ve düşünceye yol açtığına inanır. A Olay (Yöneticinin eleştirisi) C Duygu ve davranış (üzgün, kızgın, savunucu) Eleştiricilerden dolayı müdürünüz sizi üzmüştür, değil mi. Oysa A ve C noktası arasında gerçekte çok önemli bir şey daha vardır. A ve C noktaları arasında çoğunlukla atlanan düşünce ve davranışı esas etkileyen, bizim yorum ve yaklaşım biçimimizdir. A Olay (Müdürün eleştirisi) B Yorum ve yaklaşım biçiminiz (Bütünüyle unutmuştum, işten atılacağım) C Duygu ve davranış (üzgün, kızgın, savunucu) Bu şemada da görüleceği gibi, süreci başlatan müdürünüz olsa bile, duygunuza yol açan sizin kendi düşünce biçiminizdir. Bir olaya yaklaşım ve yorum makul veya makul olmayan biçimde olabilir. Olumsuz ve sıkıntı verecek yorum ve yaklaşım biçimleri alışkanlık haline gelebilir ve insan hayatındaki önemli bir stres kaynağı olabilir. Bir başka yaklaşım biçimi de şöyle olabilirdi. A Olay (Müdürün eleştirisi) B Yorum ve yaklaşım biçimi (İşi zamanında bitirmeliydim, ama bitiremedim) C Duygu ve davranış (Hayal kırıklığı, ancak, Ben her zaman daha iyisini yapabilirim yaklaşımının korunması). Herhangi bir olay çok çeşitli biçimlerde algılanabileceği için, çok farklı duygusal tepkilere yol açabilir. Sizi gerilime sokan olaydaki stres değil, olayı değerlendiriş biçiminizdir. Çoğunlukla stresi yaratan, doğru ve makul olmayan düşünce biçimidir. Şimdi gerçekten yaşanmış şu olaylara birlikte göz atalım İstanbul'un dışında bir büyük şirketin yöneticileri için yürüttüğümüz Stresle Başaçıkma seminerlerinden birinde, grup üyelerinden ikisinin aynı zamanda biri Ankara, biri İstanbul'da olan işyerlerinden telefonla arandığı haberi geldi. Telefona giderlerken Ankara'dan arananın yüzünde merak ve kızgınlık, İstanbul'dan arananın yüzünde merak ve memnuniyet ifadesi sezdik. Programın Zihinsel Düzenleme Bölümünü yaparken, bu olayı o kişilerden yazmalarını istedik. Ankara'daki işyerinden çağrılan yöneticinin kâğıdında şunlar yazılıydı A Olay İstanbul dışında Stres Semineri sırasında telefonla aranmak. B Yorum Allah kahretsin, burada da buldular. İnsana hiçbir yerde rahat vermezler. C Duygu ve Davranış Sıkıntılı, kızgın bir ifadeyle yürümek. İstanbul'dan aranan kişinin kâğıdında ise şunlar yazılıydı A Olay İstanbul dışında Stres Semineri sırasında telefonla aranmak. B Yorum Kendi başlarına çözemedikleri önemli bir şey oldu ki, bana ihtiyaç duydular. Bana ihtiyaç duymaları ne iyi. C Duygu ve Davranış Keyifli bir ifadeyle yürümek. Yukarıdaki iki kişinin aynı olaya verdikleri farklı tepkilerde görüldüğü gibi tepkiyi doğuran olayın kendisi değil, kişilerin olaya yükledikleri anlamdır. Bir Batı Avrupa ülkesinde lüks bir otelde kalan bir Türk, resepsiyonda görevli hanım memurdan, kendisine bir mesaj bırakılıp bırakılmadığını öğrenmeye çalışmaktadır. Ancak resepsiyonist o sırada bir başkasının işiyle meşgul olduğu için –aldığı eğitimin gereği olarak– vatandaşımızı duymamazlıktan gelir. Vatandaşımız bekler, önündeki kişinin işi bittikten sonra, memur bu kez bir başka kişiye dönerek onunla ilgilenmeye başlar. Bundan sonra ne oldu. diye düşünmemize gerek yok. Vatandaşımız bağırmaya ve kendisinin kim olduğunu göstermeye çalışır. Yani o öyle kolayca atlanıp, sırası başkasına verilebilecek bir insan değildir. Görevli, Sinirlenmeyin, efendim dediğinde Sinirlenmiyorum, diye daha çok bağırır. de, Bu noktada vatandaşımızın yanına gitsek muhtemelen bize şöyle diyecektir Dikkatsiz kız, benim burada durduğumu görmüyor, benden sonra gelenle ilgileniyor. Ben de kızdım tabii. Bunu dinlediğimizde de büyük bir ihtimalle vatandaşımıza hak veririz. Görevli dikkatsiz davranmış, karşısındaki de buna kızmıştır. Oysa vatandaşımızı kızdıran ve öfkeyle bağırmasına sebep olan olay, görevlinin sıradan bir dikkatsizliği değil, vatandaşımızın saçının rengi ve dış görünüşü yüzünden kendisinin bir üçüncü dünyalı olarak ilgi görmediği şeklinde yaptığı iç yorumdur. Bu yaşantıyı şöyle şemalaştırabiliriz. A Olay Otel resepsiyonunda görevlinin bir sonraki kişiye hizmet etmesi. B Yorum Hak ettiğim davranışı göremiyorum. Görünüşümden ötürü bana değer verilmiyor. C Duygu ve Davranış Kızgınlık ve Ben onlara kim olduğumu gösteririm. Birçok kişi bu açıklamalardan sonra düşüncelerin duygulara ve davranışa yol açtığını kabul etmekle beraber, yine de çok az kimse hoş olmayan ve istenmeyen duygulara yol açan gerçek dışı ve olumsuz düşünce sistemini değiştirmenin mümkün olabileceğini kabul etmektedir. Oysa olumsuz duygu ve davranışa yol açan düşünce biçimini zihinsel düzenleme tekniği denilen bir yöntemle değiştirmek mümkündür. Bu tekniğin öğrenilmesi gerginliği azaltmak ve nispeten olumlu veya mümkün olmadığı durumlarda nötr, yani tarafsız bir duygu geliştirmek üzere düşüncelerin kontrol altında tutulmasını sağlar. Türkiye'de gerçekçilik ve kötümserlik aynı anlamda kullanılmaktadır. İyimserlik de Polyannacılık olarak kabul edilmektedir. Oysa kötümserlik kötümserliktir ve gerçekçilikle ilgisi yoktur. Kötümser insanlar sürekli kötümser yorumlar yaptıkları için, arada isabet kaydeden tahminlerini hatırlatarak haklılıklarını kanıtlamaya çalışırlar. Oysa falcılar da her yılbaşında çok sayıda kehanette bulunmakta ve bunlardan birkaç tanesinde de haklı çıkmaktadırlar. Yapılan bir araştırma insanların endişelerinin % 90'ının gerçekleşmediğini, gerçekleşenlerin yarısının da korkulduğu kadar kötü olmadığını ortaya koymuştur. Bu sebeple insan kafasını Kuruntu Üretim Fabrikası (KÜF) olarak çalıştırmadan önce olayları gerçekçi bir biçimde ele almalıdır. Akılcı bir analiz Zihinsel düzenleme tekniğinin birinci basamağı, akılcı olan ve akılcı olmayan düşünce biçimlerini ve yaklaşımlarını birbirinden ayıracak bazı ölçütlerin getirilmesidir. Bu ölçütler problemin akılcı ve gerçekçi bir çözümünün yapılmasını mümkün kılar. Bu sayede olumsuz duygu ve davranışa yol açtığına inandığımız bir olay veya ilişkinin, olumlu ve kişiye gerginlik vermeyen bir biçimde yorumlanması mümkün olur. Akılcı bir analiz için gerekli olan bazı ölçütler şunlardır 1- Kişinin düşünce biçimi objektif gerçeklere dayanmalıdır. O kişiden başka 3 veya 5 kişilik bir grup insanın da, o olayı aynı biçimde mi algıladığını düşünmek gerekir. Yoksa olay daha farklı yorumlara açık mıdır. Eğer böyleyse kişi olayı ve dolayısı ile olayın yol açtığı tepki ve duygusunu abartıyor demektir. 2- Değerlendirme biçimi, kişiye ve problemi çözmeye yardımcı olmalıdır. Kişinin mahvoldum, hapı yuttum , gibi kendisine yönelik yıkıcı düşünceleri çoğunlukla gerçek dışıdır. 3- Yaklaşım biçimi, kişinin diğer insanlarla çatışma ve sürtüşmelerini azaltmalıdır. 4- Değerlendirme biçimi, kişinin kısa ve uzun dönemli amaçlarına katkıda bulunmalıdır. 5- Kişinin yorum biçimi, kendisini duygusal bir çatışma ve gerginliğe sürüklememelidir. Kişinin tavrı, kendisini mutlu, rahat, huzurlu hissetmek yerine üzgün, gergin, öfkeli hissetmesine yol açmamalıdır. Son zamanlarda sizi kuvvetle rahatsız etmiş bir olayı düşünün. Aşağıdaki boşluğa C'nin karşısına bu duyguyu yazın (gergin, kızgın, sıkkın, çökkün). Bu noktada duygularla karışan bazı düşünceleri iyi teşhis etmek ve ayırmak gerekmektedir. (örneğin, aptalın biriyim , sorumsuzun tekiyim veya bana aldıran yok gibi). Şimdi A'nın karşısına bu duygudan önce meydana gelen olayı yazın. Bunlar başınızdan geçen olayla ilgili, algıladığınız biçimiyle, gerçeklerdir. Bundan sonraki adım, B bölümüne bu durumla ilgili düşünce ve yaklaşımınızı yazmanızdır. Bunu yapmak belki biraz güç olabilir. Çünkü düşüncelerinizi duygularınızdan ayırmanız ve düşüncelerin nasıl duygusal tepkilere yol açtığını tanıyabilmeniz gerekmektedir. İşte bunu öğrenmek bir egzersiz meselesidir. A Olay –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– B Düşünce Biçimimiz –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– C Duygu ve Davranış –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– Şimdi geriye dönüp olayla ilgili algı biçiminizin geçerlilik derecesini, A bölümünde yazan olay ve olguların geçerliliğini analiz ederek, incelemek gerekmektedir. Bunu aşağıdaki D bölümüne yazın. Burada uygulanacak kural şudur Gerçek olgu, olayın kamera veya ses kayıt cihazı gibi mekanik bir araçla kaydedilebileceği biçimidir. Düşüncesiz patronum bana bağırdı ifadesi, mekanik olarak kaydedilemeyeceği için geçerli değildir. Olayın sadece Patronum bugün bana bağırdı bölümü kaydedileceği için D bölümüne geçilebilir. Bu örnek, olayların algılanışındaki yanılgıların bizim başlangıçtaki yaklaşım ve değerlendirme biçimimizi ve dolayısı ile duygusal tepkimizi nasıl etkilediğini görmemize yardımcı olabilir. (Bu noktada objektifliğin 5 ölçümünü B bölümündeki her düşünceye uygulayın ve bunların makul olup olmadıklarını görün.) D bölümünde tanımladığımız durumda kendinizi nasıl hissetmek istediğinizi, bu konudaki duygunuzu F bölümüne yazın. Şurasını unutmamak gerekir ki, stres verici bir durumda olumlu bir duygu geliştirilmesini beklemek, gerçek dışı bir tavırdır. Ancak böyle durumlarda sükûnet gibi nötr bir duygusal tepki geliştirilmesi çok daha gerçekçidir. Şimdi artık E bölümüne, B bölümünde yazılan gerçek dışı düşüncelerinizin yerini alacak akılcı seçeneklerinizi yazabilirsiniz. Bu akılcı seçenekler sizin tarafınızdan kabul edilebilir olmalı ve makul düşünme biçiminin beş ölçütünden en az üç tanesine uymalıdır. D Objektif olay –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– E Makul (Akılcı) Düşünce Biçimimiz –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– F Duygu ve Davranış –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– –––––––––––––––––––––––––––––––––– Şimdi bu bölümde akılcı bir analiz başlığı altında sıralanan kriterleri bir kere daha ele alın. 1- Düşünce biçiminiz objektif gerçeklere dayanmalıdır Sizden başka 3 veya 5 kişilik bir grup insanın da, o olayı aynı biçimde mi algılayacağını düşünün. Yoksa olay daha farklı yorumlara da açık olarak kabul edilebilir mi. Bu noktada mutlaka başka insanların fikirlerine başvurmak ve onların hakemliğini istemek gerekmez. Değerlendirme ve yaklaşım biçimine güvendiğiniz bir veya iki kişinin hakemliğine zihinsel olarak (hayalen) başvurabilirsiniz. Böylece olayı ve dolayısıyla olayın yol açtığı tepki ve duyguyu abartıp abartmadığınız, yaklaşım ve yorum biçiminde isabetli olup olmadığınız konusunda fikir sahibi olabilirsiniz. 2- Değerlendirme ve yaklaşım biçiminiz size ve problemi çözmeye yardımcı olmalıdır İnsanın mahvoldum , hapı yuttum gibi kendisine yönelik yıkıcı düşünceleri büyük çoğunlukla hem gerçek dışıdır, hem de yararsızdır. Bir konuyu ele alış, düşünüş ve yaklaşım biçiminizin problemi çözmeye yararı yoksa, o düşünce biçimi geçerli değildir. Bu yaklaşımın içine çeşitli konulardaki endişelerinizi de dahil edebilirsiniz. Düşünce biçiminin problemin çözümüne katkısı olması gerekir. Örneğin, ertesi gün pikniğe gidilecekse, havanın güzel olmasını isteyebilirsiniz, ancak, Acaba hava güzel olacak mı. Olmazsa mahvolduk, günümüz berbat olur, diye düşünmenin, endişelenmenin ve üzülmenin problemin çözümüne bir katkısı yoktur. Bu sebeple de böyle bir düşünce biçimi gerçekçi ve geçerli bir yaklaşım biçimi değildir. 3- Yaklaşım biçiminiz diğer insanlarla çatışma ve sürtüşmelerinizi azaltmalıdır Eğer konulara yaklaşım biçiminiz sürekli olarak başka insanlarla aranızda problem çıkmasına ve gerginlik doğmasına sebep oluyorsa, haklı olduğunuzu düşünüyor bile olsanız, yaklaşım biçiminizi gözden geçirmenizde yarar vardır. Bu konuda Güvenlilik Eğitimi bölümündeki ilkeler çatışmanın kaynakları konusunda size ışık tutacak ve çözüm yolları konusunda da fikir verecektir. Sağlıklı bir yaklaşım biçiminin insan ilişkilerinde çatışma çıkartmayan, gerginlik tohumları serpmeyen bir yaklaşım biçimi olması gerekir. 4- Değerlendirme biçiminiz, kısa ve uzun dönemli amaçlarınıza katkıda bulunmalıdır Bu kriteri çok kişi fırsatçılık la karıştırır. Oysa burada sizden istenen fırsatçı olmanız değildir. Bazı insanlar bir tartışmayı kazanmak için veya sadece bir tartışmanın bir anında galip duruma geçmek için, uzun dönemde kendilerine karşı kullanılabilecek olan sözleri söylemekten kendilerini alıkoyamazlar. Bir konuya yaklaşırken – zaman düzenlemesi bölümünde anlatıldığı gibi– kısa ve uzun dönemdeki amaçlarınız çok iyi aklınızda olmalıdır. Böylece sadece o anın itmesiyle hareket etmekten kurtulur, davranışlarınızı kısa ve uzun vadeli plan ve amaçlarınız doğrultusunda yönlendirebilirsiniz. 5- Yorum biçiminizin sizi duygusal bir çatışma ve gerginliğe sürüklememesi gerekir Tavrınız kendinizi mutlu, rahat, huzurlu hissetmenizi sağlamalıdır. Eğer yaklaşım ve yorum biçiminiz kendinizi üzgün, gergin, öfkeli hissetmenize sebep oluyorsa, bu yorum biçiminizi bir kere daha gözden geçirmekte yarar vardır. Yukarıda sıralanan maddelerin konu başlıklarını bir kere daha tekrarlayalım. Böylece isterseniz bunları bir küçük kâğıda yazıp, cep defterinizin arasına veya ceketinizin üst cebine koymanız mümkün olabilir. Bu şekilde, bu yaklaşım biçiminin kriterlerini ezberlemeniz ve kendinize mal etmeniz zor olmayacaktır. Bu yaklaşım biçimim 1- Başkaları tarafından da paylaşılır mı. 2- Problemi çözmeye faydası var mı. 3- İnsan ilişkilerimi olumlu etkiler mi. 4- Kısa ve uzun dönemli amaçlarıma katkısı var mı. 5- Çatışma ve gerginliği azaltır mı. (İç huzurumu korumaya yardımcı olur mu.) Hiç şüphesiz bazı durumları bu beş ölçüte uydurmak zordur. Örneğin, bir eşyanın zarar görmesi ve arabanın bozulması gibi insan ilişkilerini etkilemeyen problem kaynakları olabilir. Ancak günlük hayat içindeki birçok durumu yukarıdaki ölçütlerle değerlendirmeniz ve yaklaşımınızı sınamanız mümkün olacaktır. Böyle bir değerlendirme yaptığınız zaman eğer yukarıda sıralanan 5 maddeden 3 tanesine evet demiyorsanız, yaklaşım biçiminizi gözden geçirmeniz gerekmektedir. Büyük bir ihtimalle yaklaşım biçiminizde gerçekçi olmayan bazı özellikler var demektir. Böylece kendi yaklaşım biçiminizin gerçekçiliği konusunda karar vermeniz mümkün olur. Bu şekilde neyin gerçekten dert etmeye değer , neyin değmez olduğuna ve daha beter bir durumun olmasının size yararı olup olmadığına kendiniz karar verebilirsiniz. kalp hastalığı arasındaki ilişkiye kısaca da olsa hiç değinilmeyecektir. Çünkü bu ilişki, kitabın en uzun bölümlerinden biri olarak bütün yönleri ve ayrıntılarıyla anlatılmıştır. Ancak A tipi davranış biçimini aşmanın önemi ve gereğini vurgulamak için, bu davranış biçiminin –açık seçik ortaya konduğu gibi– kalple olan ilişkisinin yanı sıra genel sağlık üzerine de çok olumsuz etkileri olduğunu hatırlatalım. Çünkü A tipi davranış biçiminin bazı özellikleri genel sağlığa hem doğrudan hem de dolaylı olarak zarar vermektedir. Örneğin sürekli rekabet ve sabırsızlık, sigara içme eğilimini artırdığı için, düşmanca duygular gerginliğe sebep oldukları için, genel sağlığı kaçınılmaz olarak olumsuz yönde etkiler. A tipi davranış biçiminin özellikleri A tipi davranış biçiminin birinci derecedeki özellikleri, ümitsizce zamana karşı koyma duygusu ve kolayca uyandırılabilen düşmanlık duygusudur. Sürekli olarak en kısa zamanda en fazlasını başarma tutkunu olan A tipi davranış içindeki bir insan diğer insanlara karşı da şiddetli huzursuzluk, öfke ve sabırsızlık gösterir. İkinci derecedeki belirgin özellikleri aşırı titizlik (obsesiflik), yarışmacılık, diğer insanları ve çevreyi kontrol etme isteğidir. İkinci derecedeki saklı özellikleri ise duygusal tükenme, kendine zarar verme eğilimi, tehlike ve riske girmedir. A tipi davranışında bir insanı seyrederseniz, yüzü genellikle gergin ve düşmancadır. Gözlerini hızla kırpabilir, dizlerini sallayabilir. Parmaklarını tıkırdatıyor veya başparmağını birbirinin çevresinde dolaştırıyor olabilir. Bazen sürekli bir hareket içindedir. Çoğu kez dudaklarını ısırır, kafasını sallar veya konuşurken içini çeker. Genellikle acele eder veya başka insanların sözünü keser. Konuşması kesin ifadelerle doludur. Hiçbir zaman…, daima…, mutlaka… Duruşu gergindir, sözlerini jestlerle canlandırır. Bu jestler konuşmaya çeşni veren normal özellikler olmayıp, sözlerin kuvvetini artırmak için kullanılır ve zaman zaman konuşmanın önüne geçer. Çoğu kere gürültülü bir şekilde güler. Ancak unutulmaması gereken, her A tipi davranan insanın bütün bu davranış karakter isteklerini ve hareket özelliklerini göstermesi gerekmediğidir. A tipi davranış biçimi içindeki insanların birçoğu ne kendilerinin, ne de başkalarının duygularıyla temas halindedir. Bir şeyler yapmak için o kadar kan ter içindedirler ki, durmaya, düşünmeye ve bu tür şey lere vakit ayıramazlar. A tipi davranan insanlar hızlı yürür, hızlı yer, yemekten sonra oyalanmaktan, eşler veya arkadaşlarla alışverişten hoşlanmazlar. Birçoğu dakikliği bir fetiş haline getirmiştir. Tipik bir A, zamanla, diğer insanlarla ve kendisiyle savaşır. Çoğunlukla tanıdıkları birkaç B'yi veya A tipi davranmayanları küçümserler. A tipi davranış biçimi içinde olan insanların en büyük yanılgısı, başarılarını bu davranış biçimiyle özdeş tutmalarıdır. Daha açık söylersek, A tipi davranış biçimine sahip insanlar, bu davranış biçimine sahip olmasalar, asla başarılı olamayacaklarını düşünürler. Hiç şüphesiz endüstrileşme ve Batı biçimi hayat A tipi davranış biçiminin özelliklerini ödüllendirmekte ve pekiştirmektedir. Zor olan Şurası muhakkak ki, dünyadaki en zor işlerden biri yüzde yüz A tipi davranış biçimi sahibi bir insanı, değişmeye ikna etmektir. Çünkü sağlığıyla ilgili hiçbir şikâyeti olmayan, kendini ölüme götüren özelliklerini meziyet zanneden ve başarısının sebebini –ilerde anlatılacağı gibi, yanlış olarak– bu özelliklerine atfeden, ruhsağlığı ile ilgili bir yardım almayı aşağılanmak olarak yorumlayan insanları değişime zorlamak psikoterapinin kurallarıyla da çelişmektedir. Ancak neyse ki, yüzde yüz A tipi davranış biçimi içinde olanların sayısı çok fazla değildir. Bu sebeple davranışında A tipi davranış biçiminin birçok özelliğini taşıyan kişiler, bu özellikler ve sonuçlarıyla ilgili olarak uygun biçimde aydınlatılabilirse değişim yolunda bir istek doğmaktadır (daha önce de belirttiğimiz gibi istek , değişimin ve psikoterapinin ilk şartıdır). Bana bir şey olmaz A tipi davranış biçimi içindeki insanları yönlendirmenin önemli güçlüklerinden birisi de, bu kimselerin risk almayı sevmelerinden kaynaklanır. Evet, çok çalışmak, zaman zaman bunalmak ve çok sigara içmek sağlığı tehdit eder, kalbe zararlıdır, akciğerlere zararlıdır, tamam ama her sigara içen, her çok çalışan, bunalan da kalp hastası veya akciğer kanseri olmuyor ya… diye düşünürler. Hatta birçoğu benim tanıdığım biri var, adam hem günde 3 paket sigara içer, hem de… diye lafını sürdürmeye bayılır. Kısacası özel örnekleri genelleyip, her nasılsa kendilerini bekleyen sonuç tan kurtulacaklarına inanırlar. A tipi davranış biçimine sahip kişilerin felaketlerini hazırlayan (problemlerine sebep olan) davranışlarını değiştirmek konusunda karşılaşılan güçlüklerden biri de, bazı hekimlerin tutum ve tavırları ve buna bağlı olarak ortaya çıkan durumlardır. Bu güçlüğün birçok sebebi vardır. Birincisi, birçok hekimin, davranış biçimleri ile tamamen organik sonuçlarla ortaya çıkan hastalıklar arasındaki ilişkiler konusunda bilgileri yeterli değildir. Bunun uzantısı olarak yok efendim olmaz öyle şey… , abartılmış sözler bunlar… , bu konuda doğrulanmamış birtakım iddialar var, ama… gibi yaklaşımlarda bulunurlar. İkincisi, hekimlerin azımsanmayacak bir çoğunluğu A tipi davranış biçimine sahip oldukları için, bunun böylesine doğrudan hastalık ajanı olabileceğini kabullenmekte direnç gösterirler. Birçoğu kendi karakterlerinin bu ayna hayalini tedavi etmek istemez. Çünkü hekimin kendisinin de A tipi davranışı hastalık olarak kabul etmesi için, normal olduğunu düşündüğü birçok davranışın patolojik olduğunu itiraf etmesi gerekir. Üçüncüsü, bu konudaki bilgileri edinip doğruluğunu kabullenseler bile, hastalarını bir psikolog veya psikiyatra göndermeye bazen gönülleri, bazen kafaları razı olmaz. Hasta için ölümcül sonuçlar doğurabilecek bu durumu, biraz sakin olun…, hayatınızı yavaşlatın…, işlere biraz ara verin…, (son zamanlarda) streslerden uzak durun gibi hiç kimseye hiçbir fayda sağlamadığı açık olan önerilerle halletmek isterler. Dördüncüsü, daha önce de belirttiğimiz gibi hekim, ruhsağlığı uzmanlarından yardım istemek önerisinde bulunsa bile, A tipi davranış biçimini benimsemiş olanlar böyle bir öneriyi reddedebilir. Beşincisi, ruhsağlığı uzmanlarının önemli bir bölümü A tipi davranış biçimini değiştirmek konusunda hazırlıklı ve donanımlı değillerdir. Ancak dünya başarısız A tipi davranış biçimli insanlarla da doludur. Hiçbir zaman akıldan çıkarmamak gerekir ki, A tipi davranış biçimi, bir işadamı, yönetici veya başarılı insana özgü davranış biçimi değildir. A tipi davranış biçimine ev kadınları arasında olduğu gibi, şoförler, bakkallar, postacılar ve temizlik işçileri arasında da rastlamak mümkündür. Buna karşılık A tipi davranış biçimine sahip olmadığı halde –isterseniz buna genel olarak dendiği gibi B tipi davranış biçimi diyelim– başarılı olan birçok insan vardır. Ancak A tipi davranış biçimi içindeki başarılı insanlar, başarılarının sebebinin bu davranış biçimi olduğunu zannederler. Oysa bu yargı gerçeğin ancak çok küçük bir bölümünü yansıtmaktadır. Eğer A tipi davranış biçimine sahip bir insan başarılı olmuşsa, bunu A tipi davranış biçiminden ötürü değil, A tipi davranış biçimine sahip olmasına rağmen gerçekleştirmiştir. A tipi davranış biçimine sahip bir insanın topladığı takdir ve saygı telaşı , aceleciliği ve sabırsızlığı sayesinde değil, hiç şüphesiz bunlara rağmendir. Birçok A tipi davranış biçimli kişi, eğer başarıya yönelik bu ihtirasa sahip olmasa, bugünkü düzeyine gelemeyeceğini söyler. Bu belki kısmen doğrudur. Ancak bu ihtirasın, zamana karşı bir yarış verilmesini gerektiren bir yönü yoktur ki. B tipi davranış biçimine sahip birçok kişi de ihtiraslıdır. Ancak onlar ihtiraslarını bir takvime bağlı olarak gerçekleştirmeye gayret ederler, kronometreye değil. Başaçıkma bölümünde yer alan konu başlıklarının birçoğu A tipi davranış biçiminin yeniden düzenlenmesine imkân verecektir. Saldırgan davranış yerine güvenli davranış biçiminin benimsenmesi, zaman düzenleme teknikleriyle acelecilik ve telaştan kurtulmak gibi. Aşağıda A Tipi Davranış Biçimini Yeniden Düzenleme başlığı altında, diğer konu başlıkları altında değinilemeyen pratik öneriler yer almaktadır. noktalarda, 2) Kendinize sakin bir çalışma ortamı hazırlayın Bir masada çalışan A tipi davranış biçimli kişilerin çoğunun masası yapılması gereken işler, broşürler, mektuplar, hazırlanması gereken yazılar gibi, işin özelliğine göre değişen büyük bir kalabalığı barındırır. Bu karışıklığın ve kalabalığın masada çalışan kişiye verdiği tek mesaj yapman gerekenleri yapmadın, geciktin mesajıdır. Bu mesaj da kaçınılmaz olarak telaşı körükler ve daha çok zamanın boşa geçmesine sebep olur. Böyle bir durumda bir ziyaretçiniz geldiğinde (sizin için ne kadar önemli olursa olsun) gözünüz masaya takıldıkça, dikkatiniz dağılacak ve güne nasıl yetişeceğinizi düşünüp duracak, kaslarınızı kasacak, adrenalin düzeyinizi artırıp duracaksınız. Bunların önüne geçmek için atılacak adımlardan birincisi, her ne pahasına olursa olsun iyi bir temizlik yapmak ve masanızın üzerini boşaltmaktır. İkincisi masanıza gelen mektup ve mesajları üç gruba ayırmaktır. Hemen cevaplanacak olanlar, cevabı gecikebilecek olanlar ve cevap gerekmeyenler. Hemen cevaplanacak olanları gerçekten hemen cevaplayıp gözünüzün önünden kaldırın, diğerlerini ilgili dosyalarına koyun. Üçüncüsü, günün sonunda masanıza gelmiş olan her türlü belge ve malzemeyi ilgili dosyaya yerleştirmeden işyerinizi terk etmeyin. Çalıştığınız masaya ve çevreye estetik katmaya gayret edin. Varsa odanızı, mümkünse masanızın bulunduğu bölümü, hiç değilse masanızı güzelleştirmek için resim, eşya ve çiçeklerden yararlanın. Bunları uyumlu bir şekilde biraraya getirin ve günlük trafiğin en yoğun olduğu zamanlarda bile bunlara arada sırada göz atın. 3) Sözlerinize dikkat edin A tipi davranış biçimi içinde olan insanların önemli özelliklerinden bir tanesi, bulundukları ortamda en çok konuşan kişi olmalarıdır. Konuştuklarının bir bölümü söylenmesi gereken şeyler olsa bile ve bunlar iyi bir şekilde ifade edilse bile, çok kere o kadar çok konuşurlar ki, dinleyenlerde ister istemez bir bıkkınlık ve rahatsızlık yaratırlar. Ayrıca A tipi davranış biçimine sahip kimselerin bir özellikleri de, ya kendilerinin daha önce söyledikleri veya başkaları tarafından daha önce söylenmiş ve dinleyicilerin malumu olan sözleri tekrarlamaktan kaçınmamalarıdır. Orta yaşına yaklaşan bir insanın, karşısındaki insan için bir konuda bilgi değeri taşıyan kelime ve ifadeleri bilmesi gerekir. Yukarıda anlatılan biçimdeki uzun konuşmalar, A tipi davranış biçimi içindeki bir kimsenin zaman darlığını artırmasına sebep olur. Davranışlarını yeniden düzenlemeye karar vermiş olan bir A tipi, önce zamanını ziyan eden ziyaret ve konuşmaları kısa kesmeyi öğrenmeli, sonra da hayatına zevk ve anlam katan kişilerin ziyaretlerini uzatmaya başlamalıdır. 4) Kendinize zaman ayırın Kendinize iki türlü zaman ayırmaya gayret edin. Birincisi, gevşeme teknikleri bölümünde anlatılan küçük ve büyük teknikleri uygulamak için, ikincisi hiçbir şey yapmamanın zevkini çıkartmak için, örneğin öğle yemeklerinizi, bir iş yemeği havasından çıkartın. İş başlayıncaya kadar geçecek olan zamanı parkta, yolda, elleriniz cebinizde –ve kesinlikle aklınızda sayılar olmadan– gezinerek geçirin. 5) Vaktinde bir yerde bulunmayı fetiş [20] haline getirmeyin Neresi olursa olsun, bir yerde planlanmış bir saatte bulunmak uygun ve doğru olan bir davranıştır. Bunun için vaktinizi muhtemel gecikme ve sarkmaları hesaplayarak düzenlerseniz rahat edersiniz. Ancak herhangi bir yerde tam saatinde bulunmayı fetiş haline getirip, kendinize işkence etmeyin. Türkiye'de ve diğer Doğu ülkelerinde zaman genel bir bilgi niteliğini taşır. Saat 10 demek, 10'dan sonra herhangi bir zaman demektir. Ancak A tipi davranış biçimine sahip birçok insan için bu pek geçerli değildir. Bu kimseler –alışıldığı gibi– saat 17'de evlerine dönmek için, kendilerine eziyet eder. Araba kullanıyorlarsa tehlikeye girer, bol bol adrenalin salgılar ve eve iki kat yorgun dönerler. Bu konudaki önerimiz, çok istisnai durumlar dışında zamanı fetiş haline getirmemeniz ve 510 dakikalık bir gecikmenin dünyanın sonu olmadığına inanmanızdır. Ayrıca unutmamanız gereken, böyle bir gecikme sırasında kendinize yaptığınız eziyetin, sağlığınızı doğrudan etkileyen sonuçları olduğudur. O takdirde bu tutumunuzun hayatınızdan verdiklerinize değip değmediğini düşünüp karar vermek daha kolay olacaktır. 6) Yalnızlığı arayın Davranışlarınızı değiştirmek konusunda bir karar vermeden önce kişiliğinizi hem genel olarak, hem de özel yönleri ile değerlendirmenize yardımcı olacak (A Tipi Davranış Ölçeği, Gerilim ve Kaygı Ölçeği gibi) ölçekler verilmişti. Bu ölçeklerin ışığında kendinizde nelerin aksadığına yine siz karar verecek ve yeni arayışlara yöneleceksiniz. Bu arayış içinde, geçmişte değerli şeylere sahip olmak için vermiş olduğunuz mücadeleden ötürü, geçmişte ihmal ettiğiniz, değer verecek şeyler bulacaksınız. Sahip olunacak değerli şeyler, satın alınabilen ve parayla ulaşılan şeylerdir. Toplumun büyük çoğunluğu aynı şeylere sahip olma isteği taşır. İyi bir araba, lüks eşyalar, pahalı cihazlar, vb. Oysa değer verilecek şeyler herkese göre büyük farklılıklar gösterir. Kimine göre Mozart, kimine göre çiçekler üzerine yazılan kitaplar. Eğer insan bir eşyaya, objeye, herhangi bir şeye, değer verecek birikim ve duyguya sahip değilse, ona sahip olmanın verdiği ilk heyecanın ötesinden zevk alamaz. Kısa süre sonra o eşyadan bıkar ve yenisine yönelir. Hayatı sadece sahip olmak isteğiyle sınırlı kişi buna maddi gücünün elverdiği ölçüde kendisi için o sırada önemli olan şeyleri satın alır ve kısa sürede ondan bıkar. Değerli şeylere sahip olmanın aksine, değer verecek bir şeyler bulmak, uzun süre yalnızlık dönemlerine ihtiyaç gösterir. Eğer yalnız kalmazsanız herhangi bir şeyin inceliğini, derinliğini ve yeni boyutlarını keşfedecek zamanı o şeye vermezseniz, onu sizin gözünüzde değerli kılacak yatırımı yapamazsınız. Bu tür yalnızlık dönemleri sadece daha önce de baktığınız birçok şeyin yeni cephelerini tanımanızı sağlamaz, aynı zamanda da, kendinizi tahlil etmeniz, değerlendirmeniz ve kişiliğinizin farklı boyutlarını keşfetmenize imkân verir. Başka insanlarla birlikteyken kendinize böyle bir yaklaşım yapmanıza ve kendi içinizde derinleşmenize imkân yoktur. 7) Düşmanlığınızı yenin Yaşanılan hiçbir sükûnet anının keyfini çıkartmayan birçok A tipi vardır. Böyle bir sükûnet anında zihinleri ya geçmiş hesaplarla, ya yapılacak işlerle ve muhtemelen de sayılarla doludur. Hayatına yeni bir yorum getirmek isteyen bir A tipinin önce düşmanlığın ne olduğunu anlaması gerekir. En başta düşmanlığın saldırganlıkla aynı şey olmadığını belirtelim. Pasif insanların, büyük çoğunlukla, düşmanlık duygularının yoğun olduğu düşünülür. Ayrıca düşmanlık duygusu, içinde bir korkuyu da barındırır. Başka insanların da ona zarar vereceği korkusunu. Düşmanlık duygusunun temelinde, iyi ve kötü arasında seçim yapmak durumunda kalan bir insanın kötüyü seçeceği varsayımı yatar. Bütün bunlara ek olarak, uygun olmayan yer ve sıklıkla ortaya çıkan düşmanlık duygusunun duygusal açıdan olgunlaşamamış olmanın işareti olduğunu söyleyebiliriz. Davranışlarını yeniden gözden geçiren ve değiştirmek isteyen bir A tipi düşmanlık duygusunu nasıl en alt düzeyde tutabilir. En başta bunun bir meziyet değil kusur olduğunu kabullenmek gerekir. A tipi davranış içinde olan bir kimse için böyle açıkta ve her an ortaya çıkmaya hazır bir düşmanlık duygusu olduğunu kabullenmek kolay değildir. Ancak birçok kimse kolay sinirlendiğini , biraz veya oldukça asabi mizaçlı olduğunu kabul eder. Bu sebeple gerçekte düşmanlık duygusuna sahip olup olmadığınızı öğrenmek istiyorsanız, yukarıdaki tanımı kendiniz için yapıp yapmadığınızı veya yakınlarınızın bunu sizin için yapıp yapmadıklarını düşünün yeter. Düşmanlığı yenmenin birinci adımı, yeni bir zihinsel düzenlemeye gitmektir. Bunun için karşılaştığınız her durumun sizi yenmek, altetmek veya aldatılmanızı sağlamak için düzenlenmiş olmadığını kendinize kabul ettirmelisiniz. İkinci adım, mizah yeteneğinizi kullanmanızdır. Öfkenizi –haklı olarak bile olsa– başlatan durumlarda en başta kendinizle dalga geçin, kendinize gülün. Bunu isterseniz başkalarıyla paylaşın, isterseniz paylaşmayın. Hepimiz başkalarına gülebiliriz, ancak çok azımız kendimize gülebiliriz. Bu biraz kişiliğin güçlü oluşuna ve olgunluğa ihtiyaç gösterir. Düşmanca duygulardan kurtulmanın önemli adımlarından biri, özellikle saldırgan kişiler için, amacı gözden kaçırmamaktır. Amacı gözden kaçırmamak ifadesi ile neyin kastedildiği Güvenli Davranış Biçimi başlığı altında ayrıntılı olarak anlatılmıştır. Düşmanca duyguları aşıp, davranışa yeni bir yorum getirmek için atılacak yararlı bir adım da, B tipi davranış biçimine sahip dostlar edinmektir. Bu insanlara yakın olmak A tipi davranan insanlara, o güne kadar hiç akıllarına getirmedikleri bir şeyi, B tipi davranan insanların da değerleri ve ilginç özellikleri olabileceğini, tanıma imkânı verir. Bu insanlara yakın olmak birçok şey öğretir. En başta A'lardan öğrenilmesine imkân olmayan bir şeyi dinlemesini. 8) Değer verecek şeyler bulun Değerli şeylere sahip olmanın aksine, değer verecek şeyler bulmak, karakterinizin incelmesine, kişiliğinizin gelişmesine, ruhsal ve zihinsel dünyanızın olgunlaşmasına imkân verir. Ancak gündelik hayat bu özelliklerin kazanılması ve geliştirilmesi için her zaman çok elverişli değildir. Edebiyat, tiyatro, klasik müzik-bale, kısacası sanatın her türüne zaman ayırmak için gençlik dönemi mükemmel imkânlar sunar. Ancak gençler hayata atıldıkları ilk aylar içinde, bir zamanlar özenle kazandıkları ve sonsuz değer verdikleri bu kalitelerin dış dünyada para etmediğini görürler ve sahip olmaya, varlıklı olmaya yönelirler. Değerli şeylere sahip olmaya yönelen ve ulaşabileceği bütün değerli şeyleri toplayan kişi, doyumu, sahip olduklarını sayarak ve bu sayıyı başkalarına anlatarak bulur. Buna karşılık değer verecek şeylere yönelen kişi ise doyumu sezgi ve duyarlılığındaki olgunlaşma ve gelişmeyi hissederken bulur. Değer verecek şeyleri keşfetmek ve öğrenmek için tanınmış öğretmen ve dostlara ihtiyacınız olacaktır. Bu öğretmen ve dostlar tarihçiler, filozoflar, romancılar, şairler, bilim adamları ve devlet adamlarıdır. Ve bütün bunlar bir tek yerde, kitaplarda bulunur. Hiç şüphesiz başlangıçta bu dostluk biraz güç gelecektir. Varlıklı olmak la var olmak dünyaları arasındaki duvarı aşmak biraz kararlılık, direnç ve sabır ister. Çünkü bu yeni dostlar sizden mutlak dikkat isteyeceklerdir. İnsanın değer vereceği, anlam katacağı her şey dünyasını zenginleştirir. Gerçek bir tabiat sevgisi, güzel sanatların verdiği zevk veya insan derinden duyabildiği takdirde din, insanın değer vereceği, var olabileceği bir dünyaya ulaşmasına yardımcı olabilir. Güvenli Davranış Biçiminin Kazanılması İnsanlarla kurulan ilişki biçimi uygun şekilde yönlendirilmediği takdirde, kişinin hayatındaki önemli stres kaynaklarından biri olabilir. İnsan ilişkilerinde iletişimin olumlu veya olumsuz kurulmasında rol alan temel faktör, sözlü veya sözsüz mesajlarımızın taşıdıkları anlamla ilişkilidir. Yaşam alanımızda bize ulaşan veya bizim de içerisinde yer aldığımız birçok olay dizisi vardır. Bu olayları değerlendirme ve anlam verme süreçlerinde zihinsel düzenleme teknikleri ile gerçekçi yaklaşımları yakalama imkânına sahip olabiliriz. Sağlıklı insan ilişkileri kurmada, düşüncenin yeniden düzenlenmesinin (cognitive reconstruction) hemen yanında, kendimiz için uygun olan duygu ve davranışı gerçekleştirme gereği vardır. İnsan ilişkilerinde kendi duygu ve davranışlarını atlamayan, onlardan kolayca vazgeçmeyen veya her şeye rağmen benim doğrularım , benim hissettiklerim demeyen bir davranış biçimi geliştirmek yararlı olmaktadır. İnsanlar birbirleriyle ilişki kurarken genel olarak üç türlü yaklaşımdan birini benimserler. Birinci tipteki yaklaşım içinde olanlar yalnızca kendilerini düşünürler ve başkalarının önüne geçmeyi kendilerine hak görürler. İkinci tipteki yaklaşımı benimseyenler, başkalarını her zaman kendilerinin önüne koyarlar ve başkalarının onların haklarını çiğnemesine imkân verirler. Üçüncü yaklaşım biçiminde olanlara sık rastlanmasa bile bu davranış içinde olanlar da en başta kendilerini düşünürler fakat başkalarının haklarını ve duygularını da hesaba katarlar. Saldırgan tavır Çevreyle kurduğu ilişkilerde saldırgan tavrı benimsemiş olan kimseler konuşma ve tavırlarında kendilerini yüceltir, başkalarını suçlar veya küçük görürler. Başkaları adına seçim yapmakta sakınca görmez, kolayca tehdide yönelir, karşılarındaki insan veya insanların duygularını göz önüne almazlar. Bu insanların ağızlarından sık sık duyulabilecek bir söz ben açık sözlüyüm, ben doğruyu söylerim dir. Oysa gerçeği söylemek için, ilgili kişilerin (karşısındaki kişinin) duygularını incitmeyecek yollar her zaman vardır. Bu insanların davranışlarının en önemli özelliği tepkici olmalarıdır. Hep başkalarına bir şeyler göstermek , ispat etmek için hareket ederler. Ben onlara gösteririm , görsünler bakalım nasıl oluyormuş , bu saldırgan davranış içinde olan kimselerin ağzından çok sık duyduğumuz ifadelerdir. Bu kimseler kısa vadedeki amaçlarına ulaşırlar. Ancak başkalarının duygularını ve kişiliklerini zedeleyerek, hiçe sayarak. Bu tip davranışın sağladığı avantaj çevredeki insanların saldırgan kişiye karşı çıkmakta çekimser kalmalarıdır. Ancak kimse kendi çevresinde böyle bir insanı istemeyeceği için, bu kimseler uzun vadede birçok çevreden uzaklaştırılacak ve birçok imkândan yoksun kalacaklardır. Çekingen tavır Çevreleriyle kurdukları ilişkilerde çekingen tavrı benimsemiş olan kimseler kendilerini ortaya koymazlar. İnsanlarla ilişkilerinde kaygılı ve sıkıntılıdırlar. Başkalarının kendileri adına seçim yapmasına imkân verir, kendi istek ve duygularını ortaya koymak yerine, çevresindekilerin karşı çıkamayacağı biçimde davranırlar. Çekingen davranışı benimsemiş olanlar çok ender olarak grup dışı bırakılma tehlikesi ile karşılaşırlar, ancak insan ilişkilerinin her aşamasında istismar edilirler. Kendilerini istismar edenlere ve buna izin verdikleri için kendilerine de büyük bir öfke, kin ve küskünlük biriktirirler. Bu davranış içindeki kimseler çok kere amaçlarına ulaşamazken başkaları onların ödedikleri bedel karşılığı istediklerini elde eder. Güvenli tavır Çevresiyle kurduğu ilişkilerde güvenli bir biçimde davranan kişi kendini ve gerçek duygularını açıkça ortaya koyar ve başkalarının kendisini istismar etmesine imkân vermez. Başardığı bir işi konuşmaktan, eğer durum gerektiriyorsa, kendini övmekten çekinmez. Ancak bunları yaparken başkalarını suçlamaz, küçümsemez. Bugüne kadar muhasebe sisteminde çok iyi şeyler yaptık. Bizden evvelkiler işi berbat etmişti saldırganca bir ifadedir. Buna karşılık, Bugüne kadar muhasebe sisteminde çok iyi şeyler yaptık. Yaptığımız işin şu, şu üstünlükleri var , güvenli bir ifadedir. Güvenli tavır içinde olan bir kimse seçimlerini kendi amaçları doğrultusunda yapar, başkalarına herhangi bir şey göstermek , ispat etmek gereğini duymaz. Durumun uygun ve gerekli kıldığı gerçekleri ortaya koyar, ancak bu arada başkalarının duygularını da hesaba katar. Suçlayıcı ve tehdit edici olmayan bir ifade kullanmaya özen gösterir. Böyle davranmakla da çoğunlukla istediğini elde eder. Elindekini kaptırmak veya hakkından vazgeçmek, saldırganlık veya suçlamanın güvenli davranış biçimi içinde yeri yoktur. Doğurduğu sonuçlar Çekingen davranış içinde olanlar kaçınmak, uzaklaşmak, üstüne gitmemekle, çıkacak problem ve çatışmalardan kendilerini korumaya çalışırlar. Ancak bu durum başlı başına bir iç stres kaynağı oluşturur. Saldırgan davranış içinde olanlar amaçları doğrultusunda kısa vadede elde ettikleri başarıları geneller ler ve kendilerini çevrelerindekilere tuttuğunu kopartan biri olarak tanıtırlar. Oysa bu insanlar uzun vadede amaçları açısından kazançlı değillerdir. Birincisi, daha önce de söylendiği gibi, kimse yakın çevresinde bu insanları bulundurmayı tercih etmez. İkincisi, saldırgan tavır içindeki bu kimselerin karşısına, kendileri gibi saldırgan insanların çıkmasıyla, istenmeyen sonuçların doğması kaçınılmaz olur. Bu durumda saldırgan tavır doğurduğu sonuçlar açısından stres yaratır. Güvenlilik eğitimi kişiye, başkalarını zorlamadan ve çatışmadan ve başkaları tarafından zorlanmaya izin vermeden meşru haklarını nasıl koruyacağını öğretir. Sağlıklı iletişim biçimi için önce teşhis Çevremizde gözlediğimiz ve yaşadığımız pek çok olay vardır. Bu olayları algılar, yorumlar ve değerlendiririz. Bu değerlendirme biçimimize uygun olumlu, olumsuz veya nötr bir duygu yaşarız. Olumlu duygunun yaşanması bu olaya kabul edilir bir davranış olduğu değerinin atfedilmesindendir. Yaşanan duygu nötr ise ortaya çıkan davranışın kabul edilir veya kabul edilmez hiçbir özelliği yok demektir. Bunlar da, sorun olmayan davranışlar grubunu oluşturur. Öte yandan, yaşanan bir olay olumsuz duyguları öne çıkartıyor ve harekete geçiriyor ise o zaman bir problem var demektir. Problem olarak algılanan olayları da iki esas gruba ayırmak gerekmektedir. Problem bana mı ait yoksa problemin sahibi bir başkası mı. İşte bu sorunun cevabını vermek gerçekten zordur. Problemin sahibinin doğru seçilmesi, insan ilişkilerinde etkin etkileşim becerisinin kazanılmasındaki en önemli basamaktır. Kullanılacak strateji ona göre seçileceği için önce problemin sahibinin belirlenmesi büyük önem taşır. Problemin sahibi kim. sorusunun cevabı şu şekilde bulunabilir 1- Problemi yaratan veya problemden sorumlu olan kimdir. 2- Değişmeye ihtiyaç duyan kimdir. değil, DEĞİŞİMİ isteyen kimdir. Bu sorulara verilecek cevaba bağlı olarak problem sahibi kendimiz ya da başkaları olacaktır. Böylece tesbit edilen problem sahibine göre, çözüm için farklı teknikler kullanılır. Yaşanılan olayla ilgili olan ve rahatsız olan ben isem bu durumun değişimini isteyen de yine ben isem, o konuda problemim var demektir. Rahatsız olan Ben isem Problemin bana ait olduğuna karar verilince, yapılabilecekleri 3 aşamada ele alabiliriz 1- Kendimi değiştirmek bu olay içindeki yerimi ve rolümü değiştirmek (olaydaki kişilerin taleplerine uygun bir rol almak, bu konudaki talebi bir başka kaynaktan karşılamak gibi). 2- Çevreyi değiştirmek. Gerginlik yaratan sosyal faktörü durdurmak (TV'de maç, film, arkadaş grubu olabilir). 3- Diğer kişilerin davranışlarını değiştirmelerine yardımcı olmak için onları cesaretlendirecek bir yaklaşımda bulunmak. Şunu unutmamak gerekir ki, insanları değiştirmemiz mümkün değildir. Onları ancak değişim için cesaretlendirebiliriz veya isteklendirebiliriz. Bu teknik, sorunumuzu çözmek için ve diğer insanları değişmeye yönlendirebileceğimiz önemli bir şansımızdır. Yapıcı yüzleştirme (constructive confrontation) adı verilen bu teknikte sözlü mesajın içeriği ve düzenleniş biçimi önemlidir. Burada mesajın, direnç, savunma ve kızgınlık doğurucu özelliğini en aza indirmek amaçlanır. Ayrıca davranışın motivasyonel özelliğini yapılandırmak amacı ile diğer kişinin değişim için bir motivasyon hissetmesine imkân vermek, değişiklik için kolaylaştırıcı rol oynamak böylece mümkün olabilmektedir. Bu özellikteki bir mesajla karşımızdaki kişinin kendi değerinin sarsılmasını veya ilişkinin bozulmasını önleyeceğimizi de göz önünde tutmak gerekir. Bu konuşma ile karşımdaki kişi bana karşı kendisini korumak ve savunmak yerine, bana yardım edip etmemekte duygusal olarak serbesttir. Problemimizi sahiplenmemiz, diğer kişilerin, özel, objektif ve kritik edici olmayan bir biçimde davranışlarının, benim üzerimdeki etkisini bilmesini sağlar. Sen mesajı, gönderenle ilgili olmayan, alıcıyı suçlayan, yargılayan, yorumlayan bir özellik taşır ve doğal olarak savunma doğurur. Sen geç geldiğin için kızıyorum. Sen çiçek getirmeyi bilmeyen bir adamsın gibi. Oysa yapıcı yüzleştirme mesajı gönderene ait duyguların ve bilginin alıcı tarafından paylaşılmasını sağlar. Burada 10 dakikadır beklemek, kendimi değersiz hissetmeme sebep oldu. Veya, Burada 10 dakika beklemek, başkalarının beni rahatsız eden bakışlarını yaşamama sebep oldu gibi. Değer verdiğim insanın bana arada sırada çiçek alması beni mutlu eder, örneklerinde olduğu gibi. Yapıcı mesaj Bu mesajın yapılandırılmasında da, olumlu geri-bildirimde (positive feed-back) kullandığımız takdir mesajının elemanları kullanılır. Yapıcı yüzleştirme mesajının iki esas bölümü şunlardır 1- Probleme sebep olan davranış veya o özel durum, yargısız ve yorumsuz bir biçimde tanımlanır (bir kamera ile kaydedilmiş bir görüntü gibi). 2- Olay ve davranışın bende oluşturduğu durum, bana etkisi ve bende ortaya çıkardığı rahatsızlık. Olayın ve davranışın yaşattığı duygu yapısı yüzleştirme tekniği ile insan ilişkilerine üç özellik kazandırır a) Karşımızdaki kişiyi, benim problemimi anlamak ve çözümü için davranış değişikliğine yöneltmek. b) Karşıdaki kişinin kendine saygınlığının sarsılması duygusunu en aza indirmek. c) Olaydaki olumsuz etkilerin empati (duygu sezgisi) ile halledilmesini sağlamak. Daha önce de belirttiğimiz gibi güvenlilik eğitimi kişiye, başkalarını zorlamadan, çatışmadan ve başkaları tarafından zorlanmaya izin vermeden meşru haklarını nasıl koruyacağını öğretir. Güvenli davranışın en önemli özelliği amaca dönük, durumu uygun olma koşullarından uzaklaşmamasıdır ve bu davranış biçimi insan etkileşiminde galip/mağlup ilişkisi yaratmadan ilişkiyi kontrol etmeye imkân verir. Örnekler Bir tavrı güvenli yapan en önemli etken bir mesajın hangi sözlerle aktarıldığı değil, nasıl aktarıldığıdır. Kitapçı dükkânından içeri giren Ali kasaya yavaş ve tereddüt içinde yaklaşır. Gözleri yerde, fısıltıya benzer bir sesle, Dün satın aldığım kitapta bir bölüm eksik çıktı der. Kitapçı dükkânından içeri giren Ali kollarını iki yana açarak kasadaki Ahmet'e yaklaşır, ellerini kasaya yaslayarak dükkânın her tarafından duyulacak bir sesle. Dün satın aldığım kitapta bir bölüm eksik çıktı der. Kitapçı dükkânından içeri giren Ali kasadaki Ahmet'in karşısına gelir. Duruşu sakin ve diktir. Yüzünde dostça bir ifadeyle gülümseyerek, Ahmet'e karşılıklı konuşma tonundaki sesle, Dün satın aldığım kitapta bir bölüm eksik çıktı der. Yukarıdaki örnekte aynı cümleyle ifade edilen bir mesajın nasıl farklı olduğu ve dolayısıyla nasıl farklı algılanacağı açıktır. Şimdi güvenli tavrın temel niteliklerini biraz daha ayrıntılı olarak gözden geçirelim. Doğrudan göz ilişkisi Bir kişiyle konuşurken dikkat edilecek en önemli noktalardan biri, nereye baktığınızdır. Doğrudan konuştuğunuz kişiye bakmak, karşınızdaki kişiye samimiyetinizi iletmenize yardımcı olur ve mesajınızın etkisini artırır. Yere bakarak veya gözlerinizi kaçırarak konuşmanız, karşınızdaki kişi tarafından güven eksikliği veya karşınızdaki kişinin üstünlüğünü kabullenme olarak yorumlanacaktır. Hiç şüphesiz doğrudan göz ilişkisi sürdürmek konusunda aşırılığa gerekir. Sürekli olarak bir insanın içine bakmak hem o kimsede doğurur, hem de gereksizdir. kurmak ve kaçmamak gözlerinin rahatsızlık Güvenli tavrın diğer bütün nitelikleri gibi, doğrudan göz ilişkisi de zamanla geliştirilebilir. Bunun için, dikkatinizi göz temasınıza yöneltmeniz ve birisiyle konuşurken, gözlerinizi kullanış biçiminizin farkında olmanız gerekir. Beden duruşu (postür) İnsanlar birbirleriyle ilişkilerinde çok farklı beden duruşları içindedirler. Biriyle çok özel bir konuyu görüşen hafifçe öne eğilir. Çocukla yetişkinin duruşları, ikisinin arasındaki dengesizliği açık şekilde ortaya koyar. Çocuğa eğilerek veya dizinin üzerine çökerek konuşan yetişkin, karşısında işbirliğine çok daha yatkın bir çocuk bulacaktır. İlişkide olduğu kişiyi doğrudan karşısına alan ve dik bir beden duruşuna sahip olan kişi, mesajına güvenli bir özellik daha katmış olacaktır. İki büklüm, boynu bükük, süklüm püklüm beden duruşları ne kadar hatalıysa, iki omuz geriye atılmış, göğüs dışarı çıkmış, baş yana eğilmiş, meydan okur, savaşa davet eder türdeki beden duruşları da aynı ölçüde hatalıdır. Bu konuda da dikkati, başı ve bedeni dik tutarak konuşmak ve dinlemek üzerine toplayarak zamanla beden duruşunu güvenli tavır yönünde geliştirmek mümkündür. Mesafe ve bedensel temas Toplumdan topluma büyük farklılık gösteren konulardan birisi de mahrem mesafe konusudur. Mahrem mesafe, herkesin tipik olarak asansörde yaşadığı, tanımadığınız insanlarla yakın olduğunuzda rahatsızlık duyacağınız mesafenin ölçüsüdür. Çok genel bir ifadeyle söylemek gerekirse, batı ve kuzey toplumlarında mahrem mesafe, doğu ve güney toplumlarına kıyasla daha uzaktır. Mahrem mesafeyi belirleyen hiç şüphesiz sadece coğrafi yön ve sıcaklık değildir. Kültürel ve toplumsal şartlar ve hatta fizik şartlar mahrem mesafenin belirlenmesinde önemli rol oynarlar. İskandinav ülkelerinde toplu taşıma araçlarındaki insanlararası mesafeyle, İstanbul'daki belediye otobüsleri veya banliyö trenlerindeki mesafe arasındaki fark herkesin malumudur. Hangi toplumda olursa olsun mesafe, insan ilişkilerinde önemli bir etkiye sahiptir. Bir insana çok yakın oturmak veya ona yakın durmak, elini omuzuna, sırtına koymak, koluna, eline değmek iki kişi arasındaki ilişkiye belirli bir özel lik, yakınlık ve sıcaklık katar. Böyle bir yakınlık isteği içinde olmayan kimse ise rahatsızlık duyar ve savunucu olur. Bu sebeple böyle bir yakınlık girişiminden önce, bu yakınlığın karşıdaki kişi tarafından nasıl değerlendirileceğini, sözlü olarak ölçmekte yarar vardır. Türkiye'de kurulan insan ilişkilerinde temas sık ve bol olarak kullanılır. Bu sebeple insanlarımız duygularını aktarmada temas öğesinden rahatça yararlanırlar. Temas, karşı cins ilişkilerinde olduğu gibi aynı cinsiyetten olan veya birbirlerine cinsel yatırımı bulunmayan insanların ilişkilerinde de önemli bir rol oynar. Bu konuda, karşıdaki kişinin koyulan mesafeyi veya bedensel teması nasıl algıladığına dikkat edilmesi gerekir. Aksi takdirde ortaya rahatsızlık verecek yorumlar ve istenmeyen sonuçlar çıkması kaçınılmaz olur. Jestler Verilen mesajı, yapılan konuşmayı renklendiren özelliklerden birisi de jestlerdir. Uygun ölçüde ve uygun şiddette yapılan jestler bir konuşmaya güç katar. Bu konuda dikkat edilmesi gereken, jestleri konuşmadaki eksik kelimeleri tamamlayacak bir araç olarak kullanmamak, yabancı dile hâkim olmayan birinin ifadesini elleriyle tamamlaması gibi bir duruma düşmemektir. Bundan başka sert ve sinirli jestlerin, dinleyenlerde rahatsızlık doğurduğu unutulmamalıdır. Rahat, sakin ve yumuşak jestler konuşmacının kendine güvenini, konuştuğu konuya hâkimiyetini ortaya koyduğu yönünde yorumlanmaktadır. Mimikler İnsan ilişkilerinde hiçbir şey belki yüz ifadesi kadar önemli ve anlamlı olamaz. Üzüntünün veya kızgınlığın gülümseyen bir ifadeyle, sevincin çatık kaşlarla ifade edilmesi uygun düşmez. Güvenli bir ifade, verilen mesajla uyum içindeki bir ifadedir. Öfkeli bir mesaj veya memnuniyetsizlik en açık olarak donuk bir ifadeyle verilebilir. Aynaya bakmak insana bu konuda çok şey öğretebilir. Ayna karşısında kaslarınızı bütünüyle gevşetin, alın ve kaş çevresindeki kaslarınızı, dudak ve çene kaslarınızı serbest bırakın ve gülümseyin. Yüzünüzdeki gevşemenin bütün bedeninize yayıldığını hissedeceksiniz. Daha sonra kaşlarınızı çatın. Aradaki farka dikkat edin. Yüzünüzdeki ifadenin farkında olursanız, öfkenizi, sevincinizi herhangi bir talebinizi ortaya koyarken, buna uygun bir yüz ifadesi içinde olmanız ve karşınızdaki kişiyi etkilemeniz mümkün olacaktır. Ses tonu, şiddeti ve konuşmanın akıcılığı Ses tonunun kullanılma biçimi, bir sözlü ilişkinin hayati parçasıdır. Tek heceli bir kelime, örneğin git kelimesi, söyleniş biçimine bağlı olarak ne kadar çok anlama gelebilir. Git vardır, seni bir daha görmek istemiyorum anlamına gelen Git vardır, kal, hiç gitme anlamına gelen. Monoton, dinleyende bıkkınlık yaratan, kolayca dikkatin dağılmasına sebep olan bir konuşma üslubuyla kişi ortaya ne kadar orijinal fikirler koysa da ikna edici olmakta güçlük çekecektir. Konuşurken sesinizin üç özelliğine dikkat edin. Ses tonunuz öfkeli mi, davetkâr bir şekilde yumuşak mı, çekingen veya güvensiz mi. Tonlamanız nasıl. Belirli heceleri veya kelimeleri vurguluyor musunuz, yoksa düz, monoton bir şekilde mi konuşuyorsunuz. Sesinizin şiddeti nasıl. Sesinizin yüksekliğiyle dikkati üzerinize çekmeye mi gayret ediyorsunuz, yoksa sizi dinleyenler duymakta güçlük mü çekiyor. Sert ve kesin bir konuşma biçimi, çoğunlukla dinleyenlerde savunuculuğa sebep olur ve rahatsızlık doğurur. Ayrıca sesine özür diler gibi bir ton veren kişilerin, karşısındakiler tarafından istekleri kolayca geri çevrilir veya söyledikleri önemsiz olarak görülür. Bu sayılanlardan başka konuşmanız akıcı mı, yoksa sık sık eee , ııı , aaa larla kesiliyor mu. Konuşurken sık sık şey , yani kelimelerini kullanıyor musunuz. Konuşma biçiminizin taşıdığı özelliklere önem veriyorsanız, yapacağınız ilk şey cebinize bir teyp koymak olacaktır. Çeşitli zamanlar ve durumlarda yapacağınız kayıtlarla konuşma özellikleriniz açısından tam ve gerçekçi bir fikir sahibi olmanız mümkündür. Sesin etkili biçimde kullanılması, kişinin kendini ortaya koyuşu açısından büyük önem taşır. Şartlara uygun düşen makul bir ses tonuyla, uygun yerlerde yapılan vurgulamalarla ve akıcı bir üslupla açık, işitilir ve düzgün cümlelerle yapılan bir konuşma dinleyenlerde rahatlık uyandıracak ve söylediklerinizin etkisini artıracaktır. özellikleridir. Kişinin kendi duyguları ve o güne kadar benimsemiş olduğu davranış biçimi ne olursa olsun, konuştuğu kişi ile doğrudan göz ilişkisi kuran, dik bir beden duruşunu koruyan, konuştuğu kişiyle uygun bir mesafe içinde olan, jest ve mimiklerden ifadesini kuvvetlendirmek için yararlanan, sesine özür diler bir ton vermeyip, açık, işitilir ve düzgün bir sesle konuşan kişiler, çevrelerindeki insanlar tarafından daha olumlu olarak algılanmakta ve istediklerini elde etmektedirler. Güvenli davranışı benimsemiş kişinin dıştan gözlenen bu özelliklerinin yanı sıra mesajının içeriğinin de özel nitelikleri vardır. Güvenli davranan bir insan haklarını korur, bu arada başkalarının haklarını ve duygularını da hesaba katar. Konuşmayı düşündüğü problem veya konuyla ilgili zamanı ve yeri iyi seçer. Önemli bir konuyu kapı aralığında, özel bir konuyu başka insanların yanında konuşmaya teşebbüs etmez. Problem veya konuyla ilgili gerekirse duygusunu, gerekirse düşüncesini, gerekirse hem duygusunu, hem de düşüncesini ortaya koyar. Ancak bunu yaparken başkalarını yargılamaz ve suçlamaz. İsteğini açık, anlaşılır ve kısa bir biçimde ifade eder. Sözü dolaştırmaz, konuyla ilgili olmayan, karşısındakinin esas mesajı anlamasını güçleştirecek yaklaşımlardan kaçınır. Karşısındakini kendisiyle işbirliği yapmasının olumlu sonuçlarından haberdar eder. O kişinin kendi avantajlarını ortaya koyar. Karşısındakini ikna etmeyi başaramazsa, doğabilecek sakıncaları belirtir ancak hiçbir zaman açıkça tehdide yönelmez. Çünkü tehdidin karşıdaki kişiyi nasıl etkileyeceğini kestirmek mümkün değildir. Tehdit edilen birçok kişi –korku duysa bile, ki bu da şüphelidir– çoğunlukla kendisini tehdit eden kişiye karşı büyük bir düşmanlık duyar ve kolayca, açık veya kapalı, saldırgan davranışlara yönelebilir. Hele özellikle, Sen benim kim olduğumu biliyor musun. türünden ifadeler kişinin bulunduğu ortamda açık bir yenilgiye uğramasıyla sonuçlanır. Şimdi bütün buraya kadar anlatılanları özetleyecek bir örnek vererek bu konuyu kapatalım. Ahmet ve Ayşe şehrin kibar ve pahalı lokantalarından birine yemeğe giderler. Et olarak bonfile sipariş ederler. Garson bu tür lokantalarda âdet olduğu üzere Nasıl pişsin. diye sorar. Etiniz az mı, orta mı, yoksa çok mu pişsin. Ahmet ve Ayşe orta pişmiş iki bonfile sipariş ederler ve servis yapıldığında etin çok pişmiş olduğunu görürler. Çekingen davranış içinde olan Ahmet, gelen etten memnun olmadığını söyler ve Bu lokantaya bir daha gelmeyeceğim, bir siparişi almaktan acizler diye söylenir. Etin nasıl olduğunu soran garsona iyi der. Ahmet ve Ayşe geceyi son derece sıkıntılı olarak tamamlarlar. Ahmet bir karşı hareket yapmadığı için kendine kızmakta, Ayşe'nin gözünde itibar kaybettiği için garsona öfkelenmekte ve kendine olan saygısı azalmış, kendinden, restorandan ve geceden gayri memnun olarak Ayşe'yi evine bırakmaktadır. Ayşe Ahmet'in eti geri çevirmemiş olmasına hayret etmiş, ona olan güveni sarsılmış ve sıkıcı bir gece bittiği için sevinmiştir. Garson kendince iyi servis yaptığı bir masadan neden bu kadar az bahşiş aldığına akıl erdirememiş, Ahmet gibilere servis yapmak zorunda kaldığı için mesleğine kızmıştır. Saldırgan davranış içinde olan Ahmet, bonfileyi kesip çok pişmiş olduğunu görür görmez hemen çatalı tabağa vurup, elini kaldırarak garsonu yanına çağırır ve restorandaki herkesin duyabileceği kadar yüksek bir sesle, Ne biçim sipariş alıyorsun, mutfaktakiler uyuyor mu, bu kararmış etleri önümüzden derhal kaldırın ve bize istediğimiz gibi bir bonfile getirin diye bağırır. Garson bu kaba ve buyurgan davranıştan son derece rahatsız olur, etleri kaldırır ancak yeni getirdiği tabakları restoranın kalitesine uymayacak kadar sesli olarak Ahmet ve Ayşe'nin önüne koyar, bütün gece boyunca o masadan mümkün olduğu kadar uzak durur ve onlar masayı hiç bahşiş vermeden terk ettikten sonra, derin bir nefes alır ve mesleğine lanet eder. Ahmet istediği yumuşaklıkta bonfileyi yemiş, ancak havada meydana gelen gerginlik Ayşe ile istedikleri sıcaklıkta bir gece geçirmesine ve etin lezzetine varmasına engel olmuştur ne yediği etten bir şey anlamıştır, ne içtiği şaraptan, ne de konuşulanlardan. Akşam eve dönünce derin bir nefes almış ve inşallah bir daha böyle bir gece geçirmem diye düşünmüştür. Güvenli davranış içinde olan Ahmet, etin çok pişmiş olduğunu görünce, garsonu uygun şekilde yanına çağırır ve Herhalde bir karışıklık oldu, biz etimizi orta pişmiş olarak istemiştik, ancak bunlar gördüğünüz gibi çok pişmiş, sizden rica etsek bunları alır bize orta pişmiş iki et getirirsiniz herhalde. Bu arada şaraplarımızı tazelerseniz memnun oluruz der. Garson yapılmış hatadan ötürü özür diler. Biraz sonra yeni siparişleri gülerek getirir. Müşterilerine memnun olup olmadıklarını sorar ve gece sonunda yüklü bir bahşiş alarak, hayatından memnun hep böyle müşterilerim olsa diye düşünür. Ahmet ve Ayşe yedikleri etten ve yaşadıkları geceden memnun, en kısa zamanda tekrar bu restoranda olmayı planlayarak ayrılırlar. Sonuç olarak, pasif davranış içinde olan Ahmet, kimseyi rahatsız etmek istememiş ancak gecenin bitiminde ortaya çıkan durum kendisi dahil hiç kimseyi memnun etmemiştir. Saldırgan davranış içinde olan Ahmet istediği eti yemiş ancak bundan ne kendisi, ne de çevresindekiler memnun olmuştur. Güvenli davranış içinde olan Ahmet ise, hem garsona ne yapması gerektiğini açık ve kesin bir dille söylemiş, hem de bunu garsona sanki kendi inisiyatifiyle yapıyormuş duygusunu yaşatmıştır. Bu arada kimseyi suçlamamış, garsona kızgın olmadığını, ondan gelecek ikramı kabule hazır olduğunu belirtmiştir. Bunun sonunda da, herkesin tekrarlanmasını dilediği, güzel bir gece yaşanmıştır. Zaman Düzenlemesi Zaman hayattır. Geçen zamanı yerine koymanın ve telafi etmenin imkânı yoktur. Zamanı boşa geçirmek, hayatı boşa geçirmek demektir. Buna karşılık insanın geçen zamana hükmetmesi, hayatına hükmetmesi anlamına gelir. Zamanını iyi kullanan bir insan hayatının kalitesini yükseltir ve geçen zamandan kendisi ve amaçları adına en iyi biçimde yararlanır. Zamanı kullanmadan mümkün değildir. hiçbir şey yapmak Zamanı iyi kullanmak için yapılması gereken, düşünce ve ayrıntılarla oyalanmayıp kısa zamanda çok iş yapmak değildir. Tam tersine amaç ve öncelikleri saptayarak insanın zamanını gerçekten yapmak istediği şeylere ayırarak, hayatından daha fazla tat almasıdır. Dünyada bütün insanlara demokratik olarak verilmiş tek şey zamandır. Başarılı ve başarısız bütün insanların günleri 24 saat, haftaları 7, ayları 30 gündür. Zamanını iyi düzenleyemeyen bir insan, kaçınılmaz olarak stres altındadır. İçinde yaşadığımız çağın en önemli özelliklerinin başında hiç şüphesiz zaman darlığı gelir. Bu öylesine ilginç bir gelişim ve ortak niteliktir ki, büyük bir işletmenin genel müdürü de, bir ev kadını da zaman darlığından zamansızlık tan şikâyet etmektedir. veya Günümüzde insanlar geçen yüzyılla kıyaslandığında yarı yarıya az çalışmalarına, yakınlarına daha az zaman ayırmalarına ve 1-2 saat daha kısa uyumalarına rağmen, geçen yüzyılda yaşayan insanların sahip olmadığı zaman darlığı problemlerine sahiptirler. Bunun birçok sebebi vardır. İşe ulaşmak için geçen zamanın uzaması, TV ve ilgi alanlarının artması ilk akla gelenlerdir. Çağdaş yöneticinin zamanı kullanışı çağdaş başarı için Geçmişte başarılı olmak için önerilen reçetede bir tek madde vardı Çok çalışmak . Oysa günümüzde çağdaş başarıya giden yol etkili çalışmak tan geçmektedir. Etkili çalışmak, zamanı belirlenmiş öncelikler doğrultusunda programlı olarak kullanmaktır. Böyle bir çalışma düzeni içinde eğlenmeye, dinlenmeye ve problemlere geniş çaplı bakabilmeye her zaman imkân vardır. Başını kaşıyacak vakti olmayan yönetici, çağdışı yöneticidir. Böyle yöneticilerin çoğunun zamanlarını ya başkalarına devretmeleri gereken işleri yaparak, ya da işleri gereğinden çok uzatarak doldurdukları görülmüştür. Bir araştırma, başını kaşımaya vakti olmadığını söyleyen yöneticilerin zamanlarının –modern iş kavramları çerçevesinde– yarısından çoğunun boş olduğunu ortaya koymuştur. Çağdaş bir yönetici zamanını kısa dönemli işlerin yapılmasına değil, bu işlerin uzun zaman alacak şekilde yapılmasını önleyecek uzun dönemli sistemlerin kurulmasına harcar. Bu anlayışta bir yönetici, zamanı, işleri doğrudan kendisi yapmak için değil, işlerin delegasyonunda, kişileri sisteme entegre etmek için kullanır. Böylece çağdaş yönetici zamanını kendisi ve işletme adına en etkili biçimde kullanırken, birlikte çalıştığı kişilere de sorumluluk vererek onların kendilerini geliştirmelerine imkân verir. Böyle bir tutum aynı zamanda yöneticinin de zaman açısından daha az sıkışmasına, kendini geliştirecek ve işletmenin problemlerini geniş bir açıdan görecek zamana sahip olmasına yardım eder. Zamanlarını kontrol edemeyenler Zamansızlıktan şikâyet edenler büyük çoğunlukla zamanlarını nasıl kullanacaklarını bilmeyenlerdir. Ne yazık ki, zamanı kontrol edememek hayatı kontrol edememektir. İnsanın her an, zamanın baskısını ensesinde hissetmesi hem büyük bir stres yaratır, hem insanın aklı yapılması gereken bir sonraki işte olduğu için yaptığı işteki verimi azalır, hem de tadı çıkartılması gereken zaman (daha gerçekçi bir ifadeyle hayat) bir an önce geçmesi gereken bir şeymiş gibi algılanır. Birçok işadamı, yönetici, serbest meslek sahibi bu durumu çok iyi bilir. Eğer saat 10 randevusunu 10.30'da kabul ederseniz ve günlük programınız da her zamanki gibi doluysa, ne 10.30 randevusunda konuştuklarınıza, dinlediklerinize kendinizi vermeniz, ne de arada bağlanan telefonlarla gerektiği gibi konuşmanız mümkündür. Aklınız fikriniz günlük programınızı nasıl toplayacağınızda olacak ve içinizde bir sıkıntı büyüyüp gidecektir. En kötüsü ise, bunun bir hayat biçimi olmasıdır. Diğer sebepler bir yana, sadece bu sebep bile, insanın sağlığının bozulmasına, stresin yol açtığı çeşitli hastalıklara yakalanmasına ve hayattan aldığı zevkin azalmasına yetip de artar. Biraz önce zamanı kontrol edememekten söz ettik. Kontrol le ne demek istediğimizi bir örnekle açıklamak yerinde olacaktır. Elinizi sıkı bir yumruk yapsanız ve bir dakika süreyle öyle tutsanız, bu sürenin sonuna varmadan bütün kolunuzda herhangi bir iş yapmanızı engelleyecek bir ağrı hissedersiniz. Daha sonra elinizi bütünüyle gevşetseniz ve kaslarınızı yumuşatsanız ve bir dakika öyle dursanız. Eliniz bütünüyle gevşek dururken de bir iş yapmanıza imkân yoktur. Şimdi de elinizi hafifçe kaldırın, parmaklarınızı yavaşça oynatın ve elinizdeki kasları iş yapacak gerginliğe gelecek şekilde kontrol edin. İşte bizim sözünü ettiğimiz kontrol böyle bir kontroldür. Zaman (ve hayatınız) üzerindeki kontrol ne birinci durumda olduğu gibi sıkı olmalı, ne de ikinci durumda olduğu kadar gevşek. Bir başka ifade ile kontrol ile anlatılmak istenen ne günü dakikalara bölerek yaşayacak kadar sıkı, ne de kendini günün akışına ve olaylara bırakacak kadar gevşek bir tavırdır. Yerinde olmayan kararlar engellenmeye yol açar, kendine güveni azaltır, strese sebep olur. Kötü bir zaman düzenlenmesinin sebep olacağı 6 belirti vardır. 1. Acelecilik 2. Hoşa gitmeyen seçenekler arasında devamlı bir bocalama 3. Birçok boş zamanın üretici olmayan faaliyetlerle gevşek veya yorgun geçirilmesi 4. Belirli bir zamanda bitirilmesi gereken işlerin zamanında bitirilmemesi 5. Dinlenmek veya kişisel ilişkiler için yetersiz zaman 6. Ayrıntılar veya yapılacak olan işlerin altında ezilme duygusu ve zamanın büyük bir bölümünde yapmak istemediğiniz şeyleri yapmak. Zaman düzenleme teknikleri işte bu belirtilerden kurtulmanın yollarını gösterir. Bütün zaman düzenleme teknikleri üç basamağa indirgenebilir 1. En önemli amaçlarınız doğrultusunda öncelikleri saptayabilirsiniz ve böylece seçiminizi yaparken neyin önemli olup, neyin olmadığını bilebilirsiniz. 2. Daha az önemli olan işleri eleyerek gerçekçi bir düzenleme yapabilir ve böylece zaman yaratabilirsiniz. 3. Temel seçimler yapmayı öğrenebilirsiniz. Kontrol planlama ile başlar Gerek Stresle Başaçıkma seminerlerine katılanlardan, gerekse günlük hayatta pek çok kişiden zaman darlığı konusunda şunları duyuyoruz Hayatım geçip giderken, benim için gerçekte çok önemli olmayan şeyleri yapmak için çok zaman ziyan ediyorum. Yapacak o kadar çok işim var ki. Ne yazık bütün bunları yapacak zamanım yok. Yorgun, gergin, bunalmış durumdayım. Kendimi bildim bileli böyleyim. Bir türlü kendimi rahat (gevşemiş) hissedemiyorum. Bütün bu şikâyetlerin arkasında bir dilek vardır. Eğer bazı şeyler biraz değişik olsa . Bir başka ifadeyle, Ben bazı şeyleri istediğim gibi kontrol edebilsem . Gerçekte ise kontrol planlama ile başlar. Planlama, geleceği bugüne getirmek demektir. Böylece gelecekle ilgili bazı şeyler yapabilmek mümkün olabilir. Önceliklerin belirlenmesi Şimdi gelin, şu sıradaki zamanı kullanış biçiminizi önemli amaçlarınız açısından değerlendirelim. Bunu kolaylaştırmak için yaşlandığınızı ve günlerinizin sayılı olduğunu düşünün. Hayatınızda neyi başarmış olmayı isterdiniz, sizi en çok gururlandıracak olan nedir. Hayal gücünüzü toplayın ve aklınıza gelen her şeyi bir araya getirin… Tartışmaya ve analize girmeyin, aklınıza geleni yazın. Uzun süreli amaçlarınız olarak neleri gördüğünüzü iyice süzün. Hayat amaçlarınızı sıralarken hiç şüphesiz mutluluk , başarı , sevgi , topluma katkıda bulunmak gibi soruları aklınıza getirmemeniz gerekecektir. Başarı herkes için farklı bir şey ifade eder. İkincisi, makul bir ölçüde başarılma şansı olan bir yıllık amaçlarınızın listesini yapın. Son olarak da, gelecek ayki amaçlarınızı, iş öncelikleri, dinlenme ve eğlence faaliyetleri olarak sıralayın. Amaçlarınızla ilgili üç tane liste yaptınız Uzun, orta ve kısa dönemli. Bu listelerin her birinde maddeler önemlerine göre sıralanacaktır. A. En önemli grup Bu maddeler en temel, en çok istenenlerdir. Olmazsa olmaz önem derecesine sahip maddeler bu grupta toplanacaktır. B. Orta derecede önemli grup Bunlar bir süre için kenara bırakılabilir, ancak yine de önemlerini korurlar. Olmasında yarar var diye düşündüklerinizi bir grupta toplayın. C. Alt grup Bu maddeler, bir kenara bırakıldıklarında herhangi bir sakınca doğurmazlar. Olursa iyi olur diye düşündükleriniz de bu grupta yer alacaktır. Listenizi önem sırasına göre dizdiğinizde üzerinde çalışmaya başlamaktan hoşlanacağınız her listedeki en üst iki grup maddeyi (A ve B önem derecesine sahip olanları) birleştirin. Böylece şu sırada istediğiniz amaçlarınızı yansıtan en önemli altı grup madde elde etmiş oldunuz. amaçlar) –––––––––––––––––––––––––––––––––– ------------–––––––––––––––––––––––––––––––––– ------------–––––––––––––––––––––––––––––––––– ------------–––––––––––––––––––––––––––––––––– ------------Bir yıllık amaçlar (Orta dönemli amaçlar) –––––––––––––––––––––––––––––––––– ------------–––––––––––––––––––––––––––––––––– ------------–––––––––––––––––––––––––––––––––– ------------–––––––––––––––––––––––––––––––––– ------------Bir aylık amaçlar (Kısa dönemli amaçlar) –––––––––––––––––––––––––––––––––– ------------–––––––––––––––––––––––––––––––––– ------------–––––––––––––––––––––––––––––––––– ------------–––––––––––––––––––––––––––––––––– ------------Her kategorideki en önemli iki grup amacı buraya yazın. Bunlar, üzerinde çalışmaya başlayacağınız amaçlarınızdır. –––––––––––––––––––––––––––––––––– ------------–––––––––––––––––––––––––––––––––– ------------–––––––––––––––––––––––––––––––––– ------------–––––––––––––––––––––––––––––––––– ------------–––––––––––––––––––––––––––––––––– ------------–––––––––––––––––––––––––––––––––– ------------Çalışmaya başlayacağınız 6 amacınız var. Bunlar, sizin için en büyük öneme sahip olanlar. Bunlara bir ay süre tanıyın. Gelecek ay yeni bir liste yapacaksınız. Bazı maddeler en önemli gruba geçecek, bazıları da önemlerini kaybedecek. En önemli grupta yer alan amaçlarınızı gerçekleştirmek için her gün belirli bir süre ayırın. Harcadığınız gayretten çok, sonuçları vurgulayın ve şu değerlendirmeyi yapın. Ne ortaya çıkacaktı, ne kadar yapılabilirdi. Her gün amacınız doğrultusunda ileriye doğru bir adım atmaya çalışın, bu adımın çok küçük olması hiç önemli değildir. Yapılacak işler listesi o gün yapmak istediğiniz her şeyi içerir. Burada maddeleri önem sırasına göre işaretleyin. Eğer alt grupta olan maddelerden birini yaparken gruptaki maddelerden bazıları henüz bitmemişse, emin olabilirsiniz ki, zamanınızı ziyan ediyorsunuz.Yukarıdan aşağı doğru çalışın Tepedeki maddeler tamamlanınca, orta gruptakilere yönelin. Ancak her şey tamamlandığı zaman, zamanınızı aşağı gruptaki maddelere vermeye hakkınız vardır. Bunun çoğunlukla mümkün olmadığını görürseniz, en alt gruptaki maddelere boş vereceksiniz. Bu hiçbir zaman gözden kaçırılmamalıdır. A1 önem derecesine sahip bir maddeyi tamamlamadan bir sonraki maddeye geçmeyin. En alt grupta yer alan maddeler çoğunlukla günlük hayatın ayrıntılarıdır. Hiç şüphesiz bu ayrıntılar tamamlanmadan günlük hayatı sürdürmek kolay değildir. Ancak unutulmaması gereken, birçok insanın bu ayrıntıların içinde kaybolduğu ve zamanını kendini memnun edecek veya uzun vadede verimli olabilecek hiçbir işte kullanamadığıdır. Bu sebeple günlük hayatın akışını etkilemeyecek önemsiz işleri ya listenize koymayın veya bunları listenizden çıkartmakta tereddüt etmeyin. Bu grupta yer alan maddelerden başkalarına devretmeniz mümkün olan işleri ise, nasıl yapılacağı konusunda fazla titizlik göstermeden başkalarına devredin. En baştaki maddeleri tamamlamadan daha alttaki maddelere geçmeyi engelleyen bir durum, baştaki maddelerin zamanın bütününü alabilecek olmasındandır. Bunu önlemek mümkündür. Çok istisna olan durumlar dışında, bir günün tek bir işle uğraşarak geçmemesi gerekir. Listenizde en önem verdiğiniz bir veya iki işi işaretleyin. Bunların önem