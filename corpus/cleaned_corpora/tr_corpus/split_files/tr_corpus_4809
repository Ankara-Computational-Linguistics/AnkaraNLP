kimyasal mücadelenin olumsuzluklarının bulunmadığı alternatif mücadele yöntemlerine yönelmek gerekmektedir. Pek çok ülkede karantina kapsamındadır. Türkiye'de de "İç Karantinaya Tabi Hastalık ve Zararlılar Listesi" arasında yer almaktadır. 2010 Fransa Açık - Tek kadınlar 2010 Fransa Açık'taki tek kadınlar müsabakalarında, Francesca Schiavone finalde Samantha Stosur'u 6-4 ve 7-6(2) biten setlerle 2-0 yenerek bir Grand Slam'de şampiyon olan ilk İtalyan tenisçi olmuştur. Son şampiyon Svetlana Kuznetsova, 3. turda Maria Kirilenko'ya elenmiştir. Francesca Schiavone "(Åžampiyon) Shahar Pe'er "(Dördüncü tur) Nadya Petrova "(Ã‡eyrek final) María José Martínez Sánchez "(Birinci tur) Vera Zvonareva "(Ä°kinci tur) Justine Henin "(Dördüncü tur) Daniela Hantuchová "(Dördüncü tur) Lucie Šafářová "(İkinci tur) Zheng Jie "(Ä°kinci tur) Dominika Cibulková "(Üçüncü tur) Alona Bondarenko "(Üçüncü tur) Alisa Kleybanova "(Üçüncü tur) Anastasiya Pavlyuçenkova "(Üçüncü tur) Mariya Kirilenko "(Dördüncü tur) Alexandra Dulgheru "(Üçüncü tur) Kateryna Bondarenko "(Ä°kinci tur) (e*) Sakatlığından dolayı çekildi ve elendi. Plantasyon Plantasyon, ticari ve sanayi amaçla büyük ölçekle bitki üretimi için kullanılan tarımsal alan ve işletme. Özellikle kahve, kauçuk, kakao, şeker kamışı, pamuk, sisal gibi ürünler plantasyonlarda yetiştirilir. Plantasyon terimi ilk olarak 16-18. yy arasında İrlanda'da kullanılmıştır. Büyük Britanya yönetiminin tarım arazilerine el koyup, kamulaştırdığı büyük tarım işletmelerini tanımlamıştır. Toprak sahibi senyörlerin malları alınıyor, Kraliyet yanlısı Protestan kişilere dağıtılıyordu. Zamanımızdaki plantasyonlar daha çok Coğrafi keşiflerden sonra oluşan işletmelerdir. Keşifler sonrası Hindistan, Tayland, Birmanya, Malezya, Papua-Yeni Gine, Endonezya gibi Muson ülkeleri, tropikal kuşak ülkeleri, Güney Amerika ülkeleri sömürge yapılmıştır. Hollanda ve İngiltere tarafından Muson Asya'sında kauçuk ve çay plantasyonları kurulmuştur. Orta ve Güney Amerika ülkelerinde İspanyol ve Portekizliler tarafından çeşitli plantasyonlar kurulmuştur. Güney Amerika'da bu büyük çifliklere "hasıyenda" (ing. ) denilmektedir. Akdeniz İklimi bölgelerinde de plantasyonlara rastlanır. Florida, Kaliforniya, Yeni Zelanda, Queensland (Avustralya), Güney Afrika Cumhuriyeti, kuzey Akdeniz sahilleri plantasyonları gibi. Plantasyonlarda genelde dış pazara yönelik üretim yapılır. Üretim monokültür tarzındadır. Pamuk, yer fıstığı, bazı yağlı tohumlar, tütün gibi tek yıllık bitkiler yetiştirilse de çoğunlukla çok yıllık bitkiler yetiştirilir. Kahve, kakao, hindistan cevizi, turuçgiller, manyok, muz, çay, bağlar ve lavanta bahçeleri fazlaca tarımı yapılan ürünlerdir. Bir plantasyon aynı zamanda yerleşim birimi olarak da görülebilir. Geniş tarım alanının merkezind, çiflik sahibinin villa tipi evi ile çiftlik yardımcılarından kâhyanın evi bulunur. Ayrıca plantasyon ürünlerin konulacağı silolar, depolar, ürün paketleme veya kısmen işleme atölyeleri, bazen fabrikalar, işçilerin kulübeleri, kilise ve okul yer alır. Tüm bu mesken ve ekleri bir yerleşim çekirdeğini oluşturur. 2010 Fransa Açık - Tek erkekler Son şampiyon Roger Federer, çeyrek final karşılaşmasında Robin Söderling'e yenilerek elenmiştir. Roger Federer 2004 yılından beri ilk kez bir Grand Slam'de yarı finalden önce elenmiştir. Rafael Nadal, finalde Robin Söderling'i 6-4, 6-2 ve 6-4'lük setlerle 3-0 yenerek 5. kez Fransa Açıknı kazanmayı başarmıştır. Nadal, turnuvada hiç set vermeden şampiyonluğa ulaşmıştır. John Isner "(Üçüncü Tur)" Sam Querrey "(Birinci Tur)" Nicolás Almagro "(Çeyrek final)" Stanislas Wawrinka "(Dördüncü Tur)" Tommy Robredo "(Birinci Tur)" Jürgen Melzer "(Yarı final)" Ernests Gulbis "(Birinci Tur)" Thomaz Bellucci "(Dördüncü Tur)" Marcos Baghdatis "(Üçüncü Tur)" Juan MÃ³naco "(Birinci Tur)" Feliciano LÃ³pez "(Birinci Tur)" Lleyton Hewitt "(Üçüncü Tur)" Albert Montañés "(Üçüncü Tur)" Philipp Kohlschreiber "(Üçüncü Tur)" Victor Hănescu "(Üçüncü Tur)" Guillermo García-López "(İkinci Tur)" Adnan Gerger Adnan Gerger (d. 5 Mart 1958, Hani, DiyarbakÄ±r), gazeteci, yazar. 5 Mart 1958'de Diyarbakır'ın Hani ilçesinde ailesinin yedi kardeşten dördüncü çocuğu olarak dünyaya geldi. Semra, Hülya, Rüya, Alptekin, Bora, İhsan adlarında 6 kardeşi daha vardır. Babası, ilkokul öğretmeni Kadri Gerger'dir. Annesi ise Necla Gerger'dir. İlkokulu Diyarbakır'da, ortaokul ve lise öğrenimini babasının tayini nedeniyle gittikleri Şanlıurfa'nın Suruç ilçesinde tamamladı. Onu edebiyata teşvik eden babası oldu. İlk şiirleri Suruç'ta ""Meşale"" adlı yerel dergide yayımlandı. Erzurum Atatürk Üniversitesi Fransız Dili ve Edebiyatı Bölümü’nde başladığı yüksek öğrenimine, Ankara Üniversitesi Dil ve Tarih Coğrafya Fakültesi Yeni Türk Edebiyatı ve Fransız Filolojisi’nde devam etti. Gazetecilik yaşamına 1980 yılında Ankara Hürriyet Gazetesi'nde başladı. Gazeteciliği Hürriyet, Milliyet, Sabah gazetelerinde HBB, Star TV, ATV, NTV televizyonlarında sürdürdü. Gazi Üniversitesi İletişim Fakültesi’nde öğretim görevlisi olarak görev yaptı. Gazetecilik yaşamı boyunca 37 kez başta Radyo-Televizyon Gazeteciler Derneği olmak üzere değişik kurumlar tarafından verilen yılın gazetecisi ödülü aldı. 1990 yılında ""Firar Öyküleri"" adlı öykü kitabını yayımladı. Kitap, o dönemde en çok satan öykü kitabı unvanını aldı. "Kum Edebiyat" dergisinin yayımlanmasına öncülük etti. Şiirleri ve öyküleri Kum, Kül, Damar, Hürriyet Gösteri, Evrensel dergilerinde yayımlandı. “"Iraktı O Gece"” adlı öyküsü Aykırı Edebiyat Dergisi tarafından verilen Yılın Öyküsü ödülünü aldı. İlk romanı Faili Meçhul Öfke 2010 yılında yayımlandı. Bu roman ile roman dalında Yunus Nadi Armağanı’nı aldı. Gerger Metin Göktepe Gazetecilik Ödülü sahibidir. Posta ve Telgraf NezÃ¢reti Posta ve Telgraf Nazırlığı Son dönem Osmanlı Hükümetleri'nde posta ve telgraf hizmetlerini yürütmekle sorumlu bakanlıktı. Kuruluşun merkezi İstanbul'da, günümüzde Eminönü'nde bulunan ve Büyük Postane olarak anılan Sirkeci'deki binaydı. Nazırlığın kökeni 23 Ekim 1840 tarihinde kurulan Posta Nezaretine kadar uzanır 1855 yılında bu nazırlıktan ayrı olarak bir de Telgraf Nezareti kuruldu. 1871 yılında bu iki nezaretin birleştirilmesiyle Posta ve Telgraf Nazırlığı son şekline ulaştı. 19 Haziran 1882 tarihinde yayımlanan Posta Nizamnamesi ile kuruluşun çalışma prensipleri belirlendi. II. Abdülhamid dönemindeki baskı uygulamaları ile uygulanan sansür kuruma da yansıdı ve Avrupa'daki Jön Türklerce gönderilen yayınların ülkeye girmesini önlemeye yönelik çalışmalar yapılı. Kuruma genel olarak Müslüman olmayan yöneticiler görevlendirildi. 1905 yılında yapımına başlanan ve mimar Vedat Tek'in tasarladığı kurum binası 1909 yılında hizmete açıldı. 1908'de II. Meşrutiyet'in ilanını sonrasında kurumun yerine Posta ve Telgraf Müdüriyet-i Umumiyesi oluşturuldu ve Maliye Nezareti'ne bağlandı. 1911'de tekrar bakanlığa dönüştürüldü, yöneticiliğe ise Talat Paşa getirildi. Osmanlı Posta ve Telgraf Müdüriyet-i Umumiyesi 1 Kasım 1922'de saltanatın kaldırılmasına kadar varlığını sürdürdü. 1922'de ise Ankara ve İstanbul hükümetlerinin posta işleri tek bir genel müdürlük altında birleştirildi. Osmanlı Posta ve Telgraf Nazırları listesi Osmanlı Devleti döneminde Posta ve Telgraf hizmetlerinden en yüksek derecede sorumlu devlet görevlilerinin listesidir. Benli Emine Benli Emine, 1960 yılında çekilen, yönetmenliğini ve senaristliğini Avni Dilligil'in yaptığı bir filmdir. Müzik ekibinde Abdullah Yüce bulunmaktaydı. Simpsonlar (22. sezon) "Simpsonlar yirmi ikinci sezon"', ABD'nin Fox kanalında 26 Eylül 2010 tarihinde başlayacak ve 2011 İlkhabar mevsiminde bitmesi beklenmektedir. "Simpsonlar" serisinin, 20. sezondan sonra en az iki sezon daha yayınlanması için kanalla anlaşıldı. Yapımcılık aracılığıyla 23. sezonun gerçekleşmesi imzalandı. 11 Kasım 2010'da, 23. sezonun 22 bölümü için Fox ile dizi yenilendi. Tuncay Terzihanesi Tuncay Terzihanesi, Sunay Akın'ın 2007'de basılan kitabıdır. Tevfik KarabaÄŸ Tevfik Karabağ (d. 1911 Kars, Türkiye - ö. 2003 Türkiye). Türk entomolog. Uzmanlık alanı Orthoptera takımıdır. 74 takson tanımlamış ve 8 taksona da adı verilmiştir. 1934 yılında Yüksek Ziraat Enstitüsü Ziraat Fakültesinden mezun olmuştur. 1944 yılında Yüksek Ziraat Enstitüsü Tabii İlimler Fakültesinde doktora derecesini alan Karabağ, 1948 yılında aynı fakültede doçentliğe, 1953 yılında da Ankara Üniversitesi Fen Fakültesinde profesörlüğe yükselmiştir. Üç yıllık askerlik hizmeti dışında 1934-1953 yılları arasında Yüksek Ziraat Enstitüsü Tabii İlimler Fakültesinde, 1949-1951 yılları arasında İngiltere'de British Museum’da, 1953-1981 yılları arasında Ankara Üniversitesi Fen Fakültesinde görev yapan Karabağ, 1957 ve 1966 yıllarında iki kez Ankara Üniversitesi Fen Fakültesi Dekanlığına seçilmiştir. 1961-1977 yılları arasında aynı fakültede Sistematik Zooloji Kürsüsü Başkanı olan Karabağ, 1977-1983 yılları arasında TÜBİTAK Genel Sekreterliği görevini yürütmüştür. Diyarbakır Dicle Üniversitesinin kurulmasında aktif rol alan Karabağ Royal Entomological Society of London ve Entomoloji Derneği’nin üyeleri arasında yer almıştır. Böcek sistematiği üzerindeki araştırma ve çalışmalarıyla bilim dünyasına değerli katkılarda bulunan ve doktora çalışmalarıyla böcek sistematiği prensip ve uygulamalarında önemli izler bırakan Tevfik Karabağ’a 1997 yılında TÜBİTAK Hizmet Ödülü verilmiştir. Bostaniçi, İpekyolu Bostaniçi, Van ilinin İpekyolu ilçesine bağlı mahalledir. Bostaniçi, 1993 yılında belde statüsüne getirildi. Bostaniçi, Van ilinin doğusunda Van il merkezine 3 km. uzaklıktadır. 1990 yılı sayımında resmi nüfusu 2.499 iken, 1997 yılı sayımında 11.534, 2000 yılında yapılan resmi nüfus sayımında ise resmi nüfusu 14.364'e yükselmiştir. Mekke Şerifliği Mekke Şerifliği (Arapça: شريف مكة) ya da Hicaz Şerifliği (Arapça:شريف الحجاز), Osmanlı döneminde Arap Yarımadasının batı kısmında yer alan, Mekke ve Medine şehirlerini kapsayan Hicaz bölgesinin yönetimine verilen isimdi. Mekke Şerifliği geleneksel olarak Muhammed'in torunu Hasan bin Ali'nin soyundan gelen şerifler tarafından yönetilirdi. Bölge 1517 yılında Osmanlıların eline geçti ama Osmanlılar şeriflerin özerkliğine saygı gösterdiler. Osmanlı İmparatorluğu'nun zayıflamasıyla beraber Hicaz, Necd ve Arabistan'ın diğer bölgelerinin büyük bir kısmı 18. yüzyıl'da Vehhabiler'in eline geçtiysede Mısır valisi Kavalalı Mehmet Ali Paşa'nın oğlu Tosun Paşa 1813 yılında Hicaz'a düzenlediği bir seferle Vehhabileri yenerek Arabistan'ın büyük bir kısmını Osmanlılar adına Vehhabilerden geri aldı ("Bakınız: Osmanlı-Suudi Savaşları") ve bölge 1914'e kadar fiilen Osmanlı yönetiminde kaldı. 1845'ten sonra Hicaz Şerifliği kaldırılmış yerine devamı olarak Hicaz Vilayeti kurulmuştur. 1916 yılında Mekke Şerifi Hüseyin bin Ali önderliğinde çıkan Arap Ayaklanması sonucunda bölge bağımsızlığını kazandı ve Osmanlı Mekke Şerifliği fiilen sona erdi. 1517'dan 1917'ya kadar Osmanlı döneminde Mekke şeriflerinin listesi: Abdulgafur Acatay Abdulgafur Acatay (d. 1903, Denizli - ö. 1993), Türk orman mühendisi ve entomolog. Uzmanlık alanı ormancılık ve orman böcekleridir. "Abdulgafur" adı kaynaklarda "Abdülgafur" ve "Abdülgaffar" olarak da geçmektedir. 1926′da Orman Mekteb-i Âlisi’ni bitirdi. 1937'de Almanya'da Saksonya Yüksek Mühendis Okulu'nun şubesi olan Tharandt Yüksek Orman Okulu'ndan lisans diploması aldı ve ormancılık doktoru unvanını kazandı. Türkiye'ye dönüşünde Orman Fakültesi'ne girdi, 1946'da profesör oldu. Orman Fakültesi, 1948 yılında İstanbul Üniversitesi'ne bağlandıktan sonra uzun yıllar Orman Entomolojisi ve Koruma kürsüsü profesörlüğünde bulundu. Meles Çayı Meles Çayı İzmir şehir sınırları içinde doğan ve denize kavuşan, tarih ve literatüründe önemli bir yeri olan bir çay. Homeros'un doğumu ve eserlerine dair müşterek ve sürekli bir gelenekle ilişkilendirilmiştir. Ancak tarihi Smyrna kentindeki Meles ile günümüzde Meles Çayı olarak anılan akarsunun aynı olup olmadığı konusunda çeşitli tartışmalar bulunmaktadır. Aynı şekilde, Meles isminin kaynağı hakkında da çeşitli tartışmalar sürmektedir. Homeros "Melesigenes" ("Meles'in oğlu") sıfatı ile anılır. Destanlarını Meles Çayı'nın kaynağına yakın bir noktada yer alan bir mağarada yarattığı öne sürülür. Adına adanmış bir tapınağın ("Homereion") bu çayın kıyılarında yer aldığı iddia edilmiştir. Eski Smyrna kentinin sikkeleri arasındaki "Homerian" tarzdaki sikke grubunun özelliği Homeros'u Meles Çayı'nın kıyısında tasvir etmesidir. İzmir Körfezi dip kısmına pek çok çay ve dere dökülmektedir (bunlar saatin ters yönünde, "Poligon, Meles, Halkapınar, Manda, Laka, Arap ve Bostanlı" dereleri şeklinde sayılabilir). Günümüzde Meles Çayı olarak anılan çay Kadifekale'nin on beş kilometre kadar arkasında doğmakta, Kadifekale eteklerinden geçerek yağışlı aylarda yüksek ve çalkantılı bir debi ile denize kavuşur. Bu çay ""Kemer Çayı"" veya özellikle Batı kaynaklarında, İzmir tarihi alanı girişinde mevcut çok eski bir köprüye atfen, ""Kervan Köprüsü Çayı"" şeklinde de anılmaktadır. Yatağı yaz aylarında kurudur. Ancak antik çağ kaynaklarındaki tariflerin Halkapınar'a daha uygun düştüğünü savunan kaynaklar mevcuttur. Tarihi Meles'in çok kısa olduğu ve kaynaklarından çıkışından hemen sonra bir göl oluşturarak gözle görünür bir mesafe içinde denize döküldüğü tarif edilmiştir. Bu tanım Halkapınar'a uymaktadır. Ancak Halkapınar kaynağında mağara bulunmamazken, günümüz Meles Çayı (Kemer Çayı - Kervan Köprüsü Çayı) kaynağı yakınında bir mağara mevcuttur. Buca'nın önemli ziyaret yerlerinden birini oluşturan "Homeros Mağarası" Roma İmparatorluğu döneminden kalma ve günümüzde Kızılçullu olarak adlandırılan su kemerlerinin yakınındadır. Tarihi Meles Çayı'na denk geldiği öne sürülmüş üçüncü akarsu ise Bayraklı'dadır. Yakın geçmişte "Homeros Vadisi" şeklinde düzenlenen alan Bayraklı Çayı havzasının arkalarındadır. Meles aynı zamanda Tylonid hanedanından bir Lidya kralının adıdır (büyük ihtimalle M.Ö. 8. yüzyıl). Ä°nsanlar ve Para İnsanlar ve Para, 1955 Fransa yapımı kara filmdir. Özgün adı Du rififi chez les hommes olan film birçok ülkede sadece Rififi adıyla gösterilmiştir. Fransızca uzun adı Türkçede "Erkekler Arasında Maraza" gibi bir anlama gelen film için Türkçe kaynaklarda kullanılan diğer adlar arasında "Erkekler Arasında Hesaplaşma" ve "Erkekler Arasında Kavga" da sayılabilir. Ancak bunlar filmin gösterim adları değil, özgün adının çevirileri olarak parantez içerisinde zikredilmişlerdir. Ekim 1956'da Türkiye'de gösterileceği ilan edilmiş olan filmin adı Türkçe literatürde de çoğunlukla "Rififi" olarak anılmaktadır. Amerikan Karşıtı Faaliyetleri İzleme Komitesi (HUAC) tarafından soruşturulurken ülkesini terkeden ve Fransa'ya yerleşen Amerikalı yönetmen Jules Dassin'in Fransa'da çektiği ilk, Avrupa'da çektiği ikinci filmdir. (Bundan önce de 1950'de İngiltere'de Night and the City'yi yönetmişti). Filmin senaryosunu da Auguste Le Breton'un 1954 tarihli aynı adlı romanından René Wheeler ve bizzat yazarın kendisiyle birlikte uyarlayıp yazan Jules Dassin'in filmde önemlice bir de rolü vardır. Diğer önemli rollerini Jean Servais, Carl Möhner, Robert Manuel ve Robert Hossein'in paylaştıkları filmde İzmir doğumlu aktris Magali Noël de rol almaktadır. Filmin siyah beyaz görüntülerini Philippe Agostini çekmiş, özgün müziğini Georges Auric bestelemiştir. Bir soygun gerilim filmi olan "Rififi", eleştirmenler ve sinema otoriteleri tarafından Fransız kara filminin en iyi örneklerinden biri olarak değerlendirilmektedir. Filmde, bir grup soyguncunun Paris'in göbeğindeki ünlü bir mücevherat mağazasında neredeyse olanaksız bir soygunu gerçekleştirme çabaları anlatılmaktadır. Soygunun en ince ayrıntılarına kadar gösterildiği ve hemen hemen hiçbir konuşmanın geçmediği, müziğin bile kullanılmadığı, yarım saat kadar süren nefes kesici soygun sahnesinin bir benzeri, 1964 yılında yine Dassin'in yönettiği ve çekimleri Türkiye'de gerçekleştirilen Topkapı filminde bir kez daha kullanılmıştır. Oldukça düşük bir bütçeyle tamamlanan bu gangster filmi, bir soygunu adeta bir el kitabı yazar gibi çok ince detaylarıyla gösterdiği, ayrıca özellikle ikinci bölümünde yoğun bir biçimde aşırı şiddet sahnelerine yer verdiği için bazı ülkelerin sansürüne takılmıştı. Tarzıyla birçok soygun filmine ilham vermiş olan "Rififi" nin, 1971 yılında Türkiye'de bir yeniden çevrimi yapılmıştır. Erdoğan Tokatlı'nın yönettiği ve senaryosunu Auguste Le Breton'un romanından kendisinin uyarlayıp yazdığı filmin adı Üç Öfkeli Adam'dır ve başrollerinde Eşref Kolçak, Bilal İnci ve Süleyman Turan oynamışlardır. "Rififi", ilk gösteriminin yapıldığı Cannes Film Festivali'nde Altın Palmiye ödülüne aday gösterilmiş, aynı festivalde Jules Dassin'e "en iyi yönetmen" ödülü verilmiştir. Sakin, mert ve sözünün eri bir adam olan Tony Stephanois (Jean Servais) mücevher hırsızlığından beş yıl hapiste yattıktan sonra iyi halden salıverilmiştir. Ama işsiz ve beş parasızdır. Çok önemsiz bir kumar borcunu bile ödeyemeyecek duruma düşmesine rağmen küçük oğluna vaftiz babalığı yaptığı yakın arkadaşı Jo (Carl Möhner) ve eski mücevher hırsızlarından Mario (Robert Manuel)'nun yeni bir kuyumcu soygunu teklifini düşünmeden geri çevirir. Aynı gece Tony, eski sevgilisi Mado (Marie Sabouret)'nun "L'Âge d'Or" ("Altın Çağ") adlı gece kulübünün sahibi ve Grutter çetesinin lideri Pierre Grutter (Marcel Lupovici)'le takıldığını öğrenince bozulur. Grutter'in Mado'yu lüks içinde yaşattığını görmekse Tony'yi çılgına çevirmiştir. Önce Mado'ya şiddet uygulayan Tony, fikrini değiştirerek eski dostlarının soygun teklifini kabul eder. Ancak soygunu daha kapsamlı tutmak ve sadece vitrindekileri değil kasada saklanan bütün mücevherleri çalmak şartını ileri sürer. Bunun üzerine aslen bir İtalyan olan Mario, kasa açma konusunda şöhret sayılan vatandaşı Cesar'ı (bu rolü Jules Dassin, Perlo Vita takma adıyla oynuyor) işe almayı önerir. Dört kişilik çete başbaşa vererek çok sofistike bir alarm sistemi ile korunan Paris'teki ünlü bir mücevherat dükkânını soymak için dahiyane bir plan geliştirirler. Bir pazar gecesi, kapalı olan mağazanın üst katındaki apartman dairesine girecekler, evde yaşayanları etkisiz hale getirdikten sonra tavanı delerek mücevherci dükkânına ineceklerdir. Soygun planladıkları gibi ilerler, Cesar teknik bir çalışmayla kasayı açar ve tüm mücevherleri alıp aynı yoldan çıkarlar (perdede yarım saat süren bu uzun soygun sahnesi sırasında oyuncular tek bir söz sarfetmezler, müzik vb de işitilmez. Soygun ince ince tüm ayrıntılarıyla gösterilir. Dassin'in bu mizanseni sonraki yıllarda birçok soygun filmine ilham kaynağı olacaktır.) Tüm polisler alarma geçmiş onları ararken çalıntı mücevherleri Londra'ya, önceden ayarladıkları İngiliz işbirlikçilerine ulaştırırlar ve İngiltere'den gelecek paraları beklemeye başlarlar. Ancak Cesar soygun sırasında diğerlerinden habersiz olarak değerli bir elmas yüzüğü kendisi için ayırmıştır. Kadınlara düşkünlüğüyle tanınan Cesar bu yüzüğü Grutter'in gece kulübünün şarkıcısı, yeni sevgilisi Viviane (Magali Noël)'a hediye edince Tony'yle araları hiç de iyi olmayan rakip Grutter çetesinin soygundan haberi olur. Şimdi mücevherleri onlar da istemektedir. Cesar'ı yakalayıp konuşturan Grutter, o sayede Mario ve karısı Ida (Claude Sylvain)'ya ulaşır ve onları da işkence yaparak öldürür. Bu arada Cesar'ı bağlı olarak tutulduğu terkedilmiş gece kulübünün mahzeninde bulan Tony, onu boşboğazlık yaptığı için öldürür. Bu sırada Pierre Grutter'in eroinman kardeşi Remi Grutter (Robert Hossein), abisinin emriyle Jo'nun 5 yaşındaki oğlu Tonio (Dominique Maurin, Tony onun vaftiz babasıdır)'yu annesi Louise (Janine Darcey)'in yanından kaçırıp rehin alır. Serbest bırakma karşılığında Londra'dan gelecek paraları istemektedir. Tony, Tonio'nun rehin tutulduğu kır evini bulur, Remi Grutter'i öldürerek Tonio'yu kurtarır ve bir kafeye emanet eder. Oğlunun kurtulduğundan habersiz olan Jo, Pierre'in telefonu üzerine Londra'dan henüz gelmiş olan para dolu bavulu kapıp oğlunun rehin tutulduğu kır evine koşar ama orada kendisini bekleyen Pierre Grutter tarafından öldürülür. Kır evine hemen onun arkasından gelen Tony Pierre'i öldürür ama kendisi de ağır yaralanmıştır. Son bir gayretle vaftiz oğlunu arabasına alarak şehre doğru zorlukla gider ve annesine teslim eder etmez kan kaybından arabada can verir. Filmle aynı adı taşıyan ("La chanson "Le Rififi"") şarkıyı filmde İzmir doğumlu Fransız aktris - şarkıcı Magali Noël seslendirir (27. dakikadan itibaren). Filmde gece kulübü şarkıcısı Viviane rolünde oynayan Noel, bu hareketli parçayı kulüpte sahne arkasına gerilmiş özel bir perdeye arkadan birtakım slaytların ve silüet görüntülerin projeksiyonu eşiliğinde seslendirir. Bestesini M. Philippe-Gérard'ın yaptığı bu parçanın sözlerini Jacques Larue yazmıştır. Parçanın sözleri gansterlerin dünyasında "hırgür", "maraza", "hesaplaşma" gibi anlamlara gelen argo bir sözcük olan "rififi" ye küçük bir aşk öyküsü üzerinden açıklama getirir. Filmin bu tema şarkısı dışında kalan diğer müziklerini Georges Auric yapmıştır. Aman (albüm) Aman, Eylem Kızıl'ın 2006'da çıkardığı albüm. Wesley 2 Play - Magic C - Gary Benson ve Tony White gibi ünlü aranjörlerle çalışan ve albümünün ilk video klibini, albümle aynı adı taşıyan "Aman" adlı şarkıya çeken genç vokal İngiltere'de yayınlanan müzik yarışması X - Faktör'de elli bin kişi arasından ilk elliye girmeyi başardı. Satışlarda 100.000 barajını aşarak MUYAP'tan ödül aldı. Bu albümün isim ve çıkış şarkısı "Aman" ülke çapında büyük bir hit oldu ve peşine "Mız Mız", "Masum Masum" ve "Allah Allah" gibi diğer hitler geldi. Albümün tanıtımı için 4 klip çekildi, Eylem bu çalışmalarıyla hem Türkiye hem de Kıbrıs'ta çeşitli "en iyi çıkış" ödüllerinin sahibi oldu. Kabuk böceği Kabuk böceği, hortumlu böcekgiller (Curculionidae) familyasının Scolytinae alt familyasından kın kanatlı böceklerin ortak adı. Daha önceleri kendi adına ayrı familyada (Scolytidae) sınıflandırılıyordu. Türlerin çoğu ağaç kabuğunda ya da odununda yaşar. Genellikle renkleri kahverengi ya da siyahtır. En önemli orman zararlıları bunlardır. Ağaçları kurutabilirler. Boyları genellikle 0.5 cm nin altındadır, nadiren 1 cm yi geçerler. Türkiye'deki en iri türü 9 mm boyuyla dev soymuk böceğidir ("Dendroctonus micans") Çok tehlikeli orman zararlıları arasında sayılmakla birlikte çoğu ikincil zararlıdır. Ancak yaşlı, yaralı, hastalıklı ve zayıf ağaçlara saldırırlar. Sağlıklı ağaca saldırmazlar; zira, bu sağlıklı ağaçlardan akacak reçine ve özsuda hemem boğulabilirler. Zararlarının salgın hâle geçmesine çok defa insan sebep olur. Rüzgârın dalları kırması ya da kesilen kısımların yerde bırakılması bu salgını çok kuvvetlendirir. Rüzgârın ve kışın ormanlarda oluşturduğu tahribata bağlı salgın kolay kolay önlenemez. Ipini Türkiye'de Rhizophagus Grandis, "Aulonium ruficorne", "Corticeus fraxini", "Thanasimus formicarius", "Raphidia ophiopsis", "Rhizophagus depressus" ve "Temnochila coerulea" en yaygın avcı türlerdir.Belirli zamanlarda Avcı böcek üretimi 53 adet laboratuvarda yürütülmekte olup, 2012 yılında 4 farklı cinsten 539 bin 678 adet avcı böcek üretilerek ormanlara salınmıştır. Hasan Sungur Civelek Hasan Sungur Civelek (d. 1967 İzmir, Türkiye). Türk entomolog ve taksonomist. Uzmanlık alanı Agromyzidae familyasıdır. Şu ana kadar 1 takson tanımlamış ve 1 taksona da adı verilmiştir. 1984 yılında İzmir Atatürk Lisesini bitirdi ve aynı yıl başladığı Ege Üniversitesi Ziraat Fakültesi Bitki Koruma Bölümünden 1988 yılında mezun oldu. 1988 yılı Eylül ayında aynı bölümün Entomoloji Anabilim Dalında yüksek lisans eğitimine başladı. 1990 yılında Entomoloji Anabilim Dalında araştırma görevlisi olarak akademik hayata başladı. 1991 yılında yüksek lisans çalışmasını tamamladı. 1992-1993 yıllarında vatani görevini tamamladı. 1994 yılında başladığı doktora eğitimini 1998 yılında tamamlayarak Entomoloji Anabilim Dalında doktor unvanını aldı. 2004 yılı Aralık ayında Entomoloji Doçenti unvanını aldı. 2012 yılında Entomoloji Profesörü unvanını alan sayın Prof. Dr. Hasan Sungur CİVELEK Muğla Sıtkı Koçman Üniversitesi öğretim üyeliği görevini yürütmektedir. Bilkent Holding Bilkent Holding'in temelleri, 1968 yılında inşaat sektöründe faaliyet göstermek üzere Prof. Dr. İhsan Doğramacı tarafından kurulan Dilek İnşaat ile atılmıştır. 1969 yılında Tepe Ağaç Metal ve Makina Sanayi ile Meteksan şirketleri kurulmuş ve 1986 yılında ise gerçekleştirilen yeniden yapılanma sürecinde şirketler, Bilkent Holding çatısı altında toplanmıştır. Bilkent Holding; inşaat, mobilya üretimi, perakende, matbaacılık, savunma sanayi, güvenlik, spor merkezleri, sigorta, turizm, enerji, gayrimenkul, hizmet sektörlerinde faaliyet göstermekte ve sahip olduğu iştirakleriyle havalimanı ve deniz otobüsleri işletmeciliğinde de etkin olarak yer almaktadır. Bilkent Holding ve bağlı ortaklıklarının elde ettiği tüm kaynaklar, daha fazla öğrencinin burslu okutulması ve öğrencilerin en modern biçimde eğitim alabilmesi için Bilkent Üniversitesi’ne aktarılmaktadır. Bilkent Holding’in bünyesindeki şirketler; Taahhüt ve Proje Şirketleri: Tepe İnşaat (1969), Tepe Prefabrik (1977), Meteksan Savunma (2006), Bilbak (1991) Sanayi ve Ticaret Åžirketleri: Tepe Home (1997), Tepe Betopan (1984), Meteksan Matbaa (1969), Bilenerji (1993) Kurumsal Hizmet Şirketleri: Tepe Servis (2008), Tepe Savunma ve Güvenlik (1993), BCC Catering (1993), Tepe İş Sağlığı ve Güvenliği (2013), Tepe Servis Card (2017), Adonis (2010) Bireysel Hizmet Şirketleri: Sports International (1994), Bil Sigorta (1989), Tepe Güvenlik (2011), Bilintur/ Bilkent Otel (1990) Gayrimenkul Yönetimi Şirketleri: Bilkent CYBERPARK (2001), Tepe Emlak Yatırım (1996) Bilkent Holding kendi özsermayesi olan şirketlerin yanı sıra alanında uzman iştiraklerinin deneyimleriyle büyümeye devam etmektedir. 1997 yılında İstanbul’da Bilkent Holding ve Akfen Holding’in ortak girişimiyle kurulan TAV Havalimanları Holding’in yanı sıra, TAV Yatırım Holding, İstanbul Deniz Otobüsleri ve Travelex Turkey Bilkent Holding’in iştirakleridir. Nurol Holding Nurol Holding A.Ş., Türkiye’de faaliyet gösteren holding kuruluşu.Ticaret, savunma sanayi, inşaat- makine ve imalat, turizm, finans alanlarında faaliyet gösterir. 1966 yılında Arhavi (Artvin) kökenli Çarmıklı ailesine mensup, 3 erkek kardeşin ortaklığı ile holdingin ilk firması olan Nurol İnşaat A.Ş. kurulmuştur. İsmini, Nurettin, Erol, Oğuz isimli kardeşlerin isimlerindeki hecelerden alır . Şirketler, 1989 yılında holding çatısı altında birleşmiştir. Merkezi Ankara’dadır. Ankara’nın en güçlü holdinglerindendir. İnşaat ve Taahhüt sektörü ; Savunma ve İmalat sektörü ; Finans sektörü; Ticaret ve Hizmet sektörü ; Turizm sektörü ; Nurol Holding Tarihçe https://www.nurol.com.tr/tarihce Nurol Holding YÃ¶netim Kurulu https://www.nurol.com.tr/yonetim-kurulu Nurol Holding Organizasyon https://www.nurol.com.tr/organizasyon-semasi Candelaria, Tenerife Candelaria, İspanya'nın, Kanarya Adaları Özerk Topluluğu'nun, Santa Cruz de Tenerife İli'ne bağlı şehir. 2009 sayımlarına göre 24,319 kişilik nüfusuyla Santa Cruz de Tenerife İli'nin en büyük 9. şehridir. Şehrin yüzölçümü, 49,18 kilometrekaredir. (19 sq mi.) Nüfus yoğunluğu ise 494,49 kişi/km²'dir. (1.280,7/sq mi) Candelaria'nın rakımı en yüksek noktada 5 metredir. (16 fit.) 2007 seçimlerine göre şehrin başkanı İspanyol Sosyalist İşçi Partisi'nden, José Gumersindo García Trujillo'dur. Şehrin, azizi, Sebasteli Vlas'tır. Azizesi ise Meryem Ana ve Virgen de Candelaria'dır. Virgin de Candelaria, şehrin onursal başkanı olarak kabul edilir ve Kanarya Adaları'ndaki tüm şehirlerin ve Kanarya Adaları'nın onursal başkanı ve kutsal azizesidir. Candelaria'nın, ISTAC Kodu, 38-40-011'dir. Telefon alan kodu (+34) 050'dir. Posta kodu ise, E-38-530'dur. ISO Kodu ise, ISO 3166-2:ES-TE-TF-CA'dır. Candelaria'nın kuruluş tarihi tam olarak bilinmemektedir. Ancak 1309'e kadar çobanların hayvanlarını otlattığı küçük bir köy olduğu bilinmektedir ve o zamanlardaki adı belli değildir. Şu anda Kanarya Adaları, Guançeler denilen yerli halk tarafından iskan edilmişti. Ancak 1309'da Güímar Krallığı'nın, ölgeyi fethetmesiyle, şehire, Tenerife Adası'nın o zamanki ve şimdiki kutsal patronu olan, Virgen de Candelaria onuruna "Candelaria" adı verilmiştir. İlerleyen zamanlarda, İslamlığın Yayılışı sırasında şehir Güimar Krallığı'nda kalmıştır. Ancak Kristof Kolomb'un yaptığı keşifler sırasında, 1490? yılında Candelaria, İspanya Krallığı topraklarına dahil olmuştur ve o günden beri İspanya Krallığı'na aittir. Ayrıca, Candelaria sahilinde, şehrin 9 eski Kanarya Adaları kralının heykelleri bulunmaktadır. Zamanın, Güímar Kralı Mencey Añaterve'nin ve Anaga Kralı Mencey Beneharo'nun da heykelleri vardır. Şehrin, adı Virgen de Candelaria onuruna Candelaria olduktan sonra, Virgen de la Candelaria, Meryem Ana ve Sebasteli Vlas'la birlikte şehrin azizleri ve azizeleri olmuştur. Virgen de la Candelaria, ayrıca onursal başkan ilân edilmiştir. Candelaria adı, İspanyol öncesi Kanarya Adaları'nda yaşamış, Güímar Krallığı'nın, ölgeyi fethetmesiyle, şehire, Kanarya Adaları'nın kutsal patronu olan, Virgen de Candelaria onuruna "Candelaria" adı verilmiştir. 2009 sayımlarına göre, Candelaria'nın nüfusu 24,319 kişidir. Şehrin, demografisine bakacak olursak, nüfus 1990'dan bu yana sürekli artış göstermiştir. Aşağıdaki tabloda, 1991'den, 2009'a, Candelaria nüfusundaki değişimleri görüyorsunuz; Candelaria Şehri'ndeki, önemli turistik mekanlar; Candelaria'daki en önemli ve turistik yapı "Candelaria Bazilikası" ve "Patrona de Canarias Meydanı"'dır. 1949 yılında inşaatı başlayan ve 1959 yılında tamamlanan Candelaria Kilisesi'nin önündeki Patrona de Canarias Meydanı'na, önemli 9 Kanarya Adaları kralının heykellerinin inşaatı ise 1993 yılında bitmiştir. Ayrıca Candelaria Kilisesi, Kanarya Adaları'nın ilk ve tek Meryem Ana Kilisesi'dir. Virgin de Candelaria'ya da ibadet edilir. Achbinico Mağarası, Candelaria'nın başka önemli turistik mekanıdır ve mağara değil kilisedir. San Blas Mağarası olarak da adlandırılır. Kanarya Adaları'nın ilk Hıristiyan kilisesi olarak bilinir. Dindar hristiyan hacılar tarafından kullanılır. Ayrıca, Virgin de la Candelaria'ya da ibadet edilir. Başka bir önemi ise, eski İspanyol öncesi Tenerife krallarının burada vaftiz edilmesidir. 1446 yılında inşa edilmiştir. Candelaria Bazilikası'nin hemen arkasında bulunur. Kanarya Adaları'nda ortodoksluğun önemli temsilcilerinden biri olmuş ve Candelaria'da yaşamış, Piskopos Pérez Cáceres'in adının verildiği sokak. Candelaria'daki ilk ve tek ortodoks kilisesi olan Pérez Cáceres Ortodoks Kilisesi'nin ve klasik, balkonlu mimarideki İspanyol evlerinin bulunduğu sokaktır. Candelaria'nın Rojos de Candelaria adında bir beyzbol takımı vardır. Ayrıca, şehirde Virgen de Candelaria için verilen festivalde, Patrona de Canarias Şehir Meydanı'nda, Kanarya Adaları'nın geleneksel sporlarından birisi olan "Kanarya Güreşi" turnuvaları yapılır. Herkes bu turnuvalara katılabilir. Ayrıca, Ağustos'ta, Candelaria Şehri halkı, kendi futbol takımları olmadığı için (halkın neredeyse tamamı, CD Tenerife'yi tutar.) şehre 20 km. uzakta olan Santa Cruz de Tenerife'nin futbol takımı, CD Tenerife'yi, La Liga 2 final maçlarında desteklemeye gider. Ayrıca, şehirde, okullar, liseler, eğitim merkezleri, birkaç spor salonu, bankalar, çeşitli dinlere ait kiliseler, plajlar ve şehir meydanları ve plazaları bulunur. Superliga Superliga ile aşağıdakiler kastedilmiş olabilir: Jorge Fucile Jorge Ciro Fucile Perdomo (d. 19 Kasım 1984, Montevideo), Uruguaylı futbolcudur. Uruguay'ın Nacional ekibinde defans mevkiinde forma giymektedir. Fucile, profesyonel futbol kariyerine ülkesinin Liverpool Montevideo kulübünde başladı. 31 Ağustos 2006'da Porto'ya bir yıllığına kiralandı ve ligde 18 maçta forma giyerek takımının lig şampiyonluğunu kazanmasına katkı sağladı. Sezon sonlarına doğru Porto, kendisiyle 5 yıllık sözleşme imzaladı. Fucile, kısa zamanda takımın defansının değişmezleri arasına girmeyi başardı. Fucile, Uruguay adına ilk maçına, 24 Mayıs 2006'da, 2-0 kazandıkları Kuzey İrlanda karşısında çıktı. 2007 Copa América'da 4 maça çıkarak, takımının turnuvayı 4. sırada bitirmesinde pay sahibi oldu. 2010 FIFA Dünya Kupası'nda da mücadele eden Fucile, toplamda dört maçta forma giydi. Reanimation Reanimation, Linkin Park'ın 2002 yılında Hybrid Theory albümünün şarkıları esasında çıkardığı remix albümdür. Albüm Billboard 200 listesinde 33 hafta 2. sırada kalmıştır. Dünya çapında 270.000 kopya satmayı başarmıştır. Albümde bir şarkı Pts.OF.Athrty single gibi çıkarılmıştır. Bu albümün hazırlanmasında hizmetleri bulunan bir şarkıcı vardır. Bunlardan en başlıcaları: Jay Gordon, Motion Man, Chali 2na, Stephen Richards, Josh Abraham, Aaron Lewis, Jonathan Davis ve başkalarıdır. 1985 Türkiye'nin Ottawa Büyükelçiliği saldırısı 1985 Türkiye Ottawa Büyükelçiliği saldırısı, 12 Mart 1985 tarihinde Türkiye'nin Kanada'nın Ottawa şehrindeki büyükelçiliğine yapılan baskın. Ermeni Devrimci Ordusu mensubu Kevork Maraşlıyan (d.1949), Rafi Panos Titizyan (d.1957) ve Ohannes Nubaryan (d.1955) adlarındaki üç Ermeni saldırgan, 12 Mart 1985 tarihinde yerel saatle 07.00'de Türkiye'nin Ottawa Büyükelçiliği binasını bastılar. Bina girişindeki Kanadalı koruma görevlisi Claude Brunelle, saldırganlarla girdiği çatışmada göğsüne saplanan iki mermiyle yaşamını yitirdi. Saldırganlar konutun kapısını bombayla patlatıp içeri girdiler ve doğrudan Büyükelçinin odasına yöneldiler. Sesleri duyan Büyükelçi Coşkun Kırca, balkondan atladı ve saldırganların görüş alanı dışına çıktı. Kanada Kraliyet Atlı Jandarma Kuvvetleri'nden 100 kadar polis 10 dakika içinde binanın etrafını sardı. Büyükelçinin eşi Bige Kırca ve kızı Gülcan Kırca dahil olmak üzere 12 kişiyi rehin alan saldırganlar, saat 11.05'te teslim oldular. Düşmenin etkisiyle yaralanan ve sağ kalça kemiği, sağ topuk, sağ kol dirseği ve leğen kemiği kırılan Büyükelçi Kırca hastaneye kaldırıldı ve burada kaldığı 1,5 ay boyunca tedavi edildi. Türk hükümeti Claude Brunelle anısına memleketinde oluşturulan öğrenim bursuna katkı yaptı ve ailesin şilt tevdi etti. Ön duruşmaları 7-10 Mayıs 1985 tarihlerinde yapılan ve 14-31 Ekim 1986 tarihlerinde Ontario Eyalet Yüksek Mahkemesi'nde yargılanan Maraşlıyan, Titizyan ve Nubaryan, 31 Ekim 1986 günü açıklanan kararla, "birinci derece cinayet" suçundan ömür boyu hapis cezasına çarptırıldılar. Katillerin avukatlarının yaptıkları itiraz reddedildi. Maraşlıyan ve Nubaryan 19 Şubat 2010 tarihinde serbest bırakıldılar. Titizyan ise iki ay sonra serbest bırakıldı ve Ermenistan'daki ailesinin yanına gitti. Live in Texas Live in Texas - Linkin Park'ın ilk Canlı albümü, 3. DVD'si. 18 Kasım 2003'te yayınlanmıştır. Hero: 108 Hero: 108 (Türkçe anlamı: Kahraman 108), Cartoon Network üzerine kurulu bir animasyon dizisidir. Serinin yapımcısı Yang-Ming Tarngdır. Yapımcı şirketleri; Gamania, Hong Ying Animation, Taffy Entertainment, Telegael Teoranta and Moonscoop olup, animasyon Mike Young Productions ile birlikte yapılmıştır. Seri ilk gösterimini Birleşik Krallık'ta 1 Mart 2010 tarihinde yapmıştır. Hikâye, Gizli Krallık'ta barış için insanlar ve hayvanların savaşı hakkındadır. Türkiye'de 1 Mayıs 2010'da TNT'de ve 1 Haziran 2010'da Cartoon Network (Türkiye) kanalında gösterime girmiştir. 2. sezon ise Birleşik Krallık'ta 15 Ağustos 2011 tarihinde, ABD'de ise 4 Haziran 2012'de gösterime girmiştir. 8 Haziran 2012 tarihinde Birleşik Krallık'ta dizinin 2. sezonu da son bulmuştur. Ayrıca Hero: 108 in açılış ve kapanış jenerikleri Türkiye'de 2. sezonun başlamasıyla yayına girmiştir. Diziye Hero: 108 isminin verilmesinin nedeni, dizideki karakter Lin Chung önderliğinde bulunan 108 kahramanın birleşmesiyle Bronz Devin oluşturulmasıdır. Uzun zaman önce Gizli Krallık'ta, hayvanlar ve insanlar birlikte barış içinde yaşıyorlardı... Ta ki Oyun Bozan adında bir kötü hileci hayvanları, insanlara düşman edene kadar. Oyun Bozan ve hayvan orduları insanlara kötü davranır ve onları evlerinden tahrik ederler. Ama bunda bir umut vardır, genç kahramanların asi güçlerine teşekkür ederler. Bu kahraman grubu, “Koca Yeşil” adında terkedilmiş dev kaplumbağa kabuğunda yaşarlar ve insanları korumak ve Gizli Krallık'ta barışı yeniden sağlamak için Oyun Bozan'a karşı savaşırlar. "Bakınız. " Cartoon Networkteki ana sayfasÄ± AXN Crime AXN Crime, AXN tarafından işletilen ve Avrupa'nın belli ülkelerinde yayın yapan bir televizyon kanalıdır. Kanalda Genellikle TV dizileri ağırlıktadır. Kanal, 1 Mayıs 2006 yılında kurulmuştur. Amasya dağ çayı Amasya dağ çayı ("Sideritis amasiaca"), ballıbabagiller (Lamiaceae) familyasından "Sideritis" cinsinden dağ çayı türü. Türkçe adları arasında ayrıca, Amasya ada çayı , Amasya kekiği ve Tosbağa otu adları da bulunur. Orta Doğu ve Anadolu florası üzerine çalışan Alman botanikçi Joseph Friedrich Nicolaus Bornmüller (1862-1948) tarafından Amasya'da toplanıp tanımlanan bitkiye epitet olarak bu ilin adı verilmiştir. Endemik olarak dünyada yalnızca Türkiye'de bulunan bitki Karadeniz Bölgesi ve bitişiğindeki Orta Anadolu kısmında, 300 ilâ 600 m rakımlı dağlarda yayılım gösterir. Habitatı kuru kireçtaşı kayalıklar ve bağlardır. Çok yıllık otsu bitkidir. Temmuz ayı boyunca çiçeklilik süresi bulunur. Kurutulan yapraklı sapları ada çayı gibi demlenerek tüketilir. Jan Ingenhousz Jan Ingenhousz ya da Ingen-Housz (d. 8 Aralık 1730 - ö. 7 Eylül 1799) Hollandalı fizikçi, fizyolog, biyolog ve kimyagerdir. Fotosentez için ışığın gerekli olduğunu, böylece de fotosentez işlemini bulmuştur. Ayrıca "Hücresel Solunum" konusunda önemli adımlar atmıştır. Yaşadığı dönemde, Avrupa ve özellikle Avusturya'nın önemli ailelerinden olan "Habsburg" ailesini (Viyana'da) çiçek hastalığına karşı başarılı bir şekilde aşılamasıyla ve Habsburg hanedanında özel danışman ve fizikçi olmasıyla bilinirdi. 1779'da Ingenhousz, ortamda ışık olduğunda bitkilerin yeşil bölümlerinden hava baloncuklarının çıktığını, ortamda ışık olmayınca da bu işlemin durduğunu fark etti. Ayrıca bu baloncuklardaki gazın oksijen olduğunu belirtti. Ayrıca karanlıkta bitkilerin dışarıya karbondioksit verdiğini saptadı. Aynı şekilde, ışıklı ortamda dışarı verilen oksijenin karanlık ortamda dışarı verilen karbondioksitten fazla olduğunu da buldu. Bu bilgiler aslında bitkilerin ağırlığının sadece topraktan değil havadan da geldiğini kanıtlamış oldu. Hollanda ve Viyana dışında Fransa, İngiltere, İskoçya, İsviçre arasında da vakit geçirdi. Elektrik, ısı iletimi ve kimya alanlarında araştırmalar yaptı. Ayrıca kendisi Benjamin Franklin ve Henry Cavendish ile tanıştı. 1785'te, kömür tozlarının alkol üstündeki düzensiz hareketini açıkladı ve bu yüzden Brown Hareketi'nin kaşifi olduğu iddia edilir. 1779'da, "Royal Society" bilim topluluğuna akademi üyesi olarak seçildi. 1799'da İngiltere'nin Calne şehrinde öldü ve oraya gömüldü. Karısı da bu ölümden bir yıl sonra öldü. Ahmet Karahan Ahmet Karahan (d. 1929, İslahiye, Gaziantep, Türkiye), Türk siyasetçi. Ankara Üniversitesi Hukuk Fakültesi'ni bitirdi. Savcılık, Hakimlik ve Serbest Avukatlık yaptı. 5.(XVI.) Dönem Gaziantep Milletvekilliği ile Devlet Bakanlığı yapmıştır. Evli ve dört çocuk babasıdır. Eurytomidae Eurytomidae, zar kanatlılar takımından böcek familyası. Birçok zoofaj ve fitofaj türü içerir. Bazı türleri bitkilerdeki hayvanları yiyip bitirdikten sonra, bitki dokularına saldırarak özsu emerler. Siyah ya da sarı renkli, 2–4 mm boyda, uzunca vücutlu arıcıklardır. Anten ince olup ucunda topuz bulunmamaktadır. Pronotum kare gibi olup, yumurta koyma borusu çok kısadır. Türkiye'de önemli zararlı türler arasında badem iç kurdu ("Eurytoma amygdali"), fıstık iç kurdu ("Eurytoma pistaciae"), siyah fıstık iç kurdu ("Eurytoma plotnikovi"), baklagil arıcığı ("Bruchophagus gibbus") sayılabilir. Banksia Banksia, Proteaceae bitki ailesindeki 170 civarında türün familyasıdır. Bu Avustralya kır çiçekleri ve halka özgü bahçe bitkileri özgün çiçek başakları ve meyve "kozakları" ve uç kısımlarıyla kolaylıkla tanınırlar. Boyuta ulaşırken, banksialar yere serilmiş odunsu makiden 30 metre yüksekliğindeki ağaçlara kadar erişir. Orman, (bazen) yağmur ormanı, çalı arazisi, biraz daha fazlası ve manzaralar; Avustralya'nın çöllerinde olmadığı halde, genellikle çok çeşitli görünümlerde bulunurlar. Ağır balözü yetiştiricileri, banksialar Avustralya çalısındaki besin zincirinin hayatî bir parçasıdır. Ankara Üniversitesi Gözlemevi Ankara Üniversitesi Gözlemevi, 1959 yılında Ahlatlıbel, Ankara'da, astrofizikçi Prof. Dr. Egbert Adriaan Kreiken tarafından kurulmuştur. Şu an gözlemevinde 4'ü sabit 9 optik teleskop ve 1 tane Radyo teleskobu bulunmaktadır. Gözlemevinde kullanılan eski gözlem araçlarının sergilendiği Rasathane Müzesi ve gece gözlem gruplarının kalabildiği "Gözlemci Konutları" bulunmaktadır. 1954 yılında Ankara'da gözlemsel astronomiyi başlatmak amacıyla Ankara Üniversitesi Fen Fakültesi'ne bağlı bir gözlemevi kurulması kararlaştırıldı. Fakülte kentin merkezinde ve geceleri ışık kirliliğinden etkilendiği için gözlemevinin ulaşımı kolay, ışık kirliliğinden uzak, yılda yaklaşık 300 açık gözlem gecesine sahip Gölbaşı'na bağlı Ahlatlıbel mevkiinde yapılması kararlaştırıldı. 1955 yılında projenin hazırlanmaya başlanmasıyla ancak 1959 yılında gözlemevinin, 1 merkez bina ve 3 gözlem binasının temeli atıldı. Gözlemevi, 26 Ağustos 1963'te Uluslararası bir Astronomi toplantısı ile resmi olarak açıldı. Gözlemevi bir radyo teleskop, 15 cm çaplı bir astograf ve Coude teleskop ile gözlemlere başlamıştır. Adını gözlemevinin kurucusu olan Prof. Dr. Egbert Adriaan Kreiken'den alır. 406 mm açıklağa sahip bu teleskop ile genellikle çift yıldız ve değişen yıldızların fotoelektrik ışık-ölçüm gözlemleri yapılmaktadır. Apogee ALTA U47+ CCD kamerası, 1024x1024 13 mikron piksel E2V CCD47-10 arkadan aydınlatmalı yongası, OPTEC IFW filtre tekerleği, Johnson UBVRI – Strömgren uvbyHbeta – RGB filtreleri ve çeşitli göz mercekleri vardır. Teleskop bilgisayar kontollü veri aktarımı yapar. 2011 Yılında eski Maksutov binasına kurulmuştur. 356 mm açıklığa sahip bu teleskop ile çift ve değişen yıldızların ışık ölçüm gözlemleri yapılması planlanmaktadır. 300 mm açıklağa sahip bu teleskop ile genellikle çift yıldız ve değişen yıldızların fotoelektrik ışık-ölçüm gözlemleri yapılmaktadır. Optec SSP-5A fotoelektrik ışıkölçeri, standart 1 mm açıklıklı diyaframı, Johnson UBV filtreleri, motorize filtre sürgüsü vardır. Teleskop bilgisayar kontollü veri aktarımı yapar.2011 yılı içerisinde yeni binasına taşınacaktır. Adını montaj biçiminden alır. Coude tarzı teleskoplarda teleskop ne tarafa çevirilerse çevrilsin gözlemcinin konumu hep sabittir. 150 mm açıklığa sahip bu teleskop ile genellikle Güneş lekeleri gözlenir. Teleskop ayrıca gözlemevi tarafından düzenlenen popüler-eğitsel halk günlerinde de kullanılır. Teleskopta Güneş leke gözlemleri için Güneş projeksiyon merceği ve ekranı, Contarex fotoğraf makinesi, Lyott H-alfa monokromatörü, çeşitli filtreler ve göz mercekleri bulunur. Popüler ve eğitsel astronomi etkinliklerinde kullanılmak üzere; 2 adet bulunmaktadÄ±r. Daha önceleri radyo bölgedeki dalgaları yakalayıp gözlem yapmak için kullanılan bu teleskop şu an faal durumda değildir. (Bkz. Radyo teleskoplar) Gözlemevinde hava sıcaklığı, nem oranı gibi hava parametrelerini ölçen bir meteoroloji istasyonu bulunmaktadır. Rasathane Meteo Ankara Üniversitesi Gözlemevi, İncek Bulvarı üzerinde, Or-An Köprüsünden (Konya Yolu) 2 km uzaklıkta Ahlatlıbel mevkiindedir. sahip gözlemevinin rakımı 1256 metredir. Kızılay, Güvenpark'tan kalkan 190, 191, 192, 194 sefer sayılı EGO otobüsleri ile veya Ulus, Bentderesi'nden kalkan İncek dolmuşları ile ulaşılabilinir. Otobüs hareket saatleri yazlık ve kışlık tarifeye göre değişmektedir. GUAM Demokrasi ve Ekonomik Kalkınma Örgütü GUAM GUAM - Gürcistan, Ukrayna, Azerbaycan ve Moldova ülkelerinin bir araya geldiği örgüt. 10 Ekim 1997 yılında kurulmuştur . 1999-2005 yıllarında Özbekistan da örgütün üyesi olmuştur. Örgütün adı üye ülkelerin isimlerinin İngilizcedeki baş harflerinden oluşur. Özbekistan'ın üye olduğu dönemde örgüt GUUAM adını taşıyordu. GUAM - Azerbaycan, Gürcistan, Moldova ve Ukrayna başkanlarının 10 Ekim 1997'de, Strasbourg'da Ortak anlaşma imzalaması ile bu dört devletin birliği ile faaliyete başlamıştır. Anlaşma da Cumhurbaşkanları egemenlik, toprak bütünlüğü, sınırların dokunulmazlığı, demokrasi, hukukun üstünlüğü ve insan haklarına saygı ilkeleri temelinde Avrupa'da istikrarın ve güvenliğin güçlendirilmesi amacıyla her türlü iş birliğinin gelişimi ve öneminin altını çizmişlerdir. 7 Haziran 2001 yılında Yalta'da yapılan GUAM'ın ilk zirve toplantısı teşkilatın uluslararası alanda yapısal olarak şekillenmesi ve resmileşmesinde büyük rol oynamıştır. Devlet başkanları tarafından imzalanan GUAM'ın "Yalta Şartı" Taraf Devletler arasında iş birliğinin amaçlarını, ilkelerini ve yönlerini belirlemiştir. 22 Mayıs 2005 tarihinde GUAM'ın Kişinev'de düzenlenen zirve toplantısı üye devletlerin demokratik toplum, Avrupa'ya entegrasyon, ekonomik gelişme, bölgede istikrar ve güvenlik konularına ilişkin ülkelerin bakışlarını ortaya koymuştur. Devlet başkanları GUAM temelinde uluslararası örgütün kurulması gerektiğine dair ortak görüş belirtmişler ve bununla ilgili GUAM Dışişleri Bakanları Konseyi kararı almışlardır. Devlet başkanlarının bu kararı 22-23 Mayıs 2006 tarihinde GUAM'ın Kiev Zirve Toplantısı sırasında gerçekleşmiştir. Öyle ki, 1997 yılında meydan gelmiş birlik temelinde Demokrasi ve Ekonomik Kalkınma için Organizasyon - GUAM'dda tesis edilmiştir. Kiev Zirve toplantısında Cumhurbaşkanları GUAM'ın tüzüğünü kabul etmişlerdir. Ana sözleşmeye göre demokratik değerlerin egemen olması, sürekli gelişmenin teminatı, uluslararası ve bölgesel güvenliğin güçlendirilmesi, Avrupa'ya entegrasyon, üye devletlerin ekonomik, insani ve sosyal alanlarda iş birliğinin genişletilmesi örgütün başlıca amaçlarını oluşturmaktadır. Ayrıca, GUAM devlet başkanları tarafından Kiev zirve toplantısında kabul edilen "Demokrasi ve Ekonomik Kalkınma için Organizasyon - GUAM'ın kurulmasına ilişkin Kiev Bildirisi" nde aşağıdaki hususlar ve görevler açıklanmıştır: GUAM devletlerinin iş birliğinin pratik tezahürü olan Sanal Merkez ve Devletlerarası Bilgi ve tahlil Sistemi (VM / DİTS) projesi ve Ticarete ve Ulaşım Yardım (TNY) projesi gerçekleştirilmektedir. TNY GUAM ülkeleri arasında ticaret ve ulaşım alanında ilişkilerinin genişletilmesi ve güçlenmesi amacını taşır, VM / DİTS bilgi alışverişi ve diğer operasyonel nitelikli önlemleri hayata geçirmek aracılığıyla ticaret ve ulaşımın gelişmesine, o etkin ve güvenli faaliyet göstermesi sağlanır. Her iki proje GUAM-ABD Çerçeve Programı'nın temel öğeleri olarak birbirini tamamlar ve paralel şekilde hayata geçirilmesini öngörür. VM / DİTS projesi kapsamında her GUAM devletinde Milli Bilgi ve tahlil Merkezi ve İşçi gruplar oluşturulmuş ve emniyet organlarının ilgili uzmanları bu yönde ilk bilgi alışverişi yaparlar. TNY projesinin hayata geçirilmesi amacıyla her GUAM devleti ulusal planları temelinde her türlü çalışmayı sürdürürler. Ayrıca, belirtilmelidir ki, GUAM devlet başkanları Kiev Zirve Toplantısı sırasında Serbest Ticaret bölgesi hakkında Anlaşmanın gerçekleşmesinin başlanmasını ilan etmişler ve buna dair uygun çalışmalar yapılmaktadır. Alpha Kiev zirve toplantısında kabul edilen "Demokrasi ve Ekonomik Kalkınma için Teşkilat-GUAM devlet başkanlarının anlaşmazlıkların çözümü üzere Ortak Deklarasyonu" nda aşağıdaki temel hususlar belirlenmiştir: Ahmet Necip Bilge Ahmet Necip Bilge (d. 1912, Nevşehir, Türkiye) - (ö. 31 Temmuz 2001), Türk siyasetçi. 1934 yılında Ankara Üniversitesi Hukuk Fakültesi'ni bitirmesini müteakip Adalet Bakanlığı'nca açılan Avrupa imtihanını kazanarak, İsviçre'de Cenevre Hukuk Fakültesi’nde hukuk lisansı ve doktorası yapmıştır. Ankara Üniversitesi Hukuk Fakültesi Öğretim Üyeliği ve Dekanlığı, Kara Harp Okulu Öğretim Üyeliği, IX.Dönem Niğde Milletvekilliği (istifa: 25 Ağustos 1953), Kurucu Meclis Üniversite Temsilciliği (6 Ocak 1961-25 Ekim 1961), Danışma Meclisi Nevşehir Üyeliği (15 Ekim 1981-6 Aralık 1983) yapmıştır. 20 Ağustos 1979 tarihinde emekli olmuştur. Evli ve iki çocuk babasıdır. Constance Billard KÄ±z Lisesi Cecily von Ziegesar'ın Dedikoducu Kız adlı romanındaki üniforma giyilen hayali kız lisesidir. Yukarı Doğu Yakası zenginlerinin çocukları bu okula gider. Oldukça prestijli bir okuldur ve mezun olanlar genelde bir Ivy League okuluna gider. Romanın başrolleri bu liseye gitmektedir. Okulun kraliçesi Blair Waldorf'tur fakat o mezun olunca kraliçelik Jenny Humphrey'e geçmiştir. Badem iรง kurdu Badem iç kurdu ("Eurytoma amygdali"), Eurytomidae familyasından zararlı böcek türü. Diğer badem zararlıları içerisinde gerek yayılışı gerekse zarar oranının yüksek olmasıyla en önemli tür durumundadır. Yumurtalar gayet küçük oval yapılı ve süt beyazı renginde olup biri kısa, diğeri uzun olan iki uzantıya sahiptirler Larvaları beyaz renkli ve bacaksızdır. Boyları normal duruşlarında (kıvrık) 4–5 mm, açılmış olarak 7–8 mm dir. Üzerleri vücut renginde seyrek kıllarla kaplıdır. Olgun larva beyaz renkte, bacaksız hafif kıvrıktır; boyu 6.0- 8.0 mm kadardır. Pupa başlangıçta beyaz renktedir. Zamanla kirli sarı bir renk alır, renk gitgide koyulaşır ve siyah olana kadar devam eder. Ergini siyah renkli bir arıcık olup, dış görünüşü ile tamamen kanatlı bir karıncayı andırır. Ön kanatlar hemen hemen üçgen şeklinde, saydam, renksiz, petrol parıltılı ve ortası hafif kahverengimsidir. Arka kanatlar böbrek şeklindedir. Dişileri erkeklere göre iri vücutlu olup karın nihayetinde belirgin bir yumurta koyma borusu taşırlar. Siyah renkte, sadece femur ve tibialarının uçları ile tarsi sarı renkte; kanatlar saydam ve madeni pırıltılı, başta integument nokta şeklinde çukurcuklar içerir, antenler 10 segmentli; abdomen erkekte yumurta şeklinde, dişide uca doğru sivrileşir, ovipozitör (yumurta koyma borusu) iyice belirgin, dişi 7-7.5; erkek 5.5–6 mm boyundadır. Dişi yumurtalarını her meyveye bir tane olmak üzere kabuk altına yerleştirir. Bir dişi 80 kadar yumurta yapar. Yumurtalar 3-4 haftada açılır, çıkan larvalar 12 gün içinde meyvede beslenir ve çekirdek evini tamamen tahrip eder. Kurtlu meyveler renk değiştirir, sararır sağlamlara oranla daha erken kurur. Sonbahar ve kış aylarında genelde, ağaçta kalan bu meyvelerin yüzeyi siyahlaşır. Badem içkurdu kışı ağaç üzerinde kalmış ya da yere dökülmüş badem meyvesi içinde olgun larva döneminde geçirir ve meyve içinde pupa olur. Larvalar ilkbaharda pupa olur, birkaç hafta sonra da erginler yaklaşık 2 mm çapında bir delikten dışarı çıkarlar. Doğada ilk erginlerin görünme zamanları Nisan ayı ortalarından Haziranın ilk haftasına kadar değişiklik gösterir. Doğu ve Güneydoğu Anadolu’da Mayıs başından itibaren başlamakta olup, daha sıcak bölgelerde çıkış biraz daha erken (Nisan) olmaktadır. Larvalar olgun hale geldikten sonra, ertesi ilkbahara, bazen de daha sonraki ilkbahara kadar kuru meyvelerde bekleyebilirler. Ana konakçı badem olsa da erik ve kayısı ağaçlarında da bulunurlar. Ergini, yumurtasını meyvenin içine koyarken, meyve üzerinde çok küçük yara izi oluşturmaktadır. Ancak meyve gelişimiyle birlikte bu iz koynolur. Asıl önemli zararı larvalar yapar. Larva saldırısına uğramış bademler sağlamlardan daha çabuk kuruyarak renk değiştirir. Üst kabuktaki açık yeşil renk kaybolur. Kış aylarında ise üst kabuk rengi tamamen esmerleşir. Beslenme ilerledikçe zamanla iç kısmını tamamen yiyerek boşaltırlar ve sadece meyve içinin kabuğu kalır. Erginin çıkış yaptığı meyvelerin kabuk kısmında yaklaşık 2 mm çapında çıkış deliği görülür. En fazla badem üretimi yapan ülkeler sırasıyla ABD, İspanya, İran, Fas, Suriye, İtalya, Yunanistan ve Türkiye’dir. Badem iç kurdu bu ülkelerde üretimi düşürüp ekonomik kayba sebep olan en önemli badem zararlısıdır. Türkiye'de badem ağaçlarında %40 oranında bulunurlar. "Kültürel önlemler": Badem ağaçlarında çeşitlere göre meyvenin kurtlanma oranında farklılıklar olduğu bilinmektedir. Eğer bu kurtlanmayan çeşitler pomolojik özellikleri uygunsa, yeni tesis edilecek bademliklerde bu çeşitler tercih edilmelidir. (Türkiye'de en çok kurtlanan badem çeşitleri: Nonpareil ve Picantily) "Mekanik mücadele": Badem içkurdu ile bulaşık tüm bahçelerde hasat sırasında veya kış aylarında ağaçlar üzerindeki ve yere dökülen kurtlu bademleri toplayarak yakmak veya çok derin şekilde toprağa gömmek zararlıya karşı en etkin mücadele yöntemidir. "Kimyasal mücadele": Kullanılacak ilaçlar ve dozları hakkında en yakın il veya ilçe müdürlüklerine başvurulmalıdır. Münip Hayri Ürgüplü Münip Hayri Ürgüplü (1905, Ürgüp - 3 Haziran 1979), Türk siyasetçi. İstanbul Üniversitesi Hukuk Fakültesi mezunudur. Cenevre Hukuk Fakültesi'nde Hukuk Doktorası yapmıştır. İstanbul Üniversitesi Hukuk Fakültesi Medeni Hukuk Doçentliği, Sümerbank Hukuk Müşavirliği, İstanbul Elektrik Tramvay ve Tünel İşletmeleri Genel Müdürlüğü Hukuk Müşavirliği ve Avukatlığı, Serbest Avukatlık, TBMM XI. Dönem Nevşehir Milletvekilliği yapmıştır. Evli ve üç çocuk babasıdır. 1914-1916 yılları arasında şeyhülislamlık yapmış Ürgüplü Mustafa Hayri Efendi'nin oğlu, Eski başbakanlardan Suat Hayri Ürgüplü'nün kardeşi, Eski bakanlardan Turhan Esener'in kayınpederidir. Andrei Ionescu Andrei Ionescu, (d. 29 Mart 1988, Craiova, Dolj), orta saha mevkiinde ve hücuma dönük oynayan Rumen futbolcudur. Belçika'nın Royal Antwerp takımının formasını giymektedir. 24 Ağustost 2008'da Steaua București takımıyla 5 yıllık sözleşme imzalamıştır. 16 Temmuz 2009'da Ionescu Steaua București formasıyla, Macaristan'ın Újpest takımına karşı ilk Avrupa Ligi maçına çıkmıştır. 10 Şubat 2010'dan sezon sonuna kadar kiralık olarak Romanya'nın FC Politehnica Iaşi takımında oynamıştır. Keçili, Susuz Keçili, Kars ilinin Susuz ilçesine bağlı bir köydür. Köy, 1889'dan beri aynı adı taşımaktadır. Köy, Kars il merkezine 40 km, Selim ilçe merkezine 20 km uzaklıktadır. Köyde 1886 yılında 33 Kürt yaşamaktaydı. Craig Jones Sığır sineği Sığır sineği, İki kanatlılar (Diptera) takımının Tabanidae familyasından böceklerin ortak adı. Diptera takımının en büyük familyalarından biridir. 3500'den fazla türü vardır. 2006 rakamlarına göre Türkiye'de 164 türü bulunur. Bütün dünyaya yayılmış olan türleri memelilerin ektoparazitleridir. İnsanları acıtarak soktuklarından herkes tarafından kolayca tanınırlar. İnsan derisine hiç ses çıkarmadan ve çok yumuşak bir şekilde konduklarından, onlardan korunmak oldukça zordur. Ancak sokma işlemi ilerledikten sonra refleksif olarak korunma eylemi ortaya çıkar. Ayrıca, hastalık yapıcı organizmaların taşıyıcılığını yaparlar. Memelilerde ektoparazitlerdir. Dişileri kan emer; erkekleri ise bitki öz suyu ile beslenirler. Dişiler kan emmeleri esnasında bazı Protozoa ("Trypanosoma evansi, Besnoitia besnoiti, Trypanosoma theileri"), solucan ("Loa loa, Diroflaria roemeri, Elaeophora schneideri, Onchocerca gibsoni"), bakteri ("Francisella anthracis, Brucella" sp.) ve riketsiya ("Anaplasma marginale") kökenli hastalık etkenleri ile viral hastalıklara (at enfeksiyöz anemisi, "vesiculer stomatitis") mekanik ve biyolojik yollarla vektörlük yaparlar. Aynı zamanda konaklarının etrafında uçuşurken ve kan emerken verdikleri kaşınma hissi ve huzursuzluk yemden yararlanmaya engel olduğundan, verim düşüklüğüne neden olurlar. Tahmin Tahmin, gündelik dilde, bilinmeyen bir şey hakkında hakkında rastgele veya belirsiz bilgi kullanarak bir sonuca varmaktır. Elde var olan bilgiye dayanarak bir "çıkarım" yapılır, bu çıkarıma dayanarak geleceğe dönük bir "öndeyi" yapılabilir. Hem çıkarım (eğer eksik bilgiye dayalıysa), hem de öndeyi için gündelik dilde "tahmin" sözcüğü kullanılır. Eksik bilgi ile çıkarım yapma kavramının spesifik anlamlarına karşılık gelen daha özelleşmiş kavramlar vardır. Tahmin edilen şey bir nicelik ise "kestirim", bir anlam ise "yorum", bir bilimsel olgu ise "hipotez", bir matematiksel teorem ise "konjektür", bir hastalığın seyri ise "prognoz" denir. Geleceğe ait tahmin için "öngörü", "öndeyi" veya "yordama" denir ama bu tahmin, doğaüstü bilgilere veya duyumlara dayalıysa buna "kehanet", "falcılık", "durugörü" veya "içe doğma" denir. Çıkarım için kullanılan bilgiler, duyular yoluyla da elde edilmesi durumunda net algılanamayan bir duyum da tahmin konusu olabilir, bu durumda tahminin içine algılama ve tanıma kavramları da girer. Tahmin yapılırken elde olmayan bazı bilgilerin doğru olduğu, veya bunların olasılığı varsayılabilir. "Kehanet" veya "falcılıkta ise elde bilgi olup olmadığı tartışmalıdır. Olasılığı en yüksek tahmin edilen şeye (ve bunun yarattığı duyguya) "beklenti" denir. Felsefedeki anlamıyla ise "spekülasyon" (fikir yürütmek), olasılıklara dayalı çıkarımlarla tahminî bir sonuca varmaktır. Anlamlar hakkında tahminlere ise yorum denir, örneğin rüya yorumları. Kestirim, bir sonucun hesaplanarak elde edilen bir yaklaşımıdır, hesaplama için kullanılan bilgi eksik veya belirsiz olsa dahi elde edilen sonuç pratik anlamda kullanılabilirdir. Kestirim teorisi, istatistik ve sinyal işlemenin bir dalıdır, ölçülmüş veya gözlemlenmiş verilere dayanarak parametrelerinin kestirilmesi ile ilgilidir. Eğer tahmin edilen, bir gruba aidiyet ise, bu konu istatistik sınıflandırmanın sahasına girer. Matematikte "yaklaşıklama" (veya yaklaşıklık) veya kestirme, kendisi kolaylıkla hesaplanamayana bir niceliğin tipik olarak alt ve üst sınırlarının bulmak demektir. İlk sonuçlar kullanılmaz derecede belirsiz olsa da, hesaplamanın sonucu elde edilen özyineli girdi ile çıktı yinelemeli olarak temizlenebilir ve sonuç yaklaşık olarak doğru ve kesin olabilir. "Öndeyi" veya "yordama" olayların gelecekte nasıl gerçekleşeceğine dair bir deyimdir, çoğu zaman tecrübe veya bilgiye dalıdır. Bir öndeyi belli bir sonuç beklentisi hakkında olabileceği gibi bir grup sonucu da içerebilir. Gündelik dilde bazen "kehanet" de denir. Bu kavram için "öngörü" karşılığı da kullanılmakla birlikte, "öngörmek" aynı zamanda "planlamak", "kararlaştırmak", "göz önünde tutmak" anlamına da gelmekte olduğu için bu kullanım kavram kargaşasına yol açabilir. Ertesi günkü hava durumunun nasıl olacağını söylemek bir öndeyi veya yordamadır. Matematikte "konjektür", kanıtlanmamış, doğru görünen ve hatalı olduğu kanıtlanmamış bir önermedir. Bilimde ise "hipotez", gözlemlenebilir bir olgu için öne sürülen bir açıklamadır. Psikolojide bir olayın nedeni hakındaki tahminlere "çıkarım" denir. Kehanet, doğaüstü yollardan gizli, bilinmeyen şeyleri veya geleceği tahmin etme işidir. Kahinlerin etkinliklerinin sosyal bir boyutu vardır. Belli âdet veya kurallara göre ve çoğu zaman sosyal bir özellikleri vardır. Falcılık ise daha çok gündelik hayatla ilgilidir ve kişisel amaçlıdır. Varsayım eldeki bilgiler incelenmeden doğru olduğu sayılan bir önermedir. Tahmin yürütülürken elde olmayan bazı bilgilerin doğru olduğu varsayılabilir. Beklenti, (epistemik anlamda, en çok gerçekleşmesi muhtemel sayılan şeydir. Beklentiler kültürel birikimimizle ilişkilidir, örneğin yazı-tura atarken paranın yere geri düşmeme beklentisi, uzay çağından önce olmayan bir beklentidir. Tahmin yürütmekte kullanılan bilgi ve duyumların doğaüstü olması Parapsikolojinin sahasıdır. Prekognisyon (önsezi) geleceğe ait sezilere dayanan algılardır, bunlar şimdiki zamana ve duyularımıza dayalı olmayan bilgilerdir. Duru görüm, duyular dışında yollar ile bir kişi, cisim, yer veya olay hakkında bilgi edinmektir. Felsefedeki anlamıyla ise "spekülasyon" (fikir yürütmek), olasılıklara dayalı çıkarımlarla tahminî bir sonuca varmaktır. Edebiyat, antropoloji, sosyoloji gibi mutlak doğruların olmadığı sahalarda bir şeyin varlık nedeni veya anlamı hakkında "yorum" yapmak bir diğer tahmin türüdür, bu, yorumsama (hermeneutik) sahasının konusudur. Prognoz (Yunanca πρóγνωσις - ön bilgi), gelecekte olacak olaylar, gelişmeler veya şartlar hakkında bir deyimdir. Bu terim tıpta bir hastalığın gelişimi, süresi ve sonucunu hakkındaki beklenti olarak kullanılır. Cecily von Ziegesar Cecily von Ziegesar (doğum 27 Haziran 1970) yazdığı gençlik kitapları serisi "Gossip Girl" ile tanınan Amerikalı yazar. Von Ziegesar Norwalk, Connecticut'ta doğdu. Onun çocukluk hayâli büyüyüp balerin olmaktı; 3 yaşındayken derslere başladı ve 8 yaşında Amerika Bale Okulu'na seçildi, ama reddetti. Bir gençken, lise eğitimi için Manhattan'a taşındı. Von Ziegesar, mezun olunca Colby Koleji'ne gitti. Ardından 1 yıl Budapeşte'de yerel radyo merkezinde çalıştı. Ardından Arizona Üniversitesi'ndeki yazı çalışmaları için Amerika'ya geri döndü. Gençlerin yaşam stillerini anlattığı roman serisi "Dedikoducu Kız," 2002'de "The New York Times" çok satanlar listesinin zirvesine ulaştı. Seri 2007'de televizyona uyarlandı. Raoul Dufy Raoul Dufy (3 Haziran 1877 – 23 Mart 1953) Fransız fovist ressam. Kamu binaları için dekoratif çalışmalar olduğu kadar seramik ve tekstil ürünleri için renkli, dekoratif bir stil geliştirdi. Kalabalık açık hava etkinlikleri için yaptığı çalışmalarla tanınmıştır. Aynı zamanda kitap, tiyatro sahne, mobilya ve kamuya açık alan tasarımcısıdır. Pamukkale, Denizli Pamukkale, eski adıyla Akköy, Denizli'nin en büyük nüfuslu ilçesi. 12 Kasım 2012'de TBMM'de kabul edilen 6360 sayılı kanun ile adı değiştirilmiştir. 68 mahalleden oluşmaktadır. 1988'den beri UNESCO Dünya Mirası sayılan Pamukkale (Hierapolis) travertenleri bu ilçededir. Pamukkale Üniversitesi ilçe sınırları içinde yer almaktadır. Pierdomenico Baccalario Pierdomenico Baccalario (d. 6 Mart 1974,( Acqui Terme ), İtalyan fantastik çocuk kitapları yazarıdır. Kitapları 18 dile çevrilmiştir. Türkiye'de 27 kitabı yayımlanmıştır. Kum Kenti Prensi NGC 660 NGC 660, Balıklar takımyıldızı yönünde yaklaşık olarak 24 milyon ışık yılı uzaklıkta bulunan bir çubuklu sarmal gökada. Wilhelm Herschel tarafından 16 Ekim 1784 tarihinde keşfedilmiştir. M74 Grubu'nun bir üyesi olan NGC 660, birkaç kutup halkalı gökada'dan biridir. M74 Grubu M74 Grubu (ayrıca "NGC 628 Grubu" olarak da bilinir) Balıklar takımyıldızı yönünde bulunan küçük bir gökada kümesi. Sarmal gökada Messier 74, grubun en parlak gökadasıdır. Diğer üyeler ise tuhaf sarmal gökada NGC 660 ve bazı küçük düzensiz gökadalardır. Diğer olası üyeler; UGC 891, UGC 1104, UGC 1171, UGC 1175, ve UGCA 20. NGC 672 NGC 672, Üçgen takımyıldızı yönünde bulunan bir çubuklu sarmal gökada. Wilhelm Herschel tarafından 26 Ekim 1786 tarihinde keşfedilmiştir. NGC 1023 Grubu'nun üyesi olabileceği düşünülmektedir. NGC 695 NGC 695, Koç takımyıldızı yönünde yaklaşık olarak 408 milyon ışık yılı uzaklıkta bulunan bir merceksi gökada. Wilhelm Herschel tarafından 13 Kasım 1786 tarihinde keşfedilmiştir. Çayır sineği Tipulidae, çayırsineğigiller, tipulagiller, tipulasineğigiller çift kanatlılar (Diptera) takımından böcek familyası. Çayır sinekleri, ilkbahar ve yaz aylarında genellikle akarsu kenarlarındaki çayırlıklar ve fundalıklar ile ormanlar gibi nemli ve gölgeli yerlerde bulunurlar. İri vücutları, uzun bacakları ve hantal uçuşları ile kolayca tanınabilirler. En büyük türlerinin kanat açıklığı 10 cm olabilir. Toraksın dorsalinde “V” şeklindeki ek yeri en karakteristik özellikleridir. Sokucu iğneleri olmadığından kesinlikle sokamaz ve kan ememezler. Ergin evrede pek azında beslenme vardır. Bu da nektar veya serbest bitki öz sularını emme şeklindedir. Görünüşçe ("habitus") Limoniidae familyasına çok benzer; onlardan kanat damarlanması ve duyargalarının yapısıyla ayrılırlar. Kubbemsi yapılı toraksın dorsalinde "V" şeklinde mesonotal suturların bulunması, 5 segmentli olan palpin son segmentinin kamçı şeklinde uzaması, nokta gözlerin ("ocelli") bulunmaması, 2 kaide ("scapus" ve "pedicellus") ve 11 kamçı segmentine sahip duyargaların bulunması familyanın en karakteristik özellikleridir. Birleşik gözler büyük ve ayrı olup daire ya da oval şekillidir. Uzun yapılı olan rostrum uzun ya da kısa bir "nasus" taşır. Dar yapılı kanatları dinlenme esnasında yarı açılır veya abdomenin üstünde birbiri üzerine katlanır. Kanatları iki anal damarlı, diskoid hücreli, genelde büyük, uzun ve uç kısmında daha fazla damarlanmıştır. Serbest durumlu olan halter daima belirgindir. Uzun, ince yapılı ve oldukça narin olan bacaklar 5 segmentli olup eklem yerlerinden kolayca kırılabilir. Bitkiler üzerinde beslenirken, kuvvetli rüzgârlarla bitkilerde meydana gelen salıntılar, bacak eklemlerinin kıvrımları ile o denli azaltılır ki gövde bu salıntılardan çok az etkilenir. Tibia apikalde mahmuzsuz veya 1 ya da 2 belirgin mahmuzludur. Beş segmentli olan tarsusun son segmenti bir çift tırnak ve "empodium" taşır. İnce ve uzun yapılı olan abdomen, 9-10 segmentten oluşmuştur. Abdomen sonu, dişilerde sivri olmakla birlikte erkekte daima genişlemiş ve özellikle önceki segmentten daha kalındır. "Hypopygium" olarak adlandırılan erkek terminali bir takım karakteristik yapılar taşır ki bu yapılar bilhassa türlerin ayrımında kullanılır. Hypopygium türler için karakteristik özellik gösteren bilhassa kitinleşmiş 9. segment ile çiftleşme organını ("aeadegus") içerir. "Ovipositor" olarak adlandırılan dişi terminali yumurta bırakma ve çiftleşmeyi sağlayacak yapılar taşır. Ovipositor özellikle birkaç grupta çok uzun kılıç şeklinde ("Xiphura"), sivri ve kuvvetli kitinleşmiştir. Yaşam döngüleri, kısa bir yumurta evresi (1-2 hafta) ve 4 larva evresi ile kısa bir pupa evresinden oluşur (1-2 hafta). Çoğu 3. larva evresinde dikkate değer bir gelişim gösterir. Tam bir döngü 10 hafta kadar kısa bir süre olabildiği gibi 6 yıl kadar uzun olabilir. Ilıman türler genellikle "univoltin" olmasına rağmen birçok tür "bivoltin" dir. Sadece birkaç Tipula türü 2 yıllık hayat döngüsüne ("semivoltin") sahiptir. "Tipula carinifrons" 4-5 yıllık bir hayat döngüsüne ("merovoltin") sahiptir. Birçok "Dolichopeza" türünde yılda 2 nesil ("bivoltin") görülür. Yumurtlama çiftleşmeden hemen sonra meydana gelir. Bunun için abdomenin uç kısmı yumurta bırakılacak nemli toprak ya da çamur içine sık sık batırılır. Bırakılan yumurta sayısı vücut boyutu ile yakından alakalıdır, ortalama birkaç yüz olmakla birlikte "Tipula oleracea" 'da 1300 kadar olabilir. Yumurta, genellikle siyah renkli, pürüzsüz bir koryona sahip ve higroskopik filamentlidir. Sıcaklığa, yeni çıkan larvalara göre dayanıklı olmasına rağmen, duyarlıdır. Toprak içinde bulunan yumurtaların yaşama şansı su içindeki larvalardan daha fazladır. Uzun ve silindirik yapılı olan larvalar dayanıklı derili ve 12 segmentlidir. Baş kapsülü büyüktür ve çoğunlukla protoraksın içine girer ("hemicephal"). Solunum "metapneustic" 'tir. Sularda yaşayanlar öncelikle deri solunumu yaparlar ki bu solunum tipinde trake borucukları ile donatılmış vücut uzantıları önemli rol oynar. Vücutlarının son segmentinin ventralinde kirpikli boru ve solunum borusu bulunur. Lob şeklinde 6 tane stigma uzantısı vardır. Bu uzantılar, larva suyun dibine kaçınca veya çamura girince stigmaları kapatarak yabancı maddelerin içeri kaçmasını engeller. Larvalar, sucul, yarı sucul ya da bütünüyle karacıl olabilir. Akarsu, göl ve bataklık gibi nemli yerlerde çürümekte olan bitkilerin kök, gövde ve yaprakları, rutubetli tarla toprakları, sığır gübresi, ağaç kovukları, ağaçların yosunlu ya da çürük kısımları, nemli orman altı toprak tabakası larvaların gelişimi için uygun habitatlardır. Larvaların büyük bir kısmı saprofittir. Pupalar, 12–15 mm boyunda, "obtecta" tipte olup kahverengimsi ya da sarımsı renkli, hafif eğrilmiş, boynuzumsu bir ön stigma taşır. Sularda pupa dönemine girenler suyun üzerine uzanan havalandırma çıkıntıları yaparlar. Dünya çapında yaklaşık olarak 4250, palearktik bölgede ise 17 cins ve 33 alt cinse dahil yaklaşık 1250 türü bilinmektedir. Avrupa'da ise yaklaşık 500 türle temsil edilmektedir. 2005 rakamlarına göre; Yunanistan’dan 163, Ermenistan’dan 59, Gürcistan’dan 67, Bulgaristan’dan 56, Azerbaycan’dan 52, İran’dan 28 ve Suriye’den 8 tür bilinmektedir. Irak’ın Tipulidae faunası ile ilgili olarak herhangi bir kayıt mevcut değildir. Türkiye’den ise şimdiye kadar toplam 132 tür kaydedilmiş olup bunların 55’i endemik, 68 tanesinin de tip lokalitesi Türkiye’dedir. Kuşlar, yarasalar, örümcekler, kız böcekleri, yırtıcı sinek ve arılar erginlerin doğal düşmanlarıdır. Larvaları ise kuşlar, kurbağalar, köstebekler, tarla fareleri, balıklar ve tel kurtları tarafından zarara uğratırlar. SmsCoin SMSCOIN, özellikle SMS ödemelerinde uzmanlaşmış, güçlü bir mobil ödeme sistemleri sağlayıcısıdır ve dünya çapında 92 ülkede yüzlerce cep telefonu operatörü şebekesini destekleyen kaliteli SMS hizmeti sağlar. Projenin temel amacı dünya genelinde mümkün olduğunca fazla sayıda ülkeyi kapsamaktı ve hâlâ da öyle. Dünya çapında 92 ülkede hizmet veren SmsCoin projesi şu anda mobil ödeme piyasasına liderlik eden bir firma konumundadır . SmsCoin projesi, Temmuz 2006'da sadece 4 ülkeyle (Rusya, Ukrayna, Kazakistan, İsrail); şu 3 hizmeti sunarak başladı: sms:chat, sms:key ve sms:bank. Kasım ayı içerisinde sms:transit adlı ek bir hizmet daha geliştirildi ve yıl sonuna doğru SmsCoin 13 ülkede kullanılabilir duruma geldi. 2007, SmsCoin müşterilerinin kendi websitelerinin istatistiklerine cep telefonu kullanarak erişimini kolaylaştıran bir MIDlet ve web tarayıcısı için yenilikçi ilaveler geliştirmeye ek olarak birkaç ülkenin daha katılımıyla başladı. Sitenin İngilizce versiyonu Şubat ayında tanıtıldı. SmsCoin yıldönümünü dünya genelinde 18 ülkede, çalıştığı 5 binden fazla ortakla, bir milyondan fazla SMS mesajı işleyen 5 farklı sms:services ile kutladı. 2008 yılı, on tanesi websitesinde de yayınlanan, popüler CMS (temas yönetim sistemi) için kullanıma hazır modüller geliştirmeye yarayan yeni bir programın ve yepyeni bir hizmet olan sms:content hizmetinin tanıtılmasıyla başladı. Nisan'da SmsCoin dünya genelinde 30 ülkenin bağlantısının kurulduğunu duyurdu. Mobil ödeme piyasasında hararetli bir rekabetin sürmekte olduğu bu zorlu süreç esnasında proje, hem daha fazla ödemeye hem de ortaklarının kendi kısa kodlarını seçmelerine olanak vermesine bağlı olarak gelirlerini daha da arttırdı. Ayrıca, Rusya'da ödemeler ruble ile yapılıyordu ve ortaklar, o günün şartlarına göre oldukça sıradışı bir şekilde, kendi kar paylarını 5 günde bir isteyebiliyorlardı. Ekim boyunca ve Kasım ayına kadar ilave başarılar elde edildi - her şeyden önce Anında Mesajlaşma kullanılarak her türlü irtibat yöntemini birleştiren küresel ölçekli bir destek piyasaya sürüldü. İkinci olarak da, SmsCoin artık 40 kadar ülkede hizmetlerini sunmaktaydı. Mart 2009'da SmsCoin daha da geniş kapsamlı bir etkinlikler serisi duyurdu - tek bir seferde bağlanan birçok Latin Amerika ülkesini takip eden diğer 6 Ortadoğu ülkesiyle beraber 50 ülke. 3. yıldönümünün kutlamaları yepyeni ve tazeleyici bir wesitesi tasarımı ve onu kullanıma daha uygun hale getiren gelişmiş bir yapıyla başladı. Hemen sonrasında sms:donate isimli yeni bir servis devreye sokuldu. Yıl sonuna doğru SmsCoin projesi son "kazanım"ları olan Çin, Tayvan ve Hong Kong’la beraber 65 ülkeyi kapsamıştı. 2009 yılı boyunca kullanıma hazır betik kütüphanesi, 2008'de başlayan gelişme planının bir parçası olarak, kayda değer bir şekilde genişletildi ve günümüzde de genişlemeye devam ediyor. Mobil ödeme piyasasında eşsiz bir durum olarak, Hindistan ve Kıbrıs'ı da kapsama alanına almasıyla SmsCoin projesi için 2010 yılı talihli bir şekilde başladı . Diğer birkaç ülkeyle beraber proje toplamda 82 ülkeye ulaştı ve sonunda elde ettiği bu başarıyla mobil ödeme piyasasının önde gelen lideri olduğunu kanıtlamış oldu. SmsCoin katılımı tamamen ücretsiz olan açık kaynak kodlu kamusal bir projedir ve Rusya dahil uluslararası piyasalara aşağıdaki gibi birçok eşsiz ve yenilikçi özellik sağlamaktadır: Yüksek kalitede bir rakip olarak SmsCoin projesi, Hero Craft, Odnoklassniki, Alawar Entertainment ve Depositfiles gibi çeşitli tanınmış projelerin dikkatini çekmiştir. SmsCoin hizmeti tekrar tekrar dolandırıcılık için kullanılmıştır ve her ne kadar tüm dolandırıcılık denemeleri engellenmiş olsa da, hizmet sıklıkla, basitleştirilmiş kayıt işlemleri, hizmet ayarları ve bakımı nedeniyle eleştirilmektedir. Prahova ili Prahova, Romanya'nın ortagüney kesiminde il ("Judeţ"). İl topraklarının büyük bölümünü Doğu Karpatlar'ın bir parçası olan Bucegi, Ciucaș ve Buzăului dağları ile Alt-Karpatlar kaplar. İl merkezi, öteden beri ülkenin başlıca petrol arıtma merkezi olan Ploieşti'dir. Filipeşti de Pădure, Bodeşti ve Podeni'de petrol kuyuları, Ploieşti Brazi ve Cimpina'da da büyük rafineriler vardır. Romanya'daki ilk beş petrol kulesi 1890-95 arasında Cimpina'da inşa edilmiştir. Ceptura'da linyit, Slănic'de de tuz çıkarılır. Valea Călugărească'da kimyasal madde, Floreşti'de kauçuk, Sinaia'da ise metal ürünleri, yapı malzemeleri ve el sanatı ürünleri üretilir. İldeki tarihsel yapılar arasında, Sinaia Manastırı ve Peleş Şatosu (19.yy) sayılabilir. 19. yüzyıldan kalma Cimpina kasabası haç planlı Hasdeu Şatosu ve ressam Nicolae Grigorescu'nun (1838-1907) eviyle ünlüdür. Tahıl ve meyve yetiştirilen ildeki öteki tarımsal etkinlikler hayvan besiciliği ve şarapçılıktır. Prahova Romanya'nın en yüksek nüfus yoğunluğuna sahip ilidir. Nüfus yoğunluğu Romanya ortalamasının iki katıdır, bunun başlıca nedeni Prahova'nın bir sanayi bölgesi olmasıdır. We Could Be the Same (albüm) We Could Be the Same, maNga grubunun 2010 Eurovision Şarkı Yarışması'nda Türkiye'yi temsil eden ve 170 puan toplayarak 2. olan We Could Be the Same adlı şarkının ve değişik versiyonlarının bulunduğu albümdür. Bu albüm maNga'nın 4. albümüdür. Albümde We Could Be the Same'in Türkiye, Belçika ve İsveç'te yapılan 3 değişik versiyonu ve 2 yeni remiksi bulunmaktadır. Roberto Hilbert Roberto Jan Hilbert (d. 16 Ekim 1984, Forchheim), Sağ kanat ve Sağ bek mevkinde forma giyen Alman futbolcudur. Hilbert, futbol kariyerine 1990 yılında SpVgg Jahn Forchheim takımında başladı. 1993-1996 yıllarında 1. FC Nürnberg oynadıktan sonra tekrar takıma ve 2 yıl alt yapıda forma giydi. 1993-1996 ve 1998-2000 yıllarında 1. FC Nürnberg alt yapısında oynadı. 2000-2002 yıllarında Greuther Fürth alt yapısında oynadı. 2004'te altyapısında da oynadığı SpVgg Greuther Fürth'e geri döndü. Böylece Almanya'nın ikinci ligi olan 2. Fußball Bundesliga'da forma giymeye başladı. 2005-06 sezonunda 34 maçta forma giyip 3 gol atınca Bundesliga ekipleri tarafından keşfedildi. 2002-2004 yılları arasında profesyonel olarak futbol oynamaya başladı. İlk sezonunda bölgesel lig Oberliga Bayern'in birinci olarak, o zamanlar Almanya'nın üçüncü ligi olan Batı Ligi Regionalliga Süd'a yükseldiler. 2003-04 sezonunda takımın değişmez oyuncularından biri olup 10 gol kaydetti. 2006-07 sezonunda 1.3 milyon €'ya VfB Stuttgart'a transfer oldu. İlk sezonunda takımın ilk 11'inde yerini kazandı. Sezon sonunda Bundesliga şampiyonluğu yaşadılar. Ayrıca Alman kupası DFB-Pokal'da finalist oldular,Hilbert bu maçta 90 dakika forma giydi. Kupayı uzatmalarda kaybettiler. Sonraki sezon ilk kez Avrupa kupalarında maça çıktı. UEFA Şampiyonlar Ligi grubunda 5 maç forma giydi. 2008-09 sezonunda birinci Wolfsburg'un 5 puan gerisinde 3. oldular. 2009-10 sezonunun sonunda VfB Stuttgart ile sözleşme yenilemedi. 2010 yazında Beşiktaş ile anlaşma sağladı. 21 Haziran 2010 akşamı İstanbul’a gelen Hilbert, Maslak Acıbadem Hastanesi’nde sağlık kontrolünden geçti ve BJK Nevzat Demir Tesisleri'nde düzenlenen imza töreniyle kendisini 3 yıllığına Beşiktaşlı yapan sözleşmeye imza attı. Hilbert siyah-beyazlı ekipte, futbol hayatının çoğunluğunu geçirdiği sağ açık mevkisinin dışında sağ bek olarak görev yapmaya başladı. Beşiktaş'taki ilk sezonunda 9 numaralı formayı terleten Hilbert, sağ beke alışkın olmamasına rağmen Stuttgart'la geçirdiği son sezonu dışında Greuther Fürth'ten bu yana sürdürdüğü istikrarlı çıkışını devam ettirdi ve Beşiktaş'ta yeniden kendini bulmaya başladı. 25'i lig olmak üzere 45 resmi maça çıkan futbolcu, ligde ve UEFA Avrupa Ligi'nde birer gol kaydetti. Sezon sonunda Türkiye Kupası sahibi oldular. Roberto Hilbert, 2011-12 sezonunda Beşiktaş'ta 13 numaralı formaya geçti ve istikrarlı futbolu, hırsıyla Beşiktaş taraftarının beğenisini kazanmıştır. Sezonun ikinci yarısının başlarında geçirdiği kas sakatlığı nedeniyle ligin önemli bir kısmını ve UEFA Avrupa Ligi'nin son 32 ve 16 maçlarını kaçırdı. Roberto Hilbert, 2012-13 sezonunda sağ bekte başarılı bir performans gösterdi, 32 lig maçında 3 gol ve 3 asistle oynadı. Türkiye Kupası'nda da üç maçta forma giydi, bir de gol attı. Sezon sonunda sözleşmesi biten Hilbert, Beşiktaş'tan ayrıldı. Beşiktaş ile yolları ayrılan Roberto Hilbert, Alman futbolunun önemli ekiplerinden Bayer 04 Leverkusen'e transfer oldu. Alman ekibi taraftarlarına transferi resmi internet sitesi aracılığıyla duyururken oyuncunun yeni takımı ile 2 yıllık anlaşma imzaladığı belirtildi. İlk sezonunda rotasyon oyuncusu olarak kullanılan futbolcu, 16 lig maçını bir gol bir asist ile tamamladı. İki kez de UEFA Şampiyonlar Ligi'nde 90 dakika sahada kaldı. Bir sonraki sezon daha fazla şans bulan futbolcu, 23 maçta forma giydi. Ligi bir önceki sezonki gibi 4. bitiren takım, Almanya Kupası ve Şampiyonlar Ligi'nden penaltılarla elendiler. Hilbert, 2015-16 sezonunda diz problemleri ile uğraştı ve ligde düzensiz olarak sadece 12 maçta forma şansı bulabildi. Sakatlıklarından dolayı bir türlü forma giyemeyen futbolcu, 2016-17 sezonunda Ekim ayında oynadığı bir Almanya Kupası dışında ilk kez Mart ayında maça çıkabildi. Sezon sonunda Leverkusen ile biten sözleşmesi uzatılmadı. 2005-2006 arasında Hilbert, 12 kez Almanya 21 yaş altı millî futbol takımı formasını giydi. 2006'da Avrupa 21 Yaş Altı Futbol Şampiyonası'na katılan Alman U-21 takımına seçildi. 16 Mart 2007'de