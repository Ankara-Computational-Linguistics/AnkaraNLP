gelecek yıl gerçekleştireceklerdi. Shinhwa üyesi Eric KBS 2TV dizisi Discovery of Love'da başrol oyuncusu olarak ağustosta çekimlere başladı. Shin Hye-sung Çin Asya Ödüllerinde popülerlik ödülünü kazandıktan sonra solo albümü için hazırlanmaya başladı, Andy ise geçmiş illegal kumar olayından dolayı ortalarda görünmüyordu. Lee Min-woo temmuz ve ağustosta Beijing ve Şanghay'daki Asya turunu düzenledi. Çin'e gitmeden önce, buradaki hayranları için Japonya'da bir solo konser düzenledi. Shin Hye-sung, Lee Min-woo ve Jun Jin'in 12 temmuzdaki Beijing "2014 The Young The Future" konserine katılacağu duyuruldu. Bu esnada, Kim Dong-wan İngilizcesini geliştirmek üzere Kanada'da çalışıyordu. Ocak 2015'te, Shinhwa'nın Seoul Broadcasting System (SBS)'in 800. Inkigayo bölümüne katılacağı ilan edildi, ayrıca Andy de olacaktı. Bu Shinhwa'nın sekiz yıl önceki promosyonların ardından ilk kez Inkigayo'ya katılışıydı. Grup ayrıca We isimli 12. albümlerini 26 şubat 2015'te çıkartacaklarını da ilan ettiler. LDN Noise tarafından prodüktörlüğü yapılan WE'nin çıkış şarkısı Sniper beş real-time müzik listesi olan Bugs, genie, Olleh Music, Mnet ve Cyworld'de liste başı oldu ve yalnızca iki hafta içinde müzik videosunun YouTube'daki izlenme sayısı bir milyonu geçti. 11 mart 2015'te Shinhwa, Sniper ile ayrıca the Show Champion'da kazandı. Sniper müzik ödüllerinde toplamda 11 adet ödül kazanarak şu ana kadar elde ettikleri en büyük başarıya ulaştılar. Shinhwa'nın aldığı ödülleri daha ayrıntılı olarak bu linkten görebilirsiniz. Shinhwa'nın aday olduğu ve kazandığı ödüllerin listesi 2003'te SM Entertainment'in Shinhwa ile olan 5 yıllık kontratı, grup ile başka bir sözleşme yapmadan veya değişiklik yapmaksızın sona erdi. SM Entertainment başkanı Lee Soo Man, yalnızca Eric Mun, Shin Hye-sung, Andy Lee, Jun Jin, and Lee Min-woo ile anlaşma imzalamak istedi fakat onlar bunu reddettiler. Eric lider, grubun en popüler üyesi ve en yüksek meblağlı kontratın sahibi olarak bütün üyeleri ile birlikte Shinhwa'da kalmayı seçti ve solo yapmadı. Böylece, grup teklifi reddetti ve o zamanlar yeni olan Good Entertainment'e geçtiler. Bu olay yüzünden Lee Soo Man Shinhwa'nın farklı şirketler altında isimlerini kullanmalarını izin vermeyi reddetti. Bununla birlikte tartışma mahkemeye taşındı ve Shinhwa, isim kullanma hakkını alarak davayı kazandı. Shinhwa'nın resmi hayran kulübü anlamı 'efsanenin yaratıcısı' olan "Shinhwa Changjo"'dur. 12. albümün şubat 2015'te yayınlanmasıyla, Shinhwa da 10. resmi hayran kulübü üye alımını açtı. Turuncu 1998'den beri Shinhwa Changjo tarafından kullanılan resmi rengidir. Shinhwa'nın destek objeleri, ışıklı çubuklar, balonlar, yağmurluk ve değişik ürün ve aksesuarlarını kapsayan resmi ve resmi olmayan ürünlerinde kullanılır. Ayrıca turuncu renk her üyenin solo aktivite ürünlerinde de kullanılmaktadır. 6 Aralık 2002: Shinhwa, 6. albümleri Wedding'i yayınlayarak Kore müzik endüstrisinde hiç dağılmadan, üye kaybetmeden/değiştirmeden ve ara vermeden müzik piyasasında varlığını devam ilk erkek grubu oldu. 24 mart 2016 tarihinde 18. yıldönümünü kutlayan grup Kore müzik endüstrisinde 18. boyunca dağılmadan ve üye değiştirmeden devam eden tek grup olma rekorunu halen elinde tutmaktadır. 2002: Shinhwa dünya çapında 5 milyon albüm satarak Asyalı grupların içinde en yüksek satış miktarına ulaşmıştır. Temmuz 2004: MTV Buzz Asya Ödüllerinde Kore temsilcisi olarak seçildiler ve finalde şarkı söylediler. Shinhwa ayrıca Yahoo! Singapore'da en çok aranan sanatçı oldu. Ayrıca ilk kez bir Koreli grup bu başarıya ulaşmıştı. 2005: Bir yıldıza Shinhwa ismi verildi. USC Korea'nın resmi Koreli partneri USC (Universal Star Council) ile çalışmasının anısına bir Amerikan websitesi gökyüzündeki yıldızlara isim verme hizmeti başlattı ve yıldızlardan birine onların isimlerinin verilmesi önerildi. Yıldız Koç burcu takım yıldızındaydı. Yıldızın keşfedilme tarihi tesadüf eseri Shinhwa'nın çıkış tarihi olan 24 mart 1998'di. 2 bin yıldızın içindeki en parlağı olan Yıldız Shinhwa kasım ayında çıplak gözle görülebiliyor. Buna rağmen Uluslararası Astronomi Birliğine göre bu yıldızın herhangi resmi veya geçerli bir ismi yok. 2006'da Shinhwa Arirang International Broadcasting tarafından en iyi Koreli sanatçı seçildi. Global fanların da oy verebildiği yarışmada Shinhwa "Once In A Lifetime" ile oyların %60'ını kazanarak Kang Ta, TVXQ Super Junior, Bada, Se7en, BoA, SG Wannabe, Buzz, ve Baek Ji-young grup ve solo sanatçıları geride bıraktı. Shinhwa ayrıca bu ödülü 2007'de de kazandı. Shinhwa çıkışlarından bu yana, zamanın diğer pop şarkıcıları gibi, tipik bubblegum pop şarkıları (şarkıları Eusha, Eusha'daki gibi) ile başladıkları müzikal tarzlarını pek çok kez değiştirdi. 4. albümleri Hey, Come On!'un çıkışı ile tipik pop şarkıları da yaptılar. Shinhwa (alternatif rock müzik de yapmış olsalar) SM Entertainment anlaşmalarının devam ettiği müddetçe pop müzik yapmaya devam edebilirdi. 7. albümleri Brand New çıkışı ile Shinhwa dans şarkılarına döndü. 8. albümleri State Of The Art'ın çıkışı ile, Shinhwa yine dans şarkılarına sahipti, ancak hit şarkıları Once In A Lifetime daha çok bir slow pop tarzındaydı. Yıllar içinde müzikal tarz değiştirmeleri nedeniyle Shinhwa hayranları genel K-pop dinleyicileri için pek çok çeşit popüler müzik sundu, yıllar geçtikçe kendilerine has müziği ortaya çıkarttılar. Shinhwa en çok dans şarkıları ile biliniyor olsa da üyeler pek çok çeşit müzik yaptı. 1 numara olan hit şarkıcı Just One Night daha çok caz tarzında olması nedeniyle Min-woo'nun ilk albümü onu bir R&B şarkıcısı olarak göstermişti. Daha sonraki albümleri R&B/dans stilinde olacaktı. Hye-sung ballad şarkıları ile tanınacak ve Güney Kore'de bir ballad şarkıcısı olarak popüler olacaktı. Dong-wan, Jun Jin ve Andy de ballad şarkıları yaparak onun adımlarını takip ettiler. Shinhwa M.net/KM müzik video festivalinde "En İyi Dans Müzik Videosu" ve "Dans Dalında En İyi Müzik Videosu" ödüllerini kazanarak sıklıkla Güney Kore'nin en iyi dans gruplarından biri olarak övgüler aldı. Dansları genellikle (daha çok Minwoo'dan) birkaç serbest stil dansının olduğu ağır bir koreografi ile dolu oluyordu. Pek çok performansları esnasında kadın dansçıların onlara eşlik ettiği kadar arka planda break dansçıları da içeriyordu. Ayrıca Shinhwa üyeleri Min-woo ve Jun Jin de break dans yapıyorlardı. Shinhwa'nın kendine has dansı baş koreograf olan Minwoo tarafından oluşturuluyor. Minwoo bir SM Entertainment menajeri tarafından bir dans grubunda iken keşfedildi. Junjin ise Minwoo'ya eşlik eden diğer yetenekli üyedir. Danslarını taklit etmek isteyenler için hareketleri "baştan çıkarıcı" "karışık" ve "takip edilmesi zor" şeklinde tanımlanır. Pek çok popüler grup gibi Shinhwa da görünüşlerini pek çok kere değiştirdiler. İlk günlerinde Shinhwa daha çok sevimli görünüşleri ile uyumlu kıyafetleri eşliğinde tipik bir erkek grubu gibiydiler. İkinci ve üçüncü albümlerinde bu sevimli imajı rengi açılan saçlar ve daha kolyu makyaj ile daha karanlık tonlara dönüştürdüler. Kıyafetleri de görünüşleri ile uyumlu olarak daha parlak ya da koyuya dönüştü. Dördüncü albümün çıkışı ile Shinhwa gothic görünüşünden çıkarak daha öncekinden bile daha sade ve temiz bir görüntüye sahip oldu. Beşinci albümde imajları daha çocuksuya dönüştü. Bu tarz ile Shinhwa kıyafet ve tarzları ile trend olmaya başladılar. Shinhwa bu çocuksu imajlarını altıncı albümleri ile de devam ettirdiler. Yedinci albümlerini yayınladıklarında Shinhwa siyah takımlar giyerek ve daha sofistike bir görünüş ile görünüşlerini bir kez daha değiştirdi. Saçlarını boyamayı ve ağır makyaj yapmayı bıraktılar. Shinhwa'nın sekizinci albümlerinde pek çok performanslarında siyah takımlarını giymeye devam ederek sofistike görünüşlerini sürdürdüler. Dokuzuncu albümlerinde Shinhwa'nın yeni görünüşü klipleri Run'da Meksikalı Mafya'ya dönüştü. 10. albümleri The Return ile ise aristokrat Yunan tanrıları görünüşü ile karışık vampir konseptine döndü. 11. albüm The Classic'te ise Shinhwa Madonna'nın Vogue klibinden esinlendı. Klipteki kadınsı erkek bir imajını ve danslarını kendi tarzları ile harmanladılar. 12. albüm We ise daha sade fakat şimdiye kadarki en seksi ve erkeksi imajları olarak adlandırıldı. Indiana Pacers tüm zamanların kadrosu Bu sayfa NBA'de mücadele eden Indiana Pacers takımının tarihi boyunca forma giyen oyuncularını göstermektedir. Michel Giraud Michel Giraud (d. 14 Temmuz 1929, Pontoise (Val-d'Oise) - ö. 27 Ekim 2011, Paris) Fransız sağ siyasetçi. Eski bakan. Edebiyat öğretmeni olan Giraud, 1960'lı yılların sonunda siyasi kariyerine gaullist hareketin içinde başlamış ve yerel yönetimlerde siyaset yapmıştır. 1976 yılında Île-de-France bölgesel konseyinin ilk başkanı olmuştur. Kendisi sıkı bir yerelleştirme taraftarı olmuş ve Île-de-France bölgesinin kurucu babası olarak tanınmaya başlanmıştır. 18 yıl bölgesel konsey başkanlığını yürütmüştür. Édouard Balladur Hükümeti'nde Çalışma Bakanlığı yapmıştır. Yerel yönetimler Senato Meclis Hükümet Kebabaluba Kebabaluba, Enis Tahsin Özgür'ün yönettiği, animasyon türünde, 1995 yapımı bir kısa filmdir. Hamdi basit bir döner kebap satıcısıdır, yine de işiyle fazlasıyla gurur duymaktadır. Cyril Alden Cyril Alden (d. 1884 - ö. 25 Haziran 1965), İngiliz bisikletçi. Alden 1920 Anvers ve 1924 Paris Oyunları'nda ülkesini temsil etti. İngiliz sporcu 50 km yarışlarında iki, takım takipte ise bir olmak üzere toplam üç olimpiyat gümüş madalyası kazanmıştı. Altyapı Altyapı; bir yapı, kent ve ülke için gerekli olan yol, su, elektrik, gaz, kanalizasyon, peyzaj, çevre ve ulaşım gibi donanımların tümü. Herhangi bir ilişkisel sistemin fiziksel bileşenleri de altyapı olarak tanımlanmaktadır. Altyapı, malların üretim sürecinden pazara ulaşmasını sağlamakta; okul ve hastane gibi toplumsal hizmetlerle bir ülkedeki temel yaşam gereksinimlerinin karşılanmasına yardımcı olmaktadır. Bilişim altyapısı bilgisayarlar ve bunlar arasındaki elektronik iletişimi sağlayan döşenmiş Koaksiyel kablo, bakır ya da fiber optik kablo, radyolinkler, ruterler, bunlara elektrik sağlayan jeneratör ve elektrik şebekeleri, gibi şeylerdir. Ä°vedik OSB Anadolu Teknik Lisesi Akıllı Okul İvedik OSB Anadolu Teknik Lisesi, Ankara'da İvedik Organize Sanayi Bölgesi içerisinde kurulmuş ilk özel mesleki eğitim okuludur. 2013-2014 sezonu ile birlikte eğitim hayatına başlayan okul 2014 yılında Avrupalı Mesleki eğitimciler kurulu tarafından ziyaret edilmiştir. Uluslararası düzeyde istihdam olunacak bireyleri yetişmeyi planlayan okulda eğitim dili Türkçe olmakta birlikte mesleki dersler hem Türkçe hem de İngilizce yapılmaktadır. İçerisinde Elektrik-Elektronik, Endüstriyel Otomasyon ve Makina Teknolojisi bölümleri bulunan okul ücretsizdir. Davranışsal coğrafya Davranışsal coğrafya, çevreyi nasıl algıladığımızı, düşüncelerimiz ile algılarımızın davranışlarımızı nasıl etkilediğini inceleyen beşeri coğrafya bilim dalıdır. Coğrafyada "gerçek mekanın" araştırılmasından çok "algılanan mekan"ın incelenmesi de önem taşımaktadır. 1960'lı yıllardan sonra bu mekan algısının insan-çevre ilişkisinde daha önemli olduğu fark edilmiş ve davranışsal coğrafya doğmuştur. İnsanların nereye yerleşeceği, nerelerden alışveriş yapacağı, tatilde nerelere gideceği çevresel algısıyla ilgilidir. Bu algı, geçmiş bilgilerden, deneyimlerden, hayal dünyasından, okuduğu kitaplardan, gördüğü sanat eserlerinden izler taşır. Coğrafya 1950'li yıllara kadar mekanı gerçek fiziksel mekan olarak inceliyordu. İnsanın içinde olmadığı bu modelleme hümanist eleştirilere sebep olmaktaydı. Özellikle 1970'lerden sonra mutlak mekan anlayışı terkedilerek, "görece mekan" anlayışı yaygınlaştı. Davranışsal coğrafya çevreyi öznel yorumlar, buna göre herkesin kendi özel coğrafyası vardır. Özel coğrafya bireyin yaş cinsiyet, tecrübe, arzu ve ihtiyaçları etkisiyle oluşur. Davranışsal coğrafya ile daha önce coğrafyacıların kullanmadığı bazı kavramlar (algı, imaj, zihin haritası..) coğrafyacıları ilgi alanına girmiştir. Türkiye'de ilk davranışsal coğrafya uygulaması 2002 yılında H. Tunçel tarafından, coğrafya öğrencilerine uygulanmıştır. “Türk Öğrencilerinin Zihin Haritalarında İslam Ülkeleri” adlı çalışmada öğrencilere taslak haritalar çizdirilerek, İslam dünyası algısı anlaşılmaya çalışılmıştır. Zihin haritalarının oluşumunda; eğitim sistemi, alan, nüfus, yakınlık, kültürel benzerlik, güncellik ile tarihi faktörlerin etkili olduğu anlaşılmıştır. Anita Ward Anita Ward (d. 20 Aralık 1956), Amerikalı şarkıcı ve müzisyen. 1979'da yayımladığı ve bir milyon kopya satan "Ring My Bell" şarkısı ile bilinmektedir. Aksonem Aksonem (İngilizcesi: Axoneme); sil, kamçı gibi uzantıların hücre içine giren bölümlerine verilen addır. Aksonem organellerin işleyişine destek sağlar. Kamçıların ile sillerin aksonemleri arasında da işlev farklılıkları bulunabilmektedir. Sillerin ve kamçıların aksonemleri mikrotübül yapılıdır. Birincil sillerin aksonemi 9+0 mikrotübül yapılıdır. Hareketli sillerde aksonem ise 9+2 mikrotübül yapılıdır, bu tür sillerin bulunduğu yere örnek olarak sperm gösterilebilir. Tim's Vermeer Tim's Vermeer, Teller'ın yönettiği, sahne arkadaşı Penn Jillette ve Farley Ziegler'in yapımcılığını üstlendiği belgesel filmdir. Filmde mucit Tim Jenison'ın Johannes Vermeer'in optik cihazlar kullandığına ilişkin teorileri test etmek amacıyla "The Music Lesson" adlı tabloyu Vermeer'in kullandığını düşündüğü teknikle yeniden resmetmeye çalışması anlatılmaktadır. Filmin ilk gösterimi 2013 yılında Toronto Uluslararası Film Festivali'nde gerçekleştirildi ve ABD'de sınırlı sayıdaki cinema salonunda Sony Pictures Classics aracılığıyla 31 Ocak 2014'te gösterime girdi. Marc-Philippe Daubresse Marc Philippe Daubresse (d. 1 Ağustos 1953, Lille) Fransız merkez sağ siyasetçi, eski bakan. 1974 yılında siyasete girmiştir. Genç Giscardcılar Hareketi'ne üye olmuştur. 1977 yılında Posta ve Telekomünikasyon Bakanı Norbert Ségard'ın danışmanları arasında yer almıştır. UDF'in Nord-Pas-de-Calais yöneticileri arasında yer almış, UMP'nin kurulmasıyla beraber UMP'ye geçmiştir. 1983 yılından itibaren yerel yönetimlerde yer almıştır. 1992 yılından itibaren milletvekilliği yapmaktadır. Meclis Başkanvekilliği, Konut Bakanlığı ve Gençlik Bakanlığı görevlerinde bulunmuştur. Ayrıca halen UMP Nord teşkilatı başkanı olup 2013-2014 yıllarında UMP genel sekreter yardımcısı olmuştur. Yerel YÃ¶netimler Meclis Senato Hükümet Mithat KÃ¶rler Mithat Körler, (d. 1955, Eskişehir), Türk şarkıcı. Mithat Körler, ilk ve orta öğrenimini Eskişehir'de, liseyi Ünye'de tamamlamıştır. Marmara Üniversitesi Eğitim Fakültesi mezunudur. İstanbul'da müzikle ilgili yaptığı çalışmalar sanat hayatına geçiş için önemli bir adım olmuş, üniversite sonrası eğitimci olarak hiç çalışmamıştır. Daha sonrasında da Eskişehir'de kurmuş olduğu Mithat Körler orkestrasıyla uzun yıllar düğün salonlarında ve sinema salonlarında konserler vermiş, 1978 yılında profesyonel yaşama geçiş yapmıştır. 30'un üzerinde albümü bulunmaktadır. 1980'li yıllarda yapılmış, 2 tane 45 lik plak ve 2 tane uzunçalar (LP) plağı, 10 tane de kaseti bulunmaktadır. 1983 yılında ilk klibi TRT yönetmeni İsmail Umaç tarafından çekilmiştir. Bu dönemlerde. Arif Susam, Atilla Kaya, Ümit Besen, Ferdi Özbeğen ve Cengiz Kurtoğlu ile beraber birçok kaset yapmıştır. Sanatçı, "Güneşimi Kaybettim", "Yaylalar" ve "Gitme" adlı şarkıları ile birçok insanın gönlünde taht kurmuştur. Evli ve Eren isminde 1980 doğumlu bir oğlu ve iki erkek torunu bulunmaktadır. Oğlu tiyatro sanatçısı olup, dizi oyunculuğu yapmaktadır. Koyu Eskişehirspor taraftarı ve delegesi olan Körler, Eskişehir'de yaşamaya devam etmekte olup, 1998 yılında Eskişehir’in önemli radyolarından birini kurmuş, daha sonra devretmiştir. 2008 Ağustos ayında Kıbrıs'tan İstanbul'a seyahat ederken içinde bulunduğu Atlas Jet uçağı hava korsanları tarafından kaçırılmıştır. Penn & Teller Penn & Teller (Penn Jillette ve Teller) birlikte 1970’li yılların sonlarından beri gösteri yapan illüzyonist ve eğlendiricidir. Komedi ve illüzyonu birleştirdikleri gösterileri ile tanınan ikili, pek çok sahne ve gösteri şovunda yer almakla birlikte şu anda Las Vegas The Rio’da gösterilerine devam etmektedir. Penn Jillette gösterilerde konuşma ve hikâye anlatma görevini üstlenmektedir. Teller ise gösterilerde genellikle konuşmamakta, mimikleri ve sözlü olmayan yollarla iletişim kurmaktadır. Fakat gösterilerde nadiren sesini duymak mümkündür. İlüzyon yanında ikili, özellikle "" adlı programları ile ateizm, bilimsel septisizm, ve liberteryenizm görüşlerinin savunuculuğunu yapmaktadır. Very Large Telescope Very Large Telescope (VLT) (Türkçe: Çok Büyük Teleskop) Şili'nin Atacama Çölü'nde, 2635 metre yükseklikte Cerro Paranal dağında yerleşik bulunan ve Avrupa Güney Rasathanesi tarafından işletilen dev teleskoptur. VLT, Mapuche dilinde astronomik nesneler için kullanılan Antu, Kueyen, Melipal ve Yepun (sırasıyla; Güneş, Ay, Güneyhaçı ve Venüs) olarak bilinen dört ayrı optik teleskoptan oluşmaktadır ve çok yüksek bir açısal çözünürlük elde etmek için bunlar birlikte kullanılabilmektedir. Teleskopların her biri 8.2 m çapında bir birincil aynaya sahiptir. Teleskoplar 1,8 m açıklığı olan dört hareketli yardımcı teleskop (ATs) tarafından tamamlanan bir dizi oluşturmaktadırlar. Bu teleskoplar, ayna çapı 200 metre olan bir teleskop gibi işlevleri olan bir interferometre oluşturarak birlikte çalışabilirler ya da ayrı ayrı kullanılabilirler. VLT, görünür ışık ve infrared dalgaboylarında çalışmaktadır. Her bir teleskop uzaydaki nesneleri çıplak insan gözünün gördüğünden yaklaşık 4 milyar kat daha iyi görebilmektedir ve teleskoplar birlikte çalıştığında 0.001 arc-saniyelik bir açısal çözünürlük ortaya çıkmaktadır. Bu Ay'ın mesafesinin yaklaşık iki metreye sıkıştırılmasına eşdeğerdir. VLT, astronomi için en verimli yer merkezli tesistir ve sadece Hubble Uzay Teleskobu görünür dalga boylarında çalışan tesisler arasında ondan daha fazla bilimsel makale üretmektedir. Blue Danube Blue Danube Avusturyalı müzik grubu. Grup, ülkesini 1980 Eurovision Şarkı Yarışması'nda "Du bist Musik" adlı şarkı ile temsil etmiştir. Grup üyeleri Marty Brem, Wolfgang 'Marc' Berry, Sylvia Schramm, Rena Mauris ve Wolfgang Weiss'den oluşmaktadır. Yarışmada 64 puanla 8. olmuştur. Heute in Jerusalem Heute in Jerusalem, () Christina Simon tarafından seslendirilen ve 1979 Eurovision Şarkı Yarışması'nda Avusturya'yı Almanca dilinde seslendirilerek temsil eden şarkı. Mrs. Caroline Robinson Mrs. Caroline Robinson, () Springtime tarafından seslendirilen ve 1978 Eurovision Şarkı Yarışması'nda Avusturya'yı Almanca dilinde seslendirilerek temsil eden şarkı. Boom Boom Boomerang Boom Boom Boomerang, () Schmetterlinge tarafından seslendirilen ve 1978 Eurovision Şarkı Yarışması'nda Avusturya'yı Almanca dilinde seslendirilerek temsil eden şarkı. My Little World My Little World, () Waterloo & Robinson tarafından seslendirilen ve 1976 Eurovision Şarkı Yarışması'nda Avusturya'yı İngilizce dilinde seslendirilerek temsil eden şarkı. Indiana Pacers başantrenörleri listesi Indiana Pacers Indianapolis, Indiana merkezli bir Amerikan profesyonel basketbol takımıdır. Pacers NBA'de Doğu Konferansının Merkez Grubunda mücadele etmektedir. Takım Amerikan Basketbol Birliği (ABA)'nin kurucu üyesi olarak 1967 yılında oynamaya başladı, ve ABA-NBA birleşmesinin bir parçası olarak NBA'e katıldı. 1999-00 sezonundan bu yana iç saha maçlarını Bankers Life Fieldhouse'da oynamaktadır. Pacers'ın sahipleri Herbert ve Melvin Simon, genel menajeri David Morway'dir. Takımı tarihi boyunca 14 farklı baş antrenör çalıştırdı. Pacers tarihinin ilk görev alan baş antrenörü Larry Staverman takımı 2 yıl çalıştırdı. Bobby Leonard takımın birçok koçluk istatistiğinde liderdir. (925) kere ile takımla normal sezonda en çok maça çıkan, (529) ile normal sezonda en çok maç kazanan, (116) ile en çok play-off maçına çıkan, (69) ile en çok play-off maçı kazanan antrenör unvanlarına sahiptir. Leonard takımla 1970, 1972, 1973 yıllarında ABA şampiyonluğu yaşayarak bunu yapan tek Pacers'lı antrenör unvanını taşımaktadır. Larry Bird takımı çalıştırdığı 3 sezonda 0,687 galibiyet yüzdesi elde ederek bu alanda takım lieridir. Bird ayrıca takımıyla 2000 NBA Playoffları'nda Doğu Konferansı Şampiyonu olarak bunu başaran ilk Pacers koçu oldu ve ayrıca o sezon finale çıksalarda Los Angeles Lakers'a yenildiler. Mel Daniels 1 sezondan az çalışan takım tarihteki tek antrenördür. Takımda görev yapmış Jack Ramsay ve Larry Brown daha sonra Hall of Fame seçildi. Ramsay daha sonra NBA tarihinin en iyi 50 koçundan birisi seçildi. Jack McKinney ve Larry Bird 1981 ile 1998 yıllarında NBA Yılın Koçu Ödülü'nü kazandılar. Ayrıca Dick Versace ve Bird NBA'deki koçluk kariyerlerine Pacers'ta başlamışlardı. Takımın şu anki baş antrenörü Frank Vogel 2010-11 sezonunun birinci devresi bittiken sonra kovulan Jim O'Brien'ın yerine getirildi. "Not: istatisitkler sezonuna kadar geÃ§erlidir." Jean-Marc Vallée Jean-Marc Vallée, (9 Mart 1963, Montreal) Kanadalı film yönetmeni, senarist ve yapımcı. Eğitimini Montreal Quebec Üniversitesi'nde tamamlayan Vallée yönetmenliğini yaptığı sinema filmlerinin yanı sıra 4 kısa filmi vardır. Hasan Doğan Millî Takımlar Kamp ve Eğitim Tesisleri Hasan Doğan Millî Takımlar Kamp ve Eğitim Tesisleri, Türkiye Futbol Federasyonu (TFF) tarafından Riva, Beykoz, İstanbul'da yaptırılan tesis. Tesisin bulunduğu arazi 1988'de TFF'ye verildi. Yapılan ihale sonucu yapım işlerini Aras İnşaat üstlendi. Temeli 9 Nisan 2013'te atılan tesise eski TFF Başkanı Hasan Doğan'ın adı verildi. Türkiye'nin en büyük spor kompleksi olma unvanını da elde eden tesis, 235.000 m arsa üzerinde 17.643 m kapalı alana sahiptir. Açılışı 4 Temmuz 2014'te gerçekleştirildi. Kampın en önemli diğer özelliği uzaydan Ay Yıldız şeklinde algılanması. 1990 Eurovision Şarkı Yarışması'nda İsrail İsrail, Yugoslavya Sosyalist Federal Cumhuriyeti'ni oluşturan altı anayasal sosyalist cumhuriyetten biri olan Hırvatistan SC'nin yerel başkenti Zagreb'de gerçekleştirilen 1990 Eurovision Şarkı Yarışması'na katılan yirmi iki ülkeden biri idi. İsrail'i temsil eden şarkıcı Rita ve yarışmada söylediği şarkı "Şara Barhovot", ülkenin kamusal yayı kuruluşu İsrail Yayın Kurumu (IBA) tarafından seçildi. Rita, 16 puan topladığı yarışmayı on sekizinci sırada tamamladı. 1990 yılında IBA, halihazırda 1986 İsrail ulusal finaline katılan ve dördüncü gelen; İsrail'deki (ve İran ile birlikte pek çok Orta Doğu ülkesindeki) en popüler şarkıcılardan biri olan Rita'yı ülkenin temsilcisi olarak görevlendirdi. Rita'nın yarışmada seslendirdiği şarkı "Şara Barhovot" (Sokaklarda şarkı söylemek) da kanal içerisinde oluşturulan bir heyet tarafından seçildi; böylece IBA, 1981 yılından beri ilk defa televizyonda yayınlanan bir ulusal final düzenlememiş oldu. İsrail'i temsilen yarışmaya katılan şarkıcı, Rita, 5 Mayıs 1990 tarihinde Zagreb'de gerçekleştirilen yarışma finalinde Norveç temsilcisinden sonra, Danimarka temsilcisinden önce olmak üzere onuncu sırada sahne aldı. Oylamanın sonunda 16 puan toplayan şarkıcı yirmi iki ülkenin katıldığı yarışmada on sekizinci geldi. İsrail'in performansı sırasında orkestrayı yöneten kişi Rami Levine, ülkenin oylarını bildiren kişi ise Yitzhak Şimoni idi. Yarışma finali ülkede herhangi bir yerel yorumcu olmadan Kanal 1; Yigal Ravid tarafından yapılan İbranice yorumlar ile Reşet Gemel isimli radyo kanalı üzerinden yayınlandı. 1991 Eurovision Şarkı Yarışması'nda İsrail İsrail, İtalya'nın başkenti Roma'da gerçekleştirilen 1991 Eurovision Şarkı Yarışması'na katılan yirmi iki ülkeden biri idi. İsrail'i temsil eden ikili, Orna & Moşe Datz (sahne isimleri ile Duo Datz), ülkenin kamusal yayın kuruluşu İsrail Yayın Kurumu (IBA) tarafından gerçekleştirilen "Kdam Eurovision" isimli ulusal finalin galibi oldu; böylece "Kan" isimli şarkıyı yarışmada İsrail adına söylemeye hak kazandı. Duo Datz, 139 puan toplayarak yarışmayı üçüncü sırada tamamladı. IBA tarafından sekizinci defa organize edilen Kdam Eurovision ("Ön Eurovision"), Uluslararası Kongre Merkezi, Kudüs'te on iki şarkıcı/müzik grubunun katılımıyla gerçekleştirildi ve Şira Gera ile bir hava durumu sunucusu olarak tanınan Danni Rup tarafından sunuldu. Ulusal finalin favorileri arasında gösterilen isimler çoğunlukla daha önce de Kdam'a katılmışlar idi: üçüncü defa katılan İlana Avital, ikinci defa katılan Orna & Moşe Datz, Uri Faynman, Adam ve ilk defa bir solo şarkıcı olarak katılan Ofira Yosefi. Nitekim ulusal finalin birincisi, favori olarak gösterilen isimler arasında bulunan Orna & Moşe Datz (Duo Datz) tarafından seslendirilen "Kan" (Burada) isimli şarkı oldu. İkili, 70 toplayarak ikinci gelen Adam'a 17 puan fark attı; bu, o zamana dek gerçekleştirilen İsrail ulusal finalleri arasında görülen en büyük puan farkı ile alınan birincilik idi. İsrail'i temsilen yarışmaya katılan ikili, Duo Datz, 4 Mayıs 1991 tarihinde Roma'da gerçekleştirilen yarışma finalinde Norveç temsilcilerinden sonra, Finlandiya temsilcisinden önce olmak üzere on beşinci sırada sahne aldı. Yarışmayı kazanması öngörülen İsrail, Fransa ve İsveç'in 146 puan ile berabere kaldığı; beraberliğin bozulması sonucunda İsveç'in kazandığı yarışma finalinde İspanya, Türkiye ile Yugoslavya'dan tam puan alarak 139 puan topladı (birinci ve ikinci ile aralarında yalnızca 7 puan vardı) ve yirmi iki ülkenin katılımıyla gerçekleştirilen yarışmada üçüncü sıraya yerleşti. Almanya, Avusturya ve İtalya jürilerinin ülkeye hiç puan vermemesi (bu üç ülke dışında tüm ülkeler İsrail'e puan vermişti) ise daha sonra "politik" olarak nitelendirilecekti. İsrail'in performansı sırasında orkestrayı yöneten kişi Kobi Oşrat, ülkenin oylarını bildiren kişi ise Yitzhak Şimoni idi. Yarışma finali ülkede herhangi bir yerel yorumcu olmadan Kanal 1; Yigal Ravid tarafından yapılan İbranice yorumlar ile Reşet Gemel isimli radyo kanalı üzerinden yayınlandı. Çeşmeli Kobi OÅŸrat Yakov Ventura (İbrani: יעקב ונטורה, d. 15 Temmuz 1944, Hayfa) veya sonradan aldığı ismi ile Kobi Oşrat (İbrani: קובי אשרת), İsrailli bir müzisyen, besteci ve aranjördür. 2000 ve 2003 yılları arasında İsrail'in Los Angeles fahrî konsolosu olarak görev yapmıştır. 1979 Eurovision Şarkı Yarışması'na İsrail'i temsil eden, birinci gelen "Hallelujah" isimli şarkı kendisi tarafından yazılmış ve Oşrat, bir orkestra şefi olarak pek çok defa yarışmada görünmüştür. Alabora (yarışma) Alabora, Anıl İlter'in sunuculuğuna yaptığı, Bodrum’da 7 kadın ve 7 erkeğin bir teknede yarıştığı yarışmadır. 13 hafta sürmesi planlanan ancak reytinglerin düşüklüğü sebebiyle 10. bölümde erken final yapan yarışmada ödül 500.000 liradır. Alabora’da her hafta başında bir ceza oyunu oynanır. Kaybedenler denize giremez, karşı tarafa hizmet eder, yemeklerini yapar, bulaşıklarını yıkar ve teknenin temizliğinden sorumlu olur. Takımların kendi aralarında oynayacakları oyunlar sonrasında birinci olanlar, o hafta elenmeme garantisini alır ve karşı taraftan da bir kişiyi koruma altına alma hakkını kazanır. Yarışmacılar tekneden ayrılmasını istedikleri kişilerin isimlerini herkesin içinde rakiplerinin yüzüne karşı açıklar. Yüz yüze yapılacak olan bu oylama sonrasında iki ayrı takımdan en fazla oyu alan kişiler final oyunu oynar. Bu oyunu kaybeden yarışmacı tekneye veda eder. Felsik Felsik nispeten feldispat ve kuvars minerallerince zengin olan magmatik kayaçları adlandırmak için kullanılır. Silikon, oksijen, alüminyum, sodyum ve potasyum gibi açık renkli elementlerce zengin silikat mineralleri, magma ve magmatik kayaçları adlandırmak için jeolojide kullanılan bir terimdir. Genellikle açık renkte olup özgül ağırlıkları 3'ten azdır. En yaygın felsik kayaç granittir, fakat diğerleri kuvars, muskovit, ortoklaz, ve sodyumca zengin plajioklaz feldspatlar içerir. Kimyasal bakımdan, felsik kayaçlar mafik kayaçlardan kayaç yelpazesinin diğer tarafında kalır. "Felsik" terimi feldispat" ve "silika" kelimelerinin ilk hecelerinden oluşturulmuştur. Almanca "kaya" anlamındaki "Fels" ve "kayalık" anlamına gelen "Felsig" sözcükleri tamamen tesadüf eseri "felsik" sözcüğü ile benzeşirken, anlamı "saha" olan Almanca "Feld" sözcüğünü içeren "Feldspat" terimi Almancadan ödünç alınmıştır. Bir kayacın felsik olarak sınıflandırılması için genellikle %75'den fazla kuvars, ortoklas ve plejioklas olarak adlandırılan felsik mineraller içermelidir. %90'dan fazla felsik mineral içeren kayaçlar 'açık renkli' anlamında "lökokratik" olarak da adlandırılır. Kayaç dokusu nitekim felsik bir kayacın temel adını belirler. 1992 Eurovision Şarkı Yarışması'nda İsrail İsrail, İsveç'in Malmö şehrinde gerçekleştirilen 1992 Eurovision Şarkı Yarışması'na katılan yirmi üç ülkeden biri idi. İsrail'i temsil eden şarkıcı, Dafna Dekel, ülkenin kamusal yayın kuruluşu İsrail Yayın Kurumu (IBA) tarafından gerçekleştirilen "Kdam Eurovision" isimli ulusal finalin galibi oldu; böylece "Ze Rak Sport" isimli şarkıyı yarışmada İsrail adına söylemeye hak kazandı. Dekel, 85 puan toplayarak yarışmayı altıncı sırada tamamladı. IBA tarafından dokuzuncu defa organize edilen Kdam Eurovision ("Ön Eurovision"), on iki şarkıcı/müzik grubunun katılımıyla 28 Mart 1992 tarihinde yayın kuruluşunun Kudüs'teki stüdyolarında gerçekleştirildi ve Roni Yoval ile Noam Aviram tarafından sunuldu. Ulusal finalde sahne alan on iki katılımcı da, sekiz bölgesel jüri tarafından oylandı. Oylamanın sonucunda 61 puan toplayan Dafna Dekel şarkısı "Ze Rak Sport" (Yalnızca spor), ikinci gelen Anat Atzmon'a 1 puan fark atarak (ikinci de üçüncüye 1 puan fark atmış idi) ulusal finalin galibi oldu; böylece Dekel, Malmö'de gerçekleştirilen 1992 Eurovision Şarkı Yarışması'na İsrail adına katılmaya hak kazandı. İsrail'i temsilen yarışmaya katılan şarkıcı, Dafna Dekel, 9 Mayıs 1992 tarihinde Malmö'de gerçekleştirilen yarışma finalinde Belçika temsilcisinden sonra, Türkiye temsilcisinden önce olmak üzere üçüncü sırada sahne aldı. İsrail, yirmi üç ülkenin katıldığı yarışmada Yugoslavya'dan tam puan alarak 85 puan topladı ve böylece altıncı sıraya yerleşti. İsrail'in performansı sırasında orkestrayı yöneten kişi Kobi Oşrat, ülkenin oylarını bildiren kişi ise Daniel Pe'er idi. Yarışma finali ülkede herhangi bir yerel yorumcu olmadan Kanal 1; Yitzhak Şimoni tarafından yapılan İbranice yorumlar ile Reşet Gemel isimli radyo kanalı üzerinden yayınlandı. Jean-François Millet Jean-François Millet (; d. 4 Ekim 1814, ö. 20 Ocak 1875) Fransız ressam ve Fransa taşrasında doğan Barbizon ekolünün kurucularından. Millet, köylü sınıfına dair tablolarıyla bilinir ve eserleri realizm akımının bir parçası olarak sınıflandırılır. Millet, Normandiya'daki Gréville-Hague'da bulunan Gruchy kasabasının çiftçilerinden olan Jean-Louis-Nicolas ve Aimée-Henriette-Adélaïde Henry Millet çiftinin ilk çocuğu olarak doğdu. Kasabadaki iki papazın yönlendirmesiyle Latin ve güncel yazarlar hakkında eğitim aldı. Sonrasında 1833'te Paul Dumouchel isimli bir portre ressamının yanında eğitim görmek üzere Cherbourg'a gönderildi. 1835'te Cherbourg'da, Baron Gros'un öğrencilerinden Lucien-Théophile Langlois'nın yanında tam zamanlı eğitim almaya başladı. Langlois ve diğerlerinin sağladığı bir burs sayesinde Millet 1837'de Paris'e taşındı ve École des Beaux-Arts'da Paul Delaroche'un öğrencisi oldu. 1839'da bursu bitti ve Paris Salonu'na gönderdiği ilk eser reddedildi. Ressamın salona kabul edilen ilk tablosu, 1840 yılında salona dahil edilen bir portreydi. Millet bunun sonucunda portre ressamlığı kariyerine başlamak üzere Cherbourg'a döndü. Ancak sonraki sene Pauline-Virginie Ono ile evlenerek Paris'e taşındı. 1843 Salonu'na kabul edilmeyişinin ve Pauline'in tüberkülozdan ölümünün ardından Millet bir kez daha Cherbourg'a döndü. Ressam 1845'te, daha sonra 1853'te resmî törenle evleneceği Catherine Lemaire ile birlikte Le Havre'a taşındı. Çiftin dokuz çocuğu oldu ve Millet'in hayatının geri kalanı boyunca birlikte kaldılar. Ressam Paris'e yeniden taşınmadan önce, Le Havre'da birkaç ay boyunca portreler ve küçük janr resimleri çizdi. Paris'te 1840'ların ortalarında Millet, kendisi gibi Barbizon ekolü ile ilişkilendirilecek olan Constant Troyon, Narcisse Diaz, Charles Jacque ve Théodore Rousseau gibi ressamlarla; ressamın köylü resimlerini etkileyecek derecede figüratif ustalığa sahip olan Honoré Daumier ile ve daha sonra ressamın biyografisini de yazacak olan devlet bürokratı Alfred Sensier ile arkadaş oldu. Millet'nin Salon'daki ilk başarısı 1847'de sergilenen "Ağaçtan İndirilen Oedipus" tablosuyla geldi ve 1848 yılında ise bir tablosu devlet tarafından satın alındı. Millet'nin o dönemdeki en iddialı eseri olan "Yahudilerin Babil'deki Tutsaklığı" tablosu 1848'de Salon'da sergilendi ve gerek sanat eleştirmenleri gerekse toplum tarafından küçük görüldü. Sergilenmesinin hemen ardından ortadan kaybolan tablonun Millet tarafından ortadan kaldırıldığı düşünülüyordu. Boston Güzel Sanatlar Müzesi'nden bilimadamlarının, tablodaki küçük değişikleri araştırmak için "Genç Çoban Kız" tablosunu 1984'te X ışını ile incelemeleri sonucunda tablonun "Tutsaklık" tablosu üzerine çizildiği ortaya çıkmıştır. Fransa-Prusya Savaşı sırasında malzemelerin zor bulunması sebebiyle Millet'nin bu tablonun tuvalini yeniden kullandığı düşünülmektedir. Bambu perdesi Bambu perdesi Soğuk Savaş döneminde, Doğu Asya'nın komünist ülkeleri (özellikle Çin) ile kapitalist ve komünist olmayan ülkeleri ayıran politik sınırları ifade etmekte kullanılan örtmece kelimedir. Bu ifade, Kuzey ve Güney Kore'yi ikiye ayıran Kore'nin askerden arındırılmış bölgesi veya Güneydoğu Asya'yı (Soğuk Savaş döneminde komünizme karşı çıkan ülkeler kastedilmektedir) Komünizmden ayıran esnek sınırlar için pek fazla kullanılmamaktadır. Çin Kültür Devrimi sırasında, Çinli otoriteler, perdenin kendi taraflarında kalan kısımını kapatarak, Çin Devletinin açıkça izni olmaksızın, ülkeye tüm giriş ve çıkışları yasakladılar. Birçok kişi hükûmetin bu uygulamasından kurtularak, komünist olmayan ülkelere kaçabilmek için mülteci haline geldi. Hükümetin kısıtlamaları görece olarak gevşettiği dönemlerde, İngiltere yönetimi altındaki Hong Kong'a, büyük göçmen akımı oldu. "Bambu Perdesi" tabiri, "Demir Perde tabiri kadar yaygın ve kullanılan bir ifade olmamıştır. Zira "Demir Perde" sınırları kırk yıl boyunca değişmeden kalmıştı. "Bambu Perdesi" ise daha elastik ve geçirgen sınırlara sahipti. Ayrıca Asya'daki siyasi bölünmeyi anlatmak için çok da doğru bir ifade sayılmazdı. Zira Çin-Sovyet ayrılığı sebebiyle, Doğu Asya Komünist Bloku'nda da tam bir uyumdan bahsetmek mümkün değildi; Moğolistan, Vietnam ve daha sonra Laos'un Komünist hükûmetleri SSCB'nin müttefiki idi. Diğer yandan Kamboçya'nın Pol Pot rejimi ise Çin'e sadıktı. Kore Savaşı'ndan hemen sonra, Kuzey Kore ne Çin'e ne de SSCB'ye bağlılık göstermeyeceğini ilan etti. Sonraki yıllarda, Çin ve ABD arasında buzların eriyip, ilişkilerin gelişmesi üzerine, bu ifade daha da aza kullanılır hale gelmiştir. Ancak Güneydoğu Asya'da, Kore Yarımadası'nda, ABD ve müttefiklerini SSCB ile onun müttefiklerini ayıran, askerden arındırılmış bölgeyi anlatma için bambu perdesi ifadesi kullanılmaya devam edilmiştir. "Bambu perdesi" tanımlaması, çoklukla Burma'nın dünyaya kapalı sınırlarını ve ekonomisini anlatmak için kullanılmıştır. Ancak Burma da 2010 yılından sonra dış dünyaya kapılarını aralamaya başlamıştır. Buğu-Su Buğu-Su, Ayna grubunun önceki albümlerdeki slow şarkıların bulunduğu enstrümantal albümüdür. 2005 yılında yayımlanmıştır. Gol Ã§izgisi teknolojisi Gol çizgisi teknolojisi, elektronik araçlar vasıtasıyla topun çizgiyi geçip geçmediğini tespit ederek hakeme yardımcı olan bir sistemdir. Gol çizgisi teknolojisinin amacı hakemlerin yetkisini almak değil karar vermelerine yardımcı olmaktır. Premier League, 2010 FIFA Dünya Kupası ve 2012 Avrupa Futbol Şampiyonasında ortaya çıkan eleştirilerin ardında sisteme daha önce karşı çıkan FIFA teknoloji için önerilen dokuz sistemi test etti ve sadece iki tanesi testlerden başarıyla geçti. 5 Temmuz 2012'de gol çizgisi teknolojisinin kullanımı Uluslararası Uluslararası Futbol Birliği Kurulu (IFAB) onaylandı. İki sistem ikinci bir test aşamasından geçirildi. FIFA Aralık 2012'de Brezilya'da düzenlenecek olan 2014 FIFA Dünya Kupası'nda gol çizgisi teknolojisini kullanacağını ilan etti. Diğer yandan teknoloji 2013'ten itibaren Amerika Birleşik Devletleri'nde Major League Soccer'da kullanıldı. Ancak MLS'teki Kanada takımlarınin kaynak yetersizliği sebebiyle ev sahibi oldukları maçlarda kullanılmamaktadır. Gol çizgisi teknolojisi 2014 FIFA Dünya Kupası'ndaki 12 stadyuma yerleştirilen GoalControl sistemi vasıtasıyla uygulanmaktadır. Gol çizgisi teknolojisinin kullanımına yönelik istekler 2000'de Afrika Uluslar Kupası finalindeki penaltı atışlarının ardından yükselmeye başlamıştır. Bu maçta Nijerya adına penaltı kullanan Victor Ikpeba'nın direğe çarpan topu hakem tarafından gol olarak sayılmamıştır. Ancak televizyonda ise topun çizgiyi geçtiği görülmüştür. Kamerun ise bu maçta penaltı vuruşlarını kazanarak kupayı kazanmıştır. Ocak 2005'te oynanan Manchester United-Tottenham Hotspur maçında Tottenham'ın orta saha oyuncusu Pedra Mendes'in 50 metreden attığı şut ile oluşan gol pozisyonunun ardından Birleşik Krallık'ta da bu yönde bir ilgi oluşmuştur. Bu pozisyonda Manchester United kalecisi Roy Carrol topu tutar ama sonra düşürür ve çizginin yaklaşık bir metre içerisin geri çıkartır fakat topun çizgiyi geçtiğini ne hakem ne de yardımcı hakemler görür ve gol değeri kazanmaz. Bu olayların ardından FIFA Adidas tarafından önerilen topun içine yerleştirilmiş bir mikroçip tarafından gönderilen sinyaller vasıtasıyla hakemi topun çizgiyi geçip geçmediği yönünde uyaran sistemi test etmeye karar verdi. FIFA başkanı Sepp Blatter: "Peru'da düzenlenen U17 Dünya Kupası'nda çeşitli testler yaptık ancak sonuçlar çok net değil bu yüzden denemelerimizi 2007'deki küçükler turnuvasında da devam ettireceğiz." şeklinde bir açıklama yapmıştır. Fakat denemeler raporlanmadı ve 2008 yılında Blatter sistemin sadece %95 başarıyla çalıştığını belirterek kullanımını reddetti. Bir başka hadise de Ağustos 2009'da Crystal Palace-Bristol City maçında meydana geldi. Bu maçta Freddie Sears'ın vuruşunda top ağlarla buluşur ama ağları tutan arka direklerden birine çarparak kaleden çıkar. Pozisyon sonrasındaysa hakem golü vermez. Mart 2014'te oyunun kurallarını belirleyen Uluslararası Futbol Birliği Kurulu teknolojinin kullanımını 6'ya karşı 2 oyla kalıcı olarak reddetti. Aynı zamanlarda UEFA Avrupa Ligi'nde oynayan 48 takım kaptanı arasında yapılan ankette ise katılımcıların %90'ı teknolojinin kullanımını istediklerini belirttiler. 2010 FIFA Dünya Kupası sırasında da hakem hatalarına bağlı olarak Blatter FIFA'nın gol çizgisi teknolojisini tekrar tartışmaya açtıklarını ilan etti.(12 NOLU KAYNAK) 2012 Avrupa Futbol Şampiyonasından önce UEFA gol çizgisi teknolojisini reddederek bunun yerine çizgi hakeminin yer almasına karar verdi. Çizgi hakemlerinin varlığına rağmen Ukrayna-İngiltere maçında yine hakem hatasına bağlı olarak bir gol geçersiz sayıldı. Haziran 2011'de FIFA hakemi olayın gerçekleşmesinin ardından bir saniye içerisinde uyarması gereken on gol teknolojisi sisteminin test edilmesine izin verdi. Testler aynı yılın son aylarında İsviçre Federal Malzeme Bilimi ve Teknoloji Laboratuvarları tarafından gerçekleştirildi. Testlerin ardından 3 Mart 2012'de Uluslararası Futbol Birliği Kurulu sistemlerin ikisinin ikinci aşamaya geçmeye hak kazandığını duyurdu. Bu iki sistem GoalRef ve Hawk-Eye'dır. GoalRef'in çalışma prensibi temel olarak topun içine yerleştirilmiş bir elektronik devreye ve kale çevresindeki düşük frekanslı manyetik alana dayanır. Kale direklerine yerleştirilen bobinler manyetik alandaki her türlü değişikliği algılayarak topun çizgiyi geçip geçmediğini algılar. Eğer sistem gol olduğunu algılarsa maç yetkililerini anında şifrelenmiş şekilde yollanan radyo dalgaları sayesinde onların kol saatlerine bir mesaj yollar. Hawk-Eye sistemi 1999 yılında geliştirilmiştir. Bu teknoloji kriket, tenis ve bilardoda zaten kullanılmaktadır. Sistemin çalışma prensibi görsel veriler sayesinde yapılan nirengi hesaplamasına dayanmaktadır. Top oyun alanını farklı açılardan gören yüksek hızlı kameralarla takip edilir. Mevcut yazılım da görüntüde topa karşılık gelen piksellerin tanımlanmasıyla her karede topun yerini hesaplar. Ayrıca eğer bazı kameralar topu göremiyorsa yazılım topun gideceği yeri de tahmin edebilir. Topun takibi sonucu tüm görüntüler kaydedilir ve bu veriler daha sonra istatistiklerde ve oyun analizlerinde kullanılabilir. Hawk-Eye sisteminin kurulması halinde stadyuma her kale için yedişer kamera yerleştirilmesi teklif edilmiştir. Sistem gerçek zamanlı çalışmaktadır bu sayede hakemi de anında uyarmak mümkündür. Ancak sistem hata payının yüksek olduğu konusunda eleştirilmektedir. Nitekim Roger Federer ve Rafael Nadal ayrı ayrı sistemi kesin sonuçlar vermediği sebebiyle eleştirmişlerdir. İkinci aşamada ise iki teknolojinin üreticileri seçtikleri bir stadyumda sistemi çeşitli senaryoları gözeterek denemişlerdir. Testler ayrıca farklı iklim koşullarında ve manyetik alan distorsiyonlarındaki performansını gözlemlemek üzere profesyonel antreNmanlarda ve laboratuvarlarda sürmüştür. Ayrıca her ikisi de iki profesyonel maçta kullanılmıştır. FIFA Aralık 2012'de gol çizgisi teknolojisini 2012 FIFA Kulüpler Dünya Kupası'nda kullanmaya başlayacağını ilan etmiştir. Bu turnuvada Hawk-Eye Toyota Stadyumu'na yerleştirilirken, GoalRef ise Yokohoma Uluslararası Stadyumu'nda kullanılmıştır. 2013 FIFA Konfederasyonlar Kupası'nda kamera bazlı bir sistem olan GoalConrol topun takibi, GoalRef ise ilgili görsellerin hazırlanması için kullanılmıştır. Ekim 2013'te ise FIFA 2014 FIFA Dünya Kupası'nda GoalControl'un kullanılacağını ilan etmiştir. Ayrıca İngiltere Futbol Federasyonu da Hawk-Eye teknolojisinin 2013-2014 sezonunda Premier League'de kullanılacağını açıklamıştır. Premier League'de bu teknoloji ile verilen ilk gol Manchester City FC formasıyla Edin Dzeko'nun Cardiff City'ye karşı 18 Ocak 2014'te attığı gol olmuştur. Gol çizgisi teknolojisinin kullanıldığı ilk Dünya Kupası 2014 FIFA Dünya Kupası olmuştur. Bu turnuvada Fransa forması giyen Karim Benzema'nın Honduras'a attığı gol Dünya Kupası tarihinin gol çizgisi teknolojisi ile verilen ilk gölü olarak tarihe geçmiştir. Gol çizgisi teknolojisini destekleyenler bunun hakem hatalarını ciddi bir şekilde azaltacağını savunurken, bu teknolojiyi eleştirenler de mevcuttur. Eleştirilerin birçoğu başta FIFA başkanı Sepp Blatter olmak üzere FIFA üyeleri tarafından gelmektedir. Kullanılan teknolojilerin teknik özelliklerinin tartışılmasından ayrı olarak bunun oyundaki insan faktörünü etkileyeceği ve hataları tartışmanın keyfini ortadan kaldıracağını öne sürenler olmuştur. Sepp Blatter şöyle söylemektedir: "Diğer sporlar oyun kurallarını teknolojiyle uyumlu bir şekilde değiştirmekteler. ... Biz böyle yapmıyoruz çünkü bu futbolu bu kadar popüler ve çekici kılmaktadır." Bir çalışmaya göre eğer 2010-11 sezonunda Premier League'de görüntülerin yeniden oynatılması kullanılsaydı hakem hataları %30 gibi bir oranda azaltılabilirdi, ama bazı kişiler de oyun sırasında yeniden oynatma teknolojinin kullanılmasının oyunun akıcılığını çok olumsuz etkileyeceğini ve muhtemel pozisyonları engelleyeceğini savunmaktadırlar. Diğer eleştiriler ise sistemin küçük ve gelirleri kısıtlı federasyonlar için çok pahalı olmasına dayanmaktadır. FIFA yetkilileri bu yüzden daha fazla teknoloji kullanımından ziyade daha iyi hakemlik yapmak gerektiğini savunmaktadırlar. Nitekim 2014 yılının başlarında Bundesliga'nın iki seviyesindeki takımların birçoğu finansal sebeplerden dolayı teknolojinin kullanılmasına karşı çıkmışlardır. Sistemin maliyeti içinde çip olan top için 250.000 €'dan başlayıp Hawk-Eye veya GoalControl sistemleri için 500.000 €'ya kadar çıkmaktadır. 1986 FIFA Dünya Kupası elemeleri (AFC) Aşağıda 1986 FIFA Dünya Kupası elemeleri kapsamında Asya (AFC bölgesinde oynanan maçlar bulunmaktadır. Diğer elemeler için "1986 FIFA Dünya Kupası elemeleri" maddesine bakınız. Elemelerin bu bölümünde AFC üyesi toplam 28 takım katıldı, ancak Tayvan Okyanusya elemelerine katıldı. Asya bölgesi Dünya Kupası'na 2 takım gönderecekti (24 takımdan). 27 takım coğrafi bölgelere bağlı olarak 2 bölgeye ayrıldı. Bölge A 13 takımlıdır (Batı Asya'dan) and Bölge B 14 takımlıdır (Doğu Asya'dan). Elemeler 3 tur halinde oynandı: Savaş içinde bulunmaları sebebiyle, İran, Irak ve Lübnan maçlarını tarafsız sahada ya da deplasmanda oynadı. "Lübnan çekilmeden önce 4 maç oynadı, o maçlar kayıtlardan silindi." "İran maçları tarafsız sahada oynamak istediği için diskalifiye oldu" "Irak 4-4 berabere kalınca deplasman golleri ile Bölge A Final Turu'na çıkmaya hak kazandı." "Suriye Bölge A Final Turu'na çıkmaya hak kazandı." "Irak 3-1 yendi ve 1986 Dünya Kupası'na katılmaya hak kazandı." "Kore Cumhuriyeti 6-1 yendi ve Bölge B Final Turu'na çıkmaya hak kazandı." "Japonya 5-1 yendi ve Bölge B Final Turu'na çıkmaya hak kazandı." "Kore Cuhuriyeti 3-1 yendi ve 1986 Dünya Kupası'na katılmaya hak kazandı" Kacey Musgraves Kacey Lee Musgraves (d. 21 Ağustos 1988; Mineola, Texas, Amerika Birleşik Devletleri), Amerikalı country müzik şarkıcısı ve söz yazarı. 2007 yılında USA Network'un şarkı yarışması Nashville Star'ın 5. sezonuna katılmadan önce üç albümü yayınlanmıştır. Bu yarışmada 7. olmuştur. 2012 yılında Mercury Nashville şirketi ile kontrat imzalamış ve Mart 2013 tarihinde "Same Trailer Different Park" adlı albümü yayınlanmıştır. Brad Pitt filmografisi Amerikalı oyuncu Brad Pitt'in filmografisidir. Salem (dizi) Salem, Adam Simon ve Brannon Braga tarafından kurgulanan bir Amerikan tarihsel kurgu, korku, gerilim ve drama televizyon dizisidir. WGN America kanalının ilk uzun soluklu dizisidir. Dizide 17.yüzyılda geçen gerçek Salem cadı mahkemeleri olaylarından esinlenilmiştir. 5 Mayıs 2014 tarihinde, Salem üçüncü sezon onayını almıştır. 17. yüzyılda Amerika henüz yeni keşfedilmiş bir kıtayken bu kıtanın yeni sakinleri de bulundukları yeri benimsemeye ve var olmaya çalışır. Salem, Amerika'nın küçük bir köyüdür ve köyün kendine has gizemli yönleri vardır. Köy halkı, katı birer Püriten olan din adamlarının etkisi altındadır. John Alden ve Mary Sibley köyün tüm baskılarına rağmen yasak aşk yaşar; ancak Kızılderililer ve Fransızlarla başlayan savaşla birlikte John savaşa katılmak zorunda kalır ve Mary'i ardında bırakır. Şişli-Mecidiyeköy (İstanbul metrosu) Şişli - Mecidiyeköy Metro İstasyonu, İstanbul'da bulunan metro istasyonu. 16. Eylül 2000 tarihinde açıldı. Şişli'de Eski Büyükdere Caddesi ve gayrimüslim mezarlığı altında yer alır. Şişli istasyonunun iç dekorasyonunda gri tema kullanılmıştır. Şişli, Fulya, Mecidiyeköy, Trump Towers AVM, Ortaklar Caddesi ve Cevahir AVM olmak üzere 6 girişi bulunmaktadır. Darfur millî futbol takımı Darfur temsilcisi futbol takımı, (ayrıca Darfur United) da denir, Darfur'un, Sudan'ın batısında bir bölgeyi temsil eden bir futbol takımıdır. Darfur millî futbol takımı, 2012 VIVA Dünya Kupası ve 2014 ConIFA Dünya Futbol Kupası'nda mücadele etti. Oyuncuları, Çad-Sudan sınırındaki mülteci kamplarında yaşamaktadırlar. Darfur United, Çad'da bulunan on iki Darfur mülteci kampının temsilcileri ile Mart 2012 tarihinde kuruldu. Ekip, Haziran ayında Kürdistan Irak'ın ev sahipliğinde 2012 Viva Dünya Kupasına katıldı. Takımın baş antrenörü EVO Futbol Programları ve Manhattan Beach Kum ve Surf Futbol Kulübü'nden Mark Hodson'dır. Hodson, NSCAA Premier Lisansı sahibidir ve 1999 yılından bu yana profesyonel bir koçtur. Ben Holden, Irak Kürdistanı'nda, 2012 Viva Dünya Kupası'nda Mark Hodson'nın takımı yönetmesine yardımcı olmak için Mayıs 2012'de takımın teknik direktör yardımcısı oldu. 27 yaşındaki Ben Holden, bir yıl boyunca, 2006 yılında Los Angeles'ta bir teknik direktör olarak çalıştı; Baş antrenörü Mark Hodson onu aradı ve Haziran 2012 tarihindeki Viva Dünya Kupası'nda Darfur United'ı çalıştırmaya yardımcı olması hakkında ne hissettiğini sordu. Darfur United kadrosunu oluşturan 16 oyuncu, tüm eski Sudanlı mülteci olarak, küresel rekabette yurtdışında Darfur'u temsil şansı bulunmaktadır. Darfur fair play ödülü kazandığı 2014 ConIFA Dünya Futbol Kupası'nda mücadele etti. Sulu köfte Sulu köfte, Anadolu'ya ait yöresel bir yemek çeşididir. Bulgurlu, pirinçli ve ekşili olmak üzere 3 farklı türde hazırlanır. İçinde köftelik kıyma ve sebze çeşitleri bulunur. Protein, demir, çinko ve folik asit bakımından zengin ve doyurucudur. Stratigos Stratigos, (Yunanca , çoğulu (strategoi); Doric Yunanca: (stratagos); tam anlamıyla "ordu lideri") Yunancada general anlamında kullanılır. Hellenistik ve Bizans İmparatorluğu içinde terim aynı zamanda bir askerî vali tanımlamak için kullanılmıştır. Modern Yunan Ordusunda en yüksek subay rütbesi. "strategos": strategetes (στρατηγέτης, "ordu komutanı") nadiren kullanılan alternatif bir terimdi: monostrategos (μονοστράτηγος, "tek-general") terimi Diğer "strategoi" veya birden fazla themanın kuvvetleri üzerinde komuta eden general anlamına gelirdi; strategos autokrator, archistrategos (, "baş-general") ile protostrategos (πρωτοστράτηγος, "birinci-general") yüksek otoriteye sahip komutanları belirlerdi hypostrategos (, "yardımcı general") yardımcı komutanı, etkili bir korgenerali ifade ederdi. Roman Reigns Leati Joseph "Joe" Anoaʻi (d. 25 Mayıs 1985) Amerikalı profesyonel güreşçi ve eski profesyonel Kanada futbolu oyuncusu. Anoaʻi ailesinin bir üyesidir. Roman Reigns ring adını kullanarak WWE'de profesyonel güreşçilik yapmaktadır. Anoaʻi, üniversitede Georgia Tech adına Amerikan futbolu oynadıktan sonra profesyonel futbol kariyerine 2007 yılında National Football League takımları olan Minnesota Vikings ve Jacksonville Jaguars takımlarında kısa süreyle sezon dışında oynayarak başladı. 2008 yılında Canadian Football League'in Edmonton Eskimos takımında bir sezon oynadıktan sonra futbolu bıraktı. Profesyonel güreş kariyerine başlayan Anoaʻi 2010 yılında WWE ile sözleşme imzaladığını geliştiği yer olan Florida Championship Wrestling duyurdu. Roman Reigns ring adını kullanarak Kasım 2012'de Seth Rollins ve Dean Ambrose ile beraber The Shield grubunu kurarak ana kadroya debut yaptı. İki kez WWE World Heavyweight Championship ve bir kez WWE Tag Team Champion (Rollins ile) kemerini alan Reigns, Royal Rumble 2015'i kazandı ve 2014 Yılın Süperstarı seçildi. Ayrıca Survivor Series 2013'te bir Survivor Series maçında dört kişiyi eleyerek rekor kırdı. Royal Rumble 2014 maçında 12 kişiyi eleyerek rekorunu geliştirdi. Haziran 2010'da WWE ile sözleşme imzalayan Reigns, 9 Eylül'deki FCW şovunda Roman Leakee adı altında debut yaptı. Debut maçında Richie Steamboat'a kaybetti. Sonraki haftalarda Idol Stevens ve Wes Brisco'ya da yenilen Leakee, 21 Eylül'de Fahd Rakman'ı yenerek WWE'deki ilk galibiyetini aldı. FCW'da bir süre ortalıkta görünmedi ve 2011'de ringlere döndüğünde daha çok takım maçlarında göründü. 16 Ocak 2011 tarihinde FCW'de 30 kişilik bir Battle Royal maçında yer aldı ve maçta elendi. Aynı yıl, Donny Marlow ile takım oldu. Calvin Raines ve Big E Langston'a takım kemer maçı için meydan okusalar da 8 Temmuz'da yapılan FCW Florida Tag Team Championship maçında onlara yenildiler. FCW'de 8 Ocak 2012 tarihinde yapılan bir tag team maçında Leakee, FCW Ağırsiklet Şampiyonu Leo Kruger'i tuşlayarak yendi. 5 Şubat'ta, FCW Florida Heavyweight Championship kemerine bir numaralı yarışmacı olmak için Seth Rollins ve Dean Ambrose ile yaptıkları triple threat maçını kazandı. Ondan sonraki hafta ise şampiyon Leo Kruger'a mağlup oldu. Leakee, daha sonra Mike Dalton ile FCW Florida Tag Team Championship kemerini kazandı. FCW'dan NXT'ye geçtikten sonra ring adını Roman Reigns olarak değiştirdi. "NXT" debut'unu 31 Ekim 2012 tarihinde CJ Parker ile karşılaşarak yaptı ve rakibini mağlup etti. 18 Kasım 2012 tarihinde yapılan Survivor Series'de ana kadroya debut yapan Roman Reigns, Dean Ambrose ve Seth Rollins; CM Punk'ın sahip olduğu WWE Championship kemerine aday olmak için yapılan üçlü maçta Ryback'e saldırdı. Daha sonra "The Shield" adında grup kurduklarını söyleyen üçlü "adaletsizliğe" karşı savaşacaklarını söyledi. Punk'a çalıştıklarını yalanlayan grup, aralarında Ryback ve WWE Tag Team Şampiyonları Team Hell No'nun (Kane ve Daniel Bryan) da yer aldığı Punk'ın rakiplerine saldırdı. PPV'sinde Team Hell No ve Ryback karşısında TLC maçına çıktılar. The Shield debut yaptıkları maçta ilk PPV galibiyetini aldı. Ocak 2013'te Punk'a yardım etmeye devam eden takım, Ryback ve The Rock'a saldırdı. Shield, Royal Rumble'da CM Punk ile The Rock arasında yapılan WWE Şampiyonluk maçına karıştı ve Punk'ın maçı kazanmasını sağladı. Fakat maç tekrar başlatıldı ve maçı The Rock kazanarak kemerin yeni sahibi oldu. Sonraki haftalarda Raw'da Paul Heyman'ın Shield'a Punk'ın maçlarda kazanmasını sağlamaları için para ödediği anlaşıldı. 17 Şubat'ta düzenlenen Elimination Chamber'da Shield'ın John Cena, Sheamus ve Ryback karşısında yer aldığı six-man Tag team maçını Shield kazandı. Sonraki gece grubun ilk "Raw" maçında Ryback, Sheamus ve Chris Jericho ile karşılaştılar ve maçı kazandılar. 7 Nisan tarihli Wrestlemania'da bu kez Shield, Randy Orton, Sheamus ve Big Show üçlüsünü Dean Ambrose'un Randy Orton'u tuş etmesi ile birlikte kazandılar. Bir sonraki hafta "Raw" maçında The Undertaker'ın etrafını sardılar ama Team Hell No, onları engelledi. Bir sonraki hafta Shield, Team Hell No ve The Undertaker ile karşılaştı ve bu maçı da Shield kazandı. Çıktığı her altı adam takım maçını kazanan grubun serisi 13 Mayıs'ta "Raw" gecesinde Cena, Kane ve Bryan ile karşılaştıkları maçta sona erdi. 19 Mayıs'ta yapılan Extreme Rules PPV'sinde Reigns ve Rollins, tag team tornado maçında karşılaştıkları Team Hell No'yu yenerek WWE Tag Team Şampiyonu oldu. 27 Mayıs'ın "Raw" gecesinde Team Hell No ile tekrar maç yapan ikili kemerini korudu. 14 Haziran "SmackDown" gecesinde yapılan six-man tag team maçında Daniel Bryan'ın Rollins'i pes ettirmesiyle Team Hell No maçı kazandı ve The Shield'ın tuş/pes edilmeme serisi sona erdi. Payback'te yapılan WWE Tag Team Championship tekrar maçında Reigns ve Rollins, Bryan ile Orton'ı yendi. İkili, 14 Temmuz'da Money in the Bank gecesinin pre-show adlı maçlarında The Usos karşısında ve Night of Champions'ta The Prime Time Players (Darren Young ve Titus O'Neil) takımına karşı kemerini korudu. 23 Eylül "Raw" gecesinde Usos, eleven-on-three handicap elimination maçında Reigns'i tuşladı ve Shield maçı kaybetti. The Shield, Ağustos'ta baş işletme görevlisi Triple H ve The Authority'ye çalışmaya başladı. 14 Ekim "Raw" bölümünde, Reigns ve Rollins, No Disqualification maçında Big Show'un müdahalesiyle Cody Rhodes ve Goldust'a WWE Tag Team Şampiyonluğunu kaybetti. Hell in a Cell gecesinde, Reigns ve Rollins bir triple threat maçında tekrar tag team unvanını alamadı. Ambrose'un grupta tek şampiyonluğu olan güreşçi olmasıyla böbürlenmeye başlayınca anlaşmazlıklar (özellikle Ambrose ve Reigns arasında) çıkmaya başladı. Survivor Series'de yapılan geleneksel beşe beş elimination tag team maçında dört rakibini eleyen Reigns tek kurtulan oldu. Punk'a yenildiği handikap maçından sonra Reigns, 6 Ocak 2014 tarihinde Punk'ı Ambrose'un yardımıyla yendi. Royal Rumble ppv'sinde, Reigns maça 15. sırada girdi ve tek başına 12 kişiyi eleyerek rekor kırdı. Shield'dan takım arkadaşlarını da eleyen Reigns, Batista'ye elenerek ikinci oldu. Bir sonraki "Raw" gecesinde The Shield, six-man tag team maçında Daniel Bryan, Sheamus ve John Cena'yla karşılaştı. Maçı kazanan takım WWE World Heavyweight Championship için Elimination Chamber'da yer alacaktı. Maçta The Wyatt Family'nin maça karışıp Cena, Bryan ve Sheamus'a saldırdıktan sonra The Shield maçı diskalifiye yoluyla kaybetti. İntikam isteyen üçlü, Elimination Chamber ppv'sinde six-man tag team maçında The Wyatt Family'nin karşısına çıktı. The Shield maçı kaybetti. Grupta anlaşmazlıkların artmasına rağmen Mart ayında uzlaşma sağladılar. Mart ayında tüm üyelerinin hayranların sevgisini kazandığı The Shield, Kane ile rekabete başladı. Birkaç hafta boyunca The Shield ve New Age Outlaws'a katılan Kane birbirlerine saldırmaya devam etti. WrestleMania XXX'te iki takım arasında yapılan maçı The Shield kazandı. Grubun Kane ile rekabetleri devam ederken Triple H, The Shield'a karşı Evolution adlı grubu tekrar kurdu. Extreme Rules ve Payback'te The Shield, Evolution'u mağlup etti. Sonraki gece Batista'nın WWE'den çıkmasıyla, Triple H "B planını" devreye soktu ve Rollins'in kafasını karıştırıp onu The Authority'ye kattı. Bunun üzerine The Shield'ın kalan üyeleri olan Reings ve Ambrose'un en büyük düşmanları Seth Rollins ve Triple H oldu. Haziran 2014'te The Shield'ın ayrılmasından sonra Reigns, kariyerine tek başına devam etme kararı aldı. 16 Haziran 2014 "Raw" bölümünde, battle royal'ı kazanarak WWE World Heavyweight Championship kemeri için Money in the Bank'te merdiven maçında yer alma hakkı kazandı. Ama maçta çantayı alamadı. 20 Temmuz'da Battleground'da Randy Orton, Kane ve John Cena ile fatal four-way maçında kemer için karşılaşsa da maçı kazanamadı. Bir sonraki "Raw" gecesinde Orton ile rekabete başladı. 17 Ağustos'ta SummerSlam gecesinde yaptıkları maçı Reigns kazandı. Rollins'in, Ambrose'u sakatladıktan sonra Reigns ile yer alacağı Night of Champions maçı duyuruldu. Ancak, inkarsere fıtığı olan Reigns maça günler kala cerrahi operasyon geçirdi. Bunun sonucunda, Rollins hükmen galip ilan edildi. Reigns, 8 Aralık "Raw" bölümünde WWE'ye döndükten sonra 2014 "Yılın Süperstarı" Slammy Ödülünü kabul etti. Altı gün sonra maçında Rollins ile karşılaşan John Cena, Big Show tarafından saldırıya uğradı. Sonra Big Show ve Rollins'e saldıran Reigns, Cena'nın kazanmasına yardımcı oldu. Reigns ve Big Show arasında başlayan rekabet sırasında, Reigns, çoğunlukla nakavt sayımı ve diskalifiye yoluyla yendi. 25 Ocak 2015 tarihinde 19. sıradan girdiği 2015 Royal Rumble maçında en son Rusev'i eleyerek kazandı. Sonraki "Raw" gecesinde WWE televizyonunda ilk kez Anoaʻi ailesinin bir parçası olduğunu kabul etti. 2 Şubat 2015 "Raw" bölümünde, Rollins'in maça karışmasıyla Big Show, Reigns'i tuşlayıp yendi. Böylelikle ana kadroda ilk kez bire bir maçta tuşlanmış oldu. Fastlane'de Daniel Bryan'a karşı zorlukla WrestleMania hakkını korudu. Fastlane sonrası Bryan Reigns'i tebrik edip desteklerken Paul Heyman, Reigns'i tebrik edip kemeri Brock Lesnar'dan alamayacağını söyledi. Seth Rollins, 29 Mart'ta WrestleMania 31'de Reigns'in Brock Lesnar ile yaptığı maça Money in the Bank sözleşmesini yatırarak maçı üçlü maça dçnüştürdü. Reigns'i tuşlayan Rollins maçı ve kemeri kazandı. Reigns, Nisan'da Big Show ile rekabete girmesinin sonucunda Extreme Rules'da Last Man Standing maçında karşılaştılar. Maçta Reings, Big Show'u mağlup etti. Mayıs ayında Payback'te, WWE World Heavyweight Championship için tekrar Rollins'le maç yapsa da kemeri alamadı. 14 Haziran'da Money in the Bank'te merdiven maçında yer aldı. Maçta çantayı almaya çalışırken Bray Wyatt'ın kendisine saldırmasıyla Sheamus'a kaptırdı. Bir ay sonra Battleground'da Wyatt ile karşılaştığı maçta Wyatt Family üyesi Luke Harper'ın saldırına uğrayarak maçı kaybetti. 6 Ağustos "SmackDown" bölümünde Wyatt, Reigns'in SummerSlam'de takım maçı teklifini kabul etti. Maçta Reigns ve Ambrose, Wyatt ve Harper ile yüzleşti. Etkinlikte maçı kazanan Reigns ve Ambrose oldu. Sonraki "Raw" gecesinde tekrar karşılaştılar ve ikisi maçta, ilk kez görünen Braun Strowman'ın saldırına uğradı. Eylül ayının Night of Champions ppv'sinde Reigns ve Ambrose, Chris Jericho ile takım olarak Wyatt ve takım arkadaşlarını yendi. Reigns ve Wyatt arasındaki rekabet, 25 Ekim'deki Hell in a Cell gecesinde yapılan Hell in a Cell maçını Reigns'in kazanmasıyla sona erdi. 26 Ekim "Raw" bölümünde Reigns, Dolph Ziggler, Kevin Owens ve Alberto Del Rio'yla karşılaştığı fatal four-way maçını kazanarak WWE World Heavyweight Championship kemerinin bir numaralı adayı oldu. Ancak, 4 Kasım'da şampiyon Seth Rollins'in dizinden sakatlanması nedeniyle kemer boşta kaldı ve yeni şampiyonun belirlenmesi için bir turnuva gerekiyordu. Bu olayın ardından Triple H, Reigns'i The Authority'ye davet etti, ama Reigns bunu kabul etmedi. Kemer için yapılan turnuvanın ilk turunda Big Show'u yendi. Çeyrek finalde Cesaro'yu, yarı finalde Alberto Del Rio'yu, ve Survivor Series'de yapılan finalde Dean Ambrose'u yenerek ilk kez WWE World Heavyweight Championship kemerini aldı. Triple H, maçın sonunda Reigns'i tebrik etmeye gelse de Reigns spear ile karşılık verdi. Bunun ardından Sheamus, Money in the Bank sözleşmesini yatırdı ve Reigns'i tuşlayarak kemeri aldı. 'de Tables, Ladders, and Chairs maçında Sheamus ile karşılaştığı maçta League of Nations üyeleri Alberto Del Rio ve Rusev'in kendisini oyalamasıyla Sheamus yine kemeri aldı. Buna sinirlenen Reigns, üçüne birden saldırdı ve daha sonra kendisine durdurmak için gelen Triple H'e de saldırdı. Sonraki gece olan 14 Aralık "Raw" gecesinde Mr. McMahon, Reigns'in Sheamus ile tekrar kemer maçı yapacağını söyledi. McMahon, Del Rio ve Rusev'le mücadele eden Reigns, Sheamus'u yenerek WWE World Heavyweight Championship kemerini kazandı. 4 Ocak 2016 "Raw" bölümünde, Reigns kemer için tekrar Sheamus'la karşılaştı. Maçta özel konuk hakem olan McMahon'un müdahelelerine rağmen kemerini korumayı başardı. Royal Rumble ppv'sinde yapılan Royal Rumble maçında kemerini korumaya çalıştı. İlk sırada ringe çıkan Reigns beş elemeden sonra League of Nations üyelerinin saldırısına uğradı ve maçın büyük bir bölümünü dışarıda geçirmek zorunda kaldı. Ringe döndükten sonra kemeri alacak olan Triple H'e elendi. Fastlane'de, Brock Lesnar ve Dean Ambrose ile WWE World Heavyweight Championship kemerinin bir numaralı adayı olup WrestleMania 32'de Triple H ile karşılaşmak için yaptıkları üçlü maçta Ambrose'u tuşladı ve kemerin bir numaralı adayı oldu. Aralarında geçen rekabetten sonra WrestleMania'da Triple H'i yenerek üçüncü kez WWE Dünya Ağırsiklet Şampiyonu oldu. Bundan sonraki ilk kemer koruma maçını Payback'te AJ Styles ile yaptı ve kemerini korudu.Extreme Rules'da rövanş maçını da Roman Reigns kazanir.Maç sonrası Seth Rollins geri dönüş yapar ve Reigns'e Pedigree yapar. Money in the Bank'de kemer için maç yaparlar ve Seth maçı kazanır kazanmaz Ambrose Cash-in yapar ve kemeri kapar. Battleground'da üçlü tehdit maçı (Triple Threat Match) yaparlar ve maçı Ambrose kazanır. Reigns 19 Temmuz'da Raw'a draft oldu. Daha sonra Rusev ile WWE United States Championship kemeri için feuda girer Summerslam da maç kavgayla bozulur. ve sonra Roman Reigns Universal Championship kemerini ister ve Ölümcül 4'lü maçda (Fatal Four-Way) Triple H Roman'a arkadan vurur ve Pedigree uygular ve sonra Kevin Ovens Triple H'in Seth Rollins'e ihanet etmesiyle şampiyon olur. Seth Rollins iyi karakter olmuştur. Ertesi hafta Raw'da Seth Rollins Kevin Owens'a saldırır ve Stephanie McMahon Seth'e uzaklaştırıldığını söyler. Fakat Mick Foley karşı çıkar ve Clash of Champions'da rövanş maçının yapılacağını söyler. İlerleyen saatlerde Mick Foley, Kevin Owens ile Roman Reigns arasında Raw'da düzenlenecek bir maç ayarlar. Eğer maçı Reigns kazanırsa maç Triple Threat olacaktı. Fakat maçın sonuna doğru Rusev gelip Reigns'in dikkatini dağıtmış, sonrasında bundan yararlanan Kevin Owens Pop-up Powerbomb yapmış ve Reigns'i pinlemiştir. Böylelikle Rusev ile olan feudu yeniden canlanır. Bu ikili arasında Clash of Champions'da U.S Championship için bir maç düzenlendi. Maçı kaznan Reigns kemerin sahibi olmuştur. Sonraki Raw bölümünde yapılan rövanşta ikilinin kavgası dışarıda devam ettiği için 10 saniye kuralı yüzünden maç berabere bitmiştir. Anoaʻi, yarı Samoalı ve yarı İtalyan'dır. Babası Sika Anoaʻi ve erkek kardeşi Rosey de güreşçidir. Anoaʻi ailesinin bir üyesidir ve Yokozuna, Rikishi, Umaga, The Tonga Kid, The Usos ve The Rock ile kuzendir. Aralık 2014'te Galina Joelle Becker ile evlenmiştir. Haziran 2014'te kamu hizmeti duyurusunda bir kızı olduğu ortaya çıkmıştır. Anoa'i, Georgia Teknoloji Enstitüsü'nde işletme okumuştur. Çocukluğundan beri en sevdiği güreşçinin Bret Hart olduğunu söylemiştir. Bir katolik olan Anoa'i, ringe her girişinde haç çıkarmaktadır. Madonna ile Yatakta Madonna ile Yatakta (Kuzey Amerika'daki özgün adıyla Madonna: Truth or Dare, Kuzey Amerika dışındaki özgün adıyla In Bed with Madonna), Amerikalı şarkıcı ve söz yazarı Madonna'nın 1990 yılında düzenlediği Blond Ambition World Tour'daki yaşamını anlatan 1991 çıkışlı belgesel filmi. Eleştirmenlerden genel anlamda olumlu eleştiriler topladı ve dünya çapında $29,012,935 hasılatla gişe başarısı yakalayarak tüm zamanların en yüksek hasılatını elde eden belgesel haline geldi. Ancak 1991 Cannes Film Festivali'nde yarışma dışı gösterildi. Bu belgeseli, 2004'teki Re-Invention World Tour'un ardından 2005 yılında gösterime giren "I'm Going to Tell You a Secret" belgeseli takip etti. Madonna, filmdeki oyunculuğuyla Razzie Awards'ta En Kötü Aktris kategorisinde aday gösterildi. Rotten Tomatoes'ta %80'lik bir değerlendirmeyi elinde tutar. Doctor Who (klasik seri, 12. sezon) İngiliz Bilimkurgu dizisi Doctor Who'nun klasik serisinin on ikinci sezonu. 28 Aralık 1974 tarihinde Tom Baker'ın ilk bölümü "Robot" ile başlamış ve 10 Mayıs 1975 tarihinde "Revenge of the Cybermen" bölümüyle sona ermiştir. Bu sezon Doktor'un dördüncü rejenerasyonunu oynayan Tom Baker'ın ilk sezonudur. Yol arkadaşı Sarah Jane Smith (Elisabeth Sladen) 11. sezondan beri görünmektedir ve bu sezon Harry Sullivan (Ian Marter) katılmıştır. Şimdi'nin Gücü Şimdi'nin Gücü, Eckhart Tolle'ün bir kitabı. Oz B端y端c端s端 Oz Büyücüsü (Orijinal İngilizce adıyla The Wonderful Wizard of Oz), L. Frank Baum tarafından yazılıp W. W. Denslow tarafından resimlendirilen bir çocuk romanı. Büyücüler Kulübü Büyücüler Kulübü (İngilizce özgün adıyla The Craft), 1996 yapımı Amerikan filmi. Andrew Fleming tarafından yönetildi, başrollerinde Robin Tunney, Fairuza Balk, Neve Campbell, Rachel True ve Skeet Ulrich yer aldı. 3 Mayıs 1996'da Columbia Pictures tarafından yayımlandı. Henkel Henkel AG & Company, KGaA, bünyesinde deterjan, boya, parfüm vb. ürünler üreten birçok markayı bulundururan, merkezi Almanya'nın Düsseldorf kentinde bulunan çok uluslu şirket. Henkel 1876 yılında girimşimci "Fritz Henkel" tarafından Almanya'nın Aachen kentinde kuruldu. 1878 yılında konum ve satış avantajları nedeniyle Düsseldorf'a taşındı. 2013 yılı itibarıyla 46.850 çalışanı bulunmakta, çalışanların yüzde 80'den fazlası (38.800) Almanya dışında istihdam edilmektedir. Henkel firmasının faaliyet gösterdiği iş alanları: Henkel faaliyet gösterdiği ülke ve pazarlarda ürün gruplarına göre birçok alt markayı bünyesinde bulundurmaktadır. Bünyesindeki bazı markalar; W (dergi) W, aylık yayımlanan bir Amerikan moda dergisi. 1999'dan bu yana, ilk sahibi Fairchild Publications yerine Condé Nast Publications tarafından yayımlanır. Marie Claire Marie Claire, aylık yayımlanan bir kadın dergisi. İlk olarak Fransa'da yayımlaya başladı ancak zamanla, farklı ülkelerde farklı dillerle yayımlanmaya da başladı. "Marie Claire", kapaklarında sağlık, güzellik ve moda gibi konuları işler. Glamour (dergi) Glamour, Condé Nast Publications tarafından ayda bir yayımlanan kadın dergisi. Amerika Birleşik Devletleri'nde "Glamour of Hollywood" adıyla 1939 yılında yayımlanmaya başladı. ABD dışında Birleşik Krallık, Fransa, İtalya, Almanya, İspanya, Rusya, Yunanistan, Polonya, Güney Afrika, Brezilya, Macaristan, Romanya, Bulgaristan, Hollanda ve Meksika gibi ülkelerde yerel sürümleri yayımlanır. 2016 Mart ayı itibarıyla Türkiye'de de yayıma başlamıştır. 1993 Eurovision Şarkı Yarışması'nda İsrail İsrail, İrlanda'nın Cork Kontluğu'nun Millstreet kasabasında gerçekleştirilen 1993 Eurovision Şarkı Yarışması'na katılan yirmi beş ülkeden biri idi. İsrail'i temsil eden müzik grubu, Lahakat Şiru, ülkenin kamusal yayın kuruluşu İsrail Yayın Kurumu (IBA) tarafından gerçekleştirilen "Kdam Eurovision" isimli ulusal finalin galibi oldu; böylece "Şiru" isimli şarkıyı yarışmada İsrail adına söylemeye hak kazandı. Grup, 4 puan toplayarak yarışmayı yirmi dördüncü sırada tamamladı. IBA tarafından onuncu defa organize edilen Kdam Eurovision ("Ön Eurovision"), on iki şarkıcı/müzik grubunun katılımıyla 1 Nisan 1993 tarihinde yayın kuruluşunun Kudüs'teki televizyon stüdyolarında gerçekleştirildi ve Natan Datner tarafından sunuldu. Ulusal finalde sahne alan on iki katılımcı yedi bölgesel jüri tarafından oylandı. Oylamanın sonucunda 67 puan toplayan Saraleh Şaron & Lahakat Şiru şarkısı "Şiru" (Şarkı), ikinci gelen Doron Mazar'a 5 puan fark atarak ulusal finalin galibi oldu; böylece grup, Millstreet'de gerçekleştirilen 1993 Eurovision Şarkı Yarışması'na İsrail adına katılmaya hak kazandı. İsrail'i temsilen yarışmaya katılan müzik grubu, Lahakat Şiru, 15 Mayıs 1993 tarihinde Millstreet'de gerçekleştirilen yarışma finalinde Kıbrıs Cumhuriyeti temsilcilerinden sonra, Norveç temsilcilerinden önce olmak üzere yirmi dördüncü sırada sahne aldı. İsrail, yirmi beş ülkenin katıldığı yarışmada yalnızca Portekiz ve Fransa jürilerinden puan alarak (sırasıyla 3 ve 1, toplam 4) yirmi dördüncü geldi. İsrail'in performansı sırasında orkestrayı yöneten kişi Amir Frolih, ülkenin oylarını bildiren kişi ise Danni Rup idi. Yarışma finali ülkede, herhangi bir yerel yorumcu olmadan Kanal 1 üzerinden yayınlandı. Seventeen (dergi) Seventeen, Amerika Birleşik Devletleri'nde yayımlanan bir gençlik dergisi. Ülkenin ilk gençlik dergisidir ve 12-19 yaş aralığındaki genç kızlar için hazırlanır. Men's Health Men's Health ("MH"), Rodale Inc. tarafından 47 ülkede 40 farklı sürümle yayımlanan Amerika merkezli dünyanın en büyük erkek dergi markası. Ayrıca ABD gazete bayilerinde en çok satan erkek dergisidir. Aslında bir erkek sağlık dergisi olarak yayımlanmaya başladı fakat sonradan fit olma, beslenme, moda ve cinsellik gibi erkeklerin yaşam tarzını ele alan konuları da işlemeye başladı. 1995 Eurovision Şarkı Yarışması'nda İsrail İsrail, İrlanda'nın başkenti Dublin'de gerçekleştirilen 1995 Eurovision Şarkı Yarışması'na katılan yirmi üç ülkeden biri idi. İsrail'i temsil eden şarkıcı, Liora, ülkenin kamusal yayın kuruluşu İsrail Yayın Kurumu (IBA) tarafından gerçekleştirilen "Kdam Eurovision" isimli ulusal finalin galibi oldu; böylece "Amen" isimli şarkıyı yarışmada İsrail adına söylemeye hak kazandı. Liora, 81 puan toplayarak yarışmayı sekizinci sırada tamamladı. IBA tarafından on birinci defa organize edilen Kdam Eurovision ("Ön Eurovision"), on üç şarkıcı/müzik grubunun katılımıyla 9 Mart 1995 tarihinde yayın kuruluşunun Kudüs'teki stüdyolarında gerçekleştirildi ve Aki Avni tarafından sunuldu. Bu ulusal finale, 1998 yılında IBA tarafından görevlendirilerek yarışmaya katılan, yarışmada birinci gelen Dana International da katıldı ve 67 puan toplayarak ikinci geldi. Liora tarafından seslendirilen Moşe Datz bestesi "Amen" isimli şarkı 80 puan ile ulusal finalin birincisi oldu (bu, 1991 yılından beri İsrail ulusal finalini en çok puan farkı ile kazanan şarkı olarak Kdam tarihine geçti) ve böylece Liora, Dublin'de gerçekleştirilen 1995 Eurovision Şarkı Yarışması'nda İsrail'i temsil etmeye hak kazandı. İsrail'i temsilen yarışmaya katılan şarkıcı, Liora, 13 Mayıs 1995 tarihinde Dublin'de gerçekleştirilen yarışma finalinde Slovenya temsilcisinden sonra, Malta temsilcisinden önce olmak üzere yirmi birinci sırada sahne aldı. İsrail, yirmi üç ülkenin katıldığı yarışmada Birleşik Krallık'tan tam puan alarak 81 puan topladı ve böylece sekizinci sıraya yerleşti. İsrail'in performansı sırasında orkestrayı yöneten kişi Gadi Goldman, ülkenin oylarını bildiren kişi ise Daniel Pe'er idi. Yarışma finali ülkede herhangi bir yerel yorumcu olmadan Kanal 1; Danni Rup tarafından yapılan İbranice yorumlar ile Reşet Gemel isimli radyo kanalı üzerinden yayınlandı. Greg Kot Greg Kot (d. 3 Mart 1957), Amerikalı yazar ve gazeteci. 1990'dan bu yana "Chicago Tribune"de müzik eleştirileri, popüler müzikle ilgili sosyal, siyasi ve iş konularını içeren yazılar paylaşır. Rob Sheffield Rob Sheffield (d. 2 Şubat 1966), Amerikalı müzik gazetecisi ve yazar. "Rolling Stone"da pop kültürüyle ilgili müzik eleştirileri paylaşır. Iggy Azalea Amethyst Amelia Kelly (d. 7 Haziran 1990), bilinen sahne adıyla Iggy Azalea (), Avustralyalı rapçi ve manken. Nisan 2014'te çıkardığı ilk albümü The New Classic ile Billboard 200'de 3 numaraya kadar yükseldi. Albümden "Work", "Bounce", "Change Your Life" (featuring. T.I.), "Fancy" (featuring. Charli XCX) teklilerini yayınladı. Charli XCX ile düet yaptığı "Fancy" teklisi Billboard Hot 100 listesinde 1 numaraya kadar yükselerek teklisini 1 numaraya kadar yükselten 4. solo kadın rapçi unvanını aldı. Aynı zamanda Ariana Grande ile düet yaptığı "Problem" teklisi ile aynı hafta içinde 2 teklisini art arda Hot 100'e sokarak The Beatles'ın rekorunu kırdı. Albümden son olarak Rita Ora ile düet yaptığı "Black Widow" teklisini yayınladı. Tekli Billboard Hot 100'de 3 numaraya kadar yükseldi. Azalea, Eylül 2014'te Jennifer Lopez ile düet yaptığı "Booty" şarkısı yayınlandı. Şarkı, Jennifer Lopez'in son albümü A.K.A'de yer alan şarkının remiks versiyonu halinde yayınlandı. "Booty" şarkısı Billboard Hot 100'de 18 numaraya kadar yükseldi. Şarkıcı son olarak The New Classic albümünün devamı niteliğinde "The New Classic: Reclassified" adlı EP'sini yayınladı. EP'nin ilk teklisi "Beg For It" Kasım 2014'te yayınlandı fakat şarkıya video klip çekimi iptal edildi. "Beg For It" adlı teklisinden sonra "The New Classic: Reclassified" adlı EP'sinden "Trouble" adlı şarkısını tekli olarak seçti. Sanatçı, 2. stüdyo albümü olan Digital Distortion'ı 2017'de yayınlayacak. Son olarak yayınlanacak olan albümünden "Zillion" adlı şarkısına klip çekip yayınlayacağını söyledi.Yeni albümü 'Digital Distortion' 30 Haziran'da yayınlanacak. Eliaquim Mangala Eliaquim Hans Mangala (d. 13 Şubat 1991, Colombes), defans mevkinde forma giyen Fransız millî futbolcudur. La Liga ekiplerinden Valencia'da ve Fransa millî takımında forma giymektedir. Mangala Colombes kasabasının Cashi köyünde doğdu. 5 yaşında ailesi ile birlikte Belçika'ya taşındı. O sene yerel kulüplerden Athletic Club'un alt yapısına girdi. CS Wépionnais takımına geçmeden önce burada 6 yıl oynadı. 2007 yılında, R. Standard de Liège ile 3 yıllık gençlik sözleşmesi imzaladı. Mangala R. Standard de Liège'e transfer olduktan sonra o sene U-17 takımında forma giydi. 2008 Ocak ayında U-19 takımına yükseldi. 17 yaşına geldikten sonra R. Standard de Liège'in U-21 takımında birçok kez forma şansı buldu. 2008-09 sezonunda Mangala, A takıma kadar yükseldi ve forma şansı bulmaya başladı. 23 Ekim 2008 tarihinde, R. Standard de Liège ile 5 yıllık sözleşme imzaladı ve ilk kez profesyonel sözleşme imzalamış oldu. Mangala 22 numaralı formayı giymeye başladı. 9 Kasım'da Beerschot AC takımına karşı ilk profesyonel maçına çıktı ve maç 3-1 galibiyet ile sonuçlandı. 12 Eylül'de Mangala, Mechelen ile yapılan lig mücadelesinde ilk golünü kaydetti. Dört gün sonra Mangala, UEFA Şampiyonlar Ligi grup maçında Arsenal'e karşı forma giydi ve maçta bir gol kaydetti. 16 Ağustos 2011 tarihinde, 7.5 Milyon € karşılığında Porto'ya transfer oldu. 25 Temmuz 2014 tarihinde, 32 Milyon pound karşılığında, Manchester City takımına transfer oldu. 2016-17 sezonunda La Liga takımlarından Valencia'da kiralık olarak forma giydi. 19 Mart 2020 tarihinde COVID-19 testlerinin pozitif çıktığını açıkladı. Kendisiyle birlikte takımda Ezequiel Garay, José Luis Gayà ve 15 teknik personelinde koronavirüs salgınına yakalandıkları açıklandı. İlk kez 2013 yılında Fransa millî takımda giymeyen başlayan Mangala, toplamda 8 kez millî olmuştur. Jessie James Decker Jessica