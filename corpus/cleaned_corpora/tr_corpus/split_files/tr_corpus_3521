uzaklıktadır. Bayındır, Mamak Bayındır, Ankara ilinin Mamak ilçesine bağlı bir mahalledir. Ankara iline 21 km, Mamak ilçesine 16 km uzaklıktadır. Gökçeyurt, Mamak Gökçeyurt, Ankara ilinin Mamak ilçesine bağlı bir mahalledir. Ankara iline 23 km, Mamak ilçesine 18 km uzaklıktadır. Yapracık, Etimesgut Yapracık, Ankara ilinin Etimesgut ilçesine bağlı bir mahalledir. Yapracık mahallesi Bağlıca, Alacaatlı, Dodurga ve Çayyolu ile sınırdır. Çayyolu yaşamkent arazisinin yarısı yapracık mahallesinin arazisidir diğer yarısı ise alacaatlı mahallesinin arazisidir. Mahallenin kuzeybatısında Bağlıca, batısında Yaşamkent ve Alacaatlı, güneybatısında Dodurga ve İncek, güneyinde Aşağıyurtçu ve Yukarıyurtçu mahalleleri yer almaktadır. Güzel ve geniş bir arazisi vardır. Yapracık mahallesi yüksek olduğundan buradan tüm ankaraya kuşbakışı bakarsınız ve çayyolunun tamamı ayaklarınızın altındadır. Arazisinin bir kısmı yaşamkent içinde yer almaktadır arazisi çok kıymetlidir ve değerlenmeye 1970'li yılların başında başlamıştır. Yeraltı su kaynakları çok güçlüdür. Mahallede piknik alanları yaygın olup mahallenin ünlü Meşe Dağı 1242 m. yüksekliktedir. Meşe Dağının güney yamacında yerleşkesi vardır. Ankara'nın batısında Eskişehir yolu üzerindedir. Eskişehir yoluna uzaklığı 1 km'dir.merkeze 20 km uzaklıktadır. Bağlıca, Etimesgut Bağlıca, Ankara ilinin Etimesgut ilçesine bağlı bir mahalle ve aynı adlı semttir. Eski yerleşme birimlerinden olan Bağlıca’da "Köyiçi" ve "Kepir" mevkii höyüklerinde, Kalkolitik, Eski Tunç Çağı, Demir Çağı, Friğ ve Roma dönemine ait bulgulara rastlanmıştır. Türklerinde ilk iskan yerlerinden olan, 1530 yılı tahrir kayıtlarında “Bağluca” adı ile zikredilir. Ankara'nın ahi reislerinden “Ahi Mesud” ve “Ahi Şerafeddin”in yaptırdığı zaviyelerin ortak vakfıdır. Ahi Mesud'un mezar yeri ise Bağlıca köyü mezarlığındadır. 23.07.2004 tarih 5216 sayılı Büyükşehir Belediyesi Kanununun geçici 2’nci maddesi gereği Ankara Büyükşehir Belediyesi sınırlarını belirleyen 50 km yarıçap içinde kaldığından köy tüzel kişiliği sona ererek mahalleye dönüşmüştür. Mahallenin Eskişehir Yolu kenarındaki kısmı 2014 yılında ayrılarak, aynı semte bağlı olarak Fatih Sultan adıyla mahalle kurulmuştur. Ankara iline 23 km, Etimesgut ilçesine 6 km uzaklıktadır. Çayyolu mahallesine de 6 km uzaklıktadır. Mahalle ve semt olmasından sonra ekonomisi yoğun olarak inşaat sektörü, gayrimenkul ve yatırıma yönelmiştir. Modern şehircilik anlayışına uygun planlı bir yapılaşma söz konusudur. Arasta Alışveriş Merkezi ve Arte Mercado Alışveriş Merkezi mahallenin merkezinde yer almaktadır. Yargıtay Lojmanları burada bulunmaktadır. Başkent Üniversitesi bu semt sınırları içerisinde kalmaktadır. Ankara'nın en büyük Sağlık Kompleksi olan Ankara Üniversitesi'nin 763 bin 635 metrekarelik alanda kuracağı Sağlıkta Mükemmeliyet Merkezi ve Sağlık Teknoparkı inşaat aşamasındadır. Bu alanda tıp fakültesi ve tam teşekküllü 1000 yataklı hastane, temel bilimler ve kök hücre enstitüsü, ar-ge ve hayvan laboratuvarı, idari ofisler yer alacaktır. Milli İstihbarat Teşkilatı 600 bin metrekare toplam saha, 340 bin kullanım alanına sahip olup 6 Ocak 2020 tarihinden itibaren burada hizmet vermektedir. Millî Savunma Bakanlığı, Genelkurmay Başkanlığı, Kara Kuvvetleri, Deniz Kuvvetleri ve Hava Kuvvetleri bağlıca bölgesindeki zırhlı birlikler okulu ve eğitim tümen komutanlığının yerine taşınacaktır. Mahallede bir ilköğretim okulu, bir anadolu lisesi ve kolejler yer almaktadır. Sağlık ocağı ve Aile sağlığı merkezi bulunmaktadır. M2 Koru Metrosuna Bağlıca'dan 562, 587, 597 no'lu otobüsler ile ring seferleri yapılmaktadır. Ayrıca Sıhhiye'ye kadar giden dolmuş seferleride mevcuttur. Ankara Batı Çevre Yolu ve Eskişehir Yolu üzerinde olması Bağlıca'nın değerini arttırmaktadır. Gelecekte Ankara'nın en büyük mahallelerinden biri olacağını şimdiden gösteren Bağlıca, yüksek gelir düzeyine sahip ve düzgün imarlı bir yerleşim birimi olmaya adaydır. Gümüşoluk, Pursaklar Gümüşoluk, Ankara ilinin Pursaklar ilçesine bağlı bir mahalledir. Gümüşoluk Mahallesi'nin bilinen ilk ismi, resmi kaynaklara göre (Başbakanlık Arşivleri) Osmanlı döneminde "Ülümbis" olarak geçmekte olup, o zamanki adıyla "Çubuk Bazarı" diye bilinen Çubuk ilçesine bağlı bir köydür. Daha sonra köy "Ülümbüş" adıyla Bağlum Nahiyesine ve Altındağ ilçesine bağlanmıştır. 1960'lı yıllarda köy isimleri değiştirilirken, Ülümbüş olan adı "Gümüşoluk" olarak değiştirilmiş ve bu kez de Keçiören İlçesine bağlanmıştır. Saray köyünün Belde Belediyesi yapılmasıyla da bu beldeye bir Mahalle olarak bağlanmıştır. 2009 yılı yerel seçimlerinde Pursaklar'ın ilçe yapılmasıyla Saray Beldesi Belediyeliğinden alınarak yine Saray'ın bir Mahallesi olarak bu defa da Pursaklar İlçesine bağlanmıştır. Pursaklar İlçesine bağlanması sonucunda bir Mahalle olarak Semt ve Sokak isimleri verilmeye başlanmış ve güncel haritalarda Gümüşoluk bu isimlerle tanımlanmaya ve gösterilmeye başlanmıştır. Ankara iline 15 km, Keçiören ilçesine 10 km uzaklıktadır. Kösrelik, Keçiören Kösrelik, Ankara ilinin Keçiören ilçesine bağlı bir mahalledir. Keçiören Kaymakamlığı/Muhtarlıklar Çalseki, Keçiören Çalseki, Ankara ilinin Keçiören ilçesine bağlı bir mahalledir. Keçiören Kaymakamlığı/Muhtarlıklar KurusarÄ±, Pursaklar Kurusarı, Ankara ilinin Pursaklar ilçesine bağlı bir mahalledir. Güzelyurt, Keçiören Güzelyurt, Ankara'nın Keçiören ilçesine bağlı bir mahalledir. Mahalenin bir kısmı Hacıkadın semtinde bir kısmı ise Aktepe sınırları içerisinde bulunmaktadır. Mahallenin yarısı Kentsel Dönüşüm Projesiyle birlikte yıkılmış ve yerine Toplu konut yapılmıştır. Keçiören Kaymakamlığı verilerine göre mahallenin nüfusu 2.796 kişidir. Keçiören Kaymakamlığı/Muhtarlıklar Sarıbeyler, Keçiören Sarıbeyler, Ankara ilinin Keçiören ilçesinin Bağlum semti içinde bir mahalledir. Köy iken, 2004 yılında Bağlum Beldesi'nin mahallesi olmuştur. 2009 yılında Bağlum Belediyesi fesih edilince, Keçiören Belediyesi'nin mahallesi oldu. Konum olarak Yenimahalle ve Kahramankazan ilçelerine daha yakındır. Keçiören Kaymakamlığı/Muhtarlıklar Cebirli, Evren Cebirli, Ankara ilinin Evren ilçesine bağlı bir mahalledir. Ankara iline 187 km, Evren ilçesine 22 km uzaklıktadır. Solakuşağı, Evren Solakuşağı, Ankara ilinin Evren ilçesine bağlı bir mahalledir. Ankara iline 177 km, Evren ilçesine 12 km uzaklıktadır. Yusufuşağı, Evren Yusufuşağı, Ankara ilinin Evren ilçesine bağlı bir mahalledir. Çatalpınar, Evren Çatalpınar, Ankara ilinin Evren ilçesine bağlı bir mahalledir. Ankara iline 182 km, Evren ilçesine 16 km uzaklıktadır. Demirayak, Evren Demirayak, Ankara ilinin Evren ilçesine bağlı bir mahalledir. Ankara il merkezine 178 km, Evren ilçesine 13 km uzaklıktadır. Torunobası, Evren Torunobası, Ankara ilinin Evren ilçesine bağlı bir köydür. Torunobası Köyü Oğuz/Türkmen boylarının en büyüklerinden biri olan Avşar / Afşarların Torun kolu tarafından kurulmuştur . Ankara iline 185 km, Evren ilçesine 13 km , Şereflikoçhisar ilçesine ise 17 km uzaklıktadır. Ä°nebeyli, Evren İnebeyli, Ankara ilinin Evren ilçesine bağlı bir mahalledir. Ankara iline 185 km, Evren ilçesine 20 km uzaklıktadır. Sirkeci (anlam ayrımı) Sebastião José de Carvalho e Melo Sebastião José de Carvalho e Melo, 1. Marquis de Pombal (d. 13 Mayıs 1699, Lizbon — 15 Mayıs 1782, Pombal) 18. yüzyıl Portekizli devlet adamı. 1750 - 1777 yılları arasında Kral I. José'nin (günümüzde İçişleri Bakanlığı'na denk gelen göreve) bakanıydı. Dönemin hükümetinin en önde gelen bakanıydı. Hatta hükümetin gizli başkanı olarak kabul ediliir. Pompal'ın özellikle 1755 Lizbon Depremi'nden sonraki liderliği ve çalışması dikkat çekicidir. Ayrıca görev süresince Portekiz ekonomisinde köklü yenilikler yapmış ve ülke çapında gelişme sağlamıştır. "Pombaline" ifadesi yalnızca onun görev aldığı süreyi anlatmanın dışında, büyük depremden sonra onun çalışmaları ile oluşan mimari stil için de kullanılır. Uzunyol, Åženpazar Uzunyol, Kastamonu ilinin Şenpazar ilçesine bağlı bir köydür. Kastamonu iline 115 km, Şenpazar ilçesine 15 km uzaklıktadır. Deniz seviyesinden yüksekliği 775 metredir. 2019 verilerine göre Uzunyol Köyünün nüfusu 29 erkek ve 34 kadın olup toplam 63 kişidir. Köyün güneyinde Edeler ve Aybasan, batısında Dördül, doğusunda Himmetköy bulunmaktadır. Oliver Wendell Holmes Oliver Wendell Holmes Sr. (d. 29 Ağustos 1809 - ö. 7 Ekim 1894), Amerikalı hekim, yazar, şair. ABD'nin 19. yüzyıldaki en iyi şairlerinden biri olarak bilinir. Cambridge, Massachusetts'te doğdu. Babası Abiel Holmes (1763-1837) Kalvinist din adamı, tarihçi ve şairdir. Demirci Kawa Efsanesi Demirci Kawa Efsanesi, (Farsça: کاوه آهنگر (Kave Ahenger), Kürtçe:Kawayê Hesinker) İran mitolojisinde acımasız yabancı hükümdar Zahhāk'a isyan eden mitolojik kahramanın öyküsüdür. Hikâye, Fars şair Firdevsi'nin en önemli eseri olan Şehname'de yer alır. Hikâyenin diğer ana karakteri olan Zahhāk (Farsça: ضحاک) veya Azhi Dahāka, Zerdüştlüğün kutsal kitabı olan Avesta'da ve antik dönem Fars mitolojisinde yarı şeytan bir Babil kralı olarak yer almıştır. Firdevsi, hikâyeyi yeniden yorumlayarak bu karakteri şeytani ve tiran bir Arap kral olarak betimlemiştir. Hikâye, Kürt mitolojisinde de yer alır. Kürtler'de Nevruz Bayramı'nın dayandığına inandıkları Demirci Kave Efsanesi'nin birkaç farklı uyarlaması vardır. Bunlardan birkaçı aşağıdaki gibidir: 1. Uyarlamaya göre Demirci Kawa efsanesi şöyledir; Bundan çok eski zamanlar öncesinde, daha yeryüzünde kimsenin olmadığı dönemlerde Zervan isimli tanrının iki oğlu olmuştur. Birinin adı Hürmüz'dür, bereket ve ışık saçan anlamına gelmektedir. Diğerininki ise Ehriman'dır, kötülük ve kıtlık saçan anlamındadır. Ahura Mazda’nın kutsadığı topraklarda Hürmüz hep iyinin ve uygarlığın temsilcisi, Ehriman da onun karşıtı olmuştur. Hürmüz, dünyada kendisini temsil etmesi için Zerdüşt’ü gönderir ve yüreğini sevgi ile doldurur. Zerdüşt ise buna karşılık oğullarını ve kızlarını Hürmüz’e hediye eder. Ehriman bu durumu kıskanır ve yüzyıllar boyunca sürecek olan iyilerle savaşına başlar. Tüm iyilere, Zerdüşt’ün soyuna ve iyiliklere Medya (Kuzeybatı İran) coğrafyasındaki yaşamı çekilmez bir duruma getirir. Ehriman bazen gökten ateşler yağdırır, bazen fırtınalar koparır ve iyiliğe ve iyilere hep zulüm eder. En sonunda da içindeki nefreti ve kötülük zehrini zalim Kral Dehak’ın beynine akıtır ve onu bir bela olarak İran halkının üzerine salar. Dehak’ın bildiği tek şey kötülük etmektir. Zalim Dehak halkının kanını emerken beynindeki zehir bir ura dönüşür ve onu ölümcül bir hastalığın pençesine düşürür. Dehak acılar içinde kıvranarak yataklara düşer ve hastalığına bir türlü çare bulanamaz. Dönemin doktorları acılarının dinmesi ve yarasının kapanması ve hastalığının iyileşmesi için yaraya genç ve çocukların beyinlerinin sürülmesini önerirler. Böylece İran coğrafyasında aylarca hatta yıllarca süren bir katliam başlar; her gün zorla anne babalarından alınan iki gencin kafası kesilip beyinleri merhem olarak Dehak’ın yarasına sürülür. Halk çaresiz ve güçsüz düşmüştür. Gençler katledilirken sıra, daha önce bu şekilde 17 oğlunu kaybetmiş olan Kawa adındaki demircinin en küçük oğluna gelmiştir. Her gün gençler Dehak'ın askerleri tarafından başları kesilmek üzere götürülürken Kawa'nın aklına başkaldırı fikri gelir ve bu konuyu etrafında güvendiği birkaç kişiye açıklar. Demirci dükkanında demirden savaş malzemeleri olarak Gürz-ü Kember, Kér gibi araçlar yapar ve bir taraftan da başkaldırı için etrafındakileri eğitir. Bu hareket yavaş yavaş yayılmaya başlar. Mart ayının 20'sini 21'ine bağlayan gece zalim Dehak'a karşı direniş başlar. O gece kralın sarayı direnişçiler tarafından ele geçirilir. Aynı zamanda bu direniş Dehak'ın egemenliğindeki bütün topraklarda devam eder. Direnişçiler kendi aralarında dağlarda ateş yakarak haberleşirler. Direniş bittiğinde Kawa'nın halk hareketi Dehak'ı ve yönetimini devirir. Sevinçle dağlara koşan halk bu ateşlerin etrafında oynamaya başlar. Bir diğer söylentiye göre de Kawa, 20 Mart'ı 21 Mart'a bağlayan gece sabaha kadar demir ocağının başında sabahlar ve oğlunu zalim Dehak’ın katlinden kurtarmak için çareler düşünürken imdadına göğün yedinci katındaki iyiliğin temsilcisi Hürmüz yetişir. Ninova'lı Kawa'nın yüreğini sevgi ve umutla doldurur ve bileğine güç, aklına ışık verir. Ona Zalim Dehak'tan kurtuluşun yolunu öğretir. 21 Mart sabahı, gün doğduğunda, Kawa oğlunu kendi eliyle Dehak’a teslim etmek ister ve zulmün ve kötülüğün kalesi olan Dehak'ın sarayına girer. Oğlunu Dehak’ın huzuruna çıkarırken yanında getirdiği çekicini Dehak’ın kafasına vurur. Dehak’ın ölü bedeni Demirci Kawa’nın önüne düştüğü anda kötülüğün alevi söner. Kısa sürede bütün Ninowa ve bölge halkı isyan eder ve ateşler yakarak saraya yürürler. Zulme karşı isyanı başlatan Kawa, demir ocağında çalışırken giydiği yeşil, sarı, kırmızı önlüğünü isyanın bayrağı , ocağındaki ateşi ise özgürlük meşalesi yapar. Ninowa cayır cayır yanarken meşaleler elden ele dolaşır, dağ başlarında ateşler yakılır ve kurtuluş coşkusu günlerce devam eder. Dehak’tan kurtulan halklar 21 Mart’ı özgürlüğün, kurtuluşun ve halkların bayramı olarak kutlar. Demirci Kawa; başkaldırı kahramanı, Nevruz ise; direniş ve başkaldırı günü olarak tarihe geçer. Bir diğer Kawa efsanesine göre, 2500-2600 yıl öncesinde Zuhak (Bazı kaynaklara göre Dehak) adında Asurlu çok ama çok zalim bir kralın egemenliği altında yaşayan Kawa adında bir demirci vardı. Bu kral tam bir canavardı ve efsaneye göre her iki omuzunda da birer yılan bulunuyordu. Bu iki yılanı beslemek için her gün halktan iki çocuğu sarayına kurban olarak getirtip aşçılarına bu iki çocuğun beyinlerini yılanlarına yemek olarak verdiriyordu. Aynı zamanda bu canavar kral ilkbaharın gelmesini engelliyordu . En sonunda bu zulümden bıkan ve bir şeyler yapmak isteyen Armayel ve Garmayel adlı iki kişi kralın sarayına aşçı olarak girmeyi başarırlar ve Kralın yılanlarını beslemek için beyinleri alınarak öldürülen çocuklardan sadece birini öldürüp diğerinin gizlice saraydan kaçmasına yardımcı olurlar. Böylece ellerindeki bir insan beyni ile kestikleri bir koyunun beynini karıştırarak yılanlara verirler her gün bir çocuğun kurtulmasını sağlamış olurlar. İşte bu kaçan kişilerin Kürtlerin ataları olduğuna inanılır. Kaçan çocuklar Kawa adlı demirci tarafından gizlice eğitilerek bir ordu haline getirilirler. Kawa'nın liderliğindeki bu ordu bir 20 Mart günü zalim kralın sarayına yürüyüşe geçer ve Kawa, kralı çekiç darbeleri ile öldürmeyi başarır. Kawa etraftaki tüm tepelerde ateşler yakar ve yanındakilerle birlikte bu zaferi kutlarlar. Böylece Kürt halkı zalim kraldan kurtulmuş olur ve ertesi gün ilkbahar gelir. Albert Bandura Albert Bandura (d. 4 Aralık 1925, Mundare), Sosyal öğrenme kuramı ve öz yarar teorisi üzerindeki çalışmalarıyla tanınan Kanadalı ünlü psikolog. Albert Bandura 4 Aralık 1925’te Kanada, Alberta’nın kuzeyinde, Edmonton’a yaklaşık 50 mil uzaklıktaki Polonya ve Ukrayna’dan çok fazla göç alan ve yaklaşık 400 nüfusa sahip küçük bir köy olan Mundare’de doğdu. Doğu Avrupa kökenli ailenin altı çocuğundan en küçük ve tek erkek çocuğudur. Annesi Ukrayna’dan, babası Polonya Krakow’dan gençlik çağlarında Kanada’ya göç etmiştir. Babası Kanada demiryollarında işçi, annesi ise kasabada bir mağazada görevlidir. Anne ve babası standart bir eğitim alamamış da olsa eğitime önem vermişlerdir. Örneğin babası kasabadaki okulun yönetim kurulu üyesi olarak çocuklara şu üç dilde eğitim verdi; Lehçe, Rusça ve Almanca. Bandura ilkokul ve liseyi kasabadaki tek okulda okudu. Liseden mezun olduktan sonra batıdaki Vancouver, British Columbia Üniversitesine gitmiştir. Bandura mühendislik sınıfında okurken derslerin erken başlamamasını fırsat bilerek bir gün kütüphaneye gider. Orada bir kurs kataloğuna denk gelir. Sabahları ders saatinden önce gidebileceği bu kurs ile psikoloji kariyerine adım atmış olur psikoloji sınıfına başlar. 1949 da Bolocan Ödülü ile üniversitenin psikoloji bölümünden mezun olur. Üniversiteden mezun olduktan sonra danışman hocasına ‘ Psikolojinin temelini nerede bulabilirim?’ diye sorar ve Iowa Üniversitesine gitmeye karar verir. Kenneth Spence’nin Psikoloji Bölümünde başkanlık yaptığı dönemde, Clark Hull tarafından Iowa Üniversitesine yönlendirilmiştir. O sırada hafta sonları gittiği golf kursunda etkileyici bir kadın golfçü ile karşılaşır. Bandura’nın sonradan ‘Eşimle ilk olarak kum sahada tanıştık’ dediği ve ömür boyu eşi olarak kalan Virginia Varns, hemşirelik okulunda eğitmendir. 1952 yılında evlenmişlerdir. Kızlarından Mary 1954’te, Carol ise 1958’de doğmuştur. Bandura 1951’de yüksek lisans derecesini ve 1952 yılında da Klinik Psikoloji alanında ise doktorasını Iowa Üniversitesinde yapmıştır. 1953 yılında Stanford Üniversitesinde kariyerini sürdürmeye devam eder. APA’nın yöneticilerinden olan Bob Sears, Jack Hilgard, Quinn McNemar, Calvin Stone ve Paul Farnsworth’la muhteşem deneyimler paylaşmasında bu fakültenin çok faydası olmuştur. Bandura 1960lara kadar çocukların özdenetim yeterliklileri hakkındaki çığır açıcı çalışmalarını sürdürmüştür. 1964 yılında Stanford Üniversitesi profesörü olarak APA (Amerikan Psikologlar Derneği) seçimlerinde başkan olmuştur. 1953'te Stanford Üniversitesi'nde öğretmenlik yapmaya başlamıştır. Ailenin, sosyal çevrenin ve önceki kuşakların sosyal davranışlar üzerindeki etkisini irdelemiştir.Öğrencisi Richard Walters ile "sosyal öğrenme ve saldırganlık" üzerine birlikte araştırma yapmışlardır. Bandura'ya göre insanın şiddete eğilimi salt onun doğasında olan bir durumdan değil; gözlem, taklit ve benzer çevresel etmenlerden de kaynaklanmaktaydı. Örneğin, annenin sürekli baba tarafından dövüldüğü bir ailede büyüyen çocuk, ileride dayakçı bir eş oluyordu. Bandura, çevresel faktörlere fazlasıyla önem verdiği ve bireysel farklılıklar ile genetik yapıyı göz ardı ettiği gerekçesiyle özellikle biyolojik ekolün psikologları tarafından eleştirilmiştir. Albert Bandura, kuramını geliştirme sürecinin ilk aşamasında ‘Sosyal Öğrenme Kuramı’nı (1977) oluşturmuştur. Sosyal Öğrenme Kuramı’nın temel ilkesi: ‘İnsanların başkalarının davranışlarını gözleyerek ve bunlardan bir sonuç çıkararak öğrenebilecekleri’dir. Daha sonra öğrenmede gözlemin yanında bilişssel bazı bileşenlerin de olduğunu düşnerek kuramının kapsamını genişletmiştir ve ‘Sosyal Bilişsel Teori’ yi oluşturmuştur. İnsanların karşılıklı etkileşim sonucu birbirlerinden bir şeyler öğrenmelerine, başkalarının davranışlarını gözlem yoluyla model almalarına ilişkin ilk açıklamalar Platon ve Aristo’ya kadar dayanmaktadır. Bu konuda ilk sistematik şekilde fikir belirten kişi ise John Dewey olmuştur. Sonrasında Rus psikolog Lev Vygotsky de sosyal ortamda öğrenme ile ilgili çalışmıştır. Başkalarıyla etkileşime girerek öğrenme ile ilgili ilk fikir beyan eden bu kuramcılardan sonra sosyal öğrenme kuramının temelleri 1950’li yıllarda Rotter tarafından atılmıştır ve ‘Sosyal öğrenme kavramı’nı ilk defa 1947 yılında Julian Rotter kullanmıştır. Günümüzde ise Sosyal Öğrenme Kuramı denildiğinde akla gelen ilk isim Albert Bandura’dır. Bandura’nın ilk olarak öğrenmeye getirdiği yaklaşım sosyal davranışçılıktır. Sonrasında Sosyal Öğrenme Kuramı’nı ileri süren Albert Bandura bireylerin nasıl öğrendiklerini açıklamaya çalışmıştır. Daha sonra, taklit ve gözlemin, insanın öğrenmesini açıklamada yetersiz kaldığını anladığında, kuramını insanların ahlaki değerleri nasıl öğrendiklerini açıklamak üzere daha da geliştirmiş; düşünme, hafıza, dil ve davranışların sonuçlarını tahmin etme ve değerlendirme gibi süreçleri de içine alacak şekilde genişletmiştir. Sosyal öğrenme kuramı, öğrenmeye gözlem ile birlikte zihinsel süreçleri de katarak, öğrenmeyi ve davranış edinimini uyarıcı-tepki etkileşimi ve pekiştireçlerle açıklayan katı davranışçı yaklaşımlardan farklılık göstermiştir. Bu açıdan Sosyal Bilişsel Kuram olarak da anılan bu kuramın ilk davranışçı ekoller ile davranışçılığın gözden düşmesiyle alanda hakim anlayış haline gelen bilişsel yaklaşım arasında bir geçiş elemanı olarak görev yaptığını söylemek yanlış olmayacaktır. Sosyal Öğrenme teorisi öğrenmenin ve davranış ediniminin bir başkasını gözlemleyerek, taklit yoluyla ya da bir kişiyle etkileşime girerek de olabileceğine dair açıklamalar getirmiştir. Yine bu kurama göre saldırganlık davranışları da gözlemle ve taklit yoluyla edinilir. Bandura ve arkadaşları, model alma yoluyla öğrenmenin saldırgan davranış üzerindeki etkisine ilişkin bir dizi çalışma yapmıştır. Bunlardan en önemlisi ve ünlüsü Bobo Doll Deneyi’dir. Bu deneyde bir model, patlamayan, plastikten yapılmış olan Bobo adlı bir bebeğe saldırmıştır. Kavgacı biçimde bir hitaptan sonra model, tokmakla bebeğin başına vurur, yere fırlatır, üzerine oturur ve arka arkaya, sürekli burnunu yumruklar, bir tekmeyle odanın öbür ucuna savurur, hızla havaya fırlatır ve toplarla bombardımana tabi tutar. Bu gösteri çocuklara izletilmiştir ve sonrasında aralarında Bobo bebeğin de bulunduğu oyuncaklarla oynamalarına izin verilmiştir. Deneyin sonucunda modelin çocukların davranışlarını iki şekilde etkilediği görülmüştür. İlki model, çocuklara yeni saldırı biçimleri öğretmiştir. İkincisi, modelden taklit edilenlere ek olarak, diğer saldırgan davranışların sayısı da artmıştır. Bandura ve arkadaşlarının yaptığı bu çalışmada görüldüğü gibi gözlem ve taklit yoluyla diğer davranışların öğrenilmesinde olduğu gibi saldırganlık da öğrenilmektedir. Bandura yaşamla mücadele ederken hissedilen yeterlik ve beceri duygusunu anlatan kendine saygı veya kendilik değeri duygumuz olan kendine yeterlik(self-efficacy) kavramını ele almıştı. Bu içsel durum bizim davranışlarımızı pek çok şekilde etkileyebilir. Çalışmaları göstermiştir ki kendine yetme duygusu yüksek insanlar hayatlarındaki çok çeşitli olaylarla daha iyi başa çıkabilmektedirler. Bu insanlar güçlüklerin üstesinden gelebilmeyi umarlar. Görevlerinde sebat ederler ve başarılı olacaklarına dair kendine güven seviyelerini daima yüksek tutarlar. Öte yandan, kendine yetme duygusu düşük olan insanlar, hayatın çeşitli olaylarıyla baş etmede kendilerini mutsuz ve umutsuz hissederler ve kendilerini etkileyen durum veya koşulları değiştirmek için ya çok az ya da hiç imkânları bulunmadığına inanırlar. Bandura’ya göre (1977, 1997), insanlar gerçekten değişmek için kesin bir karar vermedikleri ve gereken çabayı göstermedikleri sürece, davranışlarını değiştirmeye pek yanaşmazlar. Bandura sonuç beklentileri ve ikna beklentileri arasında bir ayrım yapar. Sonuç beklentisi insanların, eylemlerinin belirli bir sonuca yol açmakta ne derece başarılı olacağına dair beklentileridir. İkna beklentisi ise insanların istedikleri bir sonucu elde etmekte ne derece başarılı olacaklarına dair inançlarıdır. Bu duruma örnek verecek olursak, her akşam birkaç saatinizi ders çalışmaya ayırıp haftasonu dışarı çıkmaktan vazgeçerseniz yüksek notlar alacağınıza dair bir beklentiniz olur. Ancak aynı zamanda bu kadar çok çalışamayacağınıza ve fedakarlık yapamayacağınıza dair ikna beklentileri de olabilir. Bireyin etkin bir şekilde yaparak ve yaşayarak, tüm vasıflarını geliştirmesine odaklı öğrenme tekniği kişinin olumlu bir şekilde gelişmesine zemin hazırlamaktadır. Sosyal Öğrenme Teorisi bilgilerin ezberlenmesini değil, yaşam boyu problemlerin çözülebilmesi için gerekil tutum ve zihinsel süreç becerilerini kazandırmayı amaçlamaktadır. Sosyal öğrenme kuramından ortaya çıkan başarı kuramına göre insanların neden başarıya ulaşmak istedikleri bilinirse öğrencileri motivasyona yönlendirici stratejiler seçilebilir. İnsanlar başarısız olma olasılığını en aza indirgeyip başarılı olma duygusunu en üst düzeye çıkardıkları zaman kendileri için gerçekçi amaçlar oluştururlar. Başarı deneyimi yaşayan öğrencilerde başarma ihtiyacı güçlenir. Bandura’nın kişilerin yetenekleriyle ilgili inançlarıyla ilgili gösterdiği kaynaklardan biri harekete geçirici üstünlük deneyimleridir. Bunlar geçmişte elde edilen bir başarıyı yine elde etme çabasıdır. Sosyal Öğrenme Teorisi başkalarının davranışlarının gözlemlenmesine dayalı bir dolaylı öğrenmeyi temel almaktadır. Gözlenen davranışın ödül getirdiği gözleniyorsa bu davranış model alınarak sürdürülür. Yeni davranışların kazandırılmasında öğretmenin uygun model olması önemli bir faktördür. Öğretmenin kullandığı dil ve kelimeler, öğrencilere karşı davranışları ve tutumu öğrenciler tarafından model olarak alınır. Bireyin öğrenme süreci başkalarını gözlemleyerek, gözlemlediği davranışı ceza veya ödülle ilişkilendirerek gözlemlenen davranışın model alınarak benimsenmesi ya da bireyin kendi deneyimleri sonucunda davranışı sürdürüp sürdürmemesi şeklinde gerçekleşmektedir. Sosyal öğrenme kuramında, öğretmenin sınıfta model olma durumu öğretmenin niteliği ile doğru orantılıdır. Eğer öğretmen öğrencilerle iyi ilişkiler içinde ise, öğrencilerine model olabilir. Tersi durumda ise, öğrenciler sınıfın dışında model ararlar. Öğretmenin çalışma planı, standardı, ilkeleri ve öğrenciye karşı olumlu tutumu iyi bir model olmasına olumlu katkı sağlar. Öğrenmede model alma yolu kullanılırken modellenecek davranış, model olacak kişi (öğretmen, sınıftan seçilen bir diğer öğrenci, toplumdan veya sembolik kişi) belirlenmelidir. Modellenen davranış basit, ilgi çekici, hatırlanması kolay bir şekilde sunulmalıdır. Model davranışın işlevsel değeri oluşturulmalıdır. Wood ve Bandura (1989) öz-yeterliği şu şekilde tanımlamıştır “bireyin, belirli durumsal amaçlara ulaşmak için gerekli motivasyon, bilişsel kaynaklar ve hareket tarzlarını oluşturma kapasitesine olan inanışları”dır. Öğrenciler tarafından her yönden model alınan öğretmen sınıf içerisinde kendi öz-yeterliğine olan inancını en iyi şekilde ortaya koymalı ve bunun yanında öğrencilerin kendilerine güvenlerini tam olarak sağlayabilmeleri için onları sürekli olarak desteklemeli ve motive etmelidir. Praça do Comércio Praça do Comércio ("Ticaret Meydanı") Portekiz'in başkenti Lizbon'da Tejo Nehri kenarında bulunan bir yerdir. 1755 Lizbon Depremi ile yıkılan Ribeira Sarayı burada bulunduğundan halen Terreiro do Paço (Saray Meydanı) olarak da bilinir. Depremden sonra alan tamamen yeniden düzenlenmiş ve bölgede Marquis of Pombal emri ile Baixa Pombalina ismiyle anılan merkez oluşmuştur. Dimetoka SarayÄ± Dimetoka Sarayı, bugün Yunanistan sınırları içerisinde yer alan Dimetoka'da bulunan saray. 8. Osmanlı sultanı II. Bayezid'in dünyaya geldiği mekândır. UluslararasÄ± Beethoven Festivali Uluslararası Beethoven Festivali ("Internationale Beethovenfest Bonn") Almanya'nın Bonn kentinde her yıl organize edilen klasik müzik festivali. Sonbaharda düzenlenmektedir. Toplam 4 hafta süren bir programa sahip festival kapsamında, Bonn ve çevresinde 50'den fazla konser organize edilmektedir. Dünya genelinde genç piyanistleri teşvik amacıyla 2005 yılında ilk kez yapılan "Beethoven Yarışması" (Beethoven Competition), yine Uluslararası Beethoven Festivali çerçesinde tasarlandı. 31 Ağustos - 1 Ekim tarihleri arasında, "Rusya" ana temasıyla gerçekleşti. 24 Ağustos - 23 Eylül tarihleri arasında öngörülen festival programının ana teması haz (İngilizce:"Joy") olarak belirlendi. Festivalin konuk ülkesi ise İngiltere seçildi. "BBC Senfoni Orkestrası", "Academy of St. Martin in the Fields" ve "Londra Filarmoni Orkestrası" gibi İngiliz müziğinin önemli kuruluşlarının festival kapsamında Bonn'da konserler vermesi kararlaştırıldı. 2012 yılında 7 Eylül-7 Ekim tarihleri arasında gerçekleşen Uluslararası Beethoven Festivali'ne Türkiye'den şef Cem Mansur yönetiminde "Türkiye Ulusal Gençlik Filarmoni Orkestrası" katıldı. Orkestra, 19 Eylül 2012 günü Beethovenhalle Bonn'da gerçekleştirdiği konserde klasik programının yanı sıra Alman yayın kuruluşu Deutsche Welle'nin genç Türk besteci Mehmet Erhan Tanman'a sipariş ettiği ve İstanbul trafiğini konu alan "The Traffic" adlı orkestra eserinin de prömiyerini gerçekleştirdi. UluslararasÄ± Beethoven Festivali Beethoven Yarışması Uluslararası Beethoven Telekom Piyano Yarışması, Bonn ("Beethoven Competition Bonn for Piano"), genç piyanistleri teşvik amacıyla besteci Ludwig van Beethoven'ın doğum yeri olan Bonn kentinde, Uluslararası Beethoven Festivali kapsamında 2005 yılından beri iki yılda bir düzenlenen yarışma. Yarışmacılardan Beethoven'in eserlerini yorumlaması ve değişik müzik dönemleriyle ilişkilendirmesi beklenmektedir. Yarışmanın sanat direktörlüğünü ve toplam 9 kişiden meydana gelen jürinin başkanlığını Pavel Gililov sürdürür. Yarışma, Almanya devlet başkanı Horst Köhler himayesinde, Deutsche Telekom firması tarafından organize edilmektedir. İpek böcekçiliği İpek böcekçiliği, ipek üretimi için ipek böceği yetiştirilmesidir. İpek ilk olarak Cilalı Taş Devri'nde Çin'de üretilmiş olup günümüzde Çin ve Hindistan iki en büyük üreticidir ve dünyadaki yıllık üretiminin %60'tan fazlasını gerçekleştirmektedir. İpek böcekçiliğinde çeşitli türde böcek kullanılmasına karşın "Bombyx mori" en çok kullanılan ve üzerinde en yoğun çalışma yapılan türdür. Zümrüt Cansel İlter Özcan ya da sahne adıyla Zümrüt Cansel (23 Mart 1963, Londra), Kıbrıslı Türk oyuncu. Sinemaya ilk olarak "Hababam Sınıfı Dokuz Doğuruyor" filmi ile adım attı. 80'li yılların gençlik filmlerinde sorunlu genç kız rolleriyle ismini duyurdu. Eser Özaltındere'den üç çocuğu bulunmaktadır. Sinema sanatçısı Feri Cansel'in kızıdır. Titus Eski Bonn Mezarlığı Eski Bonn Mezarlığı (Almanca: "Alter Friedhof Bonn"), Almanya'nın Bonn kentinde tarihi mezarlık. Pek çok ünlünün mezarı burada bulunmaktadır. Tanınmış heykeltıraşların imzasını taşıyan heykel ve anıtlar, Bonn Mezarlığı'nın önem ve güzelliğini daha da artırmaktadır. Beethoven'in annesinin mezarı ve Robert Schumann ile Clara Schumann adına yaptırılan anıt-mezarlıklar da yine burada bulunmaktadır. Kandil Dağları Kandil Dağları (), Irak-İran sınırında yer alan ve yaklaşık 1.500 km uzunluğundaki Zagros Dağları'nın bir bölümünü oluşturan sıradağlar. Dağın büyük kısmı Irak tarafındaki Erbil ilindedir. Akarsular tarafından derin olarak yarılan Kandil'i, hem Irak hem de İran bölümünde faylar sınırlamıştır. Dağlık bir yapıya sahip olan arazi çeşitli bitki ve hayvan türlerini de barındırmaktadır. Zirveleri kar ve buzullarla, etekleri meşe ağaçları, alıç, kiraz eriği, kuşburnu, dağ elması, ahlat, üvez vb. yabani ağaçlar ve çayır otlarıyla kaplıdır. Günümüzde Türkiye ve Irak'ta etkinlik gösteren PKK tarafından ana merkez olarak kullanılmaktadır. Notre Dame de Paris (müzikal) Notre Dame de Paris, ilki 18 Eylül 1998'de, Paris'te bulunan Paris Kongre Sarayı'nda oynanan bir müzikaldir. Victor Hugo'nun aynı adlı romanından esinlenerek oluşturulan müzikalin sözlerini Luc Plamondon yazmış, bestelerini Richard Cocciante yapmıştır. Fransa, Belçika, İsviçre ve Kanada gibi Fransızcanın anadil ve/veya yoğun olarak kullanıldığı ülkelerin önemli şehirlerinde sahnelendikten sonra orijinal müzikalden daha kısa olan bir İngilizce versiyonu 2000 yılından itibaren Amerika, Las Vegas'ta ve tam İngilizce versiyonu da Londra'da oynanmış olup müzikalin dünya çapında tanınıp sevilmesine vesile olmuştur. Çok büyük bir başarı yakalamış ve birçok kere sahnelenmiştir. Sahnelendiği diller arasında Fransızca, İngilizce, İtalyanca, İspanyolca, Rusça gibi diller mevcuttur. Fransızca versiyonunun Paris Kongre Sarayı'nda, İtalyanca versiyonunun Verona Arenası'nda, Rusça versiyonunun Moskova'daki kayıtları CD ve/veya DVD ile yayınlanmış olup her dildeki albümü dünyada 10 milyon kopyadan fazla satmıştır. Seyirci sayısınında 12 milyonu geçtiği bilinmektedir. Ayrıca bağımsız olarak Ermenice ve İsveççeye de çevrilse de hiçbir zaman sahneye konmamıştır. Yakın geçmişte Uzak Doğu turnesine çıkan müzikalin buradaki dili Fransızca olmuş ve Seul, Pekin, Şangay ve Tayvan'da sahnelenmiştir. Buradan sonra 2005 yılında Paris'te tekrar sahnelenmiştir. 1. Ouverture 2. Le temps des cathédrales 3. Les sans-papiers 4. Intervention de Frollo 5. BohÃ©mienne 6. Esmeralda tu sais 7. Ces diamants-lÃ 8. La fÃªte des fous 9. Le Pape des Fous 10. La sorcière 11. L'enfant trouvÃ© 12. Les portes de Paris 13. Tentative d'enlÃ¨vement 14. La Cour des miracles 15. Le mot Phœbus 16. Beau comme le soleil 17. Déchiré 18. Anarkia 19. Ã€ boire! 20. Belle 21. Ma maison, c'est ta maison 22. Ave Maria paÃ¯en 23. Je sens ma vie qui bascule 24. Tu vas me dÃ©truire 25. L'ombre 26. Le Val d'Amour 27. La volupté 28. FatalitÃ© 29. Florence 30. Les cloches 31. OÃ¹ est-elle? 32. Les oiseaux qu'on met en cage 33. Condamnés 34. Le procès 35. La torture 36. Phoebus 37. Être prêtre et aimer une femme 38. La monture 39. Je reviens vers toi 40. Visite de Frollo à Esméralda 41. Un matin tu dansais 42. Libérés 43. Lune 44. Je te laisse un sifflet 45. Dieu que le monde est injuste 46. Vivre 47. L'attaque de Notre-Dame 48. Déportés 49. Mon maître, mon sauveur 50. Donnez-la moi 51. Danse mon EsmÃ©ralda 52. The Finale Puabi Puabi, Birinci Ur Hanedanı döneminde yaşayan ve hükümdarlar arasında önemli statüye sahip olan Sümer kadın. İngiliz arkeolog Leonard Woolley'in keşfettiği 16 kraliyet mezarının en mükemmeli Puabi'ye aittir. Puabi'nin taştan yapılı mezar hücresi, derin bir şaftın tabanında inşa edilip, yine taştan yapılmış mezarı ile kapatılmıştır. Puabi'nin bedeni, lacivert lazuli taşlı, altın ve kırmızımsı akik boncuklarla süslü pelerinine sarıldıktan sonra, mezarın içinde bulunan tahta tabuta serilmiştir. Kafasında bulunan altın taçlı peruktan yanı sıra 3 kadın hizmetçisi de Puabi'ye eşlik edenler arasındadır. Bu hücrenin bitişiğinde bulunan "ölüm" çukuruna merhumun daha çok yer kaplayan eşyaları yerleştirilmiştir. İskeletlerin üzerinde yapılan incelemelerde şiddete maruz kaldıklarına dair hiçbir kanıta rastlanmamasına rağmen, uşakların isteyerek mi yoksa zehirlenerek veya boğularak mı öldürüldükleri henüz bilinmemektedir. Eusébio Eusébio da Silva Ferreira (25 Ocak 1942, Maputo - 5 Ocak 2014, Lizbon), forvet pozisyonunda oynayan Mozambik asıllı Portekizli eski futbolcudur. Portekiz millî futbol takımının 1966 FIFA Dünya Kupası'nda 3. olmasında önemli rol oynamış, bu turnuvada gol kralı olmuştur. 1965 yılında Avrupa'da yılın futbolcusu unvanını almıştır. 16 sezon boyunca Benfica'da forma giyen Eusébio, bu kulübün tarihinde en çok gol atan futbolcusudur. 1961-1973 yılları arasında 64 kez Portekiz millî formasını giymiş ve bu maçlarda 41 gol atmıştır. Lakabı "Kara Panter"dir. Eusébio, özellikle hızı ve güçlü ve isabetli şutları ile ünlenmiştir. Benfica ve Portekiz futbolunun en başarılı ve tanınan üst düzey futbolcusu olarak kabul edilir. IFFHS tarafından yapılan bir ankette 20. Yüzyılın en iyi 9. futbolcusu seçilmiştir. Pelé tarafında 2004 yılında FIFA için hazırlanan yaşayan en iyi 125 futbolcu (FIFA 100) listesinde yer almıştır. Kasım 2003'te UEFA tarafından düzenlenen organizasyonda Portekiz Futbol Federasyonu son 50 yılın en üstün futbolcusu olarak Eusébio'yu seçmiştir. 1942 yılında Mozambik'in başkenti Lourenço Marques'de (şimdiki adıyla Maputo) doğdu. Burada Sporting Club of Lourenço Marques kulübünde futbol oynuyordu. 1961 yılında 19 yaşında iken, £7500 bedel karşılığı Benfica kulübüne transfer oldu. İlk sezonunda, 1962 yılında, Avrupa Şampiyon Kulüpler Kupası finalinde Ferenc Puskás ve Alfredo Di Stéfano'lu Real Madrid'e karşı iki gol atarak takımının maçı 5-3 kazanmasında ve kupayı almasında önemli rolü oldu. 1965 yılında Avrupa'da yılın futbolcusu unvanını aldı. 1968'de ilk kez verilen Avrupa Liglerinde en çok gol atan futbolcuya verilen Altın Ayakkabı ödülünü bir sezonda 42 gol atarak aldı. 5 yıl sonra bu unvanı bir kez daha aldı. 1964'ten 1973'e kadar Portekiz Ligi'nde 7 kez gol kralı oldu. Bu dönem içinde Benfica'nın 11 kez lig şampiyonu ve 5 kez kupa şampiyonu olmasına önemli katkılar sağladı. Benfica forması ile çıktığı 715 maçta toplam 727 gol attı. 15 sezon aralıksız top koşturduğu Benfica'dan ayrıldıktan sonra 1976-1977 ve 1977-1978 sezonlarında, SC Beira-Mar ve União de Tomar gibi daha küçük hedefleri olan Portekiz takımlarında forma giydi. Kariyerin son yıllarında Kuzey Amerika'ya gidip profesyonel kulüplerde forma giydi. Portekiz’in yetiştirdiği en büyük futbol değerlerinden olan “Kara Panter” lakaplı Eusebio, 71 yaşında hayata gözlerini yummuştur. 5 Ocak 2014 günü sabaha karşı kalbi duran efsane, yapılan müdahalelere rağmen kurtarılamamıştır. Mozambik kökenli olan Eusébio, 1966 FIFA Dünya Kupası'nda en büyük çıkışını çeyrek finalde Portekiz'in kupanın sürpriz takımı olarak adlandırılan Kuzey Kore karşısında 3-0 yenik duruma düşmesiyle elde eder. Brezilya'yı bile eleyen Portekizli futbolcuların içine yedekten dahil edilen Eusébio, attığı dört golle Korelileri kupa dışında bırakır. Eusebio kupada 9 kez rakip fileleri sarsıp gol krallığına ulaşır. Yarımadaköyü, Adilcevaz Yarımadaköyü, Bitlis ilinin Adilcevaz ilçesine bağlı bir köydür. Bitlis iline 142 km, Adilcevaz ilçesine 52 km uzaklıktadır. Köyün üç tarafı Van Gölü sularıyla çevrilidir. Göl kirlenmeye en geç buralarda başlayacak gibi. Yıldızköy, Adilcevaz Yıldız, Bitlis ilinin Adilcevaz ilçesine bağlı bir köydür. Köy halkı, Türkmenlerden oluşmaktadır. Köyün halkı ilçenin yerel halkından olup, Selçuklu Türkmenlerinden kalma bir yerleşim yeridir. Köyün tamamı Türkmendir. Köyün ileri gelenleri (merhum)Yusuf Çavuş, (merhum)Süleyman Dede, (merhum)Şevket Emi, (merhum)Lazoğlu Bedir, (merhum)Niyazi Göksoy nam-ı diğer Ağabey, Cemal Göksoy, Kazım Göksoy, (merhum)Nazım Göksoy, (merhum)Kemal Göksoy, (merhum)Ramazan Göksoy, (merhum)Abdurrahman Yüzgeç, (merhum) Mahmut Emi... İsmini saydığımız zatların ebevynleri halen köyde ikamet etmektedirler.Geleneklerine bağlıdırlar. Dznleyn: Halil İbrahim Göksoy ayrıca köyde dağcılı ve dağ bisikleti etkinlikleri yapılıyor. OĞUZ TÜRKMEN Aşireti kültür gelenek ve görenekleri yaşanmaktadır. Geleneklerine sahiptirler.Akrabalık bağları güçlüdür. Bitlis iline 103 km, Adilcevaz ilçesine 13 km uzaklıktadır. Yolçatı, Adilcevaz Yolçatı, Bitlis ilinin Adilcevaz ilçesine bağlı bir köydür. Köy halkı, Çerkezlerden oluşmaktadır. 1864 Kafkasya'dan Anadolu'ya göçen Çerkezlerin Şapsıgh boyuna mensup aileler tarafından kurulan bir köydür. Çerkez kültür gelenek ve görenekleri yaşanmaktadır. Bitlis iline 97 km, Adilcevaz ilçesine 7 km uzaklıktadır. Yukarısüphan, Adilcevaz Yukarısüphan, Bitlis ilinin Adilcevaz ilçesine bağlı bir köydür. Köy yaklaşık olarak 200-250 sene önce kurulmuştur. Köy Süphan Dağı ile Van Gölünün arasında bulunmaktadır. Köy ilk olarak Ermeniler tarafından kurulmuştur. Ermenilerin buradan göç etmesi ile birlikte şimdi bu köyde yaşayan insanların dedeleri köye yerleşmiştir. Köy adını Süphan Dağından almıştır. Yukarı Süphan denmesinin nedeni ise hemen hemen köye birleşmiş olan başka bir köy Aşağı Süphan'ın bulunmasıdır. Köyün diğer köye göre biraz yüksekte bulunmasından dolayı köye Yukarı Süphan diğer köye ise Aşağı Süphan köyü denilmiştir. Yukarı Süphan köyü Süphan Dağının eteklerinde kurulmuş ve geniş topraklara sahip bir köydür. Köy bu nedenle su bakımından gayet zengindir. Köy yüksekte bulunması nedeniyle kış aylarında çevre köylere göre biraz daha soğuk ve karlıdır. Bitlis iline 103 km, Adilcevaz ilçesine 13 km uzaklıktadır. 2009 nüfusu (925)kişi 2008 nüfusu (762)kişi 2007 nüfusu (476)kişi Başol Yağcı Başol Yağcı, 1961 yılında Balıkesir'in Sındırgı ilçesi Alacaatlı köyünde doğan yağlı güreş pehlivanı. Mehmet Ali Yağcı'nın oğludur. Yağlı güreşde ender rastlanan üniversite eğitimi almışlardan birisidir. Güreşçi bir aileden gelmesi sonucunda doğal olarak çocuk yaşta yağlı güreşe başladı. Kırkpınar Baş Pehlivanı olan babası Mehmet Ali Yağcı ile Kuzey Ege'de düzenlenen birçok yağlı güreşe katılarak önemli başarılar elde etti. Güreş yapma tarzı seri ve dinamik oluşu göze hoş gelen bir stildi. Güreşe çok hızlı birşekilde başlayıp ilk dakikalarda dalma oyunu ve paça kazık oyunu ile rakiplerini yenmesi ününü artırdı. Güreşçinin Kırkpınar'da elde ettiği önemli başarıları şunlardır: Güreşçi, Adapazarı Akyazı Akbalık'ta, Çanakkale güreşlerinde, Kurtdere'de, Elmalı güreşlerinde birçok birincilikleri ve başarıları mevcuttur. Başol Yağcı, babasını 1985 yılında kaybetmesi sonucu bir süre güreşe ara vermiş 1987 yılındada kırkpınar'da Başaltı 4.sü olmuştur. Bir karşılaşma sonucu sakatlanmış ve aktif güreşi bırakmak zorunda kalmıştır. Güreşçi bir süre minder güreşi de denemiş, Tofaş güreş takımında İtalya'da da güreşmiştir. Aktif güreşi bıraktıktan sonra yağlı güreş hakemliği yapmaya başlamıştır. Kırkpınar'da meydan baş hakemliğinden sonra kule hakemliğine yükselmiştir. Halen yapılan güreşlerde görev almaktadır. Güreş camiası içinde yağlı güreşin sevilmesi için çalışmalarını Balıkesir'de sürdürmektedir. Başol Yağcı, 2007 yılında evlenmiştir. Balıkesir'de yaşamaktadır. Bilal Kemikli Bilal Kemikli, akademisyen, şair ve yazar. 1998'de doktor ve 2002'de doçent oldu. Ankara, Yüzüncü Yıl ve Süleyman Demirel Üniversitelerinde öğretim üyesi ve idareci olarak görev yaptı. Uludağ Üniversitesi İlahiyat Fakültesi Türk İslam Edebiyatı Anabilim Dalı başkanıyken Dumlupınar Üniversitesinin yeni açılan İlahiyat fakültesine dekan olarak atandı. Halen dekanlık görevine devam etmektedir. Kemikli, 2008'de profesörlüğe yükseltildi. Daha çok tasavvuf şiiri üzerine yapığı çalışmalarla tanınmaktadır. Eski Türk şiiri üzerinde de çalışmaları vardır. TRT Radyolarında programlar yaptı. Eserlerinden bazıları şunlardır: Şiirlerinden bazılarını Sivas Şairleri Antlojisine alınmıştır. Halen, Kültür, Keşkül ve Dergah dergilerinde kültür ve edebiyata ilişkin yazılarına devam etmektedir. Salankamen Muharebesi Salankamen Muharebesi ("Szlankamen, Slankamen, Slankamin diye de geçer") Osmanlı ordusu ile Habsburg Ordusu arasında 9 Ağustos 1691 tarihinde meydana gelen ve Osmanlı-Kutsal İttifak Savaşları'nın parçası olan bir muharebedir. Sadrazam ve Serdar-ı Ekrem olan Köprülü Fazıl Mustafa Paşa 1691'de yılı için Avusturya üzerine askeri sefere 15 Haziran 1691'de Edirne’den başladı. Ordu başında Sofya’ya yaklaştığında Sultan II. Süleyman’ın ölüm haberini ve padişahlık tahtına küçük kardeşi II. Ahmed’in culûs ettiği haberini aldı. Yeni padişah mühr-ü humayununu Sofya'ya gönderip Fazıl Mustafa Paşa'yı Sadrazam ve Serdar-ı ekrem olarak görevlerinde bırakmıştı. Fazıl Mustafa Paşa Sofya'dan seferi sürdürdü. Belgrad’a yetişince bir savaş meclisi kurup ordu ve sefere katılan devlet ileri gelenleri ile istişarelerde bulundu. Bu savaş meclisine daha Belgrad'a erişemediği için orduya katılamamış olan Kırım Hanı veya temsilcisi ve birkaç eyalet kuvvetleri komutanı olan valiler bulunmamaktaydı. Meclise katılanların çoğunluğu ordunun Belgrad'ta kalıp Kırım Hanı ordusunu ve eyalet askerlerini beklenmesini istemekteydiler. Fakat Sadrazam bu kararı dinlemeyip Belgrad'ın yakınlarında olan Sava Nehri üzerinde kurulan köprüden orduyu Zemun yakasına geçirdi. Yaklaşık 100.000 kişilik Avusturya ordusu Baden Margravı Ludwig Wilhelm komutasında Varadin civarında bulunuyordu. Fazıl Mustafa Paşa komutasındaki Osmanlı ordusunu Belgrad’ın 60 km kuzeybatısında ve Karlofça’nın güneydoğusunda yer alan Tisza ırmağının Tuna ile karıştığı mevkide bulunan Salankamen (Szalankamen) palankası ile Varadin arasında mevzilendirdi. Fakat Kırım kuvvetleri hala yolda olup daha Osmanlı ordusuna katılmamışlardı. Kırım kuvvetlerinin gelip orduya katılması için burada beklemek istiyordu. Avusturya ordusu ateş gücü yüksek piyade ve sahra toplarına sahipken Osmanlı ordusu sayı bakımından üstündü. Bu arada Kırım Hanı'nın ordusu da Osmanlı ordusunun yanında savaşa katılmak için ilerliyordu. Fazıl Mustafa Paşa üst düzey komutanlarının da sözünü dinleyerek Kırım Tatar ordusunu ve yardımcı kuvvetleri beklemeden mevzilerinden saldırıya geçmek istemekteydi. Osmanlı kuvvetleri Tuna'da ele geçirdikleri 800 kayık dolusu düşman erzağını yakmıştı. Prens Ludwig, askeri erzak sıkıntısı içinde olmasına rağmen Varadin yolunun da kapanmış olduğunu dikkate alarak hemen muharebeye girişmeyi kabul etti. Çarpışmalara 19 Ağustos 1691 günü ikindi vakti başlandı. Çok yoğun çarpışmalar sonucu Avusturya ordusunda ilk dağılmalar başladı. Avusturya ordusu son büyük taarruza geçmeye kalktı ve 30 bin askerle Osmanlı ana hattına saldırdı. Bu çatışma denge halinde devam ederken merkeze hücum eden Avusturya kuvvetlerine karşı askeri cesaretlendirmek için öne çıkan Mustafa Paşa alnına bir kurşun isabetiyle şehit düştü. Bu Osmanlı hatlarının çözülmesine yol açtı. Osmanlı ordusunun bocaladığını gören Habsburg kuvvetleri tam taarruza geçtiler. Serdarsız kalan Osmanlı ordusu dağıldı ve geri çekildi. Osmanlı ordusunun ağırlıkları Avusturyalıların eline geçti. Kırım Hanı savaş yerine geldiğinde dağılmış Osmanlı ordusuyla karşılaştı. Bütün aramalara rağmen Fazıl Mustafa Paşa’nın naaşı bulunamadı. Ä°drar Vergisi İdrar Vergisi (Latince Vectigal Urinae) Roma İmparatoru Nero tarafından 1. yüzyılda idrarların toplanması için zorla alınan bir vergidir. Roma toplumunun alt sınıfları idrarlarını bir kabın içine yapar ve foseptiğe dökerdi. Sıvı olanı daha sonra halk tuvaletlerinden toplanır ve birçok kimyasal işlem için hammadde olarak kullanılırdı. Örneğin; tabaklama işlemi için ve aynı zamanda Roma çamaşırhaneleri tarafından amonyak kaynağı olarak, yünden toga'ların beyazlatılması için kullanılırdı. Neticede bu vergiden vazgeçildi ama Nero'nun vergi-aç'ı halefi Vespasian tarafından tüm halk tuvaletlerinde tekrar uygulandı. Romalı tarihçiler Suetonius ve Dio Cassius anlattıklarına göre, Vespasian'ın oğlu Titus, verginin tiksindirici doğası hakkında şikayet ettiğinde, babası bir altın sikke alır ve ""Non olet!" ("kokmuyor!") der. Bu deyim günümüzde bile paranın kaynağını önemsemeden hepsinin eşit derecede kirli (ya da temiz) olduğunu anlatmak için kullanılır. Vespasian'nın adı hala Fransa'da ("vespasiennes") ve İtalya'da ("vespasiani") olarak halk tuvaletleriyle ilişkili olarak kullanılır. Dio Cassius'un "Tarih" çevirisi (İngilizce) Sibel Köklü Sibel Köklü, Türk gazeteci ve yazar. İstanbul Üniversitesi İletişim Fakültesi Gazetecilik ve Halkla İlişkiler Bölümü'nden mezun oldu. Gazeteciliğe 1993 yılında Milliyet gazetesinde başladı. 2003 yılında Milliyet'ten ayrıldı. Yeni Yüzyıl, Akşam ve Finansal Forum gazetelerinde çeşitli görevler üstlendi. Halen Ekstra PR halkla ilişkiler şirketinde basın danışmanlığı yapıyor. Ayrıca Capital dergisindeki yazılarına devam ediyor. Polisiye türündeki ilk romanı "Yalan Dünya"yı 2007 başında yayımladı. İlk kitabında yarattığı "gazeteci Rüya Keskin" karakteri, 2010 yılının Haziran ayında, İthaki Yayıncılık’tan çıkan "Geçmişe Kapanan Kapılar" isimli ikinci romanının da merkezinde yer aldı. Mart 2007'de İstiklal Kitabevi'nden yayınlandı. Polisiye türündeki roman 2010 yılının haziran ayında yayımlandı. Bir üçlemenin ikinci kitabı olan Geçmişe Kapanan Kapılar'da serinin ilk kitabında olduğu gibi başkişi Rüya Keskin adlı gazetecidir. Bir kahvehaneye düzenlenen kanlı baskını araştırmak üzere yola çıkan Rüya Keskin, kendini ülkenin en ünlü mafya babasının, önemli bir iş adamının ve irili ufaklı çetelerin rol oynadığı erkek egemen ilişkiler ağında ve kanlı hesaplaşmaların içinde bulur. Kitapta ayrıca, yarım kalan bir aşkın denklemine de yer verilir. Kitapta dolaylı bir anlatım tercih ediliyor. Romanda söz konusu edilen mafya babası isimsiz, “Türkiye’nin en ünlü mafya babası” ifadesiyle anılıyor. Ya da şehrin en büyük meydanı deniyor. Ona isim koymak okuyucuya kalıyor. Yazarın üçüncü romanı Haziran 2014'te yayımlandı. Kuzey Kıbrıs Türk Cumhuriyeti'nde mafya ve siyeset ilişkisini konu almaktadır. Rui Costa Rui Manuel César Costa, (d. 29 Mart 1972, Lizbon), orta saha pozisyonunda oynamış Portekizli eski futbolcudur. Portekiz millî futbol takımı ve SL Benfica'da forma giymiştir. 2004 yılıda Pelé'nin seçtiği yaşayan en iyi 125 futbolcu listes olan FIFA 100'e girmiştir. 1993 - 2004 yılları arasında 94 kez Portekiz millî formasını giymiş ve bu maçlarda toplam 26 gol atmıştır. Portekiz futbolunun yetiştirdiği efsane isimlerden biri olan Cesar Manuel Rui Costa sezon sonunda futbolu bırakacağını açıkladı 1991 yılında başladığı profesyonel futbol kariyerinde sayısız başarı bulunan 35 yaşındaki Portekizli oyuncu, bugün bir basın toplantısı düzenledi ve sezon sonunda futbolu bırakacağını açıkladı. "91 yılında Benfica ile başladığım kariyerime, burada sona vermek istemiştim. Bunu da sezon sonunda gerçekleştireceğim. " "Yaşadığım başarılarla ve gururumla Benfica´da futbolu bırakmak istiyorum. Yaşattığım başarılar için takdir edilmek ve hep iyi bir profesyonel olarak hatırlanmak istiyorum. Benfica´dan kopmam. Soyunma odalarının havasını koklamam lazım. Burada Sportif Direktör olmak istiyorum. Ama bundan önce daha kramponlarımı çıkarmama 4 ay var." Benfica´nın 10 numarası olan Rui Costa, 96 kez Portekiz millî takımı formasını giydi. 2004 yılında Avrupa Şampiyonası ile birlikte millî takım kariyerine son noktayı koymuştu. Rui Costa Benfica’nın Vitoria’yı 3-0 yendiği (11 Mayıs pazar 2008) karşılaşma ile son kez yeşil sahalara çıktı. Yaklaşık 50.000 futbolseverin alkışları altında futbola veda eden Rui Costa ‘Bu şekilde bittiği için mutluyum. Çok duygusal bir an. Bu taraftarlar bana her şeyi verdi.’ demiştir. 37 yaşında benfica'da futbolu bırakmıştır. Dag Hammarskjöld Dag Hjalmar Agne Carl Hammarskjöld (29 Temmuz 1905, Jönköping, İsveç - 18 Eylül 1961, Rodezya), İsveçli iktisatçı, devlet adamı ve Birleşmiş Milletler'in ikinci genel sekreteri (1953-1961). BM'nin saygınlığını ve etkisini artırmış, ölümünden sonra Nobel Barış Ödülü (1961) verilmiştir. İsveç başbakanı (1914-1917) ve Nobel Vakfı başkanı (1929-1947) Hjalmar Hammarskjöld'ün oğlu olan Dag Hammarskjöld, Uppsala ve Stockholm üniversitelerinde hukuk ve iktisat öğrenimi gördü. 1933-1936 arasında Stockholm Üniversitesi'nde siyasal iktisat dersleri verdi. Ardından Maliye bakanlığında daimi müsteşar olarak devlet hizmetine girdi, daha sonra da İsveç Merkez Bankası yönetim kurulu başkanı oldu. 1947'den sonra Dışişleri Bakanlığı'nda görev yaptı. 1951'de Birleşmiş Milletler Genel Kurulu'ndaki İsveç delegasyonunun başkan yardımcılığına, 1952'de de başkanlığına getirildi. Norveçli Trygve Lie'nin BM genel sekreterliğinden istifa etmesinden beş ay sonra, 10 Nisan 1953'te beş yıl süreyle bu göreve seçildi. Eylül 1957'de yapılan seçimle beş yıllık bir dönem için yeniden aynı göreve getirildi. Genel sekreterliğinin ilk yıllarında ağırlıklı olarak Ortadoğu'da İsrail ile Arap devletleri arasındaki savaş ve savaş tehlikesi konularıyla ilgilendi. 1957 Nobel Barış Ödülü'nün sahibi, Kanadalı devlet adamı Lester Pearson'la birlikte, 1956'da patlak veren Süveyş Krizi'nin çözülmesi için yürütülen çalışmalara katıldı. Ayrıca 1958'de Lübnan ve Ürdün'de baş gösteren bunalımın çözümünde önemli rol oynadı. Belçika Kongosu'nun 30 Haziran 1960'ta bağımsızlığını kazanmasından kısa bir süre sonra başlayan ve bütün ülkeyi saran karışıklıkları durdurmak amacıyla bölgeye BM'ye bağlı birlikler gönderdi. Sovyetler Birliği Eylül 1960'ta Hammarskjöld'ün bu kararını şiddetle eleştirerek genel sekreterlikten istifa etmesini ve bu görevin Batılı,sosyalist ve tarafsız ülkelerin temsilcilerinden oluşan üç kişilik bir kurula ("Troyka") devredilmesini istedi. Hammarskjöld Kongo'dan ayrılarak bağımsızlığını ilan eden Katanga eyaleti başkanı Moise Tshombe'yle ülkede barış sağlanması için görüşmelerde bulunmak üzere Kongo'ya giderken meydana gelen bir uçak kazasında öldü. Olaydan yıllar sonra ortaya çıkan belgelere göre yaşananların kaza değil suikast olduğuna dair ihtimali artırdığı belirtilmektedir. 2015 yılında Bağımsız Uzmanlar Komisyonu tarafından hazırlanan bir araştırma raporu da şüpheleri yoğunlaştırıldı. Haleflerinden BM Genel Sekreteri Ban Ki-mun da 24 Ağustos 2016 tarihinde bu rapora eklediği bir bilgi notuyla Hammarskjöld'ün öldüğü uçak kazasının tam olarak araştırılmasının BM'nin resmi yükümlülüğü olduğunu ve yeni soruşturmanın BM'nin Genel Kurul veya kendisinin seçimiyle belirlenecek seçkin kişiler tarafından yürütülebileceğini belirtti. Heidi Heidi, yazarı Johanna Spyri olan çocuk kitabı. Teyzesi Dete'in yanında büyüyen Heidi küçük yaşta anne ve babasını kaybetmiştir. Heidi 5 yaşına geldiğinde teyzesi onu İsviçre'nin bir dağ köyünde yaşayan dedesi Almöhi'yinin yanına bırakır. İnzivaya çekilmiş yaşlı ve huysuz biri olarak tanınan Almöhi marangozluk yaparak ve keçilerinden elde ettiği ürünlerle geçimini sağlamaktadır. Başlangıçta Heidi'yi istemeyen dedesi, teyzesi onu bırakıp gidince onun bakımını üstlenmek zorunda kalır. Sevimliliği, yaşama sevinci ve tükenmeyen coşkusuyla kısa sürede kendini dedesine sevdirir. Köyde çoban Peter ile tanışan Heidi dağlara alışır ve tam bir dağ kızı olur. Olaylar böylece gelişir. DÃ¼nya Ticaret Merkezi (film) Dünya Ticaret Merkezi'ne (World Trade Center) 11 Eylül 2001 tarihinde yapılan saldırı üzerine çekilmiş olan, baş rollerini Nicolas Cage, Mario Bello ve Connor Paolo'nun paylaştıkları film . Yakın tarihin en önemli olaylarından biridir Dünya Ticaret Merkezine yapılan saldırı. 11.9.2001 tarihinde gerçekleşen bu saldırıyı temel alan bu filmde aslında saldırıdan çok, binaların çökmesi sonrası mahsur kalan iki polisin (ki bunlardan biri başrole adını veren Nicholas Cage) kurtarılması hikâyesini izliyoruz. TÃ¼rk folkloru Türk folkloru, Türkçe çevresinde gelenekselleşmiş folklor, halk bilimidir. Halk arasında "folklor" kelimesi ile sadece "halk oyunları" olarak algılanagelmiştir. Fakat bu yanlış bir kullanımdır. Arzu Öztürkmen, Türkiye'de Folklor ve Milliyetçilik (1998, İletişim Yay.) adlı kitabında bu tarihsel süreci inceler ve Türkiye'deki folklor araştırmalarının tarihçesini dört ana bölüm kapsamında değerlendirir. Buna göre, Jön Türklerin ilgisiyle Osmanlı döneminde başlayan folklor araştırmaları daha sonra Halkevleri kapsamında sürdürülmüştür. 1947 yılında Ankara Üniversitesi'nde Pertev Naili Boratav öncülüğünde açılan Halkbilimi Bölümü, Boratav'ın görevden alınmasıyla ilk yıllardaki ivmesini kaybederken, Halkevleri çatısı altında gelişen halk oyunları hareketi üniversite gençliğinin öncülüğünde yaygınlaşmış ve folklora olan akademik ilgi hızla popülerleşen halk oyunlarına kaymıştır. Ne var ki, folklor esasında halk kültürünün tamamını kapsar. Türkiye'de halk bilimi çalışmaları yirminci yüzyıldan çok daha önce bilimsel yöntemlerle olmasa da halk kültürünün öykülenerek aktarılmasıyla başlamıştır. Özellikle Evliya Çelebi'nin Seyahatnamesi geniş birikimi ve canlı anlatımıyla bu tip eserlerin en önemli örneklerinden birini oluşturmaktadır. Ayrıca Divânu Lügati't-Türk, Dede Korkut Hikâyeleri gibi önemli örnekler de halk bilimi çalışmalarında kullanılacak kadar önemli bilgiler aktarmaktadır. Bilimsel anlamda folklor ile ilgili yazılar yirminci yüzyılın başında verilmeye başlanmıştır. 1913 yılında Ziya Gökalp, “Halka Doğru” adlı dergide “Halkiyat” terimini kullanmış , 1914 yılında Mehmet Fuat Köprülü de “İkdam” gazetesindeki yazılarında “Halkıyyat:Folk-lore” şeklinde kelimenin Türkçe karşılığını orijinal hali ile birlikte kullanmıştır. Daha sonra Rıza Tevfik Bölükbaşı “Peyam” gazetesi ekinde, Selim Sırrı Tarcan “TEM”de, Rauf Yekta “Darü'l-Elhan Külliyatı”nda ilk "halk bilimi" yazılarını kullananlardır. Cumhuriyet’in ilanına kadar Türk halk bilimi ile ilgili araştırma, inceleme ve yayınların dağınıklığı dikkati çekmektedir. 1927 yılında Ankara’da “Anadolu Halk Bilgisi Derneği” adıyla kurulan, bir süre sonra adı “Türk Halk Bilgisi Derneği” olarak değiştirilen dernek Türk halk bilimine ilişkin çalışmaları başlatan ilk kuruluştur . Çıkardığı “Halk Bilgisi Haberleri” adlı süreli yayınıyla Türkiye'nin çeşitli yörelerinden derlenen Halkbilim verilerini toplu bir biçimde sergilemiştir. Daha sonra Atatürk tarafından 19 Şubat 1932'de kurulan Halk Evleri, 1955 yılında “Folklor Araştırmaları Kurumu”, 1964 yılında “Türk Folklor Kurumu”, 1966 yılında Kültür ve Turizm Bakanlığı bünyesinde Kurulan Milli Folklor Araştırma Dairesi” halk bilimine ilişkin ilk köklü çalışmaları başlatmışlardır. Üniversitelerimizde ise Ankara Üniversitesi Dil ve Tarih-Coğrafya Fakültesi Etnoloji ve Antropoloji kürsüsü ve Atatürk Üniversitesi’nde Halk Edebiyatına ilişkin çalışmaların dışında Boğaziçi Üniversitesi Folklor Kulübü (BÜFK) Orta Doğu Teknik Üniversitesi Türk Halk Bilimi Topluluğu (THBT) ve Anadolu Üniversitesi Halkbilim Araştırmaları Merkezi gibi kuruluşlar da Türk halk bilimini sürdüren araştırmalarda bulunmaktadırlar. Bunlardan başka Ankara’da HOY-TUR,HOYEM, TÜFEM, TUBİL, İstanbul’da FOLKTUR, FOYAK, İzmir’de İFAK, EFEM ve diğer illerimizde değişik adlarla kurulmuş amatör dernekler ve kuruluşlar halk oyunları başta olmak üzere Türk halk bilimine önemli ölçüde katkıda bulunmaktadırlar. Türk Halk Bilimi’ndeki başlıca eksiklikler şunlardır: TÃ¼rk mitolojisi Üçüncü Kirte Muharebesi Üçüncü Kirte Muharebesi (İngilizce: "Third Battle of Krithia") I. Dünya Savaşı sırasındaki Çanakkale Savaşı’nda, İtilaf kuvvetleri’nin Kirte Köyü ve hemen gerisindeki Alçıtepe’yi ele geçirmek için giriştikleri üçüncü taarruzlarıdır. Seddülbahir Cephesi'ne 25 Nisan 1915 tarihinde çıkartılan kuvvetlerin hedefi, Alçıtepe'nin ele geçirilmesiydi. Bu hedef için girişilen birinci ve İkinci taarruzlarının başarılı olmaması üzerine uygulamaya konmuştur. Birleşik Donanmaya bağlı üç zırhlı, 13 Mayıs 1915 tarihinde İngiliz zırhlısı Goliath Osmanlı Muavenet torpidobotu tarafından, 25 Mayıs'ta İngiliz zırhlısı Triumph ve 26 Mayıs'ta da Fransız zırhlısı Majestic, Alman denizaltısı U-21 tarafından torpillenerek batırılmıştı. Bu kayıplar ardından Müttefik Deniz Kuvvetleri Komutanı Amiral De Robeck, donanmadaki tüm ağır tonajlı savaş gemilerinin Limni ve Gökçeada’daki üslere çekilmesini emretmişti. Bu karar, Müttefik kara harekatı için donanma topçu desteğinin önemli bir bölümünün çekilmesi anlamına gelmektedir. Ne var ki izleyen günlerde Müttefik Gelibolu Cephesi Komutanı General Ian Hamilton açısından olumlu üç gelişme gerçekleşti. 19 Mayıs 1915 günü Arıburnu Cephesi’nde Osmanlı kuvvetlerinin giriştiği genel taarruz Anzak siperleri önünde başarısız olmuştu. Bu olay, en azından Arıburnu Cephesi kuvvetlerinin Osmanlı taarruzları karşısında durumlarını koruyabileceklerini göstermektedir. İkinci olumlu gelişme ise 20 Mayıs 1915 günü İtalya’nın İtilaf Devletleri yanında savaşa girdiğini ilan etmesiydi. Şimdi, Akdeniz İtilaf güçleri için çok daha güvenli bir deniz haline gelmiştir. Hamilton açısından en olumlu olay ise İngiliz Yüksek Savunma Konseyi’nin, Batı Cephesi’ndeki ihtiyatların bir kısmını Çanakkale Cephesi’ne kaydırmaya karar vermiş olmasıdır. Nasılsa Batı Cephesi’nde cepheler kilitlenmiştir, taarruz ertelenebilir, bir Alman taarruzu da mevcut kuvvetlerle göğüslenebilir. İngiliz Yüksek Savunma Konseyi’nin Çanakkale Cephesi’nde sonuç elde edebilmek için ne büyüklükte bir kuvvete gereksinimi olduğu sorusuna General Hamilton, en az üç tümene ihtiyacı olduğu yanıtını vermişti. İngiliz Yüksek Komutanlığı, General Hamilton’un bu mesajına olumlu yanıt vermiştir, Çanakkale Cephesi’ne üç tümen kaydırılacaktır. Üçüncü bir girişimle Kirte Köyü üzerinden Alçıtepe’nin ele geçirilmesi planı bu gelişmelerin hemen ardından gündeme getirilmişti. Mayıs sonlarına doğru Seddülbahir Cephesi’nde İngiliz-Fransız kuvvetlerinin mevcudu 22.000 Fransız, 31.000 İngiliz ve Hint asker olmak üzere toplam 53.000’dir. Osmanlı kuvvetleri ise dört tümende (7,9,12 ve 15) toplam 24.500 asker vardır. Bir taarruz hareketini desteklemek üzere Hamilton’un elinde Osmanlının 41 namlusuna karşın 141 namluluk (donanma topları hariç) topçu unsuru vardır. Hamilton, üç takviye tümenini beklemeden taarruz etmeye karar vermişti. Üçüncü Kirte Savaşı’nın ilk taarruzu 4 Haziran 1915 sabahı saat 08:00’da 5 km.lik cephe hattındaki hazırlık ateşiyle başladı. Donanma topçusunun üç yönden, kara topçusunun ise cepheden geliştirdiği topçu ateşi saat 12:00 dolaylarına kadar dört saat sürmüştür. Hazırlık ateşinin ardından taarruz başlamış ve üç saat sürmüştü. Cephenin sağ kanadından taarruz eden General Gouraud komutasındaki iki tümenli Fransız Kolordusu’nun taarruzu başarılı olmamıştı. Taarruzlarının ilk saatinde elde ettikleri mevzilerden, hazırlık ateşi öncesinde asker muvcudu 2.900 kişi olan Kurmay Yarbay Selahattin Adil komutasındaki 12. Tümen’in karşı taarruzuyla çekilmişlerdir. Cephenin sol kanadından taarruza kalkan General Hunter Weston Komutasındaki İngiliz 8. Kolordusu daha başarılı olmuştu. Kolordunun 42. Tümeni Osmanlı mevzilerini ele geçirmiştir. Cephenin en sol kesiminden taarruz eden İngiliz 29. Tümeni ise bir km. kadar ilerlemeyi başarmıştır. Ağır kayıplara uğrayan Albay Halil Sami Bey’in 9. Tümeni siperlerinden geriye atılmıştır. Bu kesimde cephenin yarılması, bir topçu bataryası erlerinin Kirte Köyü’nün hemen önündeki sırtta mevzilenip, ilerleyen İngiliz birliklerine ateş açmasıyla önlenmiştir. 2. Topçu bataryası komutanı Teğmen Arif Bey (Tanyeri), Topçu Grup Komutanı Binbaşı Binhold’un “Düşman birinci hat siperlerini işgal etti, ilerlemeye devam ediyor. Göreviniz bitmiştir. Topları tahrip ederek geri çekiliniz” şeklindeki emrine uymak yerine 150 askeriyle cepheyi tutmuştur. Üç saat süren sert çatışmalardan geçmiş olan İngilizler, bu taze kuvvetin ateşi karşısında duraklamışlardı. Bir saat kadar sonra Teğmen Arif Bey’in tutuğu mevzilere ulaşan takviyelerle, Kirte Köyü’ne 1 km. kadar yaklaşmış olan cephe sabitlenmişti. İkinci gün olan 5 Haziran 1915 sabahı Osmanlı 9. Tümen’inin giriştiği karşı taarruz başarılı olmamış ve gün boyu cephe sakin geçmiştir. Arıburnu Cephesi’nden kaydırılan Osmanlı 2. Tümen’inin gece giriştiği taarruz kısmen başarılı olmuş, İngiliz kuvvetlerini birkaç yüz metre geriye atmıştı. 6 Haziran günü ise bazı bölgesel çatışmalarla geçmiştir. Gün sonunda cephede silahlar susmuştu. Altınöz, Yunak Altınöz, Konya'nın Yunak ilçesine bağlı bir mahalledir. Konya iline 140 km, Yunak ilçesine 42 km uzaklıktadır. AyrÄ±tepe, Yunak Ayrıtepe, Konya'nın Yunak ilçesine bağlı bir mahalledir. Konya iline 179 km, Yunak ilçesine 18 km uzaklıktadır. Schürzen Schürzen ("Türkçesi" → "Gömlek") Nazi Almanyası ordusu Wehrmacht tarafından II. Dünya Savaşı sırasında Alman zırhlı araçlarına sonradan giydirilen aralıklı zırha verilen addır. Zırhlı araca isabet eden mermi ne kadar önce patlarsa bunu sonucunda başlığının içerisinde bulunan patlayıcıda erken harekete geçiriyordu. Bunun sonucunda ana zırha gelmeden bütün gücü ortaya çıkan merminin etkisi azalıyordu. Bu sebepten tank mürettebatı tarafından araçların üzerine araca ait palet veya yedek parçaların yerleştirilmesi çok popüler olmuştu. Aynı şekilde Alman zırhlı araç mürettebatı da aynı yöntemlere başvurmuştu. Özellikle ön cephede savaşan tank ve taarruz toplarına bu zırhlardan ekleniyordu. Almanlar bunu standart hale getiren ilk ülke oldu. Schürzen adını verdikleri bu zırh ince çelik levha veya kalkanlardan oluşuyordu. Aracın gövde ve taret kısmına arada belli bir boşluk kalacak şekilde ekleniyordu. Kalımlıkları genellikle 5 mm, taret kısmı içinse 8 mm yi buluyordu. Yüksek patlayıcılı veya sert çekirdekli başlığı olan mermilere karşı aracı oldukça iyi koruyordu. Beşışıklı, Yunak Beşışıklı, Konya'nın Yunak ilçesine bağlı bir mahalledir. Eskiden "Beşışıklı" diye bilinmektedir. Şimdiki Adı Beşışıklıdır. Konya iline 187, Yunak ilçesine 57 km uzaklıktadır. Böğrüdelik, Yunak Böğrüdelik, Konya'nın Yunak ilçesine bağlı bir mahalledir. Konya iline 185 km, Yunak ilçesine 10 km uzaklıktadır. Amasya İkinci Beyazıt Külliyesi Amasya İkinci Beyazıt Külliyesi, Osmanlı Padişahı II. Bayezid tarafından Amasya'da inşa ettirilen külliye İkinci Beyazıt Külliyesi, Yeşilırmak kıyısında geniş bir sahada kurulmuştur. Külliyenin ortasında cami sağında medrese solunda imaret ve tabhane bulunmaktadır. II. Bayezid, Osmanlı saltanatının kendisine nasip olmasının bir şükranı olmak üzere bu külliyeyi inşa ettirmiştir. Çeşitli tarihlerde Amasya'da meydana gelen depremlerde ve Yeşilırmak'ın taşkınlarında zarar gören cami, her zarar görüşünden sonra tamir edilmiştir. 18 hücreli medrese binası günümüzde İl Halk Kütüphanesi olarak kullanılmaktadır. Nossa Senhora da Conceição Velha Kilisesi Nossa Senhora da Conceição Velha Kilisesi, (Portekizce: "Igreja of Nossa Senhora da Conceição Velha") Portekiz'in başkenti Lizbon'un merkezinde bulunan bir kilisedir. Kilise şehrin Baixa bölgesinde, ticaret merkezi olarak bilinen Praça do Comércio'ya yakın bir konumdadır. Şehrin büyük bölümünü yıkan 1755 Lizbon Depremi ve sonrasında gelen tsunamiden sonra tekrar yapılmıştır. Abdülhey Çoban Abdülhey Çoban "Kurtlar Vadisi" dizi ve film serisinin karakteridir. Kenan Çoban tarafından canlandırılmıştır. Oynadığı ilk sahnede seslendirmeyi kendisi yapmıştır. Ancak daha sonra Kadir Çermik tarafından seslendirilmiştir. Bir ara Kadir Çermik ile anlaşılamaması üzerine Kurtlar Vadisi'nde birkaç bölümlüğüne Engin Yüksel tarafından seslendirilmiş, sonra yeniden Kadir Çermik ile yola devam edilmiştir. KGT adı verilen çok gizli bir istihbarat örgütünün mensubudur. Doğu Eşrefoğlu ve Aslan Akbey tarafından yetiştirilerek göreve getirilmiştir. Adı Arapça olup asıl hali ""Abd el-Hayy""dır ve ""Diri olanın/Can verenin (el-Hayy) kulu"" anlamına gelir. Bir zaman sonra Polat Alemdar isimli KGT ajanı olup mafya oluşumunun içine sızan bu adamı korumakla yükümlü olduğu son görevi verilmiştir. Görev gereği Polat Alemdar'ın karşısına çöpçü kılığında çıkmıştır. Ve bu olaydan sonra Polat Alemdar ve Abdülhey çok iyi iki dost olmuşlar. Bir keresinde aralarına girip sonradan taraf değiştirmiş olan Hakan ve Amerika ajanları tarafından işkence altında sorguya çekilmiş (Kurtlar Vadisi Pusu 18. Bölüm), başka bir keresinde de Aron Feller tarafından beynine ilaç verilerek hafıza kaybına uğrayıp Hakan'ın da hizmet ettiği İskender Büyük'e hizmet etmiştir. Ama sonra Polat Alemdar, hafızasını geri getirtmeyi başarmıştır. Ayrıca Abdülhey (Zülfü Yüksel) ekibin sessiz elemanlarından biridir, operasyonlarda tedbirlidir. Mantık yürüterek hareket eder, duygularını pek belli etmez ve Memati Baş'ın ölümünden sonra Polat Alemdar'ın sağ kolu olmuştur. Polat Alemdar'ın sırrı bildiği için infaz edilip öldüğünü sanmaktadır ve bu yüzden büyük bir bunalıma girmiştir. Ancak Polat Alemdar ölmemiştir. Yeni aksaçlı olan Polat Alemdar Abdülhey'i naip olarak görevlendirir ve bir süre sonra Abdülhey'in karşısına çıkar. Abdülhey, yaşadığını saklayan Polat'a kızgındır ve tekliflerini kabul etmez. Sonradan barışıp ekibe geri dönmüştür. Abdülhey, İhtiyarlar ve KGT'deki tüm görevlerini bırakıp kendine yeni bir hayat kurmak istemektedir. Ama daha sonradan yaptığından pişman olmuştur ve tekrar Polat'ın yanına dönmüştür. 229.bölümde Mr. Key'in KGT Ofisi'ne koyduğu bombayı görünce bombayı eline alır ve uzaklaştırmaya çalışır. Ancak tam o sırada Mr. Key bombayı patlatır ve Abdülhey ölür. Cebrail, Yunak Cebrail, Konya'nın Yunak ilçesine bağlı bir mahalledir Çayırbaşı, Yunak Çayırbaşı, Konya'nın Yunak ilçesine bağlı bir mahalledir. Gawestıya Kürt aşireti yerlesimidir. Konya iline 150 km, Yunak ilçesine 53 km uzaklıktadır. Yıllara göre mahalle nüfus verileri EÄŸrikuyu, Yunak Eğrikuyu, Konya'nın Yunak ilçesine bağlı bir mahalledir. Konya iline 229 km, Yunak ilçesine 31 km uzaklıktadır. Hacıfakılı, Yunak Hacıfakılı, Konya'nın Yunak ilçesine bağlı bir mahalledir. Köy Kürt asireti Canbeglerce kuruldu. 19. asirda Muhacirler iskan edilmistir. Konya iline 178, Yunak ilçesine 20 km. uzaklıktadır. Hacıömeroğlu, Yunak Hacıömeroğlu, Konya ilinin Yunak ilçesine bağlı bir mahalledir. Kuruluşu 1700'lü yıllardan öncesine dayanan Hacıömeroğlu mahallesi, on bir ailede tarafından kurulmuştur. Hacıömeroğlu mahallesi, tarihinde iki büyük sel felaketi yaşamıştır. Rak覺m覺 1200 metre civar覺ndad覺r. Hatırlı, Yunak Hatırlı, Konya'nın Yunak ilçesine bağlı bir mahalledir. Konya iline 194 km, Yunak ilçesine 64 km uzaklıktadır. Bayezid Medresesi Bayezid Medresesi, Osmanlı Padişahı II. Bayezid tarafından İstanbul'da Bayezid külliyesinin bir parçası olarak 1506-1508’de inşa ettirilen medrese Eskiden giriş kapısının sağında, büyük dikdörtgen havuz bulunduğundan, halk arasında ""Havuzlu Medrese"" olarak da bilinir. Bayezid Medresesinin yapımına Bayezid Camii'nin inşasının bitiminden sonra başlandı. Camiinin kuzey batısında ve biraz uzağında olan klasik medrese planında bir yapı olan medresenin inşaatı 1507'de tamamlandı. Mimarı Yusuf Bin Papas’tır. Medrese, 1509 zelzelesinde büyük hasar gördü fakat hemen sonra tamir edildi ve şehrin en önemli medreselerinden biri haline geldi. Vakfiyesinde, şeyhülislamların müderrislik yapması şart koşulmuştu. Ancak şeyhülislamların işlerinin yoğunluğu nedeni ile, eğitim için yerlerine vekil tayin ettikleri anlaşılmaktadır. Cumhuriyet devrinde evrak tevzi yeri, fakirler için yerleşme yeri ve bir sürede yurt olarak kullanıldıktan sonra müze ve kütüphane oldu. Şişli'de bir ahşap binada (bugünkü Atatürk Müzesi) oluşturulmaya başlanan şehir kütüphanesi ve “"İnkılap Vesikaları Müzesi"” 1931 yılında medreseye taşındı. Kütüphane 10 Temmuz 1939’da resmî bir törenle hizmete açıldı. Müze kısmı 1945’te Saraçhanebaşı’ndaki Gazanfer Ağa Medresesi’ne taşındı; kütüphanenin adı ""İstanbul Belediye Kütüphanesi"" oldu. Kütüphane, 1981’de Taksim’deki yeni bir binaya taşındı ve Atatürk Kitaplığı adıyla hizmet vermeye başladı. Kütüphanenin taşınmasından sonra Bayezid Medresesi Vakıflar Genel Müdürlüğü tarafından restore edildi. İlk kez 1968 yılında Yavuz Selim Medresesi'nde açılan Yazı Müzesi restorasyondan sonra Bayezid Medresesi’ne taşındı ve 28 Ekim 1984 tarihinde "Türk Vakıf Hat Sanatları Müzesi" olarak ziyarete açıldı. Teya Teya veya "Teja", "Theia", "Thila", "Thela", "Teias" (ö. 552, Mons Lactarius, modern Campania), Ostrogotlar Krallığı son kralı. Teya Ostrogotlar Krallığı kralı olan Totila komutası altında bir askeri komutandı. Verona'daki Ostrogotlar askerlerinin kumandanı olarak 552 yılında Taginae Muharebesi (veya "Busta Gallorum Savaşı") katıldı. Bu savaş, Doğu Romalı general Narses'in Ostrogotlar Krallığı kralı Totila'yı mağlup etmesi ve Totila'nın kanlı muharebede öldürülmesiyle sona erdi. Bu muharebede hayatta kalan Teya güney İtalya'ya kaçmaya başladı. Bu kaçış sırasında bu mağlubiyet felaketinden hayatlarını kurtatıp kaçmakta olan diğer Ostrogotlar askerleri ve Ostrogotlar ilerigelenleri olan Scipuar, Gundulf (Indulf), Gibal ve Ragnaris onun ordusuna katıldılar. Teya, askerler tarafından geleneksel olarak bir kalkan üzerinde havaya kaldırılarak Ostrogotlar Krallığı kralı seçildi. Franklarla ittifak kurmak inci Po Nehri kuzeyinde bulunan Franklar Kralına gayet güzel hediyelerle bir elçi gönderdi. Franklar Kralı Theudibald bu hediyeleri kabul etti ama müttefiklik etmeye yanaşmadı ve tarafsız kalacağını Kral Teya'nin Ostrogo elçisine bildirdi. Teya bir süre Orta İtalya'da tutundu. Sonra güneye Napoli civarına çekilmek ve bu bölgede elinde bulunan askerlerle Ostrogotlar için bir son direniş yapmaya karar verdi. Bizans ordusu komutanı Narses ise Güney İtalya'ya doğru ilerlemeye başladı ve güzergâhı üzerinde bulunan ve hatta uzakta olan İtalyan şehirleri Bizanslıların idaresine geçmeyi kabul ettiler. Narses, Ostrogotlar elinde bulunan Roma'yı kuşatma altına alıp kısa bir kuşatmadan sonra bu şehri eline geçirdi. Narses, Totila'nın büyük bir Ostrogot hazinesini Napoli civarında bulunan körfezin kuzeyinde bulunan Cumeada korumalar altında bıraktığını öğrenmişti ve bu hazineyi eline geçirmek için ordusu ile Napoli Körfezi'ne yöneldi. Teya emrinde bulunan Ostrogotlar ordusu ile Cumea'da eski kral Totila'nin bırakmış olduğu Ostrogot hazinesini Bizanslılara kaptırmaka nicin Napoli Körfezi'ne yürüyüşe geçti. Günümüzde Napoli'nin güneyinde Vezüv Yanardağı eteklerinde bulunan Nuceria Alfaterna, Campania'da civarında bulunan "Mons Lactarius" ("Süt Dağı" anlamına gelen ve günümüzde "Monti Lattri" adını taşıyan bir tepede 552 yılının sonbaharında (belki de 553 başlangıcında) iki ordu karşı karşıya geldiler. Teya komutasındaki Ostrogotlar Krallığı ordusu ile Narses komutasındaki Bizans İmparatorluk ordusu ile Mons Lactarius Savaşı'na giriştiler. Muharebe büyük bir şiddetle iki gün sürdü. İlk gün Ostrogotlar Kralı ve komutanı olan Teya atılan bir Bizanslı mizrağı ile yaralandı. Teya, kalkanını değiştireceği anda bir Bizanslı asker tarafından öldürücü derecede yaralandı ve çok geçmeden öldü. Bizanslılar onun başını bir mızrağa takarak Ostrogotlar savaşçılarına göstererek savaşı bitireceklerini sanmaktaydılar. Fakat Ostrogotlar yine de muharebeye devam ettiler. Ancak muharebenin ikinci günü sonunda yapılan müzakerelerden sonra Ostrogotlar teslim olmak için antlaşmaya vardılar. Teya'nın kardeşi "Aligern" Bizanslılara diğer bazı Ostrogotlar birlikleriyle teslim oldu. Ostrogotlar ileri gelenlerden Scipuar ve Gibal bu savaşta öldüler. Ragnarıs ölümcül bir yara aldıktan sonra kaçtı ama çok geçmeden öldü. Gundulf ise hayatını kurtarıp kaçmayı başardı. Hayatta kalan ve teslim olan Ostrogotlar ordusu mensupları yapılan antlaşmaya göre İtalya'dan ayrılmaya ve bir daha İtalya'ya dönmemeye söz vermişlerdi. Bunlar İtalya'dan ayrılmak üzere salıverildiler. Bir kısmı da Po Nehri kuzeyinde bulunan Franklara kaçıp onlara sığındılar. Bu muharebe ile İtalya'da kurulmuş olan Ostrogotlar Krallığı ve İkinci Gotlar Savaşı'nin asıl sonu anlamına geldi. Bununla, Ostrogotların İtalya tarihi sonuna ermiştir. Bundan sonra çeşitli şehir komutanları birkaç yıl daha Narses'e karşı direndiler. 555 yılında son Ostrogot askerleri Salerno kentinin kuzeyinde teslim oldular. Kuzey İtalya'da Ostrogot asili Vidin 550'li yıllarda bir ayaklanma başlattı ama 562 senesine bu ayaklanma bastırıldı. Ostrogotlar Doğu Romalılara karşı küçük bölgelerde mukavemet göstermelerine rağmen İtalya'da son kalan Ostrogotlar herhalde 568 yılından itibaren Lombardlarin içine karışarak kayboldular. İbrahim Paşa Sarayı İbrahim Paşa Sarayı, adını Kanuni Sultan Süleyman'ın damadı ve ikinci veziri olan Pargalı Damat İbrahim Paşa'dan alan, İstanbul'un Sultanahmet Meydanı'nda bulunan saraydır. Daha önce "At Meydanı Sarayı" olarak bilinen yapı İbrahim Paşa'nın Kanuni'nin kız kardeşi ile evlenmesinden sonra İbrahim Paşa Sarayı olarak anılmaya başlanmıştır. Günümüzde Türk ve İslâm Eserleri Müzesi olarak kullanılmaktadır. 16. Yüzyıl Osmanlı sivil mimari örneklerinin en önemlilerinden olan İbrahim Paşa Sarayı, Roma dönemine uzanan tarihi hipodromun kademeleri üzerinde yükselir. 18 yy. Osmanlı tarihçisi Solakzade'ye göre sarayın yapım tarihi tam olarak bilinmemekle beraber II. Bayezid dönemine (1481-1512) denk gelir. Yapının Kanuni zamanında tamirat gördüğü (1521) de bilinmektedir. Tarihin Topkapı Sarayı'nda daha büyük ve görkemli olduğunu yazdığı İbrahim Paşa Sarayı, pek çok düğün, şenlik ve kutlamanın yanı sıra, karışık dönemler ve isyanlara da sahne olmuş, İbrahim Paşa'nın 1536'da boğdurulmasından sonra da aynı adla anılmış, başka sadrazamlarca da kullanılmış, kışla, elçilik sarayı, defterhane, mehterhane, dikimevi ve cezaevi gibi işlevler yüklenmiştir. Frank Frank kelimesi aşağıdaki anlamlara gelebilir; Frenk Frenk veya Efrenç, Osmanlı İmparatorluğu'nda Avrupalılara, özellikle de Fransızlara verilen ad. Sözcüğün kökeni muhtemelen, 6. yüzyılda Galya'yı fetheden Cermen halkı Franklara dayanır. Galya eyaleti günümüz Fransa'sını ve kısmen Batı Almanya, Belçika ve Kuzey İtalya'yı kapsıyordu. Batılı dillerde Franco- öneki "Fransa'ya veya Fransızlara dair" anlamına gelir. Örneğin Atatürk, Batı modelini örnek alan uygulamaları, Fransız sekülerizmini (laiklik) modern Türkiye'ye adapte etmesi gibi nedenlerle Batılı kaynaklarda zaman zaman "francophile" (Fransızsever) olarak adlandırılır. Frenk kavramı Osmanlıda Bizans Ortodoks Hristiyanlığı ile Batı Katolik Hristiyanlığı arasındaki rekabet ve mücadeleden doğmuş olan bir kavramdır. Rumlar "Frankoi" dedikleri Batılılardan haz etmezlerdi. Bu gün bile bu durumun etkilerini görmek mümkündür. Geçmişten örnek vermek gerekirse 1870'li yıllarda Anadolu'da seyahat eden İngiliz yazar Palgrave "Frenk" kelimesinin bir nefret kavramı olarak Müslümanlara Rumlardan geçtiğini ifade etmiştir. Anadolu'da bir Rum köyünü ziyaret eden Palgrave, köyün önde gelen Rumlarından birisi ile görüşmesi için rehberlik eden köylünün kendisinin de Rumca bilmesine aldırmadan ""Efendimiz, bir Frenk köpeği geldi, sizi görmek istiyor."" şeklinde seslendiğini işitmiştir. Bu duruma pek içerleyen Palgrave şu ifadeyi kullanmıştır; ""Türklerden bağımsızlıklarını almalarına o kadar yardım ettiğimiz bu ırkın dilinde biz Batılıların adı olarak Frenk köpeği teriminden başka kelime yoktur"". Türk tiyatrosunda "Frenk" olarak bilinen karakter, "ç" ve "ş"leri düzgün telaffuz edemeyen, Avrupai giyinen bir kişidir. Genellikle doktor, eczacı, terzi ya da tüccardır. Bu rol geçmişte daha çok Rum oyuncular tarafından oynanırdı. Hatuniye Camii, Tokat Hatuniye Camii, Osmanlı padişahı II. Bayezid'in Tokat'ta annesi Gülbahar Hatun adına yaptırmış olduğu camidir. Cami, imaret ve medrese yapılarından oluşan külliye içerisinde yer almaktadır. Zaviyeli Osmanlı camilerinin son aşamasındaki plan düzenlemesine sahiptir. Cami kare planlı üzeri on iki kasnak üzerine oturan kubbe ile örtülüdür. Ana mekânın sağına ve soluna kare planlı prizmatik üçgenlerle geçişi sağlanan tek kubbeli birer mekân daha ilave edilmiştir ki girişte beş kubbeli son cemaat yeri bulunmaktadır. Bir tanesi mihrap ekseninde iki tanesi yanda ve bir tanesi de son cemaat yerinin doğu ucunda yer alan sonradan inşa edilen payandalar yapının mimari estetiğini bozmaktadır. Duvarlarda üç sıra halinde sıralanan ikişer pencere iç mekânı aydınlatmakta iken kuzeyde kapının üzerinde müezzin mahfili yer almaktadır. Kuzeybatıda sekizgen kaide üzerinde oturan çokgen gövdeli tek şerefeli minare bulunmaktadır. Avlunun ortasında ahşaptan sekizgen formda yapılmış orijinal olmayan 214 sivri kemerli sekiz dilimli kiremit çatılı bir şadırvan yer almaktadır. İç mekânda yarım silindirik şeklindeki mihrabın köşelerinde sütünceler yer almaktadır ki ahşap olan minberi yağlı boya ile boyanmış ve orijinalliğini kaybetmiştir. Ana mekân, revaklar ve minaresindeki rölief süslemeleriyle zarif ve uyumlu