kayıtlı 30.516 öğrenci olmak üzere toplam vardı. Wollongong Üniversitesi 2011 yılında Üniversitenin 60. kuruluş yıldönümü kutladı. SRS SRS, İngilizce kısaltması adı altında aşağıdaki anlamlara gelebilir: Ravindra Prabhat Ravindra Prabhat,(Hintçe:रवीन्द्र प्रभात, Okunuşu: Ravindra Prabhata) (d. 5 Nisan 1969,Mahindwara,Sitamarhi, Bihar, Hindistan) Hint yazar ve romancı. Romanlarının çoğu Hindistan'ı konu alır. Anlatımı, mit ve fantaziyi gerçeklik ile iç içe geçiren bir tarzdır. Swakopmund Swakopmund, Afrika kıtasında bulunan Namibya devletinde bir şehirdir. Şehir ülkenin batı kesiminde, Atlas Okyanusu kıyısında bulunan Erongo bölgesinde yer alan bir yerleşim bölgesidir. Şehirde 2011 resmi verilerine göre 44.700 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 22.134 kişi yaşamaktaydı. Swakopmund ülke genelinde en büyük dördüncü nüfusa sahip şehir konumunda olan şehir, Namib Çölü üzerine kurulu bir şehirdir. Bağdad'ın düşmesi Bağdat'ın düşmesi veya Bağdad'ın düşmesi, I. Dünya Savaşında İngilizlerin Bağdat'a girmesidir. SM U-11 (Avusturya-Macaristan) SM "U-11, "U-10" sınıfına mensup, I. Dünya Savaşı'nda Avusturya-Macaristan İmparatorluğu'na hizmet veren denizaltı. Kasım 1914'te başlanan inşası Nisan 1915'te tamamlanan denizaltı, esasında Alman İmparatorluğu'na aitti ve SM "UB-15 adıyla hizmet vermekteydi. Eski Gürcüce Gürcüce (Eski Gürcüce.: ენაჲ ქართული "enay kartuli" Yeni Gürcüce: ძველი ქართული ენა "dzveli kartuli ena"), Gürcücenin en eski biçimi olup 5. yüzyıldan 11. yüzyıla kadar eski Gürcistan krallıklarında kullanlan Gürcü edebi dilidir. Eski Gürcüce içerisine bazen 11-17 yüzyıllar arasındaki Orta Gürcüce de dahil edilir. Yeni Gürcüce dönemi ise 17. yüzyıldan itibaren başlatılır. İsviçre dilleri İsviçre'nin dört adet resmî dili vardır. Bunlar Almanca, Fransızca, İtalyanca ve Romanşçadır. Yalnızca üç dil federal yönetimde eşit konumdadır: Almanca, Fransızca, İtalyanca. Ana dili olarak konuşma oranları şunlardır: %64 Almanca,%20 Fransızca, %6,5 İtalyanca, %0,5 Romanşçadır. Almanca konuşulan bölgeler yaklaşık doğu, kuzey ve merkezde; Fransızca konuşulan bölgeler batıda; İtalyanca konuşulan bölgeler güneyde; Romanşça konuşulan bölgeler Graubünden'in doğusundadır. Çaylarbaşı, Siverek Çaylarbaşı, Şanlıurfa'nın Siverek ilçesine bağlı bir mahalledir. Zaza (Sünni) yerleşimidir, 1835'de ismi Herher, 1928'de ise Herheri (Hirhiri) olarak geçmektedir. Siverek'in batısında olup, Siverek'ten 30 km, İl Merkezinden 70 km uzaklıktadır. Gobabis Gobabis, Afrika kıtasında bulunan Namibya devletinde bir şehirdir. Şehir ülkenin batı kesiminde, Atlas Okyanusu kıyısında bulunan Erongo bölgesinde yer alan bir yerleşim bölgesidir. Şehirde 2011 resmi verilerine göre 19.000 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 13.856 kişi yaşamaktaydı. Gobabis ülke genelinde en büyük dördüncü nüfusa sahip bir konumunda olup, Omaheke bölgesinin de en büyük şehridir. Ant kardeşliği Ant kardeşliği ya da Eidgenossenschaft konfederasyon anlamında kullanılan Almanca bir sözcük. Tam olarak "ant kardeşliği" anlamına gelir. Bir Eidgenossenschaft, eşit haklara sahip ortakların, ki bunlar birer birey ya da devlet olabilirler, resmi bir yemin ile bir anlaşmayı imzalamaları durumunda olur. Bu tür anlaşmalar süreli ya da süresiz olabilir. Bu tür anlaşmaların feodal dönemdeki hiyerarşik anlaşmalardan farkı tarafların eşit haklara sahip olduğunu kabul edilmesidir. Politik bir terim olarak, Eidgenossenschaft, resmi adı ""Schweizerische Eidgenossenschaft"" olan İsviçre Konfederasyonu için kullanılır. Otjiwarongo Otjiwarongo, Afrika kıtasında bulunan Namibya devletinde bir şehirdir. Şehir ülkenin iç kesiminde bulunan Otjozondjupa bölgesinde yer alan bir yerleşim bölgesidir. Şehirde 2011 resmi verilerine göre 28.000 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 19.614 kişi yaşamaktaydı. Otjiwarongo ülke genelinde en büyük sekizinci nüfusa sahip bir konumunda olup, Otjozondjupa bölgesinin de en büyük şehridir. Keetmanshoop Keetmanshoop, Afrika kıtasında bulunan Namibya devletinde bir şehirdir. Şehir ülkenin güney kesiminde Karas bölgesinde yer alan bir yerleşim bölgesidir. Şehirde 2011 resmi verilerine göre 18.900 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 15.778 kişi yaşamaktaydı. Keetmanshoop ülke genelinde orta büyüklükte nüfusa sahip bir konumunda olup, ülkenin yüz ölçümü açısından en büyük bölgesi olan Karas bölgesinin de en büyük şehridir. Oshakati Oshakati, Afrika kıtasında bulunan Namibya devletinde bir şehirdir. Şehir ülkenin kuzey kesiminde Oshana bölgesinde yer alan bir yerleşim bölgesidir. Şehirde 2011 resmi verilerine göre 35.600 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 28.255 kişi yaşamaktaydı. Oshakati ülke genelinde en büyük beşinci nüfusa sahip bir konumunda olup, Oshana bölgesinin de en büyük şehridir. Ulusal kişileştirme Ulusal kişileştirme ya da Ulusal alegori bir ulusun ya da bir halkın bir kişi ile sembolize edilmesi biçimindeki bir antropomorfizmdir. Batıda görülen bazı erken dönem ulusal alegoriler oldukça görkemli bir bilgeliğin bir ulusal manifesto bildirisi biçimindedir. Bunlar Minerva/Athena'yı andırır ve çoğunlukla eski Roma eyaletlerinden birinin adını almıştır: Britannia, Germania, Hibernia, Helvetia ve Polonia. Kişileştirme biçiminde olmayan alegoriler de vardır. Rehoboth, Namibya Rehoboth, Afrika kıtasında bulunan Namibya devletinde bir şehirdir. Şehir ülkenin iç kesiminde Hardap bölgesinde yer alan bir yerleşim bölgesidir. Şehirde 2011 resmi verilerine göre 28.800 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 21.308 kişi yaşamaktaydı. Rehoboth ülke genelinde en büyük altıncı nüfusa sahip bir konumunda olup, Hardap bölgesinin de en büyük şehridir. Helvetia Helvetia İsviçre'nin ulusal kişileştirme figürü olup, resmi adı ""Confœderatio Helvetica"" (Helvetia Konfederasyonu) olarak geçer. Bu alegorik sembol tipik olarak dalgalı bir rob giymiş, bir elinde bir mızrak diğerinde üzerinde İsviçre bayrağı olan bir kalkan olan, saçları örülmüş ve konfederasyonun sembolü olan bir çelenk taşıyan bir kadın olarak temsil edilir. Helvetii ismi Roma işgalinden önce İsviçre Platosunda yaşayan Keltli bir kavim olan Helvetlerden üretilmiştir. Helao Nafidi Helao Nafidi, Afrika kıtasında bulunan Namibya devletinde bir şehirdir. Şehir ülkenin en kuzey kesiminde, Angola sınırında bulunan Ohangwena bölgesinde yer alan bir yerleşim bölgesidir. Şehirde 2011 resmi verilerine göre 19.200 kişi yaşamaktadır. Şehir, 2004 yılında bölge köylerin ve yerleşim yerlerinin birleştirilmesi sonucu oluşturulmuş olup, 2001 tarihinde gerçekleştirilen resmi nüfus sayım sonuçlarında bu sebeple yer almamıştır. Helao Nafidi ülkenin Angola sınırına yakın bir bölgesinde kurulu konumunda olup, Ohangwena bölgesinin de en büyük şehridir. Tsumeb Tsumeb, Afrika kıtasında bulunan Namibya devletinde bir şehirdir. Şehir ülkenin batı kesiminde, Atlas Okyanusu kıyısında bulunan Erongo bölgesinde yer alan bir yerleşim bölgesidir. Şehirde 2011 resmi verilerine göre 19.200 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 14.929 kişi yaşamaktaydı. Tsumeb ülke genelinde en büyük dördüncü nüfusa sahip bir konumunda olup, Oshikoto bölgesinin de en büyük şehridir. Müsterşid Mustarşid veya "Ebû el-Mansur "el-Mustarşid Billâh"" (Tam Adı: "Ebû el-Mansûr "El-Mustarşid Billah" el-Fadil bin Ahmed el-Mustazhir"; Arapça: أبو المنصور "المسترشد بالله" الفضل بن أحمد المستظهر "abū al-mansūr "al-mustaršid bi-llāh" al-faḍl ben ʾaḥmad al-mustaẓhir") (d. 1092 – ö. 29 Ağustos 1135), Abbâsî Hâlifelerinin yirmi dokuzuncusudur. 1118–1135 döneminde Bağdad'da Abbasi halifesi olarak hüküm sürmüştür. Babası Abbasi halifesi olan Mustazhir 6 Ağustos 1118'de öldüğünden sonra onun yerine Bağdad'da Abbâsî halifesi oldu. Abbasi halifelerinin 1055'ten itibaren de facto bağımlı oldukları Büyük Selçuklu Devleti hükümdarı Sultan II. Mahmut iç karışıklıklar ve doğuda savaşlar ile uğraşması gerektiği için Mustarşid daha önceki Abbasi halifelerine karşıt olarak çok daha bağımsız hareket etme imkânı buldu. Çok yetenekli bir hatip olduğu için Bağdad halkına verdiği konuşmalarla bu şehir halkının halifelik idaresi lehine hareket etmesini sağlamıştır. 1123'te Arap Banu Mazyad aşiretinden olan ve Mazyadilerin Hille'de emiri olan Dubays bin Sadaka adlı bir askeri komutan ülkede bulunan iktidar yoksunluğundan faydalandı. Dubays önce Basra'ya hücum edip oradan büyük talan mali ele geçirdi. Sonra halife Mustarşid'in küçük erkek kardeşi ile birlikte olarak Bağdad'a hücuma geçip şehri kuşattı. Halife Musul'da Atabey olan Kerboğa'dan destek istedi ve Kerboğa'nın yanında yetişmiş olan İmameddin Zengi komutasında bir orduyu Bağdad'ı desteğe gönderdi. Bu ordu Dubays'in ordusuyla yapılan muharebeyi kazanıp şehri kuşatmadan kurtardı. 1225'te halife Mustarşid'in Büyük Selçuklu Devleti Sultanı olan II. Mahmud ile arası açıldı. Halife Selçukluları hiçe sayarak Irak'ı idaresi almaya hedef alan bir askeri kampanyaya başladı. Batı Irak'a önemli bir stratejik merkez olan Vasit'i ele geçirmek için bir ordu gönderdi. Bu sırada İmameddin Zengi Basra valisi yapılmıştı. İmameddin Zengi halife ordusuna karşı gönderildi. Selçuklular yerel ordusu ile halife ordusu Bağdad yakınlarında yaptıkları muharebede halife ordusu yenildi. 1126'dan itibaren Halife'nin saraydan çıkması yasaklanarak halife Bağdad'da kendi sarayında sanki tutuklu kalmak zorunda kaldı. İmamedin Zengi 1127'de Musul Atabeyi ve 1128'de Halep Atabeyi oldu. İmameddin Zengi halifeye karşı Sultan'ın ordularının başarıları dolayısıyla II. Mahmut tarafından Sultan ilan etti ve Zengiler devletini kurdu. Sultan II. Mahmud'un ölümünden sonra Selçuklu Devleti'nin batı arazilerinden bir iç harp başladı. Bu iç harpte Emir Dubays ile halife Mustarsid de siyasi tol oynamaktaydılsr. İç harbe katılan bazı Selçuklu ileri gelenleri kendilerine askeri alanda yardımcı olmak üzere o zaman doğuda bulunan İmameddin Zengi'yi davet ettiler. Fakat buna Emir Dubays ile halife Muştarsid politik destek vermediler hatta açıkça aleyhte hareket ettiler. Zengi kendisinin aleytharı olan ve Halife tarafından desteklenen Selçuklu ve diğer askeri güçlerle bir çarpışmaya girişti ve bu çatışmayı da yenik düşüp Musul'a kaçtı. Bunun üzerine halife, ordusu başında İmameddin Zengi'yi Musul'a takip etti ve Musul şehrini üç ay süren bir kuşatma altına aldı. Ama şehre giremeyip üç ay sonra kuşatmayı bıraktı. Bu kuşatma Abbasi halifelerinin askeri gücünün yeniden ortaya çıkarmasına açıkça gösterge oldu. Bu sefer Zengi askeri gücünü göstermeye karar verdi. Ordusu ile Suriye'de harekata başladı ve 1134'te Şam'a sefer yapıp bu kaleyi kuşatmaya aldı. Zengi Şam'ı ele geçiremedi. Buna başlıca neden Şam kalesinin çok cesurca savunulması idi. Diğer taraftan tam bu sırada İmameddin Zengi halife ile ilişkilerini daha yumuşatmak için halifeye bazı tavizler vermişti. Özellikle camilerde verilen hutbelerde halifenin isminin de anılmasını kabul etmişti. Şam kuşatmasını bırakmasının da bu tavizlerden biri olduğu tarihçilerce belirtilmiştir. Ayrıca İmamedin Zengi'nin bu sırada Musul'un doğusunda çıkan bir isyanla uğraşması gerektiği de belirtilmiştir. Bu son neden İmameddin Zengi'nin batıda Haçlı ordularına karşı harekata geçmemesine de neden olarak belirtilmiştir. Ocak 1133'te Halife Mustarşid Bağdad'da yapılan bir törenle Büyük Selçuklu Devleti Sultanı Sultan Ahmed Sencer'e bağımlı olan Irak Selçuklu Devleti hükümdarı Gıyaseddin Mesud'u sultan olarak ilan etti. Fakat 1055'ten beridir Abbasi halifesinin bundan sonra da Selçuklu sultanına bağımlı olmasını istemekteydi. Bu nedenle halife Muştarsid'in Sultan Gıyaseddin Mesud ile arası açıldı. Halife Mustarşid'in ordusunda bulunan Türk asıllı emirler halifeye devamlı olarak Sultan Gıyaseddin Mesud'a doğrudan doğruya hücum etmeyi tavsiye etmekteydiler ve halife kendi askerlerinin bu sıkı istekleri reddedemeyip ordusuyla Batı İran'a yürüdü. Halife ordusu Mayıs/Haziran 1135'te Gıyaseddin Mesud'un başkenti olan Hamedan ile Bağdad arasında bulunan Daimarg adlı kale önüne kadar ilerlemişti ki bu kale önünde Sultan Gıyaseddin Mesud ordusu beklemekteydi. İki ordu arasında 14 Haziran'da büyük bir muharebe başladı. Bu muharebe sırasında Mustarşid ordusunda bulunan bazı Türk asıllı emirler halife ordusunu bırakıp Sultan'ın ordusuna katıldılar. Sonunda Halife Mustarşid'in ordusu mağlup oldu. Halife Mustarşid ve halife ordusunun komutanlarının çoğu Sultan'a esir düştü. Esir alınanlar, kurtarma fidyesinin gelmesini beklemek için Kazvin civarındaki Dar-ı Cihan kalesine ve Rey şehrine gönderildiler. Sultan'ın ordusunun 700 kusur yük atı talan mali da toplandığı belirtilmektedir. Sultan, Halife Mustarşid'e iyi davrandı ve Bağdad'daki sarayından uzaklaşmaması şartı ile onu serbest bıraktı. Mustarşid'in serbest bırakılmasından iki ay sonra, 29 Ağustos 1135'te, halife çadırında ölü olarak bulundu. Halife'nin vücudunda 20 kadar derin hançer yarası bulunmaktaydı ve burnu ve kulakları kesilmişti. Halife Mustarşid'a karşı bu suikastın Sünni halifenin Emir Dübeys'e karşı tutumundan hiç hoşlanmayan bir Nizari Haşhaşin fedaisi tarafından yapıldığı çok olası görülmekteydi. Gerçekten Sultan bu açıklamayı yapmıştı. Zamanın klasik Arapça tarih yazarları olan İbn-i Esir ve İbn-i Cezvi tarih eserlerinde bu suikastın ne sebeple kim tarafından yapıldığını ele almamışlardır. Buna rağmen modern tarihçilerin bazıları suikastın büyük olasılıkla Gıyaseddin Mesud tarafından azmettirildiğini iddia etmektedirler. Halife Mustarşid'in yerine oğlu Raşid halife oldu. Bu madde kısmen Fransızca Wikipedia "Al-Mustarchid" maddesi kaynaklıdır: (Fransızca) (Erişim tarihi: 25.4.2013) Luzern KarnavalÄ± Luzern Karnavalı Luzern'de yılda bir gerçekleştirilen orta İsviçre'nin en büyük karnavalıdır. Basel Karnavalı'ndan sonra İsviçre'nin en büyük karnavalıdır. Karnaval Kirli Perşembe başlar (İsviçre diyaleğinde "Schmotzige Donnschtig") ve "Rosenmontag"dan önceki perşembe günü sona erer. Bayram sabah 5'te başlar. "Bruder Fritschi" ve ailesinin içinde olduğu bir bot Luzern'deki Dört kanton Gölü'nde "Schweizerhofquai"dan yola çıkar. Bruder Fritsch, Luzern'in en eski ve en büyük loncası olan "Safran loncası"'nın (kuruluşu: 1400'ler) hayali lideridir. "Der Urknall" denilen bir patlama ile karnavalın başlama işareti verilir. Karnaval boyunca "Guggenmusik" adı verilen geleneksel müzik eşliğinde yüzlerce değişik kostüm içindeki yürüyüş grupları uzun kortejler oluştururlar. Birçok müzik topluluğu, dernek, okul ve mahalli örgütler tüm bir yıl boyunca bu karnavala hazırlık yaparlar ve yüzbinlerce kişinin keyifle seyrettiği gösteriler sergilerler. Polis ve medya haberlerine göre 2008 Luzern Karnavalına 210.000 kişi katıldı. Unspunnen taşı Unspunnen taşı Interlaken'deki Urspunnen kasabasından bulunan 83.5 kilo ağırlığında bir taş. 1808'den beri geleneksel olarak bu taşı fırlatma yarışmaları yapılmaktadır. Bunun için yarışmacılar taşa doğru koşar ve taşı kaldırıp alabildiği kadar uzağa fırlatırlar. 1984 yılında Jura kantonunun ayrılmasını isteyen ayrılıkçı örgüt Béliers (ya da Jura Özgürlük Hareketi) taşı bulunduğu müzeden çaldı, fakat 2001'de geri verdi. Son yarışma 2004 yılında yapılabildi ve Markus Maire taşı 4.11 metre fırlatarak birinci oldu. 20 Ağustos 2005 günü "Hotel Victoria-Jungfrau"'da sergilenmekte olan taş bir kez daha çalındı. Olay yerinde Jura bayrağı şeklinde boyanmış bir kaldırım taşı bulundu. SM U-11 SM "U-11" adındaki denizaltılar aşağıdaki gibidir: Arial Arial veya yaygın olmayan adıyla Arial MT, sans-serif stilinde bir yazı tipi. Microsoft Windows ve Mac OS X işletim sistemine sahip cihazlarda bulunmaktadır. 1982 yılında; Monotype Corporation adlı bir şirketin isteği üzerine, Robin Nicholas ve Patricia Saunders öncülüğündeki 10 kişilik bir grup tarafından tasarlanmıştır. Wubi Wubi ("Windows-based UBuntu Installer"), Windows işletim sistemi kullanan bilgisayarlara sabit diski bölümlere ayırmaya gerek duymadan Ubuntu işletim sistemini (Windows ile paralel kullanılmak üzere) kurulumunu sağlayan yazılım. JAG (dizi) JAG (ya da uzun adıyla Judge Advocate General), Donald P. Bellisario tarafından yaratılan bir Amerika yapımı macera, suç ve dram dizisi. 1995 ve 2005 yılları arası gösterilmiş dizinin başrollerinde Harmon "Harm" Rabb Jr. rolüyle David James Elliott, Sarah "Mac" MacKenzie rolüyle Catherine Bell yer almaktaydı. 2003 yılında, dizinin "NCIS" adında bir spin-off'u yapıldı. Fenerbahçe Boks Şubesi 1996-97 sezonu Fenerbahçe Boks Şubesi 1996-97 sezonunda Türkiye Ferdi Boks Şampiyonası'nda ve Türkiye Kulüplerarası Boks Şampiyonası'nda şampiyon olarak çok başarılı bir sezonu geride bıraktı. İstanbul Ferdi Boks Şampiyonası 23-24 Nisan 1996 gibi sezon için çok erken bir tarihte ve yurt dışı angajmanlar sürerken düzenlendi. 1984'ten beri İstanbul Birinciliklerinde şampiyonluğu elinden bırakmayan Fenerbahçe bu şampiyonaya katılmayarak, olası bir şampiyonluktan feragat etti. Şampiyona, 21-23 Haziran 1996 tarihlerinde Adapazarı'nda düzenlendi. 5 altın madalya kazanan Fenerbahçe bir yıl aradan sonra Türkiye Ferdi Boks Şampiyonası birinciliğini tekrar eline geçirirken 1995-96 sezonunda ikincilikte kaldığı Türkiye Kulüplerarası Boks Şampiyonası için en iddialı takım olduğunu da gösterdi. Fenerbahçe, 11-13 Ekim 1996 tarihlerinde Samsun'da düzenlenen Türkiye Kulüplerarası Boks Şampiyonası'nda da bir sezon aradan sonra şampiyonluğu eline geçirdi. Fenerbahçe 1997 yılında ilk kez kadın boks takımı da kurdu. Jacques Piccard Jacques Piccard (28 Temmuz 1922 - 1 Kasım 2008), okyanus akıntılarını temel alarak sualtı araçları geliştiren İsviçreli mühendis. Birleşik Devletler Donanması'nda yüzbaşı olarak görev yapan Don Walsh'la birlikte dünyanın kara ve denizdeki en derin noktalarına ulaşan ilk kişidir. Piccard 1972'de Howard N. Potts Madalyası'na değer görülmüştür. Giderli 16 Giderli 16, Türk şarkıcı Demet Akalın'ın yedinci stüdyo albümü. 19 Kasım 2012'de Seyhan Müzik tarafından yayımlandı. "Giderli 16" albümünde Sinan Akçıl, Ersay Üner, Gökhan Şahin, Emrah Karaduman, Altan Çetin, Gökhan Özen, Ayla Çelik, Gökhan Tepe, Ceyhun Çelikten, Hakan Tunçbilek, Emirkan, Özcan Deniz, Günay Çoban, Niran Ünsal, Murat Güneş, Cansu Kurtçu, Deniz Erten, Erhan Bayrak, Suat Aydoğan gibi ünlü isimler şarkıcıya eşlik etti. Albümde 17 şarkı bulunmaktadır. Albümün ilk video klibi Ersay Üner imzalı "Yılan" isimli slow parçaya çekilmiştir. İkinci klip çekilen parça, Türkân Şoray için yazılan "Türkan" olmuştur. Şarkı Türkiye Müzik Ödülleri'nde ve Altın Kelebek Ödülleri'nde ve diğer organizasyonlardan "Yılın Şarkısı" ödüllerini kazanmıştır. Albümün 3. klibi "Giderli Şarkılar" parçasına çekilmiştir. Albümün 4. klibi "Yıkıl Karşımdan" adlı parçaya çekilmiştir. Demet Akalın bu şarkıda yakın arkadaşı Gökhan Özen ile düet yapmıştır. Albümün 5. klibi "Kalbindeki İmza" şarkısına çekilmiştir. 6. video klip Tamer Aydoğdu yönetmenliğinde "Sepet" şarkısına çekilmiştir. Albümün 7. video klibi Tamer Aydoğdu yönetmenliğinde Özcan Deniz'le birlikte düet yaptığı "Nasip Değilmiş" adlı şarkıya çekildi. Bu klipte eşi Okan Kurt ve yakın arkadaşı Özlem Yıldız rol almıştır. Albümün son klibi "Felaket" isimli şarkıya gelmiştir. Klip 5 Ekim 2013 tarihinde verdiği Harbiye Açıkhava Tiyatrosu konserindendir. Albüm yıl sonuna kadar 69.993 adet sattı. Afrin, Halep Afrin, (Arapça: "عفرين", Kürtçe: "Efrîn", Süryanice: ܥܦܪܝܢ‎) Suriye'nin kuzey batısında, Halep iline bağlı ilçe. İlçenin toplam nüfusu 500.000'dir. İlçenin merkezi olan Afrîn kentinin nüfusu 2004 sayımına göre 36.562 nahiyesinin toplam nüfusu ise 172.095 kişi idi. Suriye İç Savaşı sırasında, 2012 yazında Suriye hükûmeti bölgeden çekildi ve ardından yönetim PYD'nin eline geçti. Ocak 2014'te PYD tarafından tek taraflı olarak ilan edilen Rojava Anayasası'na göre, de facto statüdeki üç kantondan biri hâline geldi Afrin Kantonu'nun idari merkezi oldu. 20 Ocak 2018 tarihinde Türk Silahlı Kuvvetleri, Türkiye destekli Özgür Suriye Ordusu'nun desteği ile ilçedeki PYD ve YPG'ye karşı Zeytin Dalı Harekâtı adlı askeri bir operasyon başlattı. Harekâtın 58. gününe denk gelen 18 Mart 2018'de ele geçirildi. Afrin kasabasının yaklaşık 8 km güneyinde, Geç Hititler döneminden kalan Ain Dara Tapınağı yerleşiminin kalıntıları bulunmaktadır. Yine kentin kuzeybatısında, M.Ö. 9. yy ya da 8. yüzyıldan kalma, Luvi dilinde yazıt bulunmuştur. Yazıtın tamamına yakını tahrip olmuş, sadece sağ ön yüzündeki Teşup Tanrısı kabartması ve sol arkada yazılı birkaç kelime günümüze ulaşabilmeyi başarmıştır. Eski Çağlarda Ahameniş İmparatorluğu, Seleukos İmparatorluğu gibi antik devletlerin yönetiminde kalan bu bölge, Üçüncü Mithridatis Savaşı'ndan ardından Roma Cumhuriyeti'ne bağlandı ve Suriye eyaletinin bir parçası oldu. Roma'nın ikiye bölünmesinin ardından Bizans İmparatorluğu'na bağlanmış ve 637 yılında Müslümanların Levant'ı fethine kadar Bizans'a bağlı kalmıştır. Tarih boyunca Emevîler, Antakya Prensliği, Memlûk Sultanlığı gibi devletlerin hakimiyetinde kalmış, Mercidabık Muharebesi'nden sonra Osmanlı İmparatorluğu'nun Halep Vilayetinin parçası olmuştur. Afrin'in günümüzdeki yerleşimi, ilk olarak 19. yüzyılda bir pazar yeri olarak kurulmasıyla başladı. 1929 yılında kasabada daimi olarak ikâmet edenlerin sayısı 800'dü, 1968'e gelindiğinde Afrin nüfusu 7 bine yükseldi. Suriye-Türkiye sınırının 1923'te kesin olarak belirlenmesiyle birlikte Afrin, Fransa Suriye Mandası yönetimi altında, Suriye'nin Halep ilinin ilçesi hâline getirildi. 21 Mart 1986'da üç kişinin Suriye polisi tarafından öldürüldüğü bir olayın ardından, Afrin'de isyan çıktı. 1999'da PKK lideri Abdullah Öcalan'ın tutuklanması, Kürt protestocular ile polis arasında yeni çatışmaları tetikledi. 2011 baharında başlayan Suriye İç Savaşı ilk başlarda Afrin'e sıçramadı, ancak 2012 yazında Suriye hükümeti, memurlarını ve askerlerini ilçe genelinden çekti ve ardından yönetim PYD'nin eline geçti. Ağustos 2013'te Minniğ Askeri Hava Üssü Kuşatması'nın rejim güçleri alehine sonuçlanmasının ardından, isyancıların takibinden kurtulmak isteyen Suriyeli askerler, YPG kontrolündeki Afrin'e sığındı ve beraberlerinde getirdikleri birkaç tank ile çok sayıda ağır silaha ve zırhlı araçlara YPG el koydu. Kobani Kuşatması IŞİD alehine, YPG lehine sonuçlanınca, Ocak 2014'te PYD, tek taraflı olarak Rojava Anayasası'nı ilan etti ve Suriye Kürtleri'nin yoğun olarak yaşadığı 3 bölgede; Afrin, Kobane ve Haseke bölgelerinde de facto olarak özerklik ilan etti. Böylelikle Afrin kenti, Afrin Kantonu'nun idari merkezi oldu. PYD zamanla bu 3 kanton arasındaki bölgeleri ele geçirmek ve kantonlar arası coğrafi bütünlük sağlamak için hakarete geçti. Bu doğrultuda Şubat 2016'da Afrin'den harekete geçen YPG güçleri, Minniğ Askeri Hava Üssü'nü ele geçirdi ve Azez kasabasına yöneldi. Tam karşı yönden ise, Haziran 2016'da Menbic Taarruzu başlatıldı. Bu politika, Türkiye tarafından ‘"terör koridoru"’ veya medya tarafından ‘"Kürt koridoru"’ şeklinde tanımlandı. Ve Türkiye, Ağustos 2016'da ÖSO öncülüğünde Fırat Kalkanı Harekâtı'nı başlatarak Cerablus ve El-Bab bölgelerinin YPG tarafından ele geçirilmesini önledi. Fırat Kalkanı Harekâtı 29 Mart 2017'de sona erdi. Ancak birkaç gün sonra Türkiye Cumhurbaşkanı Erdoğan, Fırat Kalkanı'nın devamının yeni isimlerle geleceğini duyurdu. Aradan geçen 9 ayın ardından, 20 Ocak 2018'de Afrin'deki PYD ve YPG yönetimine son vermek amacıyla Zeytin Dalı Harekâtı adlı askerî harekât başlatıldı. 18 Mart 2018'de Türk Silahlı Kuvvetleri ve Türkiye destekli Özgür Suriye Ordusu tarafından ilçe merkezi kontrol altına alındı. Uluslararası Af Örgütü, 2 Ağustos 2018'de yayınladığı yazıda Türkiye'nin desteklediği ÖSO milislerinin ağır insan hakları ihlallerinde bulunduğunu belirtmiş ve Türkiye'yi yaşananlara seyirci kalmakla suçlanmıştır. 32 kişiyle yapılan görüşmelere dayanan rapora göre ÖSO milisleri keyfi gözaltılara, işkenceye, yerel halkı zorla yerinden etmeye, adam kaçırmalara, mülke el koymalara ve yağmalamalara karışmıştır. Af Örgütü, Türkiye'ye bu ihlalleri durdurması çağrısında bulunmuştur. Yine aynı raporda YPG'nin yolları kapatarak sivillerin geçişini engellediği, Esad güçlerinin ise yerinden edilen kişileri zorla harap hâldeki yerleşim birimlerinde tuttuğu ve oradan çıkışına izin vermediği belirtilmiştir. Asi Nehri ve bu nehre akan Afrin Çayı, Selefkos İmparatorluğu döneminde "Oinoparas" olarak biliniyordu. Günümüzde Batı medeniyetinde "Orontes" olarak bilinen bu nehrin ismi, Roma döneminde "Ufrenus" şeklinde telâffuz edildi. Emeviler ve Abbasiler döneminde ise "Ifrin" şekline dönüştü. Afrin kentinin isminin de buradan geldiği düşünülmektedir. 2004 tarihli nüfus sayımına göre Afrin kent nüfusu 64 bin 758 kişi; kırsal nüfusla beraber ilçe genelinde toplamda 172 bin 95 kişi yaşamaktaydı. Erkekler arası okuma-yazma oranı %73, kadınlar arası okuma-yazma oranı ise %61'dir. Erkekler arası işsizlik %6,5, kadınlar arasında ise %11,6'dır. Geçmişte Afrin ve çevresinde 200 bine yakın bir nüfus bulunuyordu fakat Suriye İç Savaşı nedeniyle yaşanan göçler ile bu sayı 500.000'e ulaştı. Nüfusun %50'sini Araplar, %42'sini Kürtler ve kalan %8'ini ise Türkmenler oluşturmaktadır. Kentin ortasından Afrin Çayı geçmektedir. Zeytin ağacı Afrin'in sembolüdür ve zeytin için önemli bir üretim merkezidir. Zeytinyağı ve tekstil ve Halep sabunu kentin yerel sanayilerinden bazılarıdır. Ağustos 2015'te açılan Afrin Üniversitesi, eğitim hayatına başladı ancak kurumsal olarak tescilli değildir. Okul bünyesinde edebiyat, iktisat, işletme, tıp, çeşitli mühendislik dalları, müzik, tiyatro, işletme ve Kürt dili ve edebiyatı enstitüleri bulunmaktadır. Aetolia Seferi Aetolia Seferi, Arkhidamos Savaşı yıllarında Atina'nın, Yunanistan'ın kuzeybatı kesiminde giriştiği başarısız bir askeri harekattır. Demossthenes MÖ 426 yılında komutası altındaki 30 triremeden oluşan bir filo ile Korint Körfezi'ne gönderilmiştir. Bölgeye ulaştığında hızla Atina müttefiklerinden bir bileşik kuvvet topladı ve Lefkada'yı kuşattı. Ancak kuşatma sonuca ulaşmadan, Aetolia'nın yerel bir kabilesine saldırmak için kuşatmayı kaldırdı. Aetolia üzerine ilerlerken, bu strateji değişikliğinden hoşnut olamayan bir kısım ittifak kuvvetleri ayrılmıştır. Bu ayrılan kısım, komutası altındaki gücün önemli bir kısmını teşkil ediyordu. İlk ilerleme zayıf bir dirençle karşılaştı ve birkaç kent ele geçirildi. Fakat bu arada Aetoia kuvvetleri, bölgedeki kabilelerden gelen askerlerle güçlü bir biçimde takviye ediliyordu. Diğer yandan Demosthenes kuvvetlerinden Akarnania müttefiklerinden kopması ve Lokris'den takviyelerin planlanan katılımındaki başarısızlıkla zayıflamıştı. Ayrıca ellindeki kuvvetler, Aetolia bölgesinin arazi yapısında belirleyici olabilecek Peltast (mızrak fırlatıcı hafif piyade) yetersizdi. Aegitium kentini ele geçirdikten sonra Demosthenes kuvvetleri yüksek araziden gelen şiddetli bir saldırıyla geri çekilmek zorunda kaldılar. Bu geri çekilme kısa süre sonra bir bozguna dönüşmüştür. Bu sırada çok sayıda asker kaybedilmiş, Aetolia'da elde edilen tüm kazanımlar da bırakılmak zorunda kalındı. Bu yenilgi bölgedeki Sparta müttefiklerini cesaretlendirmiştir. Fakat Naupactus ve Akarnanya'da parlak bir savuma taktiği sayesinde bölgedeki Atina gücü yıkılmaktan kıl payıyla kurtuldu. Atina, kendi güvenliği için ciddi bir tehdit olarak gördüğü Mytilene Ayaklanması'nı bir önceki yıl bastırmıştı. MÖ 426 yazında bu sayede daha saldırgan bir durum ortaya koymaya olanak bulmuştur. Nikias komutasında 60 triremelik bir filo, önce Melos Adası'na, ardından da Boeotia'ya saldırmakla görevlendirildi. Diğer yandan Demosthenes ve Procles, yaklaşık 30 triremelik bir filoyla Peloponez kıyılarını dolaşıp Korint Körfezi ve Kuzeybatı Yunanistan'da harekat yürütmek üzere gönderilmiştir. Bu filo ve taşıdığı kuvvet, Lefkada Adası'nda, "Ellomenus"da bir birliği imha ettikten sonra doğrudan doğruya Lefkada kentini kuşatmıştır. Bu arada Atina kuvvetleri, 15 triremelik Korkyra filosu ve Naupactus'dan hoplitler, çok sayıda Akarnania askeri ve bölgedeki Atina müttefiklerinden bazı kuvvetlerce takviye edilmiştir. Bu takviyeli kuvvetleri komutası altına alan Demosthenes Lefkada üzerine, bölgeyi yağmalayarak yürümüştür. Lefkadalılar, bu ezici kuvvet karşısında hareketsiz kaldılar. Lefkada, bölgedeki önemli bir Peloponez Birliği müttefikiydi. Böyle olunca Akarnani birlikleri kuşatmaya büyük bir istekle katıldılar. Esasen Demosthenes'e kentin kuşatılması yönünde baskı yapmaktaydılar. Fakat Demosthenes, Naupactusluların önerisini benimseyerek Aetolia bölgesi kabileleri üzerine gitmeye karar vermiştir. Bu kabileler Naupactus için tehdit oluşturuyorlardı. Tukididis'e göre Demosthenes bu kararı, kısmen Naupactuslu müttefikleri isteği olduğu için almıştır. Kısmen de Naupactus kuvvetlerinin kendisine katılmasını bir fırsat olarak değerlendirmek istiyordu. Aetolia kabileleri saf dışı edildikten sonra bölgenin işgali daha kolay olacaktı. Aetolia kabileleri, sayıca kalabalık ve savaşçı olsalar da birbirinden uzak, dağınık ve duvarlarla korunmayan yerleşim birimlerinde yaşıyorlardı. Dahası savaşçıları, hafif silahlıydı. Dolayısıyla bu topluluklara boyun eğdirmek fazlaca güç olmayacaktı. Fakat diğer yandan Aetolia üzerine ilerlerken Fokida'dan gelecek katılımlarla ordusunu güçlendireceğini ve Boeotia'ya, nispeten zayıf savunulan batı yönünden saldırmayı düşündüğü de ileri sürülmektedir. Bu sırada Nikias da Boeotia'nın doğu kesiminde operasyondaydı. Bu durumda, Demosthenes'in Boeotia'yı iki cephede savaşa zorlamanın askeri yararlarını hesaba kattığı düşünülebilir. Sonuç olarak Lefkada'dan vaz geçerek tüm kuvvetleriyle birlikte Yunanistan anakarasına geçmiştir. Burada Aetolia üzerine yürüme kararını açıkladı. Fakat bu kararı yüzünden önemli güç kaybına uğramıştır. Akarnanian birlikleri, stratejik hedefin Lefkada olmamasından rahatsızlık duyarak ayrıldılar. Korkyra filosu da bu tarz hareketi kendileri için yararsız gördükleri için çekildiler. Demothenes'in emrinde kalanlar, kendi üç yüz Atinalı ile Kefalonia, Zakintos ve Naupacthus birlikleridir. Demosthenes'in bu noktadan itibaren ortaya koyduğu hareket tarzından, emrindeki kuvvetlerden bu büyük kopmalar karşısında yılgınlığa kapılmadığı anlaşılmaktadır. Lokris'in Oeneon kentinde bir üs oluşturduktan sonra Aetolia topraklarında ilerlemeye başladı. Bu topraklarda ilerlerken kendisine Lokris'ten kuvvetler katılacaktı. Harekat üç gün boyunca iyi gelişmiş, bu sürede iki kent ele geçirilerek üçüncü gün Tichium kentine ulaşılmıştır. O ana kadar ele geçen savaş ganimetleri ve yağmalar gerideki üsse gönderilirken ileri hareket durduruldu. Günümüzde bazı araştırmacılar Demosthenes'in bu duraklama kararını, Tichium'dan önce ya da orada kendisine katılması kararlaştırılan Lokris birliklerinin gecikmesi üzerine, bu unsurlardan yoksun kalmasının tedirginliğiyle verdiği görüşündedirler. Lokris savaş tarzı komşuları Aetolia tarzına benzerdir. Onların katılımı Atina kuvvetlerine usta hafif mızrakçılar sağlamış olurdu. Bu olmayınca, Atina kuvvetleri ciddi bir yetersizlik içindeydi. Bununla birlikte Naupactus birliklerinin desteğine güveni ona başarıyı garantileyen bir sürpriz unsuru sağlamıştı. Yine de Aetolialılar güçlü kuvvetler toplayıp çıkmadan önce sonuç elde etmeliydi. Bu amaçlar yeniden ileri hareketine başladı. Olabildiğince hızlı biçimde, olabilldiğince fazla yerleşimi istila etmeye çalıştı. Böylece güçlü bir direncin ortaya konulmasına fırsat vermeyerek karşı güçleri zayıflatmaya çalıştı. Ne var ki Naupactusluların önerisi için artık çok geçtir. Çünkü Aetolia, Demosthenes topraklarına girmeden önce onun planı hakkında bilgi sahibi olmuş ve önemli kuvveler toplamışlardır. Bununla birlikte Demosthene Aegitium'a ulaştı ve kenti kolayca ele geçirdi. Fakat daha ileri gidemedi. Daha önceki yerleşimlerin istilasında olduğu gibi Aegitium halkı da ciddi bir direnç gösteremeden kent civarındaki tepelere çekildiler. Burada esas Aetolian kuvvetleriyle birleştiler. Kısa süre sonra Demosthenes kuvvetleri üzerine çevre tepelerden saldırılara başladılar. Engebeli arazide, ağır silahlarla donatılmış hoplitleden nispeten daha hızlı hareket eden Aetolia mızrakçıları, güvenli mesafeden kargılarını fırlatıp, hoplitler onlara ulaşamadan önce rahatlıkla geri çekilebiliyorlardı. Hoplitler geri çekildiğinde ise saldırıya geçiyorlardı. Bu şekildeki yinelenen saldırı ve geri çekilmeler, hoplitler için sonuçsuz bir muharebe tarzıydı ve orduda genel bir umutsuzluğa yol açtı. Bu koşullarda Demosthenes sadece okçularıyla bu saldırıları püskürtmeye çalışabilirdi. Okçular bile kısa bir süre iş görebildi. Komutanları ölünce adamları dağıldı. Ordunu geri kalanı da onların hemen ardından çözüldü. Bunun üzerine Aetolian kuvvetleri bir kıyıma giriştiler. Bu kıyımda Demosthenes'in Naupactuslu yardımcısı öldürüldü. Askerler savaş alanında ve kaçtıkları kuru dere yataklarında komutansız kaldılar. Daha hızlı hareket edebilen Aeolian hafif piyadesi onlara yetişip bu dağınık grupları imha etti. Bu gruplardan en kalabalık olanı ise bir ormana girdi. Orman, kısa süre sonra Aeolianlar tarafından ateşe verildi. Demosthenes'in Atinalı askerlerinden 120 – 300 kişinin öldüğü biliniyor. Atina müttefiklerin kayıpları ise muhtemele bu sayı civarındadır. Naupactus üzerinden Atina'ya yenik olarak dönen bu kuvvetler geride belirsiz bir stratejik durum bırakmışlardır. Demosthenes'in de itibarı ciddi bir biçimde sarsılmıştı. Elde ettikleri zafer Aeotialıları cesaretlendirmişti. Bu cesaretle doğrudan Naupactus'a karşı bir saldırı hazırlıklarına giriştiler. Birkaç ay sonra Demosthenes'in Olpae Muharebesi'nde elde ettiği parlak başarı, hem bölgedeki Atina'nın stratejik durumunu, hem de Demosthenes'in itibarını düzeltmiştir. UB I tipi denizaltı "UB I" tipi denizaltı, I. Dünya Savaşı'nda Alman İmparatorluğu tarafından üretilen ve kullanılan denizaltı tipi. Bu tipte toplam 20 denizaltı inşa edildi ve çoğu Alman İmparatorluk Donanması'nda hizmet verdi. Bazı üyeleri ise daha sonraları Avusturya-Macaristan Donanması ile Bulgaristan Donanması'nda kullanıldı. Acemi Nahçıvani Acemi ibn Ebubekr Nahçıvani (), 12.-13. yüzyıllarda bugünkü Azerbaycan topraklarında faaliyet göstermiş ve ün kazanmış Azeri mimar, Nahçıvan Mimarlık Akımının kurucusu ve vatanı Nahçıvan'da pek çok mimari eserin yaratıcısıdır. Kendi tasviri sanatı ile mühendisliği mimarlıkla birleştirince, Nahçıvan Mimarlık Akımı olarak adlandırılan yeni bir mimarlık akımının öncüsü oldu ve birçok Azeri mimara ilham kaynağı oldu. Acemi Nahçıvani, Azerbaycan'da o dönem hüküm süren İldenizliler Atabeyliğinin başkenti Nahçıvan'da faal olup tüm ömrünü orada geçirmiştir. Nahçıvani'nin ilk bilinen eseri Yusuf Küseyiroğlu Türbesidir. Nahçıvan şehrinin merkezinde yer alan ve halk arasında "Atababa Kümbeti" adıyla bilinen bu türbe 1162 yılında inşa edilmiştir. Sadece Azerbaycan'da değil, İslam Dünyasının en zengin ve ince ayrıntılı türbelerinden biri sayılan Mümine Hatun Türbesi, Nahçıvani tarafından 1186 yılında Nahçıvan'ın batı bölgesinde inşa edilmiştir. 13. yüzyıl başlarında inşa edilen Cuma Mescidi, Nahçıvani'nin ve Nahçıvan'ın en büyük anıtsal eserlerinden biriydi. 20. yüzyılın başlarında havaya uçurularak imha edilen bu anıtının görünümü ve plan-mekan yapısı hakkında ancak 19. yüzyılda çizilmiş resimlerden ve çekilmiş fotoğraflarından bilinmektedir. Bu yüzden diğer eserlerinin aksine, bu antın inşa edildiği yıl da kesin olarak bilinmemektedir. Azerbaycan'da birçok mimarın yaptığı gibi, müellifi olduğu âbidelerin üzerindeki kitâbelerde kendi adını yazdırırdı ve kendisini "Ebubekir oğlu Ecemi, Nahçıvanlı Mimar" olarak adlandırdı. Nahçıvan Mimarlık Akımının evrim sürecinde, Acemi Ebubekir oğlu Naxçıvani ve Ahmed bin Eyüb el-Hafız Nahçıvani gibi ünlü Azeri mimarlar yetişti ve bu akımın tanınmış temsilcileri olarak bu geleneği devam ettirdiler. Kahir Kahir veya "Muhammed "el-Kahir Billâh"" (Arapça: العباسيون/بنو العباس في بغداد ) (d.899 - ö.950 ). Tam adi: "Ebû’l-Mansûr "el-Kahir bi’l-Lâh" Muhammed bin ʿAhmed el-Mu`tedhid". 929'da ve 932-934 döneminde iki kez halifelik yapmış ondokuzuncu Abbasi halifesi ve halifelerin otuzyedincisidir. Kahir, daha önce de vezirlik yapmış olan Ebû Ali bin Mukle’yi vezirlik makamına getirdi. Mu’nis ve adamları askerî gücü ve haracı kontrolleri altında tutmayı ümit etmişlerdi. Ancak Halife’nin başkalarıyla anlaşma yaptığını duymaları üzerine pozisyonlarının tehdit altında olduğunu gördüler ve Halife’yi azletmeye karar verdiler. Bu kararın alınmasında vezir İbn Mukle de vardı. Ancak Halife onlardan önce davrandı ve tecrübeli komutan, Mu’nis 321/933‘de öldürüldü. İbn Mukle ise vezirlikten alındı. Halife aleyhine çalışmaya başlayan İbn Mukle 934'te bir komplo ile Kâhir’i tahttan indirdi. Önce hapse atılan Kahir, tahttan feragat etmemekte direnmesi üzerine gözlerine mil çekilerek kör edildi. Yaklaşık 950'de vefat ettii bildirilmektedir. Nigar Uluerer Nigar Uluerer, (d. 10 Şubat 1926, Bursa) - (ö. 3 Nisan 2013, Bodrum, Muğla), Türk sanat müziği sanatçısı. `Alişimin Kaşları Kara', `Ben Gamlı Hazan', `Aşkımızın Sonu Yok', `Bir İnat Yüzünden', `Böyle Aşktan Hayır Gelmez', `Fincanı Taştan Oyarlar', `A Fadimem' ve `Acı Feryat' adlı sanat müziği eserleri ile tanınmıştır. Sinemada da `Gümüş Gerdanlık', `Taş Plaktan Bugüne', `Cilalı İbo Yıldızlar Arasında', `Üç Garipler' isimli filmlerde rol almıştır. Bodrum Hayvan Hakları Derneği Yönetim Kurulu Üyesi olup, yaşamını sokak hayvanlarına adamıştı. Okahandja Okahandja, Afrika kıtasında bulunan Namibya devletinde bir şehirdir. Şehir ülkenin orta kesiminde, Otjozondjupa bölgesinde yer alan bir yerleşim bölgesidir. Şehirde 2011 resmi verilerine göre 22.500 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 14.039 kişi yaşamaktaydı. Okahandja ülke genelinde en büyük nüfusa sahip ilk on şehirden biri olup, Otjozondjupa bölgesinin de en büyük ikinci şehridir. Şehir, ülkenin tam ortasında kuzey-güney yönünde Angola sınırından Güney Afrika Cumhuriyeti sınırına kadar ilerleyen B1 devlet karayolu üzerinde bulunmaktadır. Deniz iğnesi Deniz iğnesi, deniz iğnesigiller familyasında yer alan ve Syngnathinae alt takımını oluşturan küçük balıklara verilen genel isimdir. Denizatlarının bulunduğu Hippocampinae alt takımı ile birlikte deniz iğnesigiller familyasını oluşturmaktadır. Khomas BÃ¶lgesi Khomas, Afrika ülkesi Namibya'nın toplamda var olan on dört bölgesinden bir tanesidir. Khomas bölgesi yüz ölçümü açısından ülkenin orta büyüklükte bir bölgesi konumunda olmasına rağmen, nüfus bakımından ülkenin en kalabalık bölgesi konumundadır. Ülke nüfusunun %15'e yakın bir bölümü bu bölgede yaşamaktadır. Khomas, ülkenin başkenti olan Windhoek şehrini de içerisinde barındırmaktadır. Bölge batıda Erongo, kuzeyde Otjozondjupa, güneyde Hardap, doğuda ise Omaheke ile komşu konumundadır. Bölgenin idari başkenti aynı zamanda ülkenin de başkenti olan Windhoek'tur. Bölge kendi içerisinde ayrıca on seçim bölgesine ayrılmış konumda olup, bu bölgeler şu şekilde sıralanmaktadır: Bölge genelinde 2011 verilerine göre 340.900 kişi yaşamaktadır. Bölge 36.964 km² yüz ölçümü ile ülkenin orta büyüklüğe sahip bölgesidir. Otjozondjupa BÃ¶lgesi Otjozondjupa, Afrika ülkesi Namibya'nın toplamda var olan on dört bölgesinden bir tanesidir. Otjozondjupa bölgesi yüz ölçümü açısından ülkenin en büyük dördüncü bölgesi konumunda olup, nüfus bakımından ise orta ölçekli bir yoğunluğa sahiptir. Bölge batıda Kunene ve Erongo, kuzeyde Oshikoto, Kavango Batı ve Kavango Doğu, güneyde Khomas, güneydoğuda Omaheke ve doğuda ise Botsvana ile komşu konumundadır. Bölgeyi önemli kılan noktalardan bir tanesi ise, bölgenin Grootfontein şehrinin 20 km batısında dünyada bulunan en büyük meteor taşı olan Hoba'nın sergilenmesidir. Meteor taşının 50-60 ton arasında bir ağırlığa sahip olduğu düşünülmekte olup, boyutları 2,70 m × 2,70 m × 0,90 m'dir. Meteor taşının 80.000 yıl önce dünyaya düştüğü tahmin edilmektedir. Taş günümüzde de hala düştüğü noktada bulunmaktadır ve Namibya devleti tarafından ulusal anıt olarak kabul edilmektedir. Bölgenin idari başkenti Otjiwarongo'dur. Bölge kendi içerisinde ayrıca yedi seçim bölgesine ayrılmış konumda olup, bu bölgeler şu şekilde sıralanmaktadır: Bölge genelinde 2011 verilerine göre 142.400 kişi yaşamaktadır. Bölge 105.460 km² yüz ölçümü ile ülkenin en büyük dördüncü bölgesidir. SechselÃ¤uten Sechseläuten ("Zürich diyalektinde: Sächsilüüte") Zürih'te kutlanan bir bahar bayramıdır. Nisan ayının üçüncü Pazartesi günü düzenlenir. Eğlencenin merkezinde Böögg adı verilen ve kışı sembolize eden otlardan yapılan yapay bir kardan adam bulunur. Böögg'ün altındaki odun yığını tutuşturulur ve ateşlerin maketin kafasına ulaşıp, onu patlatması beklenir. Ateşin yakılması ile kafanın patlaması arasında geçen süre sayılır ve bu sürenin uzun olması uzun bir yaz geçeceğine dair bir işaret kabul edilir. En kısa süre 1974'te 5:07 dakika, en uzun süre ise 2001'de 26:23 dakika olmuştur. Miltiades (papa) Papa Aziz Miltiades, ayrıca Melchiades () olarak da isimlendirilir, (d. ?, Kuzey Afrika - ö. 10 Ocak 314, Roma, Batı Roma İmparatorluğu (günümüzde İtalya) ) 2 Temmuz 311 ile 10 Ocak 314 tarihleri arasında papadır. 5. yüzyıldan beri hazırlanan "Liber Pontificalis" adlı papalar listesine göre Miltiades Kuzey Afrikalı idi. Fakat bazı tarihçiler onun Romalı olduğunu kabul etmektedirler Daha önceki papa olan Eusebius'un 309'da İmparator Maxentius tarafından Sicilya'ya sürgüne gönderildikten sonra ve 17 Ağustos 310'da Papa Eusebius öldükten sonra bir müddet papa seçilmemiş ve bu "sede vacante" adı verilen papasız dönemden sonra Papa Miltiades 2 Temmuz 311 papa olmuştur. Papa Miltiades Roma'da papa iken Roma'da imparatorluk yapan Maxentius'u yenen I. Konstantin Roma'yı eline geçirmiştir. İmparator Konstantin Hristiyanlar taraflısı (sonradan Hristiyanlığı Roma'nun devlet dini yapan) bir imparatordu. Roma'da bulunan "Lateran Sarayı"nı papalık merkezi yapması için Papa Miltiades'e verdi. O andan beridir bu saray ve Vatikan Katolik Kilisesi Papalık idare merkezi olmuştur. İmparator Konstantin ve onun ortak imparatoru olan Licinius Milano Fermanı adlı bir imparatorluk fermanı yayınlayarak Hristiyanlara ve diğer organize dinlere dinsel bağımsızlık vermişler ve Hristiyan kilisesine ait gayrimenkuller bu kilisenin malı olarak kabul edilmiştir. 313'dae Papa Militiades Roma'da ilk Lateran Ekümenik Konsili'ni toplamış ve bu toplantıya başkanlık etmiştir. Bu konsil Kartacalı Caecilianus'u dini bölücü olma suçu olamadığına karar vermiş. Ama Donatus Magnus'un ortaya çıkardığı "Donatizm" akımın dini bölücü (Skizmatik) olduğunu kabul etmiştir. Donatizm akım ile baş edebilmek için Papa Miltiades bir "Arles Konsil"i toplamaya karar vermiş ve Donatus Magnus'u bu konsilde kendi fikirlerini savunmaya çağırmıştır. Fakat bu konsil toplanamadan Papa Militiades 10 Ocak 314'te olmuştur. 5. yüzyıldan beri hazırlanan "Liber Pontificalıs" adlı papalar listesine göre Miltiades Katolik kilisesi geleneksel olmuş bazı adetleri ortaya koymuştur. Bunlar arasında Perşembe günleri veya Pazar günleri oruç tutma gereği bulunmaktadır. Fakat daha sonraki araştırmacılar bu adetin Papa Miltiades'in hayatından çok önce de Hristiyanlar tarafından uygulandığında anlaşmaktadırlar. Papa Miltiades 13. yüzyılda yanlış olarak bir Hristiyan şehidi olarak kabul edilmiştir. Ama bunun 1969'da yanlış olduğu kabul edilip Papa Militiades'in ismi Hristiyan şehitleri listesinden çıkartılmıştır. Azizlik yortusu ölüm günü olan 10 Ocak'tır. FÃªte des Vignerons Fête des Vignerons (Türkçe anlamı: Bağcılar Festivali) İsviçre'nin Vaud kantonundaki Vevey şehrinde yapılan geleneksel bir festival. 1797 yılından beri Confrérie des Vignerons (Şarap İmalatçıları Kardeşliği/Derneği) tarafından organize edilen festivalin ne zaman yapılacağı bu derneğin komitesi tarafından belirlenir. Festival en sık bir yüzyılda 5 defa yapılmıştır. Bugüne kadar yapılan ardışık iki festival arasındaki süreler ise 14 yıl ile 28 yıl arasında değişmektedir. Son festival 1999 yılında yapılmış olup, bir sonraki 2019 yılında, yani 20 yıl sonra yapılacaktır. Festival 2016 yılında UNESCO Somut Olmayan Kültürel Miras Listeleri'ne eklenmiştir. Federal hükûmet (İsviçre) Federal hükûmet İsviçre'nin yürütme erkinin başında bulunan yedi kişilik organdır ve kolektif bir devlet başkanı olarak hizmet görmektedir. Sonderbund Sonderbund 1845 ile 1847 yılları arasında İsviçre'deki 7 katolik ve muhafazakâr kantonun, protestan ve liberal kantonlara karşı oluşturmuş olduğu bir birlik anlaşması. Anlaşmaya imza veren 7 kanton Luzern, Uri, Schwyz, Unterwalden, Zug, Fribourg ve Valais'tir. George Miller George Miller (d. 3 Mart 1945, Brisbane, Queensland), yönetmen, senarist, yapımcı ve eski bir hekimdir. En bilinen filmi Mad Max (Çılgın Max) olmasına rağmen projeleri geniş bir yelpazede yer alır. Bunlar, Oscar ödüllü Babe ve Happy Feet (Neşeli Ayaklar) serisini de içerir. Miller, eskiden Kennedy Miller ve Dr. D Studios olarak bilinen "Kennedy Miller Mitchell" adlı yapım şirketinin kurucularındandır. Küçük kardeşi Bill Miller ve Doug Mitchell, Miller'ın asıl yapımcısı olan Byron Kennedy'nin ölümünden sonra, hemen hemen her filminde yapımcılık görevini üstlenmişlerdir. 2006 yılında Miller, Happy Feet filmi ile En İyi Animasyon Filmi Akademi Ödülü'nü kazanmıştır. Ayrıca üç Akademi Ödülü'ne daha aday gösterilmiştir. Bunlar: 1992'de Lorenzo's Oil (Lorenzo'nun Yağı) filmi ile En İyi Özgün Senaryo Akademi Ödülü ve 1995'te Babe ile En İyi Film Akademi Ödülü ve En İyi Uyarlama Senaryo Akademi Ödülü'dür. BÃ¼singen am Hochrhein Büsingen am Hochrhein ya da yaygın bilinen adıyla Büsingen İsviçre toprakları içinde bulunan, ancak Almanya'ya ait bir kasabadır. 7.62 km büyüklüğündeki bu kara parçası tümüyle kanton Schaffhausen'in sınırları içinde kalır ve güneyinde Ren nehri, Zürih ve Thurgau kantonları yer alır. Kasaba 1.450 nüfusludur. Kasaba 19. yüzyılın başlarından beri 700 metre genişliğinde dar bir şeritle Almanya'dan ayrılmaktadır ve burada Dörflingen adında küçük bir İsviçre köyü yer alır. Büsingen, idari olarak Baden-Württemberg eyaletindeki Konstanz'ın bir bölgesi olarak görünür, fakat ekonomik olarak bir bağımsız bölge gibidir: Aynı Avusturya sınırındaki Lihtenştayn prensliği ve İtalya sınırındaki Campione d'Italia gibi bağımsızdır. İsviçre'nin Schengen'e katıldığı 2008/09'dan beri Büsingen ile İsviçre arasında ya da Almanya'nın diğer bölgeleri arasında bir sınır kontrolü yoktur. Kasaba, hem İsviçreliler hem Almanlar tarafından bir tatil yöresi olarak, özellikle de Ren nehri boyunca düzenlenmiş bölgeleriyle ilgi görür. Kasaba aynı zamanda uluslararası Hristiyan kolejleri olan Nazarene kilise okullarının da Avrupa'daki merkezidir. Burcu Biricik Burcu Biricik Yetkin (4 Mayıs 1989, Antalya), Türk oyuncu. 4 Mayıs 1989 tarihinde Antalya’da doğdu. 2006 yılında Antalya ’da düzenlenen Miss Mediterranean güzellik yarışmasında Akdeniz Kraliçesi seçildi. Lise yıllarında katıldığı Tiyatro festivalinde ödül aldıktan sonra profesyonel anlamda oyuncu olmaya karar veren Biricik, Ege Üniversitesi Arkeoloji bölümünde lisans eğitimini tamamlarken, aynı zamanda da Bornova Belediyesi Şehir Tiyatrosu'nda oyunculuk eğitimi aldı. Biricik, oyunculuk kariyerine Bornova Belediyesi Şehir Tiyatrosu’nda stajyer kadroda yer alarak başladı. Burada İkinin Biri, Yaşlı Hanımın Ziyareti, Gözlerimi Kaparım, Vazifemi Yaparım ve Yedi Kocalı Hürmüz gibi çeşitli oyunlarda rol aldı. 2007 yılında Show TV'de yayımlanan Maçolar dizisindeki yan rolüyle televizyonda ilk kez yer aldı. Daha sonra Toprağın Günlüğü kısa filmi. çeken Biricik, Kanal D' de 2011 yılında yayımlanan Artiz Mektebi adlı oyunculuk yarışmasına katıldı ve burada birinciliği Alican Aytekin ile paylaştı. Daha sonra Muhteşem Yüzyıl 2011 ve Ustura Kemal 2012 dizilerinde küçük roller aldı. Show TV 'de yayımlanan Düşman Kardeşler 2012 dizisindeki Derya adlı Trakyalı bir kızı canlandırdı. Oyuncu, TRT 1'de yayımlanan Beni Böyle Sev 2013 dizisinde Seda karakterini canlandırmış ve çeşitli reklâm filmlerinde oynamıştır. Biricik 2014 yılının Kasım ayında Kanal D'de başlayan Şeref Meselesi dizisinde Kübra karakterini canlandırdı. 2015-2017 yılları arasında Kanal D'de yayınlanan Hayat Şarkısı'nda Hülya karakterini canlandırdı. 2016 yılında Emre Yetkin'le evlendi. 2019 yılında yayınlanan Çiçero isimli sinema filminde Erdal Beşikçioğlu ile başrolü paylaştı. Aynı yıl Kuzgun dizisinde rol almaya başladı. Türkiye Öğrenci Konseyi Türkiye Öğrenci Konseyi, Yükseköğretim Kurulu'na (YÖK) bağlı olmayan ama yürütmesi YÖK Başkanlığı tarafından yapılan ve tüm üniversite öğrenci konseylerini bir çatı altında toplanmasıyla meydana gelen bir kuruluş. Konsey, eğitim görmekte olan 4 milyonu aşkın üniversite öğrencisini hem ülke içerisinde hem de uluslararası alanda temsil eden konsey yönetimi, iki yılda bir Türkiye genelinde yer alan bütün üniversitelerin öğrenci konsey başkanlarının katılımı ile yapılan seçim neticesinde belirlenmektedir. Konsey temsiliyetinin en alttan en üst kademeye olan seçimleri şu şekilde gerçekleşmektedir. Önce bölümlere ait olan 1., 2., 3. ve 4. sınıfların ayrı ayrı bölüm temsilcileri seçildikten sonra bölümler arasında yapılan seçimlerden fakülte temsilcileri, fakültelerden üniversite temsilcileri, tüm Türkiye'deki üniversiteler arasından da Türkiye Öğrenci Konseyi Başkanı ve yönetimi seçilmektedir. Konsey bünyesinden Türkiye geneli öğrenci sorunları dinlenmekte ve sosyal, bilimsel ve kültürel aktiviteler gerçekleştirilmektedir. Bu aktiviteler arasında "Çanakkale 57. Alay Yürüyüşü", her sene Türkiye'nin dört bir yanından gelen üniversite öğrencilerinin katılımıyla gerçekleştirilmektedir. Şu anki konsey başkanı Nihat Buğra Ağaoğlu, Sağlık Bakanlığı Müşaviri olarak kamu sektöründe çalışmasının tarafsızlığını zedelediği gerekçesiyle eleştirilmektedir. 17. Afife Tiyatro Ödülleri 17. Afife Tiyatro Ödülleri, Afife Tiyatro Ödülleri kapsamında 2013 yılında verilen, 3 özel ödül ile 15 ayrı dalda ödülden oluşan tiyatro ödülleridir. 15 daldaki adaylar ile özel ödül sahipleri 1 Nisan 2013'te açıkladı. Ödüller 29 Nisan'da Haliç Kongre Merkezi'nde yapılan bir törenle sahiplerine verildi. Jüride Aslı Şahan, Aylin Alıveren, Ayşe Draz, Ayşenil Şamlıoğlu, Beki Haleva, Beste Korkmaz, Çiçek Dilligil, Defne Halman, Demet Taner, Derya Aslan, Ebru Soyuerden, Esin Küntay, Göksel Kortay, Hakan Silahsızoğlu, Ilgın Sönmez, İzzet Günay, Leman Yılmaz, Lemi Mark Levitas, Mehmet Kerem Özel, Merih Tangün, Nil Aykon, Onur Turan, Okan Urun, Özlem Bahar Öç, Özlem Özhabeş, Serpil Tamur, Sevinç Erbulak, Tijen Par, Tolga Pulat, Tülay Erünsal, Vecihi Ofluoğlu, Vedat Demirci ve Yıldız Tunbul vardı. 17. Afife Tiyatro Ödülleri'nde İstanbul Devlet Tiyatrosu, on beş kategorinin on birinde üç farklı oyun ile toplam on beş defa aday gösterildi. Topluluk bu adaylıklardan beşinde ödüle layık görüldü. İstanbul Büyükşehir Belediyesi Şehir Tiyatroları ise yedi adaylıkta dört ödül kazandı. Yedi dalda aday gösterilen "Sessizlik", en çok dalda aday gösterilen oyun oldu. "Sessizlik"'i altı dalda aday olan "Çehov Makinası" takip etti. İlk oyun üç, ikincisi ise iki ödül aldı. İsviçre Konfederasyonu Başkanı İsviçre Konfederasyonu Başkanı (, , , ), Federal Konsey'in ve İsviçre'nin başkanıdır. Federal Meclis tarafından bir yıllığına seçilirler. 2001-02 PAF Ligi 2001-02 TFF PAF Ligi, organizasyon tarihindeki 6. sezondur. Karşılaşmalar 10 Ağustos 2001 ile 4 Mayıs 2002 tarihleri arasında yapıldı. Gençlerbirliği PAF mücadeleleri 77 puanla ilk sırada tamamlayarak ilk kez şampiyon oldu. Tipp-Ex Tipp-Ex bir sıvı düzeltme markasıdır. Avrupa'da popüler bir markadır. GmbH bir Alman şirketidir. Ünü İngiltere ve İrlanda'ya yayılmıştır. Şirket 1959'da Eltville, Almanya'da Wolfgang Dabisch tarafından kuruldu. Kısa bir süre sonra Frankfurt'ta Otto Carls tarafından bir şirket daha kuruldu. İcadı sonucunda tükenmez ve pilot kalemlerle yazılan yazıların silinme imkânı oldu. Bu düzeltmeler sonucunda kâğıt talebi büyüdü, Alman ve uluslararası distribütörler ilgi çekmeye başladı. Yanlış olan kelimenin üstüne fırça sürülür ve o kelime yerine kâğıtta beyaz renk yer alır. Tipp-Ex bazen kalınlaşır ve katılaşır. Bunu önlemek için Tipp-Ex'in ince olanı piyasaya sürülmüştür. İsviçre Federal Anayasası İsviçre Federal Anayasası ("Almanca: Bundesverfassung der Schweizerischen Eidgenossenschaft; Fransızca: Constitution fédérale de la Confédération suisse; İtalyanca: Costituzione federale della Confederazione Svizzera; Romanşça: Constituziun federala da la Confederaziun svizra"), İsviçre'nin üçüncü ve şimdi geçerli olan anayasasıdır. Bu anayasa 26 kantondan oluşan İsviçre Konfederasyonunun hukuksal çerçevesini tanımlar, bireysel ve grup haklarını içeren temel bir belgedir. Ayrıca kantonlar ve konfederasyonun sorumluluklarını ve federal devlet kurumlarının nasıl oluşacağını belirler. Anayasa 18 Nisan 1999'da halk oyu ile kabul edildi. 1874'e kadar geçerli olan eski anayasanın temel yapısında değişiklik yapmadan güncelleştirdi. 1798'e kadar İsviçre bağımsız devletlerden oluşan bir konfederasyondu. Birlik oluşumunu ve kurallarını tanımlayan bir anayasa yoktu, birliğin temeli yapılan karşılıklı anlaşmalardı. Fransız Devrimi'nden sonra İsviçre'de de anayasal merkezi bir cumhuriyet eğilimi arttı ve Fransız Devrim Ordusu'nun da işgaliyle 1798'de merkezi Helvetia Cumhuriyeti kuruldu. 1815'e kadar yaşayan cumhuriyetin anayasasını büyük ölçüde Peter Ochs hazırlamıştı. Eski kantonal özgürlüklerini isteyen kantonlar ile yeni merkezi yapı arasında bir uzlaşma formülü olan Aracılık Yasası 1803'de kabul edildi ve kantonal özerklikler büyük ölçüde geri verildi. Altıncı Koalisyon Savaşı'nda Napolyon yenilince yapılan Federal Antlaşma (Bundesvertrag) ile konfederasyon yeniden yapılandırıldı. Yeniden yapılandırma 18. yüzyıldaki eski rejimin kantonal anayasalarını koruma altına alıyor, yeni oluşan kantonlarda (St. Gallen, Aargau, Thurgau, Ticino, Vaud, Cenevre) liberal yeniliklerde bulunuyordu. Yeni kanton anayasaları çoğunlukla sonraki federal anayasaya örnek oluşturdular. 1830'da Fransa'da gerçekleşen Temmuz Devrimi tüm Avrupa'da monarşiye karşı liberallerin güçlenmesine yol açtı ve İspanya'da ve Portekiz'de liberal anayasalar yürürlüğe kondu. İsviçre'de de oluşturulan yeni kanton anayasaları önemli liberal değişiklikler içeriyordu. Bu yenilenme sürecinde yapılan düzenlemeler günümüzdeki kantonal anayasaların temelini oluşturdu. Vaud 1846'da bir halk inisiyafi ile, Cenevre aynı yıl bir referandum ile yeni anayasalarını oluşturdu. Yeniden yapılanma sürecinde radikal-liberaller ile Katolik gelenekçiler arasındaki çatışma kantonlar arası bir iç savaşa dönüştü ve Sonderbund Savaşı ile sonuçlandı. Reformcu kantonlar savaşı kazandılar. Savaş sonrasında İsviçre bir federal devlete dönüştü ve 12 Eylül 1848'de kabul edilen anayasa ile bu belgelendi. Yeni anayasa federal anayasayı bozmadığı sürece kantonların egemenliğini destekliyordu. Parlamento sistemi olarak çift meclisliliğin kabul edilmesi şse ABD anayasasındaki Temsilciler Meclisi ve Senato ayrımından esinlenmişti. 1848 anayasası 1866'da kısmen değiştirildi, 1874'te ise kapsamlı bir değişiklik yaşadı. Bu son değişiklik ile anayasaya federal düzeyde referandum hakkı eklendi. 1891'de yapılan kısmi değişiklik ile halk inisiyatifi hakkı tanındı. Buna göre belli sayıda seçmen başvurarak anayasanın bir maddesini değiştirmeyi ya da yeni maddeler eklemeyi talep edebiliyor ve halk oylamasına gidilmesini sağlayabiliyordu. Bu mekanizmaya federal halk inisiyatifi denildi. Böylece anayasada kısmi değişiklikler yapmak daimi şekilde mümkün hale geldi. 1893 ile 1994 arasında bu şekilde on iki anayasa değişikliği gerçekleşti. 1950 ile 1980 arasındaki otuz yıllık dönemde anayasa değişikliği olmadı. Bu değişiklikler ve tarihleri şöyledir: İsviçre Anayasası 1990'larda ikinci defa kapsamlı bir değişiklikten geçirildi, yeni hali 18 Nisan 1999'da hem halk çoğunluğunu hem kanton çoğunluğunu kazandı ve 1 Ocak 2000'den itibaren yürürlüğe girdi. 1999 Anayasası toplam 196 madde içerir ve giriş bölümü ve 6 ana bölümden oluşur. Anayasa o zamana kadar federal mahkemede tartışılmış olan temel hakları sıralar. Ayrıca vergi konularını içeren detaylı bölümlere sahiptir. 1999 Anayasası 2002 ile 2014 arasında on defa halk inisiyatifi ile değiştirilmiştir. Bu değişiklikler ve tarihleri şöyledir: İsviçre Dışişleri Bakanlığı İsviçre Dışişleri Bakanlığı (, , ), İsviçre federal yönetiminin bir bölümüdür. İsviçre'nin dış ilişkilerini sürdürmekle görevlidir. İsviçre Ekonomik İşler, Eğitim ve Araştırma Bakanlığı İsviçre Ekonomik İşler, Eğitim ve Araştırma Bakanlığı (Almanca: Eidgenössisches Departement für Wirtschaft, Bildung und Forschung; Fransızca: Département fédéral de l'économie, de la formation et de la recherche; İtalyanca: Dipartimento federale dell'economia, della formazione e della ricerca) İsviçre federal hükümet'nin yedi bakanlığından biridir. Ekonomi, eğitim ve araştırma gibi işlerle sorumludur. Frankenweenie (film, 2012) Frankenweenie, Tim Burton tarafından yönetilen ve 2012 yılında vizyona giren 3 boyutlu fantastik, korku ve komedi türlerindeki stop-motion animasyon filmi. Burton'ın 1984 yılı aynı adlı kısa filminin yeniden yapım versiyonudur. Seslendirme kadrosu daha önce Burton'ın filmlerinde yer almış dört oyuncuyu içerir: Winona Ryder ("Beterböcek" ve "Makas Eller"); Catherine O'Hara ("Beterböcek" ve "Noel Gecesi Kabusu"); Martin Short ("Çılgın Marslılar"); ve Martin Landau ("Ed Wood" ve "Hayalet Süvari"). "Frankenweenie", siyah-beyaz olmakla beraber Tim Burton'ın yapımcılığını yaptığı dördüncü stop-motion filmidir. Filmde "Frankenstein", "Van Helsing", "Dracula" ve "Godzilla" gibi birçok esere sayısız gönderme yapılmıştır. Film aynı zamanda IMAX 3D formatında yayınlanan ilk stop-motion ve ilk siyah-beyaz film olma özelliğini taşımaktadır. 5 Ekim 2012 tarihinde gösterime giren film eleştirmenlerden olumlu yorumlar aldı ve gişede başarılı oldu. En İyi Animasyon Filmi Saturn Ödülü'nü kazanan film, aynı kategoride bir Akademi; bir Altın Küre; bir BAFTA ve bir Annie Ödülü adaylığı elde etmiştir. Victor adındaki bir oğlan, çok sevdiği Sparky adındaki köpeğini kaybeder ve bilime başvurarak onu hayata geri döndürür. Yeni Sparky'si gün yüzüne çıkınca, bu buluşunun öteki insanlar üzerindeki etkisini hesaplayamadığını fark eder. Böylece çevresindeki herkes yeniden hayata dönme ihtimalinin peşinden koşmaya başlar. Stop motion Stop motion, durağan 3 boyutlu objeleri hareket edermiş gibi gösteren bir animasyon türüdür. Kuklalar veya oyun hamuru ile yapılmış modeller kullanılır. Stop motion tekniği; kamerayı objeye karşı ayarlayıp tek kare çekip sonra objeyi biraz hareket ettirip yeni bir kare çekmek ve bunu tekrarlayarak animasyonu tamamlamaktır. Çekilen tek kare resimleri ardı ardına dizip (her saniye için 15-24 kare) oynatılması ile hareket elde edilir. Sahneler montajlanarak film tamamlanır. Bu işlemlerin çoğu çizgi film tekniği ile aynıdır. Tim Burton ve Will Vinton gibi yönetmenler bu tekniği kullanmışlardır. 1800'lü yılların başlangıcından sonlarına kadar geçen zaman diliminde sinemanın bulunuşuyla birlikte çizgi film ve stop motion teknikleri kullanılarak film yapma çalışmaları da ortaya çıkmaya başlamıştır. Model animasyonu veya 3 boyutlu animasyon olarak da anılan stop motion, Amerika'da ortaya çıkıp gelişen çizgi filmin aksine, gölge oyunları ve kukla geleneğine sahip Orta ve Güney Avrupa’da daha fazla kullanılmış ve geliştirilmiştir. Uzak Doğuda, özellikle Japonya'da çok kullanılmaktadır. Christopher Murney Christopher Murney (d. 20 Temmuz 1943), Amerikalı oyuncu ve seslendirme sanatçısı. Şarkıcı ve oyuncu Julia Murney'nin babasıdır. İşletme, konuşma ve tiyatro alanında lisans öğrenimi görmüştür. Ramazan Tekin Ramazan Tekin (d. 27 Şubat 1993 İzmir) Türk profesyonel basketbolcudur. Pivot pozisyonunda görev almaktadır. Karşıyaka'da yetişen Tekin, 2009 yılında Pınar Karşıyaka'dan Anadolu Efes'in pilot takımı Pertevniyal'e transfer oldu ve burada üç sezon görev yaptı. 2009-10 ve 2011-12 sezonlarında Pertevniyal forması ile Türkiye gençler şampiyonluğu yaşadı.. Ayrıca, 2009 ve 2012 yılında Türkiye şampiyonasında "En İyi Pivot" ödüllerini aldı. 2008 yılında Yıldız millî takım ile Avrupa üçüncülüğü, 2009 yılında Gençlik Olimpiyatları üçüncülüğü ve 2011 yılında genç millî takım ile Avrupa üçüncülüğü yaşadı. Realizm (tiyatro) Gerçekçilik; 19. yüzyıl tiyatrosunda gözlenen, günlük yaşama ilişkin ayrıntıların oyun metinlerine daha çok yansıması sonucunu doğuran sanat akımıdır. Doğalcılıkla biçimsel yönden benzeşmektedir. Bu iki akım arasındaki temel fark, gerçekçi bakışta bireyin seçim özgürlüğünün öne çıkmasıdır. 2002-03 PAF Ligi 2002-03 TFF PAF Ligi, organizasyon tarihindeki 7. sezondur. 9 Ağustos 2002'de başlayıp 31 Mayıs 2003'te sona erdi. Beşiktaş PAF mücadeleleri birinci sırada tamamlayarak ikinci kez şampiyonluğunu ilan etti. Kırmızı akçaağaç Kırmızı akçaağaç ("Acer rubrum"), yaprak döken ve Kuzey Amerika’nın doğusunda yaygın olan ağaçlardan biri. ABD Orman hizmetine göre Amerika’daki en yaygın ağaçtır. Ontario ve Minnesota sınırında bulunan Lake of the Woods’dan doğuda Newfoundland’e, güneyde Miami ve Florida’ya güneybatıda ise Doğu Teksas’a kadar yayılmıştır. Özellikle yaprakları olmak üzere çoğu özelliği biçimde değişkenlik gösterir. Olgunluğa ulaştığında yaklaşık 15 metre gibi bir yüksekliğe ulaşır. Çiçekleri, dalları, sapları ve tohumların kırmızının tonlarına değişmesi nedeniyle bu adı almıştır. Bu özelliklerin yanı sıra en çok son baharda parlak koyu kızıl yaprakları ile bilinirler. Yayılım alanının haricinde kızıl akçaağaç, pek çok farklı konum ve koşula neredeyse Kuzey Amerika’daki bütün ağaçlardan daha fazla uyum sağalayabilir. Bataklıklarda, kuru kumda veya bu ikisinin arasındaki neredeyse her yerde yetişebilir. Deniz düzeyinden 900 metreye kadar olan yüksekliklerde iyi bir şekilde yetişebilir. Güzün yapraklarının aldığı renk ve beğenilen biçimi için gölgelik ağaç olarak kullanılır. Ticari olarak küçük ölçekte akçaağaç şurubu ve orta veya yüksek kalitedeki kereste yapımında kullanılır. Rhode Island’ın eyalet ağacıdır. Wadde hadde dudde da? "Wadde hadde dudde da?" (), Stefan Raab tarafından seslendirilen 2001 Eurovision Şarkı Yarışması'nda Almanya'yı temsil eden şarkı. Şarkı Almanca, İngilizce dillerinde seslendirilmiştir. Şarkı Stefan Raab tarafından yazılmıştır. Şarkı yarışmada Danimarka'nın temsilcisi Olsen Brothers'in şarkısı "Fly on the Wings of Love"'dan sonra ve İsviçre'nin temsilcisi Jane Bogaert'ın şarkısı "La vita cos'è?"'den önce 15. sırada çıkmıştır. Yarışmada 24 şarkı arasından 5. olmuştur. Bir sonraki gelen 2002 yarışması'nda Alman katılımcı, "Wer Liebe lebt" adlı şarkısıyla Michelle olmuştur. Solo (Alsu şarkısı) "Solo", İsveç'in başkenti Stockholm'de düzenlenen 2000 Eurovision Şarkı Yarışması'nda Rusya'yı temsil eden Alsu tarafından seslendirilen İngilizce şarkıdır. Rusya, 13 Mayısta gerçekleşen yarışmayı 155 puanla ikinci sırada tamamlamıştır. Pierre Lellouche Pierre Lellouche (d. 3 Mayıs 1951, Tunus) Fransız siyasetçi. Paris 10 Nanterre Üniversitesi Hukuk Fakültesi'nden 1972'de ve Paris Siyasal Bilgiler Enstitüsü'nden de 1973 yılında mezun olmuştur. Harvard Üniversitesi'nde Hukuk masterı ve Hukuk doktorası yapmıştır. Raymond Aron ile beraber çalışmış, 1979-1988 yılları arasında Fransız Uluslararası İlişkiler Enstitüsü kurucusu olarak görev üstlenmiştir. Le Point, Newsweek, International Herald Tribune, Le Figaro ve Sekai Nippo'da yazıları yayınlanmıştır. Ulusal Kamu Yönetimi Okulu, Askeri Okul, Avrupa İş Yönetimi Enstitüsü ve 2008 yılında Galatasaray Üniversitesi'nde dersler vermiştir. Ocak 1989'da Jacques Chirac'ın diplomatik danışmanlığını üstlenmiştir. Halk Hareketi Birliği'nin kuruluşundan itibaren çeşitli görevler üstlenmiş, genel sekreter yardımcılığı, savunmadan sorumlu ulusal temsilcilik görevlerini yürütmüş, 1993 yılında Dominique Strauss-Kahn'ı yenip Val-d'Oise'dan milletvekili seçilmiş, 1997 yılı itibarıyla Paris milletvekili olarak görev yapmaktadır. 2004-2006 yılları arasında NATO Parlamenter Asamblesi başkanlığını yürütmüş, Mart 2008'de Cumhurbaşkanı Nicolas Sarkozy'nin Fransa-Türkiye ilişkilerinden sorumlu danışmanlığını üstlenmiştir. Mart 2009'da Fransa'nın Pakistan ve Afganistan özel temsilcisi olmuştur. 2009-2012 yılları arasında François Fillon hükümetlerinde görev almıştır. 1999 yılında Pacte civil de solidarité'ye keskin bir şekilde karşı çıkmış ancak; 2007 yılında Sağlık Bakanı Roselyne Bachelot'nun yanında yer alıp Medeni birlikteliği savunmuş ve 2013'te UMP'nin karşı çıkmasına rağmen Eşcinsel evliliklere karşı çıkmamış ancak çekimser kalmıştır. Türk dostu olarak bilinmektedir. Yerel YÃ¶netimler Meclis Hükümet Diğer Tophane Saat Kulesi Tophane Saat Kulesi, diğer bilinen adıyla Nusretiye Saat Kulesi, İstanbul'un Tophane semtinde Nusretiye Camii'nin yanında yer alan saat kulesi. 19.yy ikinci yarısında Sultan Abdülmecid tarafından yaptırılan saat kulesi yukarı doğru kademeli olarak daralan, saatli bölümle beraber dört katlı bir yapıdır. Dört cephesi birbirine eş olarak tasarlanan kulenin denize bakan cephedeki kapısının üstünde Abdülmecid'e ait tuğra yer almaktadır. Millî takımların FIFA Dünya Kupası'ndaki performansları Bu maddede, FIFA Dünya Kupası finallerine katılan ülkelerin gösterdiği performanslar konu edilmektedir. İlki 1930'da düzenlenen organizasyonda 13 takım mücadele ederken dönem içinde bu sayı artış gösterdi ve günümüzdeki katılımcı sayısı olan 32'ye ulaştı. Her düzenlenişinde en az bir takımın ilk kez katıldığı turnuvada, zaman içerisinde dağılan ülkelerin bazı ardılları FIFA tarafından eski takımın devamı olarak nitelendirildiğinden 79 farklı millî takım mücadele etti (ardıl takımlar ayrı birer takım olarak kabul edildiğinde ise toplam katılımcı sayısı 83'e ulaşmaktadır). Bu takımların 52'si ilk turu geçmeyi başarırken 42'si çeyrek final, 24'ü ise yarı final oynadı. Katılımcılar arasından 13 farklı finalist ve 8 farklı şampiyon çıktı. 1930'da düzenlenen ilk FIFA Dünya Kupası'na 13 takım katılmıştı. 1934 FIFA Dünya Kupası'yla birlikte bu sayı 16'ya yükseldi. Almanya tarafından ilhak edilen Avusturya'nın Almanya'nın bir parçası olarak mücadele etmesi sebebiyle 1938 FIFA Dünya Kupası'dan 15 takım mücadele etti. II. Dünya Savaşı sebebiyle ara verilen organizasyon 1950'de 16 takımın katılımıyla tekrar düzenlenmeye başlansa da, turnuvaya katılmaya hak kazanan Hindistan, İskoçya ve Türkiye'nin çekilmesi sebebiyle 13 takımın mücadelesine sahne oldu. 1982 Dünya Kupası ile birlikte 24'e yükselen katılımcı sayısı, 32 takımın katıldığı 1998 Dünya Kupası'yla birlikte günümüzdeki şeklini aldı. Kupa tarihinde beş farklı takım elemeleri geçip kupaya katılmaya hak kazandığı hâlde, farklı sebeplerden ötürü finallerde yer almamıştı. Toplamda 80 takımın hak kazandığı organizasyonda 77 takım (2018 Dünya Kupası'na katılacak takımlarla birlikte 79) mücadele etti (Hindistan, 1950'deki turnuvaya katılma hakkı kazansa da daha sonradan turnuvadan çekilmişti). Tüm organizasyonlara katılan Brezilya bu alandaki tek takım olurken Almanya da katıldığı 19 turnuvanın eleme aşamasından başarıyla ayrılarak bunların tamamında finallere kaldı. FIFA, zaman içerisinde dağılan ülkelerin ardıllarını da tek bir ülkeymiş gibi kabul ettiğinden, şu ana kadar FIFA Dünya Kupası'nda 79 farklı takım mücadele etti. Ardıl takımlar ayrı birer takım olarak kabul edildiğinde bu sayı 83'e ulaşmaktadır. Bu takımlar arasında Brezilya, 21 turnuvanın tamamına da katılan tek takım konumundadır. Organizasyon tarihinde 42 farklı takım en ez çeyrek final oynamayı başardı. 8 farklı takım şampiyon olurken; 13 farklı takım finale, 24 farklı takım ise yarı finale yükselmişti. En fazla şampiyonluk yaşayan takım 5 şampiyonlukla Brezilya olurken 8 kez final oynayan Almanya en çok finale yükselen ekiptir. Birer kez oynadıkları finallerden galibiyetle ayrılan İngiltere ve İspanya, oran bakımından finaldeki en başarılı takımlardır. Üç kez final oynayan ve üçünden de mağlubiyetle ayrılan Hollanda ise finallerdeki başarı oranı en düşük ülkedir. 17 kez çeyrek final, 13 kez ise yarı final aşamasına kadar yükselen Almanya, bu alanlarda da birinci sıradadır. Günümüze kadar 42 farklı takım, herhangi bir Dünya Kupası organizasyonunda en iyi sekiz takım arasında yer almıştır. Katıldığı 21 turnuvanın 18'inde en iyi sekiz takım arasında yer alan Brezilya, bu alanda lider konumdadır. Almanya, 16 turnuvada da en iyi sekiz takım arasında yer alarak bu seriyi en uzun sürdüren takım konumunda iken son 7 turnuvada son sekiz takım arasına kalan Brezilya, günümüzde de devam eden en uzun seriye sahip takımdır. 13 takımın katıldığı ilk Dünya Kupası olan 1930 Dünya Kupası dışarıda bırakılırsa, bir Dünya Kupası'nda en fazla ilk katılımın gerçekleştiği turnuva, 10 takımın ilk kez yer aldığı 1934'teki ikinci Dünya Kupası oldu. Bu tarihten sonraki tüm organizasyonlarda en ez bir takım ilk Dünya Kupası katılımını gerçekleştirdi. 1950'de ilk kez katılmaya hak kazansa da daha sonradan turnuvadan çekilen Hindistan, daha sonraki turnuvalara ise katılma şansı elde edemedi. * 2018 Dünya Kupası itibarıyla, FIFA'nın ardıl takımlara olan bakış açısına göre toplam takım sayısı 79'dur. Günümüze kadar 16 farklı ülke FIFA Dünya Kupası'na ev sahipliği yaptı (2002 Dünya Kupası Japonya ve Güney Kore'nin ortaklığında düzenlenmişti). Bu turnuvaların 6'sında ev sahibi ülke şampiyon oldu. Ev sahipliği yapan ülkelerden ikisi ikincilik, üçü üçüncülük, ikisi ise dördüncülük elde etti. Beş ev sahibi çeyrek finale, iki ev sahibi ise 2. tura ulaşırken kalan bir ev sahibi de grup aşamasında elendi. FIFA Dünya Kupası tarihinde en fazla maça çıkan takım, 109'ar maç oynayan Almanya ve Brezilya'dır. Brezilya, aldığı 73 galibiyetle bu maçlardan en çok galibiyet elde eden ekiptir. Attığı 229 golle en çok gol atan takım olan Brezilya; aynı zamanda galibiyete üç, beraberliğe bir puan verilerek yapılan hesaplamaya göre oluşturulan puan sistemine göre 237 puanla en başarılı takım konumundadır. Kupa tarihinin en golcü oyuncusu 16 gollü Alman Miroslav Klose olurken ikinci sırada 15 gole sahip Brezilyalı Ronaldo bulunmaktadır. Turnuva tarihinde mücadele eden 79 takım arasında 19 takım (Angola, Birleşik Arap Emirlikleri millî futbol takımı, Bolivya, Çin, El Salvador, Endonezya, Haiti, Honduras, Irak, İsrail, İzlanda, Kanada, Demokratik Kongo Cumhuriyeti, Kuveyt, Mısır, Panama, Togo, Trinidad ve Tobago ile Yeni Zelanda) galibiyet alamazken bu takımlar arasında üç farklı turnuvaya katılan ve 9 maç oynayan Honduras, galibiyetsiz en uzun seriye sahiptir. Çin, Endonezya, Kanada, Demokratik Kongo Cumhuriyeti ile Trinidad ve Tobago, turnuvada oynadığı maçlarda gol atamayan beş takımdır. Galibiyete üç, beraberliğe ise 1 puan verilerek oluşturulan puan sisteminde Birleşik Arap Emirlikleri, Çin, Demokratik Kongo Cumhuriyeti, El Salvador, Endonezya, Haiti, Irak, Kanada, Panama ve Togo puan almayı başaramayan 10 ülkedir. Dünya Kupası tarihinde her kıtasal konfederasyondan katılım oldu. Turnuvalarda toplam 457 takım katılımı gerçekleşirken bu katılımların 245'ini UEFA, 85'ini CONMEBOL, 44'ünü CAF, 42'sini CONCACAF, 37'sini AFC, 4'ünü ise OFC üyesi takımlar gerçekleştirdi. İlk organizasyonda üç konfederasyon; CONCACAF, CONMEBOL ve UEFA'dan katılım olmuştu. CAF üyesi bir takımın ilk katılımı 1934'te, AFC üyesi bir takımın ilk katılımı 1950'de, OFC üyesi bir ülkenin ilk katılımı ise 1974'te gerçekleşti. Son 8 arasında hiçbir OFC üyesi takım kalmayı başaramazken son 4 takım arasına ise hiçbir CAF üyesi takım kalamadı. Yalnızca UEFA ve CONMEBOL üyesi takımların yükselebildiği finalde 28 kez UEFA 14 kez CONMEBOL takımı yer aldı. 12 turnuvada şampiyon takım UEFA'dan, 9 turnuvada ise CONMEBOL'dan çıktı. - Ev sahibi Elektrik ÅŸebekesi Elektrik şebekesi üretilen elektrik enerjisini kullanıcılara iletmek için oluşturulmuş bileşik bir ağdır. Elektrik gücü üreten enerji santralları, üretim kaynaklarından talep merkezlerine enerji aktaran iletim (nakil) hatları ve kullanıcılara bağlantı sağlayan bileşik dağıtım hatlarından oluşur. Enerji santralları yakıt kaynaklarına erişim olan yerlerde, baraj bölgelerinde ya da yenilenebilir enerji kaynaklarına yakın olan bölgelerde, ve de çoğunlukla yerleşim alanlarından uzakta konumlanmıştır. Ekonomik ölçekli olması için genellikle oldukça büyük boyutlarda inşa edilirler. Üretilen elektrik enerjisi, gerilimi yükseltilerek iletim şebekesine aktarılır. İletim şebekesi elektrik enerjisini uzak mesafelere, zaman zaman bir ülkenin sınırları haricinde de olabilen dağıtım merkezlerine aktarır. Bu dağıtım merkezleri genellikle yerel dağıtım ağını işleten kuruluşlardır. İkincil(indirici) merkeze ulaşan elektrik enerjisi, iletim hattı gerilim seviyelerinden dağıtım gerilimi seviyesine indirilir. İndirici merkez çıkışında elektrik enerjisi dağıtım şebekesine aktarılır. Son olarak da servis merkezine ulaşan elektrik enerjisi dağıtım gerilimi seviyesinden gereksinim duyulan servis gerilim(ler)ine indirilir. "Şebeke" terimi genel olarak bütünleşik bir ağ anlamında kullanılır ve belirli bir fiziksel nitelik ya da ölçeği ifade etmez. Tüm bir kıtanın elektrik ağını ifade edebileceği gibi bir sistem operatörüne ait iletim ağını ya da yerel bir dağıtım ağını da ifade edebilir. Sanayi Devrimi ile birlikte öncelikle birbirinden tecrit edilmiş ve belirli bir coğrafi alanı kapsayacak şekilde kurulan elektrik şebekeleri, zaman içide genişleyerek pek çok alanı kapsayan bütünleşik ağlara dönüşmüştür. Önceleri tüm enerji üretimi talep merkezleri yakınında yapılmaktaydı. 19ncu yüzyıl başlarında elektrik enerjisi, buhar, hidrolik güç, ısı enerjisi, ışık ve en önemlisi doğal gaz ile rekabet edebilecek yenilikçi bir buluş haline gelmişti. Bu dönemde doğal gazın üretim ve dağıtımı çağdaş enerji endüstrisinin başlıca unsuruydu. Gaz üretimi öncelikle kullanıcının mülkiyetinde olarak başlamış, daha sonra büyük ölçekli gaz üretim tesisleri kurulmuştur. Konutlardaki enerji tüketimi ağırlıklı olarak gaza dayalı olduğundan, Amerika Birleşik Devletleri'nde hemen her kent belediyesinin bir gaz dağıtım sistemi mevcuttu. Gaz lambalarının yeterli ışık şiddeti sağlayamaması, enerjinin büyük kısmının ısı olarak yitirilmesi, evleri kötü kokutması, hidrojen ve karbon monoksit gibi zararlı kimyasallar açığa çıkarması gibi nedenlerden ötürü 19ncu yüzyıl ortalarında elektrikle aydınlatma, istikrarsız gaz lambalarıyla kıyaslandığında daha avantajlı konuma gelmiştir. Gazlı aydınlatma endüstrisinin ardından, yeni bir modelleme ile Thomas Edison ana bir kaynaktan aydınlatma kullanıcılarına elektrik enerjisini ileten ilk elektrik sistemini geliştirdi. Bu gelişme ile birlikte elektrik kuruluşları da merkezcil ve büyük ölçekte üretim, dağıtım ve sistem yönetimi uygulamalarına geçtiler. 20nci yüzyıl boyunca elektrik kuruluşlarının kurumsal yapılaşması değişime uğradı. Önceleri Elektrik kuruluşlarının şebekeleri belirli bir bölgeye hizmet veren, diğer kuruluşların şebekelerinden bağımsız sistemlerdi. 1920'lerde kuruluşlar birlikte hareket etmenin azami yük kapsaması ve yedek yük gereksinimleri gibi durumlarda avantajlarını fark ederek şebekelerini birleştirmeye başladılar. Elektrik kuruluşları ayrıca Wall Street gibi sermaye piyasalarından girişimlerini destekleyecek büyük miktarlarda finansman desteği sağladılar. 1934 yılında ABD'de nın kabulü ile elektrik kuruluşları gaz, su ve telefon şirketleri gibi kamusal mal olarak geçerlilik kazanmış, işleyişleri yazılı kurallarla düzenlenmiştir. Bunu izleyen 60 yıl "Resmi yönetmelikler dönemi" olarak sürmüştür. 1970'lerde havayolları ve telekomünikasyon kuruluşları üzerindeki devlet denetiminin kaldırılması ve 1992 tarihli "Enerji Politikası Yasası" ile elektrik kuruluşları üzerindeki devlet kısıtlamaları da azalamış ve toptan satış piyasaları oluşmaya başlamıştır. Bu dönemde elektrik üretim kuruluşlarının iletim hattı işletmecilerinin şebekelerine açık erişimi bir gereklilik olmuştur. Serbestleşme ile birlikte tüm şebekenin işleyişini yöneten geleneksel dikey yapılanmalı tekelci sisteme koşut olarak daha komplex bir ortam şekillendi. Üretim tesisi yapımına karar veren ve gerçekleştiren "Bağımsız Enerji Tedarikçileri (Independent Power Providers - IPP)", iletim şebekesi ekipmanları inşa edip işleten "İletim Şirketleri (Transmission Companies - TRANSCO)" son kullanıcıya elektrik satışı, servisi ve faturalandırma hizmeti sağlayan dağıtım şirketleri, IPP ve dağıtım şirketleri bulunan entegre enerji kuruluşları ve "Bağımsız Sistem İşletmecileri - ISO" gibi yeni katılımcılar pazara girdiler. Ayrıca günlük ve uzun vadeli işlemler değişime uğradı. Önceden uzun vadeli planlama ile yapılan altyapı çalışmaları artık vergi oranları, işçilik, malzeme maliyetleri ve finansman gibi ekonomik kaygılar güden ve IPP'ler tarafından yapılan bir yatırım analizi sürecine dönüştü. Önceden orta vadeli planlama ile yapılan yük ve tedarik yönetimi, belli bir son kullanıcı ve aktif varlık portföyü bulunan özel şirketlerin risk önceliklerine göre belirlenen bir risk yönetimine dönüştü. Kullanımı önceden tahmin edip kaynakları yönlendirmeye dayalı kısa vadeli gündelik planlama, enerji santralları ve şebeke ekipmanları artık birer aktif varlık haline geldiğinden varlık yönetimi sistemine evrimleşti. Burada ISO'lar, arz-talep fiyat dengelerini esas alarak sevkiyat planlamasını belirler oldu. Pek çok mühendis serbestleşmeden kaynaklanan dezavantaj ve talihsizlikleri tartışmaktadır. Özellikle Kuzey Amerika'da tekelci resmi kısıtlamalar döneminde uzun menzilli iletim hatlarının güç kesilmeleri gibi acil