Hârûn Reşîd" (Arapça:أبو عبد الله محمد الأمين ) (d. 787 - ö. 1 Eylül, 813) altıncı Abbasi halifesidir. Babası Harun Reşid öldüğünde, 809'da, Abbasi Halifesi olmuş; kendi halifeliğini ilan etmiş olan kardeşi Memun ile bir iç savaştan sonra 813'te idam edilip öldürülmesine kadar, 809-813 döneminde dört yıl sekiz ay halifelik yapmıştır. Halifelikten önce Muhammed adıyla bilinen Emin, Harun Reşid'in Zübeyde bint Cafer adlı karısından olan oğludur. Zübeyde bint Cafer ikinci Abbasi Halifesi olan Mansur'un küçük kızı idi ve bu nedenle Harun Reşid Muhammed Emin'i diğer erkek kardeşlerine tercih etmekteydi. Muhammed Emin daha beş yaşında iken babası Harun Reşid, ondan birkaç ay daha büyük olan erkek kardeşi (sonradan Memun olarak anılacak) Abdullah'ı tercih ederek, vâris ve veliahd olarak seçti. Daha sonra Muhammed (Emin) ve biraz büyük kardeşi Abdullah (Memun) 12 yaşlarında iken Harun Reşid kendinden sonra halifeliğe Muhammed (Emin)'i ve o ölümünden sonra da Abdullah (Memun)'u halife olarak vâris olarak ilan etti. Abdullah (Memun)'u, Cafer Barmeki'yi hoca ve danışman olarak yanına vererek, genç yaşında Horasan ve Hamedan'in doğusunda bulunan bütün Abbasi topraklarının valisi olarak tayin etti ve bu arazileri yarı bağımsız idare için Horasan merkezi Merv'e gönderdi. Harun Reşid 802'de büyük bir tantana ile Mekke'ye hacca gitti. Bu münasebetle arka arkaya halifeliğe varis olarak seçtiği her oğluna da bir milyon altın dirhem hediye etti. Ayrıca devletin en yüksek memuru olan vezir şahitliği altında iki buyruk hazırlattı; bunlardan biri Muhammed (Emin)'in ve diğeri Abdullah (Memun)'in birinci ve ikinci vârisliğini belgelemek için hazırlanmıştı. Harun Reşid bu iki buyruğu bir resmi törenle Kabe'ye astırdı. Aynı sırada Irak ve Bizans sınırındaki Güney-Doğu Anadolu Abbasi topraklarının idaresini en küçük oğlu Kasım'a verdi ve Memun'dan sonraki halifenin de, Memun'un kabulüne bağlı olarak, Kasım olmasını tavsiye ettiğini bildirdi. Harun Reşid 804'te Abbasiler ülkesinin doğu bölgelerine yaptığı bir gezi sırasında Abbasiler ordusunu bütün harp teçhizatı ve zenginlikleri ile kendi ölünce Memun'a kalmasını vasiyet etti. Hem devlet başkenti Bağdad'daki ve hem de bütün Abbasi ülkesinde bunun bilinip ve kendi ölünce buna göre biat yemini verilmesini isteyen bir buyruk yayınladı. O zaman yaşayan kişiler ve sonraki tarihçiler Harun Reşid gibi büyük bir devlet adamının nasıl olup da ülkesinin bölünmesini öneren bu kararları verdiğine hala da şaşıp kalmaktadırlar. Babası hayattayken Emin'in büyük israfçı harcamalar yaptığı ve kendi sarayında şairler ve cariyeler arasında biraz sefih hayat yaşamaya başladığı bildirilir. Tabari ve diğer tarihçiler onun hadımlara karşı bir yakınlık hissettiğinden bahsederler ve "sarayında 7000 zenci ve 4000 beyaz hadım bulunduğu" yazılır. Memun babasının ölümünden önce Emin'e inanmamaktaydı. Babası halife Harun Reşid son olarak 809'da ülkesinin doğusuna Horasan'daki ayaklanmacılara karşı yaptığı son seferine Memun kendinin babasının seferine iştirak etmesini sağlamıştı. Halife Harun Reşid bu doğu seferi sırasında beklenmedik bir şekilde hayatını kaybederse kendine refakat eden askeri komutanlara Memun'un yanında ordugahta kalmaları için talimat vermişti. Emin devletin idare merkezi olan Bağdat'ta kalmıştı. Ayrıca Emin babasının bu seferde ölebileceğini tahmin ederek Tus'da bulunan ordu karargahında bulunmak üzere bir ajan-temsilci tespit etmişti ve bu ajana halifenin ölümü halinde yeni tahta geçirilecek varisin Emin olacağını gösteren devlet buyruk ve evrakı verilmişti. Beklendiği gibi bu sefer sırasında 24 Mart 809'da Horasan'da Tus şehrinde Halife Harun Reşid vefat etti. Harun Reşid ölür ölmez Emin'in karargahta bulunan ajanı kendisine verilen buyruk kopyalarını ve evrakı ortaya çıkararak Emin'in halife olmasının Tus'daki ordu tarafından kabul edilmesini sağladı. Bağdad'da bulunan Emin babasının vesayetine uyularak Halife ilan edildi. Emin'in saraylılar, devlet idareceleri ve hatta Bağdad halkı arasında popülerdi. Memun Horasan'ın idare merkezi olan Merv'de kaldı ve buradan ayaklanmacılara karşı yapılmakta olan seferi devam ettirdi. Aynı zamanda Emin babasının vesayetnamesinin tam zıttını yaparak Tus'da bulunan orduya ordunun taşıdıkları hafif ve ağır bütün harp aletleri ile birlikte Bağdad'a geri dönmesi emrini gönderdi. Bunu duyan Memun Emin'e mesajlar göndererek Emin'in emrinin babasının vesayetine uymadığını ona bildirdi ve babasının vesayetini uygulamak için çok ciddi yeminler vermiş olduklarını ona hatırlattı. Harun Reşid ölmeden önce ordu komutanlarına gayet açık bir talimat vermiş ve kendi ölümü halinde onların Memun yanında Horasan'da kalmalarını istediğini bildirmişti. Fakat Tus'daki ordu komutanları ölmüş olan eski bir halifenin vermiş olduğu ve oğlu Memun'in yanında kalma talimatlarını yerine getirmediler. Yeni halife olan Emin'in emirlerine uymak için Bağdad'a gitmeye karar verdiler. Ordu Memun'un geçerli karşı isteklerini kenara attı ve Bağdad'a dönmek için yürüyüşe başladı. Ordu komutanlarının Bağdad'a apartopar geri dönüş kararı vermesine bir neden de yeni Halife Emin'in geri dönen orduya Bağdad'da ekstra ulufe vereceğini bildirmesi idi. Gerçekten de ordu Bağdad'a döndüğü zaman her askere bir buçuk yıllık ücrete eşit ekstra ulufe dağıtıldı. Yeni Halife Emin birden kardeşi Memun'un bulunduğu doğu eyaletlerine Bağdad merkezinden yapılan mali desteği de kesti. Memun'in, devletin Rey'de bulunan ve mali işlerine bakan devlet memurlarını Memun aleyhine çevirmeye çaba gösterdi. Memun askersiz ve parasız kalmış olduğu için Merv'den askeri harekate girişmesine imkân kalmadı. Tam bu sırada kendine "vezir" olarak verilmiş ve eski bir Bermekîler ailesine yakınlığı ile bilinen Fadıl bin Sahl'a dayanmaya başladı. Memun'un veziri Fadıl bin Sahl destekleyici ve işbirliği yapıcı politikası ile Horasan'ın yörel ileri gelen aile ve kişileri ile yakın ilişkiler kurmuştu. Horasanlılara serbestlik ve imtiyazlar vererek onlardan mali destek de sağladı. Kardeşi Memun'u devlet iktidarından uzak tutmak stratejisine bir ek olarak Halife Emin vefat etmiş babası Harun Reşid'in buyrukları ve vesayetnamesine göre halifelik icin birinci varis olan Memun'u bu unvandan da uzaklaştırmaya karar verdi. 810'da Bağdad'da kendi oğlu olan Musa'yı halifelik icin birinci varis ve veliaht olarak ilan etti. Halife Emin Horasan'da bulunan Memun'a bir ileti göndererek yeni veliahdın Emin'in oğlu olan Musa olmasını Memun'un kabul ettiğini bildirmesini açıkça ilan etmesini istedi. Bundan hemen sonra da Memun'a İran üzerinde Bağdad'a geri dönmesi için emir verdi. Fakat Memun'un annesi İranlı idi ve İran'da kendine büyük bir destek bulmaktaydı. Buna dayanarak Memun Musa'nın halifeliğe veliahtlığını kabul etmedi. Rey'de bulunan mali devlet idarecilerini, en yükseğini dahil, görevlerinden uzaklaştırıp kendine yakın idarecileri bu görevlere getirdi. Bağdad'da dönmeyi reddetti. Emin buna karşıt olarak babasının Mekke'de Kabe duvarına astırmış olduğu bulunan iki resmi belge şeklindeki babasının vasiyetnamesi ve veraset buyruklarını Mekke'den Bağdad'a getirtti ve bir merasim tertip edip bu merasimde bu belgeleri yırtıp yırtıp parçalara bölüp tahrip etti. Emin, kardeşi Memun'a karşı İran halkını ayaklandırmak için İran'a ajanlar ve paralar göndermeye başladı. Fakat Memun İran sınırlarına gayet sıkı gözcüler koyarak bu ajanların çoğunu yakalatabildi ve getirdikleri paralar de eline geçti. Memun Emin'den Bağdad'da bulunan ailesinin ve şahsi servetinin Bağdad'dan İran'a göndermesini istedi. Ama Emin bu isteği reddedip Memun'un ailesinin ve servetinin Bağdad'da kalmasını sağladı. Halife Emin Bağdad'da 50.000 kişilik büyük bir ordu kurdu. Bu orduyu Mart 811'de Bağdad'dan "Ali Bin İsa Bin Musa" komutasında İran'a kardeşi Memun üzerine gönderdi. Ali Bin Isa ordusu ile pek az direniş görerek Rey'e kadar ilerlerdi. Bu şehir yakınlarında bu ordu Memun'un gayet yetenekli generali olan Tahir bin Hüseyin komutasındaki İran ve Horasan'dan topladığı askerden oluşan çok daha küçük ordusu ile savaşa tutuştu. Emin'in Arap asıllı komutanı Ali Bin İsa bu İranlılardan oluşan ve bir İran asıllı general olan Tahir Bin Hüseyin tarafından komuta edilen orduyu küçümsemişti. Suriye'den gelmek için yolda bulunan buyuk takviye güçlerinin kendi ne erişmesini beklemeden hemen muharebeye girişti. "Rey Muharebesi" iki komutanın teke tek karşılaşıp dovüşmesi ile başladı. Bu teke tek çarpışma sırasında Emin'in generali Ali Bin Isa Memun'un generali Tahir'in her iki eli ile de gayet mükemmel silah kullandığı şöhretini bilmemekteydi. Emin'in generali Ali Bin Isa, Tahir'in sol elini kullanarak yaptığı bir atağı hiç beklemiyordu ve Tahir'in soldan atağı Ali Bin İsa'nın ölümüne neden oldu. Bundan hemen sonra Memun'un Tahir komutanlığı altındaki ordusu tümüyle hemen cepheden taarruza geçti ve komutanları Ali'yi kaybetmiş olan Emin'in ordusu bu taarruza karşı koyamadı ve paniğe kapılıp hezimete uğrayıp dağıldı. Yenilmiş olan ana ordusuna Halife Emin orduya takviye olarak iki ordu göndermişti ve Ali bin İsa bu orduları beklemeden muharebeye girişmişti. Ahmed bin Mazyad ve Abdullah bin Humayd adlı komutanlar altında her birinde 20.000 kişi bulunan iki takviye ordusu Rey Muharebesi'nden sonra doğuya İran'a vardılar, Fakat Memun'un generalinin ajanları bu iki orduyu birbirine düşürmeye başardılar. Bu iki ordu Tahir'in üzerine gideceğine kendi aralarında savaşa başladılar. Rey Muharebesi'nde galibiyetten sonra Memun kendini İran'da halife ilan etti. Horasan ve Tabarsıtan'da onun halifeliği kabul edildi ve adına hutbeler okutuldu. Rey Muharebesi'nden sonra Memun'un generali Tahir bin Hüseyin Emin ordusunun kaçan gruplarını yakın takiple Bağdad'a yürümek istemekteydi. Fakat Bağdad ve Suriye'den Emin ordusuna yetişememiş bir diğer takviye ordusu gayet yetenekli generalleri Abdurrahman bin Caballa komutasında bu ilerlemeyi durdurma kararlısı idi. Bu direnişi Abdurahman bin Caballa Hamedan kalesinde yapmaya karar verdi. Tahir ordusuyla gayet tahkimli olan Hamedan surları önüne gelmişti ki Abdurrahaman ordusuyla kaleden bir huruç harekatına geçti. Bu huruc harekatı Tahir'i şehir surları önünden uzaklaştırdı. Ama Abdurrahman yine korunaklı Hamedan kalesine çekildi. İki defa daha Tahir ordusuyla Hamedan şehir duvarlarına hücum etti; geri püskürtüldü ve Abdurrahman kaleye geri çekildi. Tahir'in Hamedan'ı kuşatıp abluka etmesi şehir halkını gayet büyük zorluklara sokmuştu. Abdurrahman şehirdeki erzak stokunun bitmekte olduğunu ve şehir halkının kendi gücünü hiç sevmediğini anladı. Abdurrahman ordusunu barış içinde geri çekebilmek için Tahir ile barış müzakerelerine girişti. Bir anlaşmadan sonra Abdurahman bin Caballa Hamedan'dan çatışmasız ayrıldı. Tahir Hamedan'a bile girmeden yine Bağdad üzerine yürümeye başladı. Tahir'in ordusu yolda Esadabad Geçiti adlı bir dağ geçidine geldiğinde hiç beklenmiyen bir şekilde Emin ordusu ve Abdurrahaman bin Çabala'nın tuzağına düştüler. Tahir'in piyade ordusu çok disiplinli olup bu tuzağa karşı koydu. Tahir'in süvari birliği bir süvari taarruzuna geçti. Bu süvari taarruzunun ortaya çıkardığı karmaşalık sırasına Emin ordusu komutanı Abdülkrahman bin Caballa atından düşürülüp öldürüldü. Komutanlarını kaybeden Emin'in ordusu yenik düşüp geri çekilmek zorunda kaldı. Bu sırada 811'de Suriye'de Emin'in halifeliğine karşı olan yeni büyük bir tehdit ortaya çıktı. Halife Emin aleyhinde Suriye'de bir isyan çıkaran kişi Sıffin Savaşı'ında hangisinin halife olduğu üzerine savaş girişmiş iki taraf olan Ali Bin Ebu Talip sülalesi ve Muaviye bin Ebu Süfyan sülalesinin her ikisinin de kendi ceddi-ataları olduğunu iddia edip halifeliğin kendine geçtiğini iddia etmekte idi. Bu kişi Suriye'de Arap asıllılar arasından büyük taraftar kitlesi toplamıştı. Bu taraftarları ile Şam'ı ve etrafını eline geçirmiş bu batı Suriye bölgesinde yeni bir sülaleden Halife olarak kabul edilmişti. Fakat Suriye'de yaşayan iki önemli Arap aşireti olan Yemini ve Madar aşiretleri arasında çok geçmeden ihtilaf çıktı. Bu ihhtılaf sırasınada halifeliğini ilan eden kişiye karşı yeni bir halife adayı ortaya çıkartıldı. Böylece Suriye de isyancılar ikiye bölündüler. Halife Emin başkenti Bağdad'dan bir ordu göndererek bu iki karşı halifeyi Suriye'den ortaya kaldırtmayı hedef aldı. Fakat Bağdad'dan gelen ordular Abbasiler arasında olan halifelik anlaşmazlığı dolayısıyla zaten birlik ve beraberlik içinde değildi ve Suriye'de pek başarılı olamadılar. Suriyeliler gayet çetin bir savunmaya geçip üzerlerine gönderilen bir Bağdad ordusunun komutanını öldürdüler. Halife Emin'in Bağdad'dan gönderdiği bir diğer ordunun komutanı Rey Savaşı'ndan önce Memun'un komutanı Tahir Bin Hüseyin ile yaptığı teke tek savaşı ve bu nedenle tüm savaşı kaybeden Halife Emin'in ordusu komutanı Ali bin Isa'nin oğlu Hüseyin bin Ali idi. Bu komutan özellikle ordusunda bulunan Arap asıllı askerleri tarafında Horasanlı Türk ve İran asıllıları tuttuğu düşünülmekte idi ve bunu için ordusunun bir kısmı tarafından beğenilmemekte idi. Bu ordu da Suriye'de hemen hemen hiç başarı göstermemişti. Fakat Hüseyin Bin Ali Suriye'den beklenmedik bir sırada ordusu ile Suriye'den ayrıldı ve Bağdad'a döndü. Suriye'deki keşmekeş ve karışıklık da 2-3 yıl daha devam etti. Bağdad halki da Halife Emin'de hoşnutsuz olmaya başladı. Buna başlıca neden Halife Emin'in halifelik sarayında hadım harem ağaları ve harem kadınları ile zamanının çoğunu sefih bir hayat tarzı içinde geçirmesindeydi. Halifelik sarayı Abbasiler imparatorluğunun her yanindan toplanmış genç cariyeler, kadın köleler ve halifeyi eğlendirmek için şarkıcılar ile dolup taamakta idi. Halife Emin Bağdad'dan geçen Dicle Nehri üzerinde arslan, fil, kartal, ejderha ve at şekillerinde beş değişik eğlence yuzer vasıtaları üstünde yaptığı gece nehir alemleri ile de gayet iyi tanınmaktaydı. Halifelik Sarayı bahçesinde geçici olarak yapılmış eğlence pavyonları içinde halılar, oturmak için sedirler, çeşitli boylarda masalarla gayet süslü olarak donanmış olarak Helife misafilerei için büyük akşam içkili, müzikli, danslı eğlenceler için kullanılmakta olduğu şehir halkı tarafından iyi bilınmakte idi, Kronik -tarihçilerden biri bu türlü eğlencelerden birinde söylenen bir şarkının uğursuzluk getireceğine karar verilmiş olduğunu ve bunun üzerine Halifenin emri ile geçici pavyonun tamamiyle yıkılıp sarayın bahçesinin başka bir yerinde yeniden daha lüks, konforlu ve daha büyük bir diğer eğlence pavyonu yaptırdığından bahsetmektedir. Bu şefih hayatına rağmen Halife Emin Bağdat'lılar, özellikle Arap asıllılar, tarafından sevilmekte idi. Buna bir nedenin yaşamında ve alemlerinde yaptığı gayet müsrif harcamalar ve askerlerine verdiği yüksek maaş ve mükafatlar ve alelade halktan kişilere sağladığı mükafatlar dolayısı iktisaden gayet darlıkta olan Bağdad'a ve tüccarlarına verdiği büyük sübvansiyonlar olarak görülmektediydi. Bu harcamaları karşılamak için devlet hazinesi hızla boşaltılmaktaydı ve Irak dışından gelen vergiler artırılmaktaydı. Fakat Bağdad halkı Tahir Bin Hüseyin komutasındaki Horasan ordusunun da Bağdad üzerine yürümekte olduğundan haberdarlardı ve Horasan ordusunun gelmesini korku ile beklemekteydiler. Tam bu sırada Halifenin Suriye'ye göndermiş olduğu ordusunun başında Hüseyin Bin Ali komutasında Bağdad'da geri döndü. Bu ordu Dicle Nehri'nin öteki yakasındaki askeri kışlaya gece geç gelmişti. Bu geliş sırasında Halife Emin'in habercisi komutanın önüne çıkmış ve Halife'den emir olarak hemen halifelik sarayına gelmesini istediğini komutana bildirmişti. Gayet sert ve kendini beğenmiş bir asker olan Hüseyin Bin Ali Halife'nin verdiği bu emirden hoşlanmadı. Halife'ye geri donen haberci ile gönderdiği cevapta kendisinin ne bir şarkıcı veya maskara olmadığını ve bunun için hemen gelemeyeceğini ve ertesi gün gündüz saatlerinden halife huzuruna çıkip onu durumdan haberdar edeceğini bildirdi. Ertesi gün gündüz vakti komutan Ali Bin Hüzeyin hazırsilah askerleri önüne geçip nehrin öteki yanında bulunan kışladan harekete geçip; nehri köprüden geçip şehir içinden halife sarayı kapısına geldi. Hedefinin Halife Emin'i sarayda eline geçirmek; onu halifelikten indirip yerine Horasan'da halifeliğini ilan etmiş olan Memun'u Bağdad'da halife ilan etmekti. Bunu halifelik sarayına yürümekte iken açıklamış ve Halife Emin'den hoşnutsuz siviller de onun ordusu yanında yürümeye başlamışlardı. Bu asker ve sivil güruhu Saray muhafızlarına üstün geldiler ve onları dağıttılar. Bu ordu ve sivil yandaşları saraya girip Halife Emin'i ve annesi olan Zübeyde'yi tutukladılar ve bir saray binasında muhafaza altına aldılar. Ayaklanmayı başlatan Hüseyin Bin Ali böylece Halife Memun'un ordusunun Bağdad'a gelip şehri kuşatıp ele geçirirse yağmalamasını önlemiş olduğunu sanarak bu orduyu Bagdad'da beklemeye koyuldu. Halife Memun'un bu hizmetinden dolayı kendini yüksek unvan ve görevle mükafatlandıracağı ümit etmekte idi. Fakat general Ali Bin Hüseyin durumu iyi değerlendirememişti. Başta Suriye'den getirdiği Abbbasiler ordusunun özellikle Arap asıllı askerleri arasında, orduda bulunan Horasanlıları koruduğu inancı bulunmaktaydı ve bundan bu askerler hoşnutsuzdu. Gayet bir sert komutanlık yapmakta ve sıkı disiplin uygulamakta idi. Gayet patavatsız emirler verdiği, emirlerini dinlemeyenlere gayet sıkı disiplin cezaları uyguladığı için ordusunun diğer unsurları da kuşkulu idi. Saraylılar Halife Emin'in cömert harcamalarından çok memnun idiler. Memun'un Bağdad'da gelirse saraylılar sayısını azaltacağını; saray memurları arasında açığa almalar uygulayacağı aşikar olduğu için, Halife Memun'un Bagdad'a gelmesi istenmemekte idi. Bu askerler ve saraylı memurlar Memun'un yapacağını reformlarla gelirlerinin azalacağını gayet açıkça bilmekteydiler. Sonra da Ali Bin Hüseyin devlet ve halifenin şahsi hazinesini gayet tamtakır olarak bulmuştu. Bu nedenle kendi ordusu askerlerinin hoşnutsuzluğunu kıracak; saraylılar ve saray memurinin korkularını giderecek ve onları kendi tarafına çekebilecek büyükçe bir maaş artımı, ek maaş ve ek mükafatlar bulması imkânsız halde bulunmaktaydı. Bu ayaklanma ve devlet darbesinden hemen birkaç gün sonra kendi askerleri, diğer askerler, saraylılar ve şehir halkı arasında Ali Bin Hüseyin'e karşıt olan büyük bir grup gücü oluştu. Bunlar hene organize olarak Hüseyin Bin Ali'ye saldırdılar ve kendini koruyacak grup bulamayan komutan Hüseyin Bin Ali bu gruba teslim olmak zorunda kaldı. Bu grup Sarayda Halife Emin'i yeniden halifeliğe getirdi. Hüseyin Bin Ali Halife Emin'in huzuruna getirildi. Hüseyin Bin Ali halifeden aman diledi ve ayaklanması için tövbe ettiğini bildirdi. Halife Emin Bağdad'da durumun çok yakında kötüye gideceğini ve Horasan'dan hareket etmiş olan Tahir komutasındaki Horasanlılar ordusunun pek yakında Bağdad önüne geleceğini bilmekte idi. Onun için Ali Bin Hüseyin'in tövbe etmesine inandı ve onu affetti. Yalnız onu affetmekle kalmadı onu yeni bir askeri göreve de atadı. Bağdad'daki ordu Horasanlıların gelişini karşılamak için Halvan'da bir savunma hattı ve mevzi kurmuştu. Halife Emin, Ali Bin Hüseyin'e toplayabildiği kadar ordusu ile birlikte hemen Halvan'a gidip burada komutayı eline alıp Horasanlılar ordusuna karşı direnişe komuta etmesi emrini verdi. Hüseyin bin Ali hemen harekete geçti . Am saraydan Dicle köprüsünden askerlerinin bulunduğu kışlaya gitmekte iden devamlı olarak kendine karşı olan sivil Bağdadlıların şahsi tecavüzü ile karşılaştı. Şehir halkının kendini affetmeyeceğini anmadı. Duiçle Köprüsünü geçer geçmez Ali Bin Huzyein kaçmaya başladı ve kendini saklamayacak bir mevki aradı, Bu arada saraylı yüksek memurlara da Halife Emnin'e baskı yapmaya başlamışlara ve komutan Ali Bin Hüzeyi'in görevden alınmasının gayet uygun olacağını sonunda Halife Emin'i inandırmışlardı. Halife Emin sonunda Ali Bin Hüseyin'in yakalanıp tutuklanmasına emir verdi. Ali Bin Hüseyin kaçmakta iken şehirden pek uzaklamamışken yakalandı ve hemen orada idam edildi. Bu ayaklanma sırasında Halife Emin'in Vezir'i olan Bin Rabı ayaklanmacıya hiçbir direniş yapmamış ve Halife'inin yakalanıp tutuklanmasına karşı gözlerini kapatmıştı. Hatta bazı tarihçilere göre Ali Bin Hüseyin'i açıkça desteklemişti. Ali Bin Hüseyin yakalanıp öldürülünce bu tutumundan dolayı Vezirlikten azledilmeke kalmayıp kendinin de muhtemelen öldürüleceğinden korktu. Vezirlik görevini bırakarak saraydan ayrılıp ve şehirde bir gizli mevkide saklanmaya başladı. Menün'ün ordusu komutanı Tahir Bağdad üzerine yürüyüşüne güneyden devam etmekteydi. Fakat önce Muhammed bin Yezid El-Muhalleb liderliği altında Ahvaz halkı direnişe başladı. Tahir bu orduyu elemine etmek için Ahvaz önünde üyeni bir çarpışmaya girişti ve bu çarpışmadan galip ayrıldı. Sonra Bahreyn ve sonra da Hicaz'ın kuzeyini eline geçirdi. Güney Irak'ta bulunan Basra ve Kufe şehirleri Memun'a biat ettiklerini bildirip şehir kapılarını onun ordusuna açtılar. Tahir Bağdad yakınlarına geldi ve Bağdad kapısı önünde gelmeden Halife iki değişik günde Emin tarafından üzerine gönderilen iki değişik orduyu da yenik düşürdü. Tam bu sırada Hicaz'da Mekke'de Davud bin İsa Mekke halkına verdiği vaazlarda Halife Emin'in babası Harun'a verdiği yemini tutmadığını ve babasının Kabe üzerine astırdığı vasiyet buyruklarını oradan kaçırıp tahrip ettiğini hatırlatarak Mekke (ve diğer Hica) mumünlerinden Memun'a biat etmelerini sağladı. Bundan sonra Davud bin İsa Merv'e giderek Memun'un huzuruna çıkıp durumu anlatıp Hicaz halkının kendini halife kabul ettiğini şahsen olan bildirdi. Bundan memnun olan Memun Davud bin İsa'yı Mekke ve Medine ile birlikte Hicaz'ın valisi olarak atadı. Tahir ordusu ile Ağustos 812'de Bağdat kapılarına geldi; şehri kuşatmaya başladı. Tahir kendi karargahın Anbar Kapısı önünde kurdu. İran'dan Harthama bin Ayan komutasında bir takviye ordusu aynı zamanda Bağdat önüne gelmişti ve bu ordu Nahr Bin'de karagah kurdu. Tahir'in ordusunun bir kısmı ise Züheyr bin Müsayyab El-Dabbi komutasında Kasr Rakkat Kalvadha önünde karagah kurdu. Siperler kazıldı ve başta mancınıklar ile kuşatma aletleri duvar önlerine getirildi. Bu Bağdat kuşatması Ağustos 812'den 24/25 Ekim 813'e kadar 1 yıl 2 ay kadar sürdü. Şehir halkı kuşatmadan büyük zarar gördü. Halife Emin etrafı surlarla kaplı, korunaklı ve bol erzak stokları bulunan Bağdat sarayına çekilmişti. Şehrin hapishanelerinden boşalan mahpuslar da halk üzerine hücum ettiler. Fakat Emin'in ordusu çok çetin olarak direniş gösterdi. Bir vakit Emin'in Semarkend-ı adlı bir generalleri emrindeki mancınıkları sandallarla Dicle Nehri karşına geçirip oradan kuşatmacıları mancınık atışlarına tuttu ama bu hücunm şehir sivil sakinlerine de büyük zararlar vermişti. Şehrin sokaklarında gayet çetin sokak savaşları yapıldı. Özellikle "Şemasiye Kapısı" önünde, Darb-il Hicara mevkinde ve Emin'in Kasr Haliğ adlı sarayı önünde kuşatıcı Memun güçleri ile direnen Emin güçleri arasında çok çetin çatışmalar oldu. Şemasiya Kapısı önündeki çatışmada oradaki Memun ordusu komutanı birçok mevziyi kaybedip muharebede yenik düşüp geri çekilmek üzereyken Tahir'in takviyelerle son dakikada yetişmesi ile Memun ordusu ancak galip gelmişti. Eylül 813'te Tahir'in ordusu Saray'ın önüne kadar ilerlemişti ve saraya hücuma geçti. Artık şehir muharebesinde Memun'un güçlerine karşı galip gelme imkânı bulunmadığını anlayan Halife Emin bir barış için Tahir'e başvurdu. Tahir, Emin'in halifelik simgeleri olan Muhammed'e ait Hırka-i Saâdet'i, bir asa, bir mühürlü yüzük ve diğer bazı eşyaları teslim ederse şehirden hücuma uğramadan barışçıl bir çıkış yapmasına izin verilebileceğini bildirdi. Ama Emin'e kesin cevap verebilmek için bir müddet beklemesi bildirdi. Fakat Emin'in psikolojoi ve morali gayet bozuk olduğu için bekleyecek durumda değildi. Halifelik simgelerinin yanına alarak bir sandal ile Dicle Nehri üzerinden sarayından kaçmaya girişti. Bu bazı Tahir'in ordusu mensupları tarafından görüldü. Bunlar Halife Emin'in sandalını kovalanıp Emin'i yakaladılar. Tutuklanan Emin Sarayını eline geçirmiş olan general Tahir önüne getirildi, Bu sarayin odasında Emin kafası kesilerek idam edildi. Emin'in kesik kellesi şehrin Anbar Kapısı önünde halka teşhir edildi. Böylece zaten Rey Muharebesi'nden sonra kendini Abbasi Halifesi ilan eden Menün hiç kuşkusuz Abbâsî halifesi oldu. Tarihçi Muhammed bin Cerir al-Tabari general Tahir'in Merv'de bulunan Halife Memun'a gönderdiği ve Emin'in yakalanması; idamı ve Bağdad'da sulh halinin ortaya çıktığını ona bildiren mektubunu eserine eklemiştir, Bu mektupla birlikte general Tahir halifelik simgelerinin de Memun'a gönderildiğini yazmıştır. Emin'in sarayında oda hapsinde tuttuğu Memun'un karısı ve iki oğlu da Merv'e gönderilmiştir. Halife Emin'in kendine veliaht olarak seçtiği oğlu Musa Bin Emin de esir alınmış ve o da Merv'e gönderilmiştir. 1920 Yaz OlimpiyatlarÄ±'nda halter - Erkekler 60 kg Erkekler tüy sıklet 1920 Yaz Olimpiyatları'nda halter programının bir parçası olarak yer aldı. 1920 yılı ilk defa halterin ağırlık kategorisine bölündüğü yıldı. Tüy sıklet 60 kilograma kadar olan haltercileri içine alan en hafif kategoriydi. 29 Ağustos 1920 tarihinde yapılan oyunlarda 11 ulustan toplam 14 halterci yarıştı. 1920 Yaz OlimpiyatlarÄ±'nda halter - Erkekler 67,5 kg Erkekler hafif sıklet 1920 Yaz Olimpiyatları'nda halter programının parçası olarak yer aldı. 1920 yılı halterin ağırlık kategorisine bölündüğü ilk yıldı. Bu kategoride haltercilerin ağırlıkları 67,5 kg ile sınırlıydı ve bu kategori ikinci en hafif kategoriydi. 29 Ağustos 1920 tarihinde yapılan yarışmaya 10 ulustan toplam 12 halterci katıldı. Hiperventilasyon Tıpta hiperventilasyon gerekenden daha hızlı ve/veya daha derin nefes alma durumudur. Genellikle panik atakla birlikte gelen bayılma hissi ve diğer istenmeyen semptomlara yol açar. Hiperventilasyon ayrıca metabolik asidoza cevap olarak ortaya çıkabilir. Matthew Perry Matthew Perry ÅŸu anlamlara gelebilir: Yekta SaraÃ§ Yekta Saraç, (d. 21 Mart 1963, İstanbul), Türk akademisyen, bilim insanı ve Yükseköğretim Kurulu Başkanı. 1985 yılında İstanbul Üniversitesi Edebiyat Fakültesi Türk Dili ve Edebiyatı Bölümü'nden mezun oldu. Aynı yıl aynı bölümün Eski Türk Edebiyatı Ana Bilim Dalı'na araştırma görevlisi olarak atandı. 1987'de yüksek lisans programından mezun oldu ve 1991'de "Doktor" unvanını aldıktan sonra, 1992’de yardımcı doçentlik kadrosuna atandı. 1994'te doçent unvanını aldı ve 1995 yılında da doçentlik kadrosuna atandı. 2000 yılında profesör olmuştur. Biri ileri diğeri orta seviyede olmak üzere iki yabancı dil bilmektedir. 2005'te Bakanlar Kurulu kontenjanından YÖK üyeliğine seçilmiş ve dönemin Cumhurbaşkanı Ahmet Necdet Sezer tarafından bu seçim onaylanmıştır. 19 Ekim 2009'da yine Bakanlar Kurulu kontenjanından YÖK üyeliğine seçilmiştir ve bu seçimi Cumhurbaşkanı Abdullah Gül onaylamış ayrıca 13 Mart 2008 tarihinde YÖK Yürütme Kurulu üyesi olmuştur. 21 Ocak 2010 tarihinden itibaren YÖK Başkanvekili olarak görevini sürdürmektedir. Ekim 2013'te 3. defa YÖK üyeliğine Bakanlar Kurulu kontenjanından seçilmiştir. 6 Kasım 2014 tarihinde Gökhan Çetinsaya'nın Başbakanlık Başmüşavirliği'ne atanmasının ardından 11 Kasım 2014 tarihinde YÖK başkanlığına getirilmiştir. VI. Leon VI. Leon (Yunanca: Λέων ΣΤ΄ ὁ Σοφός, Leōn VI ho Sophos, d. 19 Eylül 866, Konstantinopolis, ö. 11 Mayıs 912, Konstantinopolis), lakabı "Bilge Leon" ya da "Filozof Leon", 886-912 yılları arasında tahtta kalan Bizans imparatoru. Makedonyalı I. Basileios (hükümdarlığı 867-886) ile ikinci karısı Eudokia İngerina'nın oğlu olarak bilinmektedir. Fakat Leon doğduğu zaman annesi Eudokia'nın, Basilieos ile evli olmakla beraber, o zaman imparator olan III. Mihail'in metresi olduğu bilinmektedir. Basileios resmen Leon'u oğlu olarak kabul ettiğini ilan etmekle beraber, sonradan Leon'a gösterdiği davranışlar Leon'un Mihail'in oğlu olduğu sanısını güçlendirmektedir. I. Basileios imparatorluğu gaspettikten sonra birinci karısı Maria'dan olan büyük oğlu Konstantinos'u tercih ettiği bilinmektedir. Fakat imparatorun ikinci oğlu olarak bilinen Leon da 870'te ortak imparator olarak taç giydirilmiştir. 879'da Konstantinos beklenmedik şekilde ölünce Leon Basilieos'un birinci varisi olarak kalmıştır. Fakat Basileios ve Leon devamlı olarak birbirleri ile çekişmelerle yaşamışlardır. Ağustos 886'da Basileios bir sürek avı sırasında bir geyiğin hücumuna uğrayıp; geyiğin boynuzları kemerine takılıp 20 km kadar süründükten sonra geyik bulunup imparator kurtarıldıktan sonra ölmüştür. Bazı tarihçiler Basileios'un Ferganalı Türk muhafızları komutanı olan Stylianos Zaoutzes adlı bir Ermeni asıllının bir suikastına uğradığını iddia etmişlerdir. Bu kişi Leon'n metresinin babası idi ve sonra da VI. Leon döneminde en önemli saray bürokratı olmuştur. VI. Leon, babası 29 Ağustos 886'da en sonunda hayata gözlerini yumduğunda 20 yaşında tahta çıktı. 886-912 döneminde VI. Leon imparator iken küçük kardeşi Aleksandros, 903'te St. Mocius kilisesinde Leon'u öldürme suikastına ismi karıştığı için geçici olarak ortak impratorluktan atılmasına rağmen, hep ortak imparator olarak kalmakla beraber o hayatını zevk ve sefa içinde geçirmeyi tercih edip yetkileri törenleri idare etmede kalmış ve Leon tam yetkilerle imparatorluğu yönetmiştir. I. Basileios'un defin töreni şaşaasız geçmekle beraber VI. Leon imparator olur olmaz III. Mihail'in cesedini 867'de konulmuş olduğu (Christopolis) Üsküdar'daki bir kiliseden alınarak büyük bir törenle Konstantinopolis "Havariler Katedrali"'ne getirilip imparator Justin'in lathine koydurttu. Bazı tarihçiler bunu VI. Leon'un gerçek babasının III. Mihail olduğunu göstermesi olarak yorumlamışlardır. Politik uzlaşma arayan yeni imparator başkentteki büyük bürokratların desteğini sağladı ve "Stylianos Zaoutzes" ve hadım Samonas gibi bürokratları etrafında topladı. Fokas sülalesi ve Dukas sülalesi gibi yerleşmiş büyük aristokrat sülalelerini kontrol etme uğraşları büyük çatışmalara yol açtı. Leon kilise hiyerarşisini yeni patrik seçimi yoluyla kontrol etmeye de çalıştı. Konstantinopolis Ortodoks Patriği olan ve kendine hocalık yapmış olan I. Fotios'u görevinden uzaklaştırdı. Yerine Aralık 886'da kendi öz kardeşi olan 19 yaşında bulunan Stefan'ı Konstantinopolis Patriği olarak atadı. 893'te Patrik Stefan ölünce de IV. Leon onun yerine Zautzes'in tuttuğu Antoni II Kaleuas'ı İstanbul Patriği atadı. 901'de ölen Antoni II Kaleuas, yerine ise kendi imparatorluk sekreteri ("Mistikos") Nikolaos'i getirdi. O da 907'de ölünce kendi dinsel danışmanı olan "Eutimios"a İstanbul Patriği olarak görevlendirdi. Leon dönemi için Kremonalı Liutprand hatıralarını yazmıştır. Bu hatıralar arasında aynı zamanlarda yaşayan Abbâsî Halifesi Harun Reşid'in başından geçen bir olaya çok benzer bir serüven de vardır. Bu serüven şehirde kıyafet değiştirmiş bir halde dolaşan Leon şehir muhafızaları tarafından tutuklanmasını anlatır. İmparator Leon Şehir muhafızlar birliğinin görevini iyi yapıp yapmadığını kontrol etmek istemiş ve bir gece çok geç bir vakitte kıyafet değiştirmiş olarak şehirde geziye çıkmıştır. Rastgeldiği ilk iki muhafız müfrezesine 12 Bizans altını rüşvet vererek kendini tutuklamadan kaçınmalarını ve kendini serbest bırakmalarını sağlamıştır. Fakat üçüncü şehir muhafızlar müfrezesi rüşvet kabul etmeyerek onu tutuklamış ve şehir muhafızlar kışlasında hapise almıştır. Sabahleyin bu muhafızlardan biri geceleyin tutuklanıp getirip hapse attıkları kişinin imparator olduğunu anlamış ve çok korkmuştur. VI. Leon görevi iyi yaptıkları için ona ve müfrezesinin diğer üyesi muhafızlara güzel ödüller vermiş ve kendini rüşvetle serbest bırakan diğer muhafız müfrezelerinin mensuplarını şiddetle cezalandırıp işlerinden attırmıştır. VI. Leon'un döneminde Bizans tarafından yapılan savaşların sonuçları babası I. Basileios'un dönemindeki savaşlardan daha değişik olmuştur. Baş danışmanı olan Stylianos Zaoutzes'inin verdiği inandırıcı tavsiyelere uyan VI. Leon Birinci Bulgar İmparatorluğu Çarı I. Simeon'a karşı 894'te başlattığı 894-896 Bizans-Bulgar Savaşı sonunda Bizans ordusu yenik düşmüştür. Savaşa başlamak için önce Bizans diplomatlarını kullanan VI. Leon, İdil Nehri kıyılarından gelip Bulgar İmparatorluğu'nun kuzeyindeki steplere göç edip yerleşmeye başlamış olan Macarlarla anlaşmıştır. Macarlara verilen büyük altın meblağlar ile onların Bulgarlara karşı kuzeyden akınlar tertip etmelerini sağlamıştır. Bu Macar kavimleri Bulgarlara karşı saldırıp Dobruca'yı ele geçirmişlerdir. VI. Leon'un bu Macar saldırılarını sağlamasın hedefi I. Simeon'un Bizans'a karşı kullandığı askeri gücünün bölmesine neden olması idi. Ama Bulgaristan Çarı I. Simeon Tuna Nehri kuzeyinde yerleşik olan Peçeneklerle müteffikliğe girişmiştir. Peçenekler ile Bulgarlar arasında kalan Macarlar büyük bir yenilgiye uğrayıp Dobruca'yı terk edip batıya Panonya'ya çekilmişlerdir. Bu bölgede çok geçmeden Macaristan Prensliği'ni kurmuşlardır. Bundan sonra I. Simeon Bulgaristan ordusunu güneye doğru çekmiştir. Doğu Trakya'da (modern Babaeski civarında]) 898 yaz başında domestikos ton sholon unvanlı Bizans saray schola nazırı Leon Katakalon komutası altındaki Bizans ordusu ve I. Simeon komutasındaki Bulgaristan imparatorluğu ordusu arasında yapılan büyük Bulgarifon Muharebesi'nde Bizanslılar büyük bir hezimete uğramışlardır. I. Simeon ordusu ile, Trakya'da yolda bulunan Bizans yerleşkelerini yakıp yıkarak, Konstantinopolis üzerine yürümeye başlamıştır. Arap tarihçisi Taberi'ye göre VI. Leon Bizans'ta bulunan Arap savaş esirlerine verilen büyük nakdi ücret ve serbest bırakılma vaatleri ile oluşturulan paralı askerlerden kurulan bir Bizans gücünü I. Simeon üzerine göndermiştir. Bulgarlar Konstantinopolis duvarlarının gayet yakınlarına geldiği zaman I. Simeon Bizans ile barış müzakerelerine girişmiş ve Bizanslılar onun barış için isteklerini kabul etmek zorunda kalmışlardır. Yapılan antlaşmaya göre Bizans Istranca Dağları ile Karadeniz kıyılarını Bulgarlara vermiş ve Bulgaristan Balkanlar ve Trakya'nın önemli bir kısmını ele geçirmiştir. Bu anlaşma ile Bizans Bulgaristan topraklarına karşı hiçbir saldırıda bulunmamayı kabullenmiştir. Ayrıca Bizanslılar Bulgarlara yüklü bir yıllık tazminat vermeyi kabul etmişlerdir. Buna karşılık Bulgarlar ellerinde bulunan (biraz abartılı olarak 30,000 kişi olduğu bildirilen) asker esir ve sivil tutsakları serbest bırakmışlardır. Bu antlaşma VI. Leon'un 912'de ölümüne kadar geçerlikte kalmıştır.. Doğu'da ise Bizans ordusu 900'da Tarsus Emiri altında bir Arap akıncı ordusuna karşı başarı kazanmıştır. Bu Arap ordusu ile yapılan muharebede imha edilmiş ve ordunun komutanı olan Tarsus emiri esir alınmıştır. Batıda 902'de Sicilya Emirliği Bizans'ın Sicilya adasında son kalesi olan Taormina'yı eline geçirip Bizans idaresini adadan atmıştır. VI. Leon doğuda ise Anadolu'da bulunan sınırlarında komşularına baskı yapmaya devam etmiştir. Bunun için Bizans İmparatorluğu doğu sınırlarında "Mezopotamya Theması"' adlı bir Thema kurulmuştur. 902'de Bizans ordusu Ermenistan'a saldırı akını başlatıp Ermenistan'da büyük bir stratejik önemi bulunan bir kale olan Theodosiopolis (modern Erzurum) kalesi Bizans eline geçirmiştir. Güneydoğudaki Abbasiler ile sınır olan ve bir sıra pekiştirilmiş kaleler ile savunulması yapılan Arapça "Tughur" veya "Awasim" adı verilen bölgede Bizanslılar Abbasiler idaresinde bulunan arazilere VI. Leon döneminde bazı başarılı akınlar tertip etmişlerdir. Bu saldırılar yıllarca devam etmiştir. VI. Leon döneminin sonlarında, 912'de Abbasilere karşı yapılan saldırılar sonucu olarak Bizanslılar (modern Elbistan civarında bulunan) "Lykandos" kalesini ve Leontokome kalesini ele geçirip bunlara bağlı "Kleisura adlı askeri idare birimleri kurmuşlardır. VI. Leon döneminde Bizans denizden de bazı savaşlara girişmiştir. Antalya'da Hristiyan olarak doğup sonra müslümanlığı kabul edip Abbasiler donanmasına girip ve orada gayet yüksek komuta mevkilerine erişmiş olan; "Gulam-ül Zurefa" lakabıyla anılan (bazı tarihlerde adı Lāvī Ebū'l-Ḥāriṭ olarak geçen ve Bizanslılar tarafından Abbasiler (Trablusşam valisi olduğu için "Trabluslu Leon" olarak anılan) amiral "Rasik el-Vardani" komutasındaki Abbasi donanması ile Bizans donanması bir seri çatışmalar yapmışlardır. Diğer bir Abbasiler donanma komutanı olan "Gulam Yazman" olarak anılan Tarsus valiliği yapmış olan Amiral "Damyanah" bu çatışmaların bazılarında Abbasi donanma filosuna komuta etmiştir. 904'te yazında Amiral "Raşik el-Vardanı" ve Amiral "Damyanah" birlikte Suriye ve Mısır Abbasiler filolarından 54 gemi ile Bizans'a karşı Ege Denizi kuzeyine geçmişlerdir. Çanakkale Boğazı'ndaki Abidos kentini ve etrafını talan ettiler. Bizans amirali Eustathios Argyros, Bizans donanması ile Abbasiler donanmasının bu güç gösterisine doğrudan doğruya karşı koymaktan imtina edip pasif kalmayı tercih etmiştir. Bunun için VI. Leon onu görevinden alıp yerine Bizans donanma komutanı olarak daha enerjetik "Himerios"u atamıştır. Amiral "Rasiik el-Vardani" da Bizans donanması ile Boğazda karşılaşmadan sakınıp Abbasiler donanmasının büyük bir kısmı ile Boğazdan geri çıkıp kuzey Ege kıyılarını takiben batıya yönelmiştir. Rasik el-Vardani'nin Abbasiler donanma filosu Bizans'ın ikinci büyük şehri olan Selanik'e saldırıya geçti. Abbasiler donanması karaya asker de çıkarıp bu kenti 31 Temmuz 904'te üç gün süren bir kuşatmadan sonra eline geçirdi. Abasiler donanma gücü kenti büyük bir talan alanı olarak görerek yakıp yıktı. Abbasiler donanması bu seferden büyük bir mal ganimeti ve çok sayıda Akdeniz esir pazarlarında satılan köle ve esir ile ayrıldı. 904'teki "Selanik'in Yağmalanması" adı verilen bu olay, olayın görgü şahidi olan "İoannes Kaminiates" tarafından ayrıntıları ile bir kitapta yazılmıştır ve bu nadir eserin 4 yazma nüshası günümüzde elimizde bulunmaktadır 6 Ekim 906'da Bizans amirali Himerios komutasındaki Bizans donanmasının bir Abbasiler Arap filosuna karşı galibiyet kazandığı bildirilmektedir. Bu galibiyeti dolayısıyla imparator VI. Leon Amiral Himerios'a Bizans devletinin dışişleri bakana görevini yapan Logothetis tu dromu unvanı ve görevi vermiştir. Amiral Himerios 909'da yine bir Arap filosuna karşı galibiyet kazanmıştır. 910'da ise Himerios komutasında |Bizans donanması Abbasilere bağlı Akdeniz'in Suriye (ve modern Lübnan) kıyılarına bir donanma seferi yapmıştır. Bu seferde Bizans donanması pek az bir zayiatla Abbasilerin Lazkiye limanını ve etrafını ele geçirip talan etmiş ve çok sayıda köle yapılan Arap esir almıştır. Aynı seferde, Himerios Bizans donanması ile o zaman Abbasiler tarafından idare edilmekte olan Kıbrıs'ı eline geçirmiştir. Ama 911 (veya 912) de Abbasiler donanması Amiral "Damyanah" komutasaında Kıbrıs'a çıkmış ve adanın idaresini Bizanslılardan geri alarak daha önceki Abbasiler idaresi statükosuna dönülmüştür. Ama Bizanslı amiral Himerios'a Kıbrıs Hristiyan halkının bir kısmı destek sağladıkları için Amiral Damyanah bu adayı 4 ay süren bir talana tabi tutmuştur. 987'de Kiev Knezliği Bizanslılarla daha iyi şartlarla ticaret yapmak için Bizansla önce sözlü ve sonra askeri çatışmaya girişmiştir. Novgorod Knezliğinden sonra Kiev Knezliği'nin ele geçirmiş olan Oleg, komutasında büyük sayıda yelkenliler filosu ile Konstantinopolis'e saldırıya geçmiştir. Bizans İmparatoru VI. Leon Oleg'e büyükçe bir meblağ verip Bizans'ın yıllık tazminat ödeyeceğini bildirmesi ile Oleg'in saldırış kaldırılmıştır. Fakat Bizanslıların yıllık tazminatı birkaç yıl sonra Oleg'e ulaşamayınca Oleg tekrar 911'de Konstantinopolis'e komutasında büyük sayıda yelkenliler filosu ile hücum etmiştir. Bu sefer yapılan müzakereler sonucunda Kiev Knezligi'nin istediği daha uygun ticaret şartları Bizans tarafından kabul edilip Bizans ile Kiev Knezliği arasında bir antlaşma yapılmıştır. . Sonbahar 911'de Bizans amiralı Himerios Girit adasını tekrar Bizans eline geçirmek üzere bir büyük deniz seferi hazırladı. 177 dromon tipli Bizans savaş gemisi ve 43.000 askerlik Bizans ordusu ile Amiarl Himaros komutasında Bizanslılar Girit'e çıkartma yaptılar. Girit başkenti olan Hanya kalesini kuşatmaya aldılar. Bu 911-912 Hanya Kuşatması 6 ay sürdü. Tam bu sırada Bizans imparatoru VI. Leon hastalanmıştır. İmparatorun ölmekte olduğu haberi Konstantinopolis'ten Girit'e geldiğinde Amiral Himerios kuşatmayı kaldırmıştır. Himerios, Bizans donanması ile Konstantinopolis'e dönmek için seyahate başlamıştır. Fakat Himerios'un Bizans donanması Sakız Adası'nı geçip biraz kuzeye açıldıklarında Nisan 912'de Abbasiler amiral "Rasik el-Vardanı" ve amiral "Damyanah" komutasındaki büyük bir Abbasiler donanması tarafından pusuya düşürülmüştur. Bu pusu ile büyük Bizans donanması hemen hemen imha edilmiştir ve Bizans amiralı Himerios kılıkılına bu hezimetten kaçabilip hayatını kurtarabilmiştır. Bizans İmparatoru VI. Leon 11 Mayıs 912'de öldüğü zaman bu Bizans donanması hezimetinden haberdar olup olmadığı bilinmemektedir. Leon'un dört kez evlenmesi dinsel açıdan da çeşitli sorunlara açtı. Leon genç yaşta evlendiği Theofano'nun 897'de ölümü üzerine, 898'de dönemin güçlü adamı Zautzes'in kızı Zoe ile, onun da 899'da ölmesiyle, 900'da Eudokia Baïana ile evlendi. Bu sonuncu evlilik Bizans kilisesinin kurallarına ve devletinin geleneklerine açıkça aykırı olmasına rağmen Eudokia da 901'de veliaht bırakmadan öldü. Bunun üzerine Leon, Zoe Karbonopsina ile dördüncü evliliğini yapma kararını alınca kiliseden ve devletin ileri gelenlerinden büyük tepki aldı. Zoe 905'te Konstantinos adında bir erkek çocuk doğurdu. Patrik Nikolaos Mistikos, sadece Leon'un Zoe'yi terk etmesi koşuluyla çocuğu vaftiz etti. Buna rağmen, Leon vaftizin hemen ardından Zoe'yi imparatoriçe ilan etti. Leon'un "Taktika"sı olarak tanınan bir taktik ve strateji kitabı ise Arap tehlikesine karşı, kara ve denizlerin savunması hususunda alınacak tedbirleri içermekteydi. Ev Hapsi (film) 100 Feet (Ev Hapsi) , Eric Red tarafından yazılıp yönetilmiş 2008 yapımı bir korku filmidir. Filmin başrol oyuncuları Famke Janssen, Bobby Cannavale, Ed Westwick ve Michael Paré' dir. Marnie Watson (Famke Janssen), kendisine karşı şiddet uygulayan kocasını öldürdüğü için hapishanede belirli bir süre geçirmiştir fakat nefsi müdafaa ile salınmıştır. Ev hapsinde olan Marnie'nin ayak bileğinde elektronik bir cihaz vardır. Bu cihaz evden 100 adımdan fazla uzaklaşmasını engellemektedir. Ancak evde büyük bir sorunla karşı karşıyadır. Ölü kocasının hayaleti hala evdedir ve tek istediği intikamdır. 1958 Avrupa Erkekler Voleybol Şampiyonası 1958 Avrupa Erkekler Voleybol Şampiyonası, 30 Ağustos-11 Eylül tarihleri arasında Çekoslovakya’da düzenlendi. Beşinci şampiyonaya on sekiz Avrupa ülkesinin yanı sıra Mısır ve Tunus da katıldı. Maçlar Prag’da oynandı. Avrupa şampiyonluğunu ev sahibi Çekoslovakya kazandı. Aşıklar (film, 1958) Aşıklar, 1958 Fransa yapımı romantik dramatik filmdir. Özgün adı Les Amants olan film İngilizce konuşulan ülkelerde The Lovers adıyla gösterilmiştir. Yeni Dalga sinema akımının etkili ve öncü isimlerinden Louis Malle'in yönettiği filmin diyaloglarını Louise de Vilmorin yazmıştır. Film, Fransız diplomat, arkeolog ve yazar Dominique Vivant'ın 1777'de yayımladığı "Point de Lendemain" adlı erotik romanından uyarlanmıştır. Romanın konusu 18. yüzyılda geçerken filmde olaylar 1950'lerde geçmektedir. Başlıca rollerinde Jeanne Moreau, Jean-Marc Bory, José Luis de Villalonga, Alain Cuny ve Judith Magre'nin oynadıkları filmin tema müziği Johannes Brahms'ın 1862'de yaylı çalgılar için bestelediği Op.18 1 No'lu si bemol majör oda müziğidir. Filmin siyah beyaz görüntülerini ise yine Yeni Dalga akımının ünlü bir ismi olan Henri Decaë çekmiştir. "Aşıklar" Louis Malle'in aynı yıl yaptığı İdam Sehpası filminden sonraki ikinci filmidir. O filmde de Jeanne Moreau ve Henri Decaë'yla birlikte çalışmıştı. Her iki film de Jeanne Moreau'yu sinema dünyasında ünlü yapan filmlerdir ve birkaç yıldır birlikte yaşayan Moreau ve Malle, bu filmden sonra ayrılmışlardır.. Louis Malle bu filmi yönettiğinde 25 yaşındaydı. Burjuva sınıfından bunalımlı evli bir kadının yasak ilişkisini anlatan ve çevrildiği yıla göre cinsellik dozu hayli yüksek sayılan film birçok ülkede müstehcenlik suçlamasıyla yasaklanmıştır. Oysa bu sahneler günümüzün filmleriyle kıyaslandığında oldukça masum kalmaktadır. Estetik ve zamanına göre çok cesur bir film olarak tanımlanan "Aşıklar" da, Prof. Alim Şerif Onaran'a göre şiir, sevgi ve erotizm ile örülen taşralı mutsuz bir kadının dramı âdeta ikinci bir Madame Bovary yaratılırcasına veriliyordu. İlk gösteriminin yapıldığı Venedik Film Festivali'nde Altın Aslan ödülüne aday gösterilen filme aynı festivalde "jüri özel ödülü" verilmişti. Jeanne Tournier (Jeanne Moreau), Dijon yakınlarında küçük bir taşra kentinin gazetesini çıkaran varlıklı gazeteci Henri (Alain Cuny)'yle sekiz yıldır evlidir ve birlikte muhteşem ve devasa bir malikânede oturmaktadırlar. Nazik ama ihmalkâr kocasıyla sürdürdüğü heyecansız ve tekdüze evliliğiden bunalan Jeanne, kendisi gibi boş bir burjuva olan kız arkadaşı Maggy (Judith Magre) ile vakit geçirir. Sık aralıklarla, aynı zamanda çocukluk arkadaşı da olan ve sırlarını paylaştığı Maggy'nin Paris'teki evinde kalır. Kocasına Paris sosyetesiyle ve büyük kent yaşantısıyla bağlarını koparmamak için Paris'e gittiğini söylemektedir ama aslında orada Polo oyuncusu İspanyol aristokrat Raoul Flores (José Villalonga)'le yasak bir ilişki sürdürmektedir. Jeanne kocasına Maggy ve Raoul'den o kadar sık bahseder ki, Henri her ikisini de malikâneye yemeğe davet eder. Bu hafta sonu daveti için ayarlamalar yapmak üzere alelacele Paris'ten yola çıkan Jeanne'ın arabası taşra yollarında bozulur. Oldukça tenha olan bu yolda onu orta sınıftan bir arkeolog olan Bernard Dubois-Lambert (Jean-Marc Bory) arabasına alır. Bernard'ın arabası ucuz ve çok basit bir modeldir ve yol boyunca aristokratlarla ve büyük burjuvalarla sürekli dalga geçer onları küçümser. Jeanne'ı arabasıyla malikâneye kadar getirdiğinde bu jestinden dolayı Henri, Bernard'ı da yemeğe davet eder. Davet haftasonu da kapsamaktadır. Yemekten sonra davetliler odalarına çekilirler. Sabaha karşı uykusu kaçan Bernard korulukta dolaşırken yine kendisi gibi huzursuz Jeanne'a rastlar. Aralarında bir elektriklenme olur ve ateşli bir şekilde uzun uzun sevişirler. Sabah olunca da diğer davetlilerin şaşkın bakışları altında her ikisi birden Bernard'ın külüstür arabasına binerek oradan uzaklaşırlar. Ani bir kararla lüks yaşantısını, burjuva kocasını, aristokrat sevgilisini yani her şeyini geride bırakan Jeanne, farklı sınıftan bir yabancıyla belirsiz bir geleceğe doğru yol almaktadır. Bunalımlı evli bir kadının yasak ilişkisini anlatan ve çevrildiği yıla göre cinsellik dozu hayli yüksek sayılan film kendi ülkesi Fransa'da bile tepkilere neden olmuş, hattâ ABD'nin Ohio eyaletinde filmi gösteren bir sinemanın yöneticileri pornografik içerikli gösterim yaptıkları iddiası ile mahkemeye verilmişler ve mahkûm olmuşlardı. Ancak karar yüksek mahkemeden geri dönmüş ve aklanmışlardı. Film 1959 yılında Türkiye'de de sansüre takılmış ve yasaklanmıştı. Bu sahneler günümüzdeki filmlerle kıyaslandığında oldukça masum kalmaktadır. Jeanne'ın perdedeki duyguları ve düşünceleri ara sıra bir dış ses tarafından da seslendirilir. İlginç olan durum ise, bu dış sesin filmdeki kişilerle ilgisi olmayan bir 3. tekil şahsın sesi olmakla beraber, yine de Jeanne Moreau'ya ait olmasıdır. Louis Malle, bir yabancılaştırma etkisi yaratmak için dış sesin tekstini özellikle Moreau'nun okumasını istemişti. "Films and Filming" adlı İngiliz sinema dergisi filmin çevrildiği yıllardaki bazı sayılarında filmin dengesiz yönetildiğini ve sonunun inandırıcı olmadığını ileri sürmüş ve filmi çektiğinde sadece 25 yaşında olan Louis Malle'in şayet olgun bir yaşta olsaydı filmin sonunu bu şekilde bitirmeyeceğini, Jeanne'ın genç arkeologla çekip gitmesinin mantıksız olduğunu ilâve etmişlerdir. Filmin adından söz ettiren etmenlerin en başında belki de o ünlü sevişme sahnesi gelir. Her ne kadar o yıllarda başta kendi ülkesi ve ABD olmak üzere birçok ülkede sansürün hışmına uğramış ve bu nedenle mahkemelere bile verilmiş olsa da bugünkü filmlere kıyasla oldukça masum kalan bu uzun sevişme sahnesinde aslında ustaca kullanılmış estetik ve şiirsel bir erotizm vardır. Cinselliğin kaba, bayağı, şehvet uyandıracak tarafları asla gösterilmez, gizemle gerçekçilik ince bir şekilde harmanlanmış, müstehcenlik ustaca maskelenmiştir. Bu sahnelerin şiirsel güzelliğinde görüntü yönetmeni Henri Decaë'nın siyah beyaz büyülü görüntülerinin de büyük katkısı vardır. Belki de bütün bu nedenlerle daha sonra hiç kimse bu sahnenin bir cinsellik sömürüsü olduğunu ileri sürmedi. Věra Čáslavská Věra Čáslavská (3 Mayıs 1942, Prag - 30 Ağustos 2016), 1964 Tokyo ve 1968 Meksiko olimpiyatları şampiyonu, 1950 ve 1960'larda, Olimpiyat Oyunları ile Dünya ve Avrupa şampiyonalarında toplam 22 madalya kazanan Çek eski jimnastikçi. 1989'da Çekoslovakya Milli Olimpiyat Komitesi başkanlığına seçildi. 1995'te Uluslararası Olimpiyat Komitesi üyeliğine atandı aynı yıl Çek Cumhuriyeti Liyakat Nişanı'yla onurlandırıldı. Věra Čáslavská Olimpiyat Oyunları tarihinde bireysel yarışmada en çok madalya alan üçüncü sporcudur. 30 Ağustos 2016 tarihinde 74 yaşındayken ölmüştür. Naruto: Shippuuden film Naruto: Shippuuden film 2007 yılında Hajime Kamegaki tarafından yönetilip Takegami tarafından yazılmış sinema filmidir. Naruto film serisindeki dördüncü filmdir. 23 Nisan 2008 tarihinde Japonya'da DVD versiyonu da sunulmuştur. Eser, filmin ileriki zamanlarında gerçekleşecek bir olayla başlamaktadır. Bu sahnede Naruto büyük bir canavar ile savaşmaktadır. Sonunda kendisi ve içindeki Dokuz Kuyruklu Tilki ölür. Daha sonra Konoha köyünde Naruto'nun cenaze sahnesi vardır. Bu noktadan sonra film birkaç gün önceye dönüp normal zaman çizgisine oturur. Naruto ve arkadaşları Möryö isminde bir iblisi tekrar canlandırmak isteyen Yomi ismindeki kişiyi engellemek çabasındadır. İblisi tekrar mühürleme gücüne sahip olan prenses Shion da Yomi ve planları için gerçek tehdittir. Serse Serse (Xerxes HMW40 dizini) veya I. Serhas George Frideric Handel tarafından bestelenmiş üç perdelik opera seria janrında bir opera eseridir. Libretto 1694'te "Nicolo Minato" tarafından "Giovanni Bononcini"'nin bestelediği "Serse" operası için hazırlanan librettonun "Silvio Stampiglia" tarafından uyarlanmasının ismi bilinmeyen bir yazar tarafından, yeniden uyarlamasıdır. Eserin prömiyer temsili 15 Nisan 1738'de King's Tiyatrosu, Haymarket, Londra'da yapılmıştır. Opera mekanı İran Ahameniş İmparatorluğu'ndadır ve operanın konusunun geçerli olduğu zaman M.Ö. 485–465 döneminde hüküm süren I. Serhas'in gençlik zamanıdır, yani yaklaşık M.Ö. 480. Fakat yazılan libretto ne de bestelenen muzik bu yer ve zamanının karakterlerine uymaya ufak bir uğraş bile yapmamaktadır. Eser ilk hazırlandığı zaman operanın başrolü olan Serse bir kastrato ses içindi; fakat günümüzde kastrato sesler bulunmadığı için bu rol ya bir erkek kontr-tenör veya çok olasılıkla erkek elbisesi giymiş bir mezzo-soprano tarafından oynanmaktadır. Giriş aryası olarak bir ağacın altında yatarken Serse tarafından seslendirilen "Ombria mai fu" aryası Handel'in en iyi bilinen melodilerinden biridir. Tek başına bir konser parçası olarak sunulmak üzere bir orkestra aranjmanı yapılmıştır ve parçanın orkestra verziyonunun adı "Handel'in largosu" olarak olarak anılmaktadır. 1737 sonlarına doğru emprezaryo Heidegger Londra'daki King's Tiyatrosu için, Londra'da yaşayan Alman asıllı ünlü besteci Handel'e iki yeni opera besteleme için sipariş verdi. Bunlardan ilki olan "Faramondo" 'nun prömiyer sahnelenmesi 3 Ocak 1738de yapıldı. Bu sırada, Handel "Serse" operasinin bestelenmesine yeni başlamıştı. Handel eserin birinci perdesini 26 Aralık 1737 ile 9 Ocak 1738 arasında besteledi; ikinci perdenin bestelenmesini 25 Ocak'ta bitirdi ve son üçüncü perde 6 Şubat'ta bitti. Handel eserin partisyon notaları üzerinde son çalışmalarını 14 Şubat'ta tamamladı. "Serse" operasının prömiyer sahnelenmesi 15 Nisan 1738de Haymarket'te bulunan King's Tiyatrosunda yapıldı. Zaman: M.Ö V. yüzyıl Mekan: Ahameniş İmpartorluğu döneminde İran "Sahne 1:" Kral Serse, sarayının bahçesinde çok sevdiği büyük bir çınar ağacı altına uzanmış hayal kurmaktadır. Kendisinin askeri komutanı olan Ariodate'nin kızı Romilda’ya olan sevgisini düşünmektedir ve onunla evlenmeye karar verir. Bu sırada ünlü aryayı söylemektedir (arya: Largo – Ombra mai fu). Fakat Serse'nin kardeşi Arsemene ile Romilda birbirine aşıktırlar. Arsemene sahneye girer, etrafına bakınır ama Serse'yi görmeden orada beklemeye başlar. Hemen Romilda sahneye girer ve Romilda ve Arsemene bir aşk ikilisi söylerler. Kardeşinin kendisini sevdiği kızı sevdiğini anlayan Serse bu çifti seyreder ve gençler uzaklaşınca kardeşi Arsemene’yi ülkeden sürgüne göndererek Romilda'yi elde etmeye karar verir. Diğer taraftan Romilda'nın kız kardeşi Atalanta da Arsemene'ye aşıktır ve onunla birlikte olmak için elinden gelen her şeyi yapmaya kararlıdır. Son olarak Romilda'ya sevgisi dolayısıyla Serse tarafından terk edilen nişanlısı kız Amastre de kıyafet değiştirip Serse'yi gözlemektedir. "Sahne 2: Çanakkale Boğazı üzerinde köprü yakınında kral çadırı" Serse'nin ordusu Çanakkale Boğazı köprüsü önünde Kral Serse’nin gelmesini beklemektedirler. Kral görünür. Askerlerini selamlar. Bunlar arasında savaştan başarıyla dönmüş komutan Ariodat ve asker kıyafetine girmiş olan eski nişanlısı Amastris de bulunmaktadır. Arsemene de Serse'nin kendini sürgüne göndermek emrinin nedenini öğrenmiştir. Serse'nin Romilda ile evlenip onu kraliçe olarak seçeceğini; kardeşinin kendine uygun eş olarak Atalanta'yi tercih edeceğini ve bunların halk tarafından memnuniyetle karşılayacağını bilmektedir. Ama Arsemene Romilda'nin sevgisini kaybetmediğini de bilmektedir ve sürgüne ayrılmadan önce oturup Romilda'ya bir mektup yazar. Ona sabırlı olmayı öğütler ve onunla son bir daha buluşmak ister. Arsemene bu mektubu hizmetkarı Elviro'ya gizlice Romilda'ya verilmek üzere teslim eder. "Ariodat’ın evi önünde çiçek pazarı" Elviro bir çiçek satıcısı kıyafetine girip efendisinin mektubunu bir sepette çiçek demetine gizleyip çiçek pazarına gelir. Amastris sahneye girer ve Elviro’yla konuşmakta iken ondan habersizce Arseme'nin mektubunu çiçek demeti içinden alır. Bu mektubu okuyunca gerçekte Arsamene’nin Romilda’yi sevdiğini anlar. Elviro mektubu tekrar eline geçirir ama Atalanta ona yaklaşarak mektubu elinden kapar. Atalanta Elviro’ya da Romilda’nın Arsemene'ye ihanet edip artık sevgisini Serse’ye verdiğini söyler. Buna çok kızan Elviro sahneden ayrılır. Atalanta elde ettiği mektubu pazara gelen Serse'ye gösterir ve Serse Romilda’nın aşkını tekrar elde edeceğine umutlanır. Bir askeri birliğe Ariodat’ın evini kuşatıp içeri kimseyi sokmamalarını emreder. Bu birlik başına da kıyafet değiştirmiş Amastris’i koyar. Aksam kararınca Arsamene'nin sürünerek Ariodot ve Romilda'nın evine geldiği görülür. Genç, Romilda'yı kaçırmayı planlamıştır. Serse’nin eski nişanlısı Amastris Serse'den öç almak için Arsemene’ye Romilda’nın evine girip onu kaçırmasına izin verir ve kaçtıktan hemen sonra hiç beklemeden hemen evlenmelerini öğütler. "Sahne 1: Ariodat’ın çiçek pazarı" Bir gün sonra Ariodot'un evinin önünde yine bir pazar kurulmuştur. Amastris, oraya gelen Elviro’ya efendisini bulamayacağını; onun denizde boğulduğunu söyler ve Elviro'nun oradan ağlayarak ayrılmasına neden olur. Bu sırada kıyafet değiştirmiş Serse sahneye girer. Ariodot'un evine girmek ister. Evi kuşatan birlik komutanı Amastris ile bir yabancı gibi tartışmaya koyulur ve bu sırada evin sahibi Ariodot da ortaya çıkar. Kıyafet değiştirdiği için tanınmayan Serse ona kendinin bir kralın ulağı olduğunu ve Ariodot'a ertesi sabah nikâh hazırlıkları yapmasını emreden bir mesajı getirdiğini söyler. Bu mesaja göre damat Serse (yani mesajı verenin kendisi) sabah erken saatte nikâh için bu eve gelecektir. "Sahne 2: Ariodat’ın evinde nikâh yapılacak salon" Amastris bir gece önce eve girmesine izin verdiği Arsemene ile birlikte Aridot'un evine gelir. Damadı getirdiğini haber verir. Arsemene ile Romilda’nın nikâhları hemen kıyılır. Fakat biraz sonra nikâhlanmak niyetiyle Serse girer ve olanları öğrenince önce çok sinirlenir. Ama sonra eski nişanlısı olan Amastris’i tanır; onun koluna girer ve ikisi birlikte halkın gösterileri arasında sahneden uzaklaşırlar. "Serse" Handel'in opera alanında verdiği birçok eserler arasında güzel bir örnek eserdir. Handel o sıralarda hem parasızlıktan hem de ıslak soğuk Londra ikliminin neden olduğu romatizmadan şikayetci idi. Ayrıca Londra halki Pepusch'un Gay'in popüler "Üç Penilik Opera" oyun eserinden uyarladığı "Beggar's Opera" adlı opera eseri çok popüler olmuş ve o zamana kadar Londra opera alanında tek besteci olarak kabul edilen Handel'e büyük bir rekabet sağlamıştı. Fakat Londra'daki dostları birleşerek bir büyük konser organize etmeleri sonucu Handel'in para sıkıntısı önlenmişti. Ayrıca kendisine emprezaryo Heidegger King's Tiyatrosu için iki yeni opera eseri siparişi vermişti. İşte Serse operasının doğmasının arka planı budur. Serse'nin birinci defa sahnelenmesinde seyirciler bu eseri hiç beğenmediler ve eserin tümüyle bir başarısızlık olduğu kritiklerce ifade edilmişti. 1730'larda İngiliz opera seyircisi bir "opera seria"'nın her vakit çok ciddi konulara değinmesini ve trajediye hiç komedi unsurlarının karıştırmamasını ve eserdeki rollerin hiç aşağı tabakalardan kişiler olmamasını sanki taşa kakılmış birer yasa maddesi olarak kabul etmekteydiler. Halbuki Handel Serse eserini tüm trajik klasik bir opera seria olarak hazırlamamıştı ve komik karakterleri de içinde bulunduruyordu. Handel'in Serse'de kullandığı ikinci yenilik tutumu ise içeriğinde bir kısımlık kısa ve çok melodik aryaların bulunması idi. Alışılagelen "opera seria" janrı eserler ise tümüyle uzun üç-kısımlık "da capo arya"'lardan oluşurdu. Bu iki yeniliğin de Serse operasının içeriğinde bulunması Handel'in rakibi Papusch'e bir karşılığı olduğu bildirilmektedir. Bu büyük iki yenilik nedeniyle Serse'nin ilk temsillerinde Londra opera seyircisi şaşırmış ve esere nasıl davranış göstereceğini bilememişti. Diğer taraftan Serse'de bulunan ince mizah unsurları ve komik kısımların Handel'den sonra gelen opera bestecilerine büyük etkiler gösterdiği kabul edilir. Bu etkiler Mozart'in Figaro'nun Düğünü, Puccini'nin tek perdelik Gianni Schiacchi eserleriyle XX. yüzyılın ciddi müzikal komedilerine kadar girmiş olduğu iddia edilmiştir. Pomona Pomona veya Pomone: Pomona (mitoloji). Enver HasanoÄŸlu Enver Hasanoğlu, (d. 1946, Kerkük) Türk pediatrik nefroloji uzmanı, doktor, akademisyen. İstanbul Üniversitesi Tıp Fakültesi'nden 1969'da mezun olmuştur. 1973'te Hacettepe Üniversitesi Tıp Fakültesi'nde çocuk sağlığı ve hastalıkları alanında ihtisasını tamamlamıştır. 1975'te pediatrik nefroloji alanına geçmiştir. 1984'te profesör olmuş, sırasıyla: Erciyes Üniversitesi Tıp Fakültesi ve Gazi Üniversitesi Tıp Fakültesi'nde dekan olmuştur. 1992-2000 yılları arasında Gazi Üniversitesi Rektörlüğünü yapmıştır. Rektörlük görevinin ardından Gazi Üniversitesi ve Başkent Üniversitesi'nde görev yapmıştır. 2006 yılında Bakanlar Kurulu kontenjanından YÖK üyeliğine seçilmiş ve cumhurbaşkanı Ahmet Necdet Sezer tarafından bu göreve atanmıştır.2010 yılında 4 yıllık görev süresi dolduğu için ayrılmıştır. Hollanda (anlam ayrımı) Hollanda (Felemenkçede: "hol" (boş) + "land" (ülke)): The Other Side (Chuck Brown ve Eva Cassidy albümü) The Other Side, Amerikalı şarkıcı ve müzisyen Chuck Brown ile Eva Cassidy'nin düet ve solo seslendirdikleri şarkıların yer aldığı albüm. Caz, blues ve soul türü müzikler içeren albüm 1992 yılında çıktı. MG Friedrich von Thiersch Max Friedrich von Thiersch (d. 18 Nisan 1852, Marburg an der Lahn – ö. 23 Aralık 1921, Münih), Almanya’nın önde gelen mimar ve ressamlarından birisidir. Friedrich von Thiersch, Wilhelm döneminde Tarihselcilik (İngilizce: Historicism, Almanca: Historismus) tarzının en önemli temsilcilerinden birisi olarak kabul edilir. ElysÃ©e Montmartre The Élysée Montmartre (Fransızca "L'Élysée Montmartre") Fransa, Paris'te Boulevard Rochechouart üzerinde bir müzik külübüdür. Şehrin en ünlü müzik kulübüdür. 1200 müşteriye hizmet verebilecek kapasiteye sahiptir. 1900 senesinde mekan, yangından dolayı tahrip oldu ve tekrar dekore edildi. Mekan aynı zamanda boks maçlarına da ev sahipliği yapabilmektedir. Slane Kalesi Slane Castle (Türkçe:Slane Kalesi) İrlanda, County Meath'deki Slane köyünde bulunan bir kaledir.Kale 1700'lerden beri the Conyngham Marquessate'in aile evidir., ve düzenli olarak kale zemininde müzik konserleri verilmektedir. Boyne vadisinde ve Boyne Nehri'ne yüksekten bakan, nehrin sadece birkaç mil yukarısında ünlü Battle of the Boyne savaşının yapıldığı bir yerde bulunur.Slane Castle'ın mevcut formu William Burton Conyngham yönetiminde ilk yeğeni Marquess Conyngham ile birlikte yeniden inşa edildi. Yeniden inşa edilmesi 1785'in öncesine uzanıyor.Ve ana hatları James Gandon, James Wyatt ve Francis Johnston çalışmalarından oluşmaktadır.Francis Johnston the Mill Hill'deki gotik kale kapılarının sorumlusudur. The Conynghams'lar esasında asil bir İskoç ailesidir.Ve ilk kez İrlanda'da County Donegal'e yerleşmişlerdir.the Conynghams ve the Slane Estate arasındaki aktif ilişki, mülkün the Williamite Confiscations ailesi tarafından 1071'de satın alınmasından 300 yıl öncesine kadar dayanır. Slane bundan önce Flemingler tarafından ele geçirilmişti.Aristokratik Anglo-Norman Katolikler arazilerini İngiltere kralı 2.James yanlıları(ing:Jacobites) ile doldurdurlar.Unvanı Longford Vikontu olan Christopher Fleming, Slane'in 17. ve en son Fleming Lordu oldu.8th Marquess Conyngham the Conyngham ailesinin gelecekteki önde geleni ve Slane Kalesi sakinidir. 1991'de, Kale'de çıkan yangın ağır hasara yol açtı.Binayı ve Boyne nehrine bakan doğu yüzünün içerisinin tamamını tahrip etti.2001 senesindeki geniş kapsamlı 10 yıllık restorasyon ile Slane Kalesinin kapıları bir kez daha açıldı. 1981'den beri çoğu Ağustos ayında Slane Kalesinin zemini rock konserlerine ev sahipliği yapıyor.Doğal amfitiyatrosu 100.000 kişilik bir kapasiteye sahiptir.2004 yılında popun süper yıldızı Madonna İrlanda'daki ilk müzik konserini Slane Kalesinde 60.000 insana rüzgarlı bir havada 3 saatliğine verdi. 1920 Yaz OlimpiyatlarÄ±'nda halter - Erkekler 75 kg Erkekler orta sıklet 1920 Yaz Olimpiyatları'nda halter programının bir parçasıydı. 1920 yılı halterin ağırlık kategorisine bölündüğü ilk yıldı. Orta sıklette haltercilerin kilolarının 75 kg'a kadar olmalarına izin verildi. 30 Ağustos 1920 tarihinde yapılan yarışmalarda 7 ulustan toplam 10 halterci katıldı. 1920 Yaz OlimpiyatlarÄ±'nda halter - Erkekler 82,5 kg Erkekler hafif ağır sıklet 1920 Yaz Olimpiyatları'nda halter programının bir parçasıydı. 1920 yılı halterin ağırlık kategorisine bölündüğü ilk yıldı. Hafif ağır sıklet ikinci en ağır sıklet olup, haltercilerin 82,5 kilogram olmalarına izin verildi. 9 ulustan 11 haltercinin yarıştığı oyunlar, 30 Ağustos 1920 tarihinde yapıldı. 1920 Yaz OlimpiyatlarÄ±'nda halter - Erkekler +82,5 kg Erkekler ağır sıklet 1920 Yaz Olimpiyatları'nda halter programında bir klasmandı. 1920 yılı halterin ağırlık kategorisine bölündüğü ilk mücadele oldu. Ağır sıklet, haltercilerinin ağırlıklarının 82,5 kilo üzerinde olduğu, en ağır kategoriydi. 5 ulustan toplam 6 haltercin katıldığı yarışma, 31 Ağustos 1920 tarihinde yapıldı. Giritli Ali Aziz Efendi Giritli Ali Aziz (1749 - 29 Ekim 1798, Berlin), Türk diplomat, büyükelçi, yazar ve şair. 1749'da Girit’te doğdu. Babası Girit Defterdarı ve tarihçisi Mehmed Efendi'dir. Tahsilini Girit’te yaptı. Zengin babasından miras kalan serveti harcayıp tükettikten sonra İstanbul’a gitti. Hassa silahşörleri arasına katıldı. Valide kethüdası olan hemşerisi Yusuf Ağa'ya bağlandı ve onun yardımı ile Sakız Adası'na muhassıl ("vergi tahsildarı") tayin edildi. Bir müddet sonra da Belgrad’a gönderildi ve orada iki yıl orada kalıp devlete ait bazı mülklerin satışına başarıyla nezaret etti. Görevindeki bu başarısı sebebiyle mir-i miranlık payesi ile 1797'de Berlin büyükelçisi tayin edilerek Osmanlı İmparatorluğu'nun Prusya devleti nezdinde sürekli ve yerleşik mahiyette ilk sefiri oldu. Bir buçuk sene süren sefaretine ilişkin olarak çok kısa bir sefâretnâme de yazdığı çeşitli kaynaklarda belirtilen Ali Aziz 29 Ekim 1798'de Berlin’de öldü. Kendisinden sonra oğlu Selüver Efendi de elçilik görevinde bulundu. Bizzat Ali Aziz'nin ölümünden dolayı Prusya Kralı III. Friedrich Wilhelm tarafından tahsis edilen Berlin Müslüman mezarlığına defnedildi. Bu mezarlığın yeri günümüzde Berlin'in Kreuzberg semtinde Geibelstrasse'nin Urbanstrasse'ye açıldığı yolağzının karşısına denk gelmekte olup, 1866'da aralarında Ali Aziz'in bulunduğu burada gömülü beş Türk'ün mezarının Columbiadamm'da tahsis edilen yeni yere nakledilmesinden sonra, Giritli Ali Aziz anısına bir plaket yakın geçmişte Urbanstrasse'ye yerleştirilmiştir. Orijinal ismi ""Muhayyelât-ı ledünni-i ilahi-i Giridî Ali Aziz Efendi"" olan ve kısaca Muhayyelat veya ""Muhayyelat-ı Aziz Efendi"" şeklinde anılan ünlü eserinde yazar çeşitli hikâyeleri kendine has bir üslupla kaleme almıştır. En erken 1770'li yıllarda yazılmasına başlandığı tahmini yürütülmekte ve 1797'de tamamlandığı düşünülmektedir. Hayal ile gerçeğin, sözlü kültürle yazılı kültürün ve maceralı hikâyelerin iç içe geçtiği, efsunların, ifritlerin, dervişlerin, aşıklann kol gezdiği fantastik fantastik özelliklere sahip olan eser geleneksel hikâye ile modern anlatma tarzı arasında bir yere sahiptir ve Türk edebiyatında modern çağa geçişte önemli bir mihenk taşı olarak kabul edilir. "Birinci, İkinci, Üçüncü Hayal" başlıkları altında müstakil üç bölüm halinde yazılmıştır. Doğu hikâye tarzının temel tekniklerinin kullanıldığı eserde hikâye içinde hikâye sistemi esas alınmış olup, kahramanlarına kitap bitinceye kadar kısa atıflar içinde rastgelinmekte ve böylece konu bütünlüğü sağlanmaktadır. Sade bir dil ve yalın bir üslup kullanılan eser ilk defa 1852'de, daha sonra Muhayyelat-ı Aziz Efendi başlığı altında Mekteb-i Harbiye-i Şahane matbaası tarafından 1867'de, ardından da İzzet Efendi Matbaası tarafından 1873'te İstanbul’da basılmıştır. Eserin bir bütün olarak veya ayrı ayrı bölümler halinde günümüz Türkçesine uyarlanmış versiyonları yakın geçmişte çeşitli yayımcılar tarafından yayınlanmıştır. Şiirde binlerce beyti ezberlemiş olmasıyla kendi çağında nam salmış olan Ali Aziz'in Muhayyelat'tan başka "Varidat" isimli tasavvuf içerikli bir eseri, Türkçe ve Farsça şiirleri bulunmaktadır. Muhayyelat´ın önsözünde Avrupalı bilginlerin sorularına cevaben yazdığından bahsedilen risale ise henüz bulunamamıştır. Muhayyelat'ın etkileri geniş olmuştur. 19. yüzyılda, Ahmet Mithat Efendi'nin 1877 tarihli "Çengi" adlı romanının temelinde de "Muhayyelât"a göndermeler yer alır ve romanın kahramanı Daniş Çelebi'nin gerçeklerden kopmasına "Muhayyelât"ı okuması sebep olur. 19. yüzyıl Türk şiirinin en önemli isimlerinden Muallim Naci'nin şiirlerinde "Naci" takma adını kullanmasına da Giritli Ali Aziz Efendi'nin Muhayyelat'ında yer alan bölümlerden biri olan ""Kıssa-ı Naci"" hikâyesinden derinden etkilenmesi sebep olmuştur. 19. yüzyılda kâşif ve 1001 Gece Masalları'nın en tanınmış çevirmenlerinden Richard Francis Burton Muhayyelat'a atıfta bulunmuş, 20. yüzyılda Avusturyalı Türkolog Andreas Tietze Muhayyelat hakkında bir çalışma yayınlamıştır. İTÜ TV İTÜ TV (İstanbul Teknik Üniversitesi Televizyonu), 9 Temmuz 1952 tarihinde yayına başlayan televizyon kanalı. Philips şirketi yapımı olan, 1. bantta ve 100 watt güçle amatör vericileri ile yayın yapan İTÜ TV, Türkiye'nin ilk televizyon kanalıdır. Türkiye'nin televizyon ile tanışması 1 Mayıs 1964 tarihli TRT Yasası'nın yürürlüğe girmesiyle birlikte, Türkiye sınırları dâhilinde TRT dışındaki kurumların radyo ve televizyon yayınları yapması yasaklandığından, İTÜ TV 1970 yılında yayınına son verdi ve vericileri de 1971 yılında TRT'ye devredildi. İstanbul Teknik Üniversitesi Yüksek Frekans Kürsüsü Başkanı Mustafa Santur'un Tv ile ilk tanışması 1938 yılına rastlar. II. Dünya Savaşı sonrası yıllarda yaptığı Avrupa gezilerinde televizyon denen 'camlı kutu'yu daha yakından tanır. Önceleri İsviçre, sonra Hollanda ve Almanya haftada birkaç gün yayın denemeleri yapmaktadır. 1948 yılında televizyonla ilgili gelişmeleri yerinde görmek ve çeşitli incelemelerde bulunmak için Avrupa seyahatine çıkar. Döndükten sonra kendi kendine çalışmaya başlar. Bu arada televizyonun gelişim yıllarının savaş yıllarına rastlamasından ve Türkiye'nin içinde bulunduğu ağır ekonomik koşullardan dolayı, bu aygıtın varlığından Türk halkının henüz haberi yoktur. 1942’de davetli olarak Amerika’ya giden gazeteciler heyetinde bulunan Abidin Daver, gezi anılarında televizyon ile ilgili olarak şunları anlatır. "Atlanta istasyonunda tren beklerken sıkılmadık. Çünkü bu istasyonda garp fen ve tekniğinin en güzel ve en yeni icatlarından biri olan televizyonu seyrederek vakit geçirdik. Televizyon, radyo ile sinemanın izdivacından hasıl olan bir harikadır denilebilir. Televizyon sesleri ve resimleri şimdilik 80 kilometre uzağa naklederek aksettiren bir icattır… Bu işle uğraşan mühendisler, televizyonun sinema ve radyonun en büyük rakibi olduğunu, ileride herkesin şimdi radyo aldığı gibi bir de televizyon alarak evinde sinema seyredeceğini söylediler." Mustafa Santur televizyon yayını konusundaki ilk resmi girişimini İTÜ Elektrik Fakültesi Dekanlığına yazdığı 16 Temmuz 1951 tarihli mektupla yapar: "Son yıllarda mühim inkişaflar gösteren televizyon alanındaki tedrisatımızı geliştirmek, ileride memleketimize de girmesi mukadder olan televizyon tekniğinde tecrübeli elemanlar yetiştirmek maksadı ile çok yüksek frekans laboratuvarımızda küçük mikyasta bir tecrübi televizyon tesisi kurmak çok münasip olacaktır. Böyle bir tesis için gereken bazı cihazların isim ve özellikleri ilişik şartnamede gösterilmiş bulunmaktadır. Bu cihazların satın alınması için gerekli müdahalenin yapılmasını, derin saygılarımla rica ederim." Başvuru mektubunda da görüldüğü gibi bu girişimin birincil amacı öğrencilerin yararlanabileceği bir laboratuvar kurmak ve eğitsel amaçlarla televizyon yayını yapmayı denemektir. Santur da bu girişimin amacını şöyle açıklar: "Üniversitemizdeki televizyon cihazları tecrübi çalışmalar yapmak üzere kurulmuştur. Gayemiz muntazam ve devamlı yayınlar yapmak olmadığından tesisatımız bir laboratuvar çerçevesini aşmamaktadır." Ancak, ileride yapılan yayınlar çok başarılı olacaktır ve eğitim amaçlarını aşarak Türkiye’de televizyonculuk bilincinin ve kültürünün oluşmasının temeli olacaktır. Üniversite çevresi de bu girişime olumlu yanıt verir. Ne var ki, devlet mevzuatı ve bütçe sorunları nedeniyle gerekli malzemenin bir kerede değil de, üç kerede alınması kararına varılır. Bundan dolayı, gerekli cihazların alınması ve yayınların başlaması bir süre gecikir. Aslına bakılırsa bu gecikmenin en önemli nedeni Türkiye’nin ekonomik alanda uyguladığı siyasettir. Çünkü bugünlerde ithalat yasaklanmıştı. Bu yüzden, gereken verici ve kamera İTÜ TV’ye Philips firması tarafından bağış olarak verilmişti. Bu olayın gerçekten bağış mı, yoksa kanunları delmek için bir plan mı olduğu bugün bilinmiyor. Fakat, Türk siyasetinin özelliklerinden yararlanarak bu uygulamanın yasayı delmek için hazırlanmış “masum bir plan” olduğu düşünülebilir. O sıralarda, Santur’un gözde ve başarılı öğrencilerinden Adnan Ataman, Amerika’daki ihtisasını doçent olarak tamamlayarak yurda döner. Santur, öğrencisini TV yayınlarının başlatılmasıyla görevlendirir. Ataman Amerika’da tanıştığı televizyona büyük bir ilgi duymuştur, teklif de caziptir zira hocasıyla birlikte çalışacaktır. Bu sıralarda malzemelerin sipariş edildiği Hollanda'nın Philips firmasından ilginç bir teklif gelir: "Televizyon malzemelerinden kim sorumlu olacaksa, o bilim adamınızı gönderin; araç gereçlere yerinde alışsın." Bu teklifin ardından, Ataman eşiyle birlikte Hollanda'ya giderek televizyonun Türkiye’de ilk adımını atacak olan cihazları tanır. Cihazlar geldikten sonra Taşkışla'da üç küçük odaya bir laboratuvar hazırlanmaya başlanır. Üniversite binasının çatı katında bulunan bu üç odanın en büyüğü çekim stüdyosu olarak kullanılmıştır. TV vericisi antensiz olacak değildi, bu kez de anten sorunu ortaya çıkar. Türkiye'ye henüz televizyon girmediği için, anten işini yapabilecek bir uzman henüz yoktur. Sonunda, böyle yükseklere çıkabilecek kişinin ancak bir minare ustası olabileceği düşünülür. Perşembe pazarında gemi direği yapanlara on metre yüksekliğinde, gemi direğinden bozma bit anten direği hazırlattırılır. Hava soğuk olmasına rağmen yetkililer anteni kurmayı başarırlar. Ama bu anten ilk etapta pek fazla bir görev üstlenemeyecektir. Çünkü ilk yayınlar dışa yönelik değildir. Zaten dışarıya yönelik yayın yapabilse bile, o dönemde Türkiye'ye henüz şahıs malı televizyon alıcısı girmemiştir. Türkiye'deki alıcı sayısı dördü İTÜ’de, üçü bu işle meşgul olan öğretim görevlilerinin evlerinde, kalanı ise de Beyoğlu'ndaki dükkanların vitrininde olmak üzere toplam 10’dur. Böylece, Philips’ten sağlanan 100 Watt’lık bir verici ve bir adet "süper ikonoskop" kamera ile yayına başlar. Yayınların başlamasıyla “İTÜ TV Deneme Yayını” flaması da ekranda dalgalanmaya başlar. Hatta, sürekli vantilatör çalıştırılır ki flamanın iyice dalgalanması için. Burada tarih konusunda bir saptama yapmakta yarar var. Türkiye'de televizyonun doğum günü 1952 yılının mart ayı içerisindedir. Öte yandan, ilk yayın tarihi ile ilgili çelişkili bilgiler de bulunmaktadır. M. Tali Öngeren ilk yayının 9 Temmuz 1952 günü gerçekleştiğini yazar. Emir Turam da Öngeren’le aynı tarihi verir. Hatta, bu tarihin 1960’ların başlarında olduğunu yazanlar bile olmuştur. Ancak, ilk yayın tarihi günü belli olmamakla birlikte 1952 yılının Mart ayı içerisinde olduğu açık ve kesindir. İlk yayınların teknik özelliklerine gelince; konferans, konuşma ve skeç gibi sahneleri doğrudan doğruya naklederken bir "süper ikonoskop" kamerası kullanılmaktadır. Stüdyoya bitişik oda kontrol ve kumanda odasıdır. Burada sinyal jeneratörü ve resim monitöründen başka 35 mm’lik bir sinema projektörü ve sinema kamerası ve bir plak çalma makinesi ve ses monitörü mevcuttur. 35 milimetrelik sesli filmleri nakletmek mümkündür. Koridorun öbür ucunda bulunan diğer odada da yüzer Watt’lık iki ufak verici vardır. Bunlardan birisi resim, diğeri ses yayınlamaya yaramaktadır. Resim 62,25 Mc/s’lik bir frekansla, ses ise 67,75 Mc/s üzerinde çalışmaktadır. Mustafa Santur ilk yıldaki eksiklerini ve amaçlarını da şöyle açıklamakta: "Antenimiz şimdilik bir geniş band dipolünden ibarettir. Lakin bu anteni ilk fırsatta değiştirip yerine kazancı daha büyük olan daha müessir bir anten koyacağız. Bu surette verici gücümüzü arttırmadan alan şiddetimizi arttırmış olacağız. Önümüzdeki aylarda stüdyomuzun eksiklerini tamamlayacağız. Sonra cihazlarımızın aksayan bazı kısımlarını ıslah edeceğiz. O zaman daha muntazam deneme yayınlarına başlamak imkânı bulacağız." İlerleyen haftalarla birlikte, yayınlar düzene girer. 1953 yılına gelindiğinde, halk arasında artık “Televizyon seyrediyor musunuz?” sorusu yavaş yavaş duyulmaya başlanır. İTÜ TV yöneticilerinin amacı, bu ilgiyi bilimsel yöne çekmektir. Yetkililer yayınların daha çok sayıda seyirci tarafından izlenmesi arzular. Bunun amacı da yayınların teknik yönden kalitesini ölçebilmek, yapılan bilimsel çalışmaların sonuçlarını öğrenmektir. 1953 yılında İTÜ’nün Gümüşsuyu’nda bulunan konferans salonuna bir alıcı konulur ve yayınların kalabalık bir seyirci kitlesi tarafından izlenmesi sağlanır. Halkın büyük beğenisi ve desteği üzerine İTÜ TV’nin haftalık yayını zamanla halka açılır. Rektörlük bu konuda gerekli izni verir ve bunu bir basın bülteniyle kamuoyuna bildirir. “Teknik Üniversitenin Gümüşsuyu binasındaki konferans salonunda bulunan alıcılardan yayınların izlenebileceği ve salonun her Cuma saat 17:00 ile 18:00 arasında açık olduğu” halka duyrulur. Bir izleyici konferans salonundaki izlenimlerini ve televizyon yayınlarını şöyle anlatmakta: "Bilmem, hiç televizyon makinesi gördünüz mü? Televizyon verici aletleri de aynen film makineleri gibi, Aletin objektifi, emisyon yapan sanatkar üzerinde tutuluyor. Eğer artist hareket ederse, bu hareketlerle muvazeneli olarak oynatılıyor. Dışarıda da alıcı makineler, bildiğimiz radyo gibi, Yalnız