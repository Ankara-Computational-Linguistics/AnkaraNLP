kavramı ilk olarak "Autopoiesis and Cognition: The Realization of the Living" kitaplarında ortaya attılar. O zamana kadar bilme ["cognition"] alanında öne sürdükleri yeni fikirler, Santiago Bilişsel Okulu olarak da bilinen bir yaklaşımın temellerini atmaktaydı. “Canlı varlıkların yorumlayıcı kapasitesi”ne odaklanan bu düşünce, insanın dünyayı keşfetmek yerine onu oluşturan bir varlık olduğunu savunmaktadır. O zamana kadar felsefeyle yakından ilgilenen Varela, kavramın ortaya çıkışında Allende’nin iktidarına giden süreçte Şili’deki koşulların, Heinz von Foerster’in etkisiyle sibernetik ve kuramsal biyolojinin önemli rol oynadığını belirtmektedir. Bunun yanında Jean Piaget gibi kendilerine yakın yazarların da etkisi bulunmaktadır. Piaget 1969’da, yaşayan sistemlerin özerkliği çerçevesinde biyolojinin yeninden düşünülmesi ihtiyacından söz ettiği Biologie et Connaissance (Biyoloji ve Bilgi) kitabını basmıştı. Kavramın türetilmesinde esin kaynağı, Maturana ve Varela’nın Don Kişot üzerine bir metin kaleme almakta olan arkadaşları Jose Bulnes’in "praxis" ile "poesis" arasında yaptığı ayrımdı. Yaşayan sistemlerin ortak özelliğini oluşturan temel bir ilkenin arayışında olan Maturana, poiesisin kendi aradığı kavram olduğunu düşünerek otopoiesis kavramını türetti. Maturana ve Varela değişimin dinamiklerini açıklamak üzere evrimci düşüncenin çeşitlilik, üreme ve tür üzerindeki vurgusunun biyolojik fenomeni anlamak için yaşayan birimlerin otonom doğasına bakma zorunluluğunu belirsizleştirdiğini iddia etmektedirler. Bu nedenle yaşayan sistemlerin organizasyonunun üniter karakterleri çerçevesinde anlaşılabileceğini savunmaktadırlar. Tüm canlı sistemlerde ortak olan bu organizasyon, bileşenlerinin özellikleri ne olursa olsun sistemi tanımlayan şeydir. Bu düşüncelerinin açıklandığı makale en az en az beş yayıncı ve dergiye yollanmasına rağmen reddedilmiştir. Basım öncesi Erich Fromm gibi ünlüler de okumuş olmasına rağmen düşünceleri akademik dünyada kolayca kabul görmedi. Metin 1980’de İngilizce basıldığında otopoiesis kavramı belirli bir popülerliğe ulaşmıştı ancak onun öncesinde kavramın dünyaya tanıtılması, Varela, Maturana ve Uribe’nin birlikte yazdıkları 1974 tarihli bir makale sayesinde gerçekleşti. Bu makalede verili bir birimin otopoietik olup olmadığını anlamak için 6 aşamalı bir şema öneriliyordu. Otopoiesis kavramı canlılığın özünün ne olduğuna ilişkin bir arayışın sonucunda ortaya çıktıysa da, başta sosyal olmak üzere diğer alanlara er ya da geç sıçraması beklenebilirdi. İlkin canlılığa ilişkin yeni bir formülasyon, insanlığa ilişkin yeni bir bakış açısını da beraberinde getirmekteydi. Özellikle Niklas Luhmann’da görüldüğü gibi, toplum kavramı genel sistem kuramı içinde formüle edilen otopoiesis kavramıyla, başta sosyoloji olmak üzere disiplinlerin toplum anlayışından çekip çıkarılmış ve disiplinler-ötesi bir niteliğe kavuşmuştur. Luhmann bunu bir “paradigma değişimi” olarak nitelendirecektir. Bu değişimin sosyoloji içinden çıkmasının anlaşılır nedenleri vardı. İnsanları ekonomik faaliyetleriyle sınırlayan iktisadın “homo economicus” bireyi ve yalıtık iç dünyası içinde kişisel çelişkileriyle bir bütün oluşturan psikolojinin bireyinden farklı olarak sosyoloji, bir bütünlüğü ifade eden toplumun parçaları olarak bireyleri belirli bir ilişkisellik içinde ele almaya daha uygundu. Diğer yandan Talcott Parsons gibi önemli isimlerin etkisiyle sistem düşüncesi disiplin içinde önemli bir yer edinmişti. İkinci bir nokta, sibernetik ve sistem teorisi yanında 1960’larla birlikte etkisini gösteren kaos teorisi, kendi kendini düzenleme, karmaşıklık gibi düşüncelerle birleşmesiydi. Sistem teorisi ile formüle edilen autopoiesis düşüncesinin yaygınlaşmasının önündeki temel engellerden biri, soyutlama düzeyinin yükseliği ile açıklanabilir. Bu soyutluğun sosyal bilimlerin yöntemleriyle bütünleştirilmesi zordur. Yerleşik bilimsel yapı içinde disiplinerarası değil disiplinler-ötesi bir çerçeveye oturması, kavramlara kazandırdığı ve eskileriyle çelişen yeni içerikler, felsefi ve sosyal düşüncenin yaygın ikilikleri ve düşünme biçimlerine karşısındaki radikal tutumu da sıralanabilir. Zira otopoiesis ve sistem teorisi, bilinen birçok kavramı farklı bir içerikle kullanmaktadır. Gerek Maturana ve Varela’da, gerek Luhmann’da, gerekse de diğer yazarlarda sistem, çevre, açıklık-kapalılık, iletişim, yapı gibi kavramlar farklı anlamlarda ve zaman zaman olağan kullanımlarına ters biçimde formüle edilmiştir. Otopoiesis düşüncesi Aristoteles’e kadar geri götürülmekle birlikte en önemli öncülü sibernetiktir. Bu bağlamda sibernetik yanında tektoloji nin de kurucusu olan Alexander Bogdanov, başkaları yanı sıra autopoiesis düşüncesinin öncülerinden kabul edilmiştir. Özellikle Luhmann’ın kavramsal araçlarını kullandığı genel sistem teorisi iki paradigma değişikliğinin sonucuydu: İlkin Alman biyofizyolog Ludwig von Bertalanffy’nin etkisiyle parça ile bütün ilişkisine dayanan metafizik ayrım, yerini sistem ile çevre kavramlarına bıraktı. Oradan sibernetiğe (Norbert Wiener), enformasyon kuramına (Claude Shannon) ve bilgisayar tasarımına (Alan Turing, John Von Neumann) geçti. İkinci değişiklikte sistem-çevre ayrımı kendine göndermede bulunan/öz-göndergeli ["self-referential"] sistemlere dair genel teori içinde yeniden tanımlandı. Kendi çıktılarını girdi olarak kullanan sistemler çerçevesinde sibernetik de klasik girdi/çıktı modelini terk etmeye başladı. Bugün sistem teorisinin sosyal bilimlere uygulanmasında autopoiesis düşüncesi daha geç dönemde ve sınırlı bir etkisini gösterdi denilebilir. Bu çerçevede sistem düşüncesinin sosyal bilimler alanındaki görece daha başarılı bir kabulü, “dünya sistemleri analizi” olarak adlandırılan ve Immanuel Wallerstein, Giovanni Arrighi ve Terence Hopkins gibi yazarların başını çektiği yaklaşımla gerçekleşti. Kapitalizmi bir sistem olarak tahlil etme biçimleri, sonraki evrelerde İlya Prigogine gibi düşünürlerin kavramlarını da içermeye başlamıştır. Otopoiesis bir sistemin özelliğini tanımlamak için kullanılmaktadır. Bu çerçevede sistemler ya kendi üretimlerini sağlayan bileşenleri kendileri oluşturmakta ya da bu bileşenleri dışarıdan sağlamaktadırlar. Birinci durumda sistem "otopoietik"tir, ikinci durumda ise allopoietiktir. Otopoiesis kendi bileşenlerini kendi üreten sistemlerin organizasyonunu anlatan bir kavramdır. Otopoiesisi anlamak, sistem teorisi ve sibernetikten devralınan bir dizi kavramsallaştırmanın bilinmesini gerektirmektedir. Bunlardan bazıları; sistem/çevre, açık/kapalı sistemler, öz-göndergesellik ["self-referentiality"], kendi kendini düzenleme ["self-organization"], kendi kendini üretim ["self-production"], yapısal eşleşme ["structural coupling"], karmaşıklık olarak sıralanabilir. Sistem/çevre: Şeyler arasındaki ilişkiyi tarif etmenin en eski biçimlerinden biri onları parça ile bütün olarak görmekti. Burada parça-bütün ilişkisi işlevselci biçimde ele alınmaktadır. Parçadan yola çıkarak bütünün tasvir edilebileceği, bütünün parçaların toplamından oluştuğu varsayımını da içermekteydi. Karmaşık bir sistem için parça ile bütün arasında bu tür bir ilişki geçerli değildir. Bu kavramsallaştırmada önce sistemler teorisi parça-bütün paradigmasından kendini ayrıştırdı ve yerine sistem-çevre ayrımını koydu. Böylece açık ve kapalı sistem farkı betimleniyordu. Kapalı sistemlerde çevrenin ya hiçbir etkisi yoktu ya da belirli açılardan etkide bulunabiliyordu. Nihayet parça ile bütün arasındaki farklılık, sistem farklılaşmasına ilişkin bir teorik formülasyona ulaştı. Sistemler çevreleri tarafından yapısal olarak da yönlendirilmektedirler ve çevre olmadan var olamazlar. Çevrelerine göre farklılığın olmadığı durumda öz-göndergelilik de mümkün değildir çünkü farklılık bu işlemlerin işlevsel öncülüdür. Bu anlamda aradaki sınırın korunması sistemin devamı için gereklidir. Çevre, birliğini/üniterliğini sistem aracılığıyla ve yalnızca onunla ilişkili olarak kazanır. Çevre aşılabilen sınırlara sahip olmadığı için bir sistem değildir. Sistem ile çevrenin karmaşıklığı iki yönde de her türlü bağımlılık biçimini dışlar. Varela ile Maturana’dan sonra ve onlardan bağımsız olarak benzer bir kavramsallaştırma, Richard C. Lewontin tarafından öne sürülmüştür. Evrim tartışmaları içinde indirgemeci bir yaklaşıma alternatif bir organizma-çevre ayrımı öneren Lewontin, evrimsel adaptasyonu öne çıkaran ve bireyin doğa karşısında edilgin ve yalıtık olarak değerlendirilmesine karşı çıkmaktadır. "İdeoloji Olarak Biyoloji: DNA Doktrini" kitabında organizma ile çevre arasında iki yönlü bir etkileşimin var olduğunu, “çevrenin organizmanın yokluğunda var olmadığı, organizma tarafından dış dünyadaki küçük parçalardan inşa edildiği”ni savunmaktadır. Bu bağlamda organizmaların çevreleri, organizmalar yaşadıkça yeniden inşa edilmektedir. Açık/kapalı sistemler: Sistem-çevre arasındaki ilişki, açık ve kapalı sistemlere ilişkin farklı bir nosyonu beraberinde getirmiştir. Bir sistemin açık ya da kapalı olması sistem ile çevre bakımından farklı bir anlam kazanmaktadır. Otopoiesis bakımından açıklık ve kapalılık "işlemsel kapalılık" ["operational closure"] ve "etkileşimsel açıklık" ["interactional openness"] olarak formüle edilmektedir. Bir sistemin işlemsel kapalılığı sistemin dış etkenlere karşı kapalı olduğu anlamına gelmez. Söz konusu olan, sistemin asli unsuru olan işlemler/operasyonlar düzeyinde bir kapalılıktır. Bir dış zorlama ile sistem etkilenebilir, hatta ortadan kaldırılabilir, ancak bunlar sistemin işlemsel özelliklerini değiştirmez. Otopoietik sistemler çevreleriyle ilişkileri doğrultusunda açık sistemlerdir, bu da etkileşimsel açıklık kavramıyla ifade edilir. Dışarıyla ilişkinin niteliğini belirleyen sistemin kendisidir. Öz-göndergelilik bakımından kapalı sistem, sistemin çevreye açıklığı ile çelişmemektedir. Bu bakımdan kapalılık, çevre ile olası bağlantıların arttırılmasının bir biçimidir ve sistem için mümkün olan çevrenin karmaşıklığını arttırır. Luhmann’ın bu tezi, hem açık-kapalı sistemlere dair klasik anlayışla, hem de sistem/çevre ilişkilerini üretmek için başka bir sistem olarak gözlemciye ihtiyaç gerektiren Maturana’nın otopoiesis anlayışıyla çelişir. Sistem-çevre bakımından önemli bir nokta, otopoiesisin bir süreç olmaması, onun organizasyonu açıklayan bir kavram olmasında yatar. Otopoietik bir sistemin kuruluşu kademeli bir süreç olamaz; bir sistem ya otopoietiktir ya da değildir. Dolayısıyla aracı sistemler yoktur. Öz-göndergesellik: Öz-göndergesellik, bir sistemin kendi öğelerini ve bunlara ait işlemleri oluştururken –kendi unsurları, işlemleri ya da birliği üzerinden– yalnızca kendine göndermede bulunduğu zaman farklılaşabileceğini ima eder. Bu bağlamda açıklık ve kapalılık ile ilgili klasik ayrımın yerine öz-göndergeli kapalılığın nasıl açıklık yaratabileceği sorusu geçti. Öz-göndergeli sistemler kendileriyle ilişki kurup bu ilişkileri çevreleriyle olan ilişkilerinden farklılaştırma yeteneğine sahiptirler. Öz-gönderge kavramı bir unsurun, sürecin ya da sistemin “kendisi için” olduğu bir birliği anlatır. Bu birlik de yalnızca ilişkisel bir işlem aracılığıyla gerçekleşebilir ve kendi başına önceden var olmamıştır. Luhmann’a göre öz-göndergelilik, bir sistem işlevsel birimler olarak kendini meydana getiren unsurları kendisi oluşturursa mümkündür; tüm bu unsurlar arasındaki ilişkiler aracılığıyla buradaki kendini oluşturma sürecine atıfta bulunur; kendini oluşturma sürecini de devamlı olarak yeniden üretir. Öz-göndergeli sistemler teorisi için çevre, daha ziyade sistemin kimliğinin önkoşuludur çünkü kimlik yalnızca farklılık ile mümkündür. Sistemdeki her bir değişim, sistemin çevresindeki bir değişimdir; bir yerdeki karmaşıklığın artışı diğer tüm sistemler için çevredeki karmaşıklığı arttırır. Kendi kendini düzenleme: Otopoietik bir sistem, kendi bileşenlerini üreten bir sistem olarak işleyerek durmaksızın kendi organizasyonunu meydana getirir. Maturana ve Varela’ya göre otopoietik organizasyonun sonuçları şöyle sıralanabilir: (1) Otopoietik makinalar otonomdur, yani tüm değişiklikleri kendi organizasyonlarının sürdürülmesi için kendilerine tabi kılarlar; buna karşılık allopoietik makinalar, işleyişlerinin ürünü olarak kendilerinden farklı bir şey kullanırlar, (2) otopoietik makinalar kendine özgüdür; aralıksız üretimleri aracılığıyla organizasyonlarını değişmez kılarak kimliklerini bir gözlemci ile olan etkileşimlerinden bağımsız tutarlar, (3) otopoietik makinaları bir birim haline getiren yalnızca otopoietik organizasyonlarıdır; kendi kendini üretim süreçleri içinde kendi sınırları operasyonları/işlemleri tarafından belirlenir, (4) otopoietik makinaların girdi ve çıktıları yoktur. Kendi kendini yeniden üretim: Otopoiesis kavramı sıklıkla yeniden üretim ile eşanlamlı kabul edilmiş ya da yeniden üretimin özgün bir biçimi olarak görülmüştür. Ancak Maturana’nın yaklaşımında aralarında temel bir fark ortaya çıkmaktadır. Öncelikle yeniden üretim ["reproduction"] ile kendini yeniden üretim ["self-reproduction"] farklı nosyonlardır. İkinci nosyon otopoiesis ile doğrudan bağlantılıdır. Yeniden üretim, yeniden üretilmek üzere bir üniteyi gereksinmektedir; bu nedenle ünitenin kuruluşunda yeniden üretim işlemsel olarak ikincildir ve yaşayan sistemlerin organizasyonunun tanımlayıcı bir özelliği olabilmesi söz konusu değildir. Maturana ve Varela (kendi kendini) yeniden üretim kavramının anlaşılması için üç fenomeni birlikte ele alıyorlar: "replikasyon", "kopyalama" ve "kendi kendini yeniden üretim". Gözlemci için bunların her üçünde de yeniden üretim vardır ancak replikasyon ve kopyalamada süreç dışsaldır. Kendi kendine yeniden üretim, bir ünitenin kendine benzer organizasyona sahip başka bir üniteyi oluşturmasıyla gerçekleşir. Yalnızca otopoietik sistemler yeniden üretimi meydana getirebilir çünkü kendileri de bir yeniden üretim süreciyle ortaya çıkmışlardır. Yaşayan sistemlerde yeniden üretim otopoiesisin bir modifikasyonu olarak ortaya çıkar ve ona bağlıdır. Kendi kendini yeniden üretim, bu bağlamda otopoiesisin tikel ya da özgün bir biçimi olmaktan çok, onun organizasyonel niteliklerinden biri olarak gerçekleşmektedir denilebilir. Yapısal eşleşme: Yapısal eşleşme otopoietik sistemin çevresiyle ilişkisini ve farklılaşma mantığını anlamak için kilit bir kavramdır. Otopoietik sistemler kimliklerini kaybetmeden birbirleriyle ya da otopoietik olmayan sistemlerle etkileşime girebilirler. Homeostatik (bkz. homeostaz) organizasyonları gereği otopoietik sistemler eşleşebilir ve yeni bir ünite meydana getirebilir. Yani otopoietik bir makina, otopoietik organizasyonunda değişiklik olmadan allopoietik bir makinanın bileşeni haline gelebilir. Ancak yapısal eşleşme sistemin yapısının çevresi ya da çevresindeki sistemlerin yapısıyla uyum sağladığında gerçekleşir. Luhmann yapısal eşleşme kavramının sistem ve çevresi arasındaki ilişkinin açıklanmasındaki rolüne değinmiştir. Yapısal eşleşme Maturana’nın sunduğu biçimiyle, sistem ortadan kalkmadığı sürece otopoiesisin devam etmesine atıf yapar. Sistem ile çevresi arasındaki eşleşme, bu bağlamda yalnızca sistemin yapısını ve çevresi bu yapıyla bağlantılı olan unsurları ilgilendirir. Otopoiesisin az veya çok olması söz konusu olmadığı gibi, özerkliği gereği dışarıyla nedensel ilişkileri otopoiesis düzeyinde yoktur. Nedensellik, yapısal eşleşme alanına aittir. Burada Luhmann, eşleşmenin karmaşıklaşma yönünde bir seçiciliğe sahip olduğuna vurgu yapar. Böylece sistem otopoiesiste bir değişim olmadan farklılaşmayı sürdürebilmektedir. Karmaşıklık: Karmaşıklık düşüncesi ya da karmaşık sistemler nosyonu, her ne kadar kaos teorisi ve sistem teorisi içindeki temalardan biri olsa da, özellikle Luhmann aracılığıyla autopoiesis düşüncesinde de yer bulmaktadır. Bu bağlamda Luhmann karmaşıklığın ilginç bir tanımını yapmaktadır. Ona göre, bir sistemde ya da çevre olarak o sistem için bir arada tutulması gereken unsurlar arttıkça, her bir unsurun diğerleriyle ilişkilenmesinin mümkün olmadığı bir eşik ortaya çıkar. Unsurların birbiriyle bağlantı kurma kapasitelerindeki sınırlama dolayısıyla artık belirli bir noktada her unsuru diğer tüm unsurlarla bağlantılandırma olanağı kalmadığı bu durumda birbirleriyle bağlı unsurların toplamını “karmaşık” olarak nitelendirebiliriz. Bu yüzden karmaşıklık, karmaşıklığın azalması ve bu azalmanın “seçici koşullama” aracılığıyla ortaya çıkar. Karmaşıklık seçiciliğe zorlamakta ve çevrelerinden daha az karmaşık olan sistemlerin oluşumu yoluyla karmaşıklığın azalmasına neden olmaktadır. Karmaşıklığın bu azalması önemlidir zira bu olmadan hiçbir şey olmaz, yalnızca farklılaşmamış kaos olurdu. Karmaşıklığın azalması sistemin içsel bir karmaşıklık oluşturmasına ve “organize olmamış olanı organize olmuş olana” dönüştürür. Karmaşıklık gözlemlenemez; buna yönelik her çaba zaten azalma işleminin bir parçasıdır. Sistem teorisi bu bağlamda karmaşıklığı açıklamak üzere karmaşıklığı simüle eder. Autopoiesisin sosyal alana aktarılması meselesi bu alanın temel sorunlarından biri olmuştur. Maturana ve Varela’nın, kavramı açıkça biyolojik bir tartışma içinde ve doğrudan canlıların organizasyonu bağlamında ele almaları, aşılması gereken bir sorun olarak görülmüştür, zira kavramın politik, sosyal vb. içerimleri daha en başta kendini hissettirmişti. Maturana ve Varela “bir insan toplumunu sistem olarak karakterize eden ilişkiler, toplumu oluşturan bireylerin otopoiesisine ne ölçüde bağlıdır” sorusunu sormakla birlikte, yazarlar farklı fikirlere sahip oldukları için bu meselenin çözümünü ertelemişlerdir. Onlara göre insan toplumları eğer biyolojik sistemlerse, bunların dinamiklerinin kendi bileşenlerinin otopoiesisi aracılığıyla belirlenmeleri gerekir. Eğer biyolojik sistemler değillerse, toplumsal dinamikler bu bireylerin otopoiesisinden bağımsız yasa ve ilişkilere bağlı olacaktır. "Autopoiesis and Cognition" kitabının ilk İngilizce basımında yazarların erteledikleri bu sorunu Stafford Beer, daha en başında önsözünde ifade etmiş ve sosyal sistemlerin de biyolojik ve dolayısıyla otopoietik olduğunu öne sürmüştür. Fiziksel alanda tanımlanmış bu kavramın fiziksel olmayan alanlara taşınmasında genelde iki yol izlenmiştir. Ya kavram doğrudan fiziksel anlamıyla alınmış ya da uyarlanarak biyolojik içerimlerinden soyutlanmıştır. Kimi yazarlar otopoiesisi sosyal sistemlere doğrudan uygulamaya çalışmışlardır. Bu çerçevede kavramın ortaya çıkışına paralel olarak ve Luhmann’ın aksine, toplumu yaşayan bir sistem olarak kavramsallaştırma yoluna gitmişlerdir. Bu doğrultuda toplumu canlı bir organizma olarak gören Aristotelesçi bakış açısı ile yeniden üretimi biyolojik temelde ele alan Maturana ve Varela’nın kavramlaştırmaları arasında benzerlik kurulmuştur. Heidegger’in Aristoteles yorumları göz önüne alındığında, kavramı doğrudan kullanmamakla birlikte Aristoteles’in bir otopoiesis düşüncesine sahip olduğu ve Antik Yunan düşüncesindeki nedensellik kavrayışının Maturana ve Varela’daki autopoiesis ve allopoiesis ayrımına denk düştüğü iddia edilmiştir. Colin Dougall’a göre, Maturana “teleonomik” nedensellik düşüncesini reddetse de, çoğunlukla amaç ya da hedef olarak yanlış biçimde yorumlanan telos kavramıyla paralel Aristotelesçi “son neden” fikrini benimsemektedir. Maturana ve Varela’ya göre teleoloji-teleonomi gibi kavramlar canlılıkla ilgili organizasyonu açıklamakta gereksiz kavramlardır. Amaç ya da hedefler “herhangi bir makinanın (allo- ya da otopoietik) organizasyonun özelliği değildir; bu nosyonlar eylemlerimizle ilgili söylemlerimizin alanına aittirler, (...) yaşayan sistemler, fiziksel otopoietik sistemler olarak amaçsız sistemlerdir”. Sosyal sistemler alanına otopoiesis kavramını en etkili biçimde uygulayan kişi kuşkusuz Niklas Luhmann’dır. Luhmann kavramın sosyal sistemlere uygulanması konusunda şöyle yazmaktadır: “Otopoiesisi yaşamdan soyutlayıp öz-göndergeli kapanım ("self-referential closure") yoluyla sistem kurmanın genel bir formu olarak tanımlarsak, cansız otopoietik sistemlerin, farklı otopoietik yeniden üretim tarzları olduğunu kabul etmemiz gerekir. Bunun yanında diğer döngüsellik ve yeniden üretim tarzlarında, yaşam şeklinde cisimleşen otopoietik organizasyonun genel ilkeleri olduğunu da kabul etmemiz gerekir. Diğer bir deyişle, dünyamızda cansız otopoietik sistemler bulursak, o zaman ve yalnızca o zaman, sadece canlı sistemler için geçerli olan referanslardan dikkatle kaçınan gerçekten genel bir otopoiesis teorisine ihtiyacımız olacaktır. Ancak otopoiesisin hangi nitelikleri en üst düzeyde geçerli olacak ve yaşamla bağlantıları namına hangilerinin çıkarılması gerekecektir?”. Luhmann’ın önerdiği paradigma değişikliği Parsons’un yapısal-işlevselciliğinden bir kopuş ve bilişsel biyoloji ile sibernetik içinde geliştirilen modellerin uyarlanmasını içeriyordu. Post-yapısalcılık ve takip eden teori patlamasıyla birlikte Almanya’da kendini gösteren “radikal inşacılık” düşüncesi dönemin entelektüel eğilimleri üzerinde etkili oluyordu. Luhmann böyle bir ortamda "opus magnum"u sayılabilecek "Social Systems" kitabını 1984 yılında yayınladı. Luhmann’a göre, genel sistem teorisindeki değişimler sosyolojinin kuramsal ilgi alanlarıyla çok uygun biçimde örtüşmektedir. Ancak o zamana kadarki kuramsal tartışmalarda da olağandışı sayılabilecek bir soyutlama ve karmaşıklık düzeyinde sahiptir. Luhmann’ın amacı, aradaki boşluğu doldurmaya çalışmaktır. Luhmann genel sistem teorisindeki bir paradigma değişiminin sosyal sistemler teorisini nasıl etkilediği sorusundan hareket etmektedir. Luhmann otopoietik sistemleri üçe ayırmaktadır: "Yaşayan sistemler", "psişik sistemler" ve "sosyal sistemler". Yaşayan sistemlere hücreler, organizmalar vb. örnek verilebilir. Sosyal sistemler ise toplumlar, organizasyonlar ve etkileşimlerden oluşmaktadır. Dougall’ın önerdiğinin aksine, Luhmann sosyal sistemlerin ve hatta psişik sistemlerin canlı sistemler olduklarına dair Aristotelyen varsayımın terk edilmesini önermektedir. Ona göre otopoietik kapanım bu kuramsal hamleyi gerekli kılmaktadır. Bunun için otopoiesisin öncelikle genel sistem teorisi düzeyine çıkarılıp yaşamdan soyutlanması gerekir. Luhmann, Maturana’nın tanımına bağlı kalarak, otopoiesisi bir sistemin operasyonlarını/işlemlerini yine kendi operasyonları aracılığıyla meydana getirebilmesi olarak görmektedir. Sistem kendi operasyonlarını üretmekle kalmamakta, operasyonları düzeyinde aynı zamanda otonom olarak kalmaktadır (operasyonel kapalılık). Sosyal sistemlerin otopoietik yeniden üretim tarzının unsuru iletişimdir. Bu iletişim(ler) bir iletişim ağı tarafından tekrar tekrar üretilir ve böyle bir ağın dışında var olamaz(lar). Bu iletişimler “canlı”, “bilinçli” birimler olmadıkları gibi “eylem” de değildirler. İletişim, Luhmann’a göre enformasyon, ifade ["utterance"] ve anlama (yanlış anlama da dahil) üçlüsünün bir sentezidir. Görüldüğü gibi Luhmann’ın enformasyon anlayışı kavramın alışılmış genel kullanımından farklılaşmaktadır. Enformasyon dışarıdan sisteme dahil edilmesi gereken bir şey değildir; doğrudan sistem tarafından meydana getirilir. Bu bağlamda iletişim de, örneğin Jürgen Habermas’ınkinden farklı bir anlam kazanır. İletişim bir eylem biçimi değildir çünkü bunun çok ötesinde bir anlama sahiptir. İletişim anlamayı içerir ancak anlama, iletişim kuran kişinin etkinliğinin bir parçası değildir. Zaten bu nedenle Luhmann, sistemin temel işlemsel ["operative"] düzeyi olarak iletişim teorisinin sosyolojideki eylem teorisinin yerini alması gerektiğini belirtmektedir. İletişim sınırlama demektir, yani kendini başkasıyla sınır içine yerleştirmektir. İletişimin karmaşık sistemler teorisine dahil edilmesi için, sistemlerin unsurlar ve bunlar arasındaki ilişkiler halinde var olduğu fikrinden vazgeçmek gerekmektedir. Karmaşıklık yüzünden unsurları birbiriyle ilişkilendirme süreci seçme işlemini gerektirir ve ilişki basitçe unsurlara eklenecek bir şey değildir. Sosyal sistemlerin çevresi başka sosyal sistemleri içerir ve bunlar arasında iletişim mümkündür. Toplum ise istisnai bir sosyal sistem olarak tüm iletişimleri kapsar ve onları yeniden üretir. Diğer sistemler arasında iletişimi mümkün kılar ancak kendisi iletişim kuramaz. Tüm iletişimi kapsadığı için iletişim kurabileceği bir dışarısı yoktur. Bunun anlamı toplumun dışında bir çevre olmaması değil, ancak iletişimsel eylemlerin içeriği bakımından kapalı bir sistem olmasıdır. Bu içerik de sistem içindeki dolaşım ile hayata geçirilir. Bir toplum, en önemli unsurları –dinsel bağlılık, politik devlet, iktisadi üretim vb.– ile tanımlanamaz. Özgül bir toplumsal sistemi oluşturan şey, onun “başlıca içsel farklılaşma tarzı”dır. Bu işlevsel farklılaşmaya dayanan modern toplum, yepyeni bir sistem tipi olarak eşi görülmemiş bir karmaşıklık meydana getirmiştir. Bu farklılaşma çerçevesinde toplum küresel bir nitelik kazanır ve modern koşullar altında yalnızca tek bir toplumsal sistem var olabilir. Dünya çapındaki iletişimsel sistem tüm olanakları içeren tek bir dünya oluşturmaktadır. Dolayısıyla Luhmann’a göre içinde tüm iletişimlerin meydana geldiği tek bir dünya toplumu vardır. Psişik sistemlerin otopoietik yeniden üretim tarzının unsuru düşüncedir. İşlemsel kapalılık bakımından psişik ve sosyal sistemler birbirinin çevresi durumundadır, dolayısıyla düşünceler ve iletişimler biribirinden farklıdır. Karşılıklı etkiler yapısal düzey ile sınırlıdır. Aralarında sadece yapısal eşleşme söz konusudur ve her iki sistem de birbirine yapısal olarak uyum sağlamıştır. Luhmann psişik ve sosyal sistemler arasındaki bu yapısal eşleşmeyi birbirine nüfuz etme ["interpenetration"] olarak adlandırır. Bu kavramlaştırmanın sonucu olarak, sosyal olanın psikolojik olandan ayrıştırılması teorik olarak mümkün olmaktadır. Bob Jessop kapitalist sistemin kendi kendini yeniden üretmesi bağlamında otopoiesis kavramını kullanmış ve Marx’ın, sermayenin kendi kendini değerlemesi analiziyle ilişkilendirmiştir. Jessop, devletin piyasa ekonomisinden göreli özerkliğini iki alt sistemin yapısal eşleşmesi olarak okumakta ve özerk bir sistemin görece kapalı bir diğerini nasıl etkilediğini meselesinin autopoiesis çerçevesinde nasıl ele alınabileceğini sorgulamaktadır. Başka bir makalede otopoiesisi Marksist teori ve Düzenleme Okulu’yla bağlantılı olarak karşılaştırmaktadır. Luhmann’ın yanı sıra Gunther Teubner otopoiesisi hukuk alanına uygulamıştır. Bunun dışında örgütler, enformasyon sistemleri, iletişim gibi alanlarda da ele alınmıştır. Samnit Savaşları Samnit Savaşları, Roma Cumhuriyeti'nin MÖ 343’te Orta İtalya’nın güneyinde bulunan Samnitler ile gerçekleştirdiği savaşlardır. Roma Samnitler ile toplamda üç kez karşı karşıya gelmiştir. Birinci Samnit Savaşı MÖ 343-341 arasında meydana gelmiş; ancak iki taraf da kesin galibiyet alamamış ve barış antlaşması yapılmıştır. MÖ 327-304 arasında gerçekleştirilen ikinci Samnit Savaşı Romalıların lehine bir barış antlaşmasıyla sonuçlanmıştır. Üçüncü Samnit Savaşı'nda ise (MÖ 298-290) Roma, Samnitler ve müttefiklerine karşı zafer kazanarak Latium’un yanı sıra Orta İtalya’nın güneyinde de güçlü bir konuma gelmiştir. Minoru Iizuka Minoru Iizuka (, d. 6 Şubat 1933), Japon güreşçi. Serbest kategorisinde mücadele etmiştir. Melbourne'deki 1956 Yaz Olimpiyatları'ndaki 57 kg kategorisinde ülkesini temsil etti. Manila'daki 1954 Asya Oyunları ile Tokyo'daki 1958 Asya Oyunları'nda, aynı kategoride altın madalya kazandı. Kayıp Ruhlar Şehri Kayıp Ruhlar Şehri, Cassandra Clare tarafından yazılan, fantastik bir seri olan Ölümcül Oyuncaklar serisinin beşinci kitabıdır. "Kayıp Ruhlar Şehri", 8 Mayıs 2012 tarihinde yayınlanmıştır ve ardından da serinin son kitabı olan Cennet Ateşi Şehri 2014 yılında yayınlanmıştır. Kitap, Simon'ın eve dönüşüyle başlıyor. Ama sonra fark ediyor ki evde garip semboller var ve eve girmesine engel oluyorlar. Simon daha sonra annesiyle konuşur ve annesi, onun "gerçek" Simon'ı öldürdüğünü düşündüğü için bunu yapmıştır. Simon, Clary'den annesinin kaybolduğu haberini alınca işler daha da karışmaya başlar. Clary ve diğerleri Seelie Kraliçesinin yardımını almaya çalışırlar, ama karşılığında takan kişilerin telepatik olarak konuşabilecekleri iki peri yüzüğünü bulmak zorundadırlar. Clary çaresizce yüzükleri bir gölgeavcısı kütüphanesinde araştırırken kütüphaneye Jace girer ve onun Sebastian ile konuştuğunu duyar. Ki bu Clary'nin kafasını karıştırır. O gece Clary uyanır ve yanında Jace'i yatarken bulur. Bir süre sonra odaya Sebastian girer. Jocelyn tarafından keşfedilmiş bir şeye bakmak için Sebastian ve Jace giderler, Clary'i geride bırakırlar. Ama Clary peri yüzüklerinden birisini Simon'a verir ve diğerini de kendisi takarak ikiliyi takip eder. Bu süre zarfında Clary, Jace'in Sebastian tarafından yönetildiğini öğrenir. Kısa süreliğine Sebastian'ın etkisinden kurtulmayı başaran Jace, Sebastian'ın planını anlatır. Lilith'in kanı ve Ölümlü Kupa'yı kullanarak kendisine bir kara gölgeavcıları ordusu yaratmak istemektedir. Jace ise tekrar etki altına girmektense kendisini Konsey'e teslim etmeyi seçer. Jace, kontrol mührüne zarar aldığında ancak Sebastian'ın etkisinden kurtulabilmektedir. Ama aynı zamanda bu olay onun ölümüne de yol açmaktadır. Jace'i kurtarmak isteyen Clare, Sebastian'ı çağırır ve mührünü iyileştirmesini ister. Bu arada Simon ve diğerleri Raziel'i çağırırlar. Simon'ın koruyucu mührü karşılığında bir melek bıçağı alırlar. Daha sonra Clary, Sebastian'ın odasını ararken kendi peri yüzüğünü bulur. Simon'a Sebastian'ın planlarını anlatır ve yardım çağırır. Savaşma sonucu yenilen Sebastian kaçar. Clare gidip Simon'dan Raziel'in verdiği kılıcı alarak Sebastian'ın peşine düşer. Onu bulamayınca kılıcı Jace'e sokar, kalbinin onlar kadar şeytani olmadığından ölmeyeceğini düşünerek. Jace yanmaya başlayınca herkes onun öldüğünü düşünür. Sebastian kılıcı hisseder. Yaptığı çoğu gölgeavcısı ölür. Jace'in ölmediği anlaşılınca iyileştirilmek için Enstitü'ye getirilir. Clare daha sonra öğrenir ki melek bıçağını Jace'de kullandığı zaman Jace'in bedenini, "kutsal ateş" kaplamıştır. Ne zaman bir adrenalin yükselmesi yaşarsa dokunduğu her şeyi yakacak vaziyette. Maryse Sessiz kardeşler ile birlikteyken onlardan birinin çantasını almıştır yanlışlıkla. Çantanın içerisinde de yaşayan Melek'ten alınmış melek kanatları bulunmaktadır. Yanındaki notta da "geliyorum" yazmaktadır. Camille'in önerisi üzerine Magnus ölümsüzlüğünü de hesaba katarak Alec'den ayrılır. Alec, Camille'i öldürme planları yaparken öğrenir ki Maureen onu vampirler arasında bir otorite kazanmak için onu öldürmüştür. Eleştiriler diğer kitaplarda da olduğu gibi biraz karmaşıktır. Kirkus Reviews, "Kitapta, Clary'nin karakter özelliklerinden dolayı dış görünüşünün üzerinde daha çok durulmuş" diyerek karmaşık bir eleştiri yapmış ve ayrıca "Goth kültürüne yakın olan hayranlar bundan zevk alacaklardır" demiştir. Manila Bulletin ise biraz daha pozitiftir ve bu kitabın serinin bir önceki kitabından (Düşmüş Melekler Şehri) daha iyi olduğunu belirtmiştir ama yine de "Kitabın girişi, "Ölümcül Oyuncaklar" serisinin ilk üç kitabının girişleriyle aynı olup yalnızca doğaüstü nesnelerin değiştiğini" söylemiştir. Horn Book Guide, "Seride kalan olaylar tam teşekküllü bir şekilde devam etmekte, ana amaç zaten tanıdığımız karakterleri bulunduran kalan maceraların devamını anlatmak" diyerek kısa ve öz bir eleştiri yapmıştır. Fred KÃ¤mmerer Alfred "Fred" Kämmerer (d. 10 Ocak 1934, Langendorf), Alman güreşçi. Grekoromen ve Serbest kategorilerinde mücadele etmiştir. Melbourne'deki 1956 Yaz Olimpiyatları'ndaki 57 kg grekoromen ve 57 kg serbest ile Roma'daki 1960 Yaz Olimpiyatları'ndaki 57 kg serbest kategorisinde ülkesini temsil etti. Chatham House Chatham House veya diğer adıyla Kraliyet Uluslararası İlişkiler Enstitüsü, 1920'de kurulan, dünya çapındaki güncel meseleleri analiz etmek amacıyla hareket eden, Londra merkezli kâr amacı gütmeyen düşünce kuruluşudur. Bu kuruluşun oluşturduğu bir kurala göre Chatham House toplantılarında konuşulan her şey kamuoyuna açıktır ancak konuşmacıların kimliği gizli tutulur. Misyonlarının sürdürülebilir, güvenli, müreffeh ve adil bir dünya kurmaya yardım etmek olduğunu açıklamışlardır. Chatham House, 2009'da Foreign Policy dergisi tarafından ABD dışındaki en iyi düşünce kuruluşu seçildi. Pennsylvania Üniversitesi'nin 2015 yılında yayımladığı bir rapora göre ise, Brookings Enstitüsünden sonra dünyadaki en etkili ikinci düşünce kuruluşu seçilmiştir. I. Dünya Savaşı'ndan sonra Almanya ile imzalanan Versay Antlaşması ile birlikte dünyada tekrar büyük ölçekli bir savaşın çıkmasını engellemek için ülkeler arasındaki uluslararası diyaloğu etkin kılmak amacıyla kurulmuştur. İlk önce Uluslararası İlişkiler Enstitüsü adıyla kuruldu. 1926 yılında İngiltere Kraliyet ailesinin imtiyazını aldı. Bu imtiyazdan sonra ismine "Kraliyet" ibaresi eklendi ve "Kraliyet Uluslararası İlişkiler Enstitüsü" adını aldı. Fakat ilerleyen yıllarda kuruluş, bulunduğu binasının ismiyle anılmasından dolayı Chatham House adı daha yaygın hale geldi. Hiçbir resmi kuruma bağlı olmadıklarını ve düşünce ve ifade özgürlüğüne önem verdiklerine belirten bu kuruluş, 2005 yılından itibaren uluslararası ilişkilerde önemli katkılar veren kişilere veya sivil toplum kuruluşlarına/liderlerine ödül vermektedir. Ayrıca her yıl çeşitli konferanslar düzenleyip raporlar yayımlamaktadırlar. Ocak 1919'da Paris Barış Konferansı'na katılan Amerikalı ve Britanyalı diplomatlar, konferasın ardından 30 Mayıs 1919'da Lionel Curtis tarafından düzenlenen bir toplantıda, gelecekte çıkabilecek savaşları önlemek amacıyla uluslararası sorunları incelemek ve politikacıları yönlendirici analizler yapmak niyetiyle Kraliyet Uluslararası İlişkiler Enstitüsü'nü kurmayı kararlaştırdı. Ancak Britanyalı diplomatlar, enstitüyü diğerlerinden ayrı olarak Temmuz 1920'de Londra'da ayrı olarak kurdu. Amerikalılar ise New York'ta, Dış İlişkiler Konseyi'ni kardeş enstitü olarak kurdu. 1923 yılında Albay RW Leonard, Westminster'da bulunan bir evi yeni kurulan enstitüye bağışladı. Böylece bu bina enstitünün merkezi olmuştur. Chatham House ismi de adını o binadan aldı. Enstitü, kurulmasının ardından ilk olarak altın standardının uluslararası kambiyo problemini ele aldı. Bu amaçla iktisatçılardan oluşan bir kurul toplandı. John Maynard Keynes gibi önde gelen ekonomistleri içeren bu grup, I. Dünya Savaşı sonrası gittikçe bozulan uluslararası para standartları konusunda 3 yıllık bir çalışma yaptı. Tam da bu çalışmaların sona erdiği tarihte, Eylül 1931'de Birleşik Krallık, altın standardından çekildiğini ilan etti ve bundan böyle İngiliz Milletler Topluluğu ülkelerinde İngiliz sterlininin standart olarak kabul edileceğini açıkladı. Bu süre zarfında Chatham House, dünya siyasetinde önde gelen devlet adamlarının İngiltere'yi ziyaret ettikleri zaman sıklıkla uğradıkları bir düşünce kuruluşa dönüştü. Örneğin Mahatma Gandi, enstitüyü 20 Ekim 1931'de ziyaret etmiş ve burada ‘Hindistan'ın Geleceği’ üzerine ünlü konuşmasını yapmıştır. 1933 yılında Chatham House, o yıllarda bağımsızlık taleplerini daha güçlü bir şekilde dile getiren eski sömürge ülkeleri ile Birleşik Krallık arasında iletişim kuran bir rol üstlendi. Bu doğrultuda ilki 1933'te başlatılan ve 1955'e değin süren bir dizi konferans düzenlendi. İkinci Dünya Savaşı'nın ve The Blitz bombardımanlarının başlamasının ardından kuruluş başkanı Lord Astor, Enstitü'nün Londra'dan uzaklaştırılmasına ve kırsal kesimde bulunan Oxford'da taşınmasına karar verdi. Savaş yılları boyunca Enstitü, düşmanların tarihsel ve siyasî geçmişine ve çeşitli diğer konularda uluslararası basına analizler ve raporlar yazdı. Enstitü ayrıca akademisyenlere ve silahlı kuvvetlere ek hizmetler de sağladı. Örneğin Nazilerden kaçıp mülteci statüsünde olan akademisyenlere araştırma merkezleri açtı. Savaş boyunca Britanya'dan ayrılan bazı enstitü üyeleri, ABD'ye giderek orada IMF ve BM gibi kuruluşlarda aktif rol aldı. Savaş bittikten sonra bu üyelerin enstitüye geri dönmesi, Chatham House'un yeni bir ivme ve itibar kazanmasını sağladı. Chatham House Ödülleri, 2005 yılında başlatıldı ve her sene, önceki yılda uluslararası ilişkilere önemli katkıda bulunan kişilere verilmeye başlandı. Ekim 2005'te Kraliçe II. Elizabet, dönemin Ukrayna Cumhurbaşkanı Victor Yuşçenko'ya ilk ödülü sundu. Ocak 2013'te Enstitü, her ülkeden siyasetçilere yönelik olarak, uluslararası ilişkiler odaklı ve 12 aylık özel bir eğitim programı alabilmelerini sağlayan "Liderlik Akademisi" kurduğunu ilan etti. Yüzyıllık Mühür Yüzyıllık Mühür, Çanakkale Savaşı’nın isimsiz kahramanlarının destansı hikâyelerini anlatan dönem türündeki Türk dizisidir. Dizi TRT1 kanalında 11 Temmuz 2016 tarihinde haftalık dizi olarak yayına başlamış ve üç ana başlıktan oluşmuştur (Genç Kahramanlar", "Kadın Kahramanlar", "Gayrimüslim Kahramanlar"). Her başlık beş bölüm olarak tasarlanmıştır. Dizinin yönetmenliğini Mehmet Bahadır Er, senaristliğini ise Taylan Işıklar, Volkan Girgin, Ramazan Şengül ve Yasin Kaya üstlenmiştir. Dizinin oyuncu kadrosunda, Yiğit Özşener, Kemal Uçar, Barış Küçükgüler, Ali Akdal, Yusuf Güney, Selda Alkor, Nesrin Cavadzade, Hayal Kahraman Özalp, Mehmet Ali Nuroğlu, Cemal Toktaş, Mehmet Esen, Mehmet Can Mincinozlu gibi tanınmış oyuncuların yanı sıra Türk ve düşman askerlerini canlandıran birçok oyuncu ve figüran yer almaktadır. Her bölümünde farklı bir kahramanlık hikâyesinin anlatılacağı dizinin çekimleri için özel set kurulmuş ve çekimler İzmir Aliağa’nın tarihi Osmanlı köyü Güzelhisar’da gerçekleştirilmiştir. Yapımcılığını Galibarda Fikir Sanat adına Miraç Kazancı’nın üstlendiği Yüz Yıllık Mühür dizi projesi, yaklaşık yüz kişilik bir ekibin beş ay süren çalışması sonrasında çekimleri tamamlanmıştır. Vedat, İstanbul Darülfünun'da İktisat eğitimi almakta olan, fenni bilimlere önem veren, hırslı, toplumun geri kalanından kopuk, entelektüel biridir. Savaşa katılmayı aklının ucundan geçirmeyen Vedat, devletin geleceği için okumuş insanlarında hayatta kalması gerektiğini savunur. Aşık olduğu kadın olan Gülşah'la evlenip İstanbul'da mutlu bir hayat sürme hayalleri kurar. Gülşah’ın babası ve abisinin cepheye gitmesiyle, Gülşah da Vedat'ın aşırı düşüncelerine katılmamaya başlar. Vedat, önünde cepheye gitmekten başka bir seçenek kalmadığını düşünür. İşlerin savaşla çözülmediğine inanan Vedat, cephede yaşadıklarından sonra fikrini değiştirecektir. Vedat rolünü Serkan Kuru canlandırmaktadır. Aleko, içine kapanık, işinden ve sevdiği kız olan Zeynep’ten başka şeylere çok önem vermeyen biridir. Çanakkale civarında bir Rum köyünde yaşayan Aleko ustası Aleksi’nin fırınında çıraklık yapmaktadır. Hayatı savaşla birlikte altüst olur. Zeynep’le düşledikleri evde yaşamaktan başka bir şey düşünmeyen Aleko, yaşadıklarıyla Çanakkale Savaşı’nın ne kadar hayati bir savaş olduğunu öğrenir. Eğer bu savaş kazanılamazsa bu topraklarda düşlenen hiçbir yuva hayalinin gerçekleşme ihtimali kalmayacaktır. Aleko rolünü Ali Akdal canlandırmaktadır. Uzun zamandır cephede savaşmakta olan Durmuş, içine kapanık, sinirli denilebilecek mizaca sahip biridir. Ciddi, sululuğu sevmeyen bir tarzı vardır. Birçok konuda yetenekli ve becerikli bir gençtir. Dışarıdan ruhsuz gibi gözüken Durmuş, gerçekçi, somut düşünen biridir... Küçük Ali gönüllü olarak cepheye geldiğinde Binbaşı Hilmi, Küçük Ali’yi Durmuş’un yanına verir. Durmuş’un Küçük Ali'yle geçirdiği vakitler, ondaki bu duygusal yanı ortaya çıkartır. Ali'yi kardeşi gibi görmeye başlar. Küçük Ali, Aleko’nun köylüsüdür. Geçimini köylülerin hayvanlarına çobanlık yaparak sağlamaktadır. Ailesini savaşta kaybeden Ali, yardım sever, fedakâr, kalbinde iyilikten başka bir şey taşımayan biridir. Köye yapılan baskınlar sonucu Çanakkale cephesinde savaşmaya gider. Cephede ufak tefek gözüktüğünden dolayı herkesin ilgisini çeker. Herkes küçük bir çocuk gibi davranmaktadır ona, fakat cesareti karşısında ona saygı duymaya başlayacaklardır. Durmuş rolünü Kemal Uçar, Ali rolünü Barış Küçükgüler canlandırmaktadır. İbrahim, hırslı, gösterişli biridir. Babası Selami, Balkan Savaşı’ndan bu yana cephelerdedir. İbrahim'in annesi Fatma artık, İbrahim'in de cepheye gitmesi gerektiğini düşünmektedir. Fakat İbrahim bunun yerine çetelere katılıp asker kaçağı olmaya karar verir. Yaptığı hatalardan sonra pişman olan İbrahim, annesi Fatma'dan helallik alamaz. Cepheye gitme fırsatı bulan İbrahim, ölmeden babasından helallik almak istemektedir. İbrahim rolünü Yusuf Güney canlandırmaktadır. Binbaşı Hilmi, Trablusgarp Savaşı’nda, Balkan Savaşları’nda çarpışmış, tecrübeli bir askerdir. İyi kalpli, babacan bir mizaca sahip olan Hilmi, aynı zamanda taviz vermeyen, kararlı bir askerdir. Komutasındaki tüm askerlere evladı gibi yaklaşır. Çanakkale Savaşı’nda Karargâh Komutanlığı yapmaktadır. İçinde bulunduğu koşullar pek de iç açıcı değildir. Elindeki yetersiz bir birlikle düşmana direnmesi gerekecektir. Hilmi rolünü Yiğit Özşener canlandırmaktadır. Önemli bir bürokrat olan Nusret Paşa’nın kızı olan Perihan, iyi eğitim almış, konakta dadılar, aşçılar ve hizmetçilerle büyümüş bir paşa kızıdır. Narin bir yapıya sahip olan Perihan, annesi öldüğünden beri iyice içine kapanmıştır. Babası sürekli görevde olduğu için aile sevgisi tatma fırsatı olmaz. Perihan’a Fransızca dersi vermek için düzenli olarak konağa gelen Hüseyin Celal, bir gün Perihan’a aşkını itiraf eder. O an kuzenlerinin de orada olmasıyla Perihan bu durumdan utanır ve Hüseyin Celal’i kaba bir şekilde ret eder. Yaptığından pişman olan Perihan kendini affettirmek için Hüseyin Celal’i bulmaya gittiğinde onun cepheye gittiğini öğrenir. Hüseyin Celal’e aşık olduğunu fark eden Perihan Hemşire olarak Çanakkale’ye gidebileceğini öğrenir ve artık kendini hayat karşısında kanıtlama zamanının geldiğini düşünür. Tüm ev halkını şok edecek bir kararla Çanakkale’ye gitmeye karar verir. Daha önce kendi yemeğini dahi hazırlamamış olan bu genç kız Çanakkale’de gerçek hayatla karşılaşacak ve kim olmak istediğini ve kendi yeteneklerini keşfedecektir. Paşa kızı olan Perihan, iyi eğitim almış, konakta büyümüş olsa da babasının cephede oluşu ve annesini kaybetmesinin ardından aile sevgisinden yoksun kalmıştır. Sevdiği adamın da Çanakkale’ye gitmesi ile hemşire olarak Çanakkale’ye gitmeye karar verir. Perihan rolünü Hayal Kahraman Özalp canlandırmaktadır. Balkan savaşında ailesinin ölümüne henüz küçük bir kızken şahit olan Ayşe, intikam duygusuyla büyür. Dedesiyle yaşayan Ayşe, dedesinden çok iyi silah atmayı öğrenir ve zamanının çoğunu avlanarak geçirir. Böylesi bir av sırasında duyduğu silah sesleri üzerine, köylerden gönüllü asker toplamak için gelen Hüseyin Teğmen ve askerlerinin düştüğü pusuyu görür. Keskin nişancılığıyla askerleri eşkıyaların elinden kurtarır. Ne kadar diretse de Hüseyin, Ayşe’nin cepheye gelmesine razı olmaz. Bir yolunu bulup gönüllü kafilesine katılan Ayşe’yi Hüseyin fark ettiğinde ise artık Çanakkale’ye varmak üzerelerdir. Hemşire olarak görev alan Ayşe yaptığı işten memnun değildir. Düşmanla savaşmak için yanıp tutuşan Ayşe gizli gizli düşmanın yanı başına kadar sokulup keskin nişancılığıyla düşmana korku salmaya başlar. Eğitimli bir hemşire olan Perihan’la sürekli sürtüşen ve onu çok hanım hanımcık bulan Ayşe, zamanla Perihan’dan kadınlığı öğrenecek ve Perihan’a da cesur bir insan olmayı öğretecektir. Ayşe rolünü Nesrin Cavadzade canlandırmaktadır. Avustralya asilzadelerinden Lord Byron’un kızı olan Elizabeth, iyi eğitim almış, kendinden emin bir mizaca sahip genç kızdır. Okuldan arkadaşı Harvey’le babasının itirazlarına rağmen nişanlanmayı başarmıştır. Babası Byron, Harvey’in Çanakkale Cephesine gönderilmesi için bütün nüfusunu kullanır. Savaş konusunda, barışçıl düşüncelere sahip olan Harvey’i Çanakkale’de zorlu bir süreç beklemektedir. Elizabeth tüm bu olanların babası tarafından organize edildiğini anlar. Bir süredir haber alamadığı Harvey’in peşine Çanakkale’ye gitmeye karar verir. Çanakkale’de hemşire olarak görev alan Elizebeth, kendisine aşık ve hırslı bir binbaşı olan William tarafından karşılanır. Nişanlısı Harvey’in vatana ihanetle yargılandığını öğrenir. Elizabeth, William’ın bir şeyler çevirdiğini çok geçmeden anlayacak ve onun foyasını boşa çıkartacaktır. Elizabeth rolünü Gökcan Gökmen Kuru canlandırmaktadır. Hatice, babasını cephede şehit vermiş, abisi cephede olan, annesini de genç yaşta kaybetmiş bir genç kızdır. Köyde Dedesi İlyas ile yaşamaktadır. Çocukluktan beri beraber büyüdüğü Hasan, Hatice’ye sular seller gibi aşıktır fakat asker yolu gözlemekten korkan Hatice, Hasan’a yüz vermemektedir. Hasan ise annesi Zeliha ve henüz bebek olan kardeşi Mahmut ile beraber yaşamaktadır. Babası yıllardır cephede olan Hasan’da askere gideceği günü dört gözle beklemektedir. Zeliha oğlunun askere gideceğini biliyordur ve kendini bu duruma hazırlamıştır. Hatice’yi öz kızı gibi seviyen Zeliha, Hatice’nin korkularını anlar ve ona yol gösterir. Zeliha’nın oğlu Hasan cıva gibi bir asker olur. Gün gelir savaş gelip köyün kapısına dayanır. Karargâha ulaştırılmak üzere cephanelik dolu bir cemse köye sığınır. Eşkıyalardan ve düşmandan kaçmakta olan bu askerlere köylüler sahip çıkar. Fakat vakit çok azdır ve düşman hemen arkalarındadır. Zeliha ve Hatice, köyün diğer kadınlarıyla beraber cephaneliği bir kağnıya koyup yola çıkarlar. Zeliha ve Hatice canları pahasına cephaneli karargâha ulaştırmak için zorlu bir yolcuğa çıkarlar. Hatice rolünü Ecem Okçular, Zeliha rolünü Onuryay Evrentan Atasalihi canlandırmaktadır. Dudu kadın, kocasını ve iki oğlunu şehit vermiş bir anadır. Küçük oğlu Ahmet’ten başka kimsesi kalmamıştır. Artık Dudu Kadın’ın varı yoğu Ahmet’tir. Dudu, Ahmet’inde cepheye gitmesinden çekinmektedir. Aile durumundan askerden muaf olan Ahmet’in ise kanı kaynamaktadır. Ahmet’te diğer akranları gibi asker olmak istemektedir. Oğlunu cepheye göndermemek için yoğun çaba harcayan Dudu, bunu başaramaz. Oğluyla büyük bir kavgaya tutuşur. Bunun üzerine Ahmet bir sabah gizlice evden kaçar ve Çanakkale Cephesinin yolunu tutar. Oğluyla helalleşmeyen Dudu, yaptıklarından pişman olur ve oğlunun peşine yola koyulur. Maraş’tan, Çanakkale’ye çetin bir yolculuğa çıkan Dudu Kadın, yol boyunca savaşta olan bir devletin yaşadıklarına yakinen tanıklık eden, ihaneti ve sefaleti görür. Ama hiçbir şey onu yolundan döndüremeyecektir. Dudu rolünü Selda Alkor canlandırmaktadır. Eleni, elli yaşlarında köylü bir rum kadınıdır. Terkedilmiş bir köyde tek başına yaşayan Eleni ailesini savaş yüzünden kaybetmiştir. Köyde beraber yaşadığı diğer Rum ailelerin ise bir kısmı ya karşı saflara geçmiş ya da can derdine düşüp başka yerlere sığınmıştır. Ama Eleni köyünü beklemekte kararlıydı ve burayı düşmana teslim etmeyecekti. Civardaki Rum eşkıyalar köylere gelip yağma yaparken, Eleni silahıyla köyünü bekliyordu. Gelen çetecileri silahıyla kovalıyordu. Bir gün iki Osmanlı askeri önemli bir bilgiyle köye sığınır. Memiş ve Kerim. Kerim ağır yaralıdır. İngilizler, Osmanlı ordusunu arkadan saracak şekilde bir çıkarma planı yapar ve bu istihbaratta Kerim ve Memiş’tedir. İngiliz komutan Vincent, askerleriyle Kerim ve Memiş’in peşine düşer. Eleni zor durumda olan bu askere yardım etmeye karar verir. Kerim şehit düşmüştür. Memiş ve Eleni ve İngilizleri atlatarak köyden çıkmayı başarırlar. Arkalarında İngiliz birliği ve önlerinde Rum çeteler olduğu halde bu önemli bilgiyi karargâha ulaştırmak için zorlu bir yolculuğa çıkarlar. Eleni rolünü Rüchan Çalışkur canlandırmaktadır. Artaki yetiştirme yurdunda büyüyen bir Ermeni’dir. Müzikal yeteneklerinden dolayı Mızıka-i Hümayun’da çalışmaktadır. Aşık olduğu Ermeni bir kız olan Manolya’yla evlenebilmek için çabalamaktadır. Canlı, neşeli, çevresi tarafından oldukça sevilen bir çocuktur. Artaki Manolya’ya evlenme teklifi eder ve Manolya kabul eder. Artaki babası gibi sevdiği Mızıka-i Hümayun komutanı Albay Raşit’in desteğiyle evlenir. Düğün günü esirgeme kurumunda beraber büyüdüğü ve kardeşim dediği Pogos2un hain bir saldırısı ile Albay Raşit ölür. Pogos gizli bir örgüte hizmet etmektedir. Bu andan itibaren Pogos, Artaki’nin can düşmanı haline gelir. Pogos Çanakkale çevresinde hain emellerine devam etmektedir. Artaki ise bunun üzerine çok sevdiği Manolya’yı arkasında bırakır ve Çanakkale cephesine gönüllü olarak yazılır. Artaki rolünü Cemal Toktaş canlandırmaktadır. Altmış yaşında tıp dersleri veren Yahudi bir doktordur ve Üniversite hocasıdır. İstanbul’da ailesiyle yaşamaktadır. Bilgi olarak donanımlı, babacan, insan ilişkilerinden anlayan, insan yetiştirmeyi ilke edinen bir adamdır. Eğitimi, gençleri ve okulu çok sever. Savaşın getirdiği olağanüstü koşullar Moris’in bütün öğrencilerini cepheye sürer. Öğrencilerinin eğitimini henüz tamamlamadığını düşünen ve bu seferberliğin onlar için kötü olduğuna inanan Moris içine kapanır. Bir gün oğlu gibi gördüğü öğrencilerinden Selim’in nişanlısı Hatice, Selim’den haber alamadığını söylemek için çıkagelir. Cepheye gidip Selim’i bulmaya kararlı olan bu genç kızı Moris tek başına yollayamaz. Moris Çanakkale cephesine vardığında durumun oldukça vahim olduğunu ve öğrencilerinin dağılmış vaziyette olduğunu fark eder. Cephedeki sıhhiyeyi toparlamak için sorumluluk almaya karar verir. Moris rolünü Mehmet Esen canlandırmaktadır. Kırk yaşında, Ermeni, vatansever bir Osmanlı subayıdır. Sabırlı, sakin mizaçlı bir adamdır. Aile hayatını sever, karısına ve ailesine çok bağlıdır. Osmanlı Devleti’ne de yürekten bağlıdır ve bekası için var gücüyle çalışır. Askeri okula gitmeyi kendi istemiştir. Savaş koşullarının getirdiği olağanüstü koşullar Vardvan’ı belli kararlar almaya iter. Babası görevinden istifa etmesi gerektiğini düşünür. Babası Tatos, Vardvan’ı askeriyeden uzaklaştırmak için bir tuzak kurar. İngiliz saflarında savaşmış olan ve cephede ölen abisi gibi Vardvan’ın da gönlünün İngiliz saflarında olduğu şeklinde Vardvan’ın komutanlarına bilgi verir. Bunun üzerine Komutanlar Vardvan’a şüpheli gözüyle bakar ve askeriyeden uzaklaştırılır. Vardvan son çare gönüllü olarak cepheye yazılır. İsteği sonucu cepheye gider ancak burada da şüpheli bakışlar üstündedir. Vardvan sabırla kendisine güvenileceği umudunu besler. Sonunda komutanlarını güvenini kazanmış bir şekilde çarpışarak ölür. ŞEHİT OLUR... Vardvan rolünü Mehmet Ali Nuroğlu canlandırmaktadır. David, genç yaşında Fransa’ya eğitim için gider. Zengin bir aileden gelmektedir. Okulu bitirip Osmanlı’ya döndüğünde gazetecilik yapmak ister. Avrupa’dan aldığı son teknoloji bir Fotoğraf makinesi getirir. Aldığı eğitimlerden dolayı çok önemli bir gazeteci olduğuna inanan David, Ahval gazetesine girer ve gazetenin sahibi Cevdet sayesinde sıradan haberlerin peşinde koşan ve işin pratiğinden bihaber olan sıradan bir muhabir olduğunu keşfeder. Edindiği tecrübelerle aklı başına gelen David elle tutulur bir şeyler yapmayı kafasına koyar ve Cephede savaşan Gayrimüslim kahramanların peşine düşer. Yüzbaşı Vardvan’ın askeri becerilerini, Eleni’nin fedakârlıklarını, Moris’in doktorluk becerilerini ve Artaki’nin intikamını izler ve bunlardan tüm ülkenin ve dünyanın haberdar olmasını sağlar. David rolünü Mehmet Can Mincinozlu canlandırmaktadır. William Kerslake William Roy Kerslake (27 Aralık 1929, Euclid - 29 Eylül 2015), Amerikalı güreşçi. Grekoromen ve Serbest kategorilerinde mücadele etmiştir. Helsinki'deki 1952 Yaz Olimpiyatları'ndaki +87 kg serbest, Melbourne'deki 1956 Yaz Olimpiyatları'ndaki +87 kg serbest ve Roma'daki 1960 Yaz Olimpiyatları'ndaki +87 kg serbest kategorilerinde ülkesini temsil etti. Meksiko'daki 1955 Pan Amerika Oyunları'nda +87 kg serbest kategorisinde altın madalya kazandı. Pembe Başlıklı Kız Pembe Başlıklı Kız, Osman Hamdi Bey'in Haziran 1904'te yaptığı yağlı boya tablo. Tabloda Batılı tarzda giyinmiş Pembe bir başlık ve başlık ile yakın tonda bir elbise giyen kız çocuğu açık bir alanda ayakta durmaktadır. Resimde Osman Hamdi Bey'in, 4 Eylül 1893 - 1 Ağustos 1958 yılları arasında yaşamış olan kızının 11 yaşındayken yaptığı portresi görülmektedir. Nazlı, Osman Hamdi Bey ile Mary/ Naile Hanım'ın son çocuğudur. Eser, yapıtlarında model olarak kendisi, ailesi ve yakınlarını kullanan Osman Hamdi Bey'in aile portreleri arasında yer almaktadır. Osman Hamdi Bey'in akrabası olan Edhem Eldem'in aktardığına göre; Osman Hamdi Bey'i 1908 ihtilalinden hemen sonra ziyaret eden Maurice de Sorgues adlı Fransız gazeteci o zamanlar 15 yaşında olan Nazlı'ya dair bilgiler vermiştir. ""Bir öğleden sonra Hamdi Bey'i evinde Renan'ın bir cildini tekrar okurken bulma şansına sahip oldum . bir de Madame Hamdi Bey ile babasının karakterine sahip olan ve büyük bir sanatçı gibi Chopin ve Beethoven yorumlayan zarif Nazlı'yı da görebildim"." Osman Hamdi Bey'in resimlerine ve ailesine ilişkin pek çok belge Tarih profesörü Edhem Eldem'in "Osman Hamdi Bey Sözlüğü" adlı yapıtında mevcuttur. Eldem, bu kitapta Nazlı'nın hatıra defterinde bulunan notaların fotoğrafını da paylaşmıştır. Akademik, çizgisel üslubu ile pek çok oryantalist tablo yapmış olan Osman Hamdi Bey'in portre çalışmalarının çoğunda çizgisel tarzını terk ettiği ve tuşlarla çalışmayı ön plana çıkardığı görülmektedir. Pembe Başlıklı Kız adlı kızı Nazlı'yı resmettiği tablosunda da bu özellik görülür. Nazlı'nın beyaz elbisesinde fırça darbeleri rahatlığı dikkat çekicidir. Osman Hamdi Bey'in Nazlı'nın annesi olan Naile Hanım Portresi'nde de benzer bir yaklaşımı benimsediği görülür. "Pembe Başlıklı Kız" açık alanda resmedilmiştir. Osman Hamdi Bey'in gerek portrelerinde gerekse kompozisyonlarında imzadan başka tarih de mevcuttur "Pembe Başlıklı Kız" portresi de imzalı ve tarihlidir. Arka planında yeşil yapraklar görünmektedir. Osman Hamdi Bey 1905 yılında Nazlı'nın bir portresini daha yapmıştır. Eser, Pera Müzesi Oryantalist Resim Koleksiyonu içinde yer almaktadır. Osman Hamdi Bey'in kardeşi İsmail Galib’in 4. kuşaktan torunu Boğaziçi Üniversitesi Tarih Bölümü öğretim üyesi Prof. Dr. Edhem Eldem'in ""Making Sense of Osman Hamdi Bey and his Paintings", in: "Muqarnas: An Annual on the Visual Culture of the Islamic World" adlı" eserini inceleyebilirsiniz. Max Beerbohm Sir Henry Maximilian "Max" Beerbohm (24 Ağustos 1872 – 20 Mayıs 1956), İngiliz yazar, karikatürcü ve tiyatro eleştirmeni. Victoria dönemi İngilteresi'nin aydınları üzerine yaptığı taşlamalarla tanınır. Londra'da doğdu. Genç yaştan itibaren Victoria döneminin aydınları içerisinde yer aldı. 1892 yılından sonra "Strand" dergisinde karikatürleri yayımlanmaya başladı. Daha sonraları Oxford'da öğrenimini sürdürürken yazdığı mizah denemeleri olan "Yellow Book" yayımlandı. 1896 yılında denemelerini "The Works of Max Beerbohm" ("Max Berbohm'un Yapıtları") isimli kitapta topladı ve dönemin ünlüleri üzerine yaptığı karikatür-portreleri "Caricatures of Twenty-five Gentlemen" ("Yirmi Beş Bayın Karikatürleri") ismiyle yayımladı. 1898 yılında "Saturdey Review" dergisinde tiyatro eleştirileri yazmaya başladı. 1910 yılında İngiliz tiyatro oyuncusu Florence Kalin ile evlendi, İtalya'nın Rapolla kentinde yaşamaya başladı. II. Dünya Savaşı sırasında kısa bir süre İngiltereye dönmesi dışında ölene dek aynı kentte yaşadı. 1956 yılında öldü. Amazon Muhafızları Amazon Muhafızları, Libya'nın eski lideri Muammer Kaddafi'nin 1980'lerin başında kurulan tamamen kadınlardan oluşan 200 kişilik bir koruma birliği idi. Joseph T. Stanik'e göre Kaddafi kadın korumalarından oluşan bir kadro istihdam etmesinin nedeni silahlı bir kişinin bir kadına ateş etmesini zorlaştıracağını inanmasıydı. Bununla birlikte bazı yazarlar gerçekte kadın korumaları Kaddafi'nin bilinen eksantrik şovmenliği ve etrafındaki kadınlara olan sevgisi olarak açıklamışlardır. Kaddafi genellikle Amazon Muhafızları'nın güvenlik veya temizlik amacıyla görevlendirilmiş 15 üyesi ile seyahat ederdi. Amazon Muhafızı adayları kendileri için yapılan özel bir akademide ateşli silahlar ve dövüş sanatları eğitimi almaktaydılar ve namus yemini etmeleri ve Kaddafi tarafından özenle seçilmeleri gerekiyordu. Üyelerinin Batı tarzı savaş üniforması ve topuklu ayakkabı giymek, Batı tarzı saç stili ve makyaj yapmak gibi ayrıcalıkları bulunmaktaydı. Mitko Petkov Mitko Gospodinov Petkov (d. 12 Haziran 1926), Bulgar güreşçi. Grekoromen ve Serbest kategorilerinde mücadele etmiştir. Melbourne'deki 1956 Yaz Olimpiyatları'ndaki 73 kg grekoromen ve 73 kg serbest kategorilerinde ülkesini temsil etti. Karlsruhe'deki 1955 Dünya Güreş Şampiyonası'nda 73 kg grekoromen kategorisinde 6. oldu. Brendan Behan Brendan Francis Aidan Behan (vaftiz adı Francis Behan) ( ; ; 9 Şubat 1923 – 20 Mart 1964), İrlandalı tiyatro yazarı. Yazdığı oyunlarda İrlanda milliyetçiliği ve yenilikçi tiyatro anlayışını birleştirmiştir. Dublin'de bir kenar mahallede doğdu. O yıllar Bağımsız İrlanda Cumhuriyeti kurulalı 1 sene olmuştu. Dublin İrlanda milliyetçiliğinin ve bağımsızlık fikrinin yüksek olduğu dönemde Behan'ın aileside bağımsızlık mücadelesinde görev aldı. Babası siyas suçlu olarak hapishanedeydi. Dayısı ise İrlanda'nun ulusal marşı olan "Askerin Türküsü" 'nün bestecisi Peader Kearney'di. İlk öğretimini Fransız rahibelerinin kurmuş olduğu bir hayırevinde gördü. Daha sonraları öğrenim gördüğü İrlanda Katolik Kardeşler Okulu'ndan disiplinsizlik sebebiyle atıldı. Bir süre badanacılık yapmaya başladı. Gençlik döneminde İrlanda Cumhuriyet Ordusu'na katıldı. 16 yaşında Londra'da bir İngiliz savaş gemisini havaya uçurma eylemine teşebbüs ettiği için tutuklandı, ıslahevine gönderildi. Borstal Islahevinde 3 sene kaldı. 1958 yılında yayımlanan "Borstal Boy" ("Borstal'daki Çocuk") kitabında buradaki yaşamını anlattı. Serbest bırakıldıktan sonra Dublin'e geri dönüş yaptı. Burada bir İngiliz polis memurunun yaralanmasıyla sonuçlanan bir olaya karıştığı gerekçesiyle cinayete teşebbüsten yargılandı. 14 sene cezaya çarptırıldı. 1946 yılında genel aftan yararlanarak hapishaneden çıktı. Çıktından sonra çeşitli olaylar yüzünden 2 kez daha tutuklandı. 1948 yılında Paris'e gitti. 1950'de Dublin'e geri döndü, İrlanda Radyosu'nda "Ballad Maker's Saturday Night" ismini taşıyan haftalık radyo programı hazırladı. 1956 yılında "The Quare Fellow" oyunu Londra'daki Theatre Workshop topluluğunca sahnelenince ünü arttı. 1964 yılında şeker hastalığından öldü. 1959 Güney Amerika Şampiyonası Gunnar HÃ¥kansson Erik Martin Gunnar Håkansson (23 Temmuz 1926, Malmö - 4 Ağustos 2009, Malmö), İsveçli güreşçi. Grekoromen kategorisinde mücadele etmiştir. Helsinki'deki 1952 Yaz Olimpiyatları'ndaki 62 kg ve Melbourne'deki 1956 Yaz Olimpiyatları'ndaki 62 kg grekoromen kategorilerinde ülkesini temsil etti. Karlsruhe'deki 1955 Dünya Güreş Şampiyonası'nda 62 kg kategorisinde 3. oldu. Devrim Muhafızları (Libya) Libya Devrim Muhafızları veya Cemahiriye Muhafızları ("Liva Haris el-Cemahiriye"), Libya'nın Muammer Kaddafi döneminde rejimi korumakla görevli olan paramiliter birlikleri idi. Devrim Muhafızları askerleri Sirte'den Kaddafi'nin aşiretine mensup 3000 kişiden oluşmaktaydı ve oldukça donanımlı olup ordu envanterine alınan T-54 ve T-62 tankları, zırhlı personel taşıyıcıları, çok namlulu roketatarlar, SA-8 uçaksavar füzelerine ve ZSU-23-4 uçaksavar silahlarına sahipti. 2005-2011 yılları arasında komutanı Muammer Kaddafi'nin kuzeni Hasan el-Kebir el-Kaddafi idi. Behiştî Behişti, 15 yy.'da yaşamış Osmanlı tarihçi ve şair. 1383-1502 yılları arasını anlatan manzum Osmanlı tarihi yazmıştır. Behişti takma adıyla tanınan Ahmed Sinan Çelebi, II. Mehmed dönemi İstanbul subaşılarından Karıştıran Süleyman Bey'in oğludur. Lüleburgaz'da doğdu. II. Bayezid tarafından yetiştirildi. Bir süre sancakbeyliği yaptı. Padişah huzurunda uygunsuz harekette bulunduğu gerekçesiyle İran'a kaçtı. Herat'ta Sultan Hüseyin Baykara'nın yanına gitti. Molla Câmî ve Ali Şir Nevai gibi dönemin şairleriyle tanıştı. Hüseyin Baykara'nın II. Beyazid'e yazdığı bir mektup aracılığıyla İstanbul'a geri döndü. Padişah kerem redifli bir gazel yazdı, padişaha sundu ve bağışlandı. Ölüm tarihi net olarak belli değildir "Tarih" adlı eseri 1502'de bitirdiği için o tarihte öldüğü sanılmaktadır. Kökenoğlu Rıza Efendi Kökenoğlu Rıza Efendi, Osman Hamdi Bey'in Mevlevi dervişi kıyafetleri içinde bir erkeği resmettiği 1871 tarihli tablodur. Eser İstanbul'daki Pera Müzesi Oryantalist Resim Koleksiyonu'nun bir parçasıdır. Tabloda siyah bir fon önünde başında Mevlevi dervişlerinin giydiği sikke (külah), üzerinde cüppe (hırka) bulunan bıyıklı bir erkek resmedilmiştir. Figür, mekandan soyutlanarak tekil olarak tabloya aktarılmıştır. Eserin 1871 yılında yapıldığı göz önüne alınarak, Osmanlı İmparatorluğu'nun dağılma dönemini düşünceli bir şekilde izleyen bir figürü yansıtmakta olduğu söylenebilir. Resimdeki kişi Hamdi Bey'e benzemese de, Osman Hamdi Bey'in çekilmiş fotoğrafıyla benzerlik taşıdığından ve Osman Hamdi Bey'in çoğu tablosunun bir nevi otoportre olduğu gözönüne alınarak, Kökenoğlu Rıza Efendi eserinde de kendisini çizdiği düşünülür. Osman Hamdi Bey’in yaşadığı dönemin Türkiyesi'nde erkekler batı kıyafetleri giymekteydi; bu tabloda ise figür, Mevlevi dervişi kıyafeti ile resmedilmiştir. Osman Hamdi Bey’in diğer tablolarında da erkek figürlerin ya dinî kıyafet ya da kendi yaşadığı devirden eski zamanlara ait kıyafet giydiği görülür. Ressamın, doğu yaşantısını kuvvetle vurgulamak için tablolarında bu giysileri kullanmış olduğu düşünülür. Figürlü kompozisyonlarıyla Türk resim sanatının başarılı bir temsilcisi olan Osman Hamdi Bey, konulu resimlerinden daha fazla sayıda portre üretmiştir. Çoğunlukla aile fertlerinin portrelerini yapan ressam; aile fertlerinin yanı sıra ilginç bulduğu tipleri de resmetmiştir. Dönemin siyasî açıdan önemli kişilerinden yalnızca Enver Bey'in portresini yaptığı görülür. Bu portrelerin hepsi yağlı boya tekniğindedir, gençlik dönemine ait karakalem portreleri de vardır. Osman Hamdi Bey'in 1906Kaplumbağa Terbiyecisi eseriyle Kökenoğlu Rıza Efendi eserleri arasında şu üç nokta ortaktır: Figürler her iki tabloda da tasavvufi nesnelerle birlikte işlenmiştir. (bakınız) Kaplumbağa Terbiyecisi eserinde Osman Hamdi Bey belirgin bir şekilde terbiyecinin tasavvufla ilgilendiğini belirten objeleri meydana koymuş, işlediği nesnelerle tabloya farklı yorumlar getirilmesine olanak sağlamıştır. Ancak Kökenoğlu Rıza Efendi tablosunda Hamdi Bey özellikle figürün yüz hatlarına önem vererek durgun ve düşünceli bir yüz ifadesini meydana koymuştur. Tablonun yapıldığı yıl olan 1871, Tanzimat Döneminin bitişi olarak bilinmektedir. Böylece eser ve dönem ilişkisi kurduğumuzda ortaya çıkan tablo Osmanlı İmparatorluğu'nun dağılma dönemini düşünceli bir şekilde izleyen bir figürü yansıtmaktadır diyebiliriz. Osmanlı Kültürü Li Yuanchao Li Yuanchao (d. 20 Kasım 1950) Çin Halk Cumhuriyeti Başkan Yardımcısı. Ayrıca Çin Komünist Partisi Politbürosu üyesi ve Red Cross Society of China'nın onursal başkanıdır. Bu görevinden önce Çin Komünist Partisi Merkez Komite Sekreteryası üyesiydi ve 2007–2012 yılları arasında Çin Komünist Partisi Organizasyonu Bölümü Başkanlığı görevini yürütmüştür. 2002–2007 yılları arasında Çin Komünist Partisi Jiangsu Sekreterliği görevini üstlenmiştir. Gao Jianjin ile evlenmiştir ve Li Haijin adında bir oğlu vardır. Li 1950 yılında Jiangsu Eyaletinde Li Gancheng (李干成), Sonradan Şanghay belediye başkanı olmuş Komünist Parti yetkilisi, ve Lü Jiying (吕继英), Jiangsu'da bir komünist devrimci, çiftinin yedi çocuğundan dördüncüsü olarak doğdu. Şanghay'da bulunan Nanyang Model Lisesi'nden Çin Kültür Devrimi'nden önce 1966 yılında mezun oldu. Ardından Dafeng İlçesi'nde amele olarak çalıştı. 1972 yılında Doğu Çin Normal Üniversitesi Matematik Bölümünde okudu. Ardından Şanghay'da bulunan Nanchang Ortaokulu'nda öğretmen olarak çalışmaya başladı. Şanghay Eyaletinin Endüstri Sanat Üniversitesinde eğitmen olarak çalıştı. Haziran 1978 tarihinde Çin Komünist Partisi'ne katıldı. 1982 yılında mezun oluşunun ardından Komünist Gençlik Birliği'nin üniversite organizasyonunda liderlik pozisyonu alabilmek için Fudan'da kaldı. 1983 yılında 33 yaşındayken partinin Şanghay Komünist Gençlik Birliği başkanlığı görevine yükseldi. Kısa bir süre sonra propaganda ve ideolojiden sorumlu Komünist Gençlik Birliği Merkezi sekreteri oldu. Bu görevini 1990 yılına kadar sürdürdü. Gençlik Birliğinde geçirdiği dönemde Pekin Üniversitesi'nde Li Yining'e bağlı ekonomik yönetim alanında master yaptı. 1996 yılında Kültür Bakanı Yardımcılığı görevini üstlendi. 2001 yılında Jiangsu Eyaleti Yardımcı parti sekreterliği görevini üstlendi. Aynı zamanda Eyalet Başkanlığı görevini yürüttü. 2002 yılında gerçekleştirilen 16. Parti Kongresi'nde Merkezi Komitedeki makamını koruyamadı ve sadece değişen üye olarak seçildi. 2002 ve 2007 yılları arasında Çin Komünist Partisi Jiangsu Eyaleti Sekreterliği görevini üstlendi. Ekim 2007 tarihinde gerçekleştirilen 17. Parti Kongresinde Çin Komünist Partisi Politbürosu üyesi ve Çin Komünist Partisi Organizasyonu Bölümü Başkanı oldu. 2012 yılında yapılan 18. Parti Kongresinde ÇKP Organizasyonu Bölümü Başkanı olamadı. 2013 yılında Li, Başkan yardımcılığı görevine seçildi. Cennet Ateşi Şehri Cennet Ateşi Şehri, Cassandra Clare tarafından yazılan, fantastik bir seri olan Ölümcül Oyuncaklar serisinin altıncı ve son kitabıdır. Kitap ilk defa 27 Mayıs 2014 tarihinde yayınlanmıştır. Kitap genç bir gölgeavcısı olan Clary Fray'in maceralarını yer alırken, sonradan ortaya çıkmış kardeşi Sebastian Morgenstern ile yüzleşmesini anlatmaktadır. Bu kitap ayrıca Cehennem Makineleri ile Karanlık Sanatlar serilerindeki Tessa Gray ve Emma Carstairs karakterlerini barındırarak Gölgeavcıları evrenin bir parçasını tamamlamaktadır. Los Angeles Enstitüsünün gölgeavcıları Sebastian tarafından yönetilen karanlık gölgeavcıları ile yüzleşmek zorunda kalırlar. Karanlık gölgeavcılarından oluşan ordu Enstitü'yü pusuya düşürür ve bazıları Mark Blackthorn'u kaçırır. Geride kalan Mark'ın beş üvey kardeşi ve Emma Carstairs, Alicante'ye kaçar. Maryse Lightwood, New York Enstitü'süne, dünya çapındaki beş Enstitü'ye yapılan saldırılar hakkında Alicante'de acil yapılacak bir toplantıyı bildirir. Clary, Simon'ı Maia ve Kyle'ın korumasında bırakarak Enstitü'den ayrılır. Ama yine de Simon, Maureen Brown ve vampir yardımcıları tarafından Maureen'in kocası olması amacıyla kaçırılır. Daha sonra Raphael onu kurtarır ve Alicante'ye güvenli bir şekilde varmasına yardım eder. Preator Lupus, kurt adam birliği; karanlık avcılar, Jordan ve Praetor Scott tarafından saldırıya uğrar ve birçok kayıp verir. Sonuç olarak da Bat ve Rufus, birlik başına geçmek için kavgaya tutulur. Maia, Rufus'u öldürerek başa geçer ve bu saçmalığı durdurur. Daha sonra başa geçen Maia, Maureen'i ayartarak kutsal sudan içmesini sağlar. Böylelikle Lily onu vampir klanının başına geçmesi için talepte bulunacaktır. Alicante'de, Emma ve Julian Blackthorn ölümlü kılıç ile sorguya çekilirler. Morgenstern ailesinden kalan mirası kabul etmeyi seçen Clary, kardeşi Sebastian'ın kılıcı Phaesphoros'un ikizi olan Heosphoros'u kendi kılıcı olarak kabul eder. Seelie Kraliçesi artık Sebastian'ın safına geçer. Ardından da Meliorn'dan aşağı dünya temsilcilerine (Jocelyn Fray, Luke Garroway, Magnus Bane ve Raphael) kendilerine katılmalarını söylemesini ister. Hepsi teklifi reddedince de onları kaçırıp iblislerin krallığı olan Edom'a getirir. Sonunda bir karanlık avcı, Clary ve Jace'e teslim etmeleri için Konsey'e bir ültimatom verir. Clary, Jace, Simon, Isabelle ve Alec Lightwood; Seelie Kraliçesini zorlayarak kendilerini Edom'a göndermesini isterler. Sebastian ile yüzleşen Clary, onun yanında yer alma teklifini reddeder ve onu Heosphoros ile yaralar. Bu da onu geçici olarak Clary'nin zaten sahip olması gereken kardeşi Jonathan Morgenstern'e çevirir. Daha sonra da Jonathan, Ölümlü Kupa'yı yok ederek Luke'un kız kardeşi Amatis de dahil olmak üzere bütün karanlık avcıları öldürür. Edom'dan kaçmak için, Magnus babası Asmodeus'u çağırır. Babası ölümsüzlüğünü ve hayatını verirse bir kaçış yolu olduğunu söyler. Simon, daha iyi bir seçenek sunar, ölümsüzlüğü ve gölge dünyası anılarını vermesidir o da. Konsey, perileri cezalandırır ve Emma'yı Blackthorn ailesinin yanına yollarlar. Alec ve Magnus tekrar bir araya gelir. Bu arada Clary, Jonathan'ın küllerini Lyn gölüne saçar ve Simon için yas tutar. Birkaç ay sonra Jocelyn ve Luke sonunda evlenirler. Düğünlerine birçok gölgeavcısı ve aşağı dünyalı bir arada katılır. Simon, gölge dünyası anılarını ve Isabelle'den ile olan ilişkisini biraz hatırlamaya başlar. Düğüne katılan Tessa Gray ve Jem Carstairs (Zachariah) kendilerini Clary'e tanıtırlar. Entertainment Weekly kitaba B+ vermiş ve "Hayattaki sadece birkaç şey uzun zamandır beklenen mutlu bir sondan daha tatmin edicidir ki bu da tam Clare'lik bir iş" diyerek olumlu bir eleştiri yapmıştır. The Guardian ise yine oldukça olumlu bir eleştiri olarak "Kitabın serinin sonu için harika bir son olmasından başka ne söylenebilir bilmiyorum... Bu uzun zaman sonra bitince kalbinizde sürekli sakladığınız kitaplardan birisi" demiştir. Booklist ise biraz karmaşık bir eleştiri yapmıştır. "Kesinlikle umut ile bağlandık tekrar" School Library Journal, "Serinin hayranları kesinlikle bu son ile tatmin olacaklardır" demiştir. Bunun yanında Commonsensemedia "Heyecan verici bir bitiş!" eleştirisini yapmıştır. Glenn Gould Glenn Herbert Gould (d. 25 Eylül 1932 ö. 4 Ekim 1982) 20. yüzyılın en ünlü klasik müzik sanatçılarından olan Kanadalı piyanist. Özellikle Bach'ın klavye eserlerini yorumlarken gösterdiği teknik üstünlük ve polifonik müzik yapısını artikule edebilme yeteneğiyle ünlendi. Romantik Dönem eserlerinin çoğunu yorumlamayı reddeden Glenn Gould, her ne kadar Bach kayıtlarıyla tanınmış olsa da Beethoven, Mozart, Haydn ve Brahms gibi birçok bestecinin eserlerini yorumladı. 31 yaşında konser vermeyi bıraktı ve stüdyo kayıtlarına ağırlık verdi. Liszt'in piyano için yazdığı Beethoven senfonileri transkripsiyonlarını kaydetti. En ünlü kayıtları arasında Goldberg Çeşitlemeleri gösterilebilir. Gould ayrıca bir yazar, besteci, orkestra şefi ve yayıncı olarak bilinmekteydi. Beyaz aslan Albino aslanı olarak da bilinirler. Genelde beyaz aslanlar aslanın bir türü olan Transvaal Aslanı'nın amelanizm hastalığına yakalanmış olan aslanlardır. Bu hayvanların nesli tehlikededir. Beyaz Aslanlar’dan dünyada sadece 30 adet kaldı. Beyaz Aslanlarının çiftleşmesi doğal şartlarda olacak bir şey değildir. Çünkü bu türün devam etmesi için hem erkek geninin, hem de dişi geninin beyaz olması gerekiyor. Bu da bu aslanın üremesini güçleştiriyor. Beyaz hayvan türlerinin genellikle soğuk iklimlerde görülmesine rağmen bu nadir hayvan Güney Afrika gibi sıcak bir ülkede yaşıyor. Beyaz aslanlar, normalde oldukça sakindirler. Genelde yiyecek kaynağının bol olduğu bölgelerde yaşarlar. Genelde insanlarla aynı bölgede yaşamazlar. İlk kez 1928 yılında görüldüğü söylenen beyaz aslanların torunları sayılan günümüzdeki beyaz aslanlar Güney Afrika’da bir parkta koruma altında tutuluyor. Bu aslan türünün sadece tüyleri beyazdır. Böyle olmasının nedeni genin mutasyona uğramasıdır Bilim adamları, bu tür aslanların sayısını artırmakta başarılı olamamışlar. Araştırmacı Linda Tucker'in "Beyaz Aslanların Sırrı- Tanrı Güneşin Çocukları" adlı kitabında, bu türün ne denli zor yetiştiği ve nasıl yaşadıkları ayrıntılarıyla yer alıyor. Güney Afrika Cumhuriyeti'nde faaliyet gösteren bir çiftlikte, beyaz aslanlar elde edilmeye çalışılıyor. Temmuz 2016 Bağdat saldırıları Temmuz 2016 Bağdat saldırıları, 3 Temmuz 2016 tarihinde Irak'nın başkenti Bağdat'ın Kerrada semtinde bomba yüklü araçla gerçekleşen intihar saldırılarıdır. Saldırılar sonucu 290'dan fazla kişi öldü. Bombalı araç Bombalı araç veya bomba yüklü araç, bir araç içine yerleştirilen ve patlatılan patlayıcılardır. Genellikle yaygın olarak suikast, terör veya gerilla savaşlarında kullanılmaktadır. Abisal bÃ¶lge Abisal bölge, okyanusların 4.000 metreden 6.000 metreye kadar olan pelajik bölgeleridir. Hiçbir zaman güneş ışığı almaz ve daima karanlıktır. Alçabulak, Yardımlı Alçabulak Azerbaycan'ın Yardımlı Rayonu'nda bir köy. Arvana, Yardımlı Arvana, Azerbaycan'ın Yardımlı Rayonu'nda bir köy. Aşağı Astanlı, Yardımlı Aşağı Astanlı, Azerbaycan'ın Yardımlı Rayonu'nda bir köy. Karavuldaş, Yardımlı Karavuldaş, Azerbaycan'ın Yardımlı Rayonu'nda bir köy. Bercan, Yardımlı Bercan, Azerbaycan'ın Yardımlı Rayonu'nda bir köy. Bilne, Yardımlı Bilne, Azerbaycan'ın Yardımlı Rayonu'nda bir köy. Çanakbulak, Yardımlı Çanakbulak, Azerbaycan'ın Yardımlı Rayonu'nda bir köy. Çay Üzü, Yardımlı Çay Üzü, Azerbaycan'ın Yardımlı Rayonu'nda bir köy. Dağ Üzü, Yardımlı Dağ Üzü, Azerbaycan'ın Yardımlı Rayonu'nda bir köy. Dellekli, Yardımlı Dellekli, Azerbaycan'ın Yardımlı Rayonu'nda bir köy. Deryavar, Yardımlı Deryavar, Azerbaycan'ın Yardımlı Rayonu'nda bir köy. Engevül, Yardımlı Engevül, Azerbaycan'ın Yardımlı Rayonu'nda bir köy. Ersile, Yardımlı Ersile, Azerbaycan'ın Yardımlı Rayonu'nda bir köy. Erus, Yardımlı Erus, Azerbaycan'ın Yardımlı Rayonu'nda bir köy. Evçedulan, Yardımlı Evçedulan, Azerbaycan'ın Yardımlı Rayonu'nda bir köy. Keçelekeran, Yardımlı Keçelekeran, Azerbaycan'ın Yardımlı Rayonu'nda bir köy. Garvanke, Yardımlı Garvanke, Azerbaycan'ın Yardımlı Rayonu'nda bir köy. Gendere, Yardımlı Gendere, Azerbaycan'ın Yardımlı Rayonu'nda bir köy. Tazekend, Yardımlı Tazekend, Azerbaycan'ın Yardımlı Rayonu'nda bir köy. Gügevar, Yardımlı Gügevar, Azerbaycan'ın Yardımlı Rayonu'nda bir köy. Hamarkend, Yardımlı Hamarkend, Azerbaycan'ın Yardımlı Rayonu'nda bir köy. Tilekend, Yardımlı Tilekend, Azerbaycan'ın Yardımlı Rayonu'nda bir köy. Honuba Şıhlar, Yardımlı Honuba Şıxlar, Azerbaycan'ın Yardımlı Rayonu'nda bir köy. Zeynelezir, Yardımlı Zeynelezir, Azerbaycan'ın Yardımlı Rayonu'nda bir köy. Köryedi, Yardımlı Köryədi, Azerbaycan'ın Yardımlı Rayonu'nda bir köy. Kökmüş Kökmüş - Yenisey yazıtlarında adı geçen ve Eski Türkler çağında tarihi bir soy veya boy adı. Latin transkripsiyonu "kökmüš" şeklindedir. "Kökmüş" sözü iki kesimdir. "kök" ile "-müş". Birinci söz renk veya gök anlamını verir, ikinci söz ise -imiş sözü anlamındadır. "Gökmüş, maviymiş" anlamlarına gelmektedir. Eski TÃ¼rk dili. Tam olarak yerleri bilinmemektedir. Coğrafya olarak Güney Sibirya denilebilir. Kökmüş adlı boy adı iki yazıt taşınta yazılıdır. Biri, Hakaslar yurdunda: Hoybal yaylası Açura köyünden kuzey-batı tarafa doğru 20 km. ırakta durmaktadır. Е-26 (Oçurı) denilen taştır. Öbürü Tıva'dan, Tıvadan yazıtın bulunduğu eski yeri tam olarak bilinmemektedir. E-50 (Tıva) denilen taştır. E-50. Minusinsk müzesinde bulunmaktadır. Muz. №42, adlı numaralı yazılı taş olarak durmaktadır. Yazıların satırları taşa sayı ile yazılmıştır. Latin transkripi şöyledir. (1) täŋri qanïm älim äsizim-ä (2) kökmüš tutuq ärdäm üčün särdim (2a) adïrïldïm-a (3) tört qadasïm äsiz-e adïrïldïm-a (4) abïčγa är atïm bägdäki atïm (5) etrük bän qï... (1) дээр хааным элим кударанчыын (2) көкмүш Тутук ат-алдар ужун ондадым (2а) адырылдым (3) дөрт акым хайыраан адырылдым (4) Абычга эр адым бегдеги адым ... (5) Этрүк мен кы ... Tuvaca çeviriye açıklamalar 4. satırda «бегдеги» (Begdegi) demekle «beg» denilen sözden bulunan sıfattır. Satırda «beg adım» diye yazı kalmış diğer harfler silinmiştir. Kürekçi, Yardımlı Kürekçi, Azerbaycan'ın Yardımlı Rayonu'nda bir köy. Gersava, Yardımlı Gərsava, Azerbaycan'ın Yardımlı Rayonu'nda bir köy. Kabakdibi, Yardımlı Qabaqdibi, Azerbaycan'ın Yardımlı Rayonu'nda bir köy. Karakaya, Yardımlı Qaraqaya, Azerbaycan'ın Yardımlı Rayonu'nda bir köy. 1956 Yaz Olimpiyatları'nda Sovyetler Birliği SSCB, Avustralya'nın Melbourne şehrinde düzenlenen 1956 Yaz Olimpiyatları'na 281 sporcuyla (233 erkek, 39 kadın) katıldı. Sovyet sporcular 37'si altın, toplam 98 madalyayla ülkeler sıralamasının zirvesinde yer aldı. Lezran, Yardımlı Ləzran, Azerbaycan'ın Yardımlı Rayonu'nda bir köy. Mamulğan, Yardımlı Mamulğan, Azerbaycan'ın Yardımlı Rayonu'nda bir köy. Şele, Yardımlı Şələ, Azerbaycan'ın Yardımlı Rayonu'nda bir köy. Nekur, Yardımlı Nequr, Azerbaycan'ın Yardımlı Rayonu'nda bir köy. Nisegele, Yardımlı Nisəgələ, Azerbaycan'ın Yardımlı Rayonu'nda bir köy. Odurakeran, Yardımlı Odurakəran, Azerbaycan'ın Yardımlı Rayonu'nda bir köy. Osnekeran, Yardımlı Osnəkəran, Azerbaycan'ın Yardımlı Rayonu'nda bir köy. Peşteser, Yardımlı Peştəsər, Azerbaycan'ın Yardımlı Rayonu'nda bir köy. Fındıklıkışlak, Yardımlı Fındıqlıqışlaq, Azerbaycan'ın Yardımlı Rayonu'nda bir köy. Porsova, Yardımlı Porsova, Azerbaycan'ın Yardımlı Rayonu'nda bir köy. Separadi, Yardımlı Separadi, Azerbaycan'ın Yardımlı Rayonu'nda bir köy. S覺r覺k, Yard覺ml覺 Sırıq, Azerbaycan'ın Yardımlı Rayonu'nda bir köy. Solgard, Yardımlı Solqard, Azerbaycan'ın Yardımlı Rayonu'nda bir köy. Şefikli, Yardımlı Şəfəqli, Azerbaycan'ın Yardımlı Rayonu'nda bir köy. Cirimbel, Yardımlı Cirimbel, Azerbaycan'ın Yardımlı Rayonu'nda bir köy. Şıhhüseynli, Yardımlı Şıxhüseynli, Azerbaycan'ın Yardımlı Rayonu'nda bir köy. Şıhlar, Yardımlı Şıxlar, Azerbaycan'ın Yardımlı Rayonu'nda bir köy. Şilevenge, Yardımlı Şiləvəngə, Azerbaycan'ın Yardımlı Rayonu'nda bir köy. Şovut, Yardımlı Şovut, Azerbaycan'ın Yardımlı Rayonu'nda bir köy. Kolombiya Liberal Partisi Kolombiya Liberal Partisi (, "PLC"), Kolombiya'da sosyal demokrat bir siyasi partidir. Kolombiya Liberal Partisi 1848 yılında kurulmuş olup 20. yüzyılda Muhafazakâr Parti ile ülkenin iki büyük siyasi partisinden biri olmuştur. İki parti arasındaki gerginlikler 1948-1958 yılları arasında La Violencia adı verilen çatışmalara sahne oldu. 1958 yılında iki parti arasında ateşkes imzalandı ve Ulusal Cephe kuruldu. Parti 1999 yılından beri Sosyalist Enternasyonal üyesidir. Melikli, Yardımlı Məliqli, Azerbaycan'ın Yardımlı Rayonu'nda bir köy. Urakeran, Yardımlı Urakəran, Azerbaycan'ın Yardımlı Rayonu'nda bir köy. Yukar覺 Astanl覺, Yard覺ml覺 Yuxarı Astanlı, Azerbaycan'ın Yardımlı Rayonu'nda bir köy. Musa, Yardımlı Musa, Azerbaycan'ın Yardımlı Rayonu'nda bir köy. Velikanlı, Yardımlı Vəlixanlı, Azerbaycan'ın Yardımlı Rayonu'nda bir köy. Vergedüz, Yardımlı Vərgədüz, Azerbaycan'ın Yardımlı Rayonu'nda bir köy. Verov, Yardımlı Vərov, Azerbaycan'ın Yardımlı Rayonu'nda bir köy. Zengele, Yardımlı Zəngələ, Azerbaycan'ın Yardımlı Rayonu'nda bir köy. Yeni Abdinli, Yardımlı Yeni Abdinli, Azerbaycan'ın Yardımlı Rayonu'nda bir köy. Kanbulak, Yardımlı Xanbulaq, Azerbaycan'ın Yardımlı Rayonu'nda bir köy. Yolocak, Yardımlı Yolocaq, Azerbaycan'ın Yardımlı Rayonu'nda bir köy. Zevin, Yardımlı Zevin, Azerbaycan'ın Yardımlı Rayonu'nda bir köy. Zengeran, Yardımlı Zəngəran, Azerbaycan'ın Yardımlı Rayonu'nda bir köy. Rising Star TÃ¼rkiye (2. sezon) Rising Star Türkiye (2. Sezon), Tv8'de yayınlanan, yapımcılığını Acun Medya'nın Rising Star Türkiye yarışmasının 2. sezonudur. Jüri üyeleri Mustafa Sandal, İrem Derici, Emina Sandal & Yılmaz Morgül'dür. Sezonun ilk bölümü 11 Temmuz 2016'da yayınlanmıştır. 1. Tur 11 Temmuz'daki birinci bölümle başlamıştır. Yarışmacıların performanslarını yaptığı 2 dakikalık sürede izleyiciler akıllı telefon ve tabletlerine indirebilecekleri tv8 Yan Ekran uygulamasıyla Evet (Mavi Ok) ya da Hayır (Kırmızı Ok) diyebilirler. İstedikleri kadar yarışmacıya evet ya da hayır diyebilme hakkı vardır. %70 seyirci oylarında sınırdır. %70'i geçen performanslar jüri ile aralarındaki 6 tonluk (6000 kg) dev ekranı kaldırır ve geçer notu alır. Seyirci ile birlikte jüri de oy vermektedir ve her bir jüri üyesinin seyirci oy oranına %7 etkisi vardır. 2. Tur 29 Ağustos'ta başlamıştır. Yarışmacılar 1. turda aldıkları puanlara göre ikili eşleşerek birbirleriyle yarışıyorlar. Önce ilk yarışmacı (İlk tur puanı düşük) performansını sunuyor (Duvar hiçbir koşulda kalkmayacak). Sonra ikinci yarışmacı (İlk tur puanı yüksek) performansını sunuyor ve eğer aldığı puan ilk yarışmacının puanını geçerse hem duvarı kaldırıyor hem de üst tura çıkıyor ama geçemezse duvarı kaldıramıyor ve ilk yarışmacı üst tura geçmiş oluyor. Çeyrek Final 8 Eylül'de yapılmıştır. Yarışmacılar 1. ve 2. turda aldıkları puanlara göre ikili eşleşerek birbirleriyle yarışıyorlar. 2. Turdaki formatın aynısı kullanılır. Yarı Final 19 Eylül'de yapılmıştır. Yarışmacılar 1. ve 2. tur ve Çeyrek Final aldıkları puanlara göre ikili eşleşerek birbirleriyle yarışıyorlar. 2. Turdaki formatın aynısı kullanılır. Final 20 Eylül'de yapılmıştır. http://www.acunn.com/rising-star-turkiye Georges-KÃ©vin N'Koudou Georges-Kévin Nkoudou Mbida (d. 13 Şubat 1995, Versailles, Fransa). Kamerun asıllı Fransız futbolcudur. Süper Lig takımlarından Beşiktaş'ta forma giymektedir. 2006 yılında futbola fransa da başlayan N’Koudou çeşitli takımlarda alt yapılarda forma giydikten sonra 2011 yılında Nantes takımmda profesyonel oldu. 2016 yılında Nantes takımında forma giymeye başlayan N’Koudou iki yıl forma giydikten sonra Olimpik Marsilya takımıma transfer oldu. N'Koudou, 18 Haziran 2015'te Marseille ile beş