Bu hareket, kendini "çapulcu" olarak niteleyen dilbilimci ve siyasi eleştirmen Noam Chomsky tarafından "her yer Taksim, her yer direniş" mesajıyla desteklendi. Boyner Holding başkanı Cem Boyner de, harekete "ne sağcıyım ne solcu, çapulcuyum çapulcu" yazan bir pankartla destek verdi. Sözcük protestolar sürecinde, LMFAO'nun Party Rock Anthem ("Everyday I'm shuffling") şarkısının sözlerine gönderme yapan "Everyday I'm çapuling" ilk olarak atılan bir tweet ile gündeme gelmiştir. Fethullah Gülen, yaptığı bir konuşmada, "eylemcilere çapulcu demeyin" açıklaması yaptı. Gülen, açıklamasını insanların değişebileceği düşüncesine dayandırarak "Kim bilir sizin öyle diyeceğiniz insanlar bir gün o levsiyattan (kirli ve pis şeyler) sıyrılacak, nice yerlerde ne türlü kahramanlıklara imza atacaklardır" dedi. CHP lideri Kılıçdaroğlunun bir nikâh töreninde yeni evlenen çiftlere "Bu iki çapulcuya ömür boyu mutluluklar, onlardan yeni çapulcular bekliyorum" demesi üzerine tepki gösteren hükûmet sözcüsü Bülent Arınç "Çapulculuk özenilecek bir şey değil. Kimse çocuğunun çapulcu olmasını istemez. Milli eğitimin temel ilkelerinde çapulcu yetiştirmek var mıdır? Hangi değerlerimizin içinde olabilir. Siz bu sıfatı benimsediğinize göre kendiniz için de bu sıfatı uygun görüyor musunuz? Kızınız, oğlunuz var. Oların da çapulcu olmasını mı istiyorsunuz? Biz çapulcu değil, iyiyi, güzeli talep eden bir toplum istiyoruz." dedi. Karabük'te 2011 Türkiye genel seçimleri 12 Haziran 2011 Genel Seçimleri Karabük İli sonuçları; Karaman'da 2011 Türkiye genel seçimleri 12 Haziran 2011 Genel Seçimleri Karaman İli sonuçları; Kars'ta 2011 Türkiye genel seçimleri 12 Haziran 2011 Genel Seçimleri Kars İli sonuçları; Kastamonu'da 2011 Türkiye genel seçimleri 12 Haziran 2011 Genel Seçimleri Kastamonu İli sonuçları; Kayseri'de 2011 Türkiye genel seçimleri 12 Haziran 2011 Genel Seçimleri Kayseri İli sonuçları; Şevki Ekşi Şevki Ekşi (22 Mayıs 1965; Zonguldak), Türk kaleci. Kardemir Karabükspor'da uzun yıllar futbol oynamıştır. Biyolojik pasaport Biyolojik pasaport, sporcuların vücutlarındaki kimyasal değişimlerin düzenli olarak kaydedildiği elektronik belge. Sporcunun kimyasal bir profilini oluşturan biyolojik pasaport, kişisel normal değerlerden sapmalara bakarak, doping tespitinde otoritelere yardımcı olur. İlk kez 2008 yılında Uluslararası Bisiklet Birliği tarafından kullanılmaya başlanan biyolojik pasaportlar, zamanla diğer spor dallarında da kullanılmaya başlanmıştır. Pazar Ola Hasan Bey Pazar Ola Hasan Bey (d. 1880-85 - ö 1922) ünlü kişidir. 19. yüzyılın son çeyreği ile 20. yüzyılın ilk çeyreğinde yaşamış, esnafa söylediği işin rast gitsin anlamındaki “Pazar Ola” temennisi ile meşhur olmuş kişidir. Küçük gövdesi, iri başı ile hem yaşadığı dönem İstanbul’unda adını duyuran hem de dönem piyeslerine konu olan Hasan Bey, İstanbul mahallelerinin ölümsüz simalarından biri haline gelmiştir. Gözünde herkes eşittir. Öyle ki yolla gördüğü belediye başkanına “Pazar ola belediye başkanı başı” valiye, “Pazar ola vali başı” dilenciye ise “Pazar ola dilenci başı” gibi selamlar verip herkese eşit davrandığını kanıtlamıştır. Deliliği, toplumdan farklı olmasından kaynaklanmaktadır. Akli eksikliğini belirten hakkında herhangi bir kayda değer anlatı olmamasına rağmen yaygın Anadolu kültürünün kendinden negatif düzeyde hayat süren ve buna rağmen hayatından çok çok memnun olanlara yakıştırdığı “deli” sıfatı Pazar Ola Hasan Bey için de kullanılmıştır. Selamını alanın işinin hakikaten rast gideceği düşünülmüş, öyle ki çocuğu olmayan kadınlar bile onun yolunu gözlermiş. Pazar Ola Hasan Bey 1920 yılında geçirdiği bir trafik kazası sonucu küçük evine kapanmış iki yıl hastalık ve sakatlık çektikten sonra vefat etmiştir. Hakkında yazılmış bir kitap da bulunmaktadır. Erkan Horoz Erkan Horoz (d. 18 Mart 1980, İstanbul) Türk yazar ve müzisyen. 18.03.1980 tarihinde İstanbul, Bakırköy' de doğdu. İlk, Orta ve Liseyi bitirdikten sonra Pera Güzel Sanatlar Akademisi'nde Şan Opera eğitimi aldı. 3 yıl Raks Müzik bünyesinde Strateji ve Planlama departmanında çalışmalarda bulundu. İlerleyen süreçte "Çağdaş Ekonomi" gazetesinde Editörlük ve Fotoğrafçılık yaptı. Müziğe, edebiyata ve fotoğrafçılığa olan ilgisi küçük yaşlarda başladı. Yazma tutkusu ise zamanla en büyük silahı haline gelecekti. Yazdığı denemelerde ve şiirlerde toplumun ruhsal yapısını ve içine düştüğü ikilemleri ele aldı. Şizofrenik dönüşümün başlangıç noktası olan yaşamlarımızda oluşan derinliği kelimelerle buluşturdu. Hayatın an'lardan ve paradoks'lardan ibaret olduğunu düşünen yazar, yaşamın özüne indirgediği denemelerinde ve şiirlerinde bu olguları ustaca ele aldı. Denemeleri ve şiirleri birçok yayınevi tarafından olumsuz anlam ve manalar taşıdığından yayımlanmadı. Ama yazma sanatının özel bir yeri olduğuna inanan yazar, yazılarına ve şiirlerine büyük bir hızla devam etti. Hiçbir yere bağlı olmadan, yaşamı boyunca çeşitli iş dallarında çalıştı. Ayrıca bu oluşan farklılıkların, hayata bakış açısına ve kaleme aldığı "denemelerine ve şiirlerine" fazlasıyla etkisi olduğunu düşünmektedir. Akademik olarak Şan Opera eğitiminden sonra TRT'nin açtığı sınavları kazanarak opera üzerine çalışmalarını 5 yıl boyunca devam ettirdi. Birçok konser deneyimi ve dünyaca ünlü müzisyenlerle aynı sahneyi paylaştı. Ünlü Rus müzisyen Alexander Markov ve ona bağlı rock grubuyla birlikte İstanbul ve Yurtdışı olmak suretiyle Rock Concerto'yu seslendirdi. Nisan 2013'te piyasaya çıkmış olan "Özgül (Şiir) ve Uzaklaşmalar & yakınlaşmalar (Deneme)" adında iki kitabı bulunmaktadır. Ayrıca kişisel alanda reklam ve tanıtım müzikleri yaptı. 2007 yılında kurduğu Perihel isimli grubun solisti olarak, Heavy Metal alanında söz ve beste çalışmalarına devam etmektedir. Flawless Life Flawless Life, Özgül Gürbüz'ün yazıp yönettiği, animasyon türünde, Türk yapımı bir kısa filmdir. "Evsiz bir adamın şanslı bir günü..." şeklinde özetlenen hikâye, mükemmel yaşantının sırrını kolayca tarif etmekte. İbn-i Mülcem İbn-i Mülcem, (Abd’ûr-Rahmân İbn-i Mûlcem el-Serimî ya da Abd el-Rahman bin Mûlcem el-Murâdî) (Arapça: عبدالرحمن بن ملجم السريمي) Havârîc fırkası mensuplarından, Ali bin Ebu Tâlib’in katili. İbn-i Mülcem tarafından öldürülen Ali bin Ebu Tâlib'in Şiîlerce Mekke ve Medine'den sonra üçüncü kutsal mekân olarak kabul edilmekte olan Irak Necef'teki İmâm Ali Camii'ne defnedildiği düşünülmektedir. Havârîc fırkası mensuplarından olan aynı zamanda da İslâm Peygamberi Muhammed’in ilk kuzeni ve damadı olan Ali bin Ebu Tâlib'i öldüren kişidir. Haricîler kendi mezhebleri gereği cezalandırılmasına karar verdikleri üç kişiden, Amr bin el-Âs’ın kâtli için Amr ibn Bekr el Tamimi’yi, Muâviye bin Ebû Sûfyân’ın kâtli için El-Hâccâc el Tamimi’yi ve Ali bin Ebu Tâlib’in kâtli için de ʿAbd el-Rahman bin Mûlcem el-Murâdî’yi vazifelendirmişlerdi. ""Abd’el-Rahman bin Mûlcem"" Hicrî 18 Ramazan 40 / M. 25 Ocak 661 tarihinde Ali el-Mûrtezâ’ya Kûfe'de bir mescitte sabah ibadetini tamamlayıp ayrılmakta olduğu sırada zehirli bir hançerle suikast tertip etmiş ve Hicrî 21 Ramazan 40 / M. 28 Ocak 661 tarihinde ölümüne sebebiyet vermişti. İnfaz, 3 gün sonra Ali'nin oğlu Hasan bin Ali tarafından gerçekleştirilmiştir. Bazı kaynaklarda elleri ve ayakları kesilerek öldürüldüğü ve cesedinin yakıldığı rivayet edilmektedir. Bursaspor 2013-14 sezonu Bursaspor 2013-14 sezonu Bursaspor'un kuruluşunun 50. yılıdır. Bursaspor bu sezonda Süper Lig, Türkiye Kupası ve UEFA Avrupa Ligi'nde mücadele edecektir. 5.turdan çıkan 8 takım dörderli iki gruba ayrılmıştır. Eşelşemeler seri başı takımlar ve diğer takımlar dikkate alınarak yapılmıştır. UEFA Şampiyonlar Ligi statüsünde oynanacak karşılaşmalar bir maç evde bir maç deplasmanda şeklinde olacaktır. Melike İlgün Melike Bozok İlgün (d. 23 Haziran 1974, İskenderun), Türk sunucu, televizyoncu ve yazar. Adana'lı bir baba ile Manisa'lı bir annenin ilk çocuğu olarak 1974 yılında İskenderun'da doğdu. İlk, orta ve lise öğrenimini İskenderun'da tamamladı, İstanbul Üniversitesi Hukuk Fakülte'sinde eğitim hayatına devam etti. Kanal E, Kanal 6, Radikal Gazetesi, Kanal D ve Show TV'de muhabir olarak çalıştı. Kanal 6'da haftasonu ana haber bültenini, Show TV'de hafta içi her gece yayınlanan "Melike İlgün ile Son Haber" programını sundu. Kanaltürk'te 4 yıl ana haber sunuculuğu ve haber editörlüğü yaptı. Gazeteport 'ta köşe yazıları yazdı. İlk kitabı "Kemal'e Eren Kadınlar" Şubat 2009, ikinci kitabı "Enver Paşa'nın Sultanı" Haziran 2011'de, "Bir Başvekil Sevdim" Haziran 2013'te, son kitabı "Paramparça" ise 2018'de yayımlandı. İlker Başbuğ'un yazdığı "20. Yüzyılın En Büyük Lideri Mustafa Kemal" adlı romanı, Başbuğ ile ortak çalışması sonrasında tiyatro oyunu olarak uyarladı. Evli olan İlgün iki çocuk annesidir. En büyük yazılım şirketleri Bu listede en büyük yazılım şirketleri konsolide gelirlerine göre sıralanmıştır. "Forbes" dergisi tarafından hazırlanmış dünyanın en büyük 2000 şirketinin olduğu Forbes Global 2000 listesi'ndeki 10 en büyük yazılım şirketi şunlardır: Software Top 100 listesindeki ilk 10 en büyük yazılım şirketi şunlardır: Primelephas Primelephas Miyosen ile Pliyosen devirlerinde yaşamış olan filgiller familyasından soyu tükenmiş bir cinstir. Bu cinsin mamutların ve "Elephas" ile "Loxodonta" cinsi fillerin, yani Afrika fili ve Asya filinin ortak atası olduğu düşünülmektedir. Günümüz fillerinin aksine dört fildişine sahipti. Cinsin tip türü "Primelephas gomphotheroides" ilk olarak Vincent Maglio tarafından 1970'te tanımlanmıştır. "Primelephas korotorensis" cinsin içinde sınıflandırılan diğer bir türdür. SeÃ§il Erus Türk Hava Kurumu paraşüt brövesine sahip. Elektrik Mühendisleri Odası (EMO), İTÜ "Mezunlar Derneği", İÜ "Mezunlar Derneği" (İMED ) üyesidir. Ali Ä°hsan Varol Ali İhsan Varol (d. 28 Haziran 1976, İstanbul), Türk sunucu, yapımcı, oyuncu ve senarist. Çerkes kökenlidir. Ankara Üniversitesinde Astronomi ve Uzay Bilimleri, Tarih ve son olarak da Kamu Yönetimi bölümlerine girmiş, ancak üç bölümü de bitiremeden bırakmıştır. Üniversiteden sonra Bodrumda 1.5 yıl araba kiralama işinde çalıştı. Turizm sektöründe iş hayatına devam etti. Televizyon sektörüne prodüksiyon asistanlığı ile başlamıştı. Dört yıl prodüksiyon asistanlığı yapan Varol, daha sonra metin yazarlığına başladı. Sunuculuğunu ve yapımcılığını üstlendiği Kelime Oyunu programının herkes tarafından tanınmasını sağladı. Program 17 Aralık yolsuzluk ve rüşvet soruşturması'nın başladığı günlerde, ülke gündemine eleştirel göndermeler içeren soru ve cevapların kullanıldığı bölümlerin ardından Aralık 2013 tarihinde yayından kaldırıldı. Bu karar, medyada tepkiye yol açtı. Oyunculuğa ilk adımını 1998 yılında Star TV'de yayınlanan Çarli Dizisi ile atmıştır. Aynı zamanda dizinin başrolü Çarli'nin bakıcılığını üstlenmiştir. Sonrasında 2014 yılında yine Star TV'de yayınlanan Kardeş Payı ile oyunculuğa devam etmiştir. Daha sonra dizinin senaryo ekibine de dahil olmuştur. "Anne Bebek Dergisi"ne verdiği röportajda eşi Ayşe Varol ile evlenmesini söyle anlamıştır: Loxodonta atlantica Loxodonta atlantica Afrika'da yaşamış olan "Loxodonta" cinsinden soyu tükenmiş bir fil türüdür. Afrika filinden daha iri cüsseliydi ve daha fazla azı dişine sahipti. Bulunan kalıntılar arasında Cezayir'de Pleistosen devrinin başından, Güney Afrika'da Pleistosen'in ortasından ve Etiyopya'da Pleistosen devrinin sonlarından fosiller vardır. "L. atlantica" türünün "L. adaurora" türünden evrimleşmiş olabilir; ancak 2009 yılında yapılan bir analizde "L. atlantica" türünün "L. exoptata" türünden evrimleştiği ve "L. africana" türünün atası olduğu ortaya konmuştur. Tür iki alt türe ayrılmıştır: Kuzey Afrika'da "L. atlantica atlantica" (northern Africa) ve Güney Afrika'da "L. atlantica zulu". Ayşe Günel Ayşe Günel (d. 1900, Selanik) - (ö. 19 Haziran 1988), Türk siyasetçi. İstanbul Öğretmen Okulu mezunudur. Çanakkale İlkokul Müdürlüğü, Ortaokulu Türkçe Öğretmenliği, Çanakkale Umûmî Meclis ve Daimî Encümen Üyeliği, İstanbul Belediye Meclis Azalığı, İstanbul Tütün Bank Meclis Azalığı, TBMM XI. Dönem İstanbul Milletvekilliği yapmıştır. Mehmet Kazım Özeke Mehmet Kazım Özeke (d. 1917, Edirne) - (ö 28 Eylül 1988), Türk siyaset adamı. Ä°lkokul mezunudur. Garaj ve Benzin İşletmeciliği, Oto Alım Satım İşleri, Ticaret Odası Meclis Azalığı ve Komite Üyeliği, İstanbul Şoförler ve Otomobilciler Cemiyeti Başkanlığı, Türkiye Esnaf ve Sanatkârlar Konfederasyonu Yönetim Kurulu Üyeliği, İstanbul İl Trafik Komisyonu Üyeliği, Emek Sigorta AŞ Kurucu Üyeliği, Şarko Kooperatifi Kuruculuğu ve Başkanlığı, İstanbul Şoförler ve Otomobilciler İstihsal İstihlâk Satış ve Yardımlaşma Kooperatifi Başkanlığı, İstanbul Otomobilciler Esnaf Derneği Başkanlığı, Yeşildirek Spor Kulübü Başkanlığı, Millî Devrim Derneği İstanbul Yönetim Kurulu Üyeliği, TBMM 3. (XIV), 4. (XV) ve 5. (XVI) Dönem İstanbul Milletvekilliği yapmıştır. Evli ve bir çocuk babasıdır. Milyonlarca Kuştuk... Milyonlarca Kuştuk..., Türk şarkıcı Candan Erçetin'in yedinci stüdyo albümü. 3 Haziran 2013'te Pasaj Müzik etiketiyle yayımlanan albüm; Erçetin'in 2011 yılındaki "Aranjman 2011" adlı çalışmasından sonra yayımladığı ilk albümü, 2009 yılındaki "Kırık Kalpler Durağında" albümünden sonra yayımladığı ilk stüdyo albümüdür. Pop müzik tarzındadır, şarkıcının önceki albümlerinde olduğu gibi Balkan müziği ögelerini taşır. Yapımcılığını Erçetin üstlenmiştir. Stüdyo çalışmaları 12 ayda tamamlanan "Milyonlarca Kuştuk...", toplam 15 şarkıdan oluşur. Erçetin, dokuz şarkının sözlerini tek başına yazarak albümde en çok adı geçen söz yazarı olmuştur. Albüm, Zeki Müren'in seslendirdiği "Yaralı Gönlüm" şarkısını ve Nâzım Hikmet'in "Herkes Gibisin" şiirinin Erçetin tarafından bestelenerek seslendirilen hâlini de içerir. Albüme adını veren ve ilk video klip olan "Milyonlarca Kuştuk..." şarkısı, Zümrüd-ü Anka efsanesini konu alarak insan ruhunun dünyevi tuzaklara düşüp yolunu kaybetmesini anlatır. Müzik eleştirmenleri ise albüme genel anlamda olumlu eleştiriler sundular. Albümün tanıtımı, çıkış tarihinin Taksim Gezi Parkı protestolarına denk gelmesi sebebiyle ertelendi ve ilk başta yalnızca şarkıcının resmî sitesi ile müzik şirketinin sitesinde yapıldı. Türkiye'de çok satan albümler listesinde zirveye oturdu ve yayımlandığı yıl içinde ülkede 50.000 fiziki kopya satış yaptı. Albüm kitapçığının sonuna düştüğü notta Erçetin, "Milyonlarca Kuştuk..."un CD formatında satışa sunulan son çalışması olabileceğini yazdı. Candan Erçetin, 2009'da yayımlanan altıncı stüdyo albümü "Kırık Kalpler Durağında" ile dinleyicisinin karşısına çıktıktan sonra, Temmuz 2011'de tamamen cover şarkılar seslendirdiği "Aranjman 2011" albümünü yayımladı. Sanatçının yedinci stüdyo albümü için çalışmalara 2011 yılının yaz aylarında başlandı. Bu süreden sonra üretim çalışmaları 8 ay sürdü, ardından kayıtlar için Alper Erinç'in stüdyosuna geçildi ve stüdyo çalışmaları burada 12 ayda tamamlandı. 3 Haziran 2013'te, Candan Erçetin'in yedinci stüdyo albümü "Milyonlarca Kuştuk...", Pasaj Müzik etiketiyle yayımlandı. 14 yeni şarkıdan oluşan pop tarzındaki albümde Erçetin, dokuz şarkının sözlerini tek başına, beşinci şarkı "Aşk"ı Redd grubunun solisti Doğan Duru ile birlikte yazdı. Daha önceki albümlerinde olduğu gibi bu albümünde de Balkan müziği ritimlerini kullandı. Albüme ismini veren şarkı "Milyonlarca Kuştuk...", konusunu Zümrüd-ü Anka efsanesinden aldı. Şarkıda, insan ruhunun açgözlülük, hırs ve kıskançlık gibi dünyevi tuzaklara düşüp yolunu kaybedişi, efsanede Zümrüd-ü Anka'ya ulaşmak için yola çıkan ancak dünyevi engellere takılan milyonlarca kuş aracılığıyla anlatıldı. Şarkıcı, albümde Anna Vissi'nin "Sigxaritiria" şarkısını "Güle Güle" adıyla, Ella Fitzgerald'ın "Bei Mir Bist Du Schön" şarkısını "Eğlen Neşelen" adıyla Türkçeye uyarlayarak seslendirdi. "Misirlou" şarkısının 1950'lerde Zeki Müren tarafından Türkçe seslendirilen versiyonu "Yaralı Gönlüm"ü tekrar seslendirerek albüme koydu. "Dalga" ve "Yak Gemileri"nde ise Sorinel Pustiu tarafından daha önceden oluşturulan besteleri kullandı. Ayrıca Nâzım Hikmet'in "Herkes Gibisin" şiirini kendisi besteleyerek seslendirdi ve albümün çıkışı, tesadüfi olarak Ran'ın ellinci ölüm yıldönümüne denk geldi. Şarkının başına "geçmişten kalan mirasla bugünün müziği arasında bir bağ kurma arzusu" sonucunda koyduğu gazeli, Veysel Samanoğlu ile birlikte yazdı. Candan Erçetin albüm kitapçığına, "Milyonlarca Kuştuk..."un CD formatında satışa sunulacak olan son çalışması olabileceğine ilişkin "Korkarım bu, CD kaydıyla buluştuğumuz son albüm olacak. Değişen dünya, değişen Türkiye, değişen teknoloji böyle öngörüyor, bize de değişime ayak uydurmak kalıyor. Ben, her şeye rağmen şarkılar söylemekten, ağlamaktan, gülmekten, kısaca yaşamaktan vazgeçmeyeceğim. Çünkü sizlerle birlikte şarkı söylemek ruhuma güç veriyor, var olduğumu hissettiriyor, yalnızlığımı hafifletiyor. O hâlde bir gün bir yerde, bir biçimde mutlaka buluşmak üzere." şeklinde bir not yazdı. "Milyonlarca Kuştuk...", Türkiye'de çok satan albümler listesinde zirveye kadar yükseldi. Bağlantılı Hak Sahibi Fonogram Yapımcıları Meslek Birliği (MÜYAP) tarafından açıklanan rakamlara göre Türkiye'de 2013 yılı sonuna kadar fiziksel olarak 50.000 kopya satış yaparak yılın en çok kopya satan beşinci albümü oldu. Dijital ortamda ise 54.790 kez indirilerek yılın en çok indirilen onuncu albümü oldu. Böylece toplam 104.790 kez satın alınmış oldu. Albümün tanıtımı, yayımlanmasının Taksim Gezi Parkı protestolarına denk gelmesi sebebiyle ertelenerek ilk başta yalnızca şarkıcının internet sitesinde ve müzik şirketinin sitesinde yapıldı. Daha sonradan müzik çevrelerine özel olarak gönderilen albümlere koyduğu notta Erçetin, konuya ilişkin şu şekilde bir açıklama yaptı: "Merhaba. "Milyonlarca Kuştuk..." adlı yeni albümü çok önceden planladığımız üzere 3 Haziran 2013 Pazartesi günü satışa sunduk, fakat ülkemiz fırtınalı günlerden geçerken gündemi meşgul etmemek için basın bültenimizi candanercetin.com.tr ve pasajmuzik.com sitelerine koymanın dışında bir duyuru yapmak istemedik. Yüreğimiz elvermedi, elimiz gitmedi. Ancak ben bu albümün de tıpkı diğerleri gibi arşivinizde olmasını arzu ediyorum. Sevgilerimle, Candan." "Milyonlarca Kuştuk...", müzik eleştirmenlerinden genellikle olumlu geri dönüşler aldı. "Hürriyet" gazetesinden Cengiz Semercioğlu olumlu eleştiriler sunduğu yazısında, albümde Erçetin'in üç farklı hâlini gördü: Eğlenceli Candan ("Eğlen Neşelen", "Kim Deli", "Dalga", "Yak Gemileri" ve "Yaralı Gönlüm" şarkıları), Hüzünlü Candan ("Aşk", "Beklemeden", "Sen" ve "Herkes Gibisin" şarkıları) ve Yalnız Candan ("Milyonlarca Kuştuk...", "Yağmur", "Güle Güle", "Yalnızlık" ve "Hafif" şarkıları). Dinledikçe güzelleşen ve büyüyen şarkılardan oluştuğunu söylediği albümdeki favorisinin "Sen"in akustik versiyonu olduğunu, şarkıcının albümde hem eğlendirip hem hüzünlendirmeyi başardığını yazdı. Aynı gazeteden Sadi Tirak ise, albümü Erçetin'in en kötü albümü olarak göstererek koskoca bir hüsranla karşılaştığını yazdı. Ayrıca "Milyonlarca Kuştuk...", "Eğlen Neşelen", "Kim Deli", "Dalga", "Yak Gemileri" ve "Yaralı Gönlüm" şarkılarını Erçetin'e yakıştıramadı, bu şarkılarda yapılmak istenenin Nil Karaibrahimgil'e bırakılması gerektiğini ekledi. "Radikal" için yazan Arda Savcı, konser repertuvarına uygun şarkılarından oluştuğunu ve dinleyiciyi yanıltmadığını belirterek olumlu bir eleştiri sundu. Ancak şarkı sözlerinde biraz minimalizmin fena olmayacağına dikkat çekti, "Milyonlarca Kuştuk...", ‘"Aşk", "Eğlen Neşelen" ve "Yak Gemileri" şarkılarına yıldızlı pekiyi verdi. "Sabah" gazetesi yazarı Fecir Alptekin, albümdeki tüm şarkıları beğendi ve Erçetin'i "ozan müzisyen" olarak gördüğünü bildirdi. Albümün yıldızı olarak tanımladığı "Beklemeden" şarkısının, "yarattığı etki ve coşkunluk açısından", "Kırık Kalpler Durağında" (2009) albümündeki "Bahar" şarkısıyla rakip olabileceğini yazdı. "Milliyet Sanat" yazarlarından Yavuz Hakan Tok, albümün tam Erçetin'den beklenildiği gibi olduğunu ve bu çalışma sayesinde kendisinin sevilmeye devam edeceğini bildirdi. "Herkes Gibisin"in başındaki gazeli etkileyici buldu, "Kim Deli"yi sözlerinin Erçetin'in üzerinde eğreti durduğunu belirterek albümün en zayıf halkası olarak tanımladı. "Milyonlarca Kuştuk..."un ise Taksim Gezi Parkı protestolarındaki direnişi anlatır gibi olduğunu ifade etti. Candan Erçetin, "Milyonlarca Kuştuk..." albümünün tanıtımını, çıkışının Taksim Gezi Parkı protestolarına denk gelmesi sebebiyle erteledi. Albümün ilk klibi "Milyonlarca Kuştuk..." şarkısına çekildi. İstanbul'daki Maçka Demokrasi Parkı'nda gerçekleşen çekimlerde şarkıcıya Sait Çiftçi İlkokulu ve Minik Yıldızlar Anaokulu öğrencilerinden 80 çocuk eşlik etti. Dokuz saatte tamamlanan çekimlerin yönetmenliğini, albümün görsel yönetmenliğini de üstlenen Bozkurt Bayer yaptı. Klibin ilk gösterimi 21 Kasım 2013'te gerçekleştirildi. İkinci klip "Herkes Gibisin", konser görüntülerinden oluştu ve 29 Haziran 2015'te gösterime girdi. Yapım görevlileri, "Milyonlarca Kuştuk..." albüm kitapçığından alınmıştır. Türkiye Sağırlar Milli Federasyonu Türkiye Sağırlar Milli Federasyonu, Türkiye'de yaşayan sağırlara karşı ayrımcılıkla savaşmak amacıyla 1960 yılında kurulmuştur. 1964 yılında "kamuya yararlı kurum" statüsüne kavuşmuştur. Bu statüye sahip olmasıyla, Türkiye’de işitme engellilikle ilgili en önemli organizasyonlardan biri olmuştur. Dünya İşitme Engelliler Federasyonu’nun resmi üyesidir. Birleşmiş Milletler çatısı altında Dünya İşitme Engelliler Federasyonu, UNESCO, ECOSOC, ILO, ve WHO organizasyonlarıyla iş birliği yapmaktadır. Her dört yılda bir Dünya İşitme Engelliler Federasyonu, dünyanın farklı bir bölgesinde kongre düzenlemektedir. 2015 yılında yapılacak olan 17. Dünya Sağırlar Kongresini İstanbul'da yapmaya hak kazanmıştır. Seabird Airlines Seabird Airlines İstanbul, Türkiye merkezli bir deniz havayolu şirketidir. Şirket yolcularını deniz kıyısındaki iskeleden alıp yine gideceği yerdeki deniz kıyısına bırakmaktadır. Haliç, Alaçatı, Bozcaada ve Gemlik lokasyonlarında istasyonları bulunmaktadır. 11 Şubat 2010 tarihinde Kürşad Arusan tarafından kurulmuştur. 30 Eylül 2011 tarihinde Hava Taksi İşletmeciliği Ön İzni'ni alan şirket, 14 Şubat 2012 tarihinde İşletme Ruhsatı'nı aldı. 22 Haziran 2012 tarihinde Ulaştırma Bakanı Binali Yıldırım'ın katılımıyla tanıtım uçuşunu gerçekleştiren şirket, ilk tarifeli uçuşunu 28 Haziran 2012 tarihinde Haliç - Alaçatı arasında gerçekleştirmiştir. Seabird Airlines, İstanbul ve Alaçatı merkezli olmak üzere birçok kıyı bölgesine sefer gerçekleştirmektedir. Ayrıca 2013 yılı itibarıyla İstanbul Şehir Turu uçuşlarına da başlamıştır. Akif Sarıoğlu Akif Sarıoğlu (d. 1890, Antalya) - (ö 12 Ekim 1968), Türk siyaset adamı. İstanbul Halkalı Yüksek Ziraat Okulu mezunudur. Antep Daru’l-Harîr Okulu Müdürlüğü, Antakya Harir Daru’t-Talim Müdürlüğü, Halep Ziraat Çiftlik Mektebi Müdürlüğü, Halep Vilayet Ziraat Müdürlüğü, Antalya Ziraat Müdürlüğü, Bitlis Sancağı Ziraat Müdürlüğü, Antalya Belediye Başkanlığı, Antalya Ortaokul Öğretmenliği, Hocapaşa Maliye Şubesi Tahakkuk Memur Muavinliği, Küçükpazar, Eminönü Maliye Şubesi Tahakkuk Memurluğu, Feriköy Maliye Şubesi Varidat Memurluğu, TBMM IX. Dönem Antalya X. Dönem Muğla Milletvekilliği yapmıştır. Evli ve altı çocuk babasıdır. Paşa Sarıoğlu Paşa Sarıoğlu (d. 1925, Ağrı), Türk siyaset adamı. Ankara Teknik Yüksek Öğretmen Okulu, ABD University of Kentucky Elektrik Fakültesi mezunudur. Aynı Üniversitede Master yapmıştır. Elektrik Dersleri Öğretmenliği, Ankara EGO İşletmesi Teknik Müfettişliği, Foster Wheeler Kumpanyası çalışanlığı, Kennedy Van Saun Corp çalışanlığı, Watkins ve Associates İnc. Firması Proje ve Maliyet Mühendisliği, Bailey Meter Co. Proje ve Maliyet Mühendisliği, Etibank Mühendisliği, Denizli Jeotermik ve İzmir Aliağa Artık Isı Santralleri Proje ve Tesis Mühendisliği, Ankara Fakülte ve Yüksekokullar Talebe Birliği ve Genel Sekreterliği, Amerikan Üniversiteleri Türk Mezunları Cemiyeti Başkanlığı, AEG – ETİ AŞ ve Çukurova Elektrik TAŞ Yönetim Kurulu Üyeliği, Türkiye Elektrik Kurumu Proje Grup Müdürlüğü, Halkçı Parti Kurucu Üyeliği, Danışma Meclisi Ağrı Üyeliği (15 Ekim 1981 – 6 Kasım 1983) ve TBMM XVII. Dönem Ağrı Milletvekilliği yapmıştır. Evli ve beş çocuk babasıdır. Salih Fuat Keçeci Salih Fuat Keçeci (d. 1893 - ö. 30 Haziran 1955), Türk Siyasetçi, Spor yöneticisi ve Beşiktaş Jimnastik Kulübünün 12. başkanıdır. Mülkiye Mektebi mezunudur. Alacalı, Kemerburgaz ve Yakacık Bucakları Müdürlükleri, Tüccarlık, Feshane Mensucat Türk Anonim Şirketi Ticaret Şubesi Şefliği, Yünlü ve Pamuklu Kumaş Tüccarlığı, İstanbul Manifatura ve Kumaş Tüccarları Birliği 2. Başkanlığı, TBMM IX. Dönem İstanbul, X. Dönem Eskişehir Milletvekilliği ile IX. ve X. Dönem Meclis Hesaplarını İnceleme Komisyonu Başkanlığı yapmıştır. Türk ve Alman Harp Madalyaları sahibidir. Evli ve bir çocuk babasıdır. Aldatmak (Ahmet Altan romanÄ±) Aldatmak, Ahmet Altan'nın 2002'de çıkardığı romanıdır. Roman iyi bir işi ve iyi bir hayatı olduğunu düşünen bir kadının, bir mimar ile olan yasak ilişkisini anlatıyor. Kitap 2013'te Everest Yayınları tarafından tekrar basılmıştır. Fatih Altaylı tarafından ortaya atılan iddia, kitabın Arthur Hailey'in "Tekerlekler" kitabından çalıntı olduğudur. Ahmet Altan'ın Fatih Altaylı'ya açtığı dava sonucu eşlerin birbirini aldatmasının sanatçıların eserlerinde her zaman esin kaynağı olabilecek bir konu olduğu, bunun çalıntı anlamına gelemeyeceği kararı verildi ve Fatih Altaylı'ya manevi tazminat tahsiline karar verildi. Elephas celebensis Elephas celebensis ya da Sulawesi cüce fili filgiller familyasından "Elephas" cinsinde sınıflandırılan soyu tükenmiş bir fil türüdür. "Elephas celebensis" ya da "Stegoloxodon celebensis" 1949 yılında Dirk Albert Hooijer tarafından tanımlanmıştır ve akrabası olduğu düşünülen "Archidiskodon (=Mammuthus) planifrons" türünün yarısı büyüklüğe sahiptir. Aralarındaki en ayırt edici özellik "M. planifrons" türünün bazı bireylerinde görülen işlevsel alt fildişleridir. Bu özellik 1973 yılında hortumlular takımını yeniden gözden geçiren Vincent Maglio tarafından pedomorfizm olarak yani gençlik döneminin özelliklerinin erişkinlik dönemine taşınması olarak görülmüştür. Maglio bu sonuca "M. planifrons" türünün alt çenelerinde gözlemlediği kesici diş köklerinin izidir. Bu görüş 1974 yılında Hooijer tarafından da paylaşılmıştır. İşlevsel olan alt fildişlerinin görülmesi, normalde yalnızca üst çenede bir çift fildişine sahip olan türlerin gençlerinde görülmediği için pedomorfik bir özellik sayılamamaktadır. Bu özellik daha çok Afrika fil cinsleri olan ve "Mammuthus planifrons" türünün ilk örnekleri sayılabilecek "Primelephas" ve "Stegotetrabelodon"da görülen daha ilkel bir karakterin taşınmasıdır. 1980'lerin sonu ve 1990'ların başında Endonezyalı ve Hollandalılardan oluşan bir ekip yaptıkları kazılarla daha çok kalıntı ortaya çıkardılar ve bunların arasında oldukça bütün olan ama biraz deforme olmuş bir kafatası da bulunmaktaydı. Eski ve yeni tüm kalıntılar Van den Bergh'in 1999 tarihli Endonezya filimsileri üzerine olan tezinde tekrar tanımlandı ve gözden geçirilerek taksonomik olarak değerlendirildi. Paul Sondaar'ın 1984 yılından kalma yaklaşımını benimseyerek belirsiz taksonomik konumlamalar için “"Elephas"” adına tırnak işareti koymaktadır. Van den Bergh aynı coğrafi dönemden kalma Cava'da bulunan “"Elephas"” "indonesicus" türü ile olası bir bağlantıyı kabul eder. Ayrıca bu örnek ilk olarak "Elephas" (= "Mammuthus") "planifrons" olarak tanımlanmış ancak 1950'de Kretzoi tarafından "Stegoloxodon indonesicus" olarak adlandırılmıştır. Yakın geçmişte, 2008 yılında Georgi Markov ve Haruo Saegusa bir adım daha ileri giderek “"Elephas"” ve "Stegoloxodon"un sinonim olduklarını öne sürmüşlerdir. Elephas planifrons Elephas planifrons Pliyosen ile Pleistosen devirlerinde Avrasya'da yaşamış olan filgiller familyasından soyu tükenmiş fil türüdür. Ayyıldız Tim Ayyıldız Tim 2002 yılında Yeni Zelanda'da kurulan ve Türkiye'de faaliyette olan, kendisini vatanperver ve milliyetçi olarak tanımlayan Türk yetkisiz erişim (hacker) grubudur. Bünyesinde birçok muhtelif grubu barındırır ve askerî rütbe sistemi vardır. Kendilerini Türkiye'yi gelecek sanal tehditlerden korumak ve cevap vermek için toplanmış sanal dünyanın askerleri diye tanıtmaktadırlar. Grup bu ifadelerini milliyetçilik fikri ile birleştirerek ve Soğuk Savaş'ın antikomünist psikolojik savaş tekniklerini kullanarak yetkisiz erişim (hack) eylemlerini gerçekleştirmektedirler. Özellikle hack grupları olan RedHack ve Anonymous'e karşı verdikleri savaş ile bilinirler. Grup hakkında yazılmış "Kim bu Ayyıldız Tim?" isminde bir kitap mevcuttur. 2013-14 UEFA Avrupa Ligi 2013-14 UEFA Avrupa Ligi, UEFA tarafından düzenlenen Avrupa'nın en büyük ikinci futbol organizasyonunun 43. sezonudur. UEFA Avrupa Ligi adı ve formatıyla ise 5. sezondur. Final İtalya'nın Torino şehrindeki Juventus Stadyumunda oynanmıştır.Sevilla,normal süresi 0-0 biten karşılaşmada penaltı atışları sonucu Benfica'yı 4-2 yenerek kupayı üçüncü defa müzesine götürmüştür. 2013-14 UEFA Avrupa Liginde UEFA'ya üye 54 ülke federasyonundan 53 tanesi toplamda 194 takım mücadele edecektir ( Cebelitarık Futbol Federasyonu üyeliği Mayıs 2013'te kabul edildiğinden UEFA Avrupa Ligine 2014-15 sezonundan itibaren dahil olacaktır). Ülkelerin sıralamaları için UEFA katsayıları listesi kullanılmaktadır. Buna Göre: 2013-14 UEFA Avrupa Liginde yer alacak takımların sayısı, 2012 UEFA ülkeler sıralaması'na göre yapılır. Bu sıralama listesi ülke takımlarının 2007-08 ile 2012-13 yılları arasında UEFA kupalarında yaptıkları maçlarda kazandıkları puanlar toplamına göre yapılmaktadır. Geçen yılın şampiyonu Chelsea ligindeki sıralaması nedeniyle Şampiyonlar ligine katılacağından grup aşamasındaki son şampiyon kontenjanı boşalmıştır. Bu nedenle dağılım aşağıdaki gibi olacaktır. Açıklamalar: Aksi belirtilmedikçe kura çekimleri İsviçre'nin Nyon şehrinde yapılacaktır. İlk maçlar 16 ve 18 Temmuz tarihlerinde, ikinci maçlar 25 Temmuz tarihinde oynanmıştır. İlk maçlar 1 Ağustos, ikinci maçlar 8 Ağustos tarihinde oynanmıştır. Play-off turu kuraları 9 Ağustos 2013 günü çekilmiştir. İlk maçlar 22 Ağustos, ikinci maçlar 29 Ağustos tarihinde oynanmıştır. Son 32 ve Son 16 için kura çekimi 16 Aralık 2013 tarihinde yapıldı. İlk maçlar 20 Şubat, ikinci maçlar 27 Şubat 2014 tarihinde oynandı. İlk maçlar 13 Mart ve ikinci maçlar 20 Mart 2014 tarihinde oynandı. Çeyrek final için kura çekimi 21 Mart 2014 tarihinde yapıldı. İlk maçlar 3 Nisan, ikinci maçlar 10 Nisan 2014 tarihinde oynanmıştır. Yarı final için kura çekimi 11 Nisan 2014 tarihinde yapıldı. İlk maçlar 24 Nisan, ikinci maçlar 1 Mayıs 2014 tarihinde oynanacaktır. 2013-14 UEFA Avrupa Ligi finali 14 Mayıs 2014 tarihinde Juventus Stadyumu'nda oynandı. Normal süresi ve uzatma bölümü golsüz eşitlikle tamamlanan maçı, İspanyol temsilcisi Sevilla penaltı atışları sonucunda 4-2 kazanarak kupayı üçüncü kez müzesine götürdü. İstatistiklere eleme turları dahil değildir. Palaeoloxodon antiquus Palaeoloxodon antiquus filgiller familyasından, Asya fili ile yakın akraba olan soyu tükenmiş bir fil türüdür. Pleistosen devrinin ortasından sonuna günümüzden 781.000 ila 50.000 yıl önce Avrupa'da yaşamıştır. Fatih Sarı Fatih Sarı (d. 19 Temmuz 1977, Akyazı), Türk futbolcudur. Kardemir Karabükspor'da uzun yıllar futbol oynamıştır.Daha sonra çeşitli 1.ve 2. Lig takımlarında oynamıştır.2014 yılı başında futbolculuk kariyerini sonlandırıp Tavşanlı Linyitsporda yardımcı antrenör olarak göreve başlamıştır. Şu anda Batman Petrolsporda antrenörlük yapmaktadır Pedro Franco Pedro Camilo Franco Ulloa (d. 23 Nisan 1991, Bogotá), Stoper mevkinde forma giyen Kolombiyalı millî futbolcudur. Kolombiya'ın Categoría Primera A ekiplerinden América de Cali'de ve Kolombiya millî takımınde forma giymektedir. Futbola Kolombiya'da başlayan futbolcu, Millonarios takımında profesyonel futbola başladı. 2001-2008 yılları arasında Millonarios takımının alt yapısında oynadı. 2009 yılındaKolombiya U-20 takımına çağrıldı. Toulon Turnuvası'nda en iyi stoper unvanına layık görüldü. 2012-2013 sezonunda ise A takıma yükseldi. 2013 yılının Nisan ayında Franco, Millonarios ile 100.maçına çıktı. Franco, Millonarios takımında oynadığı 103 maçta 5 gol attı. 2 Temmuz 2013 tarihinde Beşiktaş, futbolcu Pedro Franco ile görüşmelere başlandığını KAP’a bildirdi. Beşiktaş’tan Kamuyu Aydınlatma Platformu’na gönderilen açıklamada: denildi. Sezonun ilk yarısında fazla şans bulamayan Franco, ilk lig maçına 18. haftada Trabzonspor maçının 63. dakikasında çıktı.İlk lig golünü ise erteleme maçında Kasımpaşa karşısında attı. ikinci yarıda ise Sivok ve Escude'nin sakatlıklarının ardından Dany Nounkeu ile formayı kaptı ve 22 Şubat 2014 tarihinde ise Galatasaray karşısında ilk derbi maçına çıktı. 2014-15 sezonun devre arasında Arjantin'in Primera División takımlarından San Lorenzo Geçici Transferi İçin Görüşmelere Başladı. 15 Ocak 2016 tarihinde yapılan görüşmelerde Pedro Franco, San Lorenzo kulübüne sezon sonuna kadar kiralandı.KAP'a yapılan açıklamada; ifadelerine yer verildi. 30 Haziran 2016 tarihinde Millonarios Kulübü'nün resmi internet sitesinden yapılan açıklamada, 25 yaşındaki savunma oyuncusunun kiralık olarak transferi duyurulurken, takımla birlikte idmanlara başladığı belirtildi. Franco, Kolombiya U-20 takımında 2009-2011 yılları arasında oynadı. 2011 yılında Toulon Turnuvası ve 2011 Güney Amerika U-20 Şampiyonası'nda forma giydi. Turnuvanın en değerli oyuncusu ödülünü kazandı. Millonarios Kolombiya Hollanda'da en çok ziyaret edilen müzeler listesi Hollanda'da 2012 yılında 250.000'den fazla insan tarafından ziyaret edilen müzeler listelenmektedir. Ziyaretçi sayısı verileri Nederlandse Museumvereniging tarafından yayınlanmıştır. Listedeki 13 müzenin 8 tanesi başkent Amsterdam'da bulunmaktadır. Ash Stymest Ashley "Ash" Stymest (d. 31 Temmuz 1991) İngiliz model, Vogue Hommes, Italian Vogue, EY! Electric Youth!, ve Dazed & Confused gibi dergilerin kapaklarında yer almıştır. Stymest Coney Hall'da büyüdü. 2008 yılında 17 yaşındayken modellik kariyerine başladı. Aynı yıl Models 1 ile anlaştı ve Slimane'nin kişisel işi için Hedi Slimane tarafından işe alındı. 2008 yılında Japon Vogue Hommens dergisinin kapağında yer aldı. Ümit İnal Ümit İnal (d. 18 Eylül 1969; Şanlıurfa), forvet mevkiisinde oynamış eski Türk futbolcu ve teknik direktör. Futbolculuk kariyerinde 1. Lig'de tam üç kez gol krallığı sevinci yaşamıştır. Profesyonel futbol kariyerine 1990'da 3. Lig takımı olan Vefa'da başlayan Ümit, bir sonraki sezon 2. Lig takımı İnegölspor'a transfer oldu. 1992-1993 sezonunda transfer olduğu DÇ Karabükspor'la çıktığı 37 maçta attığı 21 golle Mersin İY futbolcusu Yücel Çolak'la beraber hayatında ilk kez gol krallığını elde etti. Çeşitli kulüplerde forma giydikten sonra, 2000-2001 sezonunda Göztepe formasını giydiği 37 maçta 26 gol kaydederek 2. kez ligin gol kralı olan Ümit'in performansı bir sonraki sezonda düşüş gösterdi. Sonrasında Göztepe'de kadro dışı kalan Ümit'in sözleşme yenileme konusunda kulübüyle anlaşmaya varmış olmasına rağmen 3 gün sonra bu anlaşmadan vazgeçmesi ve bonservisi elinde olarak Altay'a transfer olması Göztepeli yöneticiler tarafından kınandı. Ligde zor zamanlar geçiren Altay'da performansını tekrar yükselten Ümit, 2003-2004 sezonunu da 29 maçta 21 gol kaydetmek suretiyle 34 yaşındayken ligi 3. kez gol kralı olarak tamamladı. 1. Lig Åžampiyonluk (2) GÃ¶ztepe : 2000-2001 Altay : 2001-2002 1. Lig Üçüncülük (1) Karabükspor : 1992-1993 1. Lig Gol Krallığı (3) Karabükspor : 1992-1993 GÃ¶ztepe : 2000-2001 Altay : 2003-2004 2011 yılında memleketinin takımı olan Şanlıurfaspor'da yardımcı teknik direktörlüğe başlayan Ümit, 2013 yılında eski kulübü Göztepe'de antrenör olarak çalışmıştır. 1 Nisan 2014 tarihinde Eyüpspor ile sözleşme imzalamıştır. 26 Eylül 2014 tarihinde Tarsus İdman Yurdu ile sözleşme imzalamıştır. 15 Aralık 2014 tarihinde kulüpten yapılan açıklamada görevinden alındığı bildirilmiştir. Takımın başında çıktığı 15 maçta 3 galibiyet 4 beraberlik ve 8 mağlubiyet elde etmiştir. 2019-2020 sezonu itibarıyla Trabzonspor'da antrenör olarak çalışmaktadır. Urban Dictionary Urban Dictionary, web tabanlı bir sözlük. 2 Mart 2013 tarihinden itibaren içerisinde 7 milyondan fazla tanım barındırmaktadır. Gönderiler gönüllü editörler tarafından yazılır ve site ziyaretçileri tarafından oylanır. "Time" dergisi gazetecilerinden Anita Hamilton Urban Dictionary'i 2008'in En iyi 50 Web Sayfası listesine eklemiştir. Aaron Peckham, Urban Dictionary'yi California Polytechnic Devlet Üniversitesi'nde 1. sınıf öğrencisiyken kurdu. SaÄŸ Garipler Sağ Garipler ya da Gureba-i Yemin 15. yüzyıl sonlarında kurulmuş olan ve Osmanlı ordu teşkilatında, Kapıkulu Süvarileri'ni oluşturan altı bölükten birisidir. Sağ Garipler savaşlarda sağ taraftan hücum ederek düşmanı çembere almaya yardımcı olmaktaydı. Yaklaşık 230 cm boyunda mızrak, 130 cm boyunda eğri kılıç ve büyük kalkan kullanmaktaydılar. Sefer esnasında Sağ Ulufeciler'in sağında giderlerdi. Savaş esnasında ise padişahın sağındaki sancağın dibinde bulunurlardı. Savaş sırasında her gece Otağı ve hazineleri korumakla görevli olan Sağ Garipler bunun yanı sıra savaşta saltanat sancaklarınıda korumaklada görevliydiler. Garipler; Anadolu, Mısır ve Afrika’dan gelmiş yabancı askerlerden oluşurdu. Sağ ve Sol Garipler'e Galata, İbrahimpaşa ve Edirne saraylarından çıkanlar ve savaşlarda büyük kahramanlık gösterenler alınmaktaydı. Sağ Gariplerin bayrakları san ve beyaz renkteydi. Osmanlı başkentinde kışlaları bulunmamaktaydı. İstanbul, Edirne ve Bursa etrafındaki köy ve kasabalarda yaşamaktaydılar. On altıncı yüzyılda Gurebâ bölüklerinin mevcudu 1000 ve 1500 asker arasında değişmekteydi. On yedinci yüzyılda ise, sağ garibler 410 askerden oluşmaktaydı. Garipler, hükümdarın bizzat katıldığı savaşlara katılırlardı. Maaşları kıdem ve ehliyete göre değişiklik gösterir ve Veziriazamın huzurunda dağıtılırdı. Garipler, Yeniçeri Ocağı'nın kaldırılmasından sonra 1826 tarihinde, gümrükten bir miktar maaş bağlanıp emekli edildi. Böylelikle Garip Birlikleri ortadan kalmış oldu. Satılık Satılık şu anlamlara gelebilir: Rusya Bilimler Akademisi Kütüphanesi Rusya Bilimler Akademisi Kütüphanesi (), Sankt-Peterburg'da yer alan bir kütüphanedir. Dünyanın en büyük kütüphanelerinden biri olan yapı Rusya Bilimler Akademisi üyelerine hizmet vermektedir. Kütüphane 1714'te kurulmuştur. Enes Ãœnal Enes Ünal (d. 10 Mayıs 1997, Bursa) 1.85 metre boyundaki oyuncu santrafor pozisyonunda oynayan Türk millî futbolcudur. 2015 yılından beri Türkiye millî takımı forması giymektedir. AltyapÄ± kariyeri Bursaspor Bursaspor eski futbolcularından Mesut Ünal'ın oğlu olan Enes, futbola 31 Mayıs 2006 tarihinde 9 yaşındayken Küçükköyspor'da başladı. Ardından Bursaspor tarafından transfer edildi. Bursaspor altyapısında geçirdiği 3 sene içerisinde 102 karşılaşmada görev aldı ve bu maçlarda 170'in üzerinde gol atarak maç başına 1.66'lik gol ortalaması yakaladı. 2009-10 ve 2010-11 sezonlarında U-14 takımında forma giydi. Enes iki sezonda 48 maçta 62 gol attı. 2011-12 sezonu ile birlikte Bursaspor'ın U-15 takımında forma giymeye başladı. Oynadığı 24 maçta 56 gol kaydetti. 2012-13 sezonunda U-16 takımında forma giydi. Oynadığı 34 maçta 55 gol kaydetti. 2012-13 sezonunda U-16 dışında U-18 de de forma giydi ve 2 maçta 8 gol attı. Enes'i Chelsea, Borussia Mönchengladbach, Juventus ve Santos gibi kulüpler kadrosuna dahil etmek istedi. Profesyonel kariyeri 5 Mayıs 2013 tarihinde Bursaspor ile 500.000 olmak üzere 3 yıllık sözleşmeye imza attı. Sözleşmedeki maddeye göre, A takımda 18 kişilik maç kadrosuna girdiği takdirde 10 bin lira, sezon içerisinde 10 kez A takımda 18 kişilik kadroya girerse de 250 bin lira ekstra para alacaktı. 25 Ağustos 2013 tarihinde oynanan Bursaspor - Galatasaray maçında Süper Lig kariyerinin ilk golüne imza atarak, Türk futbol tarihinde Süper Lig'de gol atan en genç oyuncu unvanını kazandı. 16 yaşındaki Enes Ünal, maç sonunda yaptığı açıklamada şunları söyledi: ""2-3 gündür maçı kafamda yaşıyordum. Bugün de eğer girersem gol atacağımı biliyordum. Kaptanımız İbrahim Öztürk de bana girersem gol atacağımı söyledi. Girdim ve golümü attım, çok mutluyum."" 26 Haziran 2015 tarihinde Bursaspor resmi internet sitesinden Enes Ünal'ın Manchester City'e transfer olduğu açıklandı. Manchester City, 31 Temmuz 2015 tarihinde Enes Ünal'ı 2 yıllığına Pro League takımlarından Genk'e kiraladığını açıkladı. Enes, Genk formasıyla ilk golünü Beker van België'de oynanan Dessel Sport karşılaşmasında attı. Genk bu maçtan 5-2 galip ayrıldı. Genk formasıyla ilk lig golünü ise 27 Ekim 2015 tarihinde oynanan Oostende karşılaşmasının 46. dakikasında attı. Kiralık sözleşmesinin Genk tarafından feshedilmesinin ardından Enes, 1 Şubat 2016 tarihinde Manchester City tarafından Hollanda'daki 2. seviye futbol ligi olan Eerste Divisie takımı NAC Breda'ya sezon sonuna kadar kiralandı. Enes, NAC Breda formasıyla çıktığı 11 lig karşılaşmasında 9 gol attı ve takımı Playoff Yükselme Grubu'nda oynamaya hak kazandı. Enes takımının Yükselme Grubu yarı final rövanşında FC Eindhoven'a karşı 2-0 kazandığı maçta oyuna sonradan dahil oldu ve 6 dakika sonra kırmızı kart gördü ve Hollanda Kraliyet Futbol Federasyonu tarafından 3 maçlık ceza aldı. Bu cezaya yapılan itirazın kabul edilmememesi sonucu karar temyize taşındı ve Enes'in, Yükselme Grubu finalinin ikinci karşılaşmasında oynayabilmesine karar verildi. NAC Breda evinde oynadığı ilk maçta Williem II'yi 2-1 mağlup etti. Enes'in ilk 11'de başladığı ikinci karşılaşmada ise Williem II, NAC Breda'yı 3-1 yendi ve Hollanda'nın en üst futbol ligi Eredivisie'ye yükseldi. 23 Temmuz 2016 tarihinde Enes Ünal'ı Eredivisie takımlarından FC Twente'ye kiralandığı açıklandı. Çıktığı ikinci lig maçında takımı Groningen'i 4-3 mağlup ederken Enes üç gol attı. Ligin dördüncü haftasında Twente, ADO Den Haag'ı 4-1 mağlup etti. Enes bu maçta iki gol attı. 31 Mayıs 2017 tarihinde İspanyol takımı Villarreal'e 14 Milyon Euro karşılığında transfer olmuştur. Anlaşma gereği Manchester City, 20 Milyon Euro karşılıında geri alabilme opsiyonuna sahiptir. Türkiye U-16, Türkiye U-17, Türkiye U-19 ve Türkiye U-21 millî takımlarında forma giydi ve 37 maçta 33 gol attı. İspanya Millî Kütüphanesi Biblioteca Nacional de España ("İspanya Ulusal Kütüphanesi") İspanya'nın en büyük kütüphanesidir. Madrid'de bulunan yapı 1712'de V. Philip tarafından kurulmuştur. Kütüphanenin adı 1836'da "Biblioteca Nacional" olarak değiştirilmiştir. Volga-Tatar Lejyonu Volga-Tatar Lejyonu () veya İdil-Ural Lejyonu (Jaŋalif: "Idel-Ural Legionь") Wehrmacht içerisinde Volga Tatarları, ve diğer Volgalılar yani Başkurtlar, Çuvaşlar, Mariler, Udmurtlar, ve Mordvinlerden oluşan işbirlikçi askeri birliktir. Kanada Kütüphane ve Arşivleri Kanada Kütüphane ve Arşivleri (, ) Kanada'nın ulusal kütüphanesi ve resmi arşivi. 1872'de Tarım Bakanlığı bünyesinde kurulan kütüphane 1912'de özerk bir yapıya kavuşmuş ve 1987'de Kanada Millî Arşivi adını almıştır. Kütüphanede 20 milyonun üzerinde kitap bulunmaktadır. Smith (soyadı) Smith İngiltere kaynaklı bir aile ismidir (soyadıdır). "Demirci" anlamına gelmektedir. Birleşik Krallık'ta,Avustralya ve ABD'de en çok kullanılan, Kanada'da ikinci en sıklıkta kullanılan soyadıdır. Smith soyadı İngiliz ve İrlanda asıllı olanlar arasında özellikle yaygındır, ancak Kölelik Döneminde bu soyadını alan Afro-Amerikanlar nedeniyle bu gruptada yaygınlaşmıştır. 2000 sayımına göre 2,376,206 Amerikalı bu soyadını paylaşmaktadır. Laz böreği Laz böreği, yufka, tereyağı, muhallebi ve şerbet ile yapılan bir tatlı çeşididir. Türkiye'de Doğu Karadeniz bölgesinde ve özellikle Lazların yaşadığı Artvin ve Rize illerinde yapılır. Yunanistan'da ise "sütlü börek" anlamına gelen galaktobureko (Yunanca: γαλακτομπούρεκο) adıyla, yufka yerine irmik lapası kullanılarak yapılır. Günümüzde yufka yerine milföy, muhallebi yerine krema kullanılarak yapılanları da mevcuttur. Krema ya da muhallebi; limon, portakal veya gül suyu ile tatlandırılabilir. Türkiye'de birçok restoranda Laz böreğini yemek mümkündür. "Hopa Laz Böreği" adıyla Türk Patent ve Marka Kurumu tarafından tescillenen tatlı, 2019 yılında coğrafi işaret belgesi almıştır. Kocaelispor 2013-14 sezonu Kocaelispor 2013-14 sezonu Kocaelispor'un kuruluşunun 48, 3. Ligdeki ikinci sezonudur. Kocaelispor bir önceki sezon 3. Lig 3. Grubu 13.sırada tamamlamıştır. Kulübün içinde bulunduğu maddi kriz sebebi ile Türkiye Futbol Federasyonu tarafından transfer yasağı bulunmaktadır. Bu nedenle son üç yıldır sadece altyapıdan gelen genç oyuncularla Türkiye liglerinde mücadele edilmektedir. Sezon başında yapılan Olağanüstü Kongrede tek aday olan Nebil Uzun başkanlığa seçilmiştir. Sezon başında daha önceden Kocaelispor'da futbol oynayan eski kaptan Faruk Sarman teknik direktör olarak takımın başına getirilmiştir. Kocaelispor'un 2013-14 sezonunda giyeceği formalar Nike tarafından üretilmiştir. Kocaelispor takımı teknik heyeti 6 Haziran 2013 tarihinde İzmit'te çalışmalarına A2 takımından oluşan genç kadro ile A takıma seçilecek oyuncuları seçmek için çalışmalara başladı. A2 takımın oyuncuları ile yapılan 3,5 haftalık çalışmanın ardından 1 Temmuz 2013 tarihinde A takım Grand Körfez Hotel'de toplanarak 2013-2014 sezonuna hazırlık etabının ilki için kampa girdiler. Bu süreçte Kocaelispor takımı Kandıraspor ve Irak Sessiz millî takımı ile 2 hazırlık maçı yaptı. İlk etap kampı 15 gün sürdükten sonra 17 Temmuz 2013 tarihinde ikinci etap kampı için Kocaeli'nin Kartepe ilçesindeki Green Park otelde kampa girdi. Burada sırasıyla Ürdün U-19 Millî takımı, Şanlıurfaspor, Adanaspor ve Bergama Belediyespor ile 4 hazırlık maçı yaptı. İkinci etap kampı 29 Temmuz 2013'te sona erdi. Yeni sezon kombine kartları 23 Temmuz 2013 tarihinde satışa sunuldu. İki kamp döneminde A2 takımdan gelen futbolcuları ile oluşturulan kadrodan Kartepe kampı sonrasında revizyon yapıldı. Cengizhan Aydın, Enes Efe Erdem, Oğulcan Aydın, Cankat Ezgi, Ufuk Tuna ve Yaser Çakır çalışmalarını A2 takımıyla yapmaları için altyapıya gönderildiler. Kocaelispor 3.etap kampına 2 Ağustos 2013'te Grand Körfez otelde toplanarak başlamıştır. Kocaelispor sezon açılışını 24 Ağustos 2013 günü İzmit İsmetpaşa Stadyumunda gerçekleştirilen törenle yapmıştır. 5.hafta oynanan Denizli Belediyespor maçından sonra alınan 5 mağlubiyet dolayısıyla teknik direktör Faruk Sarman görevinden istifa etmiştir. Faruk Sarman'dan boşalan teknik direktörlük koltuğuna 6.haftada oynanan 1930 Bafraspor maçından sonra Remzi Demirer getirilmiştir. 10.haftada oynanan Kırıkhanspor maçından sonra teknik direktör Remzi Demirer istifa etti. 4 maçta takımın başında olan Demirer 1 galibiyet 3 mağlubiyet aldı. Demirer'den boşalan teknik direkötrlük koltuğuna sezon başında Faruk Sarman'ın yardımcısı olarak görev yapan Nihat Emre Numanbayraktaroğlu getirildi. Otuzuncu haftada oynanan İstanbulspor maçında alınan 1 - 0 lık mağlubiyet sonucunda Kocaelispor'un tarihinde ilk kez amatör lige düşmesi matematiksel olarak kesinleşmiştir. Güncelleme: 7 Kasım 2013 Abdurrahman Gazi TÃ¼rbesi Abdurrahman Gazi Türbesi, Türkiye'nin Erzurum ilinde yer alan türbe. Abdurrahman Gazi hakkında kesin bir bilgi bulunmamaktadır. Hakkında anlatılanlar halk arasında söylenenlerdir. Rivayete göre Muhammed'in sancaktarlarından olan Abdurrahman Gazi'nin, İslam Orduları Erzurum ve havalisini fethederken boynu savaş sırasında düşman kılıcı tarafından koparılmıştır. Yerdeki kafasını eğilip almış ve elindeki sancağı tepeye dikmek üzere ilerlemeye başlamıştır. Çevreden durumu görenlerden bazıları "Adama bakın, kafasını eline almış" diye bağrışmaya başlarlar. Halk arasında yaygın bir inanışa göre "nazar değmesi"nin kurbanı olan Abdurrahman Gazi bu söz üzerine orada yığılıp kalır ve olduğu yere defnedilir. Dönemin Erzurum Valisi Yusuf Ziya Paşa'nın eşi Ayşe Hanım Tarafından 1796 yılında kabir boyu 4.85 cm olan bir türbe yaptırılmıştır. Dönemin Diyanet işleri başkanı Ömer Nasuhi Bilmen Abdurrahman Gazi'nin Ebubekir'in oğlu olduğunu açıklamıştır. Palaeoloxodon falconeri Palaeoloxodon falconeri (Elephas falconeri ya da Pigme fil olarak da bilinir) filgiller familyasından, Asya fili ile yakın akraba olan Sicilya ve Malta'da yaşamış soyu tükenmiş bir fil türüdür. 1867 yılında George Busk, ilk olarak Hugh Falconer tarafından "Palaeoloxodon melitensis" türünü tanımlamak için kullanılan fosillerin içinden birçok küçük azı dişine dayanarak "Elephas falconeri" türünü önermiştir. Adalarda yaşayan bu fil türü yalnızca 90 cm.'lik boyuyla ada cüceleşmesinin bir örneğidir. "P. falconeri"' türünün ataları muhtemelen Buzul Çağı sırasında deniz seviyesinin azalması sonucunda Akdeniz adalarına gelmişlerdir. Kikloplar hakkındaki inanışın Sicilya'da bulunan "P, falconeri" kafataslarından gelmesi olasıdır. Bir filin neye benzediğini bilmeyenler fil kafatasında hortumun geldiği yerdeki boşluğu dev bir göz boşluğu olduğunu sanabilirler. Mammuthus columbi Mammuthus columbi, filgillerden Kuzey Amerika'da Kuaterner zamanda yaşamış olan soyu tükenmiş bir fil türüdür. "Mammuthus columbi", günümüz Afrika fili gibi savanlarda ve otlaklarda yaşayan bir fil türüydü. Erkeklerin boyu 3,7 ila 4.0 m. ve ağırlığı 7 ila 9 ton arasındaydı. Spiral şeklindeki fildişleri 4,25 m uzunluğa kadar büyüyebiliyordu. Kader (Candan Erçetin şarkısı) "Kader", Candan Erçetin'in altıncı stüdyo albümü "Kırık Kalpler Durağında"dan (2009) bir şarkı. Erçetin tarafından yazılıp bestelenmiş, Alper Erinç tarafından düzenlenmiştir. Klibi, albümünün ilk klibidir, Ümit Ünal yönetmenliğinde çekilmiştir. Şarkının ekip bilgileri "Kırık Kalpler Durağında" albüm kitapçığından alınmıştır. Kırık Kalpler Durağında (şarkı) "Kırık Kalpler Durağında", Candan Erçetin'in aynı adlı altıncı stüdyo albümünden bir şarkı. Erçetin tarafından yazılıp bestelenmiş, Alper Erinç tarafından düzenlenmiştir. Klibi, albümünün ikinci klibidir. Şarkının ekip bilgileri "Kırık Kalpler Durağında" albüm kitapçığından alınmıştır. Git (şarkı) "Git", Candan Erçetin'in altıncı stüdyo albümü "Kırık Kalpler Durağında"dan (2009) bir şarkı. Cemal Safi tarafından yazılmış, Erçetin tarafından bestelenmi ve Alper Erinç tarafından düzenlenmiştir. Klibi, albümünün üçüncü klibidir. Şarkının ekip bilgileri "Kırık Kalpler Durağında" albüm kitapçığından alınmıştır. Melek (Candan Erçetin şarkısı) "Kader", Candan Erçetin'in aynı adlı beşinci stüdyo albümünden bir şarkı. Erçetin tarafından yazılıp bestelenmiş, Alper Erinç tarafından düzenlenmiştir. Klibi, albümünün ilk klibidir. Şarkının ekip bilgileri "Melek" albüm kitapçığından alınmıştır. Meğer (şarkı) "Meğer", Candan Erçetin'in beşinci stüdyo albümü "Melek"ten (2004) bir şarkı. Erçetin tarafından yazılıp bestelenmiş, Alper Erinç tarafından düzenlenmiştir. Klibi, albümünün ikinci klibidir. Şarkının ekip bilgileri "Melek" albüm kitapçığından alınmıştır. Neden (Candan Erçetin şarkısı) "Neden", Candan Erçetin'in aynı adlı dördüncü stüdyo albümünden bir şarkı. Erçetin tarafından yazılmış, Alper Erinç tarafından düzenlenmiştir. Şarkının ekip bilgileri "Neden" albüm kitapçığından alınmıştır. Sulu Sultanlığı Sulu Darüsselam Sultanlığı (Cavi: سلطنة سولو دار الإسلام), güney Filipinler'de Sulu Denizi adalarında ve önceleri Kuzey Borneo olarak bilinen günümüz Sabah eyaletinin belirli bir kısmında hüküm sürmüş bir İslami Tausug devletidir. Saltanat, Johore doğumlu bir Arap gezgin ve din adamı olan Seyyid Ebu Bekir Abirin tarafından 1457 yılında Sulu'da kuruldu ve 1917 yılına kadar sürdü. GamsÄ±z Hayat "Gamsız Hayat", Candan Erçetin'in dördüncü stüdyo albümü "Neden"den (2002) bir şarkı. Aylin Atalay ve Erçetin tarafından yazılmış, Erçetin tarafından bestelenmiş ve Alper Erinç tarafından düzenlenmiştir. Myriam Fares tarafından Enta El Hayat olarak Arapça olarak seslendirilmiştir. Şarkının ekip bilgileri "Neden" albüm kitapçığından alınmıştır. Parçalandım "Parçalandım", Candan Erçetin'in dördüncü stüdyo "Neden"den (2002) bir şarkı. Erçetin ve Alper Erinç tarafından yazılmış, Erinç tarafından düzenlenmiştir. Şarkının ekip bilgileri "Neden" albüm kitapçığından alınmıştır. Elbette (şarkı) "Elbette", Candan Erçetin'in aynı adlı üçüncü stüdyo albümünden bir şarkı. Erçetin tarafından yazılmış, Akın Ertübey tarafından bestelenmiş ve Alper Erinç tarafından düzenlenmiştir. Şarkının ekip bilgileri "Elbette" albüm kitapçığından alınmıştır. Mammuthus exilis Mammuthus exilis (pigme mamut ya da Channel Adaları mamutu) filgillerden, "Mammuthus exilis" türünden evrimleşmiş, soyu tükenmiş cüce bir fil türüdür. Ada cüceleşmesinin bir örneği sayılan bu tür üzerinde 2010 yılında yapılan bir incelemede omuz yüksekliğinin ortalama 1,72 m. ve ağırlığının da 760 kg. civarında olduğu ortaya konmuştur. Soyundan geldiği "M. columbi" ise 4,3 m uzunluğunda ve 9100 kg ağırlığındaydı. "M. exilis" türüne ait kalıntılar 1856 yılından beri Kaliforniya Channel Adaları'nın üçünde ortaya çıkarılmıştır: Santa Cruz, Santa Rosa ve San Miguel. Bu üç ada ile birlikte Anacapa şimdi çoğu deniz altında kalmış olan büyük Santa Rosae adasının en yüksek kısımlarıydı. Buzul Çağı'nın sonlarında filler burada Holosen'in başında Çumaşlar gelene kadar günümüzden 10.800 ile 11.300 yıl önceye kadar yaşamış olabilirler. Radyokarbon tarihleme yöntemi "M. exilis" türünün adalarda yaklaşık 47.000 yıl önceye kadar yaşadığını göstermektedir. Günümüzün filleri çok iyi yüzücüdürler ve muhtemelen "M. exilis" türünün ataları Santa Rosae'ye olan 6,4 km.'lik mesafeyi yüzerek geçmiş ve adaya yerleşmişlerdir. Mamutların popülasyonu arttıkça, büyük yırtıcıların olmaması ve Buzul Çağı'nın sonunda deniz seviyesinin yğkselmesi ile Santa Rosae'nin dört adaya bölünmesiyle oluşan yerleşim alanı kaybı nedeniyle daha küçük cüsseli hayvanlar ortaya çıkmıştır. "M. exilis", Wrangel Adası ya da Saint Paul Adası'nda yaşamış olan ve tüylü mamutun ("M. primigenius") daha küçük cüsseli ırkından olan mamutlarla karıştırılmamalıdır. İlki MÖ 1700 diğeri ise MÖ 4000 yılılarında ortadan yok olmuşlardır. Mammutidae Mammutidae Miyosen ile Pleistosen ya da Holosen arasında yaşamış olan, hortumlular takımından soyu tükenmiş bir familyadır. Familya ilk olarak 1922 yılında "Mammut" (mastodonlar) cinsinin fosil kemiklerinin incelenmesi sonucunda tanımlanmış ve o zamandan beri değişik şekillerde sınıflandırılmıştır. Mastodon adı Yunanca μαστός "meme ucu" ve ὀδούς "diş" kelimelerinden gelir ve bu familyaları diğer familyalardan ayıran özelliği tanımlar. "Zygolophodon" cinsi de bu familyada sınıflandırılmıştır. Knife Party Knife Party, Dubstep ve daha çok Drum N Bass grubu Pendulum'da vokallik yapan Rob Swire ve bas gitaristlik yapan Gareth McGrillen'in kurduğu bir Avustralyalı Electro House, EDM oluşumudur. Sauropoda Sauropoda, Saurischia takımından (kertenkele kalçalı) bir dinozor infra takımıdır. Şimdiye kadar bulunan en büyük olanı 37 metre (baştan kuyruğa) uzunluğundadır. Bu hayvanların çok uzun boyunları, uzun kuyrukları, gövdeleri ile kıyaslandığında küçük kafaları ve kalın sütun gibi bacakları vardı. Bazı türlerinin ulaştığı muazzam boyutları ile tanınırlar ve bu grubun üyeleri içinde karada yaşamış en büyük canlılar bulunur. Tanınmış cinsler içinde "Brachiosaurus", "Diplodocus", ve "Apatosaurus" sayılabilir. Sauropoda ilk olarak Trias Dönemi'nin sonlarında ortaya çıktılar ve bu dönemde Plateosauridae familyasından hayvanlara benziyorlardı. Kretase'nin sonuna kadar yaygın olarak yaşadılar. Antarktika dahil olmak üzere tüm kıtalarda fosil buluntularına rastlanır. Sauropoda adı Othniel Charles Marsh tarafından 1878 yılında çıkarılmıştır ve Antik Yunanca "kertenkele ayağı" anlamına gelir. Sauropoda grubundan dinozorlar en çok tanınabilen dinozorlardır ve cüsseleri nedeniyle popüler kültürde sıkça karşılaşılır. Düşün ve Zenginleş Düşün ve Zenginleş (İngilizce Think and Grow Rich), Napoleon Hill tarafından 1937 yılında yazılan kişisel gelişim kitabıdır. Kitabın başlığı nasıl zengin olunacağını ima etmesine rağmen, yazar kitapta öğretilen felsefenin insanların tüm çalışma alanlarında başarılı olmaları için ya da istedikleri hemen hemen her şey için yardımcı olacağını öne sürmektedir. Kitabın ilk yayımı Büyük Buhran zamanlarına denk gelmektedir. Hill'in 1970'teki ölümüne kadar 20 milyondan fazla satılan kitap 2011 itibarıyla dünya çapında 70 milyon rakamına ulaşmıştır. En yaşlı köpekler listesi Dünyanın en yaşlı köpekleri listesidir. Tüm dünyadaki 20 yaş ve daha büyük köpekler listeye dahil edilmiştir. Trompe le Monde Trompe le Monde American alternatif rock grubu olan Pixies'in dördüncü ve son albümüdür. 1991 yılında çıkmıştır. Albümün ismi, albümdeki ilk parça olan Fransızca "Trompe le Monde"den gelmektedir. Şarkı Türkçe "Dünyayı Aldat" anlamına gelmektedir. Önceki albümlere nazaran, bu albümün ismi bir şarkıdan gelmiştir. Öncekilerde ise şarkı sözleri kullanılmıştır. Efeminelik Efeminelik, kadınsılık veya kadınsı tavırlı erkek en sık davranış tarzı olarak taşıyan erkek. "Efemine" terimi de kadın doğasında mevcut olduğu varsayılan davranış özelliklerini sergileyen erkek bireyler için kullanılmaktadır. Çünkü bu davranış şekli cinsiyet rolü ve davranış şekliyle ilişkilidir. Erkek cinsiyeti ile kadın cinsel kimliğine fiziken veya ruhen bağlı, hem erkeğin hem de kadının üreme organıyla doğan, testisi olmayan bir penis ve rahmi gelişmemiş vajinası bulunan çift cinsiyetli kişiler hermafrodit olarak adlanırılır. Efeminelikte ise fiziken kadına eğilim algısı olmakla birlikte; aykırı erkeklik olarak nitelendirilen bu durum sosyal ve kültürel anlamda ana toplum algısına ters olduğu iddiası ile kabul edilerek psikolojik, davranış anlamda kadın olmaya yatkın efeminelik olarak adlandırılabilir. Bazen hermafrodit bireylerde efemine olduğu algısıyla ana toplumda ayrımcılığa uğrayıp, dışlanabilir. Çünkü toplum algısında erkek ve kadının cinsiyet kimliği algısı ağır basmaktadır. Kadınsılığın psikolojik yapıda transgender cinsel yönelimi ile yakın ilgisi olabilir. Kültürel gelişimde batı kültüründe kadınsı erkekler için heteroseksüel, ana toplumda kabul görmüş erkek figüründen farklı anlamında kadınsılar için; Latince'de "Feminen" etimolojik kelimesi kullanılmıştır. Geçmişte ve günümüzde efemine bireyler için "gösterişli ,korkak ,hercai menekşe ,kız ,kelebek ,çiçek ,kraliçe" gibi aşağılayıcı hüsnütabirler kullanılıyor olup, ayrımcı muamelelere tabi tutulmakta, bazen de ön yargı ile efemineliğin veya kadınsılığın; eşcinsel cinsel yönelimi ile alakalı olduğu düşünülmüştür. Özellikle efemine eşcinselleri aşağılamak için; "ibne, top, deli" gibi hakaretler kullanılmış ve yine kimi zaman efeminelik sadece eşcinseller için davranış biçimi olarak kabul edilmiş, ana toplumda efemine olanların eşcinsel olduğu ön yargısı oluşmuştur. Bir bireyin kadınsılığı veya maskülinizasyon algısı cinsel yönelim ve davranış ilkeleriyle ilgili olsa da, kadınsılık eşcinsel topluluğun kimliğinin ve yöneliminin önemli bir parçasını oluşturur. Kadınsı eşcinsellerin aksine aşırı erkeksi örneğin; ayılar da eşcinsel kültür içinde yer edinmişlerdir. Stonewall ayaklanmaları'ndan önce LGBT topluluğun en dışlanan kesimleri travestiler, transgenderler, efemine genç erkekler, fahişeler ve evsiz gençlerdir. Cinsel devrim sonrasında ise öncesinde aşağılayıcı adlarla anılan kadınsı erkekler; "efemine" gibi dünya genelinde kullanımı olan tanımlama adı elde etmişler, LGBT'lilere yönelik yasal korumadan efemine bireylerde yararlanmış, günümüzde Batı ülkelerinin birçoğunda eşcinseller gibi efemine bireyleri de hakaret küfür, hakaret anlamları taşıyan terimlerler tanımlamak suçtur. Kadınsılığını davranış, cinsel yönelim dışında temelde psikoloji ve nadiren genetikte taşıyan, cinsel kimlik disforiden kaynaklanan kadın davranışı genellikle cinsel kimliği travesti, transgender ve transseksüel bireylerde görülür. Bazen 'güzel oğlan', 'kadına benzeyen erkek' anlamına gelen Japonca tanımlama "Bishōnen" fiziksek görünümü güzel olan veya fiziki anlamda kadına benzer fiziksel yatkınlığı olan kişilerde efemine olarak ön yargıyla algılanabilir. Ä°brahim Burkay İbrahim Burkay (1963, Bursa) Türk sanayici, iş adamı ve girişimci. Baba mesleği olan tekstil sektörüne Kapalıçarşı'da ilk adımını atan İbrahim Burkay, ev tekstili, mağazacılık, inşaat, kimya, enerji gibi birçok alanda faaliyet gösteren Burkay Grup'un Yönetim Kurulu Başkanlığı görevinde. Burkay, TİM Başkan Vekili, TETSİAD Başkan Yardımcısı, UTİB Başkanı, TİM Ülke Masaları Koordinatör Başkanı olarak tüm sektörlerle ilgili en üst düzeyde uzun yıllardır önemli görevler yürüttü. Burkay, 2013 yılından sanayici Celal Sönmez sonra BTSO Yönetim Kurulu başkanlı seçildi ve halen bu görevi yürütmektedir Plaska Plaska , Kırklareli yöresine ait bir yiyecek. Tuzlu bir kek çeşididir. Sadece mısır unu ile veya buğday unu karıştırılmış mısır unu ile yapılır. Ayrıdedici özelliği içinde pırasa bulunması, diğer özelliği ise mısır unundan yapılmasıdır. Ayrıca istenirse peynir de ilave edilebilir. Yapılışı: Bir demet pırasa (yenmeyen bölümleri atıldıktan sonra) yemek için doğranandan daha ince doğranır. Biraz yağ ve az tuz ile renk değiştirmeden kavrulur ve soğumaya bırakılır. Başka bir kapta çırpılmış 3-4 yumurtaya 2 bardak kadar yoğurt ve 1 bardak kadar ayçiçek yağı konarak karıştırıldıktan sonra içine 1 paket kabartma tozu ve yeterince tuz karıştırılmış 3 bardak mısır unu (veya 2 mısır 1 buğday) konur. Bu karışım güzelce yoğurulur. Gerekiyorsa yoğurt veya un ilave edilerek cıvık bir hamur haline getirilir. En sonunda kırıntı peynir (veya ekşimik de olabilir) ve soğumuş pırasalar da katılarak kek gibi, üstü kızarana kadar pişirilir. Soğukken ayrı sıcakken ayrı bir lezzeti vardır. Bir diğer yapılışında ise pırasalar kavrulurken içine yemek yapacakmış gibi salça da ilave edilir. Hamur hazırlandıktan sonra istenirse içine peynir konur ama pıraslar konmaz. Hamurun yarısı tepsiye konur, üstüne pırasalar ve en üste hamurun kalan kısmı konur. Aynı şekilde fırında pişirilir. Pişirildiğinde üstünde çatlaklar oluşur. Özel görüntümünü bu çatlaklar verir. Muhtemelen bir Pomak yemeğidir. Ancak Kırklareli nüfusu çingeneler dışında kurtuluş savaşı sırasında Avrupa'nın çeşitli bölgelerinden gelen muhacırlar tarafından oluşturulduğundan başka bir bölgeden gelme de olabilir. Bunu kesin olarak söylemek zordur. 2013 Türkiye Süper Kupası 2013 Türkiye Süper Kupası, 2012-13 Süper Lig şampiyonu Galatasaray ile 2012-13 Türkiye Kupası şampiyonu Fenerbahçe arasında 11 Ağustos 2013 tarihinde Kayseri Kadir Has Şehir Stadyumu'nda oynanan kırkıncı Süper Kupa maçıdır. Galatasaray, rakibini normal süresi golsüz biten mücadelenin ekstra uzatma bölümünde bulduğu golle 1-0 mağlup ederek kupayı üst üste ikinci kez kazandı. Bu mücadele Fenerbahçe-Galatasaray derbisindeki üç yüz yetmiş beşinci karşılaşma oldu. 12 Ağustos 2012 tarihinde yine Galatasaray ile Fenerbahçe arasında oynanan 2012 Süper Kupası'nı Galatasaray 3-2 kazanarak müzesine götürmüştü. Galatasaray, bu karşılaşma ile birlikte yirminci kez Süper Kupa'da mücadele etti. Fenerbahçe takımı ise on yedinci kez Süper Kupa'da boy gösterdi. Maçın 90 dakikalık normal süresi 0-0'lık beraberlikle sona erdi. Uzatma bölümünün 99. dakikasında Didier Drogba'nın kafa ile attığı golle Galatasaray 1-0 öne geçti. Bu dakikadan sonra uzatma bölümlerinde başka gol olmadı ve kupayı Galatasaray takımı kazandı. Maç, Türkiye'de atv kanalı tarafından canlı yayınlanırken dünyanın çeşitli bölgelerindeki otuz yedi ülkeden de canlı olarak yayınladı. Bu kupa ile birlikte Fatih Terim, Galatasaray takımı başındaki on altıncı kupasını kazanmış oldu. Bu karşılaşma, kupanın yeniden düzenlenmeye başlandığı 2006 yılından bu yana uzatmalara giden ilk maç oldu. Süper Kupa organizasyonundaki en yüksek seyirci ve sponsor hasılatı bu maçta elde edildi. Toplam 1.436.000 seyirci hasılatı elde edilirken, $370.000 da sponsor hasılatı elde edildi. 1966 yılında Cumhurbaşkanlığı Kupası adıyla düzenlenmeye başlayan organizasyon, 2006 yılından bu yana TFF Süper Kupa ismiyle organize edilmeye başlandı. Galatasaray organizasyonu en son, 2012 yılında Fenerbahçe'yi 3-2 yenerek kazandı. Fenerbahçe ise son şampiyonluğunu, 2009 senesinde Beşiktaş'ı 2-0 yenerek kazandı. Organizasyonda iki takım daha önce dört defa karşı karşıya geldiler. Galatasaray 1996 ve 2012 yıllarında Fenerbahçe'yi mağlup ederek kupayı müzesine götürdü. Fenerbahçe ise 1973 ve 1985 senesinde şampiyonluğu rakibini yenerek kazanma başarısı gösterdi. Galatasaray, bu maçtan önce organizasyonu on iki kez ile en çok kazanan takımdı. Sarı kırmızılı ekip on dokuz kez oynadığı Süper Kupa maçında yedi kez rakiplerine mağlup oldu. Fenerbahçe ise on altı kez oynadığı Süper Kupa'da sekiz kez kazanan taraf olurken, sekiz kez de kaybeden taraf oldu. 104 yıllık rekabette iki takım daha önce üç yüz yetmiş dört defa karşılaştılar. Bu maçlardan yüz kırk iki tanesini Fenerbahçe, yüz on dokuzunu Galatasaray kazandı. Yüz on üç maç ise berabere sonuçlandı. Fenerbahçe toplamda beş yüz yirmi dört gol atarken Galatasaray ise dört yüz yetmiş altı golle karşılık verdi. Ağustos ayında daha önce kırk beş maç yapan iki ekibin bu karşılaşmalarından on dokuz tanesini Fenerbahçe, on üç tanesini ise Galatasaray kazandı, on üç maç da berabere sona erdi. Sarı lacivertlilerin yetmiş dört golüne, sarı kırmızılılar altmış altı golle cevap verdi. Bir önceki oynanan Süper Kupa maçı da yine Ağustos ayında oynanmıştı. Galatasaray, 2012-13 Süper Lig sezonunu, Fenerbahçe'nin 10 puan önünde bitirerek şampiyon oldu. Galatasaray normal sezonda elde ettiği 21 galibiyet, 8 beraberlik ve 5 mağlubiyet ile toplam 71 puan topladı. Galatasaray'ı, 18 galibiyet, 7 beraberlik ve 9 mağlubiyet elde eden ve 61 puanla sezonu ikinci sırada tamamlayan Fenerbahçe izledi. Kupaya dördüncü turdan başlayan Fenerbahçe, bu turda Pendikspor'u 1-0, beşinci turda, Göztepe'yi 4-0 yenip gruplara kaldı. Sivasspor, 1461 Trabzon ve Bursaspor takımları ile aynı gruba düşen Fenerbahçe, 13 puanla grubu lider bitirdi ve yarı finalde Eskişehirspor'la eşleşti. İlk maçta Eskişehirspor ile 1-1 berabere kalan Fenerbahçe, rövanşta normal süresi 1-1 biten maçı penaltılarla 5-2 kazanıp finale çıktı. Finalde Trabzonspor'u 1-0 mağlup eden Fenerbahçe 2012-13 Türkiye Kupası şampiyonu oldu ve 2013 Türkiye Süper Kupası'nda oynamaya hak kazandı. Kupa öncesinde 13 Temmuz'daki ilk hazırlık maçında Shrewsbury Town ile karşılaşan Galatasaray 3-0 galip geldi; 16 Temmuz günü ise Notts County ile karşılaştı ve 2-1 galip geldi. 21 Temmuz'da İzmir’de Málaga ile yaptığı mücadeleden 3-3 beraberlikle ayrıldı. Galatasaray, Napoli ile 29 Temmuz'da karşılaştı ve sahadan 3-1 yenik ayrıldı. Sarı kırmızılılar, 2013 Emirates Kupası'nda, 3 Ağustos tarihinde açılış maçında Porto'yu penaltıdan Melo'nun attığı golle 1-0 yendi. Bu maçtan bir gün sonra ev sahibi Arsenal ile karşılaşan Galatasaray, Didier Drogba'nın birisi penaltıdan olmak üzere attığı iki golle maçı 2-1 kazanıp organizasyonda şampiyon oldu. Fenerbahçe yeni sezon hazırlıkları kapsamında 19 Temmuz'da Düzce'de Boluspor ile karşılaştı ve 4-0 galip geldi. Sarı lacivertliler, 21 Temmuz'da Azerbaycan'ın Khazar Lankaran takımıyla yaptığı maçtan 4-0 galip ayrıldı. 24 Temmuz tarihinde Fenerbahçe Şükrü Saracoğlu Stadyumu'nda Eredivisie takımlarından PSV takımıyla karşılaşan Fenerbahçe 2-0 yenildi. 2013-14 Şampiyonlar Ligi 3. Ön Eleme Turu'nda eşleştiği Avusturya ekiplerinden Red Bull Salzburg ile 31 Temmuz'da deplasmanda karşılaşan Fenerbahçe sahadan 1-1 eşitlikle ayrıldı. Bu mücadelenin rövanşında ise rakibini 3-1 yenerek play-off turuna yükselmeyi başardı. Türkiye Futbol Federasyonu (TFF), 2013 Türkiye Süper Kupası maçının Azerbaycan'da oynanması için Azerbaycan Futbol Federasyonu'na başvuru yaptı. Teklife ilk önce olumlu bakılsa da daha sonra Azerbaycan Federasyonu, maç tarihine kısıtlı süre kalmasını gerekçe göstererek Süper Kupa maçının Bakü'de oynanmasını reddetti. 11 Haziran 2013 tarihinde İsviçre Futbol Federasyonu ve Kuzey Makedonya Futbol Federasyonu, Türkiye Futbol Federasyonu'na Galatasaray ve Fenerbahçe arasında oynanacak olan Süper Kupa karşılaşmasının ülkelerinde oynanması için teklif yaptılar. Ancak TFF maçın Kayseri Kadir Has Şehir Stadyumu'nda oynanmasında karar kıldı. 24 Temmuz 2013 tarihinde kupa maçının biletleri, 100, 80 ve 30 karşılığı satışa sunuldu. Satışa çıkan biletler yoğun ilgi sebebiyle aynı gün tükendi. Bir önceki Süper Kupa maçının da sponsoru olan Continental'in bu organizasyona da sponsor olduğu açıklandı. 5 Ağustos 2013 tarihinde, maçı Türkiye Futbol Federasyonu'ndan Bülent Yıldırım'ın yöneteceği, Bülent Yıldırım'ın yardımcılıklarını ise Ekrem Kan ve Asım Yusuf Öz'ün yapacağı açıklandı. Maçın dördüncü hakeminin Serkan Gençerler, ilave yardımcı hakemlerin ise İlker Meral ve Mustafa İlker Coşkun olacağı duyuruldu. Bir önceki sezon ligde oynanan Mersin İdman Yurdu karşılaşmasında, hakeme yönelik tepkisi nedeniyle dokuz maç ceza alan Galatasaray teknik direktörü Fatih Terim bu karşılaşmada sahada yer alamadı ve basın toplantısına da katılamadı. Terim'in yerine sahada Ümit Davala görev yaptı. Yine dört maçlık cezası bulunan Sabri Sarıoğlu ile kadroya alınmayan Dany, Riera ve Elmander bu karşılaşmada forma giyemediler. Fenerbahçe'de ise cezalı olan Volkan Demirel, Raul Meireles, sakat olan Gökhan Gönül, Egemen, kadroya alınmayan Krasic ve Yobo ile lisansları çıkmayan Emenike ve Samuel Holmen maçta forma giyemediler. Maçın başlama vuruşundan önce, maçtan kısa bir süre önce hayatını kaybeden eski millî futbolcu ve spor yazarı Selçuk Yula, millî takım ve Beşiktaş'ın eski futbolcusu Nazmi Bilge ile eski Gençlerbirliği yöneticilerinden Ekrem Üstündağ için 1 dakikalık saygı duruşu yapıldı. Maç, Fenerbahçeli oyuncuların vuruşuyla başladı. İlk pozisyonu, Fenerbahçe takımı Senegalli futbolcusu Moussa Sow ile yakaladı. Webo, Mehmet Topuz'dan aldığı pası Sow'a aktardı. Sow, ceza alanına girer girmez sağ çaprazdan vurdu ancak top, Galatasaray kalecisi Muslera'da kaldı. Maçın ilk 15 dakikasında Fenerbahçe, Galatasaray'a oranla daha organize bir oyun ortaya koyarken, iki takım da özellikle savunmada kontrollü oynadılar. 20. dakikada Amrabat'ın sağ kanattan ceza alanına gönderdiği topu Fenerbahçe kalecisi Mert elleriyle çeldi, Mehmet Topuz'dan seken topa altı pas bölgesinde Drogba vurdu, ancak Mert yakın mesafedeki bu şutu kurtardı. 24. dakikada Fenerbahçe'nin sol bek oyuncusu Hasan Ali Kaldırım sol kanattan topla birlikte ceza alanına girdi ve topu penaltı noktası üzerinde bulunan Sow'a aktardı. Sow ceza sahası içinden iyi bir vuruş yapamadı ve top üstten auta çıktı. 39. dakikada Sneijder'ın ceza sahası dışından çektiği şutu kaleci Mert son anda kornere çeldi. 45. dakikada hızlı gelişen Fenerbahçe atağında, ceza yayı önünde topla buluşan Sow bekletmeden bir vuruş yaptı ancak top Muslera'da kaldı. Karşılaşmanın ilk yarısı golsüz berabere sona erdi. İkinci yarıya Galatasaray takımı başladı. 52. dakikada Drogba ceza sahası dışından sert vurdu ancak kaleci Mert, topu kornere çıkardı. 56. dakikada Galatasaraylı Selçuk kaleyi yokladı fakat top az farkla üstten auta gitti. 61. dakikada Galatasaray, yarı sahasında gerçekleşen ikili mücadelede Webo'nun müdahalesiyle yerde kalan Semih, Kamerunlu oyuncunun ayağının kafasına gelmesiyle bir süre baygınlık geçirdi. 62. dakikada Fenerbahçeli Bruno Alves Melo'ya yaptığı müdahale sonrasında ikinci sarı kartla birlikte kırmızı kart görerek ihraç edildi. Bu dakikadan sonra Galatasaray, oyundaki üstünlüğü ele aldı. 70. dakikada Kuyt'ın pasında yay üzerinden şut deneyen Sow'a kaleci Muslera geçit vermedi. 77. dakikada Hamit Altıntop kaleyi yokladı ancak isabetsiz bir vuruş yaptı. 78. dakikada Selçuk İnan, Drogba’nın ortasında kaleye çok yakın mesafeden gelişine bir vuruş yaptı ancak top az farkla yandan auta çıktı. Mücadeleniin normal süresi golsüz beraberlikle tamamlandı ve uzatma dakikalarına geçildi. 97. dakikada Galatasaray'da Drogba'nın kullandığı serbest vuruşta, kaleci Mert iki hamlede topa sahip oldu. Uzatmaların 99. dakikasında Hakan Balta'nın sol kanattan ceza alanına ortaladığı topa iyi yükselen Drogba, bekletmeden yaptığı kafa vuruşu ile topu ağlara yolladı ve takımını 1-0 öne geçirdi. 105. dakikada ceza alanına yapılan ortada, Kuyt vole vuruşu yaptı ancak kaleci Muslera son anda topu kornere tokatladı. Kalan dakikalarda başka gol olmayınca Galatasaray maçı 1-0 kazandı ve kupanın sahibi oldu. Maçı cezası nedeniyle tribünden takip eden ve sahaya giremeyen Fatih Terim, maçın bitiminden 15 dakika sonra sahaya inerek futbolcularını tek tek tebrik etti. Maçtan önce kaybetmeleri halinde rakip futbolcuları tebrik edeceğini söyleyen Fenerbahçeli Emre Belözoğlu ise Galatasaraylı oyuncuları tek tek tebrik etti. Galatasaray Başkanı Ünal Aysal bitiş düdüğünden sonra Fenerbahçeli futbolcuları, teknik direktör Ersun Yanal'ı ve sarı-lacivertli idarecileri tek tek tebrik etti. Karşılaşmanın ardından ilk olarak 2. olan Fenerbahçe takımı oyuncuları madalyalarını aldılar. Daha sonra da Galatasaraylı oyunculara madalyaları verildi. Ancak madalya töreninden kısa bir süre sonra madalyaların iki takıma da yanlış verildiği ortaya çıktı. Fenerbahçeli futbolculara birincilik madalyası, Galatasaraylı futbolculara ise ikincilik madalyasının verildiği öğrenildi. Bu hatanın ardından federasyon yetkilileri madalyaları toplatarak, yeniden takımlara takdim etti. Galatasaraylı oyuncular madalyalarını aldıktan sonra, kupa gelmeden konfetiler patlatıldı. On üçüncü şampiyonluğunu kazanan Galatasaray takımı kupayı Türkiye Futbol Federasyonu Başkanı Yıldırım Demirören ve T.C. Gençlik ve Spor Bakanı Suat Kılıç'ın elinden aldı. Galatasaray'ın kupa zaferinin ardından Galatasaraylı taraftarlar Taksim Meydanı'nda toplanarak kutlama yaptılar. Bu maç Fenerbahçe teknik direktörü Ersun Yanal'ın ilk Fenerbahçe-Galatasaray derbisi oldu. Ayrıca takımı başında ilk kez bir Türk takımına karşı resmi karşılaşmaya çıkmış oldu. Galatasaraylı Wesley Sneijder ve Erman Kılıç ile Fenerbahçeli Bruno Alves, Michal Kadlec, Alper Potuk ilk kez takımlarının formalarıyla Fenerbahçe-Galatasaray derbisinde görev aldılar. İlk defa bir Fenerbahçe-Galatasaray derbisi Kayseri'de oynandı. Bir önceki organizasyon Erzurum'daki Kâzım Karabekir Stadyumu'nda oynanmıştır. Galatasaray'da üçüncü sezonunu geçiren teknik direktör Fatih Terim, Türkiye Süper Kupası maçında Fenerbahçe karşısında kazanılan kupayla, Galatasaray teknik direktörü unvanıyla on altıncı kupasını kazandı. Süper Kupa finali, Nike'ın yeni tasarladığı Incyte isimli topla oynandı. İlk kez kullanılan bu top, 2013-14 sezonunda Süper Lig'in yanı sıra İspanya, İngiltere, İtalya ve Brezilya liglerinde de kullanılacak. Maç Türkiye'de atv kanalından yayınlanırken, Fransız beIN Sport HD1 ve Rumen GSP TV'nin yanı sıra, Alman Sportdigital.tv, Hollanda'nın Sport 1 Voetbal, Slovenya'dan SK Prime ve Portekiz'den Sport TV başta olmak üzere birçok televizyon kanalı 37 ülkede maçı canlı olarak yayınladı. Maçın hakemi Bülent Yıldırım ilk kez bir Süper Kupa organizasyonunda görev yaptı. Türkiye Süper Kupası’nı kazanan takım €1.500.000, kaybeden takım ise €1.150.000 para ödülü kazandı. Bu zamana kadar oynanan Süper Kupa maçları içindeki en fazla seyirci hasılatına ulaşıldı. Toplam 1.436.000 tutarında bir seyirci hasılatı elde edildi. Bunun yanı sıra sponsorluk anlaşmasından ise $370.000 gelir sağlandı. Karşılaşmayı izleyen Galatasaray taraftarlarının yüzde 86,1’lik kısmını erkekler, yüzde 13,9’luk kısmını kadınlar oluştururken Fenerbahçe taraftarlarının yüzde 85,7’lik kısmını erkekler, yüzde 14,3’lük kısmını kadınlar oluşturdu. Galatasaray taraftarlarının yüzde 48,71’i Kayseri, yüzde 7,78’i Ankara, yüzde 5,48’i Nevşehir, yüzde 5,01’i Adana ve yüzde 4,74’ü İstanbul’dan; Fenerbahçe taraftarlarının ise yüzde 40,89’u Kayseri, yüzde 10,89’u Ankara, yüzde 6,70’i Nevşehir, yüzde 5,18’i İstanbul ve yüzde 3,81’i Adana’dan karşılaşmayı izlemeye geldi. Stadyum girişlerinde yapılan kontrollerde kurallara uymayan 6 kişi maça alınmadı. Profesyonel Futbol Disiplin Kurulu, Süper Kupa maçının ardından Galatasaray takımına, taraftarlarının neden olduğu çirkin ve kötü tezahürat, müsabaka sonrası flaş röportaja antrenör ve futbolcu katılımı sağlanmamasından dolayı talimatlara aykırılık ve takım halinde sportmenliğe aykırı hareket nedeniyle toplamda 99 bin para cezası verdi. Fenerbahçe'ye ise taraftarlarının neden olduğu saha olayları, çirkin ve kötü tezahürat nedeniyle toplam 110 bin para cezası verdi. Maçtan sonra Galatasaray TV'ye röportaj veren Galatasaray teknik direktörü Fatih Terim, ""Kazanmak her şartta önemli ve güzel, kupayı almak da çok güzel bir durum. İnşallah lig de bizim için iyi başlar ve iyi devam eder. Aynı şekilde Avrupa ve bu sezon daha fazla ciddiye alacağımız Türkiye Kupası var. Üç kulvarda da iddialı olmak istiyoruz"" dedi. Galatasaray takımının kaptanı Selçuk İnan ise kupayı kazanmanın çok güzel bir şey olduğunu, geçen sezonu şampiyon bitirdiklerini ve geçen seneki şampiyonluğun ardından bu sene de çifte kupayı aldıklarını söyledi. Galatasaray yardımcı antrenörü Ümit Davala maçtan sonra düzenlenen basın toplantısında, kupa zaferinin kendileri için iyi bir moral olduğunu söyledi. Galatasaraylı Drogba maçtan sonra Fenerbahçe kalecisi Mert'e, maçtan önce Volkan'ın cezalı olmasının avantaj olacağını düşündüğünü ama kendisinin onu