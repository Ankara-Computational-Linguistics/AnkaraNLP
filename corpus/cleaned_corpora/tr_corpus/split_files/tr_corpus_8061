arasından fırlatmış olduğuna dair düşüncelerini gösterirlerken kendilerini incitirler. Daha sonra, Tenten'in bir oyuncakçı dükkânında gördüğü yaylı oyuncak savaş topu ona bir fikir verir. Profesör Alembick asanın fotoğraflarının çekilmesini istemiştir ancak fotoğraf makinesinde aslında bir yay mekanizması vardır; bu mekanizma sayesinde hırsız asayı parmaklıkların arasından yakındaki bir ormana yollamıştır. Ormanı ararken, Tenten asanın komşu ülke Bordurya ajanları tarafından bulunduğunu görür. Onları sınıra kadar takip ettikten sonra, asayı zorla ellerinden alır. Hırsızların cüzdanlarından birinden çıkan kâğıtlardan, asanın çalınmasının ezeli rakipleri Bordurya tarafından planlanmakta olan bir hükûmet darbesinin parçası olduğunu anlar. Tenten Kral'a zamanında ulaşmak için civardaki Bordurya havaalanından bir Me-109 savaş uçağını çalar (filo, Sildavya'nın "Anschluss"u için hazır bekletilmektedir). Hava sınırlarının ihlal edildiğini düşünen Sildavyalılar tarafından düşman uçağı düşürülür. Yolculuğun geri kalanını yürüyerek tamamlar. Bu sırada İçişleri Bakanı Kral'a asanın çalındığı söylentilerinin yayıldığını, Bordurya'nın yönetimi ele almasıyla sonuçlanacak olayların Borduryalı esnaflara saldırılarla başladığını haber verir. Kral tam tahttan çekilmek üzereyken Milu, Tenten'in cebinden düşen asayla birlikte içeri girer. Tenten, asayı çalan adamın cüzdanından aldığı kâğıtları gösterir. Birlikte, planın siyasi örgüt Zyldav Revolutzionär Komitzät'in lideri Müsstler tarafından tasarlandığını kanıtlarlar. Kral derhal Müsstler ve suç ortaklarını tutuklatır ve ordusunu Bordurya sınırına gönderir. Cevaben, Bordurya kendi askerlerini sınırdan çeker ve "barış yanlısı" olduğunu dile getirerek Sildavya'yı tuhaf tutumundan dolayı eleştirir — oysa aynı odada bir Sildavya haritası ve yapılacak işgalin ayrıntıları durmaktadır. Ertesi sabah Aziz Vladimir Günü Tenten, Altın Pelikan Nişanı takdim edilerek şövalye ilan edilir ve bu nişanla onurlandırılan ilk yabancı olur. Yetkililer, Ruritanya romanslarına yakışan bir sonla Profesör Alembick'in ikizi Alfred Alembick'in Hector'u kaçırarak onun yerine Sildavya'ya gittiğini keşfederler. Tenten ve Milu, Dupont ve Dupond'la beraber deniz uçağıyla evlerine dönerler; iniş sırasında dedektifler uçağın denize çakılacağından korkarak birden ayaklanırlar. Tenten okuyuculara göz kırpar ve yanıldıklarını dile getirir. Bunu duyan dedektifler öyle çok gülerler ki, gerçekten de uçaktan inmektelerken denize düşerler. Aynı "Mavi Lotus", "Tenten Sovyetler'de" ve "Kırık Kulak"ta olduğu gibi, "Ottokar'ın Asası" da siyasi bir altmetne sahiptir. Asanın çalınmasının Bordurya tarafından Sildavya'yı siyasi bir krize götürmek ve işgale açık hale getirmek için planlanmış bir entrika olduğu ortaya çıkar. 1938 yılında yazılan hikâye okurlara, komşu devletlerin Mussolini İtalyası ve Nazi Almanyası tarafından ele geçirilme ve işgallerini anımsatır. Ancak bu noktada Mussolini henüz başka bir Avrupalı devleti sınırlarına katmaya çalışmamıştır. Komplonun arkasındaki şahıs Müsstler Benito Mussolini ve Adolf Hitler'in karışımıdır ve Demir Muhafızların başındadır. Örgüt ismiyle iki savaş arasında eylemlerini gerçekleştiren SA ve Kara Gömlekliler gibi faşist paramiliter güçlere gönderme yapılmıştır. II. Dünya Savaşı öncesinde Romanya'da gerçekten Demir Muhafızlar adında antisemitist bir grup faaliyet göstermiştir. Romanyalı Demir Muhafızlar, yolsuzluk yaptığını ve Yahudi metresi tarafından aklının çelindiğini iddia ettikleri Romanya Kralı II. Carol'la mücadele halindeydiler. Demir Muhafızların zaptedilmesi, "Ottokar'ın Asası"nın ilk yayınlandığı 1938 yılında başlamıştır. Demir Muhafızların lideri Cornelia Codreanu, Romanya hükûmetine ihanet etmekten idam edilmiştir. Demir Muhafızlar, kral tahttan çekildikten sonra kısa süreliğine hükûmet kurmuş olsalar da, Hitler daha muhafazakâr olan General Ion Antonescu'yu başa getirerek önce hükûmeti dağıtmış, sonra da Demir Muhafızları tasfiye etmiştir. II. Dünya Savaşı'nda Belçika'nın işgali sırasında Alman sansürü, kitabın yayınlanmasını engellemedi. Balkanlar tarihinde senelerdir süregelen entrika, komplo, savaş ve darbeler 1930'larda genellikle faşist hareketlerden çıktığı için, Alman işgalciler Hergé'nin doğrudan nasyonal sosyalist Almanya'yı hedef aldığını fark etmemiş olabilirler. Üstelik, yukarıda yazıldığı gibi Almanya da kralın himayesini kullanarak Romanya Demir Muhafızlarını şiddet kullanarak bastıran otoriter rejimi desteklemiştir. Serüven ilk olarak "Le Petit Vingtième" adlı gazete ekinde siyah-beyaz olarak "Tintin en Syldavie" ("Tenten Sildavya'da") adıyla 1938-1939 yılları arasında yayınlanmıştır. 1947 yılında hikâye baştan çizilmiş ve renklendirilmiştir. Bu baskının hazırlanmasında Hergé'ye yetenekli ve meşhur sanatçı Edgar Pierre Jacobs yardım etmiştir. Jacobs, bu yeni baskıda daha çok görülen Balkan havasının sorumlusu olarak kabul edilmektedir. Söz hikâye ve karakterlerin görünümüne gelince, iki baskı birbirine ekseriyetle benzemektedir. Renkler dışında en çok öne çıkan başlıca estetik farklılık 1938-39 baskısında arka plan genellikle boş bırakılmışken, 1947'de kasabaların sokakları, kırsal bölgeler, iç mekanlar ve sarayların ayrıntılı olarak resmedilmiş olmasıdır. Sildavya saray maiyetinin görünüşü de değiştirilmiştir. 1938 baskısında Kraliyet Muhafızları İngiliz Beefeater muhafızları gibi giyinirken, 1947 baskısında daha Balkanları anımsatan bir üniforma giymektedirler. 1939 baskısında Tenten kraliyet nişanı alırken yağmurluğunu giymektedir ve Kraliçe dışında hiçbir kadının katılmadığı tören sırasında madalyası takılırken gözlerinde bir damla yaş görülür; 1947 baskısındaysa takım elbise giymektedir, utandığı belli olsa da gözyaşı yoktur, törende kadın davetliler de vardır ve hatta davetliler arasında Hergé, Jacobs, birkaç meslektaşları ve akrabaları üniforma giymiş halde seçilebilir. Kitapta görülen tüm hava araçları gerçek tasarımlar esas alınarak itinayla resmedilmiştir. 1939 baskısında Tenten'in binerek Bordurya'dan kaçtığı uçak Heinkel He 118'e benzemektedir; 1947 yılındaki baskıdaysa uçak, daha meşhur olan Messerschmitt Bf 109 ile değiştirilmiştir. İkiz dedektifler ilk kez 1934 yılında "Firavunun Puroları"nda görünmüş ve bu kitabı izleyen üç serüvende yer almış olsalar da, 1938-9 yılında "Ottokar'ın Asası"nda Tenten havaalanında Alembick'e onları tanıtana kadar karakterlere isim verilmemiştir. "Ottokar'ın Asası"nda ilerki maceralarda tekrar karşımıza çıkacak iki karakter ortaya çıkmıştır: Bianca Castafiore ve Albay Boris. Albay Boris, daha sonra "Hedef Ay" kitabında ve serüvenin devamı olan "Ay'a Ayak Basıldı" kitaplarında Jorgen adıyla karşımıza çıkacaktır. "Tenten" kitaplarında karşımıza çıkan diğer tüm hayali diller gibi, Sildavyaca da Brüksel'in işçi sınıfı mahallesi olan Marolliens'in argo dili esas alınarak yaratılmış, eklenen s ve z sesleriyle daha Slav dillerine benzetilmiştir. Örneğin Sildavya atasözü "Eih bennek, eih blavek" kitaba göre "Devedikeni ararsan, diken bulursun" şeklinde tercüme edilse de, Marollien lehçesinde "Buradayım, burada kalacağım" anlamına gelmektedir. 1956 yılında kitabın yarı-animasyon filmi vizyona girmiştir. Filmin arkasındaki firma Belvision, daha sonra Tenten'in ilk televizyon dizisi olan "Les Aventures de Tintin, d'après Hergé" nin yapımcılığını üstlenecektir. Filmin prodüktörlüğünü Karel Van Millegham ve Anne-Marie Ullmann yapmıştır. 1990'lı yıllara gelindiğinde animasyon dizisi "Les Aventures de Tintin" hikâyeyi değiştirir. Hikâyedeki "Anschluss" öğeleri tamamen kaldırılmıştır, yine de asayı çalmaya çalışan hırsızların komşu ülkeye kaçmak istediği gösterilmiştir. Aynı zamanda Alembick ikizlerinden sigara içen, bu uyarlamada kötü ikiz olarak gösterilmiştir. Tenten'in okuduğu Sildavya tanıtım broşüründe Sildavya'nın Balkanların geri kalanı gibi Türkler tarafından 10. yüzyılda işgal edildiği yazmaktadır. Ancak Türkler Balkanları 14. yüzyılın ikinci yarısına kadar işgal etmediği için bu çok da mümkün gözükmemektedir. Yağmur fırtınasından kaçarak müze girişinde saklandıklarında, Milu bir Diplodocus'tan kemik çalar ve "Giganticus"tan çaldığı yazılır. "Diplodocus" adında bir dinozor olsa da, "giganticus" diye bir dinozor yoktur. Okurları güldürmek için bu şekilde yazılmış olabilir. Bordurya'da Tenten çaldığı Bf 109'dan Sildavyalılar tarafından vurulduktan sonra atlamak zrounda kalır. Tenten'in yanan uçaktan kaçmaya çalıştığı karede kokpitin cam kubbesi kızakla açılmaktadır, ancak aslında Bf 109'un kokpiti bir kapak gibi açılır. Cavit Şadi Pehlivanoğlu Cavit Şadi Pehlivanoğlu (d. 1927, Fındıklı, Rize) - (ö. 21 Kasım 2015), eski Türk siyasetçi. TBMM eski milletvekili ve Anavatan Partisi (ANAP) eski Genel Başkan Yardımcısı'dır. ANAP'ın kurucularındandır. Adalet Partisi'nde de görev almıştır. TBMM 12, 13 ve 19. dönem Ordu ili milletvekilidir. İstanbul Üniversitesi Hukuk Fakültesi mezunudur. Siyasetin yanı sıra avukatlık ve üst düzey yöneticilik yapmıştır. 1927 yılında Rize'nin Fındıklı ilçesinde doğmuştur. İlkokulu Fındıklı'da, Ortaokulu Ankara'da, Liseyi ise İstanbul'da bitirmiştir. 1957-1958 ders yılında İstanbul Üniversitesi Hukuk Fakültesi'nden mezun olmuş, 1959 yılında Ankara Barosu'na kayıtlı olarak avukatlığı başlamıştır. 1951 yılında İstanbul Müftülüğünde, 1955 yılında SSK Satın Alma Müdürlüğü'nde memurluk yapmıştır. 1957 yılında Ankara Türk Ocağı "Türk Yurdu Mecmuası" Neşriyat Müdürü, daha sonra Türk Ocakları "Merkez Heyeti" Müdürü olmuştur. 1961-1969 arasındaki iki dönem Ordu ili Milletvekilliği yapmıştır. Pehlivanoğlu bu devrede; Çalışma ve Millî Eğitim Komisyonları Raportörlüğü (güncel adıyla Millî Eğitim, Kültür, Gençlik ve Spor Komisyonu), TBMM İktisadi Devlet Teşekkülleri Murakabe Komisyonu Üyeliği, TBMM Bütçe ve Plan Komisyonu üyeliği ve Başkanlık divanı üyeliği, TBMM Komünizm ve Aşırı Cereyanlar Komisyonu Raportörlüğü yapmıştır. 1969-1973 yılları arasında çeşitli holdinglerde Bakanlık Temsilcisi, Hukuk Müşaviri, Yönetim Kurulu üyesi ve Genel Müdürlük görevlerinde bulunmuştur. 1974 yılındaTürkiye Odalar ve Borsalar Birliği(o zamanki adıyla; Türkiye Ticaret ve Sanayi Odaları ve Borsalar Birliği) Genel Sekreterliği yapmıştır. 1975-1983 yılları arasında sırasıyla TBMM Danışma Kurulu üyeliği, Başbakanlık Yüksek Denetleme Kurulu üyeliği, Türk Standartları Enstitüsü Başkanlığı, Devlet Planlama Teşkilatı Müsteşarlığı Müşavirliği görevlerinde bulunmuştur. 1983 yılında Anavatan Partisi kurucu üyesi olmuştur. Pehlivanoğlu uzun süre Anavatan Partisi'nin Genel Başkan Yardımcılığı görevini yürütmüştür. 1991 yılında Ordu ilinden tekrar milletvekili seçilmiştir. Türk Ticaret Bankası Yönetim Kurulu üyeliği gibi benzer görevlerde de bulunduktan sonra aktif çalışma hayatına nokta koymuştur. "Aslında Ord.Prof.Ali Fuat Başgil sadece Çarşamba'nın evladı değildir, bütün Türkiye'nin hatta milletlerarası şöhreti dolayısıyla bütün insalığın önderidir. Şahsiyeti bunu icap ettirir. Bu nedenle, Çarşambalılar kusura bakmasın, ben sizin huzurunuzda yetmiş milyona seslenmek istiyorum. Sayın milletvekili arkadaşım bir nebze temas etti, sizin huzurunuzdan seslenmek istiyorum. Hepiniz ey millet ayağa kalkın, biz hepimiz Ermeniyiz değil, hepimiz Türk'üz ve hepimiz Ali Fuad Başgil'iz desin." "Rahmetli Turgut Özal ile partiyi kurduk, başkan yardımcısıyım, işler hayırlı gitsin diye Karadeniz seyahatine gittik. Parti merkezine gidelim de bir çay içelim dedik. Trabzonlular toplanmışlardı, ben de sohbet edelim dedik. Orada sohbet şeklinde konuşurken zeki bir Karadenizli bana "abi sen nerelerde okudun" dedi. Ben Samsun Lisesi'nde okudum, Ankara 'da okudum, İstanbul 'da okudum. Ankara'da avukatlık yaparken mebus oldum dedim. Sonra peki dedi, şiveni de düzeltmemişsin, düzeltemedin mi diye sordu. Dedim ikisi de var. Biraz çocukken yaramazdım da sonra akıllandım biliyorsunuz. Kavgacıydım. Her zaman daha zayıfını rastlamadım ki.. Bazen de güçlüsüne rastlıyordum. Karadenizli olduğumu şivemden anladıkları zaman dayaktan kurtuluyordum. Başka bir faydası da; ben Karadenizliyim dediğim zaman zaten mert, cesur, dürüst , milletine ve dinine bağlı biri olduğum anlaşılırdı." "Bir gün Nurettin Topçu 'nun evinde, "hocam bir şey söyleceğim" dedim. O da "ne söyleyeceksin" dedi. "Bu Almanya niçin yıkılmıyor? I. Dünya Savaşı'nda yıkıldı ayağa kalktı, II. Dünya Savaşı'nda yıkıldı yine ayağa kalktı yine meydan okuyor, bunun sebebi nedir?" dedim. Şöyle bir cevap verdi: "Her Alman, bir Almanya'dır da ondan." Ben de arzu ediyorum ki her Türk insanı, bir Türkiye olsun. O idrak ve şuur içinde olsun." "Ali Fuat Başgil yayınladığı bir kitap dolayısıyla Türkiye'de mahkemeye veriliyor. Bu haber duyulunca İsviçre'deki emniyet müdür geliyor, "Hocam, İsviçre Hükümeti adına konuşuyorum. Bizim şeref misafirimizsiniz ve üniversitede kürsün hazır, gitme seni tevkif edecekler" diyor. Hoca ise "Çok teşekkür ederim fakat gideceğim. Ben Türk adaletine güveniyorum. Eğer adalet yanlışlık yaparsa kabahat onların değil, benimdir. Çünkü onları ben yetiştirdim" diye cevap veriyor. Ardından Türkiye'ye geri dönüyor ve çıktığı mahkemede beraat ediyor." "Pehlivanoğlu: Deminki hatip arkadaşımızın ifadelerindeki bir hususun zabıtta düzeltilmesini istiyorum. Meclis Başkanı: Ne gibi efendim? Pehlivanoğlu: Efendim, adet olduğu üzere kürsüye her çıkan türlü türlü etnik kökenler diye zabıtlara geçiriyor. Türkiye'de bir tek köken vardır, o da Türk Milleti kökeni... Bunun dışında köken yoktur. Özellikle bu memlekette Laz kökeni, bilmem ne kökeni diye bir şey duymadım. Türkiye Büyük Millet Meclisi zabıtlarına bu şekilde geçmesini önlemenizi istiyorum. Meclis Başkanı: Süreniz doluyor efendim. Pehlivanoğlu: Kökense, o kökenin yerine gitsinler, burası Türkiye Büyük Millet Meclisi. Zabıtları lütfen düzeltin." “Son günlerde öyle hadiseler oluyor ki, devletin varlığının ve ona bağlı olan unsurların ne olduğunu şaşırmış ve karıştırmış vaziyetteyiz. O bakımdan, “Hakimiyet kayıtsız şartsız milletindir yazısının altında, büyük Türk Milletini temsil görevini yaparken, bu çatı altında, Türk Milletinin ve Devletinin aleyhinde bir düşünce ve davranışın yaşanmasının mümkün olamayacağını herkesin bilmesi lazımdır. Zaten bunun tersi eşyanın tabiatına aykırıdır. Hem “Türk Milletini temsil ediyorum” diye bu mukaddes çatı altında bulunacaksın, onun nimetlerinden yararlanacaksın hem de temsil ettiğin millete ve devlete düşman olacaksın, ağzından bir kere bu kürsüden “Millet” lafı, “Türk Milleti” lafı çıkmayacak, durmadan “Halk, halk” diyeceksin… Bu bir gaflettir hatta bir ihanettir.” “Türk Milletinin muhterem temsilcileri, ortada basit zabıta vakalarının dışında çok vahim tablolar sergilenmektedir. Adına terör de, eşkıya de, ne isim takarsan tak, itiraf edelim ki gerçek şudur ki, mukaddes vatanımızın bir parçasını koparıp müstakil Kürt ve Ermeni devletini kurmak isteyen bir ihanet hareketi mevcuttur. Bu ihanetin içeride ve dışarıda destekçileri vardır. Hadise bundan ibarettir. Bütün hadiselere bu perspektif içinde bakmamız lazımdır; ama çok gariptir ki Batı, insan hakları, demokratikleştirme, şeffaflaşma sloganlarıyla bu bölücü ihaneti haklı çıkarmaya çalışmakta ve devletimize baskı yapmaktadır.” “Muhterem arkadaşlar, adet oldu bu sefer, bu kürsüye her çıkan biz demokratlaşacağız diyor. Arkadaşlar, bu memlekette hakim olan rejimin adı demokrasi değil mi? Biz demokratik rejime göre seçilmedik mi? Buraya tayinle mi geldik? Batının bu sloganlarına ve bize vasıta kıldırmak istedikleri fikirlere karşı hassas davranalım.” “Efendiler vatan bir tarla mıdır ki onu taksim edelim? Misak-ı Milli hudutları içindeki bu vatanı bize kimse hibe etmedi. Biz bu toprakları bin yıllık şehit kanlarıyla vatan yaptık. Amerika’nın, derileri siyah diye siyahi vatandaşlarına yaptığı insanlık dışı muameleyi bir kenara koyalım; bugün Avrupa’da 30 küsur devlet ve buna karşı 200 küsur millet var. Etnik unsurlar orada devletlerine karşı ayağa kalksalar, Avrupa kıtasının topunda kan gövdeyi götürür. Önce İspanya Katalanlara ve Basklara, Fransa Korsikalılara, Belçika Flamanlar ve Valonlara, İngiltere Galler’e hürriyetlerini tanıyarak her birine müstakil birer devlet kurdursun da ondan sonra da biz düşünelim. Bizde bir laf vardır, başkasının karısını boşamak kolaydır, diye.” “Güneydoğuda birkaç bin kişilik bir ihanet çetesi tarafından açıkça bir gerilla savaşı hüküm sürmektedir. Bunların sayısı her geçen gün artmakta ve bölge halkının can ve mal güvenliği kalmamıştır. Tarihin hangi safhasında bunlar bu topraklar üzerinde ayrı bir millet ve ayrı bir devlet olmuşlardır ki tekrar bunları istesinler. Efendiler, dışarıdaki ve içerideki tezgâhlara artık bu devlet bir son vermelidir. Bir kumaş fabrikası düşününüz, istihsal ettiği kumaşları elbise olarak giyen insana hastalığını tevlid etsin. Çare bu elbiseyi giyen arkadaşları karakola çekip ceza mı vermekte? Hayır, çare bu fabrikayı kapatmaktadır.” "Kürt denen vatandaşlarımız hiçbir zaman azınlık olarak görülmemişlerdir; Devletimizin en müstesna mevkilerini temsil etmişler, vatanımızın maddi nimetlerine herkesten daha fazla sahip olmaları, kimse tarafından yadırganmamıştır. Kimse çıkıp dememiştir ki, bütün büyük ihaleler Kürtlere gidiyor diye, böyle bir şey diyen yok, gayet tabii olarak. Türk Devletinde, Cumhurbaşkanı olmuşlar, kumandan olmuşlar, bakan olmuşlar, milletvekili olmuşlar, fakat hiç kimsenin aklında, bunlar azınlıktır bunlara sahip olmasınlar diye bir şey gelmemiştir, gelmemelidir." Eleni (David'in eşi) Eleni Kantakuzini (Yunan: Ελένη Καντακουζηνή, ö. 1463), Trabzon İmparatorluğu'nun son imparatoru David'in ikinci karısı ve Trabzon İmparatorluğu'nun son imparatoriçesidir. 15 Ağustos 1461 tarihinde Osmanlı Sultanı II. Mehmet Trabzon'u ele geçirdi. David ve ailesi yıllık yaklaşık 300.000 gümüş eden Struma Nehri vadisindeki emlakların gelirini toplama hakkı ile Edirne'ye yerleştirildi. David'in Akkoyunlular hükümdarı Uzun Hasan ile olan ilişkisi ve Sultan'a ihaneti ortaya çıkarılınca, Mart 1463 tarihinde tutuklandı. 1 Kasım 1463 tarihinde, İstanbul'da kendisi, yeğeni (İoannis'in oğlu Aleksios) ve üç oğlu idam edildiler. Eleni'nin ise 15.000 duka altın ceza ödemesi ya da idam edilmesine karar verildi. Cezayı ödedi ama serveti önemli ölçüde azaldı. Bu olaydan kısa bir süre sonra da ölmüştür. Bizans İmparatoru VI. İoannis'in soyundan gelen Eleni'nin Teodor Spandunis'in eserlerinde adı geçmesine rağmen, Masarelli yazmalarında David'in ilk karısı Maria'dan söz edilir ama ondan bahsedilmez ve diğer hiçbir kaynakta da adı geçmemektedir. Bu yüzden çeşitli soy bilimcilerden bazıları David'in çocuklarını Maria'ya bazılarıda Eleni'ye bağlarlar. Erkek çocuklar Basileios, Manuil ve adı günümüze ulaşmamış bir diğeri 1463 yılında babaları ile beraber idam edilmiştir. Sadece çok küçük olduğu için Georgios affedildi ve Gürcistan'a kaçmadan önce Müslüman olmuştur. Kızlarından Anna (d. 1447-ö. 1463'ten sonra), önce Makedonya Beylerbeyi Zağanos Paşa ile sonra İlvan Bey'in oğlu Sinan Bey ile evlenmiştir. Adı günümüze ulaşmamış diğer kız, Guria Prensi II. Mamia ile evlenmiştir. Cyril Toumanoff, Konstantinos Murusis ile evlenmiş ve adı Maria olan bir üçüncü kız çocuğundan bahseder. Ribera Alta Ribera Alta , İspanya'nın kuzeyinde otonom bölgelerinden biri olan Bask Özerk Bölgesi'nin Alava eyaletine bağlı bulunan belediyesi. Nüfusu 540 kişidir.(2002) İstanbul Teknik Üniversitesi Bilgisayar ve Bilişim Fakültesi İTÜ Bilgisayar ve Bilişim Fakültesi, 2010 yılında kurulmuştur. Daha önceden elektrik elektronik fakültesine bağlı olan bilgisayar mühendisliği bölümü bu fakülteye dahildir. Ayazağa yerleşkesinde bulunmaktadır. Özgür Atılgan Özgür Atılgan (d. 13 Ağustos 1983, İzmir), Türk eski futbolcudur. Futbola Göztepe altyapısında başlayan Özgür, burada 2002 yılında profesyonelliğe geçiş sözleşmesini imzalayarak as takımı yükseldi. Göztepe için ilk Süper Lig karşılaşmasını 12 Nisan 2003 tarihinde Diyarbakırspor'a karşı oynadı. Sonra, sözleşmesinin bitimiyle serbest kaldı ve bunun üzerine bir sezon amatör lisansla Düzcespor'da oynadı. Burada geçirdiği bir sezonun ardından Denizli Belediyespor ile tekrar profesyonelliğe geçiş sözleşmesini imzalayarak tekrar profesyonel futbolcu statüsüne geçti. Bir buçük sezon burada oynadıktan sonra yarım sezon için Bugsaşspor'a kiralık olarak verildi. Ardından Çankırıspor ile anlaştı fakat yarım sezon sonra buradan ayrıldı. Sezonun kalan yarısını Eyüpspor'da geçirdıkten sonra 2010-11 sezonunun başında Denizlispor'a transfer oldu. 2010-11 sezonunun başında birkaç hafta Fenerbahçe'nın Slovak futbolcusu Miroslav Stoch'a benzerliğiyle meydanın ilgisiyle karşılaştı. 2011-12 sezonunun başındaki hazırlık döneminin ilk kampına katıldıktan sonra teknik direktör Güvenç Kurtar tarafından beğenilmeyip gidecek futbolcular listesine kondu. Bunun üzerine kulüp tarafından kendine takım bulması söylendi. 9th Wonder Patrick Douthit (d. 15 Ocak 1975, Winston-Salem, Kuzey Karolina), sahne adı ile 9th Wonder, Amerikalı hip hop prodüktörü, DJ ve rapçidir. Kariyerine Little Brother grubunun prodüktörü olarak başladı ve günümüze dek Mary J. Blige, Jean Grae, Lil Wayne, Wale, Jay-Z, MURS, Drake, Buckshot, Destiny's Child, Obie Trice, Erykah Badu, Ludacris ve David Banner ile çalıştı. 2009 sonu itibarıyla 9thmatic adıyla rap yapmaya başladı. 9th Wonder'ın Al Green ve Curtis Mayfield'den samplelar kullandığı yumuşak ve içli bir soundu vardır. Kullandığı bas ritimlerini DJ Premier, Pete Rock ve J Dilla'nın müziklerine dayandırmaktadır. 9th Wonder'ın piyasaya ilk atılması 2003'te Nas'ın "God's Son" albümüne "God's Stepson" adında bir remix albümü yapmasıyla oldu. İnternet üzerinden yayılan albüm büyük dikkat çekti. 9th Wonder, kendi reklamını yapmak gibi bir amaçla bu albümü yapmadığını ifade etti: "Bunların hiçbirinin olacağını düşünmemiştim." Albüm, günümüzde albümlerin 'ev yapımı' remix albümlerinin yapılması geleneğinin başlangıcı sayılmaktadır. 9th Wonder kariyerine Little Brother grubunun prodüktörü olarak başladı. 2003'te grubun ilk albümü "The Listening"in çıkmasıyla bir kez daha dikkatleri üzerine çekti. Bu dönemde Wonder, Jay-Z'nin stüdyo mühendisi Young Guru'nun ilgisini çekti ve bu kişi, patronu adına Wonder ile irtibata geçti. Wonder Jay-Z'nin 2003'te çıkan "The Black Album" adlı albümünde "Threat" parçasıyla yer aldı. Bu sayede 2004 yılında Destiny's Child'ın "Destiny Fulfilled" albümünün yapımında önemli rol oynadı. 9th Wonder, 2007'de Little Brother'dan ayrıldı. 9th Wonder, 2009 yılı sonunda 9thmatic adıyla rap yapmaya başladı. 2004'ten bu yana Murs ile çalışan ve çeşitli albümler çıkaran Wonder'ın, Murs ile kaydettikleri son albüm "Fornever", Nisan 2010'da çıktı. Wonder'ın Drake ile birlikte, sanatçının ikinci albümü "Take Care" üzerinde çalıştıkları Ekim 2010'da doğrulandı. Bu dönemde "NBA Elite 11" oyununun müziklerini Wonder, E. Jones ve J. Cole ile birlikte yaptı. Wonder en son Mississippili rapçi David Banner ile birlikte kaydettikleri "Death of a Pop Star" adlı albümü Aralık 2010'da piyasaya çıkardı. Kalaşnikov silahları Kalaşnikov silahları, Mihail Timofeyeviç Kalaşnikov tarafından tasarlanan silahlardır. Bu silahlar, Izhmash firması tarafından üretilirler. "Kalaşnikov silahları", üç seriye ayrılır: AK, RPK, PK. Fakat Türkiye'de "Kalaşnikov" dendiğinde akla, AK serisinin ilk tüfeği olan AK-47 gelmektedir. PK serisine Biksi, AK serisine ise Keleş denir. Andy Marshall Andrew John "Andy" Marshall (d. 14 Nisan 1975, Bury St Edmunds), Ä°ngiliz futbolcudur. Kaleci pozisyonunda forma giymektedir. Daha önce İngiltere U-21, Norwich City, Bournemouth, Gillingham, Ipswich Town, Millwall, Coventry City ve Aston Villa formalarını giymiştir. Hukuk mezunu eski bir manken ile evlidir. Ayrıca genç kaleciler için "Sells Goalkeeping Academy" projesini başlatmıştır. Sönümlü poisson denklemi Fizikte, Sönümlü Poisson Denklemi : biçiminde Kısmi Diferansiyel Denklemdir. Burada formula_2 Laplasyene, "f" herhangi bir (kaynak fonksiyonu olarak da bilinen) konum fonksiyonuna, ve "u" da belirlenecek fonksiyona karşılık gelmektedir. Sönümlü Poisson Denklemi sık sık Hideki Yukava'nın mezonlar teorisini ve de plazmada elektrik alan sönümlenmesini içeren fizik alanlarında karşımıza çıkar. Homojen durumda (f=0), sönümlü Poisson denklemi, zamandan bağımsız Klein-Gordon denklemi ile aynıdır. İnhomojen durumda ise sönümlü Poisson denklemi, İnhomojen Helmholtz Denklemine çok yakındır, tek fark köşebentlerin içindeki işarettir. Genellemeyi kaybetmeden, λ'yı negatif olarak almayacağız. λ sıfır olduğu zaman , denklem Poisson denklemi olacaktır. Dolayısıyla, λ çok küçük olduğu zaman, boyutun n=3 olduğu ve de "1/r" fonksiyonlarının kaynak fonksiyonu "f" ile süperpozisyon olduğu sönümsüz Poisson denkleminin çözümüne bizim çözümümüz yaklaşacaktır. Diğer taraftan, "λ" çok büyük olduğu zaman, "u" , "f/λ²" değerine ulaşacaktır ki bu da "λ" sıfıra giderken sonsuza gidecektir. Göreceğimiz gibi, "λnın normal değerleri için çözüm sönümlü"' 1/"r" fonksiyonları ile sönümün gücünü gösteren "λ" 'nın süperpozisyonu olacaktır. Sönümlü Poisson Denklemi genel bir "f" için Green fonksiyonu yöntemini kullanarak çözülebilir. Green Fonksiyonu "G" olarak tanımlanır. "u" ve onun türevlerinin büyük "r" değerleri için sıfırlandığını varsayarsak, sürekli Fourier dönüşümünü uzaysal koordinatlarda uygulayabiliriz; Burada integral tüm uzay üzerinden alınmıştır, anlaşılır şekilde şu da gösterilebilir "r" argümanlı Green fonksiyonunu ters Fourier dönüşümü yapılarak bulunabilir, Bu integralin değeri "k"-uzayında Küresel koordinatları kullanarak bulunabilir. Açısal koordinatlar üzerinden integral açık bir şekilde, bir bölü çizgisel dalga numarası formula_8 na dönüşür: Bu ise Çizgi integrali kullanılarak bulunabilir ve sonuç : Daha sonra problemin tümü için çözüm olarak bulunur. Üsttede belirtildiği gibi bu sönümlenmiş 1/"r" fonksiyonlarının kaynak fonksiyonu ile güçlendirilip sönümlenme gücü gibi davranan "λ" ile süperpozisyonudur. Sönümlenmiş 1/"r" fonksiyonu genellikle fizikte Yukawa Potansiyeli olarak da bilinen sönümlenmiş Coulomb potansiyeli olarak karşımıza çıkar. Ä°ki Boyutta: Manyetik Plazma düşünüldüğünde sönümlü poisson denklemi 2boyutluya benzerdir: burada formula_13 ve formula_14, formula_15 manyetik alana ve formula_16 ise Larmor radius a tekamül etmektedir. İlgili Green fonksiyonunun Fourier dönüşümü : Daha sonra 2 boyutlu sönümlü poisson denklemi ile olur. Dolayısıyla ters Fourier dönüşümü ile Green fonksiyonu: halini alır. k-uzayda (k'nın uzayın bazları olduğu kabul edildiğinde) Kutupsal koordinatlar kullanılarak bu integral çözülebilir : Açısal koordinatlardan integral hesap edildiğinde, bu integral bir bölü çizgisel dalganumarası formula_8 'na dönüşür: Poliamit Poliamit, amit bağları tarafından bağlanmış monomerler içeren bir polimerdir. Doğal ve sentetik örnekleri mevcuttur. En yaygın, doğada bulunan örnekleri polipeptit ve proteinlerdir, örneğin ipek, yün. Yapay, sentetik polyamitlere örnek olarak (naylon, kevlar, sodyum (poli)aspertat verilerebilir. . Sentetik polyamitler tekstil, otomotiv sektörü, mutfak eşyaları ve spor giysilerinde dayanıklılıklarından dolayı yaygın olarak kullanılmaktadır. Bir asit klorid grubu veya karboksilik asit ve bir amino grubun yoğuşma reaksiyonundan amit bağı elde edilir. Küçük molekül, (genellikle su, amonyak veya hidrojen klorid) elimine edilir. Amino grup ve karboksilik asit grubu aynı monomer üzerinde olabilir, veya biri iki amino grup ile, diğeri iki karboksilik asit veya asit klorid grubu ile iki farklı bifonksiyonel monomerden, polimer oluşabilir. Amino asitler, tekil monomer örneklerindeki gibi, benzer moleküllerle reaksiyona girip poliamit formunu alabilir. Masal (albÃ¼m) Masal, Yaşar'ın 17 Eylül 2001 tarihli Topkapı Müzik etiketiyle çıkan üçüncü albümüdür. Yaşar, albüm çalışması yapılırken Yeşim Vatan, Alper Erinç, Ozan Çolakoğlu, Başar Yakupoğlu, Tolga Görsev ve Gökhan Özen ile çalışmıştır. Albümün ilk teklisi olan "Acıtmıyor Sevdan" şarkısı 26 Ağustos 2001'de yayımlandı. Sanatçı, bu albümde bir Atilla İlhan eseri olan "Beş Dakika Bekle Git" şiirini ve bir Gökhan Özen eseri olan "Mazim Değil" şarkısını bu albümde şarkı olarak söylemiştir. Bu albüm için iki klip çekilmiştir. "Masal" şarkısının teklisi ise Belçika'da CD ve plak formatlarında yayımlanmıştır. Havoc Kejuan Muchita (d. 21 Mayıs 1974), sahne adı ile Havoc, Amerikalı rapçi ve prodüktördür. Prodigy ile birlikte Mobb Deep grubunun iki üyesinden biridir. Havoc tüm Mobb Deep albümlerinin büyük çoğunluğunun beatlerini yapmasının yanında; Method Man, Eminem, Nas, Foxy Brown, Onyx, The Notorious B.I.G., Jadakiss, Styles P, Game, Diddy, LL Cool J, La The Darkman, Big Noyd, Termanology, Jimmy Mserembo, Capone-N-Noreaga ve solo kayıtlarında Prodigy gibi MC ve gruplarla çalışmaktadır. 2005 ilkbaharında Mobb Deep, 50 Cent'in plak şirketi G-Unit Records ile anlaştı. 2006 yılı sonunda prodüktörün, müzikal yaratıcılık anlayışlarındaki farklılıklar nedeniyle 50 Cent ile sorunlar yaşadığı iddia edildi, ancak bu iddiaları her iki taraf da yalanladı. Buna rağmen 2009 sonunda 50 Cent, ikilinin şirketten çıkarıldığını açıkladı. Havoc, 1990'ların ortalarında hip hop müziğin en belirgin figürlerinden biri olarak görüldü. Sert vuruşlu ve minimalist beatleri sıklıkla RZA'nın Wu-Tang Clan projelerindeki işleriyle karşılaştırıldı. "The Infamous" albümü sonrasında prodüksiyon tarzını değiştirdi ve daha fazla klasik müzik sampleları kullanmaya başladı. Bunun etkisi en çok "Hell on Earth" (1996) albümünde görülmektedir. En son 2010'da Havoc'un Eminem için yaptığı bir beat "Recovery" albümündeki isimsiz gizli parçada kullanıldı. Savona ili Savona ili Kuzey Batı İtalya'da Ligurya bölgesinin ili olup merkezi ismini aldığı Savona şehridir. Savona ili Benito Mussolini hükümetinin verdiği karara göre Kral II. Vittorio Emanuele'nin 2 Ocak 1927 krallık kararı ile kurulmuştur. İlin alanı 1.545 km² olup bu ile bağlı olan 69 komün bulunur. Savona ili'nin batısında İmperia ili, kuzeyinde hepsi Piyemonte Bölgesinde bulunan Cunea ili, Astı ili ve Alessandrıa ili; doğusunda Genova ili ve güneyinde Ligurya Denizi bulunur. Savona ili vadileri iki önemli dağ silsilesi tarafından şekillendirler. Bunlar Tenda ve Cadibona tepelerinden başlayan Ligurya Denizsel Alpleri ve Ligurya Apeninleridir. Bu tepeler yapraklarını döken ağaçlıkli ormalarla kaplıdır. Böylece Savona ilinde bulunan ormanlık arazi ilin tüm arazisinin %64 unu kapsamaktadır. Bunun ne kadar yüksek bir oran olduğunu anlamak için İtalya tümü için bu oranın %29 olduğunu bildirmek yeterlidir. Savona ilinin iklimi tipik sıcak Akdeniz iklimidir. Kışın sahil bölgesinde ortalama ısı çok ılık olup yaklaşık 10 °C dir. Sahil boyunca batıdan doğuya gidildikçe bu biraz azalıp doğudaki İmperia ili ile sınırda ortalama 7/8 °C olur. Yazın ilin her tarafı nispeten sıcaktır ve ortalama ısı Temmuzda 23-25 °C arasındadır. Sahilde tipik Ligurya Denizi iklimine uygun olarak devamlı ılık meltem rüzgarları esmekte olduğu için sahillerde sıcak sıkıntı vermemektedir. Fakat daha içerilere gidildikçe denize yakın olma dolayısıyla yüksek nem haddi ve rüzgarların olmaması yaz sıcaklığını sıkıntılı yapar. Diğer taraftan denize açılan vadilerin yukarı taraflarındaki daha yüksek rakımlı arazilerde özel mikro iklimler hüküm sürmektedir. Savona ilinde özel statülü 4 dağlık bölge bulunmaktadır. İlde 3 tane bölgesel doğa parkı ve 3 korunan doğa rezervi bulunmaktadır. Özellikle Val ve Varatella Toirano komünlerinde çok sayıda doğal mağaralar bulunmaktadır. Bunlardan en iyi tanınanı "Grotta della Basura" ve "Grotta della Strega" olup bu magralarda çok önemli olarak yontma taş ve cilalı taş medeniyetleri örnekleri arkeologlar tarafından bulunmuştur. İlin bu nitellikleri her yıl çok sayıda turisti ilde bulunan olağandan değişik doğa niteliklerine çekmektedir. Savona ili nüfusu (31.12.2009 itibarıyla) 247.542 kişi olup nüfus yoğunluğu 138,4 kişi/km² dir. Savona ilinin 69 belediyesi bulunmaktadır. Nüfus büyüklüğü (31.12.2009 itibarıyla) sırasına göre ilde bulunan nüfusu yaklaşık 10.000'ı aşkın büyük belediyeler şunlardır.: Savona ilinde tarım daha çok meyve ve sebze üretimi üzerinde kesifleştirilmiştir. Limon, şeftali ve kayısı üretimi çok gelişmiştir. Bağcılık ve buna bağlı şarapçılık çok önemlidir ve ilde özellikle sahile yakın bulunan Finale Ligure bölgesi ve Pigato, Rossese ve Vermentino şarapçılıkta çok iyi isim kazanmışlardır. Zeytin bahçeleri ve zeytinyağı üretimi de ileri seviyededir. Savona ilinde tarımın gelişmesine bir neden de Ligurya'da tipik olarak dikçe vadi yamaçlarının taştan duvarlar ile teraslar yaparak tarıma uygunlaştırılmasıdır. Savona ilinin sahillerinde çok derin tarihi olan balıkçı köyleri bulunmaktadır ve balıkçılık çok önemli bir sektör idi. Fakat 20 yüzyılda Akdeniz balıklarının fazla avcılık dolayısıyla nesillerinin azalması ve hatta bazı türlerin tüketilmesi ve avlanan balıkların küçülmesi dolayısıyla 20. yüzyılda bu sektörde özrellikle küçük köy balıkçılığında büyük bir daralma olmuştur. İlin vadilerinde sahilde ve kara içlerinde büyükbaş ve küçükbaş hayvancılık önemlidir. Bu nedenle Savona ilinin ekonomisinde et, süt ve bunların mamüllarinin üretimi önemli rol oynar. İlin gelişmesi ve Savona limanında ve Vado Ligure'de yenileştirmeler Savona ilinde özellikle il merkezinde sanayi sektörünün büyümesine yol açmıştır. Bu Savona ilinin İtalya bölgeleri arasında sınai bakımdan hızla ilerleyen bir bölge olmasını sağlamıştır. Savona ilinde gemi yapımı önemli bir sanayi sektörüdür. Finale Ligure ve civarındaki beldelerde vadilerde eski uçak yapımı şirketi olan Piago Aero Sanayi ve bunun yan sanayileri çok önemlidir. Bormida vadisi ve Cairo Montenotte'de makine ve petrokimya endüstirileri gelişmiştir. Albissola Marina ve Albisola Süperiore beldelerinde ve civarında seramik eşyalar imalatı gelenekseldir ve günümüzde küçük ve orta çapta yerel imalatçılar bu sektörde önemli rol oynamaktadırler. Prodigy (rapçi) Albert Johnson (2 Kasım 1974 – 20 Haziran 2017), sahne adı ile Prodigy, Amerikalı rapçi. Havoc ile birlikte Mobb Deep grubunun iki üyesinden biridir. Prodigy, ilk solo albümü "H.N.I.C."yi Kasım 2000'de çıkardı. Prodüktörlüğünü Havoc, The Alchemist ve Rockwilder gibi isimlerin üstlendiği albüm, aynı yıl altın plak kazandı. Bu dönemde grup ile albümler çıkaran Progidy, 2008'de çıkan "H.N.I.C. Pt. 2"ya bir ön mixtape olarak "The Return of the Mac" adlı albümü The Alchemist prodüktörlüğünde Koch Records'tan çıkardı. "H.N.I.C. Pt. 2", ilk albümün satış başarısını sürdüremedi. 2005 ilkbaharında Mobb Deep, 50 Cent'in plak şirketi G-Unit Records ile anlaştı. 2006 yılı sonunda Havoc'un, müzikal yaratıcılık anlayışlarındaki farklılıklar nedeniyle 50 Cent ile sorunlar yaşadığı iddia edildi, ancak bu iddiaları her iki taraf da yalanladı. Buna rağmen 2009 sonunda 50 Cent, ikilinin şirketten çıkarıldığını açıkladı. Prodigy, silah kaçakçılığı yapma suçundan üç yıl hapis yattı. 7 Mart 2011'de serbest kalan rapçi, Laura Checkoway ile beraber kaleme aldığı "My Infamous Life: The Autobiography of Mobb Deep’s Prodigy" adlı otobiyografisini 19 Nisan 2011'de Touchstone Books aracılığıyla piyasaya sürdü. Aynı dönemde "The Ellsworth Bumpy Johnson EP" adında bir de EP yayınladı. Temmuz 2012'de "H.N.I.C. Pt. 3" adındaki albümü yayınladı. 2013'te tamamının prodüktörlüğünü The Alchemist'in üstlendiği "Albert Einstein" adlı albümü raflarda yerini aldı. Prodigy, 20 Haziran 2017'de Las Vegas, Nevada'da hayatını kaybetti. Sanatçı, doğuştan orak hücreli anemi hastasıydı. Ahmet Kuru Ahmet Kuru (d. 23 Nisan 1982, Rotenburg an der Wümme, Almanya), Türk futbolcudur. 2. Lig ekiplerinden Bandırmaspor'da futbol oynamaktadır. Almanya'nın Rotenburg an der Wümme kasabasında bir işçi ailenin çocuğu olarak dünyaya gelen Ahmet, Rotenburger SV altyapısında futbola başladı. Burada genç yaşta gösterdığı performanstan dolayı birçok yetenek avcısının listesine girmeyi başardı. Rotenburg'un Bremen'e yakınlığından dolayi ilk olarak SV Werder Bremen Ahmet'i izlemeye geldi ve neticesinde Ahmet Werder Bremen altyapısına transfer oldu. Dört sene burada oynadıktan sonra Werder Bremen'in ikinci takımı olan ve Almanya 3. Ligi'nde oynayan Werder Bremen II kadrosuna alındı. Burada üç sezon oynadıktan sonra Eintracht Braunschweig'a transfer oldu. Burada uyum sorunu yaşamadan takımın önemli futbolcusu oldu ve iki sezon boyunca 44 karşılaşmada 7 gol kaydetti. 2006-07 sezonunda 2. Bundesliga ekiplerinden FC St. Pauli'ye transfer oldu. Burada iki sezon oynadı ve 2008-09 sezonunda Antalyaspor'a transfer oldu. Antalyaspor'da bir buçuk sezon oynadı ve 2009-10 sezonun ara transfer döneminde 1. Lig ekiplerinden Orduspor'a transfer oldu. Gösterdiği performansdan dolayı burada takımın önemli oyuncuları arasına girmeyi başardı. Orduspor'la [[1. LigPlay-off şampiyonluğu yaşayarak [[Süper Lig]]'e yükselmeyi başardı. Sezon sonu sözleşme uzatılmadığı için serbest kaldı ve bunun üzerine [[2. Lig]] ekiplerinden [[Bozüyükspor]]'a transfer oldu.Burada 1 sezon futbol oynadıktan sonra 2012 de 2. Lig Kırmızı grup takımlarından [[Bandırmaspor]]'a transfer olup formasını giymektedir. [[Kategori:1982 doğumlular]] [[Kategori:Rotenburg (Wümme) doğumlular]] [[Kategori:TÃ¼rk futbolcular]] [[Kategori:Bozüyükspor futbolcuları]] [[Kategori:Orduspor futbolcuları]] [[Kategori:Antalyaspor futbolcuları]] [[Kategori:FC St. Pauli futbolcuları]] [[Kategori:Eintracht Braunschweig futbolcuları]] [[Kategori:SV Werder Bremen II futbolcuları]] [[Kategori:Süper Lig futbolcuları]] [[Kategori:YaÅŸayan insanlar]] [[Kategori:1. Lig futbolcuları]] [[Kategori:Resim aranan futbolcular]] [[Kategori:Forvet futbolcular]] 1980 Türkiye Kupası Finali 1980 Türkiye Kupası Finali, Türkiye Kupası'nın 18. sezonu olan Türkiye Kupası 1979-80 sezonunun şampiyonunun belirlendiği final serisi. Poisson-Boltzmann denklemi Poisson-Boltzmann denklemi elektrolitler içindeki moleküller arasındaki elektrostatik etkileşimleri açıklayan diferansiyel denklemlere denir. Bu denklem aynı zamanda Gouy-Chapman çift tabaka (arayüzlü)'nın matematiksel temelidir; ilk olarak Gouy tarafından tasarlanmış daha sonra Chapman tarafından 1913te tamamlanmıştır. Bu denklem moleküler dinamikte ve biofizikte önemlidir, zira bu denklem, çözücünün yapılar üzerindeki etkilerine ve farklı iyonik güçlere sahip çözeltilerdeki proteinlerin, DNAnın, RNAnın ve diğer moleküllerin etkileşimlerine yaklaşım yapılmasında ve de zımni çözünmeyi modellemede kullanılmaktadır. Genellikle Poisson-Boltmann denklemini kompleks sistelerde çözmek zordur, fakat birçok bilgisayar programı onu numerik olarak çözmek için geliştirilmiştir. Bu denklem cgsde şu şekilde yazılır : veya mksde : burada formula_3 diverjansa , formula_4 konuma bağlı dielektriğe, formula_5 elektrostatik potansiyelin gradyanına, formula_6 çözünenin yük yoğunluğuna, formula_7 çözeltiden sonsuz uzaklıktaki iyon "i" yoğunluğuna, formula_8 iyonun yüküne, "q" protonun yüküne, formula_9 Boltzmann sabitine "T" sıcaklığa, ve formula_10 çözeltide "r" konumunun iyonlara konuma bağlı erişilebilirliğini belirleyen bir faktöre tekamül etmektedir. Eğerki potansiyel kT'ye kıyasla büyük değilse, denklemin daha verimli çözülebilmesi için doğrusallaştırılabilir, ki bu da Debye-Hückel denklemini ortaya çıkarır. Estirpe Imperial Estirpe Imperial, İspanyol müzik grubu. 1991 yılında, Madrid'de kurulan grup 2010'da dağıldı. Nottz Dominick Lamb, sahne adı ile Nottz, Amerikalı prodüktör ve rapçidir. Norfolk, Virjinya kökenli olan Nottz, sahne adını kimi zaman Nottz Raw olarak uzatmaktadır. Nottz kariyerinin başından bugüne dek Busta Rhymes, Snoop Dogg, Kanye West, The Game, The Notorious B.I.G., Scarface, Canibus, J Dilla ve G-Unit gibi hip hop dünyasının önde gelen isimleriyle çalıştı. Beatlerinin yer aldığı ilk projelerden biri Rawkus Records'un 1998'de yayımladığı "Lyricist Lounge, Volume One" adlı derleme albümdü. Busta Rhymes, Nottz'ın beat kasetlerinden birini dinledi ve sonrasında "" albümündeki üç parçada onun beatlerini kullandı. 2000'lerden önce piyasaya atılan birçok hip hop prodüktörü gibi Nottz da, beatlerinde eski soul kayıtlarından ve film müziklerinden samplelar kullanmaktadır. Batı Yakası hip hop'ının simgesi Dr. Dre, Nottz'ı favori prodüktörlerinden biri olarak gösterdi ve "Detox" albümünde çalışmak üzere seçtiği prodüktörler arasında Nottz da vardı. Nottz'ın D.M.P. adında bir grubu bulunmaktadır. Açılımı "Durte Muzik Prahdukshun" olan bu grup, 2004'te bir EP ve 2005'te Koch Records aracılığıyla "Nottz Presents D.M.P." adında bir mixtape yayımladı. Nottz, 26 Ekim 2010'da ilk solo albümü "You Need This Music"i kendi şirketi Raw Koncept'ten piyasaya çıkardı. Nottz, albümde hem prodüktör hem MC olarak boy gösterdi. Rapçi Rah Digga'nın "Classic" adlı albümünün tamamının prodüksiyonunu üstlenen Nottz, Asher Roth ile birlikte kaydettikleri "Rawth" adlı EP'yi 27 Aralık 2010'da internet üzerinden yayımladı. Haziran 2012'de Kardinal Offishall ile "Allow Me to Re-Introduce Myself" adlı ortak mixtape'i ücretsiz olarak yayınladı. DMP'nin ilk stüdyo albümü "God Made Durt!", Temmuz 2013'te internet üzerinden yayınlandı. Ayrıca Nottz'ın Blu ile ortak EP'si "Gods In the Spirit", aynı yılın Ekim ayında dinleyiciyle buluştu. J. R. Rotem Jonathan Reuven Rotem (d. 1975), Güney Afrikalı-Amerikalı prodüktördür. Güney Afrika'da doğan Rotem, İsrail ve Finlandiya kökenlidir. Çocukluğu Forest Hill, Toronto ve San Francisco Körfez Bölgesi'nde geçti. Destiny's Child'ın 2001'de çıkan "Survivor" albümündeki "Fancy" adlı parçanın prodüksiyonunu üstlenen Rotem, bu şarkıdan sonra müzik kariyerine devam etmeye karar verdi. Ancak başarısı sürmedi ve Rotem, endüstride ilerleme sağlamaya çalıştı. Arkadaşı Evan Bogart aracılığıyla daha önce Rakim'i temsil etmiş olan menajer Zach Katz'in dikkatini çekmeyi başardı. Rotem konuyla ilgili olarak "Yıllarca en büyük hedeflerimden biri tanınmış ve müziğimi insanlara ulaştırabilecek bağlantıları olan bir menajer bulmaktı." dedi. Katz'a Rotem'le çalışmaya nasıl karar verdiği sorulduğunda şöyle açıkladı: "Herkesin beat yaptığı zamanlardı. Gerçekte enstrüman çalmıyorlardı - her şey samplelara dayanıyordu. Diğer yandan, JR, onun geniş bir müzikal temeli var... Müzikal anlamda getirebileceklerinin sınırı yok. İkincisi, işine çok ama çok odaklı. Kazanmayı gerçekten istiyor. Üçüncüsü alçakgönüllü. Ona şarkılarla ilgili öneriler verecek olursam oturuyor ve not alıyor. Ertesi gün benim önerdiğim değişikliklerle geri geliyor." Rotem, 2006'da Rihanna'nın "SOS" şarkısının yapımcısı oldu. Aynı yıl Katz ile birlikte Epic Records ve Koch Records altında kendi şirketi Beluga Heights'ı kurdu. Genç şarkıcı Sean Kingston, şirketin ilk sanatçısı oldu. Sonraları bir başka genç R&B şarkıcısı olan Minnesotalı Auburn, şirkete dahil edildi. 1984-85 TÃ¼rkiye 2. Futbol Ligi 1984-85 Türkiye 2. Futbol Ligi, günümüzde 1. Lig olarak adlandırılan ligin 22. sezonudur. "A", "B" ve "C" olarak üç gruba ayrılan ligden bir üst lige çıkan takımlar Rizespor, Kayserispor ve Samsunspor olmuştur. Sezon öncesinde "Sebat Gençlik Spor Kulübü" Sebatspor Kulübü adını almıştır. Ayrıca "Urfa" şehrinin Şanlıurfa adını almasından sonra "Urfaspor" da Şanlıurfaspor olarak adını değiştirmiştir. Maçlar sonucu şampiyonluğu Kayserispor'un kazanmasına rağmen Türkiye Futbol Federasyonu'nun resmî sitesinde her üç takım da şampiyon olarak ilân edilmiştir. Bu karşılaşmalar hangi kulübün Başbakanlık Kupası'na katılacağına karar vermek amacıyla düzenlenmiştir. Battlefield 3 Battlefield 3 (kısaca BF3), 25 Ekim 2011'de Kuzey Amerika'da, 28 Ekim 2011'de ise Avrupa ve tüm dünyada piyasaya sürülen, yapımcılığını Digital Illusions CE'nin, yayımcılığını ve dağıtıcılığını ise Electronic Arts'ın yaptığı video oyunu. Microsoft Windows, PlayStation 3 ve Xbox 360 platformları için çıkmıştır. "Battlefield" serisinin 11. oyunudur. ESRB 13+ sınırı koymuştur. "Battlefield 3"'ün tek oyunculu kısmı 2014 yılında geçmektedir. Oyun çok oyunculu modun yanı sıra senaryo modunun kooperatif oynanış modunu da içeriyor. Kooperatif oynanış modu senaryodan bağımsız ve 2 kişiye destek vermekte. Bu modda özel haritalar ve görevler bulunuyor. Kooperatif oynanış modunda toplam 6 tane harita bulunuyor. Jetler ve yere yatma özelliği ("prone"), Battlefield 3 ile geri gelmekte. Battlefield 3'ün "Limited Edition" paketi Microsoft Windows ve konsollar için çıktı. Oyunun PC versiyonundaki çok oyunculu modu 64 oyuncuya kadar destek verirken konsol versiyonu ise en fazla 24 oyuncuya kadar destek verebilmektedir. Bunun nedeni konsolların yeterli ağ performansına, cpu/gpu gücüne ve hafızasına sahip olmamasından kaynaklanıyor. Ayrıca oyunda bolca küfür bulunmaktadır. Bu da oyunun ESRB'de "M" olarak sınıflanmasına neden olmuştur. "Battlefield 3" için, önceki oyundan 2 kat daha büyük bir ekip çalıştı. Ayrıca "Battlefield 3"’te önceki oyuna nazaran her şey yıkılabilecek. Digital Illusions CE'nin yapımcılarından Patrick Bach'dan gelen açıklamaya göre oyun "dedicated server" desteği de içermektedir. Digital Illusions CE'ın genel müdürü Karl Magnus Troddeson oyunun tek kişilik modunun "6-10 saat" arası sürdüğünü açıkladı. Oyunun çok oyunculu kısmında, DLC'lar ile birlikte 15 tane mod bulunmaktadır. Bunlar: Conquest, Conquest Large, Conquest Assault, Conquest Assault Large, Rush, Squad Rush, Squad Death Match, Team Death Match, Team Death Match 16 Players, Gun Master, Conquest Domination, Tank Superiority, Scavenger, Capture the Flag ve Air Superiority. Oyunun Team Deathmatch modunda araçlar yer almamaktadır. Battlefield'ın resmî blog sitesi BFBlog’dan yapılan açıklamaya göre oyunda sonradan açılabilecek silah sayısı "Battlefield 2"’ye göre 10 kat arttırıldı. Oyunun PC versiyonunu oynamak için Origin'e üye olmak zorunlu hale getirildi. Oyun "Autolog" benzeri bir sistem olan "Battlelog" ile birlikte gelmiştir. Bu sistem ile birlikte arkadaş listesini düzenleme, sesli sohbet yapma, takım oluşturma ve diğer arkadaşlarımızın gelişimini izleyebiliriz. "Battlelog" sistemi tamamen ücretsiz olarak sunulmuştur. "Battlefield 3"’ün açık betası, eylül ayında yapıldı. Betaya ilk katılan oyuncular ise "Medal of Honor 2010"'un "Limited Edition" paketini satın alanlar oldu. Paris, Tahran ve New York oyunun geçtiği mekanlar arasındadır. Metropol ve şehir alanları oyunda çoğunluğu oluşturuyor. Ayrıca Digital Illusions CE'den gelen açıklamaya göre Süleymaniye ve Kuzey Irak da oyuna eklenen bölgeler arasında. Oyunun genişleme paketlerinde yeni haritalar yer almaktadır; örneğin, "Back to Karkand" genişleme paketinde "Battlefield 2"’nin "Strike at Karkand", "Gulf of Oman", "Wake Island" ve "Sharqi Peninsula" haritaları yenilenmiş bir halde mevcuttur. Oyunun çok oyunculu kısmında dört sınıf bulunmaktadır. Bunlar: EA DICE oyun çıktıktan sonra sırasıyla 5 eklenti yayınlamıştır: Back to Karkand, Close Quarters, Armored Kill, Aftermath, End Game. İlk indirilebilir içerik olan "Back to Karkand" ön sipariş verenler için ücretsiz bir eklentidir. Battlefield 2'ye dayanan 4 harita bulunur: Strike at Karkand, Gulf of Oman, Sharqi Peninsula ve Wake Island. Eklenti 6 Aralık 2011'de yayınlandı. Eklenti Premium üyeleri için 4 Haziran, Playstation 3 için 19 Haziran, Xbox 360 ve PC için 26 Haziran 2012'de yayınlandı. Bu eklenti'de 2 yeni oyun modu, 4 yeni harita, 10 yeni silah ve 1 yardımcı ekipman eklenmiştir. Eklenti Premium üyelerine Playstation 3 için 4 Kasım, Xbox 360 ve PC için 11 Kasım; Dünya geneli ise Playstation 3 için 18 Kasım, Xbox 360 ve PC için 25 Kasım 2012'de yayınlandı. Bu eklenti'de tank üstünlüğü adında yeni mod, 4 yeni harita ve 5 yeni vasıta eklenmiştir. Eklenti Premium üyelerine Playstation 3 için 27 Kasım, Xbox 360 ve PC için 4 Aralık; Dünya geneli ise Playstation 3 için 11 Aralık, Xbox 360 ve PC için 18 Aralık 2012'de yayınlandı. Bu eklenti'de scavenger adında yeni mod, 4 yeni harita, 3 yeni vasıta ve 1 yardımcı ekipman eklenmiştir. Eklenti Premium üyelerine Playstation 3 için 5 Mart, Xbox 360 ve PC için 12 Mart; Dünya geneli ise Playstation 3 için 19 Mart, Xbox 360 ve PC için 26 Mart 2013'te yayınlandı. Bu eklenti'de 2 yeni oyun modu, 4 yeni harita ve 4 yeni vasıta eklenmiştir. Oyunun PC versiyonun çok oyunculu kısmı 64 kişiye kadar destek verirken konsol versiyonu 24 kişiye kadar destek verdiği için konsol oyuncularının tepkisini çekti. Digital Illusions CE'nin yapımcılarının katılıp oyunun PlayStation 3 versiyonun tanıtıldığı Late Night With Jimmy Fallon Şov'da oyunun PC versiyonu ile Playstation 3 versiyonu arasındaki grafik farkı da PlayStation 3 kullanıcılarının tepkisini çekti. Ayrıca oyunun PlayStation 3'te 30 FPS ve 720p olarak çıkacak olmasıda da eleştiri almasına neden oldu. Oyunun ön siparişinde ek olarak "oyunda olmayan birkaç silah" verilecek olması da oyuncuların tepkisini çekti. Ancak EA oyuncular arası dengesizlik oluşmaması için böyle bir yola başvurduklarını söyledi. "Battlefield 3", E3 2011 fuarında gösterilen "Thunder Run" videosu ile büyük beğeni topladı. Late Night With Jimmy Fallon Şov'da da oyunun PlayStation 3 versiyonu gösterildi. Ayrıca Battlefield 3'ün PlayStation 3 versiyonunu alana "Battlefield 1943" dijital indirme yöntemi ile ücretsiz olarak verilmektedir. Oyunun kitabı da çıkmıştır. İsmi "Battlefield 3: The Russian" olan kitabın yazarlığını Peter Grimsdale yapmıştır. Kitap oyunla aynı gün, 25 Ekim'de çıktı. EA Games'den yapılan açıklamaya göre oyun, Steam'de satılmamaktadır. EA Games oyunu, kendi açtığı dijital oyun satın alma platformu olan Origin'den satmaktadır. Battlefield 3 Limited Edition'un ön siparişini verenlere "Back to Karkand" DLC'si ücretsiz olarak verilmişti. Bu DLC'de Strike at Karkand, Wake Island, Gulf of Oman ve Sharqi Peninsula haritaları var. Ayrıca ön sipariş verenlere Physical Warfare Pack ile gelen 3 tane silah verildi. Amazon.com'un İngiltere'deki bilgilerine göre oyunun ön siparişi "Battlefield 2"′ye göre 2,302 kat arttı. Ayrıca oyunun Origin'den ön siparişini yapanlara "Mass Effect 2", "Dead Space 2" veya "Medal of Honor" oyunlarından biri ücretsiz olarak verildi. Battlefield 3'ün E3 2011 fuarında aldığı tüm ödüller: Streptavidin Streptavidin, "Streptomyces avidinii"den elde edilen tetramerik (dört altbirimli) bir proteindir. Biotin-strepavidin kompleksinin ayrışma katsayısı (K) 10 mol/L mertebesindedir, bu bağlanma doğada bilinen en güçlü kovalent olmayan etkileşimlerden biridir. Streptavidin moleküler biyolojide yaygın olarak kullanılır, çünkü biotine olan olağanüstü afinitesinin yanı sıra, aşırı pH, sıcaklık, organik çözücüler, denaturanlar (guanidinium klorür gibi), deterjanlar (SDS, Triton gibi) ve proteolitik enzimler, bu proteinin biotine bağlanmasını etkilemez. Streptavidin'in doğadaki işlevi bilinmemektedir. Bu protein hücre dışına salgılandıktan sonra ortamdaki biotin moleküllerine bağlanıp onları başka mikroorganizmalar tarafından kullanılmaz hale getireceği için, streptavidinin bir antibiyotik görevine sahip olabileceği öne sürülmüştür. Streptavidin-biotin kompleksinin kristal yapısı Hendrickson ve arkadaşları tarafından 1989'da çözülmüştür. 159 amino asit kalıntılı protein işlemlendikten sonra N- ve C- ucundan kırpılır, kalan protein 13-139. kalıntılardan ibarettir. Streptavidin monomerinin ikincil yapısı sekiz antiparalel beta (β) yapraktan oluşur, bunlar katlanıp bir antiparalel beta fıçı üçüncül yapı oluşturur. Her bir β fıçısının bir ucunda bir biotin bağlana yeri bulunur, bunların biotin için hem yüksek spesifitesi hem de yüksek afinitesi vardır. Dört tane birbirinin aynı streptavidin monomeri (yani dört birbirinin aynı β-fıçı) bir araya gelip streptavidinin tetramerik dördüncül yapısını oluşturur. Her fıçıdaki biotin bağlanıcı yer, fıçı içindeki kalıntılar ile, komşu bir altbirime ait bir Trp120'den oluşur. Böylece, her altbirim komşu altbirimin bağlanmasına katkıda bulunur. Dolayısıyla tetramerin aslında iki tane işlevsel dimerden oluştuğu düşünülebilir. Streptavidinin en yaygın kullanımları arasında çeşitli biyomoleküllerin saflaştırılması ve deteksiyonu vardır. Güçlü streptavidin-biotin bağı çeşitli biyomolekülleri birbirine veya katı bir yüzeye bağlamakta kullanılabilir. Proteinlerin saflaştırılması ve deteksiyonu için kullanılan Strep-tag bir diğer uygulamadır. Başka bir yöntemde DNA önce bir restriksiyon enzimi ile sindirilir. Kesik DNA sonra E. coli DNA polimeraz I'in Klenow parçası ve biotin-11-dUTP (biotine kovalent bağlı bir deoksiribonükleotit analogu) ile inkübe edilir. Kesik DNA'nın 3' ucuna biotin-11-dUTP eklenir. Bunun nedeni DNA polimerazın DNA'nın 5'-fosfat ucuna değil sadece 3'-OH ucuna nükleotit ekleyebilmesidir. dUTP eklemek için tek bir uç varsa, reaksiyonun ürünü bir ucu biotinleştirilmiş bir DNA ipliğidir. Biotinlenmiş DNA'nın başlıca kullanımlarından biri, DNA'yı streptavidin kaplı yüzeylere bağlamaktır. DNA sıkıca bu yüzeye bağlanınca, çeşitli DNA hibridizasyon ve immün testler yapılabilir. DNA ayrıca streptavidin kaplı agaroz mikrokürelere, polistiren ve hatta paramanyetik boncuklara de bağlanabilir. Bu kompleksler en yaygın olarak DNA'ya bağlanıcı proteinlerin saflaştırılması veya izolasyonunda kullanılır. Diğer moleküler biyoloji teknikleri kullanılarak bu moleküler aracın dizisi, uzunluğu vb. kontrol edilebilir. Streptavidin bir tetramerdir ve her altbirim biotin'e aynı affinite ile bağlanır. Bazı uygulamalarda multivalent bağlanma bir avantajdır, örneğin streptavidine bağlı moleküllerin spesifik T-hücrelerine tespit etme yeteneğini artırır. Başka durumlarda, örneğin hücre hücre içinde belli proteinlerin görüntülenmesi için streptavidin kullanılmasında, multivalentlik ilgi konusu olan proteinin işlevine bozabilir. Monovalent streptavidin, tetramerik streptavidinin genetik mühendislikle değiştirilmiş bir versiyonudur, dört bağlanma yerinden sadece biri işlevseldir.. Bu tek bağlanma yeri 10 düzeyinde bir affiniteye sahiptir ve çapraz bağlanmaya ("cross linking") neden olmaz. Monomerik streptavidin streptavidinin rekombinant bir biçimidir, tetramerin monomerlere ayrışmasına neden olan bir mutasyon içerir. Bu mutasyon ayrıca meydan gelen monomerlerin çözünürlüğünü artırır. Monomerik streptavidinin biotine olan afinitesi 10mol/L'dir ve bu yüzden işaretleme uygulamaları için ideal değildir, ama tersinirlik arzu ediliyorsa bu afinite değeri iyi bir özelliktir.. Streptavidin, biotine yüksek afinite ile bağlanan tek protein değildir. Biotine bağlanıcı proteinler arasında en kayda değer olanı avidindir. Bu protein evrimsel olarak streptavidinle ilişkili olmasa da çok benzer özelliklere sahiptir. Yumurta beyazından elde edilmiş olan avidinin streptavidin ile %30 dizi benzerliği vardır ama ikincil, üçüncül ve dördüncül yapıları neredeyse aynıdır. Biotine olan afinitesi daha yüksektir (Kd ~ 10M) ama streptavidinden farklı olarak glikoziledir, pozitif yüklüdür, psödo-katalitik aktivitesi vardır (biotin ile bir nitrofenil grubu arasındaki bir ester bağının alkalin hidrolizini hızlandırabilir) ve öbekleşme (agregasyon) eğilimi daha yüksektir. Streptavidinin izoelektrik noktası (pI) ~5 ile hafif asidiktir ama yaklaşık nötür pI'ye sahip bir rekombinant biçimi ticari olarak elde edilebilir. Streptavidinde bir karbonhidrat modifikasyonu olmaması ve neredeyse nötür bir pI'ye sahip olması nedeniyle avidine kıyasla çok daha düşük nonspesifik bağlanma gösterir. Deglikosile edilmiş avidin, büyüklüğü, pI ve nonspesifik özellikleri ile streptavidine benzer. Colin Pitchfork Colin Pitchfork (d. 1961, Newbold Verdon, İngiltere), DNA parmakizleme deliliyle cinayetten hüküm giyen ve toplu DNA taraması ile yakalanan ilk katil olmuştur. Pitchfork iki kızın ırzına geçip onları öldürmüştür. Bu olayların birincisi Narborough'da 21 Kasım 1983'te, ikincisini Enderby'de 1986'da gerçekleşmiştir. 19 Eylül 1987'de yakalanmış ve iki cinayeti kabullenmesinin ardından 22 Ocak 1988'de ömür boyu hapse mahkûm edilmiştir. 1961'de doğan Colin Pitchfork, 3 çocuklu bir ailenin ikinci çocuğuydu. Babası maden işçisi, annesi ev kadınıydı. Anne babası onu diğer çocuklarına tercih etmiş, ona yeterince şefkat göstermemişti. Okulda akranlarından daha hızlı geliştiği için arkadaşlarınca alaya alınmıştı. Liseden sonra bir pastanede çalışmaya başladı. Pitchfork, 18 yaşındayken küçük kızlara teşhircilikten tutuklandı. 1981'de, 20 yaşında Carole ile evlendi, aynı yıl psikiyatrik danışmanlığa gitti. 1983'te bir oğlu doğdu, aynı yıl ilk kurbanını öldürdü. 1985'te genç kızlara teşhircilikten dolayı tekrar tutuklandı. Ocak 1986'da ikinci oğlu doğdu. Temmuz 1986'da ikinci kurbanını öldürdü. Eylül 1987'de DNA testi ile katil olduğu tespit edildi ve cinayetten hüküm giydi. Ocak 1988'de iki kere ömür boyu hapis cezasına çarptırıldı. 21 Kasım 1983'te, 15 yaşındaki Lynda Mann bir arkadaşını ziyaret etmek için evinde çıktıktan sonra geri gelmedi. Ertesi sabah, ırzına geçilmiş ve boğularak öldürülmüş olarak Black Pad adlı bir yürüyüş yolunda bulundu. Adli tıp yöntemleri ile vücudundan bir meni numunesi elde edildi. Bu numunenin A kan grubundan bir kişiye ait olduğu ve bu kişinin sahip olduğu enzim profilinin erkek popülasyonun %10'una uyduğu bulundu. Başka bir delil ve ipucu yoktu, vaka dosyası açık bırakıldı. 31 Temmuz 1986'da başka bir 15 yaşında kız, Dawn Ashworth, eve gitmek için normal yolu almak yerine bir kestirme yol aldı. İki gün sonra cesedi ormanlık bir bölgede, Ten Pound Lane adlı bir patika yakınında bulundu. Dövülmüş, şiddetle ırzına geçilmiş ve boğularak öldürülmüştü. Cinayet yöntemi ilk saldırıya uyuyordu ve meni numuneleri aynı kan grubuna işaret ediyordu. Polis, önce o bölgede yaşayan 17 yaşında Richard Buckland'dan şüphelendi. Zeka geriliği olan Buckland, Ashworrth'un cesedi hakında bilgi sahibiydi ve sorgulanınca suçu kabullendi ama ilk cinayeti inkar etti. Leicester Üniversitesinden Alec Jeffreys, İngiliz Adli Bilim Servisi'nden (Forensic Science Service, FSA) Peter Gill ve Dave Werrett ile birlikte, bir süre önce DNA profillemesini geliştirmiş ve bu tekniği 1985'te bir makalede rapor etmişti. Bu çalışmada Gill, DNA ekstraksiyonu için tüm teknikleri ve eski lekelerden DNA profilleri elde etmenin mümkün olduğunu göstemekten sorumluydu. En büyük katkısı, vajinal hücrelerden sperm hücrelerini ayrıştırmak için tercihli ekstraksiyon yönteminin geliştirilmesiydi Bu yöntem olmaksızın ırza tecavüz vakalarındaki DNA numunelerin kullanmak çok zordu. Bu yöntemi kullanarak Jeffreys her iki cinayete ait meni örnekleri ve Buckland'dan elde edilmiş bir kan örneğini karşılaştırdı. Sonuçlar, her iki cinayetin aynı erkek tarafından işlendiğini, ama bu kişinin Buckland olmadığını kanıtladı. Jeffrey'nin sonucunu doğrulamak ve bundan sonra izlenecek yolu belirlemek için polis, FSS ile temasa geçti. Buckland, DNA parmakizlemesi ile masumiyeti kanıtlanan ilk kişi oldu. Jeffreys DNA kanıtı olmasaydı Buckland'ın suçlu bulunacağından emin olduğunu söyledi. Leicestershire karakolu ve FSS'nin bir girişimiyle bölgeden 5000 erkeğin gönüllü olarak kan ve tükürük numunesi vermesi istendi. Bu araştırma altı ay sürdü ve numunelerin hiçbirinde eşleşme olmadı. Daha sonra, bazı görgü şahitleri, Ian Kelly adlı bir kişinin, kendisini arkadaşı Colin Pitchfork olarak tanıtıp polise DNA numunesi vererek £200 kazanmış olmakla övünmesini duydular. 19 Eylül 1987'de Pitchfork, komşu köy olan Littlethorpe'ta tutuklandı ve kendisinden elde edilen bir DNA numunesi katilinkiyle eşleşti. Bunu takibeden sorgulamada Ptichfork kadınlara binden çok kere kendini teşhir ettiğini itiraf etti; bu dürtü ilk ergenlik yıllarında başlamıştı. Teşhircilik onu cinsel saldırıya götürmüş, ardından da kimliğini gizlemek için kurbanlarını boğmaya vardırmıştı. Sanık, iki tecavüz ve cinayet vakası için suçunu kabullendi, ayrıca başka bir cinsel tecavüz olayını da itiraf etti. Pitchfork, Lynda Mann'ın cinayeti sırasında Littlethorpe'a taşınmaya hazırlanıyordu, Dawn Ashworth'un cinayeti zamanında ise Littlethorpe'daki Haybarn Close'da yaşıyordu. Irza tecavüz ve cinayet için eşzamanlı sürelerle ömür boyu hapse mahkûm edildi; ancak asgari ceza süresi belirtilmediği için on yıl sonra erken salınma olasılığı mevcuttur. 14 Mayıs 2009'da Kraliyet Adalet Sarayı'ndaki temyiz mahkemesinde Pitchfork'un temyiz başvurusu dinlendi. Kendisine verilen ve en az 30 yıllık olan cezasına itirazı kabul oldu, ve bu süre 28 yıla indiridi. Dolayısıyla Pitchfork 2016'da serbest bırakılmaya aday olabilecektir, ancak başhakim "kamu güvenliği konusunda güvence verilmezse salınamaz" demiştir. Mahkemede Pitchfork'un nasıl üniversite seviyesine denk eğitim gördüğü ve basılı müziği Braille alfabesinde transkripsiyonunu yapmakta uzman olduğu açıklandı. Kendisinin bir gün görme özürlülere yardım etmeyi ummakta olduğunu açıklandı. Avukatları bu kanıtları Pitchfork'un hapisteyken karakterini nasıl geliştirdiğinin delili olarak sundular. Pitchfork'un hapisteyken yapmış olduğu bir heykel Nisan 2009'da Royal Festival Hall'da sergilenmiş, ama halkın tepkisi üzerine sonradan kaldırılmıştır. Kütahya Nafi Güral Fen Lisesi Nafi Güral Fen Lisesi 1996 yılında kurulmuştur. Okul, 1996-1997 öğretim yılında Kılıçarslan Lisesi bünyesinde 48 öğrenci ile eğitim-öğretime açıldı. II. Dönem Eski Cumhuriyet Lisesi binasında eğitimine devam etti. 2005 yılına kadar 48 öğrenci alan okulumuz Kütahyalı iş adamı Nafi Güral'ın yaptırdığı yeni binaya taşınınca kontenjanını 72'ye, 2010 yılında da 76'ya son olarak 2013 yılında ise kontenjan 90'a çıkarılmıştır. Okulun kısaltılmış ismi, NGFL'dir. 8200 metrekarelik bir alana kurulu Nafi Güral Fen Lisesi bünyesinde, Nafi Güral Fen Lisesi, 1999-2000-2001-2002-2004 ve 2005 mezunlarının tamamını Türkiye'nin en kaliteli üniversite ve Fakültelerine yerleştirdi. 2003 yılında ise bir öğrencisi yüksek puan almasına rağmen tercih yapmadığı için yerleşemedi. 2002 yılında Alptekin PAMUK adlı öğrencisiyle sayısal puanda Türkiye 64. lüğü yakalayan okul, okul sıralaması olarak Türkiye'de 27. sırada yer aldı. 2003 yılında sayısalda okul olarak Türkiye 28.'si oldu. 2004 yılında okul ortalaması olarak Türkiye 9. luğunu yakalayan Nafi Güral Fen Lisesi, aynı yıl 2004 ÖSS de sayısal puanda FURKAN KAYA adlı öğrencisiyle Türkiye 1 . liğine ulaştı. Ayrıca 2004 yılındaki üniversiteye yerleştirme oranları bakımından tüm Türkiye'de FEN LİSELERİ içinde TÜRKİYE 3. sü olmayı başardı. 2005 yılında mezunlarının tamamını üniversitelere yerleştiren Kütahya'nın bu güzide okulu, 2005 ÖSS YERLEŞTİRME sonuçlarına göre FEN LİSELERİ içinde TÜRKİYE 1.si olmaktadır. Bunun yanında, sayısal puan ortalaması olarak 2005 yılı içinde Türkiye'de en yüksek ortalamayı tutturan 4-5 okuldan birisi durumundadır. Dolayısıyla 2005 ÖSS sonuçlarına göre NAFİ GÜRAL FEN LİSESİ Türkiye'nin en iyi birkaç okulundan biri olmaya adaydır. ÖSS başarısının yanında diğer faaliyetlere de yönelen Nafi Güral Fen Lisesi'nin, 2005-2006 eğitim öğretim yılında AB Eğitim ve Gençlik Programları merkezi (ULUSAL AJANS) tarafından desteklenen COMENIUS-1 projeleri kapsamında bu yıl "RADIOACTIVITY" isimli okul projesi kabul edilmiştir. Proje koordinatörü AVUSTURYA, ortak okulların bulunduğu ülkeler NORVEÇ, POLONYA ve FİNLANDİYA'dır. Bunun yanında COMENIUS-2 Dil Projeleri kapsamında Almanya'dan bir dil asistanı için girişimde bulunulmuş ve mali desteğini tamamen ALMANYA Ulusal Ajansı'nın karşılayacağı bir dil asistanı 12 Eylül 2005 'ten itibaren okulumuzda görevlendirilmiştir. Tüm Türkiye'de 52 okulun Dil asistanlığı müracaatı kabul edilmiş ve bunlardan 15 tanesine Dil Asistanı verilmiştir. Bu 15 okuldan biri de Kütahya'da bir ilk olarak Nafi Güral Fen Lisesi'dir. Ayrıca çalışacak spor salonu olmadığı halde okul, Fen Liseleri arasında Basketbol dalında Türkiye 1.si olmuştur. İlk mezunlarını verdiği 1999 yılından bu yana mezun olan tüm öğrencilerini Türkiye'nin seçkin üniversitelerine yerleştiren ve bugüne kadar mezunları açıkta kalmayan NAFİ GÜRAL FEN LİSESİ, yeni binasında artan ve çeşitlenen imkânlarıyla başarısına başarı katmayı hedeflemektedir. Sportif alanda son yıllarda basketbol, futsal, tenis, voleybol, badminton gibi alanlarda başarılarıyla öne çıkmaktadır. 2015-2016 eğitim öğretim döneminde eski başarısının biraz aşağısında kalsa da hala gelecek için umut vadeden bir okuldur. 1993-94 Balkan KupasÄ± 1993-94 Balkan Kupası, Balkan Kupası'nın 33. ve son sezonudur. Eleme usulü ile oynanan kupada şampiyonluğu Türkiye'nin Samsunspor takımı kazanmıştır. Yehoyakim Yehoyakim veya Jehoiakim (; ; ), MÖ 635 – 597 yılları arasındaki Yehuda kralıdır. Yoşiyahu'nun Rumah'lı Pedaya'nın kızı Zevuda'dan olan ikinci oğludur. Doğumdaki ismi Eliakimdi (; ; ). Yoşiya'nın ölümünden sonra yerine Yehoyakim'in kardesşi Yehoahaz başa geçti, fakat üç ay sonra firavun II. Neko onu tahttan indirip yerine abisi Eliakim'i getirdi, Eliakim, Yehoyakim ismini benimseyip 25 yaşında kral oldu. Yehoahaz, Mısır'a sürgündeyken öldü. Yehoyakim tahta geçtiğinde 25 yaşındaydı ve M.Ö. 598'e kadar 11 yıl boyunca krallık yaptı. Yerine oğlu Yekoniya geçti ve sadece üç ay krallık yaptı. M.Ö. 608'de, Yehoahaz'ın üç ay süren krallığından sonra firavun II. Neko Yehoahaz'ı tahtından edip Mısır'a sürdü (ve orada öldü), yerine Yehoahaz'ın abisi Yehoyakim'i getirdi. Yehoyakim, Mısır'ın uyruğu altında olup yüklüce haraç ödüyordu. Parayı yetiştirebilmek için "Yahuda halkından herkesin gücü oranında altın ve gümüş topladı." M.Ö. 605'te Kırkamış Savaşı'nda Mısır Babillilere yenilince Yehoyakim taraf değiştirip Babil'li Nebukadnezar'a haraç vermeye başladı. Üç yıl sonra savaş devam edince Yehoyakim tekrar Mısır safhasına dönüp Babil'e haraç vermeyi kesti. Nebukadnezar, M.Ö. 599'da Yehuda'yı istila edip Kudüs'ü kuşattı. M.Ö. 598'de Yehoyakim öldü ve yerine oğlu Yekoniya geçti. Kudüs 3 ay içinde yenik düştü. Nebukadnezar, Yekoniya'yı tahtından edip yerine Yehoyakim'in abisi Sıdkiya'yı getirdi. Yekoniya, ailesi, elit takabanın büyük kısmı ve Yehudalı zanaatkarlar Babil'e sürüldü. Bu sırada Sıdkiya, harap olmuş ülkenin kralı olmaya ve haraç ödemeye mecbur edildi. Babil Tarihçesine göre, M.Ö. 2 Adar (16 Mart) 597'de Kudüs yenik düştü: [Nebukadnezar hakimiyetinin] 7. ayında, Kislev (Kasım/Aralık) ayında Babil kralı ordusunu topladı ve Hatti (Suriye/Filistin)'yi işgal ettikten sonra Yehuda şehrini kuşattı. Adar ayının ikisinde (16 Mart) şehri fethetti ve kralı (Yekoniya'yı) esir aldı. Yerine kendi seçtiği bir kral (Sıdkiya) koydu, ağır haraç topladıktan sonra onları Babil'e gönderdi. Yeremya'nın kehanet yazılarını yakmakla tanınmaktadır. Yeremya, kralın politiklarını eleştirmiş, kanunlara uyması ve tövbe etmesi için ısrar etmişti. Bir başka peygamber olan Uriya ben Şemaya da aynı şeyleri söylemiş ve kralın emriyle öldürülmüştü. Yeremya'nın öldürülmeyişinin sebebi muhtemelen bağlantıları olmasıdır. 1976 Gençlik ve Spor Bakanlığı Kupası 1976 Gençlik ve Spor Bakanlığı Kupası, Gençlik ve Spor Bakanlığı Kupası'nın yedinci yılıdır. 1975-76 Türkiye 2. Futbol Ligi şampiyonu Samsunspor ile Amatör Lig şampiyonu Bursaspor arasında oynanmıştır. Maçı 2 - 1 kazanan Samsunspor bu kupada ilk ve tek şampiyonluğunu yaşamıştır. Vincent Cassel Vincent Cassel (d. 23 Kasım 1966, Paris), Fransız oyuncu. Fransa'da iyi karakter rolleri ile bilinen Cassel, Amerikan filmlerinde genellikle kötü adam olarak yer alır. Model Tina Kunakey ile evli olan Vincent Cassel İngilizce, Portekizce ve İtalyanca bilmektedir. Ekim 2008 yılında Yves Saint Laurent erkek parfümü için L'Oréal'in yeni yüzü olarak anlaşma imzaladı. ! style="background:#BOC4DE;" | YÄ±l ! style="background:#BOC4DE;" | Film ! style="background:#BOC4DE;" | Rolü ! style="background:#BOC4DE;" | Notlar Abraham Salomon Kamondo Kont Abraham Salomon Kamondo (d. 1781, İstanbul - ö. 30 Mart 1873, Paris) Kamondo ailesinin büyüğü Osmanlı-İtalyan Yahudi finansör ve hayırseverdir. Zamanında Osmanlı İmparatorluğu'nda bulunan İstanbul'da doğdu. Ağabeyi İsak de Kamondo, 1832'de vefat edince, çocuğu olmadığından yüklü mirası Abraham'a kaldı ve yaşamı süresince bu servetini genişletti. Venedik, Avusturya hakimiyeti altındayken Ritter unvanı aldı. Venedik tekrar İtalya'nın kontrolüne geçince, bir Venedik vatandaşı olarak bazı İtalyan hayır kuruluşlarına büyük miktarda bağışlarda bulundu. Bunun şerefine, Sardinya kralı Victor Emmanuel, kendisine ve ailesine ebediyen taşımak üzere kont unvanı verdi. Kont Kamondo'nun Osmanlı İmparatorluğu'nda sıradışı bir kariyeri vardı. Sultan Abdülmecit, Sultan Abdülaziz, Osmanlı sadrazamları ve bakanları üzerinde önemli etkileri oldu. Osmanlı Bankası kurulmadan önce Osmanlı hükümetinin bankerliğini yaptı. Bâb-ı Âli'nin fermanıyla, bu zamana kadar yasak olan yabancı uyruklulara gayrimenkul edinme hakkının verilmesini sağladı. Kamondo, diğer Yahudiler adına da önemli roller oynadı. İstanbul'da, İmparatorluk'taki Yahudiler için merkezi bir kurul kurdu ve hemen hemen devamlı olarak başkanlığını yaptı; cemaatin idari yönetiminde reformlar uyguladı; 1858'de fakir ve kalabalık olan Peri Paşa'da Kamondo Enstitüsü isimli bir eğitim enstitüsü kurdu. Bunu terzi ve ayakkabıcı dükkânları takip etti. Açtığı okul nedeniyle bu hayırsever kurucu, bazı fanatik hahamlar tarafından aforoz edildi; yine de 32 yıl boyunca Osmanlı hükümetindeki Yahudi memurları eğitti. 92 yaşında Paris'te ölen Kamondo, vasiyeti üzerine Hasköy'deki Yahudi mezarlığında gömüldü. Osmanlı hükümeti, onun adına anma töreni düzenledi. Güven Gürsoy Güven Gürsoy (d. 7 Şubat 1992, Malatya), Türk futbolcudur. Beşiktaş forması giymektedir. Gürsoy profesyonel futbola 10 yaşında doğduğu şehrin takımı Malatyaspor'da başladı. 2007-08 sezonunda U-18 takımında forma giymeye başladı. Bölgesel ligde başarılı olup Türkiye şampiyonasına katıldılar. Bunun da etkisiyle 2008-09 sezonu başında profesyonel sözleşme imzaladı. 31 Ağustos 2008'de Karşıyaka karşısında ilk kez Malatyaspor forması giydi. Böylece 16 yaşında 1. Lig'de forma giymiş oldu. Fortis Türkiye Kupası'nda da forma giyerek Süper Lig takımları karşısında oynama şansı buldu. Sonraki sezon 2. Lig'de forma giydi. 34 maçta forma giyerek takımın en etkili isimlerinden oldu ancak yine küme düşmelerine engel olamadı. 3. Lig'de de takımın en önemli isimlerinden biriydi. Stoper arayan Beşiktaş, 1 Şubat 2011'de Gürsoy ile 4,5 yıllık anlaşma imzaladı. Gürsoy'a aylık 2.000 ve maç başına 5.000 TL ücret ödenmesi kararlaştırıldı. Altyapı sorumlusu Sinan Vardar, Gürsoy'un ilk önce Beşiktaş A2'de forma giyeceğini belirtti. Gürsoy, millî takıma U-17 seviyesinden başladı. 2008 Eylül'ünde yapılan Avrupa Şampiyonası eleme grubu maçları için kadroya çağrılan Gürsoy, biri ilk 11'de olmak üzere 3 maçta da forma giydi. Nisan 2009'da ise Avustralya ile oynanancak hazırlık maçları için U-16 kadrosuna çağrıldı. Bunların birinde forma giydi. BÃ©atrice de Camondo Béatrice de Camondo (1894 – 1944) Kamondo Ailesinden Fransız yüksek sosyetesinin önde gelen mensuplarından idi. Holokost (Yahudi Soykırımı) kurbanıdır. Paris'te Kamondo Ailesinde doğan Béatrice, bankacı ailelerden gelen Mois de Kamondo ve Irène Cahen d'Anvers'in kızıdır. Abisi Nissim, I. Dünya Savaşı'nda savaş pilotluğu yapıp 1917'de savaş sırasında öldürüldü. Béatrice, 1918'de Theodore Reinach'ın oğlu bestekâr Léon Reinach (1893-1944) ile evlendi ve ondan iki çocuk sahibi oldu: Babası 1935'te öldüğü zaman yüklüce bir miras eline geçti. Ona bırakılan mirasta, babasının içindekiler dahil Paris'teki evi vardı. Bu evde Musée Nissim de Camondo (Nissim De Camondo Müzesi) yaratılması için Musée des Arts Décoratifs'e verilen büyük sanat eserleri koleksiyonu bulunmaktaydı. 1943'te, II. Dünya Savaşı sırasında Alman işgalindeki Fransa'da, Béatrice de Camondo Paris'teki evinden zorla çıkarılarak şehrin kuzeyindeki Drancy enterne kampına gönderildi. Bugün, Musée Nissim de Camondo duvarındaki plakette onlara ne olduğu aktarılmaktadır: ""Mme. Leon Reinach, kızlık ismiyle Béatrice de Camondo, çocukları Fanny ve Bertrand, kurucuların son nesli ve M. Léon Reinach, Almanlar tarafından 1943-44'te sürülüp Auschwitz'de ölmüştür". Nissim de Camondo "Büyük amcası için Nissim Kamondo maddesine bakınız." Nissim de Camondo (23 Ağustos 1892, Boulogne-sur-Seine, Hauts-de-Seine, Île-de-France, Fransa - 5 Eylül 1917, Emberménil, Meurthe-et-Moselle, Lorraine, Fransa) Kamondo Ailesinden Fransız bankacı ve savaş pilotu. Ünlü ve zengin Yahudi bankacı Moïse de Camondo (1860-1935) ve Irène Cahen d'Anvers'in (1872-1963) oğlu olan Nissim de Camondo, 1892 yılında Paris metropolündeki Boulogne-sur-Seine'de doğdu. Ablası Béatrice de Camondo Fransa yüksek sosyetesinin önde gelen mensuplarından idi. Nissim de Camondo 1911 yılında ünlü Lycée Janson de Sailly’den (Janson de Sailly Lisesi) mezun olduktan sonra, aynı yılın Ekim ayında, o zaman Fransa’da zorunlu olan askerlik hizmetini yapmak için Paris'in kuzeyinde bulunan Senlis'te, süvari alayına katıldı. Askerlik hizmetini "maréchal des logis" rütbesiyle (Fransız süvarı alayında çavuş rütbesiyle eşdeğer) 1913 yılının Kasım ayında bitirdi. Aile geleneği olan bankacılık mesleğini öğrenmek için Fransa'nın en büyük ve saygın bankalarından biri olan, "Banque de Paris et des Pays-Bas" (sonraki adıyla "Banque Nationale de Paris (BNP)" ve "Paribas" bankası ile birleşince, bugünkü BNP Parisbas bankası) adlı bankada stajını yaptı. İki çocuktan tek oğul olarak, Nissim de Camondo’nun aile şirketini devralması bekleniyordu. Ancak I. Dünya Savaşı'nın patlak vermesiyle, Fransız ordusuna tekrar katıldı ve Fransa hava kuvvetlerinde teğmen rütbesiyle savaş pilotu oldu. Teğmen Nissim de Camondo 1917 yılında Lorraine bölgesinde Almanlara karşı havada savaşırken öldürüldü ve savaş devam ettiğinden dolayı, Avricourt’da Alman askerleri tarafından toprağa verildi. Babası Moïse de Camondo, ancak bir ay sonra oğlu’nun ölüm haberini alabildi. Ancak I. Dünya Savaşın'nın 11 Kasım 1918 yılında sona ermesiyle, 1919 yılının Ocak ayında, Paris’te Montmartre Mezarlığı'na gömüldü. Moïse de Camondo, Paris'te Rue de Monceau’da 63 numarada bulunan Parc Manceau manzaralı "Belle Époque" dönemi 18. yüzyıl tarzı aile köşkünü ve içindeki zengin sanat eserlerini, ölümünde oğlu Nissim de Camondo'nun anısına adını vererek yaşatacak, ve evin ve içindeki tüm sanat eserlerinin olduğu gibi korunarak, bir müze haline dönüştürülmek şartı ile Fransız hükümetine bağışladı. 1935 yılında ölümü üzerine, köşk Fransız devletinin himayesinde olan, o zamanki adıyla "l’Union Centrale des Arts Décoratifs" ve bugünkü adıyla "Les Arts Décoratifs" (Dekoratif Sanatlar) derneği tarafından devralındı ve müzeye dönüştürüldü ve oğlunun onuruna Musée Nissim de Camondo (Nissim De Camondo Müzesi) kuruldu. Müze 1936 yılında halka açıldı. Mois de Kamondo Kont Mois de Kamondo (1860, İstanbul - 1935, Paris) Osmanlı İmparatorluğu'nda doğan İtalyan asıllı Fransız bankacıydı. Kamondo, çocukken ailesiyle birlikte İstanbul'dan Paris'e taşındı ve büyüyünce babasının yolundan gidip bankacı oldu. Osmanlı İmparatorluğu'ndaki en büyük bankalardan birine sahip olan Sefarad Yahudisi ailesiyle Fransa'ya 1869'da yerleşti. 1912'de, 18.yy'a ait Fransız eşyaları ve sanat eserlerine evinde yer açmak için Parc Monceau'daki köşkünü yeniden inşa ettirdi. Mimar René Sergent ile sıkı bir şekilde çalışarak 18.yy geleneklerine uygun görkemli bir ev yaptırdı ve hatta odaların ebatlarını koleksiyonundaki nesnelere göre özel planladı. Giriş yeri Versay'daki Petit Trianon'dan esinlenerek yapıldı. Eserler arasında ön plana çıkanlar, II. Katerina tarafından sipariş edilen Fransız gümüş servisi, Sevr'deki imalatçıdan bir Buffon porselen takımı, ve belki de dünyada tek "tam takım" olan Gobelin setidir. İki çocuğunu bu evde yetiştirdi, ardından evi, I. Dünya Savaşı'nda ölen oğlunun anısına müze yapılması için Paris Dekoratif Sanatlar müzesine bağışladı. Müze, Mois'in 1935'te ölümünden bir sene sonra açıldı. Oğlunun ölümünden sonra toplumdan büyük ölçüde çekilen Kamondo, kendini koleksiyonlarına ve düzenli araklılarla gurme kulüp yemek davetlerine adadı. II. Dünya Savaşı'nda kızı Béatrice Camondo, damadı Léon Reinach ve onların çocukları Fanny ve Bertrand Nazi kamplarında ölünce Kamondo soyu tükenmiş oldu. Les Twins Les Twins, Laurent and Larry adlı ikiz kardeşlerin kurdukları dans grubunun adıdır. 6 Aralık 1988 Sarcelles, Fransa doğumlu olan kardeşler New Style, Hip-hop dans olarak bilinen yeni nesil Hip Hop dansın başarılı isimlerindendir. Yaptıkları dans türünün birçok çeşidi vardır. Türkiye'de genelde Popping adı bilinmektedir. Laurent and Larry kardeşler Juste Debout, Battle of the Stylez, World of Dance, Urban Dance Showcase gibi birçok organizasyon ve yarışmaya katılmışlardır. Türkiye'de "İşte Benim Stilim" adlı yarışmaya konuk olarak katılmışlardır. Laurent ve Larry geniş bir aile yapısına sahiptir. 18 kardeştirler ve kardeşlerin çoğu dansla ilgilenmektedir. Onlarla yapılan bir röportajda dans dışında neler yaptıkları sorulduğunda, Golf oynamak, yemek yapmak ve bebek bakmaktan hoşlanıyoruz cevabını vermişlerdir. Laurent ve Larry'nin menejerliğini Barbara Fabri yapmaktadır. Criminalz adlı bir dans grubuna üye olan kardeşler, kişisel stil ve dans tekniği olarak çok farklıdırlar. Bazen doğaçlama olarak yaptıkları hareketler izleyenler tarafından büyük beğeni kazanmaktadır. Boyları 196 cm dir ve kabarık duran saçları ile daha da