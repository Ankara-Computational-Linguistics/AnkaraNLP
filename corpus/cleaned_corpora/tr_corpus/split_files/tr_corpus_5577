“Komrat" adı üzerinde çeşitli görüşler vardır. Bu görüşler şunlardır: Kent merkezinde bulunan bir anıt taşta, Komrat'ın kuruluş tarihi 1789 olarak yazılıdır. Ancak tarihî kayıtlar incelendiğinde şehirdeki ilk yerleşmelerin 1443'e kadar dayandığı görülmektedir. Komrat, 1789'dan beri yerleşim yeri kimliğinde olmakla birlikte resmî olarak 1957'de kasaba statüsünü kazanmıştır. Bunda SSCB Moldovası Dönemi'nde gelişen şarap ve geleneksel giyim fabrikalarının ekonomik bir gelişmişlik sağlaması etkili olmuştur. Komrat'ta çok kısa süre yaşayabilen bir cumhuriyet kurulmuştur. Bu devlet, 6 Ocak 1906 tarihinde Gagavuz Türklerinden köylüler tarafından teşkilatlandırılsa da Rusya kısa sürede bölgedeki egemenliğini sağlamıştır. Komrat'ta, 1991'de bir devlet üniversitesi kurulmuştur. Moldova Sovyet Sosyalist Cumhuriyeti zamanında Komrat'ta, tereyağı, şarap ve kilim üretilmiştir. Moldova döneminde şehirde bir üniversite kurulmuştur. Kentin temel geçim kaynağı tarım ve tarımsal sanayi üretimidir. Bundan dolayı kentte, tarıma dayalı üretim yapan işletmeler mevcuttur. 2007 verilerine göre şehirde 3.944 üretim veya satış yapan ticari kuruluş vardır. Ayrıca her yıl kentte “Gagauz-koopa” ve “Nezeranta” adında iki panayır kurulmaktadır. Komrat'ın Nüfusu: Predrag Mijatović Predrag Mijatović (Kiril: Предраг Мијатовић, 19 Ocak 1969, Titograd), eski Karadağlı futbolcu ve eski Real Madrid spor direktörü. Mijatović kariyerinde Budućnost Podgorica, FK Partizan, Valencia, Real Madrid, Fiorentina, ve Levante formaları giymiştir. Millî takımda da oynayan Mijatović oynadığı 73 maçta 28 gol atmıştır. 1997 yılında en iyi Yugoslav sporcu ilan edildi. Letonya millî futbol takımı Letonya millî futbol takımı, Letonya'yı uluslararası arenada temsil eden futbol takımıdır. Son yıllarda çıkış gösteren takım Euro 2004'e katılmayı başarmıştır. 2004 Avrupa Futbol Şampiyonasına katılmak için Türkiye ile baraj maçı oynamış ve Türkiye'yi evinde 1-0 yenip deplasmanda 2-2 berabere kalarak Euro 2004'e katılmaya hak kazanmıştır. Letonya millî futbol takımı, tarihindeki ilk resmî maçını 1922'de komşusu Estonya ile oynayıp 1-1 berabere kaldı. En farklı galibiyetini bir başka komşusu Litvanya'yı 1935'te 6-1 yenerek elde eden ve en farklı yenilgisine 1927'de İsveç karşısında 12-0'lık mağlubiyetle uğrayan Letonya'nın en çok millî olan oyuncusu, formayı 167 kez giyen Vitālijs Astafjevs'tir. Māris Verpakovskis ise 104 maçta attığı 29 golle millî takımın en fazla gol atan oyuncusudur. Letonya millî futbol takımının katıldığı ilk elemeler, 1938 FIFA Dünya Kupası elemeleriydi. 8. Grup'ta ilk turda Litvanya ile aynı gruba düşen Letonya, rakibini 4-2 ve 5-1'lik skorlarla yenerek 8. Grup'ta final turuna yükseldi. Final turunda Avusturya ile eşleşen Letonya, maçı 2-1 kaybederek turnuvadan elendi. Ancak kupaya gitmeye hak kazanan Avusturya, Almanya'nın ilhak etmesinden dolayı kupaya gidemeyince FIFA, Letonya yerine İngiltere'yi kupaya davet etti, ancak İngiltere teklifi kabul etmeyince kupa bir takım eksik başladı. 1940 yılında Sovyetler Birliği tarafından ilhak edilen Letonya, uzun yıllar millî maç yapamadı. Letonya millî futbol takımı, Sovyetler Birliği'nin dağılmasının ardından 1994 FIFA Dünya Kupası elemelerinden beri uluslararası arenada boy göstermeye başladı. O elemelerde İspanya, İrlanda Cumhuriyeti, Danimarka, Kuzey İrlanda, Litvanya ve Arnavutluk'la aynı grupta yer alan bordo-beyazlılar, 12 maçı sadece 4 gol atıp 21 gol yiyerek tamamlarken, aldığı beş beraberlikle 5 puan topladı ve Arnavutluk'un 1 puan üzerinde 6. sırada elemeleri tamamladı. Ancak Letonya, bu turnuvadaki beş beraberliğinden ikisini Danimarka ve İspanya karşısında 0-0'lık sonuçlarla aldı. 1996 Avrupa Futbol Şampiyonası elemelerine ise beşinci torbadan girip Portekiz, İrlanda Cumhuriyeti, Kuzey İrlanda, Avusturya ve Lihtenştayn'la eşleşen Letonya, yine sondan ikinci olmalasına rağmen bu kez aldığı 4 galibiyetle 12 puan topladı ve 11 gol atıp kalesinde 20 gol gördü. Bu dört galibiyetin ikisini Lihtenştayn maçlarında alırken, diğer iki galibiyetini Kuzey İrlanda ve Avusturya karşısında elde etti. 1998 FIFA Dünya Kupası elemelerinde Avusturya, İskoçya, İsveç, Estonya ve Belarus'la aynı gruba düşen Letonya, grubu 10 maçta topladığı 10 puanla dördüncü sırada tamamladı. 3 galibiyet, 1 beraberlik ve 6 yenilgi alırken, rakip ağlara 10 gol bırakıp kalesinde 14 gol gördü. Galibiyetlerininin birini Belarus karşısında alırken ikisini de Estonya maçında aldı. Tek beraberliği ise Belarus deplasmanından çıkardı. 2000 Avrupa Futbol Şampiyonası elemelerinde Norveç, Slovenya, Yunanistan, Arnavutluk ve Gürcistan'ın bulunduğu gruba düşen Letonya, grubu 10 maçta elde ettiği 3 galibiyet, 4 beraberlik ve 3 yenilgiyle, attığı 8 gole karşılık yediği 14 golle tamamladı. Topladığı 13 puanla grup dördüncüsu olan Letonya, grubu birinci sırada bitiren Norveç karşısında deplasmanda 3-1'lik galibiyet elde etmişti. İkinci maçında da Gürcistan'ı yenen Letonya, kalan 8 maçta sadece 1 kez kazanabildi. O da Yunanistan'ı deplasmanda son dakika golüyle mağlup ettiği maç oldu. Dört beraberliğini ise iç sahada Yunanistan ve Arnavutluk, deplasmanda da Arnavutluk ve Gürcistan önünde aldı. 2002 FIFA Dünya Kupası elemelerine dördüncü torbadan girip Hırvatistan, Belçika, İskoçya ve San Marino ile eşleşen Letonya, 8 maçta 5 gol atıp 16 gol yerken, sadece 1 galibiyet ve 1 beraberlik elde etti. Bu galibiyet ve beraberliği de San Marino karşısında geldi. Bu elemelerden sonra takımın başına Aleksandrs Starkovs getirildi. Letonya'nın futbol tarihinde elde ettiği en büyük başarısı ise finallere katılma hakkı kazandığı 2004 Avrupa Futbol Şampiyonası elemelerinde gerçekleşti. İsveç, Polonya, Macaristan ve San Marino ile yer aldığı grupta, İsveç'in sadece 1 puan arkasında ikinci olan Letonya, Polonya'nın 13, Macaristan'ın ise 11 puan çıkartabildiği grubu 10 gol atıp 6 gol yiyerek 5 galibiyet, 1 beraberlik ve 2 yenilgiyle tamamladı. İlk maçta evinde İsveç'le golsüz berabere kaldıktan sonra deplasmanda Polonya ve San Marino önünde 1-0'lık skorlarla galip gelen Letonya, Evindeki 3-0'lık San Marino maçıyla süren galibiyet serisini Macaristan'da aldığı 3-1'lik yenilgiyle bozdu. Ardından, içeride Polonya'ya 2-0 kaybeden Letonya, aldığı 3-1'lik Macaristan galibiyetinin ardından grubun lideri İsveç'i deplasmanda 1-0 yenerek grup ikinciliğini elde etti. Takımın elemelerde kaydettiği 10 golden 4'ünü Verpakovskis kaydetti. Turnuvaya katılmak için bir diğer grup ikincisi Türkiye ile baraj maçı oynayan Letonya, Riga'da oynanan ilk maçı Verpakovskis'in golüyle 1-0 kazandı. İstanbul'deki rövanş maçında ise İlhan Mansız ve Hakan Şükür'le 2-0 öne geçen Türkiye karşısında Laizans ve Verpakovskis'le 2-2'yi yakalayan Letonya, Türkiye'yi devre dışı bırakarak 2004 Avrupa Futbol Şampiyonasına tarihinde ilk kez katılma hakkı kazandı ve bu turnuvaya katılan ilk ve tek Baltık ülkesi oldu. Portekiz'deki finallerde D Grubu'nda Almanya, Hollanda ve Çek Cumhuriyeti ile eşleşen Letonya, grupta oynadığı ilk maçta, ilk yarının bitimine kısa bir süre kala Çek Cumhuriyeti karşısında Verpakovskis'in golüyle öne geçse de, 2-1 yenilmekten kurtulamadı. Ancak, ikinci maçta Almanya ile golsüz berabere kalmaları, Almanya'nın gruptan çıkamamasına neden olurken Letonya'ya da Avrupa Futbol Şampiyonası'ndaki ilk puanı getirdi. Son maçta Hollanda'ya 3-0 kaybedip topladığı 1 puanla grup sonuncusu olan Letonyalılar, Çeklerle Portakallar gruptan çıkarken Panzerlerle beraber evlerinin yolunu tuttular. Starkovs'un görevi bırakmasından sonra eski yardımcısı olarak yerine geçen Jurijs Andrejevs yönetimindeyken 2006 FIFA Dünya Kupası elemelerinde Portekiz, Slovakya, Rusya, Estonya, Lihtenştayn ve Lüksemburg'dan oluşan gruba düşen Letonya, grubu 12 maçta elde ettiği 4 galibiyet, 3 beraberlik ve 5 yenilgiyle tamamladı. Maçlarda 18 gol atıp 21 kalesinde gol gören Letonya, grubu 15 puanla beşinci sırada tamamladı. Galibiyetlerinin dördünü de grubun averaj takımları olan Liechteinstein ve Lüksemburg karşısında elde etti. 2008 Avrupa Futbol Şampiyonası elemelerinde İspanya, İsveç, Kuzey İrlanda, Danimarka, İzlanda ve Lihtenştayn'la aynı gruba düşen Letonya, 7 takımlı grubu 12 puanla beşinci sırada bitirdi. 15 gol kaydedip kalesinde 17 gol gören Letonya, grubu 4 galibiyet ve 8 yenilgiyle tamamlarken iki galibiyetini İzlanda önünde, kalan iki galibiyetini ise Kuzey İrlanda ve Liechteinstein karşısında aldı. Starkovs'un tekrar takımın başına geçtiği 2010 FIFA Dünya Kupası elemelerinde ise, İsviçre'nin 21 puanla birinci, Yunanistan'ın 20 puanla ikinci olduğu grupta 17 puanla üçüncü olan Letonya, Lüksemburg ve Moldova'nın dışında İsrail'i de arkasında bıraktı. Oynadığı 10 maçta 18 gol atıp 15 gol yiyen Letonya, grubu 5 galibiyet, 2 beraberlik ve 3 yenilgiyle tamamladı. Moldova ve Lüksemburg'u her iki maçta da yenmenin dışında İsrail'i deplasmanda mağlup etmeyi başardı. 2012 Avrupa Futbol Şampiyonası elemelerini Yunanistan, Hırvatistan ve İsrail'in ardından topladığı 11 puanla dördüncü sırada kalan Letonya, sadece Gürcistan ve Malta'yı geçebildiği grubu 3 galibiyet, 2 beraberlik, 5 yenilgiyle tamamladı. Attığı 9 gole karşılık 12 gol yiyen Letonya, 3 galibiyetini de iki Malta ve bir Gürcistan maçlarından çıkardı. 2014 FIFA Dünya Kupası elemelerinde Bosna-Hersek, Yunanistan, Slovakya, Litvanya ve Lihtenştayn'la paylaştığı grubu 2 galibiyet, 2 beraberlik ve 6 yenilgiyle tamamlayan Letonya, 8 puan toplayıp sadece Lihtenştayn'ı geride bırakmayı başardı. Attığı 10 gole karşılık bu kez kalesinde 20 gol gören Letonya, Lihtenştayn önünde 1 galibiyet ve 1 beraberlik alırken, diğer bir galibiyetini Litvanya karşısında, beraberliğini de Slovakya karşısında elde etti. 7 Haziran 2013'te oynanan iç sahadaki Bosna-Hersek maçının 5-0'lık mağlubiyetle sonuçlanmasının ardından teknik direktör Starkovs'la yollarını ayıran Letonya, takımın başına eski millî takım oyuncularından Marians Pahars'ı geçirdi. Pahars, Göreve geldikten sonra 22 kişilik Bosna-Hersek maçının kadrosundan kademeli bir geçişle 11 oyuncuyu eleyerek 2016 Avrupa Futbol Şampiyonası elemelerine yenilenmiş bir kadroyla başladı. Litvanya karşısında 2016 Baltık Kupası maçları için çağrılan kadro: Fabrizio Ravanelli Fabrizio Ravanelli (d. 11 Aralık 1968, Perugia) İtalyan eski millî futbolcudur. "Beyaz tilki" lakabıyla tanınan golcü kariyeri boyunca Perugia, Juventus, Lazio, Marseille, Middlesbrough ve Derby County formalarını giydi. 22 kez millî olan futbolcu millî formayla 8 gol attı. "Beyaz tilki" lakabını erken beyazlamış saçlarından almış olan "Ravanelli" 90'lı yılların sonuna doğru, Avrupa'nın en çok gol atan oyuncuları arasında yer almıştır. Juventus takımında oynarken (1994-95), bir Serie A şampiyonluğu, bir İtalyan Süper Kupası (1995), bir Şampiyonlar Ligi ve bir de UEFA kupası (1992-93) kazanmışlardır. Daha sonra Premier League'e, Bryan Robson'ın başında olduğu Middlesbrough FC takımına geçmiş, fakat başarısını burada devam ettirememiştir. 1996-97 sezonunun açılış maçında, Liverpool takımına karşı hat-trick yapmıştır. Ligin en skorer futbolcularından biri olmasına karşın, Middlesbrough takımından aynı yıl içinde gönderilmiştir. O zaman için dünya çapında en yüksek para alan futbolculardan biri olarak kayıtlara geçmesine rağmen, Middlesbrough takımı hakkında yaptığı şikayet ve verdiği demeçler ile kendisini takım arkadaşları ve hayranlarından soğutmuştur. 2001 yılında Derby County takımına katılmış, fakat kulübü 2002 yılında küme düşmekten kurtaramamıştır. Derby'nin finansal problemleri nedeni ile maaş ödemeleri ertelenmiş ve 2003 yılında kulüpten ayrılmış olmasına rağmen 2006 yılına dek ödemeler devam etmiştir. Daha sonra, Derby kontratının sona ermesinin hemen ardından Dundee takımına katılmış, fakat kulübün fazla maaş alan oyuncuların tümü ile yollarını ayırmasından sonra oradan ayrılmıştır. Adalet Partisi (TÃ¼rkiye) Adalet Partisi (kısaca AP), 1961-1980 yılları arasında faaliyet yürütmüş liberal muhafazakâr bir Türk siyasi partisi. 1961 genel seçimleri sonrası Cumhuriyet Halk Partisi ile koalisyon hükûmet kuruldu ve bu koalisyon hükûmet Türkiye'nin ilk koalisyon hükûmeti oldu. 1961-1962 yılları arasında hükûmette kaldı. 1963 yerel seçimlerinde %52 oy alarak ilk seçimini kazandı. 1965-1971 yılları arasında tek başına, 1970'li yılların büyük bölümünde ise koalisyonlarda ülke yönetiminde söz sahibi olmuş olan parti, 12 Eylül Darbesi sonrasında 1980 yılında diğer siyasi partilerle birlikte kapatıldı. Adalet Partisi içinde birçok eski Demokrat Partili politikacı bulunmaktaydı. Adalet Partisi özellikle idamların ardından oluşan toplumsal tepkiyi iyi bir şekilde değerlendirdi. Bu Demokrat Parti seçmen tabanının büyük bir kısmının AP'yi tutmasını sağladı. Adalet Partisi Türk siyasal hayatında asıl çıkışını ise 1964'te Süleyman Demirel'in genel başkan seçilmesiyle yapmıştır. Siyasi yelpazede merkez sağda bulunan Adalet Partisi; piyasa ekonomisini benimsemiş, kalkınmacılığı ve büyümeyi hedef almıştı. Toplumsal ilişkilerde dinsel öge ve yapıları kollamakla birlikte temelde laik bir partiydi. Muhafazakâr ve liberal çevrelerin merkezine oturabilmişti. Ancak bu 1970'teki bölünmeyle son buldu ve İslamcı ve liberal kanat partiden koptu. Buna rağmen Adalet Partisi'nin hem kırsal hem de kentsel alanlarda etkinliği sürmüştür. 27 Mayıs Darbesi'ni yapan Türk Silahlı Kuvvetleri; Demokrat Parti'nin birçok yönetici ve milletvekilini Yassıada'da toplamış, partiyi kapatmış, 16 Eylül 1961'de Hasan Polatkan ile Fatin Rüştü Zorlu'yu ve 17 Eylül 1961'de ise Adnan Menderes'i idam ettirmişti. Adalet Partisi, kapatılan Demokrat Parti'nin (DP) ardılı olarak, böyle bir ortamda siyaset sahnesine çıktı. Tahsin Demiray, Ethem Menemencioğlu, Mehmet Yorgancıoğlu, Muhtar Yazır, Necmi Ökten, Cevdet Perin, Emin Açar ve Kamuran Evliyaoğlu gibi Demokrat Parti'nin bazı eski üyeleri ile 27 Mayısçılarla görüş ayrılığına düşen emekli orgeneral Ragıp Gümüşpala ve Şinasi Osma, Halit Ağca ve Dr. İhsan Önal gibi çeşitli kişiler, 11 Şubat 1961'de bir dilekçe vererek Adalet Partisi'ni kurdular. Milli Birlik Komitesi (MBK) tarafından siyasi partilerin ""demokrat"" adını kullanması yasaklandığından, partiye Adalet Partisi adı verildi. AP, kurulduğu yıl içerisinde 61 ilde teşkilatını tamamlayıp 15 Ekim 1961 seçimlerine katıldı ve %34,8 oy toplayarak 450 üyeli TBMM'de 158 milletvekilliği, 150 üyeli Cumhuriyet Senatosu'nda ise 70 senatörlük aldı. Seçim sonuçları neticesinde, birinci parti olarak çıkan Cumhuriyet Halk Partisi'nin genel başkanı İsmet İnönü liderliğinde Cumhuriyet tarihinin ilk koalisyon hükûmeti olan CHP-AP koalisyonu kuruldu. 24 Mart 1963'te Celâl Bayar'ın Kayseri Hapishanesi'nden sağlık nedenleri ile tahliye edilmesi ve Ankara sokaklarında AP'lilerce karşılanması çeşitli gençlik örgütleri ve subaylardan oluşan bir grubun Celâl Bayar'ın evini, Adalet Partisi genel merkezini, "Son Havadis" ve "Yeni İstanbul" gazetelerinin Ankara bürolarını tahrip etmesiyle sonuçlandı. AP genel başkanı Ragıp Gümüşpala'nın 6 Haziran 1964'teki vefatının ardından geçici genel başkan Saadettin Bilgiç, 27-29 Kasım 1964 tarihlerinde düzenlenen büyük kongrede görevini Süleyman Demirel'e devretti. Süleyman Demirel liderliğindeki Adalet Partisi 1965'te İsmet İnönü başbakanlığındaki Cumhuriyet Halk Partisi hükûmetini düşürdü. Henüz milletvekili olmayan Demirel 1965 seçimlerinde Adalet Partisi'ni birinci parti yaptı ve meclise oyların %52,9'u olan 4.921.236 oyla 240 milletvekili seçtirdi. Senatoya ise Adalet Partisi'nden 97 senatör seçildi. Bu sonuçlarla I. Demirel hükûmeti kuruldu. 1969'da partinin oy oranı düştüyse de 1965 seçimlerinde geçerli olan "Milli Bakiye Sistemi" yerini "d'Hont Sistemi"'ne bıraktığından Adalet Partisi'nin milletvekili sayısı arttı. Böylece Adalet Partisi 1969 seçimlerinde oyların %46,5'ini almasına rağmen parlamentoya 256 milletvekili soktu. 1970 yılının Şubat ayı bütçe görüşmelerinde, partili bazı milletvekilleri ve senatörler bütçeye ret oyu vererek II. Demirel hükumetini düşürdüler. Bunlardan 41 kişi partiden ayrılarak, Ferruh Bozbeyli başkanlığında Demokratik Parti'yi kurdular. 60'lı yılların sonuna yaklaşılırken tüm dünyada olduğu gibi Türkiye'de de sağ-sol çatışmaları, öğrenci hareketleri, işçi mitingleri ve Amerikan aleyhtarlığı artmıştı. Kısa bir süre sonra, Türk Silahlı Kuvvetleri 12 Mart 1971 muhtırasıyla Süleyman Demirel'i başbakanlıktan uzaklaştırdı ve Adalet Partisi'ni iktidardan düşürdü. Adalet Partisi'nin yükselişi 14 Ekim 1973 seçimlerinde durdu. Bu seçimlerde Cumhuriyet Halk Partisi birinci parti olarak 185 milletvekili çıkarırken; AP'nin oy oranı %29,76'ya, milletvekili sayısı 149'a, senatör sayısı da 22'ye indi. Bu düşüşün nedenleri, Cumhuriyet Halk Partisi'nin yükselişi olduğu kadar, Adalet Partisi'nden kopan Demokratik Parti ve Millî Selamet Partisi gibi küçük partilerin sağ oyları bölmesi idi. Seçimlerin ardından Cumhuriyet Halk Partisi-Millî Selamet Partisi koalisyonu kuruldu, Kıbrıs davasıyla bu hükûmet itibar topladı, ancak Bülent Ecevit erken seçime gitmek üzere ayrılınca hükûmeti kurma görevi Adalet Partisi'ne kaldı. Adalet Partisi yanına Millî Selamet Partisi, Cumhuriyetçi Güven Partisi ve Milliyetçi Hareket Partisi'ni alarak Milliyetçi Cephe'yi oluşturdu. 1975-1977 yılları Milliyetçi Cephe ile geçti. 1977 erken seçimleri de siyasal görünümü değiştirmedi. Kimse tek başına iktidar olamadı. Cumhuriyet Halk Partisi azınlık hükûmeti kuruldu. Güvenoyu alamayınca, Adalet Partisi II. Milliyetçi Cephe'yi kurdu. Ancak 1977 sonunda hükûmet gensoruyla düşürüldü. Siyaset istikrarsızlığı, terör, dış baskılar, iktisadi gerileme, ve hayat pahalılığı son haddindeydi. 1979 sonunda Adalet Partisi eski ortakların parlamento desteğiyle azınlık hükûmeti kurmuşken 12 Eylül 1980 askeri darbesiyle perde kapandı.Parti diğer siyasi partilerle birlikte 16 Ekim 1981 tarihinde resmen feshedilmiştir. Adalet Partisi, Demokrat Parti'nin mirasçısı olduğunu her zaman vurguladı, hatta ilk seçimlerde eski Demokrat Partilileri partiye aday gösterdi. Muhafazakâr bir partiydi, sağa kaymış, aşırı akımları desteklediği için liberallerce eleştirilmiş ve ikiye bölünmüştü. Partiye önceleri oy veren tarikat ve tekkeler sonradan Millî Selamet Partisi'ne yönelmişti. Partiyi yıpratan Milliyetçi Cephe dönemi olmuştu. Milliyetçi Cephe Adalet Partisi-Millî Selamet Partisi-Milliyetçi Hareket Partisi ittifakıydı ve bir askeri darbeyi daha hazırlamıştı. 12 Eylül darbesi geldi ve hepsi kapandı. 19 Haziran 1992 tarihinde kabul edilen 3821 sayılı Kanun ile; daha önce kapatılmış olan Siyasi Partilerin, aynı ad, rumuz, amblem, rozet ve benzeri işaretleri kullanarak yeniden açılmasına müsaade edildi. Bunun üzerine Adalet Partisi Büyük Kongresi 19 Aralık 1992 tarihinde Ankara Atatürk Spor Salonunda toplandı. Bu Kongre Partinin son genel Başkanı Süleyman Demirel ile 1965'ten beri onun en büyük rakibi Genel Başkan Yardımcısı Teşkilat Başkanı Saadettin Bilgiç arasındaki rekabetin son raunduna sahne olmuştur. Sadettin Bilgiç, Eski Bolu Milletvekili Müfit Bayraktar öncülüğündeki bir grup eski AP milletvekili Adalet Partisinin Kimliğinin devam ettirilmesi yolunda bir cepheyi Doğruyol Partisi Genel Başkanı ve Başbakan Süleyman Demirel'e karşı açmış ve Katılan delegelerin ezici çoğunluğunun kararı ile Adalet Partisi Mevcut bulunan ve İktidarı elinde bulunduran Doğru Yol Partisine katılma kararı alarak tüm mal varlığı borç ve alacakları ile DYP ye katılmıştır. Geleneksel olarak aynı partinin devamı olan Büyük Türkiye Partisi askerlerce kapatıldıktan sonra kurulan Doğru Yol Partisi aynı çizgiyi izledi. Bu suretle Selanik Sokak'ta bulunan 5 katlı AP genel merkez binası da dahil olmak üzere birçok mal Doğru Yol Partisi'nin oldu. Adalet Partisi isminin tescil edilmesi ve saklanması için 11 Nisan 1995 tarihinde yeniden açılmıştır. 26 Kasım 2009'a kadar faaliyet göstermesine karşın seçimlere katılma yeterliliğine sahip olmadığı için hiçbir seçime katılmayarak sadece tabela partisi olarak kalmıştır. Son genel başkanlığını Bülent Şimşek Özçelik yapmıştır. Adalet Partisi, 9 Ekim 2015 tarihinde Prof. Dr. Vecdet Öz ve arkadaşları tarafından ilk logosuna çok benzer bir logoyla yeniden kurulmuştur. Mirsad TÃ¼rkcan Mirsad Türkcan (Sırpça: Мирсад Јаховић, d. 7 Haziran 1976; Novi Pazar), eski profesyonel basketbolcu. NBA'de oynayan ilk Türk basketbolcu unvanına sahiptir. Asıl adı Mirsad Jahović olan Türkcan, Boşnak kökenli üç çocuklu bir ailenin tek oğlu olarak Yugoslavya Sosyalist Federal Cumhuriyeti'nin günümüz Sırbistan sınırları içerisinde kalan şehri Novi Pazar'da dünyaya gelmiştir. Birçok önemli Amerikan, Rus, Fransız, İtalyan ve Türk basketbol takımlarında oynamıştır. En küçük kardeşi Emina Jahović Sandal, Sıbistan'da ve diğer eski Yugoslavya'dan ayrılmış devletlerde oldukça tanınmış bir pop müzik şarkıcısı, oyuncu ve mankendir. Ablası Sabina psikolog,üvey kız kardeşi Anastasia S.Jahovic, annesi Doktor Seniya Hanım pediyatrist, babası Doktor Nusret Bey ise kardiyologdur. Altyapıdan itibaren Türk basketbol takımlarında görev almaya başladıktan sonra, Türkiye Cumhuriyeti vatandaşlığına geçerek Türkiye millî basketbol takımı'nda oynamayı tercih etmiştir. 18 Aralık 2005'te Sırbistan ve Karadağ Güzeli unvanı kazanmış manken Dina Dzanković ile evlenmiştir ve Nusret (adını dedesinden alan) adında bir oğlu vardır. 1994-1998 yılları arasında Efes Pilsen'de forma giydi ve takımının pek çok başarısında rol aldı. Türkcan, 1998'de Houston Rockets tarafından ilk turda seçildi. Kısa bir süre NBA'e giderek bu ligde oynayan ilk Türk basketbolcu unvanını da aldı. Fransa, İtalya ve Rusya Liglerinde oynadı. Ancak 2005 yılında Ülkerspor'la kontrat imzalayarak Türkiye Basketbol Ligi'ne geri döndü. Son olarak Fenerbahçe Ülker takımında oynayan oyuncu, Türkiye Ligi'nde bu takımla şampiyonluk yaşadı.16 Eylül 2012'de Ülker Spor ve Etkinlik Salonu'nda jübile yaparak basketbolu bıraktı. Euroleague tarihinde toplam 1.287 ribaund alan Mirsad, kendi döneminde en çok ribaund alan oyuncu rekorunu elinde bulunduruyordu. Bu rekoru 29 Ocak 2015 tarihinde Felipe Reyes tarafından kırıldı. Milan Stepanov Milan Stepanov ("Sırpça: Милан Степанов)" (d. 2 Nisan 1983, Novi Sad) Sırp eski futbolcudur. Stepanov, futbola babasının telkiniyle 6 yaşında başladı. Ardından köyünün takımı olan " Tatra"'da altı ay forma giydikten sonra 11 yaşındayken FK Vojvodina'ya transfer oldu. Kulübün değişik yaş kategorilerinde oynadıktan sonra 17 yaşında A takıma yükseldi. Ertesi yıl bir haftalığına AC Milan tarafından denenmesine rağmen kulübünün yüksek bonservis ücreti istemesi nedeniyle transferi gerçekleşmedi. 5,5 yıl bu takımda oynadıktan sonra, 2006 yılının ocak ayında 4,5 yıllığına Vahid Halilhodžić yönetimindeki Trabzonspor'a 1 milyon £ karşılığında transfer oldu. Sırp futbolcu, yeni takımıyla ilk lig maçına 4-2 kaybedilen 22 Ocak 2006 tarihli Kayserispor karşılaşmasında sonradan oyuna girerek çıktı. Sezonun ikinci yarısında geldiği Karadeniz temsilcisinde sadece bir maç kaçırıp diğer 16 maçta da forma giydi. Sezon sonunda adı Chelsea, Internazionale gibi kulüplerle anılsa da Trabzonspor'da kaldı. 2006-07 sezonuna çok iyi bir başlangıç yapan Stepanov, 2 Ekim 2006 tarihli MKE Ankaragücü karşılaşmasında Trabzonspor kariyerindeki ilk ve tek lig golünü attı. Ligin ilk yarısında 17 lig maçının 16'sında ilk 11'de forma giyerken, ligin ikinci yarısında yaşadığı sakatlıklar ve formasını kaptırdığı için sadece 5 maça çıkabildi. Stepanov, 2007-08 sezonu başında tekrar Avrupa kulüpleriyle anılmaya başladı. Sonunda bordo-mavili takım tarafından 19 Temmuz 2007 tarihinde 3,5 milyon £ karşılığında FC Porto'ya satıldı. Stepanov, FC Porto'daki kadro bolluğu nedeniyle takımda yer bulmakta çok zorlandı. Kulüpteki ilk sezonunda 9 maça çıkarken, 2008-09 sezonunda sadece 1 lig maçında görev aldı. İki yıl forma giydiği Porto'da 2 Primeira Liga ve 1 Taça de Portugal şampiyonluğu yaşadı. Sırp futbolcu, 27 Temmuz 2009 tarihinde 1 yıllığına La Liga takımlarından Málaga CF'ye kiralandı. Yeni takımında ilk lig maçına Atlético Madrid ile oynanılan ve 3-0 kazanılan 30 Ağustos 2009 tarihli karşılaşmada çıktı. Sezonun ilk yarısında sadece dört maça çıkabilen Stepanov, 7 Şubat 2010'da RC Deportivo de La Coruña ile oynanılan maçta üç ay sonra forma giyerken ligde 12 kez forma şansı bulabildi. 2010-11 sezonu başında Bursaspor'a transfer oldu. 2012-13 Süper Lig sezonu başında ise Mersin İdman Yurdu'na transfer oldu. 2004 Yaz Olimpiyatları futbol kategorisinde Sırbistan & Karadağ adına mücadele etti. 2006 yılında Portekiz'de düzenlenen Avrupa 21 Yaş Altı Futbol Şampiyonası'nda gösterdiği performansla UEFA tarafından turnuvanın "en iyi 11"'ine seçildi. Stepanov, millî takımının formasını ilk kez 16 Ağustos 2006'da Çek Cumhuriyeti ile oynanan hazırlık maçında giydi. Marguerite Long Marguerite Long, (d. 13 Kasım 1874, Nîmes – ö. 13 Şubat 1966, Paris). Fransız piyanist, pedagog. 1906'dan 1940'a kadar Paris Konservatuvarı'nda, ve 1921'den itibaren "École Normale de Musique"'de öğretmenlik yapmıştır. Öğrencileri arasında Cemal Reşit Rey de vardır. KÃ¶pek kovucu Köpek kovucu, köpek fobisi olan, köpeğini eğitmek isteyen ya da doğayla başbaşa kalmayı tercih edip de istenmeyen hayvanlardan sıkça kendini kurtarmak zorunda kalmış kişiler için üretilmiş ultrasonik özelliklere sahip bir cihazdır. Sağlıklı bir insanın kulak zarı 60-20.000 hz arasındaki frekanslara rahatça tepki verebilir. Bu frekans değerleri bazı kişilerde küçük de olsa değişiklikler gösterebilmektedir. Hayvanlarda bu durum oldukça değişiktir. Bazı türlerin tepki verdikleri frekans aralıkları (Fay,1988)(Warfield,1973): Köpek kovucu cihazının piyasada farklı markalarını bulmak mümkündür ancak birkaç özellik ile birbirlerinden farklılık gösterseler de, cihazların çalışma prensipleri aynıdır. Cihaz, 27000 hz'lik bir frekansı yüksek desibel değerlerinde üreterek, saldırgan hayvanın olduğu yerde donup kalmasını ya da kaçmasını sağlamaktadır. Cihazın hayvanların sağlığında olumsuz etkilere yol açtığı yapılan deneylerde gözlemlenmemiştir. Sorumluluk sahibi herkes tarafından rahatça kullanılabilir. Gülşen Gülşen Bayraktar (d. 29 Mayıs 1976), Türk şarkıcı ve şarkı yazarı. Türkiye'de liste başı olan popüler şarkıları sayesinde günümüz Türk pop müziğinin en çok dinlenen ve satan isimlerinden biri hâline geldi. Çapa'da doğup büyüyen Gülşen, Şehremini Lisesi'ni bitirdi. Liseden sonra İstanbul Teknik Üniversitesi'nde konservatuvara girse de aynı sırada barlarda da çalıştığı için eğitimini yarıda bıraktı. 1995'te sahne aldığı bir barda keşfedilerek albüm teklifi aldı ve Raks Müzik ile albüm anlaşması imzaladı. 1996'da ilk albümü "Be Adam" ile çıkış yaparak adından söz ettirse de evliliğine odaklanması sonucunda birkaç yıl müzikal kariyerini geri plana attı. 2004'te dördüncü albümü "Of... Of..." ile daha büyük bir çıkış yaptı ve aynı adlı hit şarkıyla hem Altın Kelebek hem de Kral TV Video Müzik Ödülü kazandı. MÜ-YAP sertifikalı "Yurtta Aşk Cihanda Aşk" (2006) albümünden sonra satış başarılarını sürdürerek "Beni Durdursan mı?" (2013) albümüyle Türkiye'de yılın en çok satanı oldu, bunu yılın en çok satan ikinci albümü olan "Bangır Bangır" (2015) takip etti. "Yurtta Aşk Cihanda Aşk", "Bi' An Gel", "Yeni Biri", "Sözde Ayrılık", "Yatcaz Kalkcaz Ordayım", "Kardan Adam", "İltimas", "Bangır Bangır" ve "Bir İhtimal Biliyorum" şarkılarıyla Türkiye Resmî Listesi'nde haftalarca bir numarada kaldı. Şarkıcılığının yanı sıra müzik eleştirmenlerinden olumlu geri dönüşler alan şarkı yazarı kimliğiyle de öne çıkan Gülşen, özellikle kariyerinin erken döneminden sonra kendi yazdığı şarkıları seslendirmeye başladı ve meslektaşları için liste başarıları yakalayan birçok hit şarkı hazırladı. 2015'te YouTube'da en çok izlenen Türk şarkıcı olurken sonraki yıl tek bir video klibi iki yüz milyonun üzerinde izlenen ilk Türk şarkıcı olma unvanına erişti. Bugüne kadar altı Altın Kelebek ve dokuz Kral Türkiye Müzik Ödülü dahil olmak üzere onlarca ödül kazandı. Gülşen Bayraktar, 29 Mayıs 1976'da Fatih, İstanbul sınırlarında yer alan Çapa'da Ordulu bir ailenin üçüncü ve son çocuğu olarak dünyaya geldi. Babası Arslan Bayraktar makine mühendisiyken annesi Nimet Bayraktar ev hanımıydı. Çocukluğunu ve gençliğini Çapa'da geçirdi, bir yandan da kendilerine ait fındık bahçeleri için ailesiyle birlikte yılda birkaç kez Ordu'ya gidip geldi. Şehremini Lisesi'ni bitirdikten sonra İstanbul Teknik Üniversitesi'nde Türk Müziği Nazariyatı bölümüne başladı. Üniversite eğitimiyle eş zamanlı olarak İstanbul'daki çeşitli gece kulübü ve barlarda sahne aldı ancak hem okulu hem işi bir arada yürütemeyerek birinci yılından sonra okulu bıraktı. Lise yıllarında Uzak Doğu dövüş sporlarına merakının bir sonucu olarak karate eğitimi alarak siyah kuşak sahibi oldu. 17 yaşında bir arkadaşıyla birlikte sokakta maruz kaldığı sözlü taciz yüzünden günlük yaşantısında karateyi kullanmak zorunda kaldı ve bunun birkaç kez tekrarlandığını söyledi. Üniversiteyi bıraktıktan sonra Türk halk müziği dersleri aldı, üç ay Çelik ve Bendeniz'e geri vokallik yaptı. 1995'te Ataköy'de bir barda sahnedeyken albüm yapımcısı Serap Turgay tarafından beğenilerek eşi Özkan Turgay ile tanıştırıldı ve albüm teklifi aldı. Teklifi kabul ederek Raks Müzik ile dört albümlük bir anlaşma imzaladı. Raks Müzik ile albüm anlaşması imzaladıktan sonra Gülşen, 1995'in ikinci yarısında ilk stüdyo albümü için çalışmalara başladı. Bu sırada yapım şirketinin isteği üzerine Tulga'nın "Ay Bu Kız Beni Öldürecek" şarkısının video klibinde oynadı. Birçok şarkısı Serap ve Özkan Turgay tarafından yazılıp bestelenen ilk albümü "Be Adam", Temmuz 1996'da çıkış şarkısı "Gel Çarem" eşliğinde satışa sunuldu. "Milliyet", Gülşen'in şarkıyla birlikte iddialı bir çıkış yaptığını yazdı. Çıkış şarkısının klibinin ardından albüme adını veren şarkıya pijama giyerek çektirdiği klip, Türkiye'de basının ilgisini çekince kendisinden bir süre "pijamalı kız" olarak bahsedildi. "Be Adam" klibini albümün sırasıyla üçüncü ve dördüncü video klipleri olan "Saz mı Caz mı?" ile "Son Sözüm" takip etti. Albüm sayesinde 3. Kral TV Video Müzik Ödülleri'nde En İyi Çıkış Yapan Kadın Sanatçı kategorisinde aday gösterildi. "Be Adam"ın çıkışından birkaç ay sonra Gülşen, gece kulübü işletmecisi Murat Varol ile evlendi. Evlilik yüzünden bir süre boyunca müzikal kariyerini geri plana attı. 1998'de yeni bir albüm için Prestij Müzik ile anlaşma imzaladı ancak şirketini değiştirmesi yeni ve eski yapımcıları arasında tartışmalara sebep oldu. Serap Turgay, Gülşen'in Raks Müzik ile iki yıl daha anlaşmasının olduğunu öne sürerek şarkıcıya dava açarken Prestij Müzik'ten Mahsun Kırmızıgül, eski şirketle yapılan görüşmelerden sonra Gülşen ile kayıt anlaşması yaptıklarını söyleyerek suçlamaları reddetti. Sonuç olarak şarkıcının ikinci albümü "Erkeksen", Aralık 1998'de Prestij Müzik tarafından satışa sunuldu. Gülşen'in ilerleyen yıllarda "["Be Adam"dan] sonra zevk olsun diye bir albüm daha yaptım, eşimin lokallerinde birkaç kez sahneye çıktım." sözleriyle anlattığı albümde yer alan "Yiğidim", "Delisin" ve "Gözü Karalım" şarkılarına klip çekildi. 2000'in son aylarında Gülşen, Murat Varol'dan şiddetli geçimsizlik sebebiyle boşandı. Eşinden şiddet gördüğüne dair iddiaları boşandıktan sonra verdiği bir röportajda yalanlayarak "O beni değil, ben onu dövdüm. Çünkü karatede kara kuşak sahibiyim." sözlerini söyledi. Evliliğinde aldatılmasını ve kendisinin aldatışını Kasım 2001'de Prestij Müzik etiketiyle yayımladığı "Şimdi"nin çıkış şarkısı "İhanet"te anlattı. Albümün tanıtımları, yapımcı şirketin Türkiye'deki ekonomik kriz sebebiyle yaşadığı maddi sıkıntılar yüzünden yalnızca "İhanet" şarkısına klip çekilmesinin ötesine geçemedi. Gülşen, dördüncü stüdyo albümünü yayımlamak için Erol Köse Production ile anlaşma imzaladı ve "Of... Of..." adını taşıyan albümünü Eylül 2004'te bu şirket aracılığıyla piyasaya sürdü. Radyocu Michael Kuyucu'nun "Gülşen'in kariyerinin [şimdiye kadar] en iyi hazırlanmış albümü" diye tanımladığı çalışma, Türkiye'de 335 bin kopya sattı ve şarkıcıya 11. Kral TV Video Müzik Ödülleri'nden En İyi Pop Kadın Sanatçı ödülünü getirdi. Gülşen'in asıl çıkışı olarak değerlendirilen "Of... Of..."la ilgili olarak "Milliyet", "Murat Varol ile evliyken hiçbir yerde görülmeyen ve müzik piyasasına uzak kalan şarkıcı Gülşen, eşinden ayrıldıktan sonra tamamen değişti. Gülşen, seksi imajı ve yeni albümüyle gündeme yerleşti." değerlendirmesine yer verdi. Nazan Öncel tarafından yazılıp bestelenen ve 11. Kral TV Video Müzik Ödülleri'nden Yılın Şarkısı ödülünü kazanan albümle aynı adlı çıkış şarkısı da Türkiye'de bir hit oldu. Aynı zamanda ilk video klip olan "Of... Of..."tan sonra albümden sırasıyla "Sakıncalı", "Nazar Değmesin" ve "Sarışınım" video klipleri de yayınlandı. Sonuncusunun klibi Türkiye'nin televizyon denetleyicisi RTÜK tarafından müstehcen bulunarak "toplumsal değerlere aykırı olduğu ve cinsel istismara yol açtığı" gerekçesiyle sansürlendi; klibi yayınlayan Kral TV ve Number One TV'ye uyarı cezası verildi. Haziran 2005'te Gülşen, "Of... Of..."un yeni remiksler içeren yayımladı. Şarkıcının Atatürk'ün "Yurtta sulh, cihanda sulh" özdeyişinden esinlenerek adlandırdığı beşinci stüdyo albümü "Yurtta Aşk Cihanda Aşk", Şubat 2006'da Erol Köse Production tarafından satışa sunuldu. D&R'ın Çok Satanlar listesinde bir numara yükselen çalışma, yayımlandığı yıl Türkiye'de 171 bin satarak MÜ-YAP'tan altın sertifika kazandı. Albümden "Ya Tutarsa", "Yurtta Aşk Cihanda Aşk" ve "Canın Sağolsun" şarkılarına klip çekildi; bunlardan ilki resmî liste Turkey Top 5'da beş numaraya yükselirken diğeri zirveye oturdu. Haziran'da bir televizyon programında yapımcı Erol Köse'nin Gülşen ile ilişki yaşadıklarını açıklaması, Köse'nin evli olması sebebiyle Türkiye'de magazin gündemini yoğun bir şekilde meşgul etti. Bunun üzerine bir basın toplantısı düzenleyen şarkıcı, Köse'nin kendisine boşandığını söylemesinin üzerine Ağustos 2005'te ilişkilerinin başladığını doğruladı ancak söz konusu açıklamadan iki ay önce Köse'nin hâlâ evli olduklarını öğrenince ilişkiyi sonlandırdığını açıkladı. Erol Köse ise Gülşen'in kendisinin evliliğini bildiğini iddia etti ve konu taraflar arasında gerginliğe sebep oldu. Sonuç olarak şarkıcı, bağlı olduğu Erol Köse'nin müzik şirketiyle de yollarını ayırdı. Ayrıca ilerleyen süreçte Köse ile çeşitli sebeplerden ötürü birçok kez mahkemelik oldu. Olayların ardından Temmuz 2006'da gazeteci ve sunucu Reha Muhtar ile başlayan ilişkisi Şubat 2007'ye kadar devam etti. Gülşen, yeni bir albüm anlaşması yapmak için yaptığı görüşmelerde Erol Köse'nin ambargolarına maruz kalsa da 2007'nin ilk aylarında Ercan Saatçi'nin yapım şirketi Rec by Saatchi ile üç albümlük bir kayıt anlaşması imzaladı. Ancak Mayıs 2007'de Erol Köse, Gülşen'in izni olmaksızın yayımlanmamış demo kayıtlardan oluşan "Mucize" albümünü piyasaya sürdü. Bunun üzerine şarkıcı, albümün dağıtımının durdurulması için mahkemeye başvurarak başka bir plak şirketinden albüm çıkaracağı dönemde bu albümü ortaya çıkaran ve bestelerini izinsiz kullanan Köse'nin, kendisinin işlerini engellemeye çalıştığını söyledi. Temmuz'da altıncı stüdyo albümü "Ama Bir Farkla"yı Rec by Saatchi aracılığıyla yayımladı. Albümden sırasıyla "Kara Böcükler", "E Bilemem Artık" ve "Su Gibi Geçerdi Zaman" şarkılarına klip çekildi; bunlardan ikincisi Türkiye'de iki numaraya kadar yükseldi. Şarkıcı, Temmuz 2008'de Türkiye'de 11 numaraya kadar yükselebilen "Yapamazsan Yok" single'ını piyasaya sürdü. Aynı yılın sonunda çıkan Uzay Heparı saygı albümü "Uzay Heparı Sonsuza"da "Sakin Ol!" şarkısını yeniden seslendirerek yer aldı. Temmuz 2009'da "Sabah", Gülşen'in Rec by Saatchi'den çıkan iki çalışmasının satışlarından memnun kalmadığını ve bu yüzden şirketten ayrılacağını yazdı. Şirketten ayrılması üzerine kısa bir dönemini yapımcı şirket arayarak geçirdi ve bu sürede hazırladığı yedinci stüdyo albümünün yayımlanma tarihini ertelemek zorunda kaldı. Ayrıca albümün hazırlık sürecinde Londra'ya giderek müzik, resim, fotoğraf ve enstrüman eğitimleri aldı. "Önsöz" adını verdiği yedinci stüdyo albümünü Sony Music Entertainment ve Arista Records etiketiyle yılın son günlerinde yayımladı. Radyocu Michael Kuyucu'ya göre Gülşen'in Erol Köse Production'dan ayrıldıktan sonra yaşadığı "bocalamayı" sona erdiren albümün oryantal pop çıkış şarkısı "Bi' An Gel", Türkiye'de hit olarak aralıksız üç hafta boyunca bir numarada kaldı. Gülşen'in kafasına büyük bir avize taktığı şarkının video klibi, "Hürriyet"ten Onur Baştürk tarafından "uzun zamandır gördüğüm en iyi yerli klip" diye tanımlandı ve 17. Kral Müzik Ödülleri'nde En İyi Klip kategorisinde aday gösterildi. Albümün latin pop şarkısı "Ezberbozan" ise ikinci video klip olarak gösterime girerek Türkiye'de üç numaraya kadar yükseldi. Sonraki klipler "Önsöz" ile "Dillere Düşeceğiz Seninle" ise sırasıyla altı ve on numaraya kadar ilerleyebildi. Gülşen, 2011 yılında hem bir sonraki stüdyo albümü üzerinde çalışmaya başladı hem de Doğan Music Company ile anlaşarak sırasıyla "Yeni Biri" ve "Sözde Ayrılık" single'larını yayımladı. Şarkıların her ikisi de Türkiye'de hit olarak bir numaraya yükseldi. Sonraki yılı ise Ozan Çolakoğlu'nun ilk albümü "01" için seslendirdiği "Seyre Dursun Aşk" ile geçirdi; şarkı Türkiye'de iki numaraya kadar yükseldi. Şarkıcının sekizinci stüdyo albümü "Beni Durdursan mı?", DMC etiketiyle Şubat 2013'te piyasaya sürüldü ve D&R'ın Çok Satanlar listesine bir numaradan girerek haftalarca zirvede kaldı. Yıl sonuna kadar 100 bin fiziki kopya satarak Türkiye'de yılın en çok satan albümü oldu ve bu sayede yapımcı şirket DMC tarafından altın sertifika ile ödüllendirildi. Müzik eleştirmenlerinin bazıları çalışmayı kalıcı bulmayarak olumsuz bir eleştiri sunarken bazıları söz içeriğinden ve bestelerden övgüyle bahsetti. Hem çıkış şarkıcı "Yatcaz Kalkcaz Ordayım" hem ikinci klip şarkısı "Kardan Adam", Türkiye Resmî Listesi'nde aralıksız yedi hafta bir numaradan inmedi ve ilki ülkenin 2013'te Google'da en çok arattığı şarkı olarak kayıtlara geçti. Üçüncü klip "Irgalamaz Beni" ise üç numaradan yukarı çıkamadı ve klibindeki görüntüler Miley Cyrus'ın "Wrecking Ball" klibindeki görüntülerle benzer bulunarak karşılaştırıldı. Şarkıcı albümün tanıtımları kapsamında Eylül'de Cemil Topuzlu Açıkhava Tiyatrosu'nda sahneye çıkarak ilk kez burada konser verdi. 2. Türkiye Müzik Ödülleri'nde beş ödül birden kazanarak törenin en çok ödül alan ismi oldu; albüme Yılın Albümü ve çıkış şarkısına Yılın Şarkısı ödülleri verilirken şarkıcıya ise En İyi Kadın Sanatçı, Yılın En İyi Şarkısı Söz Yazarı ve Yılın En İyi Şarkısı Bestecisi ödülleri takdim edildi. "Yatcaz Kalkcaz Ordayım"a 41. Altın Kelebek Ödülleri'nde de aynı dalda ödül verildi. Nisan 2014'te Murat Boz ile düet yaptığı "İltimas" ile Türkiye'de tekrar bir numara oldu. Daha sonra Ozan Doğulu'nun "130 Bpm Moderato" (2014) albümündeki "Namus" şarkısını ve "Kayahan En İyileri No.1" (2015) albümündeki "Emrin Olur" şarkısını seslendirerek müzikal çalışmalarına devam etti. Mayıs 2015'te dokuzuncu stüdyo albümü "Bangır Bangır"ı yayımlayarak D&R'ın Çok Satanlar listesine bir numaradan girdi ve yıl sonuna kadar 100 bin kopya satarak yılın en çok satan ikinci sanatçısı unvanına erişti. DMC'den altın sertifika alan albümün aynı adlı çıkış şarkısı, Türkiye'de 13 hafta bir numarada kaldı ve yıl boyunca Google'da en çok aranan şarkı olurken YouTube'da ise en çok izlenen video klip oldu. Ayrıca 42. Altın Kelebek Ödülleri'nden Yılın Klibi ve Yılın Şarkısı ödüllerini kazandı. Türkiye'de üç numaraya kadar yükselen "Dan Dan"ın video klibi ise Gülşen ve RTÜK arasında gerginliğe sebep oldu. Şarkıcının klipteki vücut hareketlerini "telefon ile arkadaşlık hizmeti veren kadınlara" benzeten ve çocuklar için zararlı bulan RTÜK, klibi yayınlayan kanallara uyarı cezası verdi. Bunun üzerine Gülşen, "kadınlık onuruna ağır bir saldırı" diye tanımladığı kararın "şahsına yönelik kabul edilemez derecede çirkin benzetme ve hakaret içerdiğini" söyledi. Gülşen, son üç albümünün yapımcısı olan aranjör ve besteci Ozan Çolakoğlu ile Haziran 2016'da evlendi. Çiftin ilk çocuğu Azur Benan, Ocak 2017'de Fulya, Şişli'de dünyaya geldi. 2018 yılında şarkıcı, "Yıldız Tilbe'nin Yıldızlı Şarkıları" albümü için "Delikanlım" şarkısını seslendirdi ve onuncu stüdyo albümünün habercisi olan "Bir İhtimal Biliyorum" şarkısını yayımladı. Şarkı çıktığı hafta Türkiye'de dijital satış listelerinin zirvesine oturdu, MusicTopTR En Hızlı Yükselenler Listesi'ne bir numaradan girdi ve ardından Türkiye resmî listesinde de bir numara oldu. Telifmetre tarafından paylaşılan bilgilere göre Gülşen, 2019'un ilk altı ayında Türkiye'de radyo ve televizyonlarda en çok çalınan kadın şarkıcı oldu. Sosyal sorumluluk projelerine duyduğu hassasiyetle de tanınan sanatçı, UNICEF'in Stars of İstanbul eğitim projesi için 2011 yılında 'En Parlak Yıldız' isimli bir şarkı yazdı ve seslendirdi. Gülşen, 2012 yılında Roman müziğini Amerika'da icra eden gruplardan The New York Gypsy All-Stars ile Amerika'da 5 ayrı şehirde 8 gün süren turneye çıktı. Boston, New York, Washington, Chicago ve New Jersey'i kapsayan turne boyunca sanatçı Amerikalı Türklerden ilgi gördü. Adewale Akinnuoye-Agbaje Adewale Akinnuoye-Agbaje (d. 22 Ağustos 1967), Nijerya asıllı İngiliz aktör ve model. Televizyonlarda yayınlanan Oz adlı dizide Adebisi rolüyle ve "Lost" adlı dizide Mr. Eko rolüyle tanınır. Akinnuoye-Agbaje Islington, Londra'da doğdu. Kendisi Yoruba etnik kökeninden Nijeryalı bir ailenin üyesidir. King College London'dan Hukuk diploması; Londra Üniversitesi Hukuk yüksek lisansı diploması vardır. Yoruba, İtalyanca ve Swahili dahil olmak üzere birçok dili akıcı olarak, Fransızca dahil diğer birkaç dili de orta derece de konuşabilmektedir. Asıl olarak televizon dizisi Oz'daki Adebisi karakteri ile tanınmakla birlikte daha kısa dönemli dahil olduğu Lost dizisi ile de tanınır. Bunların dışında Geçmişi Olmayan Adam'da Afrikalı Diktatör, Budala Dedektif 2'de polis memuru Hitu, Mumya'nın Dönüşü'nde Lock-Nah ve 'da Heavy Duty rollerini canlandırmıştır. Akinnuoye-Agbaje Niçiren Budistidir ve Soka Gakkai Uluslararası Budist derneğinin bir üyesidir. Londra'ya ailesinin yanına dönerek, film yönetmenliği yapmak oyuncunun kariyer planları arasındadır. Iquique Iquique Şili’nin kuzeyinde yer alan bir liman şehri ve bölgesidir. Hem Iquique bölgesinin hem de Tarapacá bölgesinin başkentidir. Pasifik Okyanusu sahilinde yer alan Iquique şehri batıda Atacama Çölü’nün bir parçası olan Pampa del Tamarugal ile komşudur. 2011 nüfus sayımına göre şehrin nüfusu 180,601’dir. Iquique bölgesinin merkezi konumunda olan şehir 19. yüzyılda Atacama Çölü’de yapılan Potasyum nitrat madencilik çalışmaları sırasında oldukça gelişmiştir. Köken olarak bir Peru şehri olan Iquique Pasifik Savaşı’ndan sonra Şili’nin himayesine geçmiştir. Günümüzde Şili’nin iki serbest ekonomik bölgesinden birisidir. Her ne kadar şehir 16. yüzyılda kurulmuş olsa da Camanchacos olarak bilinen yerli halkın burada M.Ö. 7,000’lerden beri yaşadığına dair kanıtlar bulumuştur. İspanyol İmparatorluğu’nun koloni döneminde Peru Kral Vekilliği’nin bir parçası olan şehir 19. yüzyılın sonlarına kadar Peru’nun himayesindeydi. Peru himayesindeyken Iquique şehrinin gelişimindeki en önemli neden Atacama Çölü’nde yapılan sodyum nitrat maden çalışmalarıydı. 1835 Temmuz’nda Beagle adlı gemiyle Güney Amerika’ya yaptığı seyahat sırasında Charles Darwin Iquique’ye de uğramış ve bu şehrin “su ve yakacak odun gibi gündelik ihtiyaçlarına” bile sahip olmadığını, bunların oldukça uzak mesafelerden getirildiğini belirtmişti. Darwin bu sehayeti sırasında sodyum nitrat madenlerini de ziyaret etti. Deprem bölgesinde yer alan şehir başta 1868 Arica depremi, 1877 Iquique depremi ve 2005 Tarapacá depremi olmak üzere birçok kez yıkıma uğramıştır. Son büyük deprem olan ve 13 Haziran 2005'te meydana gelen Tarapaca depremi 7.9 Richter ölçeğindeydi. Bolivya ile Şili arasında Atacama Çölü’ndeki sınır anlaşmazlıkları nedeniyle 1879 yılında başlayan Pasifik Savaşı’nın bir parçası olan ve 21 Mayıs 1879’da gerçekleşen Iquique Deniz Savaşı anısına 21 Mayıs Şili’de Donanma Günü olarak kutlanmaktadır. Bu savaş sonucunda Şili, Peru’ya ait bazı bölgeleri topraklarına kattı. Iquique, Atacama Çölü'nün batısında, Pasifik ile Kordiller (sahile yakın sıradağlar) arasında yer alır. Deniz seviyesinden yaklaşık 50 m yüksektedir. İklim sıcak ve ısı yıllık ortalama 18 °C civarındadır. Çok ender olarak yağış alır. Geçmişte 14 yıl boyunca yağış almadığı olmuştur. Iquiquie bugün deniz tatili bölgesidir. Uzun kumsalları ziyaretçileri buraya çektiği için turizm git gide artan bir rol oynar. Ayrıca şehirde düzenli olarak kültürel organizasyonlar düzenlenir. Şehir çok sayıda palmiyeli bulvarlara sahiptir. Iquiquie'nin, Şili'nin Antofagasta'daki limanla beraber en önemli ikinci güherçile limanı, bugün anlamını artık kaybetmiştir. Şehir bugün balık ve petrol ürünlerinin işlendiği bir endüstri merkezidir. Şehrin yaklaşık 20 km uzağında "Aeropuerto International Diego Aracena" havaalanı bulunur. HalkalÄ± kuyruklu kedi Halkalı kuyruklu kedi ("Bassariscus astutus"), Halkalı kuyruk veya Miner kedisi olarak da bilinir, rakungiller (Procyonidae) familyasından memeli hayvan türü. Yaklaşık 30 cm büyüklüğünde olan, Meksika'da ve ABD'nin Alabama'dan Oregon'a kadar uzanan güneybatı kesiminde yaşayan halkalı kuyruklu kedinin adı, kabarık, uzunluğu 40 cm'ye yaklaşan, üstünde halka halka çevreleyen gri ve siyahımsı koyu kahverengi çizgiler bulunan kuyruğundan kaynaklanır. Yüzü tilkiyi andırır biçimde sivri, bedeninin üst kesimi boza çalan kahverengi, karnı beyazdır. Küçük memeli omurgalılar, böcekler ve meyvelerle beslenir. Bez Bez ÅŸu manalara gelebilir: Harpia Harpialar, eski Yunan mitolojisinde Thaumas ile Elektra'nın üç kızını topluca belirten isimdir. Siren'lere benzeyen bu kanatlı ifritler, fırtınaların ve ölümün sembolü sayılırlardı. Adları Aello (Kasırga), Kelaino (Karanlık) ve Okypete (Hızlı uçan) olan Harpiaların, Zeus tarafından, geleceği büyük bir doğrulukla bildiği için (başka bir efsaneye göre de çocuğuna eziyet ettiği için) cezalandırılan Trakya'nın efsanevi kralı Phineos'un yiyip içtiklerini çalmakla görevlendirildiklerine inanılırdı. Genellikle kadın başlı, akbaba bedenli olarak canlandırılırlardı. Destek dokular Destek dokular; insan embriyosunun gastrulasyon evresi sırasında meydana gelen ektoderm, endoderm ve mezoderm tabakalarından, ortadaki tabaka olan mezodermden tüm destek dokular meydana gelir. Embriyonik mezoderme mezenşim denir. "Mezenşimal hücreler" destek dokulara ait çeşitli hücreleri üretebilme özelliğindedir. Canlının şeklinin oluşmasını sağlayan, ağırlıkça vücutta en fazla yeri kaplayan dokular, destek dokulardır. Vücutta; farklı yapıları birbirine bağlama, desteklik, koruma, yağ depolanması, kan hücreleri üretimi, enfeksiyonlara karşı koruma ve doku onarımında görev alırlar. Bulundukları yere göre farklı histolojik özellik gösterirler; buna göre; Haşhaş Haşhaş ("Papaver somniferum"), gelincikgiller familyasından "Papaver" cinsinden bir bitki türü. Haşhaş, yazların sıcak geçtiği orta derecede yağış alan yerleri sever. Anavatanının Doğu Akdeniz olduğu düşünülmektedir. Hindistan ve Anadolu'da çok eskiden beri tarımı yapılmaktadır. Latince'de "Papaver" gelincik bitkisi, "somniferum" da uyku verici, rüya gördüren anlamına gelmektedir. Haşhaşın kapsülünden afyon adlı uyuşturucu, tohumlarından da haşhaş yağı adı verilen yenilebilir yağ çıkarılır. Bitkinin meyvesi olan kapsülde, çok sayıda tohum bulunur. Haşhaş yağı, tohumların %40-45'ini meydana getirir. Haşhaş yağı, kaliteli, yemeklik, bitkisel bir yağdır. Tohumların yağı çıkartıldıktan sonra kalan küspe hayvan yemi olarak kullanılır ve hayvanın sütündeki yağ oranını arttırır. Meyve kabuğundan 20 kadar alkaloid elde edilir. Bunlar afyon türevleri olan; morfin, kodein, narkotin, papaverin gibi uyuşturucu olarak ve tıpta da ağrı kesici ve uyku verici kullanım alanı olan maddelerdir. Birleşmiş Milletler denetiminde yasal ana üretici olarak Türkiye, Hindistan, Avustralya, Fransa, İspanya, Macaristan’da haşhaş ekimi yapılmaktadır. Ayrıca Türkiye ve Hindistan Birleşmiş Milletler tarafından geleneksel haşhaş üreticisi ülkeler olarak kabul edilmektedir. Ancak dünyada yasadışı olarak haşhaş üretiminde artış görülmektedir. Birleşmiş Milletler Uyuşturucu ve Suç Ofisi tarafından yapılan açıklamalarda Afganistan'da yapılan önleme çalışmalarına rağmen 200.000 hektarın üzerinde alanda haşhaş tarımı yapılmaya başlanmıştır. Nişanyan Sözlük'e göre "haşhaş" adı, Türkçeye aynı anlama gelen Arapça خشخاش ("χaşχāş") kelimesinden geçmiştir. Arapçadaki ismin kökeniyse aynı anlama gelen Sanskritçe खस्खस ("khaskhasa") kelimesidir. Haşhaş, hem yazlık hem de kışlık ekilebilen, otsu yapıda tek yıllık bir bitkidir. Yazlık ve kışlık ekiliş tarihine göre vejetasyon süresi 110-280 gün arasında değişmektedir. 30–100 cm kadar derinine inen kazık kök sistemine sahiptir. Yetişme yeri özelliklerine göre 30–170 cm kadar boylanabilirler. Bitkinin sapı ve dalları tüysüz, düz ve üzeri gri-yeşil bir mumsu tabakayla örtülüdür. Olgunlaştığında kahverengimsi sarı bir renk almaktadır. Yapraklarının üzeri tüysüz ve grimsi-yeşil bir mum tabakasıyla kaplıdır. Tohumun rengine göre; beyaz, viyole ve nadir olarak da kırmızı çiçek açmaktadırlar. Türkiye'de 1933 yılında kurulan "Uyuşturucu Maddeler İnhisar İdaresi" tarafından kontrollü haşhaş ekimi ve üretimine geçilmiş olup daha sonra 1938 yılında kurulan Toprak Mahsulleri Ofisi’nin denetiminde üretimi devam etmiştir. 1971 yılına kadar afyon ve haşhaş tohumu amaçlı üretimi yapılırken, haşhaş kapsüllerinin çizilmesi suretiyle elde edilen afyon sakızı da üreticilerden Toprak Mahsulleri Ofisi tarafından satın alınmakta, işlenmekte ve daha sonra tıbbi amaçlı olarak ihraç edilmekteydi. 1971-1974 yılları arasında yasaklanan haşhaş üretimi, haşhaş kapsülünün çizilmesi ile elde edilen afyon üretiminin yasak olması kaydı ile çizilmemiş haşhaş kapsülü üretimi şeklinde devam etmiştir. Türkiye'nin Ege ve Orta Anadolu Bölgelerinde, başta en çok Afyonkarahisar olmak üzere Denizli, Konya, Uşak ve Burdur illerinde yetiştirilir. Artvin Şavşat Balıklı köyü Yaylasında hiçbir uğraş vermeden kendi kendine yetiştiği bilinmektedir. Birleşmiş Milletler tarafından Türkiye'ye 700.000 dekar limit verilmiş olup günümüzde haşhaş ekimi yapılacak yerler; tarımsal ve ekonomik durum, yurt içi uyuşturucu madde ihtiyacı, mevcut stok, kapsül ihtiyacı ve ihraç olanakları dikkate alınarak her yıl Bakanlar Kurulu kararıyla belirlenmektedir. 2015 yılında Resmi Gazete'de yayımlanan "Haşhaş Kapsülü ve Tohumu Alımı ve Satımı Hakkında Karar" ile Afyonkarahisar, Uşak, Denizli, Amasya, Burdur, Çorum, Isparta, Kütahya, Tokat illerinin tamamında ve Balıkesir ilinin Balya, Bigadiç, Dursunbey, İvrindi, Kepsut, Savaştepe ve Sındırgı ilçeleri, Eskişehir ilinin Alpu, Beylikova, Çifteler, Günyüzü, Han, Mahmudiye, Mihalıççık, Seyitgazi ve Sivrihisar ilçeleri, Konya ilinin Ahırlı, Akören, Akşehir, Beyşehir, Derbent, Doğanhisar, Hüyük, Ilgın, Kadınhanı, Seydişehir, Tuzlukçu, Yalıhüyük ve Yunak ilçeleri, Manisa ilinin Şehzadeler, Yunusemre, Demirci, Gördes, Köprübaşı, Kula, Sarıgöl ve Selendi ilçelerinde yapılmaktadır. Ürünlerin işlenmesi 1986 yılında kurulan "Afyon Alkaloidleri Fabrikası"nda yapılmaktadır. Toprak Toprak, bitki örtüsünün beslendiği kaynakların ana deposudur. Toprağın üst tabakası insanların ve diğer canlıların beslenmesinde temel kaynak teşkil etmektedir. Bir gram toprağın içerisinde milyonlarca canlı bulunmakta ve ekosistemin devamı için bunların hepsinin ayrı önemi bulunmaktadır. Toprağın verimliliğini sağlayan ve humusça zengin olan toprağın 10 cm'lik üst tabakasıdır. Bilimsel anlamda toprak bir karışımdır. Genel olarak kabul edilen bir teoriye göre Dünya Güneş'ten kopmuş ateşten bir kütle idi. Boşlukta dönerken zamanla soğuyan bu kütlenin üzeri sert bir kabuk halini almıştır. Bu sert kabuğu teşkil eden kayaların milyonlarca yıl boyunca çeşitli etkilerle ufalanıp ayrışması ve sonradan içerisine organik maddelerin karışmasından topraklar hasıl olmuştur. Bu parçalanmada fiziksel, kimyasal ve biyolojik faaliyetler müştereken rol oynamışlardır. Hâlen de bu kuvvetler etkilerini göstermekte ve toprakların oluşu devam etmektedir. Etrafımıza baktığımızda küçük bir arazi parçasında bile çeşitli topraklar görürüz. Bu farklılığın değişik sebepleri vardır. Toprakta bulunan maddelerin pek çoğu yeryüzünü kaplayan kayalardan meydana geldiğine göre, toprağın cinsi onu hasıl eden kayanın yapısı ile yakından ilgilidir. Fakat iklimin, canlıların, arazinin düz veya engebeli oluşunun yani topoğrafik durumunun ve zamanın etkilerinin de meydana gelen toprağın cinsinde kaya kadar önemli rolü vardır. Normal bir toprak şu bileşenlerden oluşur: Toprağın katı kısmını; Çakıl, kum, kil, mil ve tuz oluşturur. Bu katı maddelerin arasında kalan boşluklara da su ve hava yerleşir. Topraktaki hava miktarı suyun varlığına bağlıdır. Su oranı artıkça hava oranı azalır. Suyun işgal etmediği kısımlar normal atmosferden bileşiminden farklı hava ile doludur. Normalden daha fazla Karbondioksit ve nem, daha az oksijen bulunur. Dünyadaki toprakların ancak 1/10'inde üretim yapılabilmektedir. Türkiye'nin arazi varlığının ise yaklaşık %36'sı işlenmekte, %28'i çayır ve mera, %30'u orman ve fundalık olup, geriye kalan bölümü diğer araziler içinde yer almaktadır. Ekilebilir arazinin ancak %11'i sulanabilmektedir. Verimli bir toprak, A, B, C, D profilleri olarak adlandırılabilecek, genel olarak dört profilden oluşur. Toprak, ana materyal,zaman,mikroorganizmalar,organik madde ve topoğrafyadan oluşur. Bu profillerden Başlıca toprak çeşitleri: Taşlı topraklar: İçeriği % 80 taş ve az miktarda topraktan oluşur. Kolay havalanırlar. Fakat su tutma kapasiteleri ve besin ihtiyaçları azdır. Kumlu topraklar:% 80 kum ihtiva ederler. İşlenmeleri kolaydır. Su tutmadıklarından bol sulama gerektirirler bu da topraktaki besinin yıkanıp gitmesine neden olur. Besince fakir ve genelliklede asit topraklarıdır.Ayrıca suyla birleşince çamur dediğimiz madde oluşur Yarıdan fazlası kum ve % 30–50 arasıda kilden meydana gelirler. Tava gelmeleri ve işlenmeleri kolay olduğundan tarım için elverişli topraklardır. Killi topraklar: İçeriğinin yarıdan fazlasını kil oluşturur. Su tutma kapasiteleri yüksektir. Bu nedenle geç tava gelirler. Tava gelmeden işlenmesi halinde toprak tekstürü zarar görür. Ağır topraklar olup işlenmeleri zordur. Kurak zamanlarda toprak katı bir hal alır. Marnlı topraklar. İçinde kum, kil, çakıl ve humus bulunur. Bağcılık bakımından uygun topraklardır. Humuslu topraklar: Toprak sadece oluştuğu kayanın mineralleri değil bitkilerin dal kök yaprak gibi kısımlarıda içerirse böyle toprağa humuslu toprak denir. Siyah renkte bir topraktır. Koyu renk olduğu için çabuk ısınıp kolay tava gelirler. Su tutma kapasiteleri iyidir. Besin maddelerince zengindirler. Tava gelince kolay işlenirler. Kireçli topraklar: Kil, kum, humus ve kireç ihtiva ederler. Kalın bir kaymak tabakası bağlarlar. Suyu geçirmezler. Zor işlenen bir toprak çeşididir. Kırsal arazilerin sürdürülebilir kullanımı için toprak özelliklerinin ve arazide nasıl dağıldığının bilinmesi gerekmektedir. Bu bağlamda, kırsal araziler özellikle toprağın fiziksel ve kimyasal durumu, parselin konumu ve tarımsal üretkenliklerine göre sınıflandırılmakta ve haritalanmaktadır. Arazi kullanım planları için çok önemli olan bu sınıflandırma verisi, kırsal arazilerin verimliliklerini tespit etme açısından dikkate alınmaktadır.. Günümüzde kullanılan toprak sınıflandırma sistemlerinin bazıları uluslararası geçerlilik kazanırken, bazıları ise ulusal düzeyde kalmıştır. Bugün, FAO ve USDA sınıflandırma sistemleri, yeryüzünde en yaygın olarak kullanılan sınıflandırma sistemleridir. Sınırları içerisinde kendi sistemlerini kullanan ülkelerin bazıları; Fransa, Avustralya, Rusya, Kanada, Brezilya, Almanya, Norveç, İsveç ve Amerika Birleşik Devletleri'dir. Türkiye’de 1967-1971 yılları arasında mülga Topraksu Genel Müdürlüğü tarafından hazırlanan ‘Türkiye Toprak Envanteri’ çalışmalarında, ‘Eski Amerikan Sınıflandırması’ olarak adlandırılan sistem kullanılmıştır. Aynı genel müdürlük, 1981-1984 yıllarında bu çalışmasını güncellemiş ve 1:25.000 ölçekli toprak haritaları üretilmiştir. Bu haritalar, ülkemizin detaylı tek toprak envanteridir. Ülkemizdeki bazı ovalara yönelik büyük projelerin gerçekleştirilmesiyle, bu ovalara özel daha büyük ölçekli toprak haritaları da üretilmiştir. Türkiye’de gerçekleştirilen en son toprak sınıflandırma çalışması, Çukurova Üniversitesi işbirliği ile FAO tarafından 2005 yılında gerçekleştirilmiş olup, FAO’nun kendi sınıflandırma sistemi kullanılmış 1:800.000 ölçekli haritalardır . Türkiye'de hem FAO’nun hem de USDA’nın sınıflandırma sistemleri bir arada kullanılmaktadır. Özel projeler için hazırlanan ‘planlama toprak etütleri’ ve ‘sulu arazi tasnif sınıfları’ haritaları, arazi toplulaştırma amacıyla yapılan ‘storie indeks’ haritaları, Türkiye toprak varlığı haritaları oldukça yaygın bir şekilde kullanılmaktadır. TBMM’nin 2005 yılında yürürlüğe soktuğu, 5403 sayılı Toprak Koruma ve Arazi Kullanım Kanunu ile arazilerimizin; “Mutlak, Marjinal, Özel Ürün, Dikili Tarım” arazileri şeklinde dört ana grup altında toplanması hedeflenmiştir. Bu yasada bahsedilen sınıflandırma, toprağın doğrudan fiziko-kimyasal özelliklerinin yanı sıra, mevcut kullanım şekillerini de dikkate alan bir yöntemi ele almaktadır. Bu sistemde, dikili ya da özel ürün tarımsal kullanım şekli dışında kalan ve %8’den daha fazla eğimli araziler “Marjinal Tarım Arazileri” olarak sınıflandırılmışlardır. Marjinal Tarım Arazileri, diğer gruplar içerisinde tarım dışı kullanılmasına izin verilebilen tek grubu oluşturmaktadır. Tarımsal kullanım özelliği yüksek olan I ve II. sınıf arazilerin tamamı ve bir kısım III. sınıf araziler mutlak tarım arazileri sınıfında toplanmıştır. Kırsal arazilerin sınıflandırılması için arazide doğrudan gözlemlere, laboratuvarda kimyasal, fiziksel ve mikromorfolojik analizlere ve kartografik ürünlere (topografik haritalar, uydu görüntüleri vb.) gereksinim vardır. Bu gözlemler ve ürünler sayesinde; toprak özellikleri (derinlik, bünye, erozyon durumu, drenaj koşulları, tuzluluk, alkalilik, taşlılık – kayalılık yüzdesi, pH, horizon yapısı, diğer organik ve inorganik maddeler ve renk) ve arazi özellikleri (eğim, arazi kullanım kabiliyet sınıfı, arazi kullanım kabiliyet alt sınıfı, büyük toprak grubu, parsel şekli ve büyüklüğü, konum, şimdiki arazi kullanımı, sulama durumu) tespit edilir.. Havana kedisi Havana kedisi, siyam kedisinin melezleştirilmesiyle elde edilen, ender ırklardan biridir. İlk olarak, 1894'te yetiştirilen Havana kedisi, kısa tüylü, parlak kahverengi postu, ince uzun profili, uzun kuyruğuyla ve kaslı beden yapısıyla çok zarif bir kedidir. Bağ doku Bağ doku; mezenşimal kökenli, dokulararası alanları dolduran en temel dokulardandır. Bağ doku, hücrelerarası boşlukları doldurur, hücreleri birbirlerine bağlar, enfeksiyonlara karşı koruma sağlar ve hasarlanmaları durumunda onarılmalarını gerçekleştirir. Epitel dokusunun hemen altında bulunur. Bağ doku, hücrelerarası madde (interselüler madde, zemin maddesi, matriks), bağ dokusu hücreleri ve fibrillerden oluşur. Bağ dokusunu oluşturan hücreler, zemin maddesi ve fibriller vücutta değişik şekilde gevşek ya da sıkı şekilde yerleşmelerine göre sınıflara ayrılır: BalkÄ±ca, Tavas Balkıca, Denizli'nin Tavas ilçesine bağlı bir mahalle. Kan doku Kan doku, kırmızı kan hücreleri ve beyaz kan hücrelerini ve kanın hücresel olmayan sıvı kısmını içine alır. Bu sıvıya plazma denir. Bazen bu doku bağ doku içinde de sınıflandırılır çünkü benzer hücrelerden köken alır. Fado Fado, 19. yüzyıldan günümüze kadar uzanmış bir Portekiz halk müziği türüdür. Fado'nun tam bir çevirisi olmamakla beraber, kelime anlamı kadere veya alın yazısına yakındır. Fado, balıkçı, kâşif ya da denizci olan sevgililerini, eşlerini denize uğurlayan ve onların geri dönmesini umutla bekleyen 19. yüzyıl Portekiz kadınlarının artık beklenen yakınlarının geri gelmemesi üzerine denize karşı yaktıkları ağıtlardan türemiştir. Bu nedenle Fado, derin acıların, hüzünlerin, özlemin, nostaljinin, mutluluğun ve aşkın ifade edildiği bir müzik türüdür. Fado'nun, isimlerini Portekiz'in Lizbon ve Coimbra şehirlerinden alan iki türü vardır. Coimbra'nın sade bir tarzı olmakla beraber Lizbon fado'su daha yaygındır. Günümüz Portekiz'inde modern fado birçok ünlü müzisyenin icra ettiği popüler bir müzik dalıdır. Klasik fado bir Portekiz gitar ve bir klasik gitar eşliğinde tek bir şarkıcının performansıyla icra edilmektedir. Modern fadonun ise yaylı çalgılar dörtlüsünden tüm bir orkestraya kadar çeşitli uygulamaları mevcuttur. Bu müziğin en büyük ustaları arasında şu isimler sayılabilir: Amália Rodrigues (1920-1999) Alfredo Marceneiro (1891-1992), Mariza Reis Nunes ve Ana Moura. DVB-H DVB-H (Digital Video Broadcasting-Handheld), mobil cihazlarda dijital televizyon yayınlarının izlenmesine olanak sağlayan yayın teknolojisi. DVB-H'de 250 kbps'lik MPEG-4 AVC teknolojisi kullanılmaktadır. DVB-T altyapısı kullanılabileceği gibi ayrı bir altyapı da kurulabilir. Yayın biçimi Multicast olacaktır. Alghero Alghero, ( Sarduca:"S'Alighèra"; Katalanca:"L'Alguer") İtalya'nın Sardinya Özerk Bölgesi'nin kuzeyindeki Sassari ilinde bir komün ve kenttir. Yüzölçümü 224,43 km²'dir. Halkın dili Katalancadır. Alghero'nun nüfusu (30.11.2010 tahminleri itibarıyla) 43.917 kişidir ve nüfus yoğunluğu 195,68 kişi/km² olur. 19. ve 20. yy/da şehir nüfusunun gelişimi şu gösterimde incelenebilir: Alghero'nun şu komünlerle sınırları bulunur: Olmedo, Putifigari, Sassari, Uri, Villanova Monteleone Alghero'nun şu kentlerle kardeş şehir bağlantıları bulunur: Osman Nuri Koptagel Osman Nuri Koptagel (1874, Erzincan - 1942, Ankara), Türk asker ve siyasetçi. Balkan Savaşları ve I. Dünya Savaşı'nda çeşitli birliklerde görev aldı. 1919 yılında Türk Kurtuluş Savaşı'na katıldı. Büyük Taarruz'da Miralay rütbesi ile 12. Tümen Komutanlığı görevinde bulundu. Savaştan sonra Kırmızı şeritli İstiklâl Madalyası ile taltif edildi. 8 Mayıs 1934 tarihinde emekli oldu. Emekliliğinden sonra V. ve VI. Dönem Malatya Milletvekili seçilerek TBMM'de görev yaptı. Harbiye'de Mustafa Kemal'in sevdiği hocalardandı. ""Sağdan birinci manga, kop da gel!"", ""Birinci mangadan sağdan itibaren beş kişi kop da gel!"" şeklinde emrettiğini iyi hatırlayan Mustafa Kemal Atatürk tarafından Soyadı Kanunu'nun çıkmasından sonra "Koptagel" soyadı verildi. 22 Kasım 1942 tarihinde Ankara'da vefat etti. Fransızca bilmekteydi. Dördüncü Rütbeden Mecidi Nişanı, Gümüş Liyakat ve Gümüş İmtiyaz Madalyaları, Alman Demir Salip Nişanı ve Kırmızı şeritli İstiklâl Madalyası sahibidir. Çiçek dürbünü Çiçek dürbünü veya kaleydoskop, içine bakıldığında renkli desenler görülen bir aygıttır. Bu desenler, ışığın yansımasıyla elde edilir ve dürbün hareket ettirildikçe sürekli değişir. "Kaleydoskop" kelimesi Yunanca "kalos" (güzel), "eidos" (biçim), "scopos" (izlemek) sözcüklerinden türetilmiştir. Dürbün, İskoç Sir David Brewster tarafından 1816'da ışığın polarizasyonundan yaralanılarak icat edilmiştir, 1817'de patenti alınmıştır. Brewster yaptığı icattan çok para kazanacağını düşünmüştür, ancak patent sırasındaki bir hatası, dürbünün taklitlerinin çok kolayca kopyalanabilmesine olanak sağlanmıştır. Dürbünün içerisi siyah ya da koyu bir renge boyalıdır. İçinde arasında 60 derecelik eğimle birbirine bitişik üç ayna bulunur. Aynaların arasında renkli cam parçaları, tüyler, pullar, ince boncuklar gibi malzemeler bulunur. Bu dürbünün bir ucundan bakıldığında şekil değiştiren çokgenler, çoğunlukla bir daha aynı olmayacak görüntüler görülür. Popüler kültürde, televizyonda kamera hilesi olarak kullanılan "bulanıklaştırma efekti" olarak da teknolojik kullanımı yaygındır. Görüntü hafif bulanık ve çokgen şekiller halinde dramatikleşitirilir. Bununla beraber bazı sanat merkezlerinde bu dürbünler bulunur, çeşitli sanat eserleri bununla bakılarak farklı görüntüleri elde edilir. "Çiçek dürbünü" yapmak için kenar boyları 1/3 oranlı, dikdörtgen biçimli üç ayna, ince, saydam bir kâğıt veya naylon parçası (şeffaf dosya parçası), yapışkan bant, makas, karton, kalem ve küçük parçacıklara bölünmüş çok sayıda renkli kâğıt, boncuk, cam kırığı ya da buna benzeyen materyaller gerekir. Aynalar üçgen prizma oluşturacak biçimde birbirine uzun kenarlarından sırlı yüzeyleri dışa bakacak şekilde birleştirilir ve bantla tutturulur. Kartondan öncelikle bir üçgen prizma yapılır, ve buna uygun üçgen bir parça kesilir. Kesilen parça, prizmanın üst tarafına yapıştırılır. Kurşun kalemle bu üçgenin ortasına bir delik açılır. Diğer kenarı kapatmadan önce renkli materyaller, saydam kâğıt ve naylon arasına konur. Prizmanın alt tarafının da kapatılması gerekmektedir, buraya saydam kağıdı veya şeffaf dosya parçası ya da buzlu cam görüntüsü verebilecek herhangi bir materyal yapıştırılır. Artık üstteki delikten ışığa doğru bakarak oluşan desenler görülebilir. Akdere, Gürün Akdere ya da Ağdere, Sivas ilinin Gürün ilçesine bağlı bir köydür. Gürün'ün Kahramanmaraş ve Kayseri sınırında yer almakta olup idari açıdan Sivas iline bağlıdır. Köy konum itibarı ile Kahramanmaraş, Kayseri ve Sivas sınırının kesişim noktasındadır. Ceyhan Irmağı'nın kollarından biri olan Hurman Çayı Akdere Köyü'ne 3 km. kuzey batısında doğmakta olup doğal yetişen kırmızı benekli alabalığı ile bilinir. Bu kırmızı benekli alabalık Hurman Çayının doğduğu noktadan itibaren su sıcaklığının yaşam koşullarına uygun olması nedeniyle 10 km lik bir alanda yaşayabilmektedir. Nadir olan bu balık türü Bakanlar Kurulu kararı ile süresiz olarak avlanması yasaklanmıştır. Akdere Köyü'nde alabalık yetiştiriciliği de yapılmaktadır. Sivas iline 195 km, Gürün ilçesine 47 km uzaklıktadır. Rakım 1600 metredir. Mükemmel sayı Mükemmel sayı, sayılar teorisinde, kendisi hariç pozitif tam bölenlerinin toplamı kendisine eşit olan sayı. Diğer bir ifadeyle, bir mükemmel sayı, bütün pozitif tam bölenlerinin toplamının yarısına eşittir. Euclid ilk dört mükemmel sayı üstünde yaptığı araştırmalarda p ve 2−1 sayıları asal sayı olmak koşuluyla şöyle bir formül ile tanımlanabildiklerini keşfetmiştir: 2(2−1). Buna göre ilk dört mükemmel sayı şu şekilde hesaplanabilir: 2(2−1) formülüne göre, ilk 40 çift mükemmel sayıyı hesaplamak için "p" değişkeninin değeri şunlardan biri olabilir: Bu sayılar arasında başka mükemmel sayılar (çift veya tek) olup olunmadığı bilinmemektedir. Tek mükemmel sayıların varlığı veya yokluğu tam olarak kanıtlanamamıştır. Ama hiç olmadıkları veya olabildiğince az oldukları düşünülmektedir. Yanlış Numara Yanlış Numara şu anlamlara gelebilir: Ballıca Aletsch Buzulu Aletsch buzulu, yüzölçümü açısından Alpler'in en büyük ve en uzun buzuludur. "Wallis Kantonu" 'nda Bern Alpleri'nin güney çatısında, İsviçre'de bulunur. Buzul 23,6 km uzunluğunda (2002) olup 117,6 km²'lik bir alanı örter. Yaklaşık 27 milyar ton buzdan oluşur. Büyük Aletsch Buzulu'nun kaynağı 3800 m yükseklikte bulunan Jungfrau bölgesidir. Konkordiaplatz'daki 6 km²'lik büyüklüğe sahip ve sadece çok az eğimli buz alanı, üç görkemli koldan aşağıya akar. Konkordiaplatz'dan buz kütlesi yaklaşık 1.5 km genişlikle yıllık 180 m yi bulan hızla güneydoğu istikametinde, Rhône Vadisi 'ne doğru akar. Batıda "Dreieckhorn" ve doğudaysa "Büyük Wannenhorn" tarafından durağan hale getirilir. Daha sonra sağa doğru büyük bir viraj çizerek sürekli daha fazla güneybatıya sapar ve "Eggishorn" ve "Bettmerhorn"'un sırtları vasıtasıyla Rhône Vadisi'nden ayrılır. Büyük Aletsch Buzulu'nun en alt kısmı, kenar ve orta kısımlarda sürüklediği materyallerle örtülüdür. Buzul dili 1560 m yükseklikte, lokal orman sınırının epey altında yer alır. Büyük Aletsch Buzulu dikkate değer bir buz kalınlığı gösterir. Konkordiaplatz'da buzulun 900 m den fazla buz kalınlığı vardır. Güneye doğru buzun bu görkemi yavaş yavaş yaklaşık 150 m ye kadar düşer. Karakteristik özelliği, hemen hemen Büyük Aletsch Buzulu'nun orta kısmında bulunan iki adet koyu, kayalar ve çöküntülerle oluşan buzultaşı izidir ki bu izler Konkordiaplatz'dan buzul diline kadar bütün mesafe boyunca sürer. Bunlar orta kısım buzultaşı olup, üç ana karın ("firn") buzunu birbirinden ayırır. Batı buzultaşı "Kranzberg Buzultaşı" diye adlandırılırken, doğudaki "Trugberg Buzultaşı" adını taşır. Küçük Buz Çağı'nda 19. yüzyılın ortalarında Aletsch Buzulu 2.5 km daha vadi aşağıya uzanırdı. Küresel ısınma sebebiyle yaklaşık 1970'ten itibaren, özellikle Konkordiaplatz'dan aşağı bölümlerde buzul hacmini yitirmiştir. Hem kenar kısımlarda hem de buzul dili alanında kilometrelerce büyüklükteki alan kaybolmuştur. 1850'den beri buz kalınlığı yer yer 100 m den fazla azalma göstermiştir. Daha önceleri Yukarı Aletsch Buzulu ile Orta Aletsch Buzulu doğrudan Büyük Aletsch Buzulu'yla birleşiyordu. "Strahlhorn"ile "Eggishorn" 'un çukurunda Märjelen Gölü 19. yüzyılda buzulların set oluşturmasıyla, tam bir buzul kenarı gölü haline gelmiştir. Buzulun parçalanması ile olan ani taşmalar sonucu Massa Nehri'nin kuvvetli sel taşkınlarına sebep olur. Kısa süreli iklim değişkenliklerine karşı buzul, kütlesinin büyüklüğünden dolayı görece bağışıklıdır. Diper birçok buzulun aksine yetmişli yılların sonu ile seksenlerin başında Aletsch Buzulu geçici soğumalara ve aynı şekilde sıcaklıklara çok az tepki vermiştir. 1983'ten beri son yıllardaki sürekli artan aşırı sıcaklıklar sebebiyle, diğer tüm Alp buzulları gibi Aletsch de belirgin bir şekilde çekilmektedir. Aletsch Buzulu çok eski zamandan beri seyahat edenler için görülmeye değer özel bir yer olup, araştırmacılar için önemli bir inceleme objesidir. 1937'den beri Jungfraujoch'da ve 1976'dan beri Riederfurka araştırma istasyonları bulnnmaktadır. Çok sayıda teleferik hatlarıyla "Riederhorn" ile Eggishorn'un sırtlarından buzulun aşağı kısımının buzul dili kesimine bakış yakalanır. 1912 yılında "Jungfrau" raylı hattının inşasından sonra "Jungfraujoch"'da burada yaşamayan insanlar için de buzulun üst kısımlarını seyretmek mümkün hale gelmiştir. Konkordiaplat'ın doğusunda "Fülberg"'in yamacında 2850 m yükseklikte İsviçre Alpler Klubü'nün Konkordia kulübeleri bulunur. Bu kulubeler yüksek alplerdeki buzul rotasında, "Grinsel Geçidi" bölgesine giderken önemli etap yeri olarak hizmet eder. Büyük Aletsch Buzulu bölgesi, özgün Aletsch Ormanı ve çevresindeki bölgeleri ile birlikte 13 Aralık 2001'den beri UNESCO "Dünya Doğa Mirası" altındaki Jungfrau-Aletsch-Bietschhorn'ın bir parçasıdır. Juan Carlos Navarro (basketbolcu) Juan Carlos Navarro (d. 13 Haziran, 1980 Barselona), lakabı La Bomba (Bomba), İspanyol profesyonel eski basketbolcudur. 1.92 m boyunda ve 91 kg olan ve şutör gard/oyun kurucu mevkiinde görev yapan oyuncu, NBA'de önemli takımlarından Memphis Grizzlies formasını 2007-2008 sezonunda giydikten sonra İspanyol eski takımı Barcelona'da 2008-2018 yılları arası tekrar forma giymiştir. 2018 yılında basketbolu bırakmıştır. Navarro, pek çok otoriteye göre Avrupa'nın en başarılı oyun kurucularından biridir. 2002 yılında NBA Draft'ında, Washington Wizards tarafından seçilmesine rağmen, takım arakadaşı Pau Gasol'ün aksine Barcelona'da kalmayı tercih etti. Daha sonra eski takım arkadaşı Gasol'un önerisiyle Memphis tarafından transfer edilmiştir. NBA'deki çaylak sezonunda kendisinden hiç beklenmeyen bir uyum ve başarı sağlayan Navarro, NBA Yılın Çaylağı Ödülü adaylarından biri olmakla beraber, Mike Miller için iyi bir yedek izlenimi vermiştir. Juan Carlos Navarro profesyonel basketbol kariyerine 17 yaşındayken 1997 yılında Barcelona'da başladı. İlk sezonunda 12 maça çıkabildi ve 4.2 sayı ortalaması ile oynadı. Navarro 1998-99 sezonunda 19 maçta 4.1 sayı ortalamaları tutturdu ve aynı sezonda takımıyla birlikte Liga ACB'ni Koraç Kupası şampiyonlukları yaşadı. Navarro 1999-20 sezonunda maç başına 7.8 sayı ortalamaları ile oynadı ve takımıyla birlikte Katalan Basketbol Ligi'ni kazandı ve turnuvanın finalinde MVP seçilme onuruna erişti. 2000-01 sezonunda takımıyla beraber Copa del Rey'i Liga ACB'ni ve finalinde MVP'si seçildiği Katalan Basketbol Ligi'ni kazandılar. Navarro 2000-01 sezonunda lig'de maç başına 12.1 sayı ortalamasıyla oynadı ve ilk kez mücadele ettiği EuroLeague'de 12.7 sayı 2.7 asist 2.8 ribaunt ortalamaları ile oynadı. Navarro 2001-02 sezonunda Liga ACB'de maç başına 10.0 sayı ortalaması ile oynadı ve EuroLeague'de ise 10.3 sayı 1.9 asist 1.5 ribaunt ortalamaları ile oynadı. Navarro 2002-03 sezonunda takımıyla birlikte mücadele ettiği bütün kupaları kazandı. Sezonda takımıyla Liga ACB'ni EuroLeague'i Copa del Rey'i Triple Crown kupalarını kazandı. Navarro 2002-03 sezonunda maç başına lig'de maç başına 13.8 ortalaması EuroLeague'de 10.0 sayı 1.4 asist 1.6 ribaunt ortalamaları ile oynadı ve takımıyla birlikte EuroLeague'te final-four'a yükselme başarısı gösterdi. Navarro 2003-04 sezonunda takımıyla birlikte Liga ACB'ni Copa del Rey'i ve Katalan Basketbol Ligi'ni kazandı. Sezonda lig'de 14.2 sayı ortalaması ile oynadı ve EuroLeague'de 13.7 sayı 1.5 asist 1.5 ribaunt ortalamaları ile oynadı. 2004-05 sezonunda takımıyla Supercopa de España'yı kazandı ve lig'de maç başına 13.3 sayı ortalaması ile oynadı. EuroLeague'de ise maç başına 13.2 sayı 1.9 asist 2.0 ribaunt ortalamaları ile oynadı. Navarro 2005-06 sezonunda EuroLeague'de yılın 5'ine seçildi ve turnuvada final-four oynama başarısı gösterdi. Ayrıca sezonda EuroLeague'de oynanan Zalgiris Kaunas maçında attığı 32 sayıyla kariyer rekorunu kırdı. İspanyol oyuncu sezonda Liga ACB'de normal sezonun MVP'si seçilme onuruna erişti. EuroLeague'de 2005-06 sezonunda maç başına 13.4 sayı 2.3 asist 2.5 ribaunt ortalamaları ile oynadı, ligde ise 15.1 sayı ortalaması ile oynadı. Navarro 2006-07 sezonunda EuroLeague'te 16.9 sayı 3.0 asist 2.0 ribaunt ortalamaları ile oynadı. EuroLeague'te yılın en iyi 5'ine seçildi ve turnuvanın sayı kralı oldu. Navarro 2002 NBA Seçmeleri'ne katıldı ve Washington Wizards tarafından 2. tur 40. sıradan seçildi. 2002-03 sezonunda Washington Wizards'tan teklif almasına rağmen o Barcelona'da kalmayı tercih etti. Navarro 3 Ağustos, 2007 tarihinde draft hakları Washington Wizards kulübü tarafından Memphis Grizzlies'e takas edildi. Daha sonra 2007-08 sezonu için Barcelona'dan eski takım arkadaşı Pau Gasol'un formasını giydiği NBA ekibi Memphis Grizzlies'e transfer oldu. İlk NBA maçına 31 Ekim, 2007 tarihinde oynanan San Antonio Spurs karşılaşmasında çıkan Navarro bu maçta aldığı 17 dakika sürede 9 sayı üretti ve takımı maçı 101-104 kaybetti. İspanyol oyuncu 16 Aralık tarihinde oynanan New Orleans Hornets maçında tam 28 sayı atarak takımının en skorer ismi olup harika bir performans sergilese de takımı maçı 120-118 kaybetmekten kurtulamadı. Bu maçtan 1 hafta sonra oynanan Washington Wizards karşılaşmasında bir kez daha 28 sayı atıp harika bir performans göstererek takımına maçı 124-118 kazandıran isim olmuştur. Navarro bu maçtan hemen 3 gün sonra oynanan ve 110-103 kazandıkları New Jersey Nets maçında 16 sayı 11 ribaundluk performansı ile NBA kariyerindeki ilk Double-double'nı yapmış oldu. 15 Ocak, 2008 tarihinde oynanan Orlando Magic maçında 27 sayı atmayı başararak takımına maçı 123-119 kazandırmıştır. Navarro bir sezon geçirdiği NBA ekibi Memphis Grizzlies takımında çaylak yılında maç başına 10.9 sayı 2.2 asist 2.6 ribaunt ortalamaları tutturarak takımının en skorer isimlerinden birisi olup başarılı bir sezon geçirdi. Ayrıca %36.1 3 sayı yüzdesi tutturarak takımın en iyi şutörlerinden biri olma başarısı gösterdi. Navarro sezon sonunda NBA En İyi İkinci Çaylak Beşi'ne seçildi ve gösterdiği iyi performansıyla NBA Yılın Çaylağı Ödülü'ne aday gösterildi. Daha sonra eski takımı Barcelona'ya geri döndü. İspanyol oyuncu NBA'de bir sezon geçirdikten sonra 18 Haziran, 2008 tarihinde İspanya Liginde mücadele eden eski takımı Barcelona'ya geri dönerek 12.000.000 € değerinde 4 yıllık sözleşme imzalamıştır. Navarro 3 Ocak, 2009'da oynanan Caja Laboral maçında 16 sayı atmasına rağmen takımının maçı 74-70 kaybetmesine engel olamadı. Şubat, 2009'da Copa del Rey'de oynanan El Classico Real Madrid maçında 28 sayı 10 asist ile Double-double yaparak sezonunun en iyi performanslarından birini sergiledi ve takımının maçı kazanmasında en büyük pay sahibi olan isim oldu. EuroLeague top-16 turunda oynanan Real Madrid karşılaşmasında 21 sayı 5 ribaund 4 asist 4 top çalma ile oynayarak harika bir performansa imza attı. İspanyol oyuncu geri döndüğü ilk sezonda takımıyla birlikte finalinde 3-1'lik seriyle Caja Laboral'ı yenip kazandıkları