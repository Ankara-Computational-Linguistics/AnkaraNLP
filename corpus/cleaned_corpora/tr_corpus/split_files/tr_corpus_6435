enfeksiyonu riski olan çocuklarda, uzun süreli antibiyotik tedavisinin olumlu bir etkisi olduğuna dair yeterli çalışmalar yapılmamış olduğu gösterilmiştir, tibbi literatürün bir meta analizi sonucunda. Yaban mersini ("Cranberry") suyu içmenin koruyucu etkisi olduğu araştırılmıştır. Yapılan çeşitli araştırmaların sonuçlarının hepsi değilse de çoğu yararlı oldğunu bulmuştur. Bazı araştırmacılar, başka besinsel yaklaşımlarla idrar yolu iltihaplarının tekerrürü engelleyebilir. Daha çok sivi almak, yaban mersini suyu, likapa ("blueberry") suyu ve içinde probiyotik bakteriler bulunan fermante olmuş süt ürünleri almanın bakterilerin idrar yolu epiteline bağlanmasına engel olduğu gösgterilmiştir. Piyelonefrit oldukça yaygındır, 10.000 nüfusta kadınlarda 12-13 vaka erkeklerde de 3-4 vaka ile karşılaşılır. Genç kadınlarda ensidans daha yüksektir, bu yaş grubunun cinsel olarak daha aktif olmasından dolayı. Bebekler ve yaşlılarda da risk daha yüksektir, hormon durumu ve anatomik bozulmalardan dolayı. Voidwards Voidwards Finladiyalı doom metal grubu Dolorian'ın üçüncü stüdyo albümü. Albümün kaydı 2005 yılının Eylül ayında Tico-Tico Studios'da 64 saatlik, aynı yılın Kasım ve 2006'nın Ocak ayları arasında Hypnox Laboratory'deki 17 saatlik çalışmaların ardından tamamlandı. 2006'nın Ocak ayında Tico-Tico Studios'daki 32 saatlik çalışmayla miksler ve düzenlemeler yapıldı. Albüm kapağındaki resim Anti Ittna Haapapuro tarafından çekildi. Kapak ise Haapapuro ve Ari Kukkohovi'nin ortak çalışmasıdır. Armavia Armavia (Ermenice: Արմավիա), Ermenistan'ın başkenti Erivan'da merkezi olan bir havayolu şirketiydi. Erivan'dan Avrupa ve Orta Doğu'ya giden uluslararası uçuşlar işletmekteydi. Ana hubı Zvartnots Uluslararası Havalimanı'dır. 29 Mart 2013'te Ermenistan Havayolları Armavia'nın iflas ettiği duyurulmuştur. Armavia, Orta Doğu, Avrupa ve özellikle Rusya'da 31 noktaya uçuyordu. Hoçing İlçesi Hoçing İlçesi (Uygurca: خېجىڭ ناھىيىسى, Hecing Nahiyisi, Xéjing nahiyisi, Çince: 和静县/和靜縣; Pinyin: Héjìng Xiàn), Çin'in Sincan Uygur Özerk Bölgesi'de kuzeyinde, Bayangolin Moğol Özerk İli'inde bir ilçedir. Hoçing İlçesinin kuzeybatısında Çin'in ikinci büyük sulak bataklığı olan 100.000 hektar alanı kapsayan 200 çeşit bitki örtülü Bayanbulak bataklığı bulunur. Diğer verilen isimler: Gung-Khara, Kun-ha-la, Guun Hara, Gun-khara, Gün Hara, Ho-ching, Khotun-Symbul, Khetszin, Gun Hara ve Ho-ching-cheng. Bu bölgede Tunç Çağından Demir Çağına geçiş zamana ait uygarlıklarından kalma Chawuhu mezarları (Chawuhu gumuqun 察吾乎古墓群) (bazı Kazıbilim adamlarının Chawuhu-Kültürü dediği) burada bulunur. Yalnızlık Yalnızlık veya yalnız kalma, bir insanın boşluk duygusuyla karışık kendini dünyadan kopmuş hissetme duygusudur. Yalnızlık, arkadaş eksikliğinden veya başkalarıyla birlikte olma arzusundan daha da öteye giden bir duygudur. Yalnızlık çeken insan kendisini toplumdan kopmuş hissedebilir. Başka insanlarla anlamlı bir iletişime girmekte zorluk çeker. Yalnızlık çeken insan içinde bir boşluk veya kopukluk hisleriyle doludur. Yalnızlık duygusu sıradan bir yalnız olma hâlinden farklıdır. Bazen insanlar bilinçli olarak tek başına kalmayı tercih ederler ve yalnız olmaktan zevk alırlar. Bu yalnızlık duygusundan farklı bir durumdur. Yalnızlık duygusu istek dışı bir yalnız kalma durumundan dolayı ortaya çıkar. Yalnızlık duyan insan terkedilme, dışlanma, depresyon, güvensizlik, umutsuzluk, anlamsızlık, değersizlik ve kızgınlık duygularıyla doludur. Kendisinin hiç kimsenin sevgisine değer olmadığını düşünür, o yüzden de sosyal yaşamında zorluk çeker. Bu durum yalnızlık duyan insanın diğer insanlarla sağlıklı sosyal ilişkiler kurmasına sekte vurabilir. Vicdan azabı Vicdan azabı başkasına zarar verdiğine inanan bir kişinin duyduğu pişmanlık duygusunun bir ifadesidir. Vicdan azabı suçluluk duygusuyla ilintili bir duygu olup kişinin kendi kendine yönelttiği bir kızgınlık halidir. Vicdan azabı kişinin geçmişteki bir eyleminden kaynaklanabildiği gibi eylemsizlikten (parmağını bile kaldırmamak) de kaynaklanabilir. Vicdan sahibi olmayan "(vicdanı olmayan)" insanlara genellikle sosyopat veya psikopat denilmektedir. Mahkemelerde vicdan azabının varlığı zaman zaman hakimler tarafından ceza hukuku ilkeleri çerçevesinde hafifletici neden olarak kullanılır. Bu gibi durumlardan vicdan azabının varlığının diğer kişiler tarafından saptanması zorunluluğu ortaya çıkar. Vicdan azabı duyan kişi genellikle özür dilemek yoluyla vicdan azabı duygularını kanıtlamaya çalışır. David Hodges David Hall Hodges (d. 5 Aralık 1978) Little Rock, Arkansas ABD doğumlu klavyeci ve vokalist. 2002 yılında ayrıldığı Evanescence grubu ile tanınmıştır. Will Hunt William Martin “Will” Hunt (d. 5 Eylül 1971) rock ve metal grubu davulcusu. Halen Dark New Day, Evanescence, Crossfade ve Black Label Society gruplarında yer almaktadır. 2004’e kadar Skrape grubundaydı. Dark New Day ve Skrape büyük kayıt şirketleriyle anlaşma imzalamıştır. Mötley Crüe’den Tommy Lee’nin solo turnesinde çalmak için seçilmesi onun için büyük bir onur ve yeteneğinin kanıtı oldu. Will, aynı yıl Lee’nin birkaç hafta top 20 listesinde kaldığı videosunda bateride göründü. 2008’de Lee tendonlarından rahatsız olduğu sırada Tommy Lee’nin Crue turunda geçici olarak yer aldı. Hunt ayrıca Slaughter, Vince Neil ve daha birçok sanatçıyla canlı çaldı. Mayıs 2007’de Hunt, Evanescence’in ayrılan bateristi Rocky Gray’in yerini aldı ve grubun 2007’nin Aralık ayında biten The Open Door turnesinin büyük bir bölümünde gruba eşlik etti. Hunt, şu sıralar artık bir Evanescence üyesi olarak grubun yeni albümü için stüdyoda çalışmalarını sürdürmektedir. Will Hunt ayrıca Amy Lee'nin Nightmare Revisited albümünde seslendirdiği "Sally's Song" adlı şarkıda bateri çalmış ve düzenlemeleri yapmıştır. Bu arada Evanescence ile çalarken Dark New Day grubunda da aktif olarak yer aldı. Will Evanescence’in 2009’daki tek şovları olan Sao Paulo, Brezilya’daki Maquinaria Festival şovunda grupla beraber çaldı. Hunt, Tommy Lee’nin rap metal projesi Methods of Mayhem’in 2010 tarihli Public Mayhem albümü ve turnesine katılacak. Sadece konser bateristi mi olacak yoksa albümde perküsyonları da kaydedecek mi belli değil. Hunt, Black Label Society’de baterist Craig Nunenmacher’in yerine geçti ve bu aralar 2010’da yayınlanması planlanan albümü kaydediyor. 2010 yılında Crossfade'in 3. albümü "We All Bleed"de baterist olarak çalacağı açıklandı. Albüm 12 Nisan 2011'de yayınlanacak. Will'in yeni baterist olduğu sanılıyordu ama grup geçenlerde yeni bateristlerini tanıttı. 10 Aralık 2010 Cuma günü Hunt, Eye Empire grubunun yeni bateristi olarak açıklandı. Grubun asıl bateristi Garrett Whitlock'un yerine geçti. Will; Pearl Drums, Vater bagetleri ve Zildjian zillerini kullanÄ±yor. AndrÃ¡s Kuttik Andrea Kutik (d. 23 Mayıs 1896, Budapeşte, Macaristan - ö. 2 Ocak 1970, Agno, İsviçre) Macar futbolcu ve teknik adam. 1923-1926 yılları arasında İtalya'da Modena FC, Pro Patria ve Legnano takımlarında forma giymiş, büyük başarılar elde etmeden futbolculuğu bırakmıştır. Teknik direktörlük hayatını genel olarak İtalyan Ligi'nde sürdürmüştür. Teknik direktörlük hayatına 1929'da Serie B'ye çıkan FC Verona'nın başına getirilerek başlayan Kutik, 3 sezon sürdürdüğü bu görevde takımı Serie A'ya çıkaramaz. Daha sonra Cagliari Calcio, Bari takımlarını çalıştırmıştır. 1936'da L'Aquila Calcio'ya getirilir. Büyük umutlar beslenmesine rağmen takımı Serie B'den C'ye düşer. Sonraki sezoun grubunda ikinci olup tekrar Serie B'ye çıkma şansını kaybeder, ama İtalya Kupası'nda beklenenden daha yukarılara çıksa da o sene kupayı alan Juventus'a elenirler. Başarısız Vicenza, Bari, Torino FC, Lucchese maceralarından sonra tekrar geldiği Torino FC'yi 1942-43 sezonunda İtalya şampiyonu yapar ve o sene İtalya Kupası'nı kazanır. Kutik takıma kazandırdığı şampiyonluğun yanında Herbert Chapman'ın bulduğu WM taktiğini Torino'da kullanmaya başlar. 3-4-3 benzeri bu taktikte, kanat oyuncuları ileri koşularla forvet çizgisine gelip ofansif şekilde yardımcı olmaktadırlar. Bu taktiğin de yardımıyla gelen şampiyonluk sonra Kutik gitmesine karşın bu taktik devam eder ve "Büyük Torino" adı verilen takım ve şampiyonluk serisi başlar. Bu başarı sonrası ara verdiği teknik direktörlük hayatına Bari, Cosenza Calcio 1914 ve Foggia takımlarında devam eder. 1953'te İtalya'da sürdürdüğü teknik direktörlük kariyerine son verir. 1959-1960 sezonunda Beşiktaş'ye gelen Macar çalıştırıcı, 38 maçın 29'unu kazanarak siyah beyazlı takımı lig tarihinde ilk şampiyonluğuna taşımıştı. "Bir gol, iki puan" düşüncesi eleştirilse de takımını şampiyon yaptı. 38 maçta 11 tane 1-0'lık galibiyet alındı, 25 maçta Beşiktaş gol yemedi ve sadece 4 maç gol atamadılar. Şampiyonluk sonrası "Yeni Sabah" gazetesine şu makaleyi yazdı: ""Beşiktaş'ın tamamen gençlerden kurulu kadrosu, henüz futbollarının olgunlaşmamış bulunmasına rağmen, tecrübe devresini haklı bir şampiyonlukla bitirmiştir. Düşünüyorum ve düşündükçe bu genç futbolcuların 20 takım arasında kazanmaya muvaffak oldukları şampiyonluğun ne kadar kıymetli olduğunu bir kere daha anlıyorum... Bu zorlu şampiyonayı kazanmalarının sırrı bence şu hususlarda aranmalıdır: 1- itaat 2- iyi tavÄ±r ve hareket 3- arkadaşlık havası 4- verdiğim talimatları inanarak, harfiyen yerine getirme duygusu"" Oyuncuları tarafından çok sevilen Macar teknik adamın siyah beyazlı takımda uzun süre çalışma şansı olmadı ve şampiyonluk kazanılan sezonun ardından yönetime maddi açıdan zorluk çıkarınca Kutik'in Beşiktaş ile yolları ayrıldı. 1960-61 sezonunda Türkiye'den kopmayan Kutik, Göztepe'nin başına geçti. Ancak ligde 13. olabildiler. Sonraki sezon ise Beşiktaş'a geri döndü. Lig 3.sü oldular. Bu sefer başarısız bir sezon geçirdi ve sezonun bitmesine üç ay kala Ljubiša Spajić'e görevini verdi. Sonraki sezon ise Vefa ile anlaşsa da bu birliktelik uzun sürmedi. Troy McLawhorn Troy McLawhorn (d. 4 Kasım 1968 Fayetteville), Kuzey Karolina doğumlu Amerikalı Evanescence gitaristidir. Seether'da da çalmıştır. Gigli Gigli; "Meet Joe Black" ve "Kadın Kokusu" gibi filmlerle bilinen yönetmen Martin Brest'in yazdığı ve yönettiği 2003 yapımı bir filmdir. Gigli'de Ben Affleck, ana karakter olan "Larry Gigli"yi canlandırmaktadır. Filmde Gigli, ünlü bir savcının zihinsel engelli erkek çocuğu Brian'ı kaçırmakla görevlendirilir. Filmde Larry Gigli'nin verilmiş olan görevi kendi başına yürütemeyeceğini düşünen patronları, Gigli'ye yardım etmesi için aynı görevlerde kullanılan bayan gangster Ricki'yi (Jennifer Lopez) gönderir. Başlangıçta Larry Gigli, bir kadınla yapılacak çalışma planı fikrinden hoşlanmaz, ancak zaman geçtikçe iki karakter birbirine ilgi duymaya başlayan Affleck ve Lopez arasında romantik bir ilişki başlar. Bir yandan da yavaş yavaş Brian'a acıyan ve ona sempati duymaya başlayan Larry Gigli moron ve duygusuz kötü adam kişiliğinden normal, sıradan bir insana dönüştüğünü farkeder. Yönetmen Martin Brest'in yazıp yönettiği Gigli filminde yönetmenin daha önce "Midnight Run" ve "Beverly Hills Cop" gibi örnekleriyle başarı kazandığı polisiye komedi türüne dönüşünü simgelemektedir. İngilizce olarak çekilen film, 54.000.000 $'lık bir bütçeyle çekilmiş olup ABD'de toplamda $6,068,735'lık bir gişe bütçesi elde etmiştir. Ayrıca film imdb(internet movie databese)de en kötü filmler sıralamasında 89. sıradadır. Halinden memnunluk Halinden memnunluk, bir insanın bulunduğu fiziksel ve ruhsal durumdan hoşnut olma duygusudur. Bu duyguya sahip olan kişi kendini kaygı, ihtiyaç veya arzu duygularından arınmış hisseder. Sevinç ve mutluluk kavramlarına kıyasla daha kendi halinde bir hoşnutluk hâlidir. Kişiyi rahatsız edecek kuvvetler azaltılmış ve bir denge hâline ulaşılmıştır. Genellikle halinden memnunluk geçici bir duygudur ve birçok dine göre ancak ölümden sonra tam anlamıyla elde edilebilir. Hâlinden memnunsuzluk genellikle kişinin durumunu başkalarıyla karşılaştırması ve bu karşılaştırmadan olumsuz bir sonuca varması sonucu ortaya çıkar. Hâlinden memnun olmak için ya durumunu değiştirmek ya da beklentileri aza indirgeyerek durumundan memnun hale gelmek gereklidir. .k12.tr .k12.tr, Türkiye'ye ayrılmış .tr birinci seviye internet alan adının altındaki bir ikinci seviye alan adıdır. Türkiye'de ilk ve orta dereceli okulların genelde web sitesi adlarında ülke alan adı uzantısının önünde kullandıkları nitelendirmedir. Okulların bu alan adı eklentisini kullanma zorunluluğu yoktur. Türkiye'de Kütahya, Çanakkale, Çankırı, Ordu Giresun gibi illerde okulların tamamı ya da tamamına yakını web sitelerini bu alan adı altında kurmuştur. , 38 tane Türkiye dışındaki okul da web sayfaları için bu alan adını kullanmaktadırlar. Indre-et-Loire Indre-et-Loire [], Fransa'nın illerinden birisidir. İl, "Chinon" ve "Loches" olmak üzere 2 yerleşime ayrılmıştır. Bu yörelerin her birinin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 41. en kalabalık yöresidir. İl, Fransa'nın orta kuşağında yer almaktadır. İlde turizm ve tarım gelişmiştir. İlin çevresi Loir-et-Cher, Indre, Vienne, Maine-et-Loire ve Sarthe illeriyle çevrilidir. Ä°p atlama İp atlama, genellikle çocukların oynadığı, bazen yetişkinlerin de katıldığı bir oyun aracıdır. Özellikle, boksörlerin ve güreşçilerin antrenmanlarında kullandığı egzersiz yöntemlerinden biridir. İp atlamada kullanılan bütün teknikler şunlardır: Isère Isère [], Fransa'nın illerinden birisidir. İl, "La Tour-du-Pin" ve "Vienne" olmak üzere 2 yerleşime ayrılmıştır. Bu yörelerin her birinin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 16. en kalabalık yöresidir. İl, Fransa'nın orta kuşağında yer almaktadır. İlde turizm, sanayi ve tarım gelişmiştir. İlin çevresi Rhône, Ain, Savoie, Hautes-Alpes, Drôme, Ardèche ve Loire illeriyle çevrilidir. Isére, ayrıca Özgürlük Heykeli'nin ABD'ye taşındığı geminin adıdır. Aconcagua Nehri Aconcagua Nehri ("İsp.": "Río Aconcagua") Orta Şili'nin Valparaíso Bölgesi'nde bir nehirdir. Aconcagua Nehri Río Juncal ve Río Blanco birleşmesiyle oluşur. 15 km sonra Río Colorado bu nehre ilave olur ve birkaç kilometre sonra Río Putaendo eklenir. Devamında Río Limache gibi birkaç daha küçük akarsu Aconcagua Nehri'ni besler. 142 km uzunluğundaki nehir, MELİS şehrinde Pasifik Okyanusu'na dökülür. Río Aconcagua Vadisi meyve ve şarapçılık ile çok önemli bir tarımsal ve turistik bölgedir. Jura, Fransa Jura [], Fransa'nın illerinden birisidir. İl, "Dole" ve "Saint-Claude" olmak üzere 2 yerleşime ayrılmıştır. Bu yörelerin her birinin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 79. en kalabalık yöresidir. İl, Fransa'nın doğu kuşağında yer almaktadır. İlde tarım gelişmiştir. İlin çevresi Doubs, Haute-Saône, Côte-d'Or, Saône-et-Loire ve Ain illeriyle çevrilidir. Yöre ayrıca İsviçre ile de komşudur. New Pillow Fight New Pillow Fight, ("Türkçe:Yeni Yastık Dövüşü") diğer bir adı Daughters' Pillow Fight ("Türkçe:Kızkardeşlerin Yastık Dövüşü") idi. 1897 yılı ABD yapımı sessiz filmin yapımcılığını Siegmund Lubin üstlenmiştir. Dönemin erken komedi filmlerinden biri olan bu yapımda, üç kızın yastık savaşı konu edilmekteydi. Özellikle yastık tüylerinin her yerde uçuşması sekansına yer verilmişti. Filmin kopyasının kaybolduğu düşünülmektedir. The Milker's Mishap The Milker's Mishap, 1897 yılı ABD yapımı sessiz filmin yapımcılığını "Edison Manufacturing Company" üstlenmiştir. Dönemin erken komedi filmlerinden biri olan bu yapımda, holştayn bir inekten süt almaya çalışan bir adamın komik hallerine yer verilmişti. Beşiri Beşiri (), Batman ili'ne bağlı bir ilçedir. İlçe, kuzeyden güneye dar ve uzun bir hat halindeki Batman ilinin orta bölgesinde Batman merkez ilçenin doğusunda bulunmaktadır. Doğusunda Kurtalan ilçesi, güneyinde Hasankeyf ilçesi ve Gercüş ilçesi, kuzeyinde ise Kozluk ilçesi yer almaktadır. İlçenin yüzölçümü yaklaşık 889 km²'dir. İlçenin merkezi 680 m rakıma sahip olup, il merkezine yaklaşık 16 km uzaklıktadır. İlçe genel olarak düz bir arazide kurulmuştur. Bölgede kışlar yağışlı, sert ve soğuk, ilkbahar; kısa süreli, yazlar ise kurak ve oldukça sıcak geçmektedir. İlçenin tek mevcut akarsuyu olan "Garzan çayı" ilçeyi kuzeyden güneye geçtikten sonra Dicle Nehri ile birleşmektedir. Eylül 2016'da "PKK-KCK ve FETÖ'ye yardım ve destek verdiği gerekçesiyle, haklarında yürütülen soruşturma ve kovuşturmalar kapsamında" kanun hükmünde kararname ile görevinden uzaklaştırılan eş belediye başkanları Mustafa Öztürk ve Dicle Erdem'in yerine kaymakam Mustafa Maslak atandı. 2005-06 Türkiye Kupası 2005-06 Fortis Türkiye Kupası, Türkiye Kupası turnuvasının 44. organizasyonudur. 2005-06 Türkiye Kupası'na profesyonel liglerde oynayan 54 kulüp katılmıştır. 2005-06 sezonundan itibaren kupanın statüsü değişmiştir. Daha önceki sezonlarda oynanan 3. ve 4. turlar kaldırılarak yerine grup maçları sistemi getirilmiştir. Fortis'in Türkiye Kupası'na sponsor olması nedeniyle Fortis Türkiye Kupası ismi kullanılmıştır. 2005-06 Fortis Türkiye Kupası'nın gol kralı Kayserispor takımından Gökhan Ünal olmuştur. Final maçı Beşiktaş ve Fenerbahçe takımları arasında oynanmış ve Beşiktaş uzatma dakikalarında attığı golle Fenerbahçe'yi 3-2 yenerek 2005-06 Fortis Türkiye Kupası şampiyonu olmuştur. Birinci kademe oynayan kulÃ¼pler: - 12 kulüp : 2004-05 2. Futbol Ligi B Kategorisi'nde gruplarında 1. - 4. sırayı alan takımlar: A grubundan; 1.Uşakspor, 2.Alanyaspor, 3.İnegölspor, 4.Güngören Belediyespor, B grubundan; 1.Orduspor, 2.Gençlerbirliği Asaşspor, 3.Eyüp, 4.Kırıkkalespor, C grubundan; 1.Gaziantep Büyükşehir Belediyespor, 2.Siirtspor, 3.Tarsus İdman Yurdu, 4.Adıyamanspor, - 18 kulüp : 2004-05 2. Futbol Ligi A Kategorisi'nde oynayan; 1.Sivasspor, 2.Vestel Manisaspor, 3.Kayseri Erciyesspor, 4.Bursaspor, 5.Kocaelispor, 6.Elazığspor, 7.Mersin İdman Yurdu, 8.Türk Telekom, 9.İstanbul Büyükşehir Belediyespor, 10.Mardinspor, 11.Altay, 12.Çanakkale Dardanel, 13.Karşıyaka, 14.Antalyaspor, 15.Yozgatspor, 16.Sarıyer, 17.Adanaspor, 18.Fatih Karagümrük, - 6 kulüp : 2004-05 Türkiye 3. Ligi'nden yükselen ; Boluspor, Giresunspor, İskenderun Demir Çelikspor, Kasımpaşa, Pazarspor, Turgutluspor. Birinci tur eşleşmeleri tek maç üzerinden 31 Ağustos 2005 tarihinde oynanmıştır. İkinci kademe oynayan kulüpler: - 18 kulüp : Birinci kademeden yükselen; Altay, Elazığspor, Fatih Karagümrük, Gaziantep Büyükşehir Belediyespor, Giresunspor, İnegölspor, İstanbul Büyükşehir Belediyespor, Kayseri Erciyesspor, Kırıkkalespor, Kocaelispor, Mersin İdman Yurdu, Pazarspor, Sarıyer, Siirtspor, Tarsus İdman Yurdu, Turgutluspor, Türk Telekom, Uşakspor, - 14 kulüp : 2004-05 Süper Lig'de 5. - 18. sıraları alan; 5.Gençlerbirliği, 6.Denizlispor, 7.Büyükşehir Belediye Ankaraspor, 8.Konyaspor, 9.Gaziantepspor, 10.Çaykur Rizespor, 11.Malatyaspor, 12.Samsunspor, 13.Ankaragücü, 14.Kayserispor, 15.Diyarbakırspor, 16.Sakaryaspor, 17.İstanbulspor, 18.Akçaabat Sebatspor. İkinci tur eşleşmeleri tek maç üzerinden 20 - 22 Eylül 2005 tarihlerinde oynanmıştır. Grup aşamasında oynayan kulüpler: - 16 kulüp : İkinci kademeden yükselen; Altay, Ankaragücü, Denizlispor, Diyarbakırspor, Fatih Karagümrük, Gaziantepspor, Giresunspor, İnegölspor, Kayseri Erciyesspor, Kayserispor, Konyaspor, Malatyaspor, Mersin İdman Yurdu, Samsunspor, Sarıyer, Tarsus İdman Yurdu, - 4 kulüp : 2004-05 Süper Lig'de 1. - 4. sırayı alan; 1.Fenerbahçe, 2.Trabzonspor, 3.Galatasaray, 4.Beşiktaş. A Grubu Maçları 1. Hafta 2. Hafta 3. Hafta 4. Hafta 5. Hafta B Grubu Maçları 1. Hafta 2. Hafta 3. Hafta 4. Hafta 5. Hafta C Grubu Maçları 1. Hafta 2. Hafta 3. Hafta 4. Hafta 5. Hafta D Grubu Maçları 1. Hafta 2. Hafta 3. Hafta 4. Hafta 5. Hafta Grup aşamasını ilk iki sırada bitiren takımlar çeyrek finalde oynamaya hak kazanmışlardır. Çeyrek final maçları iki maç üzerinden oynanmıştır. İlk maçlar 8 - 9 Mart 2006, ikinci maçlar 21 - 23 Mart 2006 tarihlerinde oynanmıştır. Yarı final eşleşmeleri iki maç üzerinden oynanmıştır. İlk maçlar 5 ve 6 Nisan 2006, ikinci maçlar 18 ve 19 Nisan 2006 tarihlerinde oynanmıştır. 2005-06 Türkiye Kupası final maçı 3 Mayıs 2006 tarihinde İzmir Atatürk Stadyumu'nda da oynandı. Uzatma dakikalarında rakibine 3-2 üstünlük sağlayan Beşiktaş Türkiye Kupası'nı tarihinde 6. kez müzesine götürmeyi başardı. RenÃ© Belbenoit René Belbenoit (d. 4 Nisan 1899 Paris Fransa, – ö. 26 Şubat 1959, Kalp krizi), 15 yıllık mahkûmiyet ve 4 başarısız firar girişiminin ardından 5. denemesinde Fransız Guyanası'ndaki Şeytan Adası'ndan kaçarak Amerika Birleşik Devletleri'ne ulaşmayı başaran "mahkûm #46635" numaralı Fransız mahkûm. Mahkûmiyet dönemini anlattığı Kansız Giyotin (Fransızca: la guillotine sèche, İngilizce: Dry Guillotine) isimli otobiyografik romanıyla üne kavuşmuştur. Şeytan Adası Şeytan Adası (Fransızca: Île du Diable, İngilizce: Devil's Island), Fransız Guyanası'nın Îles du Salut (Türkçe: Sağlık Adaları) takımadasını oluşturan 3 adadan en küçük ve en kuzeyde olanıdır. Şeytan Adası 1852 - 1946 arası dönemde çoğunlukla Fransız mahkûmlar için kullanıldı. Clément Duval, bir anarşistti, 1886'da Şeytan Adası'na gönderildi. İdama mahkûmdu fakat cezasını Şeytan Adası'nda kürek mahkûmu olarak çekmekteydi. Adadayken çiçek hastalığına yakalandı. Nisan 1901'de Şeytan Adası'ndan kaçmayı başararak New York'a gitti ve hayatı boyunca orada yaşadı. Şeytan Adası'ndan Henri Charrière'le hindistan cevizlerinden yaptıkları bir salı kullanarak kaçtılar. Anakaraya ulaşmayı başardıklarında, Sylvain kıyıya yakın bir yerde kum bataklığına batarak öldü. I. Dünya Savaşı gazisi Belbenoit 1920'de hırsızlık suçundan 8 yıl kürek cezasına almış ve Şeytan Adası'na gönderilmişti. Uzun bir kanoyla Maroni Nehri üzerinden kaçmayı denedi. Yakalandı ve hücreye kapatıldı. Firar girişimleri ve yakalanıp hücreye kapatılışı birkaç defa daha gerçekleşti.1938 yılında yazdığı Kansız Giyotin adlı otobiyografik romanında firar denemelerini anlatmıştır. 14 yıllık mahkûmiyetinin ardından 1934'te serbest bırakıldı fakat Fransa'ya dönmesine izin verilmedi. Adaları 1938 yılına kadar denizaşırı mahkeme, cezaevi ve çalışma kampı olarak kullanan Fransa, bu tarihten sonra Fransa'dan mahkûm sevkiyatını durdurdu. 1952 yılında da cezaevi tamamen kapatıldı. Günümüzde 12 personel ve 2 Fransız jandarmasıyla turizm faaliyetleri için kullanılan adaları senede 50.000'den fazla turist ziyaret etmektedir. Miralem Pjanić Miralem Pjanić (; d. 2 Nisan 1990) Boşnak futbolcudur. Orta saha pozisyonunda oynayan oyuncu, Serie A ekiplerinden Juventus ve Bosna-Hersek millî takımında forma giymektedir. Pjanić, profesyonel kariyerine bir sezon oynadığı Metz'te başladı. 2008 yılında Lyon'a transfer oldu ve üç sezon bu takımın formasını giydi. 2011 yılında Roma ile sözleşme imzaladı. Roma'da, Serie A'nın en iyi orta saha oyuncusu seçildi. 2016'da Juventus'a imza attı. Pjanić, Juventus ile Serie A ve Coppa Italia'yı kazanırken, 2015-16 ve 2016-17 sezonlarında Serie A Yılın Takımı'na seçildi. Ayrıca, 2016-17 sezonunda Juventus'un Şampiyonlar Ligi'nde final oynamasındaki katkıları nedeniyle UEFA Şampiyonlar Ligi Sezonun Takımı'na seçildi. Lüksemburg genç millî takımında da forma giyen Pjanić, 2008 yılında Bosna-Hersek formasıyla ilk millî maçına çıktı. Bu takımla 80'den fazla maçta forma giydi 13 gol attı. İlk büyük turnuvada; 2014 FIFA Dünya Kupası'nda takımıyla mücadele etti. 2015 yılında "The Guardian"ın "Dünyanın en iyi 100 futbolcusu" listesinde 55. sırada yer aldı. Pjanić, 2 Nisan 1990'da o dönemler Yugoslavya Sosyalist Federal Cumhuriyeti'ne günümüzde ise Bosna-Hersek'e bağlı Tuzla şehrinde dünyaya geldi. Babasının adı Fahrudin, annesinin adı ise Fatima'dır. Yugoslavya'da eski bir üçüncü lig futbolcusu olan babası aracılığıyla futbola ilgi duydu ve futbol kariyerine Lüksemburg'da ailesinin Bosna Savaşı'nın patlak vermesinden kısa bir süre önce bu ülkeye gelişinin ardından başladı. Lüksemburg'da iken, Pjanić sık sık antrenmanlara katıldı ve babasıyla eşleşti. Yedi yaşındayken babası futbolla yeteneğinin ve ilgisinin olduğunu keşfetti. Daha sonra oğlunun Schifflange'deki yerel kulüplerden FC Schifflange 95'e katılmasına izin verdi. Schifflange'deyken Pjanić, Belçika, Hollanda ve Alman kulüplerinden bazılarının ilgisini çekti, ancak 2004 yılında Fransız takımı Metz'e transfer oldu. Pjanić, eski Lüksemburg'lu millî oyuncu Guy Hellers tarafından Metz'e önerildi. Pjanić, 14 yaşında Metz ile genç sözleşmesi imzaladı ve kulübün akademisinde yaklaşık üç yıl geçirdi. 2005-06 sezonunda, "Championnat National des 16 ans" organizasyonunu kazanan 16 yaş altı takımında oynadı ve sezonun ardından kulüple beş yıllık bir "élite" sözleşme imzaladı. Pjanić, 2006-07 sezonunu kulübün 18 yaş altı takımıyla geçirdikten sonra, 2007-08 sezonunda Championnat de France amateur'de mücadele eden kulübün amatör takımına terfi ettirildi. A takım teknik direktörü Francis De Taddeo'nun onu kadroya çağırmasından önce organizasyonun ilk iki maçında forma giydi. Pjanić, 17 yaşındayken, 18 Ağustos 2007'de Paris Saint-Germain'e karşı oynanan bir lig maçında kariyerindeki ilk profesyonel maçına çıktı. 0-0 berabere biten karşılaşmada yedek olarak maça başladı. Ertesi hafta, Rennes'e 2-0 mağlup oldukları karşılaşmada ilk kez ilk on birde sahaya çıktı. Ardından 30 Kasım 2007'de Pjanić, üç yıl geçerli olacak anlaşmayı kabul ederek ilk profesyonel sözleşmesini imzaladı ve kendini 2010 yılına kadar Metz'e bağladı. Profesyonel olduktan sonra, 15 numaralı formayı aldı. Pjanić, Metz'deki ilk profesyonel golünü; 15 Aralık 2007'de Sochaux maçının 88. dakikasında kullandığı penaltıyı gole çevirerek kaydederken, takımı maçı 2-1 kaybetti. Pjanić attığı bu golle Ligue 1 tarihinde gol atan en genç oyunculardan biri oldu. Ayrıca 2-1 kaybettikleri Nice maçında penaltıdan takımının tek golünü atarken, sezonun son gününde Le Mans'ı 4-3 mağlup ettikleri maçta da gol attı. Pjanić, Coupe de France organizasyonunda'daki dört maçında da ilk 11'de başladı. Kulübünün 6-1'lik skorla kazandığı Vesoul Haute-Saône karşılaşmasındaki birkaç golün de asistini yaptı. Takip eden turda Pjanić, Metz'in Strasbourg takımını 3-0'lık skorla mağlup ettiği karşılaşmada takımının son golünü attı. Lorient ile oynanan son 16 turunda, 90 dakika forma giydi ve kulübü karşılaşmadan 1-0 galip ayrılarak Coupe de France'da çeyrek finale yükseldi. Metz, daha sonra organizasyonun şampiyonu Lyon'a elendi. Pjanić, Metz formasıyla toplamda 38 maçta forma giyerken 5 gol kaydetti. Gösterdiği bu performansla birlikte, Ligue 1 Yılın Genç Oyuncuları ödülüne aday gösterildi ancak ödülü Hatem Ben Arfa kazandı. Pjanić, sezon boyunca etkili bir performans ortaya koymasına rağmen, Metz Ligue 2'ye düştü ve oyuncunun başka bir kulübe transfer olacağına dair spekülasyonlar yapıldı. İngiliz kulüpleri Arsenal ve Chelsea, İspanyol kulüpleri Barcelona ve Real Madrid, İtalyan kulüpleri Milan ve Inter ve Fransız kulübü Lyon'un oyuncuyu transfer etmek istediklerine dair haberler çıktı. Metz, oyuncu için sayısız teklif almasına rağmen, 6 Haziran 2008'de, Pjanić ve Metz, oyuncunun Olympique Lyonnais'a transferi için anlaşmaya vardılar. Pjanić beş yıllık bir sözleşmeyi kabul ederken, bonservis bedeli olarak €7.5 milyon ve gelecekteki teşvikler olarak fiyatlandırıldı. Yaşlanan Juninho'nun gelecekteki veliahdı olarak gösterilen Pjanić'e, ilk olarak 12 numaralı forma verildi, ancak sezon öncesi 18 numaraya geçti ve Lyon formasıyla ilk resmî maçına, Trophée des Champions'ta Bordeaux'a 2-1 mağlup oldukları karşılaşmayla birlikte çıktı. Ligde sezonun açılış maçında Toulouse'u 3-0 mağlup ettikleri karşılaşmada forma giyerken, bu onun Lyon formasıyla Ligue 1'deki ilk maçı oldu. Pjanić ilk sezonunda, Ekim 2008'de Sochaux'a karşı oynadığı maçta Stéphane Dalmat ile girdiği mücadelede fibulası kırıldı ve uzun süren bir sakatlık dönemi geçirdi. Başlangıçta sakatlığın bir ay süreceği ön görülmesine rağmen, iki ay sahalardan uzak kaldı. 3 Ocak 2009'da kulübünün Coupe de France'da US Concarneau ile karşı karşıya geldiği mücadelenin 66. dakikasında oyuna girerek uzun süren sakatlık döneminin ardından ilk kez forma giydi. Karşılaşmayı Lyon 6-0 kazandı. Pjanić 2009-10 sezonunda, selefi ve Lyon'un efsanesi olarak gösterilen Juninho'nun 8 numaralı formasını aldı. Lyon formasıyla ilk golünü, UEFA Şampiyonlar Ligi'nde Belçika kulübü Anderlecht ile oynanan play off maçında, serbest vuruştan attı. Lyon maçı 5-1'lik skorla kazandı. Birkaç gün sonra, Auxerre ile oynanan ve 3-0 Lyon galibiyetiyle biten karşılaşmada, kulüpteki ilk lig golünü attı. Pjanić, Şampiyonlar Ligi grup aşamasında oynanan ilk karşılaşmada, İtalyan ekibi Fiorentina'ya karşı attığı golle takımına galibiyeti getirdi. Kulübünün Macar kulübü Debreceni'ye karşı oynadığı ikinci grup maçında, serbest vuruşla bir gol atarken, iki golünde asistini yaptı ve Lyon maçı 4-0'lık skorla kazandı. Pjanić, 10 Mart 2010'da Real Madrid ile oynanan ve 1-1 eşitlikle sona eren UEFA Şampiyonlar Ligi birinci eleme turu ikinci maçında, takımına beraberliği getiren golü kaydetti. Bu skorla birlikte, Gerland Stadyumu'ndaki ilk maçta 1-0 galip gelen Lyon, organizasyonda çeyrek finale yükseldi. Pjanić, 2010-11 sezonundaki ilk üç maçta ilk on birde sahaya çıktı. Ancak, Yoann Gourcuff'un takıma katılmasıyla beraber yedek kulübesine çekildi ve ardından takımın sonraki yedi lig karşılaşmasında yedek oyuncu olarak maça başladı. Kendisi adına sezonun ilk golünü, 29 Eylül 2010'da, Hapoel Tel Aviv ile oynanan takımının 3-1 kazandığı UEFA Şampiyonlar Ligi maçında kaydetti. Pjanić'in yükselen formuyla birlikte, teknik direktör Claude Puel hem Gourcuff hem de Pjanić'i orta alanda oynatmayı denemeye başladı, ancak Şampiyonlar Ligi'nde Portekiz ekibi Benfica'ya karşı elde edilen 2-0'lık galibiyet ve ligde Rennes ile 1-1 berabere kaldıktan sonra bu taktik terk edildi. 31 Ağustos 2011'de Pjanić, €11 milyon bonservis bedeli karşılığında İtalyan kulübü Roma ile dört yıllık bir sözleşme imzaladı. Roma formasıyla ilk golünü Lecce'ye attı. Pjanić, 2012-13 sezonuna çoğunlukla yedek kulübesinde başladı. Roma derbisinde forma giydi ve attığı golle skora katkı sağladı. Bu maçtan sonra düzenli olarak ilk on birde oynamaya başladı. Torino karşısında elde edilen 2-0'lık galibiyette ve Copa Italia'daki Atalanta maçında bir gol daha attı. 2013-14 sezonunda, yeni Roma teknik direktörü Rudi García'nın yönetimi altında 4-3-3'ün ortasında oynayan oyuncu, takımının ligdeki ilk 10 maçını kazanarak Serie A rekorunu kırmasında kilit rol oynadı. Pjanić, 2013-14 sezonunda 6 gol atarken, birçok asist yaptı. 25 Nisan 2014'te Roma'nın Milan'a karşı 2-0'lık skorla kazandığı galibiyette, Sulley Muntari, Riccardo Montolivo ve Adil Rami'yi çalımlayarak ilk golü atan isim oldu. Pjanić, 11 Mayıs 2014 tarihinde, 30 Haziran 2018 tarihine kadar sürecek yeni bir sözleşme imzaladı. Temmuz ayında Denver'da düzenlenen bir dostluk turnuvasında, kendi yarı sahasından bir gol attı, ancak takımı Manchester United'a 3-2 mağlup olmaktan kurtulamadı. In the 2014-15 sezonunda, İtalyan futbolunda yükselen bir yıldız olarak kabul edildi, 5 kez gol attı ve 10 golün asistini yaptı. 2015-16 sezonunda Pjanić, 30 Ağustos'ta Juventus'a karşı bir gol attı. Şampiyonlar Ligi'nde de Bayer Leverkusen'e karşı birkaç gol attı ve dünyanın en iyi serbest vuruş kullanan oyuncularından birisi olarak kabul edilmeye başlandı. Ocak ayına kadar, 7 gol attı ve 5 asist yaptı. Kış transfer döneminde adı Barcelona ve Real Madrid kulüpleriyle anıldı. Sezon sonuna doğru, Pjanić'in Juventus'la görüştüğü ve Roma'dan ayrılmasının olası olduğu haberleri medyada çıktı. Sezonu ligde 10 ve diğer turnuvalarda dahil olduğunda toplamda 12 gol ile bitirirken, sezonu ardışık olarak ikinci kez; 12 asist ile "Serie A'da En Çok Asist Yapan Oyuncu" olarak (Juventus'tan Paul Pogba ile birlikte) tamamladı. Pjanić 13 Haziran 2016'da, €32 milyon bonservis bedeli karşılığında Juventus ile beş yıllık bir sözleşme imzaladı ve beş yıllık Roma kariyeri sona erdi. Yeni sezonda beş numaralı formayı aldı. 10 Eylül'de, takımının iç sahada 3-1 kazandığı Sassuolo karşılaşmasında, Juventus formasıyla ilk golünü attı. İlk sezonunda, takımı Coppa Italia ve Serie A'yı kazanırken, Şampiyonlar Ligi Finali'nde Real Madrid'e kaybederek sezonu üç kupayla tamamlama şansını kaçırdı. Pjanić'in, Juventus'taki ikinci sezonunda, siyah beyazlı ekip 2017 Supercoppa Italiana'da Lazio'ya karşı 2-3 mağlup oldu. Sezonun kendi adına ilk golünü 23 Eylül 2017'de Torino'ya karşı şehir derbisinde attı. Juventus maçı 4-0'lık skorla kazandı. 28 Şubat'ta, Atalanta ile oynanan karşılaşmada, Pjanić penaltıdan attığı golle Juventus'u 2018 Coppa Italia Finali'ne taşıdı. Juventus, 9 Mayıs 2018'de Milan ile oynanan final maçını 4-0 kazanırken, Pjanić gollerden birinin asistini yaptı. Pjanić, dört gün sonra, eski kulübü Roma'ya karşı sahada yer aldı ve Juventus bu maçla birlikte Serie A Şampiyonu oldu. Böylece kulübüyle üst üste ikinci kez Serie A şampiyonluğunu elde ederek double yapma başarısı gösterdi. 19 Mayıs'ta, iç sahada Hellas Verona ile oynanan sezonun son maçında, frikikten attığı gol ile ligde beşinci golünü kaydetti. Juventus maçı 2-1'lik skorla kazandı. Pjanić, Juventus'taki üçüncü sezonunda, kulübüyle beş yıllık yeni bir sözleşme imzaladı. Sezonun ilk golünü, 25 Ağustos 2018'de iç sahada Lazio'ya karşı 2-0'lık skorla galip geldikleri karşılaşmada kaydetti. 19 Eylül'de deplasmanda Valencia ile oynanan sezonun ilk UEFA Şampiyonlar Ligi maçında, penaltıdan attığı iki golle takımının maçı 2-0'lık skorla kazanmasını sağladı. 6 Ekim'de Udinese'ye karşı oynadığı maçta, 100'üncü kez Juventus formasını giydi. Pjanić, çocukluğunu Lüksemburg'da geçirdiği için, Millî takımda forma giymek için uygundu ve ülkenin genç millî takımında oynamaya başladı. Lüksemburg, ev sahibi olduğu için, Avrupa 17 Yaş Altı Futbol Şampiyonası'na doğrudan katıldı. Aynı yıl, Belçika ile oynanan ve 5-5 berabere sonuçlanan karşılaşmada 4 gol attı. Pjanić, millî takım statüsüne ilişkin kararını vermeden önce, Lüksemburg ve Bosna-Hersek'te forma giyme hakkına sahipti. Pjanić, Mayıs 2008'de Boşnak gazetesine verdiği röportajda, Bosna-Hersek'te oynamak istediğini söyledi. Daha sonra, Bosna-Hersek Futbol Federasyonu yetkililerinin dikkatini çekti ve Pjanić, ülkenin 21 yaş altı takımına çağrıldı. Bununla birlikte, Pjanić'in artık Bosna pasaportu olmadığından ve millî takımı değiştirmek için FIFA onayına ihtiyaç duyduğundan, a millî takıma davet edilmesine izin verilmedi. Sekiz aylık bir bekleyişin ardından, üç kişilik Bosna-Hersek Cumhurbaşkanlığı üyesi ile Željko Komšić'in katılımının ardından Pjanić, 2008'in başlarında Bosna pasaportu aldı. Bosna-Hersek formasıyla ilk maçına, 20 Ağustos 2008'de Bulgaristan'a 1-2'lik skorla mağlup oldukları karşılaşmada çıktı. 3 Mart 2010'da Saraybosna'da Bosna'nın Gana'ya karşı 2-1 galibiyetle sonuçlanan karşılaşmada, Bosna formasıyla ilk uluslararası golünü attı. Pjanić, Bosna-Hersek'in katıldığı ilk büyük turnuva olan 2014 FIFA Dünya Kupası için elemelerde takımının turnuvaya katılmasına katkı sağladı ve turnuvanın 23 kişilik oyuncu kadrosunda yer aldı. Turnuva grubundaki ilk maçta, Maracanã Stadyumu'nda Arjantin'e mağlup oldular. Pjanić, bu karşılaşmada sahada yer aldı. 25 Haziran'da, İran'a karşı oynanan son grup maçında, Pjanić gol attı ve Bosna-Hersek rakibini 3-1'lik skorla mağlup ederken, ilk kez FIFA Dünya Kupası'nda galibiyet elde etti. Roma ile geçirdiği süre boyunca ""il Piccolo Principe"" "("Küçük Prens")" lakaplı Pjanić, gençliğinde neslinin en umut verici genç orta saha oyuncularından biri olarak kabul edildi ve Don Balón'un 2010 yılında dünyanın en iyi 100 genç oyuncusu listesine dahil edildi; ancak, medyada zaman zaman soğukkanlılıktan yoksun olduğu düşünülüyordu. Juventus'ta teknik direktörü Massimiliano Allegri, 2016'da Pjanić'i potansiyel olarak dünya standartlarında bir orta saha oyuncusu olarak lanse etti ve daha sonra son derece yetenekli olmasına rağmen potansiyeline ulaşabilmesi için daha "odaklanmış ve sakin " olması gerektiğini de sözlerine ekledi; sonuç olarak, 2016-17 sezonunda kendisini Avrupa'nın en iyi orta saha oyuncularından biri olarak gördü. Pjanić, her ne kadar hızlı, atletik ya da fiziksel olarak güçlü olmasa da, "büyük teknik özelliklere sahip eski moda bir oyun kurucu" olarak tanımlandı. Yetenekli, yaratıcı, dinamik ve inatçı bir Orta saha oyuncusu olan Pjanić, taktik çok yönlülüğü, savunma bilinci ve çalışma azmi ile birkaç orta saha pozisyonunda görev yaptı. Genellikle merkez orta saha ya da defansif oyuncu kurucu olarak oynayan Pjanić, arada sırada forvet arkası orta saha oyuncusu ve hatta ikinci forvet olarak da görev aldı. Pjanić'in temel özellikleri, onu mükemmel bir asistçi yapan ve aynı zamanda takımın orta sahadaki oyun temposunu dikte etmesini ve takım arkadaşları için gol atma fırsatlarını yönetmesini sağlayan, pas alma, top sürme becerileri ve vizyonudur. Pjanić, duran topları kullanma becerisiyle de ön plana çıkmaktadır. Pjanić, 2015 yılında Lyon'dan eski takım arkadaşı ve dünyanın en iyi duran top kullanan oyuncularından birisi olan Juninho tarafından dünyanın en iyi serbest vuruş kullanan oyuncusu olarak tanımlandı. Pjanić'in erken öğrenme yeteneği, oyun kurma becerileri ve serbest vuruşlardan gol atama yeteneği, onun Lyon'da Juninho'ya potansiyel bir varis olarak gösterilmesini sağladı. Pjanić, Müslüman'dır. Uzun zamandır birlikte olduğu Josepha isminde sevgilisi ile Edin isimli bir oğlu vardır. Pjanić, ana dili olan Boşnakça ile birlikte, Lüksemburgca, Fransızca, İngilizce, Almanca ve İtalyanca dillerini de akıcı olarak konuşmaktadır. Pjanić, Saraybosna Üniversitesi'nde spor ve beden eğitimi bölümünü bitirmiştir. Pjanić, 2017-18 sezonu boyunca, "" adlı Netflix televizyon belgeselinde yer aldı. Juventus Bireysel Ödüller Performans Google Chrome Google Chrome, Google tarafından geliştirilen ücretsiz bir web tarayıcısıdır. Eylül 2008'de Microsoft Windows sürümü yayımlanmış; daha sonra Linux, macOS, iOS ve Android sürümleri de geliştirilmiştir. Google, Chrome'un kaynak kodlarının büyük kısmını Chromium adlı açık kaynak projesi kapsamında paylaşır. Dahili Adobe Flash Player gibi bazı bileşenlerin kaynak kodları paylaşılmaz. Chrome'un 27. sürümüne dek WebKit layout motoru kullanılıyordu, ancak 28. sürümden itibaren iOS dışındaki tüm platformlarda WebKit motorunun bir çatallaması olan Blink motoruna geçilmiştir. StatCounter istatistiklerine göre 2017’nin ikinci çeyreğinde Google Chrome'un masaüstü tarayıcı pazarındaki payının %63 olduğu tahmin edilmektedir. Aynı tahminlere göre tüm platformların toplamındaki pazar payı %54, akıllı telefonlardaki pazar payı %54'tür. Google Chrome'un başarısı nedeniyle Google, "Chrome" markasını Chromecast, Chromebook, Chromebit, Chromebox ve Chromebase gibi farklı ürünlerde de kullanmaktadır. Google'ın CEO'su Eric Schmidt Google Chrome'un çıkışından 6 yıl önce bağımsız bir tarayıcı yapma fikrine karşıydı. Google'ın küçük bir şirket olduğunu düşünüyor ve bu fikrin şirketi zedelemesini istemiyordu. Ancak şirket kurucuları Sergey Brin ve Larry Page birkaç Mozilla Firefox geliştiricisini işe alarak beta sürümünün oluşmasını sağladılar. Orijinal duyuru tarihi 3 Eylül 2008 olan bu yeni tarayıcının özelliklerini ve nedenini açıklayan, Scott McCloud tarafından oluşturulan karikatür gazetecilere ve bloglara gönderilmiştir. Avrupa için hazırlanan kopyalar Philipp Lenssen'nin Google Blogoscoped'da yer almıştır 38 sayfalık karikatür 1 Eylül 2008 tarihinden itibaren sayfalarında yer almaktadır. Hemen ardında Google, Google Books adıyla karikatürleri kendi sitesinde yayınlamaya başladı. Ve resmi blogunda erken duyuru açıklamasıyla birlikte bundan bahsetti. Microsoft Windows için Beta sürüm 2 Eylül 2008'de, 43 dilde kullanıma sunuldu. Google, diğer işletim sistemleri için de uygulamanın kısa zamanda tamamlanacağını ifade etmektedir. 3 Eylül'de, Slashdot haberlerinde; beta sürümdeki hizmet koşulları metninde yer alan bir pasaja dikkat çekildi. Buna göre hizmet koşulları kabul edildiğinde, Google'ye bütün içerikleri Chrome aracılığıyla elde edebileceği bir lisans sağlanmış oluyordu. Söz konusu metin genel Google hizmet koşullarından alınmıştı. "The Register" metni "Özlük haklarınız yanacak." şeklinde özetledi. Aynı gün, Google kullanılan metnin diğer Google ürünlerinden alındığını belirterek eleştirileri yanıtladı ve söz konusu pasajı hizmet koşullarından kaldırdı. Google ayrıca bu değişikliğin daha önce Google Chrome kullanmaya başlayanlar içinde geçerli olduğunu ekledi. Google Chrome'un ilk sürümü Acid1 ve Acid2 testlerinden geçmiştir fakat Acid3 testi uygulanmamıştır; Ne var ki, aldığı puan 78/100, Internet Explorer 7 ve Firefox 3'ten daha yüksektir. Ayrıca Acid3 testini birkaç defa tekrarlandığında 76-79/100 arası farklı sonuçlar veren ilk tarayıcıdır. Android sistemi için piyasaya sürülen Google Chrome'un bir sürümüdür. İlk kez 27 Haziran 2012'de piyasaya sürüldü. Öncelikli tasarlanma amaçları, varolan görüntüleyiciler arasında güvenliği geliştirmek, hız ve kararlılığı sağlamak. Bunlarla birlikte geniş bir kullanıcı arayüzü değişimi yapılmıştır. Chrome, Google ve Netscape gibi diğer üçüncü parti yazılımlardan oluşan 26 farklı kod kütüphanesinden oluşturulmuştur. Chrome periyodik olarak iki adet karalisteyi (phishing ve malware) güncellemektedir. Ve kullanıcılar zararlı siteleri ziyaret etmeyi denediklerinde onları uyarır. Bu hizmet diğer kullanıcılar tarafından, "Google Safe Browsing API" adıyla anılan kamuya açık alan vasıtasıyla kullanılabilmektedir. Bu listelerin oluşturulma sürecinde Google ayrıca, zararlı yazılım uygulamaları bulunduran site sahiplerinin listesini bildirmektedir. Chrome'daki her sekmenin bir oyun alanıyla ("sandbox") sınırlanmış kendine ait bir süreci vardır; böylece "kötü niyetli yazılımların kendini yüklemesinin" ve "bir sekmede olanların diğer sekmeyi etkilemesinin" önüne geçilmiş olur. En düşük yetki ilkesi gereğince, süreçlerin dosya yazma ve hassas bölgelerden (ör. belgeler, masaüstü) okuma hakları elinden alınmıştır —Windows Vista üzerinde Internet Explorer 7 tarafından kullanılan "Güvenli Kip"te olduğu gibi. "Sandbox Takımı" "mevcut olan bu süreç sınırlandırmasını alıp bir hapishaneye çevirdiklerini" söylüyor. Örneğin, bir sekmede çalışan kötü niyetli bir yazılım kredi kartı numaralarını sezemez, fare ile etkileşime geçemez, "Windows'a açılışta bir programı çalıştırmasını" söyleyemez ve sekme kapatılır kapatılmaz sonlandırılır. Bu, iki katmanlı ("kullanıcı" ve "oyun alanı") güvenliğin olduğu ve "oyun alanı"nın yalnızca "kullanıcı" tarafından başlatılan isteklere cevap verebildiği basit bir bilgisayar güvenlik modelini şart koşar. Adobe Flash Player gibi eklentiler sekmelerden farklı olarak yapılanmıştır, kendi oyun alanlarına ("sandbox") sahip değildirler. Eklentiler genellikle tarayıcının genel seviyesinin üzerinde bir güvenliğe ihtiyaç duyar. Eklentiler saldırıların etkilerini azaltmak için, belli bir iletişim içerisinde sekme dahilinde düşük öncelikli ayrı işlemler olarak çalışırlar. Fakat eklentilerin en düşük öncelik prensibine uygulayabilmesi için bu yazılım mimarisi içinde çalışabilecek şekilde düzenlenmesi gerekir.. Chrome "Netscape Plugin Application Programming Interface" 'i (NPAPI) desteklemekte, ancak gömülü ActiveX kontrollerini desteklememektedir. Java 6.10 uygulamalarını desteklemektedir. Chrome; özel tarama özelliği olan "Incognito" mod desteği sağlamaktadır. Bu özellik tarayıcının herhangi bir tarih tarama bilgisi cookies depolamaksızın web sitelerini ziyaret etmesini sağlar. Bu özel tarama özelliği Apple Safari ve Internet Explorer 8'in son beta versiyonundaki ile benzerdir. Kullanıcı arayüzü temel olarak geri, ileri, yenile, yer imi, git ve iptal opsiyonlarını içerir. Bu opsiyonlar Safari ile benzerdir. Ayarların lokasyonu ise Internet Explorer 7/8 ile benzeşmektedir. Minimize, maksimize ve pencereyi kapatma butonlarında ise Windows Vista temel alınmıştır. Pencere en geniş olarak açılmadan, askı çubuğu unvan çubuğu standart pencerelerin altında doğrudan görünür. Tam ekrana alındığında, başlık çubuğu yok olur ve sekme çubuğu yerine ekranın en üst kısmı gösterilir. Internet Explorer ya da Firefox gibi tam ekran modunda işletim sistemi arayüzünü tamamen saklayan tarayıcıların aksine, Chrome sadece normal bir Windows uygulaması gibi tam ekrana alınabilir. Ek olarak, Windows görev yöneticisi, sistem tepsisi ve başlangıç menüsü bağlantıları "her zaman gizle" ayarına rağmen hala yer alır. Tab sekmeleri Chrome kullanıcı arayüzünün öncelikli bileşenidir ve pencerenin altında kontrol edilmektense, üstüne yerleştirilmiştir (Opera gibi). Bu ayrıntı, varolan windows tabanlı ve tab uygulaması içeren pek çok görüntüleyiciye zıttır. Sekmeler şeffaf biçimde pencerenin istenilen yerine, sürükleme yoluyla trasfer edilebilmektedir. Her sekmenin, omnibox (URL box) dahil kendine ait kontrolü bulunmaktadır. Varsayılan olarak, diğer browserlarda olan ve ekranın altında yer alan durum çubuğunun (status bar) aksine, durum çubuğu görüntülenmemektedir. Fakat, kursör bağlantının üzerine geldiğinde, bağlantının adresi ekranın sol alt köşesinde görüntülenir. The Daily Telegraph'dan Matthew Moore, programı ilk inceleyenlerden biri olarak şu değerlendirmeyi yapmıştır: "Google Chrome göz alıcı, hızlı ve etkileyici yeni özelliklere sahip fakat henüz Microsoft'u tehdit eden bir rakip değil." Microsoft'dan yapılan açıklama: "Chrome tarafından gelen tehdit önemsenmemektedir" ve "pek çok insanın Internet Explorer 8'i kabulleneceklerini tahmin etmekteyiz." Opera Software: "Chrome, en büyük uygulama platformu olarak Web'i güçlendirecektir." Mozilla ise Chrome'un web tarayıcı pazarına girmesinin sürpriz olmadığını ve Chrome'un Firefox'un rakibi olma gibi bir hedefi olmadığını belirtmektedir. Dahası bu durumun Google'ın, Firefox'u finanse etmesinde etkili olmaması gerektiğini söylemektedir. Kullanıcılar, Chrome içinde veri toplaması konusunda (privacy) seslerini yükseltmektedir. Omnibar's auto-suggest özelliği, girilen anahtar sözcükleri Google'a veri olarak göndermektedir. Google yaptığı açıklamada, gönderilen verilerin yaklaşık %2'nin bilgisayarın IP adresleriyle birlikte depolandığını açıklamıştır. Google ayrıca, kullanıcıların auto-suggest özelliğini kapatmayı ya da kimlik saklamayı (Incognito) tercih edebileceklerini ifade etmektedir. Çoklu güvenlik uzmanları, otomatik dosya indirme özelliğinin, Google Chrome ile varsayılan olarak ayarlanmış biçimde gelmesini eleştirmektedir. Bu durumun saldırganlar tarafından kötü amaçlı yazılım yüklemede kolayca kullanılabileceğini tartışmaktalar. 1928 Ä°talya Bisiklet Turu 16ncı İtalya Bisiklet Turu 1928 yılı 12 Mayıs-3 Haziran tarihlerinde toplam 3.044 km mesafe üzerinden 12 etap içeren tur, Alfredo Binda tarafından kazanıldı. 298 bisikletçinin start aldığı yarışı, 126 bisikletçi tamamladı; yarış çok sayıda büyük yarışçılarla şekillenmişti. 1929 Ä°talya Bisiklet Turu 17nci İtalya Bisiklet Turu 1929 yılı 19 Mayıs-9 Haziran tarihlerinde toplam 2.920 km mesafe üzerinden 14 etap içeren tur, Alfredo Binda tarafından kazanıldı. 166 bisikletçinin start aldığı yarışı, 99 bisikletçi tamamladı. Roma'dan başlayan tur ilk defa Calabria'ya giriyordu. 1958 Ä°spanya Bisiklet Turu 13'ncü İspanya Bisiklet Turu (Tour of Spain), 1958 yılı 30 Nisan-15 Mayıs tarihlerinde yapılan uzun mesafeli bisiklet yarışı olup üç büyük turdan biridir. Toplam 3.250 km mesafe üzerinden 16 etap içeren tur, Jean Stablinski tarafından kazanıldı. Salvador Botella puan sınıflandırmasını ve Federico Bahamontes de dağlar sınıflandırmasını kazandılar. Empanada Empanada, İspanya, Orta Amerika (Meksika), Filipinler ve başta Şili, Arjantin, Paraguay, Uruguay, Peru, Bolivya, Kolombiya, Ekvador ve Venezuela olmak üzere Güney Amerika'da içi doldurularak yapılan ve yenen bir börektir. Bolivya'da Empanada'ya Salteña denir ki adını, kökeninin geldiği yer olarak tahmin edilen Arjantin şehri Salta'dan alır. İspanyol empanadasının kökeni aslen Galiçya'dan gelir ve bugün ülke çapında ünlüdür. Genelde geleneksel fırınlarda satılırlar. Hamur olarak mayalı bir hamur kullanılır. Dolgu malzemesi; temel olarak paprika biber, domates ve soğan ile ilaveten hazırlığa göre ton balığı, mürekkep balığı ya da ahtapot gibi deniz mahsülleri, diğer balık türleri ya da kıymadan oluşur ve normalinde acılı baharat kullanılmaz. Galiçya'da deniz mahsülleri dolgulu empanadalar çok sevilmesine karşın İspanya'da en çok ton balıklı empanadalara rastlanır. İspanyol empanadası ya çapı yaklaşık 30 cm olan daire şeklinde olur ya da tüm tepsiyi kapsar. Empanadanın kökeni Camino de Santiago hacıları tarafından bahsi edildikleri 10. yüzyıldan 13. yüzyıla kadar geriye takip edilebilir. En eski belgelerden biri, bir empanada tasvrini içeren Santiago de Compostela Katedrali'nin 12. yüzyıla ait "Pórtico de la Gloria" 'sının bir kabartmasıdır. Bir diğeri ise hemen yanında bulunan "Palacio de Gelmírez" 'de görülür. (bakınız: Galeria fotografica) Galiçya'da empanadanın daha küçük, yarımay şeklinde versiyonları da bulunur ki bunlar orada "Empanadillas" olarak adlandırılır. Arjantin'de empanadalar genelde 10 cm civarında ve yarımay şeklindedir. Sığır eti doldurulmuş ("empanada de carne"), tavuk eti doldurulmuş ("empanada de pollo"), jambon ve peynir doldurulmuş (empanada de jamón y queso) ve diğer malzemelerle doldurulmuş (ton balığı, soğan, ıspanak, vb.) empanada türleri mevcuttur. "Empanadas de carne" 'nin iki versiyonu vardır: acı ve normal. En başta Córdoba eyaleti'nde sevilen "Empanadas Árabes" kendine özgü üçgen şeklinde olup, kıyma, soğan ve limonsuyu ile doldurulur. Empanadaların malzeme ve tarifleri eyaletlere göre değişkenlikler gösterir. Empanadalar fırında pişirilirler (empanadas de horno). Ancak kızartılan empanadalar da mevcuttur (empanadas fritas). Bu sonuncusu "Pastel" olarak da bilinir. Her yıl Eylül ayında, Tucumán Eyaleti'nin Famaillá kentinde en iyi empanada pişiricilerinin taltif edildiği milli empanada festivali düzenlenir. Peru'da empanadalar sığır eti ("empanada de carne"), tavuk eti ("empanada de pollo"), peynir ("empanada queso") ve diğer malzemelerle (ton balığı, soğan, ıspanak, v.b.) doldurulur. "Empanadas de carne" en çok satan empanada türüdür. Arjantin'de olduğu gibi Şili'de de empanadalar genelde 10 cm uzunluğunda ya da biraz daha büyük olur ve yarımay şeklindedir. Geleneksel çeşidi, kıyma et (en ideali, doğranmış küçük et parçaları), bir parça pişmiş yumurta, kuru üzüm ve zeytin ile doldurulmuş olan "Empanada de pino" 'dur. Ayrıca deniz mahsülleri doldurmalı "empanada de marisco" ya da peynirli "empanada de queso" türleride mevcuttur. "Empanada chilena" tanımlaması kökleşmiş bir tabirdir. Yukarıda tarifi yapıldığı gibi et doldurmalı fırında yapılan "Empanadas de Horno" türü genelde üçgen olduğu gibi benzer hamurdam yapılan "Empanada Frita" yağda kızartılır; bu tür küçük ve genelde yarımay şeklindedir. Meksika'da empenadalar tatlı (ananas, çilek v.b.) ya da tuzlu (tavuk, sığır, v.b.) malzemelerle doldurularak servis edilir. 4 Ocak tarihinde Villa de Álvarez ve çevresinde "Día de la Empanada" yani empenada günü kutlanır ki bugünde empenadalar için bir vaftiz baba (padrino de la empanada) aranır. Villa de Álvarez şehir merkezinde, halk festivalinin yapıldığı empenada fuarı bulunur. Filipinler empanadaları genel olarak sığır kıyması, doğranmış soğan ve kuru üzümden olaşan soya sosu baharatlı bir dolgu malzemesi içerir. Hamuru buğday unundandır. Puerto Rico empanadalar "pastelillos" olarak adlandırılırlar. Un, su ve tuzla yapılan hamurun yağda kızartılması ile yapılırlar. Sığır kıyması, tavuk, guava, peynir ya da peynir ve guava ile doldurulurlar. Komşu ülke Dominik Cumhuriyeti'nde de yöntem aynıdır. Çift Anadal Programı Son dönemlerde birçok üniversite de uygulanmaya başlanılan %50 si ortak ders içeren 2 farklı dalda eğitim mezunu olabilmeye olanak sağlayan YÖK onaylı sistem. Otomat (tablo) Otomat (1927) Edward Hopper'ın otomatlardan yiyecek ve içecek alınan bir kafeteryada yalnız başına oturmuş, kahvesini içen bir kadını resmettiği tablosu. Resimde, tavanda yan yana asılmış, birbirinin eşi olan lambalar gecenin karanlığının siyahlaştırdığı pencereden yansır. Hopper'ın çoğu eserinde olduğu gibi Otomat'ta da kadının hangi şartlar altında orada oturduğu ve ruh hali belirsizdir. Bir yoruma göre kadının iyi giyimli ve özenli makyajlı olması, onun dış görünüşün önemli olduğu bir işe sahip olduğunun işaretidir. Bu durumda orada oturuyor olmasının sebebi işten çıkmış olması ya da işe gidiyor olmasıdır. Kadın, bir sosyal etkinliğe katılmak üzere yolda da olabilir. Sadece bir eldivenini çıkartmış olması, dikkatinin dağınık olduğu ya da çok acelesi olduğu ve sadece kısa bir süre için kafeteryaya uğrayabildiği ya da basitçe dışarıdan yeni geldiği ve henüz ısınamadığı manasına gelebilir. Kadının kıyafetlerine bakıldığında mevsimin sonbahar yahut kış olduğu söylenebilir. Fakat günün hangi vakti olduğu, yılın o mevsimlerinde günler çok kısa olduğu için kestirilemez. Örneğin, günbatımınından hemen sonra, akşamın ilk saatlerinde bir arkadaşı ile randevusu olduğu için kafeteryada oturan bir kadının resmedilmiş olması olasıdır. Aynı kadın, gecenin geç bir saatinde işlerini yeni bitirerek, mesaiden çıkmış bir çalışan da olabilir. Bir başka olasılık ise, resimde, sabahın çok erken saatlerinde işe gitmek için yola çıkmış bir çalışanın görüldüğüdür. Saat ne olursa olsun, restoran geniş ve boş görünmektedir. Ayrıca sokakta bir hareket olduğuna dair hiçbir işaret yoktur. Bütün bu şartlar resme bakana bir yalnızlık duygusu verir. Tablo, sosyolojide kent toplum bilimi kavramıyla ilişkilendirilir. Bir eleştirmen resimle ilgili şöyle bir tespit yaptı: Hopper'ın işlediği melankolik konuların çoğundaki tipik poz bu resimde de vardır. Kadının gözleri aşağı bakar ve düşünceleri içe dönüktür. Bir diğer eleştirmen ise resimdeki kadını, sanki dünyada tutunabileceği son şey oymuş gibi gözünü kahve fincanını dikerek düşüncelere dalmış biri olarak tanımladı. 1995 yılında Time dergisi Otomat'ı 20. yüzyıldaki stres ve depresyonu konu ettiği sayısına kapak yaptı. Resimde kadının pozu Edgar Degas'nın "L'Absinthe" isimli çalışmasını anımsatır. Fakat Degas'nın tablosunun konusu olan kadın içe dönük olmaktan çok dağılmış gibi görünür. O döneme göre bir gelişme sayılabilecek özellik ise Hopper'ın kadının bacaklarını parlak bir şekilde boyayarak, kadını arzunun nesnesine dönüştürmesidir. Bu özellik ayrıca, izleyiciyi bir röntgenciye dönüştürür. Bugünün standartlarında düşünülürse, bu yorum biraz abartılı bulunabilir fakat 1927'de kamusal bir alanda kadının bacaklarının görülmesi hala bir roman fenomeniydi. Tablonun, sağ alt köşesinde görülen sandalye sebebiyle, izleyicinin yakın bir masada oturduğu söylenebilir. Kadına göre kendisini avantajlı bir noktadan izleyen bir yabancının varlığı davetsiz bakışlar sebebiyle rahatsız edicidir. Hopper tıpkı Otomat'ta olduğu gibi başka çalışmalarında da en parlak ışığı resmin konusu olan kadının bacaklarına yerleştirerek ilgiyi bacaklara yöneltti. "Compartment C, Car 293" (1938) ve "Hotel Lobby" (1943) isimli eserleri bu konudaki örneklerdir. 1931'deki çalışması "Berber Dükkanı"'ndaki kadın, Otomat'taki kadınla benzer bir poz verdi. Ayrıca, izleyici kadını yine tıpkı Otomat'taki gibi bir masa sebebiyle iki parça olarak görüyordu. Fakat, Otomat'takinin aksine, bu resimde kadın öğle vakti, çok aydınlık ve kalabalık bir yere yerleştirildiği için, içine kapanık ya da saldırıya açık izlenimi uyandırmaz. Bu da izleyicide, gizlice ve zorla izliyormuş hissini yok eder. Hopper'ın resimlerinde çoğunlukla, bir ana odaklanan ya da bir karakter, fikir, durum hakkında keskin bir etki bırakan görüntüleri konu eder. Bu yüzden resmin izleyicisi, konuyu genellikle bir pencerenin arkasında ya da bir pencerenin dışında görebilir. Mesela, "Railroad Sunset" (1929), "Nighthawks" (1942) ve "Office in a Small City" (1953) gibi eserlerinde, görüntü camın arkasında kalır. Hopper, eğer görüntüyü gizlemek isterse, pencereyi izleyenin resme baktığı noktayla dik bir açı oluşturacak şekilde resme yerleştirir. Bu konuda, ressamın uyguladığı bir diğer yöntem ise görüntüyü perdeyle kapamaktır. Ressamın uygulamayı sevdiği bir başka teknik ise (örnek için "Conference at Night"'a (1949) bakılabilir), güneş ya da görünmeyen bir sokak lambasının kaynak olduğu parlak ışığı, resmin anlattığı mekana, dışarıdan vuracak şekilde kullanmaktır. Otomat'ta ise pencere resme hakim bir konumdadır ve kafeteryanın dışındaki dünya hakkında fikir edinmeyi engeller. Bilinen tek şey, gece olduğudur. Dışarının tamamen karanlık olması, resmi, Hopper'ın diğer çalışmalarından ve gerçekçilikten uzaklaştırır. Çünkü New York'ta sokaklar, geceleri, arabaların ve sokak lambalarının ışıkları sebebiyle ışıl ışıldır. Dışarıdan tamamen ayrık olmak ve mekanın boşluğu resmin dramatikliğini de arttırır ve ilgiyi kadının üzerinde yoğunlaştırır. Kadının arkasındaki pencerenin odaklaştırıcı etkisi, tabloyu ressamın bir başka çalışması olan "Sunlight in a Cafeteria" (1958) ile karşılaştırınca daha iyi anlaşılır. Bu resimde, bir kadın ve bir erkek boş bir kafeteryada farklı masalarda oturmaktadırlar ve resmin esas konusu gene kadındır. Fakat bu tabloda, kafeteryanın dışındaki sokağın iyi aydınlatılmış ve mekandaki camlardan görünebiliyor olması adamın dikkatini karşısındaki kadına vermesini engeller. Böylece adam ve kadın aynı sahnede olmalarına rağmen izleyicide değillermiş izlenimi uyanır. Otomat (anlam ayrımı) Otomat ÅŸu anlamlara gelebilir: Lopnur İlçesi Lopnur İlçesi (Uygurca: لوپنۇر ناھىيىسى, "Lopnur Nahiyisi", Çince: 尉犁县/尉犁縣; Pinyin: "Yùlí Xiàn"), Çin'in Sincan Uygur Özerk Bölgesi'de güneydoğusunda, Bayangolin Moğol Özerk İli'inde bir ilçedir. Lopnur Nahiyesi, iki kasaba (镇 "zhèn"), yedi kırsal belde (乡 "xiāng") ve beş özel kırsal belde (虚拟乡) gibi yerleşim birimlerinden oluşur. Diğer verilen isimler: Ha-la-k'u-mu-hsin-ch'eng, Ha-la-k'u-mu, Yu-li-hsien, Konche, Yü-li-hsien, Qaraqum, Wei-li, Kara-kum, Sinping, Hsin-p'ing, K'ung-ch'i, Lopnur, Wei-li-hsien, Kara-kum Yangi-shahr ve Yangi-shar. 1971 yılından sonra Lop Nor Gölü ve kaynak nehirlerinden olan Konçe Derya (Çince: 孔雀河; Pinyin: Kǒngquè Hé) ve Kum Derya (eski adı Quruk Darja) diğer küçük dereler tamamen kurumuştur. Lopnur ağzı konuşanların sayısı, Uygurların nüfusunun %0,4'üne ulaşmasına rağmen, Lopnur bölgesinin özel coğrafi konumu ve özel tarih koşullarından dolayı, bu ağızda çok sayıda eski dil ögeleri korunmuştur. Lopnur ağzı bir "boy dili" olarak, Çağdaş Uygurcaya bağlıdır. Doğu Türkistan'da Uygur Lopnur ağzı aşağıdaki şekilde gruplara ayrılır; Ã‡imkent Çimkent ya da Şimkent (Kazakça: "Шымкент", "Şımkent"), eski adıyla Çernyayev (Kazakça: "Черняев"); Kazakistandaki çok nüfuslu bölgelerden olup Kazakistan'ın Güney Kazakistan Eyaleti'nin merkezidir. Çimkent 661.200 nüfusuyla (1 Temmuz 2008) Kazakistan'da Almatı ve Nur-Sultan'dan sonra en büyük 3. kenttir ve ülkenin önemli metropollerindendir. Türkistan-Sibirya Demiryolu kavşağında bulunan kentte ayrıca Şimkent Uluslararası Havaalanı da bulunmaktadır. Şimkent Almatı'nın 690 km batısında ve Taşkent'in 120 km kuzeyinde bulunur. Şimkent 12. yüzyılda İpek Yolu üzerindeki Sayram kentinin 10 km doğusunda kurulmuştur. Şimkent önce Hokand Hanlığı'na bağlı bir bölge iken 1810'da Buhara Hanlığı'na 1864'te de Rus İmparatorluğu'na bağlı bir il oldu. 1914'te Çernyayev olarak adlandırılmıştır.1924'te ise Çimkent adını almış ve o tarihten itibaren bu adı kullanmaktadır. Çimkent adı iki sözcükten türemiştir. Çim (yerde yeşeren otlar) ve kent (şehir merkezi) ten türemiştir. Kazakça ve Özbekçe'deki şive farklılığından dolayı kent Çimkent ve Şimkent olarak da adlandırılır. Diğerler : 7.4%(Koreli, Ukraynalı) Eskiden 1930'lara kadar çinko, karakul koyunu, at, tekstil ve eczacılıkta liderliği vardı. Kentte orta ölçekli rafineriler var. PetroKazakistan Şimkent Rafinerisi'ne sahiptir. FK Ordobasi - Premyer-Liga TÃ¼rkistan-Sibirya Demiryolu Türkistan-Sibirya Demiryolu ( / "Turkestano-Sibirskaya magistral"; kısaca Турксиб / "Turksib"), Orta Asya ile Sibirya'yı birbirine bağlayan demiryolu ağıdır. Özbekistan, Kırgızistan, Kazakistan ve Rusya olmak üzere toplamda 4 ülkeden geçmektedir. Demiryolu Sovyetler Birliği döneminde 1926-1931 yıllarında tamamlanmıştır. Demiryolu ağı Özbekistan'ın başkenti Taşkent'e bağlı Aris'ten başlar ve Çimkent, Taraz, Bişkek (bir mahmuzda) ve sonrasında Kazakistan'ın en büyük şehri Almatı'dan geçer. Demiryolu ağı Almatı'ya kadar genel olarak kuzeydoğu yönünde giderken buradan sonra kuzeybatı yönüne çevrilir. Almatı'dan sonra Aktogay ve Semey'e gider. Semey'den itibaren Rusya sınırlarında devam eder. Rusya içinde Barnaul'la devam eder ve Novosibirsk'te son bulur. State of the World State of the World, Ünlü R&B şarkıcısı Janet Jackson'ın 1989 çıkışlı Rhythm Nation 1814 albümünden çıkan sekizinci ve son teklidir. Şarkıya video çekilmemiştir ancak uzun süre radyolarda yerini almıştır. Şarkı genel olarak günümüz insanının sorunlarına değinmektedir. Şarkı Güney Afrika'da zirveye ulaşmıştır. Landes Landes [], Fransa'nın illerinden birisidir. İl, "Dax" olmak üzere tek yerleşime ayrılmıştır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 65. en kalabalık yöresidir. İl, Fransa'nın batı kuşağında, Biskay Körfezi kıyısında yer almaktadır. İlde tarım gelişmiştir. İlin çevresi Gironde, Lot-et-Garonne, Gers ve Pyrénées-Atlantiques illeriyle çevrilidir. Nobel Ödüllü roman yazarı François Mauriac, romanlarını burada yazmıştır. Hoşut İlçesi Hoşut İlçesi (Uygurca: خوشۇت ناھىيىسى, "Hoşut Nahiyisi", "Xoshut Nahiyisi", Çince: 和硕县/和碩縣; Pinyin: "Héshuò Xiàn"), Çin'in Sincan Uygur Özerk Bölgesinde, Bayangolin Moğol Özerk İli'inde bir ilçedir. Batısında Hoçing İlçesi ve Bağraş İlçesi, kuzeyinde Urumçi şehri, doğusunda Toksun İlçesi ve güneyinde Lopnur İlçesi ile sınırdır. Hoşut Nahiyesi, bir kasaba (镇 "zhèn"), dört kırsal belde (乡 "xiāng"), bir (Hui) etnik belde (民族乡 "mínzúxiāng") ve beş özel kırsal belde gibi yerleşim birimlerinden oluşur. İlçenin ana merkezi Tewulike (特吾里克 "Téwúlǐkè") kasabasıdır. DiÄŸer verilen isimler: T'a-wei-ka, Chimshuikhosa, Ch'ing-shui-ho-jih-ma, Ch'ing-shui-ho-i, Tavilgha, Ho-shih-ch'eng, Ch'ing-shui-ho-tzu, Tawilga, Khoshud, Tavylga, Ho-shuo, T'a-mo-chia, Tawilgha, Ho-shih, Chinshuykhoza, Ch'ing-shui-ho ve Ta-wei-kou. Loir-et-Cher Loir-et-Cher [], Fransa'nın illerinden birisidir. İl, "Romorantin-Lanthenay" ve "Vendôme" olmak üzere 2 yerleşime ayrılmıştır. Her yerleşimin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 69. en kalabalık yöresidir. İl, Fransa'nın orta kuşağında yer almaktadır. İlde tarım ve turizm gelişmiştir. İlin çevresi Eure-et-Loir, Loiret, Cher, Indre, Indre-et-Loire ve Sarthe illeriyle çevrilidir. İlde yaşayan insanlar "Loir-et-Chériens" olarak adlandırılmaktadır. İldeki turizmde etkili başlıca turistik kaleler şu şekildedir: Mushroomhead Mushroomhead, Cleveland, Ohio, ABD'de kurulmuş bir müzik grubudur. Grup özellikle yaptığı heavy metal, electro-industrial ve alternatif sentezleriyle bilinmektedir. Grup, 1993 yılında kurulmuştur. Grup, kendi isimleri ve kendi çehreleri yerine, kendi lakapları ve maskelerini kullanmaktadır. Ancak grubun tarzı her dönemde değişkenlik göstermektedir. Loire Loire [], Fransa'nın illerinden birisidir. İl, "Montbrison" ve "Roanne" olmak üzere 2 yerleşime ayrılmıştır. Her yerleşimin farklı özellikleri bulunmaktadır. İl, 1793'te tarihinde Rhône-et-Loire ilinden ayrılmıştır. Bölge Fransa'nın 27. en kalabalık yöresidir. İl, Fransa'nın orta kuşağında yer almaktadır. İlde tarım ve turizm gelişmiştir. İlin çevresi Rhône, Isère, Ardèche, Haute-Loire, Puy-de-Dôme, Allier ve Saône-et-Loire illeriyle çevrilidir. İlin tarihteki yönetim merkezleri aşağıdaki gibidir: Lynn Chen Lynn Chen () (d. 24 Aralık 1976, New York) Amerikalı oyuncu ve müzisyen. New York'ta 24 Aralık 1976'da dünyaya gelen Lynn Chen, Cresskill - New Jersey'de yetişmiştir. Wesleyan Üniversitesi'nde müzik ve kadın çalışmaları dallarında eğitim almıştır. Nisan 2003'ten beri Abe Forman-Greenwald ile evlidir. Beş yaşından beri piyano çalmaktadır. YPOK2 isimli bir müzik grubunun lideridir. Oyunculuk kariyerine 2001 yılında başlamıştır. Şu (şehir) Şu (Kazakça: Шу, "Şu"; Rusça: Чу, "Çu"), Kazakistan'ın Zambil Eyaleti'nde şehir. Şehir, kıyısında bulunduğu Şu Irmağı'ndan adını almaktadır. Eyaletin aynı isimli Şu ilçesinde bulunan şehrin 2013 yılı resmi nüfusu 35.000'dir. Şu Güney Kazakistan ve Kuzey Kırgızistan arasında önemli bir nakil bölgesidir. Çerçen İlçesi Çerçen İlçesi, (Uygurca: چەرچەن , "Çerçen Nahiyisi"; Çince: 且末县; Pinyin: "Qiěmò Xiàn"), Çin Sincan Uygur Özerk Bölgesinin güneyinde, Bayangolin Moğol Özerk İli'inde bir ilçedir. Çerçen Nahiyesi, Tarım Havzası'nın güney doğusunda, Kurum ve Altun Dağlarının kuzey kenarlarında, batısında Niya İlçesi, kuzeybatısında Şayar İlçesi, kuzeyinde Lopnur İlçesi, doğusunda Çakılık İlçesi ve güneyinde eski Tibet günümüz Tibet Özerk Bölgesi ile sınırdır. İlçenin ana merkezi Çerçen (且末鎮; "Qiěmò zhèn"), Niya İlçesi ile Miran (Çince: 米兰遗址, "Mǐlán yízhǐ") bir antik vaha şehri arasında İpek Yolu'nun Taklamakan güney güzergâhı üzerinde yer alan tarihi bir vaha kasabadır. Kâşgarlı Mahmud, Türk Dili'nin en eski ve değerli sözlüklerinden Divân-ı Lügati't-Türk'te; "جرجان Çurçan" "Çin yolu üzerinde, müslüman sınırlarından biri."" şeklinde tanımladığı Çurçan'ın güneydoğusunda "التون قان Altun kan" "Uygur iline yakın bir dağ adı."" olarak eklediği Altun Dağları konumlanır. DiÄŸer verilen isimler: Charchan Bazar, Ch'e-erh-ch'eng, Ch'ien-mo, Tjertjen, Ch'ieh-mo-hsien, Charchan, Tschertschen, Cherchen Bazar, Tergen, Ch'ieh-mo-ch'eng, Cherchen, Qarqan, Ch'ieh-mo ve Tchertchen. 3.000 yıl öncesi göçebelere ait ünlü Zagunluk Mezarları (Çince: 扎滚鲁克古墓群, "Zhagunluke gumuqun") bu bölgede bulunur. Çerçen İlçesinde Uygur, Han, Hui, Moğol ve Halha Moğolları yaşarlar, fakat Uygurlar çoğunluktur. Joni Mitchell Roberta Joan Anderson veya bilinen adıyla Joni Mitchell (d. 7 Kasım 1943) Kanadalı şarkıcı, söz yazarı, müzisyen ve ressam. Sanatçı, kendi albümlerinin kapaklarında kendi resimlerini bulundurmasıyla ve yaptığı gitarlı folk şarkılarıyla bilinmektedir. Sanatçının 8 Grammy ödülü bulunmaktadır. Mitchell 1943'te Kanada'nın Alberta eyaletinde dünyaya gelmiştir. Annesi öğretmen, babası bürokrat olan Mitchell, küçük yaşta müziğe ilgi duymaya başlamıştır. Mitchell, İskandinav ve İskoç soyundan gelmektedir. Sanatçı, gençlik döneminde kendine ukulele almış, bunu öğrendikten sonra da gitar bçalmaya başlamıştır. Güzel Sanatlar lisesini bitiren Mitchell'ın, bir süre sonra, okuldaki eski erkek arkadaşından hamile olduğu anlaşılmıştır. Bir kız çocuğu doğuran Mitchell, 1965'te "Chuck Mitchell" ile evlenip soyadını almıştır. Kısa süre sonra kızını başka bir aileye evlatlık olarak veren Mitchell, bunu sır gibi saklamış ancak şarkılarında bunu belli etmiştir. 1968'de ilk albümünü çıkaran sanatçı, 1970'lerin başından itibaren devamlı albüm yayınlamıştır. Özellikle 1974'teki "Court and Spark" ve "Miles of Aisles" albümleriyle Billboard 200 listesinde 2 numaraya erişen Mitchell, 1980'ler boyunca da adından söz ettirmiştir. 1990'ların başına kadar yayınladığı albümlerden farklı olarak, bu tarihten sonra albümleri ivme kaybetmiştir. 2000'lerde ise sadece 3 albüm çıkaran Mitchell, son olarak 2007'de "Shine" albümünü çıkarmış ve ABD'de 14 numaraya ulaşmıştır. Tevfik KÃ¶se Tevfik Köse (d. 12 Temmuz 1988, Düsseldorf), Alman-Türk futbolcudur. Forvet ve kanat pozisyonlarında görev almakta olup, 2. Lig ekiplerinden Sakaryaspor'da forma giymektedir. Futbol kariyerine Bayer 04 Leverkusen takımının altyapısında başlamıştır.Profesyonel kariyerine ise (2005) yılında Bayer 04 Leverkusen'in 2.takımında başlamıştır.İtalya da düzenlenen Avrupa 17 Yaş Altı Futbol Şampiyonası'nda gol kralı olmuştur.UEFA tarafından U-17 turnuvasında dikkat çeken 10 yetenek arasında gösterilmiştir.(2007-2008) sezonunda Ankaraspor da kiralık olarak forma giymiştir (2008-2009) sezonunda Kayserispor formasını kiralık olarak giymiştir. (2009-2010) sezonunda İstanbul Büyükşehir Belediyespor'da futbol yaşamını sürdürmektedir. 2013-2014 sezonunda 3 yıllığına Çaykur Rizespor'a transfer oldu. Karacahisar, Simav Karacahisar, Kütahya'nın Simav ilçesinde bir köydür. Karayolu ulaşımı Kuşu ve Yeşilköy köyleri üzerinden Simav'a bir asfalt yolla sağlanmaktadır. Köyde İç ege tipi akdeniz geçiş iklimi görülmektedir. Köyün ekonomisi hayvancılık, tarım, meyvecilik ve halıcılıkla sağlamıştır. Bu geçim kaynakları halen günümüzde de devam etmektedir. Meyvecilikte kiraz ve vişne üzerine önemli yol kat edilmiştir. Kasabadan 300 ton civarında ihracata vişne kiraz gitmektedir. Kasabada ilköğretim okulu, sağlık ocağı, 2 adet cami bulunmaktadır. Çimkent Uluslararası Havalimanı Çimkent Uluslararası Havalimanı, Kazakistan'ın Çimkent ilinde bulunan bir uluslararası havalimanıdır. 2004 yılında 97.000 yolcu taşımıştır. Havaalanının temeli 1932'de atılmıştır. 1933'ten beri kargo ve yolcu taşımacılığı yapmaktadır. Yurt iÃ§i seferler: UluslararasÄ± seferler: Sarov Sarov (Rusçası: Саро́в) Rusya’da Nijniy Novgorod Oblastında dışarıdan ziyarete kapalı bir kasaba. 1946-91 yılları arasında Arzamas-16 (Арзама́с-16) olarak adlandırıldı. Sovyetler Birliği’nin nükleer silah çalışmaları burada yapılmıştır. 2002 yılındaki sayıma göre nüfusu 87.652’dir. Kentin tarihi birbirinden iki farklı döneme ayrılabilir. Önceki dönemde Rusya’nın en önemli azizlerinden Aziz Serafim’e ait olan manastır yüzünden kutsal bir yer olarak değerlendirilir. 1940’lı yıllardan itibaren ise Sovyet ve daha sonra Rus nükleer silah araştırma ve üretim yeri olmuştur. Sarov’a ait bilinen ilk bilgiler Mordovyalılara aittir. 12. ve 13. Yüzyıllarda burada büyük bir yerleşim birimi vardı. 1298 yılında şehir Tatarlarca alınmıştır. Şehir ismini tedavi edici suları olduğuna inanılan Sarovka nehri yakınlarındaki Sarova Manastırından alır. 1664 yılında rahip Theodosius Sarov Dağlarına yerleşmiş, ilk kilise ise Prens Kuguşev tarafından 1706 yılında kurulmuştur. Aziz Serafim ise Sarov’da 1778-1883 yılları arasında yaşamıştır. Şehirde bir tanesi yeraltında olmak üzere dokuz kilise vardır. Manastırda ise yaklaşık 300 rahip yaşamaktadır. Şehrin kuruluşunun 200. yıldönümü olan 1906’da kentte önemli dini liderlerin katılımıyla toplantılar yapılmış ve kültürel zenginliği tüm ülkede bilinir hale gelmiştir. 1917 Ekim Devrimi'nden sonra kente olan dini ziyaretler gittikçe azalmış ve kenti gezmeye gelenlere dayanan ticaret sona ermiştir. 1923 yılında manastırlar halkın isteği üzerine kapatılmıştır. Manastır binaları çocuk komünleri için kullanılmış, daha sonra ise kürek cezası mahkûm kolonilerince kullanılmış, 1938 yılında ise tamamen kapatılmıştır. II. Dünya Savaşı sırasında bu binalar BM-13 Katyuşa roketleri üreten fabrikalar olarak da kullanılmıştır. 1943 yılında önce Molotov daha sonra ise Beria’nın sorumluluğunda olarak başlatılan ve nükleer bombalarla ilgili araştırmalar yapan merkezde zamanın başta İgor Kurçatov olmak üzere birçok bilim adamı görev yapar. Savaşın sonuna doğru ABD’nin Hiroşima ve Nagazaki’ye atom bombası atmasıyla beraber çalışmalara hız verilir ve 1946’da Tüm Rusya Deneysel Fizik Bilimsel Araştırma Enstitüsü kurulur. Bu kurum nükleer silah tasarımıyla ilgili çalışmalar yapmaktadır. Kente ilkin yakınlardaki Arzamas kentine 75 km uzaklıkta olduğu için Arzamas-75 ismi verilmiştir. Daha sonra ise nükleer araştırma ve üretim merkezinin isminin yerini fazla belli ettiği gerekçesiyle ismi Arzamas-16 olarak değiştirilmiş ve 1947 yılında yeri tüm haritalardan çıkartılmıştır. 1954 yılında Arzamas-16’ya kent statüsü verilmiştir. Kentin çoğu Alman savaş esirlerince inşa edilmiştir bu yüzden kentteki Avrupa tarzı mimari yapı dikkat çekicidir. Kentte Atom Bombası Müzesi bulunmaktadır, Sovyet döneminde üretilen nükleer silahların fotoğrafları da sergilenmektedir. Şehre ulaşım genellikle tren yoluyladır. Küçük bir havaalanı ise genellikle devlet uçakları içindir. Şehir askerler tarafından korunan tel örgülerle çepeçevre çevrilmiştir. Turistler ve hatta Sarov’da yaşamayan Rus vatandaşları bile şehre izinsiz giriş yapamazlar. İş amacıyla şehre giren yabancılar giriş yaparken pasaport, telefon ve kameralarını güvenlik birimlerine teslim ederler. Şehrin gerçek yerini haritada bulmak zordur. Bunun bir sebebi de kentin bir kısmının Mordovya Cumhuriyeti sınırları içerisindeki Temnikovskiy Bölgesindeki millî park sınırları içinde kalmıştır. 1993 yılında şehir ABD’deki nükleer silah tasarım laboratuvarının bulunduğu Los Alamos kentiyle kardeş şehir ilan edilmiştir. İki kurum nükleer silahların kontrol edilmesi ve korunmasıyla ilgili ortak çalışmalar yürütmektedir. Şehrin ismi Boris Yeltsin tarafından 1995 yılında Sarov olarak değiştirilmiştir. Bugün Sarov’da bulunan Rusya Federasyonu Nükleer Merkezi nükleer silahların geliştirilmesi, üretimi, saklanması ve kullanılması dahil olmak üzere radyoaktif maddelerin geri dönüşümü, uygulamalı fizik gibi konularla ilgili geniş yetkilere sahiptir. Bağraş İlçesi Bağraş İlçesi (Uygurca: باغراش ناھىيىسى, "Bağraş Nahiyisi", Çince: 博湖县 veya 博湖縣; Pinyin: "Bóhú Xiàn"), Çin Sincan Uygur Özerk Bölgesinde, Bayangolin Moğol Özerk İlinde bir ilçedir. Bügür İlçesi Bügür İlçesi (Uygurca: بۈگۈر ناھىيىسى, Bügür Nahiyisi, Çince: 轮台县/輪臺縣; Pinyin: Lúntái Xiàn), Çin'in Sincan Uygur Özerk Bölgesi'de, Bayangolin Moğol Özerk İli'inde bir ilçedir. Oyhan Hasan Bıldırki Oyhan Hasan Bıldırki (d. 10 Haziran 1947, Bağarası, Söke, Aydın), Türk yazar, şair, denemeci, araştırmacı. Mehmet Çınarlı, İlhan Geçer, Mustafa Necati Karaer gibi şairlerin kuruculuğunu yaptığı Hisarcılar Akımı'nın temsilcilerindendir. Yaşayan Türkçe savunucularından olan Bıldırki, şair de olmasına rağmen, daha çok hikâyeleriyle tanınır. Yazar, 10 Haziran 1947 yılında Bağarası'nda doğdu. İlköğrenimini doğduğu yerde tamamlayan Bıldırki, Aydın Lisesi'nden mezun oldu. Bursa Eğitim Enstitüsü Türkçe Bölümü'nü 1971, AÜAÖF Türk Dili ve Edebiyatı Bölümü'nü de 1991 yıllarında bitirdi. Türkçe öğretmeni olarak ilk görevine Kastamonu-Şenpazar İlçesi Kuztekke ortakulunda başladı. Yurdumuzun çeşitli yerlerinde Türk Dili ve Edebiyatı öğretmenliği yaptı, Milli Eğitim Şube Müdürlüğü görevlerinde bulundu. Son olarak Kuşadası Kaya Aldoğan Lisesi Türk Dili ve Edebiyatı öğretmenliği görevindeyken 1997 yılında emekli oldu. Evli ve iki çocuk babasıdır. İlk şiirini Aydın'da "Ses" gazetesinde (1962) yayınlayan Bıldırki, 1969 yılından sonra edebiyat dergilerinde eleştiri, araştırma, şiir ve hikâyeleriyle yer aldı. Bazı gazetelerde çeşitli mahlaslar kullanarak köşe yazıları yazdı. Alaaddin Korkmaz ile birlikte, Bursa'da, "Bursa’da Zaman" adlı bir edebiyat dergisi çıkardı. "Beşparmak" ve "Sarızeybek" dergilerinin isim babalığını yaptı. Bazı edebiyat ansiklopedilerinde biyografileriyle yer aldı. Dergah Yayınları'nca çıkarılan 8 ciltlik "Resimli Türk Dili ve Edebiyatı Ansiklopedisi"nin yazarları arasına katıldı. "Töre" dergisinin açtığı hikâye yarışmasında (1980) üçüncülük ödülünü kazanan yazar, 1995 yılında Ömer Seyfettin Hikâye Yarışması seçiciler kurulu özel ödülünü aldı. 1996 yılında Aydın Gazeteciler Cemiyeti hikâye dalı birincilik ödülünü de alan Bıldırki'ye, 2007 yılında Söke'de "Yılın Şairi" unvanı verildi. Başta Hisar olmak üzere; "Fikir ve Sanatta Hareket", "Şafak", "Adımlar", "Alkım", "Bursa'da Zaman", "Doğuş Edebiyat", "Töre", "Millî Eğitim ve Kültür", Millî Eğitim, "Millî Kültür", "Gülpınar", "Dolunay", "Çağrı", "Yiğit Efem", "İnanç", "Tarla", "Öncü Edebiyat", "Türk Edebiyatı", "Türk Dili", "Antoloji", "Balova", "Sevgi Yolu", "Erciyes", "Genç Kardelen", "Tay", "Alkış", Herfene, Berceste, Akpınar, Akköy, Ortanca, Kültür Çağlayanı, Bilge Çocuk, World Literature, Söke Öykü Roman, "Sarızeybek" ve "Beşparmak" dergilerinde edebi yazıları yayınlanmıştır. Şiirlerinde "Şiir bizim insan yanımız." görüşünü öne çıkaran Bıldırki, aşk ve umut şairidir. Hikâyelerinde yaşadığımız hayat sımsıcak bir üslupla karşımıza çıkar. Bazı hikâyelerinde Dede Korkut ağzını kullanır. Bu yüzden ona "modern destan yazıcısı" diyenler de vardır. Yazarın, radyo ve televizyon dallarında da çeşitli çalışmaları vardır. Çakılık İlçesi Çakılık İlçesi (Uygurca: چاقىلىق ناھىيىسى, "Chaqiliq Nahiyisi", Çince: 若羌县/若羌縣; Pinyin: "Ruòqiāng Xiàn"), Çin Sincan Uygur Özerk Bölgesi'nin güneydoğusunda, Bayangolin Moğol Özerk İliinde bir ilçedir. Batısında Çerçen İlçesi, kuzeyinde Lopnur İlçesi, Piçan İlçesi, Kumul şehri, doğusunda Qinghai ve Gansu eyaleti ve güneyinde Qinghai eyaleti ve eski Tibet günümüz Tibet Özerk Bölgesi ile sınırdır. İlçenin ana merkezi Çakılık (若羌镇; "Ruòqiāng zhèn") kasabasıdır. Çakılık Çin'de yüzölçümü en büyük olan nahiyedir. Çakılık bölgesi üç büyük belediye, beş küçük belde ve bir Üretim ve Yapım koperatifinden oluşur, bunlar; Tikanlik, eski Tikenlik ve T'ieh-kan-li-k'o. Diğer verilen isimler: Er-ch'iang, Charklig, Jo-ch'ien, Erh-ch'iang hsien, Jo-ch'iang, K'a-k'o-li-k'o, Chohchiang, Chakliq, Qarkilik, Jo-ch'iang-ch'eng, Charkhik, Ertsyan, Charkhlok, Charkliq, Charklik, Tcharghalyk, Chohkiang, Rechiang, Charkhlig, Charlik, Charklyk, Ch'o-ch'iang-hsien, Tjarchlik, Charkhlyk, Erh-ch'iang, Chaklik, Charkhlik, Zhotszyan', Tscharklik, Charlyk,