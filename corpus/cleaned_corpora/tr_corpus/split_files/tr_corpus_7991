türlerinin dengeli bir karışımından oluşur. Cezmi Baskın Cezmi Baskın (d. 11 Mart 1949, İstanbul), Türk oyuncu ve yönetmen. Cezmi Baskın, tiyatroya Bakırköy Halkevi'nde amatör olarak başladı. Daha sonra aynı tiyatroda stajyer oyuncu olarak çalıştı. İstanbul İktisadi ve Ticari İlimler Akademisi'nde tahsilini tamamlayan Cezmi Baskın, Ayla Algan ve Beklan Algan'ın eğitmenliğini üstlendiği LCC Language and Culture Center'da tiyatro eğitimi aldı. Bir süre Grup Oyuncuları'nda çalışan sanatçı, Ankara Sanat Tiyatrosu ve Devlet Tiyatroları'nda da çalıştı. Ankara Sanat Tiyatrosu'nda zorunlu şehir değiştirmeler ve askerlik süresi hariç uzun yıllar hizmet verdi. Bu tiyatronun genç oyuncular yetiştirme çabalarına eğitmen olarak katıldı. İzmir Devlet Tiyatrosu'nda iki sezon oynadı fakat daha sonra tekrar Ankara Sanat Tiyatrosu'na geri döndü. TRT'de dramalarda oynadı, az da olsa dublaj çalışmaları yaptı. Sinema filmleri, TV dizileri ve tiyatroyu yan yana yürütmeye çalışan Baskın, Ankara Sanat Tiyatrosu ve Gökkuşağı Oyuncuları'nda çok sayıda oyun yönetti ve gençlik oyunları sahneledi. Yurt dışında gözlem ve inceleme gezileri yaptı. Oradaki Türk ve yabancılara eğitmen olarak deneyimlerini aktarmaya çalıştı. Yurt dışında Türklerin yaptığı oyunlarda oynadı. Avusturya'da Afro - Asiatische Institut'da workshop çalışmaları yapan Cezmi Baskın, kendi projelerini de Avrupa'nın çeşitli kentlerinde uyguladı ve oynadı. Robert Schneider'in "Pislik" isimli oyunu ile İsviçre, Avusturya ve Almanya'ya turne düzenledi. Bugüne kadar hiçbir reklam filminde rol almayan Cezmi Baskın, ÇASOD (Çağdaş Sinema Oyuncuları Derneği) ve FIA (Uluslararası Aktörler Federasyonu) üyesidir. Nâzım Hikmet Kültür Merkezi'nin geleneksel Nazım Günleri'nde, Yılmaz Onay tarafından, okuma tiyatrosu olarak sahnelenen Nâzım Hikmet oyunlarında, 2004 yılından bu yana gönüllü olarak rol almaktadır. Kalabalıktan uzak, sakin ve özel ortam olarak değerlendirdiği Bozcaada'da evi olan Cezmi Baskın oyunculuktan arta kalan zamanlarda İstanbul'dan kaçıp, özenle uğraştığı üzüm bağlarıyla ilgilenmektedir. Bursa TofaÅŸ Fen Lisesi Bursa Tofaş Fen Lisesi, 1989 yılında Bursa'nın Demirtaş beldesinde Bursa Ali Osman Sönmez Fen Lisesi adıyla eğitim-öğretime başlamıştır. Tek bina ile eğitime başlayan bu okula daha sonraları ek bir yatakhane binası yapılmıştır (1990). Kendine komşu olan ortaokul 1997 yılında alınıp yatakhane yapılmıştır. Okula 1989 yılından 1992 yılına kadar "Muzaffer KAMADAN" müdürlük yapmıştır. O yıl itibarı ile müdürlüğü müdür başyardımcısı olan "Hakkı ALTUN" (Hakkı Baba) devralmıştır 1992-2010. 2010 yılı itibarıyla okul müdürlüğünü Özer AKTEPE devralmıştır. 2011 yılı itibarıyla okul müdürlüğünü Gülistan Ağırman devralmıştır.Fakat yeni atamalar sonucu 8 Haziran 2012 tarihinde yönetimi Remzi Ataman devralmıştır. 2013-2014 eğitim öğretim döneminde ise görevi Türk Dili ve Edebiyatı öğretmeni olan Fatih Türk devralmış, 2018 yılında ise okul müdürlüğüne eski Şükrü Şankaya Anadolu Lisesi müdürü fizik öğretmeni Süleyman Şeker atanmıştır. Okul, İTÜ ,ODTÜ, Bilkent, Boğaziçi, Hacettepe Üniversitesi gibi yüksek puanlı öğrenci alan üniversitelere birçok mezun vermiştir. Bu mezunlar bugün birçok önemli kurumlarda görev yapmaktadır. Okul 2014-2015 eğitim öğretim yılında Bursa'nın Nilüfer ilçesinin Özlüce semtine taşınmış ve ismi Bursa Tofaş Fen Lisesi olarak değişmiştir. Limp Bizkit Limp Bizkit bir Amerikalı nu-metal müzik grubudur. Southern rock'ın doğum yeri olarak da bilinen Florida'nın içlerinden Jacksonville'de kurulan grup üç kez Grammy'ye aday gösterilmiş ve kayıtları dünya çapında 50 milyonu aşkın satmıştır. Limp Bizkit, 1994 yılında solist Fred Durst, gitarist Rob Waters, basçı Sam Rivers ve baterist John Otto tarafından Jacksonville, Florida da kurulmuştur. Kısa bir süre sonra gitarist Waters gruptan ayrılmış ve onun yerine Terry Balsamo kadroya dahil edilmiş olmasına rağmen, Balsamo sadece 4 ay grupla çalmıştır ve onun yerine ise çılgınlığıyla dikkat çeken gitarist Wes Borland gruba katılmıştır. Dövmeci olan Fred, dövme yapabilme yeteneğini nu metal grubu Korn'un üyeleri üzerinde uygularken bir dostluk başlar. Daha sonra Korn elemanlarından Fieldy ve Head, Fred'in verdiği Limp Bizkit demo kasetini kendi yapımcılarına iletirler. Bu onların House of Pain ve Deftones turlarında yer almasını sağlar. Grup daha sonra House of Pain den disc jockey DJ Lethal i kadroya katmıştır. Limp Bizkit ilk olarak RCA Records ile anlaşmış olmasona rağmen daha sonra çıkan anlaşmazlıkla grup, RCA'dan ayrılıp Interscope Records ile anlaşmıştır. 1997'de çıkardıkları ilk albümleri olan "Three Dollar Bill, Y'all'$" albümü dev bir tuvalet kabininden çıkmaları gibi ilginç sahneleri içeren şovlarının yer aldığı turlarla birlikte 2 milyonun üzerinde bir satış rakamına ulaştı ve 2 platin plak kazandı.George Michael'ın Faith'ini kendi tarzlarında yorumlamaları daha çok duyulmalarını sağladı. Aynı yıl Korn’un ‘Family Values Turnesi’ne katılarak popülerliğini arttıran Limp Bizkit, 1999 yazında, beklenilen 2. albüm “Significant Other”ı piyasaya sürdü ve Billboard 200 listesinde bir numaraya tırmanarak, “Nookie” adlı şarkıları sayesinde tüm Dünya’da tanındı. “Nookie,” hem rock hem rap listelerini altüst ederken, albümden üç single daha aynı anda piyasaya sürüldü; “Break Stuff,” “Re-Arranged,” ve “N 2 Gether Now”. İkinci albümleri "Significant Other" ilk haftasında yarım milyona yakın sattı. Grubun singlelarından Break Stuff, gruba büyük bir başarı kazandırıp, grubu tüm kitlelere tanıtmıştır ve 2000 MTV Video Müzik Ödülleri'nde Best Rock Video ödülünü almıştır. 1999 yılında düzenlenen Woodstock 99’da sahneye çıkan Limp Bizkit, olaylı geçen konserde, seyircileri kışkırtmakla suçlandı. Significant Other, Amerika'da 7 milyon, tüm dünyada ise 15 milyon kopya satmıştır. Ayrıca albüm RIAA tarafından 7 kez platin sertifika aldı. 2000 yılı sonundaysa, 3. albüm “Chocolate Starfish and the Hot Dog Flavored Water” piyasaya çıktı.Albümün ilk iki single’ı “My Generation” ve “Rollin’” aylarca listelerde kaldı. Bir diğer single "My Way", U.S. Alternative Songs ve Mainstrean Rock Tracks listelerinde 3 ve 4 numaraya kadar yükselmiştir. Adı pek kolay okunmayan bu albüm ilk haftasında 1 milyondan fazla satarak listelere birinci sıradan girdi ve birçok ülkede 1 numara oldu. Grup bu albümle müzik tarihinin bir hafta içerisinde en fazla satan grubu rekorunu kırdı. Albüm, Amerika'da 8 milyon adet satmış ve 8 kez Platin sertifika almıştır. 2000 yazında Limp Bizkit'i Napster tartışmalarının ortasında gördük. Müziğin internet üzerinden paylaşımını sağlayan Napster'ın sponsorluğunda ücretsiz bir konser veren grup Metallica'nın yer aldığı tarafın karşısında yer aldı. 2000 yılında Limp Bizkit'i öne çıkaran bir diğer önemli olay da en çok satanlar arasında yer alan Mission: Impossible 2 soundtrack'inin ana parçasını kendilerine has yorumlamarıydı. "Rollin"", 2001 MTV Video Müzik Ödüllerinde Best Rock Video ödülünü aldı. 2001 yılında, gitarist Wes Borland, kendi grubu “Big Dump Face”e daha fazla vakit ayırabilmek için Limp Bizkit’ten ayrıldığını açıkladı. Geçici gitaristlerle çalan grup, 2002 yılında, yoluna Snot’un gitaristi Mike Smith ile devam etme kararı aldı. 2003 yılında “Results May Wary” adlı 4. albüm yayınlandı ve 3. albümden çok daha düşük bir satış rakamına ulaştı ve birçok eleştirmenden olumsuz yorumlar aldı. Bunun nedeni ise şarkı sözlerinde ve bestelerinde sadece Fred Durst'ün bestelerinin bulunması ve Wes Borland'ın bestelerinden yoksun olunmasıydı. Buna rağmen, albüm Billboard 200 listesinde 3 numaraya kadar çıktı ve Amerikada 1 milyon kopya sattı. The Who’nun “Behind Blue Eyes” cover’ı “Gothika” adlı filmin soundtrack’inde kullanıldı ve albümün en popüler şarkısı bu cover oldu. 2004 yılında Wes Borland gruba geri dönerken, Limp Bizkit, 2005 yılında, 5. albüm “The Unquestionable Truth (Part 1)”i yayınladı. Billboard’da 24. sıraya yükseldi. Bu albümden sonra grup 2006 yılında araya girmiştir. 12 Şubat 2009 da eski Grup Üyelerinden Wes Borland gruba geri dönerek bunu resmi sitesinde açıkladı. 2009 yılında yeniden bir araya gelen Limp Bizkit, 6 yıl aradan sonra 2011 yılında altıncı albümü Gold Cobra yı piyasaya sürmüştür ve eleştirmenlerden olumlu yorumlar almıştır. 2012 yılında ise Limp Bizkit için şok bir olay yaşandı. Albümün turnesi sırasında grubun disc jockeyi DJ Lethal, sarhoş halde Sam Rivers ile kavga etmişlerdir. Bu olaydan sonra DJ Lethal, gruptan kovulmuştur. Grup şu anda yedinci albümleri olan Stampede of The Disco Elephants ın kayıtlarına devam etmektedir. Limp Bizkit, ilk kez 16 Temmuz 2011 tarihinde Rock'n Coke 2011 kapsamında İstanbul'da bir konser vermiştir. Konser performansı hayranlar tarafından çok beğenilmiştir. Grup solisti Fred Durst ayrıca Twitter hesabından 'I am now in Istanbul. Are you ready to rock this Turkey? Merhaba!' şeklinde bir mesaj yayınlamıştır. Bu mesaj Limp Bizkit'in resmi Facebook sayfasında da yayınlanmıştır. Limp Bizkit Rock'n Coke ana sahnesinde yaklaşık 2.5 saat kalmış ve konser büyük beğeni almıştır. Ayrıca solist Fred Durst, Eat You Alive şarkısını söylerken seyircilerin yanına gelip seyircilerle beraber söylemiştir. Eski Ãœyeler Half-Life: Opposing Force Half-Life: Opposing Force, Gearbox Software tarafından geliştirilen, Sierra Studios tarafından 1 Kasım 1999'da dağıtılan, "Half-Life"ın ilk resmi eklentisidir. Black Mesa çalışanlarını ve uzaylıları susturmakla görevlendirilmiş Onbaşı Adrian Shephard'ın macerasını konu almaktadır. Opposing Force, Half-Life ile aynı zaman diliminde geçmektedir. Bilim adamlarının gerçekleştirdiği deneyin ters gitmesi sonucu, Xen gezegenindeki yaratıklar ışınlanarak tesise gelir ve tüm düzeni altüst ederler. Tanıkları yok etmek amacıyla, içinde Adrian Shephard'ın da bulunduğu geniş çaplı bir operasyon düzenlenir ve HECU (Hazardous Environment Combat Unit : Tehlikeli Çevre Savaş Birimi) isimli özel askeri güçler bölgeye gönderilir. Bunlar, Black Mesa'nın yüzeyindeki önemli konumlara büyük kamplar kurarlar ve birlikler halinde tesisin derinliklerine inerler. Fakat uzaylı yaratıklara karşı fazla direnemezler ve işi ellerine yüzlerine bulaştırırlar. Alınan raporları göz önünde bulunduran hükûmet, HECU'nun geri çekilmesini ister. Kalan askeri personel geldiği gibi giderken, onların yerine profesyonel suikastçılar gönderilir. Bu suikastçıların amacı Black Mesa'nın ana bölümlerini ele geçirmek ve durumu bir nebze olsun kontrol altına almaktır. Bunun yanı sıra önlerine çıkan canlıları yok etmek de görevleri arasındadır. Adrian Shephard ise tüm bunlardan habersizdir, çünkü içinde bulunduğu hava aracı düşürüldükten sonra baygın bir halde saatler geçirir. Ayıldıktan sonra karşılaştığı bir bilim adamından son durumları öğrenir ve Black Mesa'dan kaçmanın yollarını arar. Tesiste mahsur kalan HECU askerleriyle iş birliği yapar, yalnız devam etmesi gereken yerlerde dev yaratıklarla savaşır. Black Mesa'dan ayrılmak bir yana, fark etmeden daha da derinlere iner ve kendini çıkmaza sokar. Orada Xen'in önemli yaratıklarından birini öldürdükten sonra, kendini bir anda G-Man ile bulur. Black Mesa faciasını kısaca özetleyen G-Man, onda büyük bir potansiyel keşfettiğini söyler ve Gordon Freeman'a yaptığı gibi Adrian Shephard'ı da zaman boşluğuna hapseder. Half-Life: Opposing Force Steam Alpaka Alpaka ("Vicugna pacos"), devegiller (Camelidae) familyasından ağırlıklı olarak yünleri için beslenen, Güney Amerika'nın And Dağları'nda yaygın evcilleştirilmiş bir deve türü. Kökeninin guanakolardan mı yoksa vikunyalardan mı geldiği ya da kendine özgü bir cins mi olduğu ya da her iki türün bir melezi olup olmadığı tartışma konusudur. Tüm deve türlerinde olduğu gibi alpakalar da görece uzun vücuda sahip olup, ince bacaklar, uzun ve ince boyun, küçük bir kafa karakteristik özellikleridir. Bütün Yeni Dünya develeri gibi hörgücü bulunmaz. Lamalardan biraz daha küçük olmakla birlikte 55 ile 65 kg ağırlıklarıyla onlardan belirgin şekilde daha hafiftirler. Renk, genelde tek renkli kahverengi, siyah ya da mavi-gri olup, ender olarak lekelidir. Dikkat çekici olan, 50 cm'ye kadar ulaşabilen uzun tüylerdir. Alpakalar, tüm deve türleri gibi sosyal hayvanlardır ve grup içinde rahattırlar. otçul yiyici hayvanlar olup, neredeyse sadece otlarla beslenirler. Tüm develer gibi sindirimde onlara yardımcı olan çok odalı mideye sahiptirler. Hamilelikleri 240 ile 345 gün arasında değişir ve dişi, Güney Amerika'da Cria adı verilen yavru dünyaya getirir. Bu yavru yaklaşık altı ile sekiz aya kadar emzirilir ve 12 ile 24 ay arasında cinsel olgunluğa ulaşır. Alpakaların evcilleştirilmesi lamalar gibi yaklaşık MÖ 3000 yıllarına uzanır. Lama, Güney Amerika'da yük hayvanı olarak hizmet ederken, alpakalar yünleri için üretilmişlerdir. Alpaka mantosu İnka kültüründe bir refah işareti olarak kabul edilmiş, İnkaların ileri gelenleri, büyük alpaka sürülerini güçlerinin bir gösterisi olarak kabul etmişlerdir. Bu durum Peru'nun İspanyollar tarafından fethedilmesiyle değişir. İşgalciler, beraberinde koyunları getirir ve yerel evcil hayvanların incelenmesine ilgi göstermezler. Böylelikle alpakalar neredeyse nesli tükenen bir hayvan olarak fakir kızılderi halkının hayvanı haline gelir. Bugün Avrupa'da alpakaların önemi sürekli artmaktadır. Örneğin Almanya, ülkedeki alpaka lifleri gereken kaliteye ulaşmadığından bu hayvanları ithal etmektedir. Şu an sadece Almanya'da 2000 alpaka bulunmaktadır. Selçuk Üniversitesi ve Avusturalya'lı bir firma ile yapılan proje kapsamında, Türkiye'ye getirilen ve yetiştiriciliği yapılan Alpaka develerinin ilk yavru devesi doğmuştur. Alyx Vance Alyx Vance, Valve firmasının geliştirdiği Half-Life 2 ve devamında gelen ile 2007 senesinin üçüncü çeyreğinde çıkan oyunlarında yer alan hayali bir oyun kahramanıdır. İlk oyunda karşılaşılan Dr. Eli Vance'in kızıdır. Oyunun bir kısmında ve 'ın tamamında oyuncuya yardım eder. Alyx yirmili yaşlarının ortalarında, Combine denen bir yaratık ırkının saldırısına direnen birisi olarak oyunda geçer. Alyx Vance karakterinin görüntü ve sesi için Merle Dandridge isimli bir sinema oyuncusu ve şarkıcı kullanılmaktadır. Alyx Dr. Eli Vance'in kızı olarak tanıtılır. Alyx'in annesi, Azian, Black Mesa East bölümünde bir fotoğrafta görünür. Azian Half-Life'da geçen Black Mesa kazasından önce Alyx ile beraber Black Mesa'nın sosyal tesislerinde yaşamaktadır ancak, Black Mesa kazası ile yaşamını yitirmiştir. Alyx oyunda Combine bilgisayar sistemlerine rahatlıkla girebilen ve onları yeniden programlayabilen bir bilgisayar korsanı olarak göze çarpar. Bilgisayarlara giremediği zaman ise yanında taşıdığı elektronik bir aletle kapıları açabilir. Ayrıca "Episode One"'da "rollermine"ları da bu cihazla yeniden programlayarak Combine'lara saldırtmıştır. Alyx oyunda daha çok arkadaş canlısı bir tavır sergilemesine rağmen, Dr. Mossman'a karşı hep ters davranır. Bunun Dr. Mossman'ın Alyx'nin babasına duyduğu oyunun bazı bölümlerinde geçen diyaloglardan anlaşılabilir. Ancak Half-Life 2 oyunun sonunda Dr. Mossman'ın Alyx, babası ve Dr.Freeman'ı Dr.Breen'den kurtarması sayesinde Alyx'nin Dr. Mossman'a olan davranışı tamamen değişir. "Half-Life 2"nin bazı bölümlerinde Gordon Freeman ve Alyx arasında duygusal bir bağ başlayacakmış gibi bir izlenim verilir. "Episode One"da bu devam etmektedir. Ayrıca Alyx Vance'nin şakacı ve espritüel bir kişiliğe sahip olması da oyunda iyice vurgulanır. Zombi sesleri çıkartarak oyuncuyu korkutmaya çalışması buna iyi bir örnektir. Hayvan Dedektifi Hayvan Dedektifi (Özgün adı: Ace Ventura: Pet Detective) Jim Carrey'nin 1994 yılında sinemada oynadığı ilk film. Jim Carrey bu film ile çok büyük bir hasılat geliri elde etmiştir. Gerçek dedektiflere taş çıkaracak bir dedektif olan Ace Ventura (Jim Carrey) kaçırılmış hayvanların peşine düşer. Çalıştığı polis departmanlığında da hiç sevilmeyen ve hiçbir işe yaramayan biri olarak görülen hayvan düşkünü bir insandır. Evi kiradır. Ev sahibinin evde hayvan beslemesini istememesine rağmen evinde papağan, kedi, köpek, penguen, rakun, kokarca ve Spike isimli bir maymunuyla yetim kalmış hayvanlarını beslemesiyle de tanılan bir tiptir. Bazen hayvanlarıyla hayvan yemi de yer. Bir gün bir futbol takımının maskotu olan bir yunusun kaçırılması üzerine işe başlar ve maceradan maceraya atılır. Gastroenterit Gastroenterit veya mide iltihabı (Gastroenteritis), mide (""gastro""-) ve ince bağırsak’ı (""entero""-) içeren mide bağırsak kanalı’nın iltihabı (""-itis"") ile karakterize olan ve ishal, kusma , karın ağrısı ile krampa sebep olan bir tıbbi durumdur. Mide iltihabından gastro, mide mikrobu ve mide virüsü olarak da bahsedilmiştir. Grip ile ilgisi olmamasına rağmen mide gribi ve gastrik grip olarak da adlandırılmıştır. Küresel olarak, çocuklardaki çoğu vaka, rota virüs’ten kaynaklanır. Yetişkinlerde, noro virüs ve kampilobakter daha yaygındır. Diğer bakteriler (ya da onların toksinleri) ve parazitler de daha az görülen sebepler arasındadır. Bulaşma, uygun olmayan bir şekilde hazırlanmış yiyecek ya da kirli su tüketimi veya bulaşıcı hastalık taşıyan bireylerle yakın temas nedeniyle gerçekleşebilir. Hastalığı yönetmenin temeli, yeterli sıvı alımında yatmaktadır. Hafif ya da orta derecedeki vakalar için bu genellikle oral rehidratasyon çözeltisi ile gerçekleştirilebilir. Daha ciddi vakalarda damar içinden sıvı verilmesi gerekebilir. Mide iltihabı öncelikle çocukları ve gelişmekte olan ülkelerde yaşayanları etkilemektedir. Mide iltihabında genellikle hem ishal hem kusma görülür, ya da daha az yaygın olarak sadece birisi kendini gösterir. Mide krampı da görülebilir. Belirtiler ve semptomlar, çoğunlukla bulaşıcı ajana yakalandıktan sonraki 12-72 saat içinde başlar. Eğer sebebi viral bir ajansa, durum çoğunlukla bir hafta içinde ortadan kalkar. Ayrıca bazı viral vakalar ateş, yorgunluk, baş ağrısı, ve adale ağrısı ile ilişkilendirilebilir. Eğer dışkı kanlı ise, sebebinin bakteri olma ihtimali virüs olma ihtimalinden fazladır. Bazı bakteriyel enfeksiyonlar, şiddetli karın ağrısıyla ilişkili olabilir ve birkaç hafta sürebilir. Rota virüs bulaşan çocukların tamamen iyileşmesi, genellikle üç ila sekiz gün sürer. Ancak, fakir ülkelerde, şiddetli enfeksiyonlar için tedavi erişilemez bir durumdadır ve inatçı ishal yaygındır. Sıvı kaybı, ishal‘in yaygın bir komplikasyonudur, ve önemli ölçüde sıvı kaybı olan çocukta uzun süreli kılcal yenilenme, zayıf şekilde ciltte şişkinlik ve düzensiz nefes alma görülebilir. Tekrarlayan enfeksiyonlar, genellikle sıhhi temizliği zayıf olan bölgelerde görülür ve kötü beslenme, bodur büyüme ve uzun süreli bilişsel gecikmeye neden olabilir. Reaktif artrit, "Kampilobakter" türleri ile enfekte olan kişilerin %1’inde görülür ve %0,1’inde Guillain-Barre sendromu meydana gelir. Hemolitik üremik sendrom (HUS), Shiga toksinüreten "Escherichia coli" ya da "Şigella" türleriyle enfekte olunması sonucu oluşabilir, bu da düşük trombosit sayısı, kötü böbrek fonksiyonu ve düşük alyuvar sayısı (bozulmaları sonucu) ile sonuçlanır. Çocuklar, hemolitik üreme sendromuna yakalanmaya yetişkinlerden daha yatkındır. Bazı viral enfeksiyonlar iyi huylu çocuk nöbetlerine neden olabilir. Virüsler (özellikle rota virüs) ve "Escherichia coli" bakterisi ve "Kampilobakter" türleri mide iltihabının başlıca sebepleridir. Ancak, bu sendroma sebep olabilen başka birçok bulaşıcı ajan mevcuttur. Bulaşıcı olmayan sebepler zaman zaman görülür, fakat bunlar viral ya da bakteriyel kadar yaygın değildir etiyoloji. Enfeksiyon riski, bağışıklık eksikliği ve nispeten düşük hijyen nedeniyle dolayı çocuklarda daha yüksektir. Mide iltihabına neden olan virüsler arasında rota virüs, noro virüs, adeno virüs, ve astro virüs bulunmaktadır. Rota virüs, çocuklarda görülen mide iltihabının en yaygın sebebidir ve hem gelişmiş’de hem de gelişmekte olan ülkeler’de benzer vaka oranlarına yol açar. Virüsler, çocuk yaş grubundaki bulaşıcı ishal olaylarının yaklaşık %70’inin sebebidir. Rota virüs, bağışıklık kazanmış olmaları nedeniyle yetişkinlerde daha az görülür. Noro virüs, Amerika’daki yetişkinlerde mide iltihabının en önemli sebebidir ve salgınların %90’ından fazlasından sorumludur. Bu yerelleşmiş salgınlar genellikle insan gruplarının, yolcu gemileri, hastaneler ya da restoranlarda olduğu gibi, birbirlerine fiziksel olarak yakın bulundukları yerlerde zaman geçirdikleri zaman vuku bulur. Kişilerin bulaşıcılığı, ishal bittikten sonra bile devam edebilir. Noro virüs, çocuklarda görülen vakaların %10’unun sebebidir. Gelişmiş ülkelerde, "Campylobacter jejuni" bakteriyel mide iltihabının başlıca sebebidir, bu vakaların yarısı kümes hayvanlarına maruz kalınması ile ilişkilidir]]. Çocuklarda vakaların yaklaşık %15’inin sebebi bakterilerdir, en yaygın tipleri "Escherichia coli","Salmonella", "Şigella" ve "Kampilobakter" türleridir. Gıdaya bakteri bulaşır ve gıda birkaç saat oda sıcaklığında kalır ise bakteri çoğalır ve gıdayı tüketen kişilerde enfeksiyon riskini arttırır. Çiğ ya da az pişmiş et, kümes hayvanları, deniz ürünleri ve yumurtalar; çiğ tomurcuklar; pastörize edilmemiş süt ve yumuşak peynir; meyve ve sebze suları gibi bazı yiyecekler, yaygın olarak hastalıkla ilişkilendirilir. Gelişmekte olan ülkelerde, özellikle Sahra Altı Afrika’da ve Asya’da, kolera mide iltihabının yaygın bir sebebidir. Bu enfeksiyon çoğunlukla kirlenmiş su ya da gıda ile bulaşır. Toksijenik"Clostridium difficile" yaşlılarda daha sık görülen ishalin önemli bir nedenidir. Yeni doğmuş bebekler, bu bakterileri semptom geliştirmeden taşıyabilirler. Bu, yatan hastalarda görülen ishalin yaygın bir sebebidir ve genellikle antibiyotik kullanımıyla ilişkilendirilir"Staphylococcus aureus" bulaşıcı ishali, antibiyotik kullanan kişilerde de görülebilir "Turist ishali" genellikle bakteriyel mide iltihabının bir türüdür. Asit baskılayıcı ilacın, 'Clostridium difficile", "Salmonella" ve "Kampilobakter" türleri dahil birtakım organizmalara maruz kalındıktan sonra önemli enfeksiyon riskini artırdığı görülmektedir. Risk, proton pompa inhibitör alan kişilerde, H2 antagonisti kullananlara göre daha fazladır. Birtakım birgözeli hayvanlar mide iltihabına sebep olabilir – en yaygını "Giardia lamblia"dır – ancak "Entamoeba histolytica" ve "Kriptosporidyum" türlerini de içine almaktadır. Grup olarak, bu ajanlar çocuklardaki vakaların yaklaşık %10’unu kapsar. "Giardia" gelişmekte olan ülkelerde daha fazla görülür, ancak bu etiyolojik ajan, bu tip bir hastalığa bir dereceye kadar neredeyse her yerde sebep olmaktadır. Yaygın olarak görülen yerlere seyahat eden kişilerde, kreşe giden çocuklarda, erkeklerle cinsel ilişkiye giren erkeklerde ve felaketlerin ardından daha fazla görülür.ref name=Giar2010/> Kirlenmiş su tüketimi ya da bireylerin kişisel eşyalarının ortak kullanılması sonucu bulaşabilir. Yağmurlu ve kurak mevsimli yerlerde, su kalitesi genellikle yağmurlu mevsimde kötüleşir ve bu durum salgınların baş gösterdiği zamanla ilişkilidir. mevsimleri yaşayan bölgelerde, enfeksiyonlar kış mevsiminde daha yaygındır. Bebeklerin uygun şekilde temizlenmemiş şişelerle Biberonla beslenmeleri, küresel ölçekte önemli bir sebeptir. Bulaşma oranları, özellikle kalabalık hanelerde yaşayan ve halihazırda kötü beslenme durumundaki çocuklar başta olmak üzere, kötü hijyenle de ilişkilendirilir. Tolerans geliştirdikten sonra, yetişkinler bazı organizmaları, belirti veya semptom göstermeden taşıyabilirler, bu sebeple bulaşıcı hastalığın doğal rezervuarları gibi hareket edebilirler. Bazı ajanlar ("Şigella" gibi) sadece primatlarda görülürken, diğerleri geniş çeşitlilikteki hayvanlarda ("Giardia" gibi) görülebilir. Mide bağırsak kanalının iltihaplanmasına sebep bulaşıcı olmayan birtakım sebepler mevcuttur. Daha yaygın olanlardan bazıları (Non steroidal antienflamatuar ilaçlar) gibi ilaçlar, laktoz gibi belirli gıdalar (laktoza duyarlı olanlarda) ve glutendir ( çölyak hastalığı olanlarda). Crohn hastalığı da mide iltihabının bulaşıcı olmayan (sık sık şiddetli) bir kaynağıdır. Toksine ikincil derecede olan hastalık da görülebilir. Mide bulantısı, kusma ve ishalle ilişkisi olan gıdayla ilgili bazı durumlar arasında şunlar yer alır: bozulmuş yırtıcı balık tüketimine bağlı ciguatera zehirlenmesi, belirli tipteki bozulmuş balık tüketimine bağlı scombroid, diğerleri arasında kirpi balığı tüketimine bağlı Tetrodoksin zehirlenmesi ve genellikle uygun biçimde korunmamış gıdadan kaynaklananbotülizm Mide iltihabı, küçük ya da kalın bağırsaktaki enfeksiyon sonucu oluşan kusma veya ishal olarak tanımlanır. İnce bağırsaktaki değişiklikler genellikle iltihaplı değilken kalın bağırsaktaki değişiklikler iltihaplıdır. Bir enfeksiyona neden olmak için gereken hastalık mikrobu sayısı birden (" kriptosporidyum" için) 10’a ("Vibrio cholerae" için) kadar değişkenlik gösterir. Mide iltihabı, genellikle kişinin gösterdiği semptom ve belirtilere dayanarak klinik olarak teşhis edilir. Sebebini tam olarak belirlemeye, durumun kontrolünü değiştirmeyeceği için çoğunlukla ihtiyaç yoktur. Ancak, dışkısında kan olanlarda, gıda zehirlenmesine maruz kalanlarda ve son zamanlarda gelişmekte olan ülkeleri ziyaret edenlerde dışkı kültürü uygulanmalıdır. Ayrıca, takip için tanısal test yapılabilir. Hipoglisemi, yeni doğanların ve çocukların %10’unda görüldüğü için, bu nüfusta serum glikoz ölçümü önerilir. Şiddetli bir sıvı kaybı endişesi olduğunda, elektrolitler ve böbrek fonksiyonu da kontrol edilmelidir. Kişide sıvı kaybı olup olmadığının belirlenmesi, durum tespitinin önemli bir parçasıdır, sıvı kaybı genellikle hafif (%3–5), orta (%6–9) ve ağır (≥%10) vakalar olarak ayrılır. Çocuklarda, orta ya da ağır derecede sıvı kaybının en doğru belirtileri sürekli kılcal yenilenme, zayıf şekilde ciltte şişkinlik ve normal olmayan nefes almadır. Diğer faydalı bulgular (birlikte kullanıldığında) arasında çökmüş gözler, azalmış aktivite, gözyaşı eksikliği ve ağız kuruluğu yer alır. Normal idrar çıkışı ve ağızdan sıvı alımı rahatlatıcıdır. Laboratuvar testi, sıvı kaybının derecesini belirlemek açısından az bir klinik öneme sahiptir. Mide iltihabındaki belirti ve semptomları taklit eden, elenmesi gereken diğer potansiyel sebepler arasında apandisit, bağırsak düğümlenmesi, iltihabi bağırsak hastalığı, idrar yolu enfeksiyonu ve şeker hastalığı yer almaktadır. Pankreas yetersizliği, kısa bağırsak sendromu, Whipple hastalığı, çölyak hastalığı ve yersiz laksatif kullanımı da göz önünde bulundurulmalıdır. Kişide eğer "sadece" kusma ya da ishal görülüyorsa (ikisinden ziyade), ayırıcı tanı koymak zor olabilir. Apandisit vakalarının %33’ünde, kusma, karın ağrısı ve az miktarda ishal görülebilir. Bu, mide iltihabındaki oldukça çok miktarda görülen ishale tezat teşkil eder. Çocuklarda görülen akciğer veya idrar yolun enfeksiyonları da kusmaya veya ishale sebep olabilir. Klasik diyabetik ketoasidoz (DKA)’da karın ağrısı, mide bulantısı ve kusma görülebilir; fakat ishal görülmez. Yapılan bir çalışmada, diyabetik ketoasidozlu çocukların %17’sine ilk başta mide iltihabı teşhisi konulduğu ortaya çıkarılmıştır. Kolay erişilebilir temiz suyun ve iyi sıhhi uygulamaların sağlanması, enfeksiyon ve klinik olarak anlamlı mide iltihabı oranlarının azaltılmasında öneme sahiptir. Kişisel önlemlerin el yıkama gibi), hem gelişmekte olan hem de gelişmiş ülkelerde, mide iltihabı insidansını ve yaygınlık oranlarını %30’a kadar azalttığı bulunmuştur. Alkol bazlı jeller de etkili olabilir. Anne sütü ile beslenme, özellikle kötü hijyene sahip yerlerde, hijyenin iyileştirilmesi kadar önemlidir. Anne sütü, hem enfeksiyon sıklığını hem de süresini azaltır. Bozulmuş gıda ve içecekten kaçınmak da etkili olabilir. Etkili ve güvenli olması nedeniyle, 2009 yılında, Dünya Sağlık Örgütü rota virüs aşısı’nın dünyadaki tüm çocuklara uygulanmasını önermiştir. Halihazırda iki adet ticari rota virüs aşısı mevcuttur ve birkaç tanesi daha geliştirme aşamasındadır. Afrika ve Asya’da bu aşılar, yeni doğanlarda şiddetli hastalığı azaltmıştır ve ulusal bağışıklık programlarını devreye sokan ülkelerde hastalığın oranlarında ve şiddetinde azalma görülmüştür. Ayrıca bu aşı, dolaşımdaki enfeksiyonların sayısını azaltarak aşılanmayan çocuklarda da hastalığı önleyebilir. 2000 yılından beri, ABD’de rota virüs aşısı programının uygulanması sayesinde ishal vakalarının sayısı yüzde seksen kadar azaltmıştır. Aşının ilk dozu, 6 ila 15 haftalık yeni doğan bebeklere verilmelidir. oral kolera aşısı’nın 2 yıl boyunca %50-60 etkili olduğu bulunmuştur. Mide iltihabı, genellikle ilaç gerektirmeyen akut ve kendi kendini sınırlayan bir hastalıktır. Hafif ve orta dereceli sıvı kaybında tercih edilen tedavi oral rehidratasyon tedavisi (ORT)’dir.Metoklopramid ve/veya ondansetron da bazı çocuklarda işe yarayabilir, ve butylscopolamine, karın ağrısı tedavisinde faydalıdır]]. Hem çocuklarda hem de yetişkinlerde mide iltihabının en önemli tedavisi su kaybını gidermedir. Bu, tercihen oral rehidratasyon tedavisi ile gerçekleştirilir, eğer şuur seviyesinde azalma varsa ya da sıvı kaybı şiddetliyse, damar içi gerekebilir. Kompleks karbonhidratlar ile yapılan oral replasman tedavi ürünleri (örneğin buğday veya pirinçten yapılanlar), basit şeker bazlı olanlardan daha üstün olabilir. Özellikle basit şekeri yüksek olan içecekler, meşrubatlar ve meyve suları gibi, "ishal"i arttırabilecekleri için 5 yaşın altındaki çocuklara tavsiye edilmemektedir. Daha açık ve etkili oral rehidratasyon preparatları mevcut değilse ya da içilemiyorsa, sade içme suyu kullanılabilir. Genç çocuklarda sıvı vermek için, uygun görülmesi halinde, nazogastrik tüp kullanılabilir. Anne sütü ile beslenen bebeklerin her zamanki şekilde beslenmeye devam etmeleri tavsiye edilir, mama ile beslenen bebeklerin ise, oral rehidratasyon tedavisi ile su kaybı giderildikten sonra mamaya devam etmeleri önerilir. Laktozsuz ya da laktozu azalmış mamalar genellikle zorunlu değildir. Çocuklar ishal sırasında, basit şekeri yüksek olan gıdalardan kaçınarak, olağan diyetlerine devam etmelidir. BRAT diyeti (muz, pirinç, elma püresi, kızarmış ekmek ve çay), yetersiz besinler içerdiği ve normal beslenme üzerinde hiçbir yararı olmadığı için, artık tavsiye edilmemektedir. Probiyotiklerin hem hastalığın süresini hem de dışkıların sıklığını azaltmada yararlı olduğu görülmüştür. Antibiyotik kaynaklı ishalin önlenmesi ve tedavisinde de faydalı olabilirler. Mayalanmış süt ürünleri (yoğurt gibi) de aynı şekilde yararlıdır. Çinko takviyesinin, gelişmekte olan ülkelerdeki çocuklarda ishalin hem tedavisinde hem de önlenmesinde etkili olduğu görülmektedir. Mide bulantısı ilaçları çocuklarda kusma tedavisinde faydalı olabilir. Ondansetron'un, tek doz olmasına bağlı olarak damar yolundan sıvı verilmesine daha az ihtiyaç duyulması, hastaneye yatışları azaltması ve kusmayı azaltması gibi bazı faydaları bulunmaktadır.Metoklopramid de faydalı olabilir. Bununla birlikte, ondansetron kullanımı, çocuklarda hastaneye dönüş oranda artış ile ilişkilendirilebilir. Damar yolundan vermek üzere hazırlanan ondansetron, klinik olarak uygun görüldüğü takdirde, ağızdan verilebilir.Dimenhidrinat kusmayı azaltır ancak önemli bir klinik faydası yok gibi görülmektedir. Özellikle belirtilerin şiddetli olması veya duyarlı bakteriden kaynaklanan bir nedenin ayrıştırılması veya bundan şüphe edilmesi durumunda, bazen tavsiye edilmekle birlikte antibiyotikler genellikle mide iltihabında kullanılmazlar. Antibiyotik kullanılacaksa, yüksek direnç oranına sahip olmasından dolayı florokinolon yerine bir makrolid (örneğin azitromisin) tercih edilmektedir. Genellikle antibiyotik kullanımının yol açtığı Psödomembranöz kolit durumunda, bu hastalığa neden olan ilaç kesilir ve hasta metronidazol veya vankomisin ile tedavi edilir. Tedaviye yanıt verebilen bakteri ve protozoalar "Shigella" "Salmonella typhi", ve "Giardia" türleridir. "Giardia" türleri veya "Entamoeba histolytica" ile meydana gelen hastalık durumlarında, tinidazol tedavisi tavsiye edilir ve metronidazol tedavisine göre üstün yönleri vardır. Dünya Sağlık Örgütü (DSÖ), kanlı ishal ve ateş görülen genç çocuklarda antibiyotiklerin kullanılmasını tavsiye etmektedir. Bağırsak hareketliliğini azaltan ilaç tedavisinin teorik olarak komplikasyonlara yol açma riski vardır ve klinik deneyimlerle bu durumun olasılık dışı olduğunun gösterilmesine rağmen bu ilaçların kanlı ishal veya ateşle birlikte ishal görülen kişilerde kullanılması tavsiye edilmez. İshal belirtilerine yönelik tedavide yaygın olarak bir opioid analogu olan Loperamid kullanılır. Bununla birlikte, gelişmemiş kan-beyin bariyerini geçip zehirliliğe yol açabildiğinden loperamidin çocuklarda kullanılması tavsiye edilmez. Hafif ila orta derecede şiddetli vakalarda, üç değerli bizmut ile salisilatın oluşturduğu çözünmeyen bir bileşik olan Bizmut subsalisilat kullanılabilir ancak teorik olarak salisilat zehirliliği görülme olasılığı vardır. Her yıl dünya çapında üç ila beş milyar mide iltihabı vakasının meydana geldiği tahmin edilmektedir ve bu hastalık en çok çocukları ve gelişmekte olan ülkelerde yaşayan insanları etkilemektedir. 2008 itibarıyla beş yaş altı çocuklarda yaklaşık olarak 1.3 milyon ölüme yol açmıştır ve bu ölüm vakalarının çoğu dünyanın en fakir uluslarında meydana gelmiştir. Bu ölüm vakalarının 450.000'den çoğu 5 yaş altı çocuklarda görülen rota virüse bağlıdır. Kolera her yıl üç ila beş milyon hastalık vakasına yol açmakta ve yaklaşık olarak 100.000 kişinin ölümüne neden olmaktadır. Gelişmekte olan ülkelerde iki yaş altı çocuklar yılda altı veya daha fazla kez enfeksiyona yakalanmakta ve bu enfeksiyonlar klinik olarak anlamlı mide iltihabına neden olmaktadır. Kısmen, edinilmiş bağışıklık dolayısıyla bu durum yetişkinlerde daha az görülmektedir. 1980'de, tüm nedenlere bağlı mide iltihabı sebebiyle, çoğunluğu gelişmekte olan ülkelerde olmak üzere çocuklarda 4,6 milyon ölüm vakası meydana gelmiştir. Büyük ölçüde oral rehidratasyon tedavisinin kullanılmaya başlanması ve yaygın biçimde kullanılmasına bağlı olarak 2000 yılı sonunda ölüm oranları önemli bir biçimde azalmıştır (yıllık yaklaşık 1,5 milyon ölüm vakasına gerilemiştir). ABD'de, mide iltihabına yol açan enfeksiyonlar en yaygın ikinci enfeksiyondur (soğuk algınlığından sonra) ve yılda 200 ila 375 milyon akut ishal vakasına ve yaklaşık on bin ölüm vakasına yol açarlar, bu ölüm vakalarının 150 ila 300 tanesi beş yaş altı çocuklarda meydana gelir. "Gastroenteritis" terimi ilk defa 1825 yılında kullanılmıştır. Bu zamandan önce, diğerlerinin yanı sıra daha yaygın biçimde karahumma veya "kolera morbus" olarak veya daha az yaygın biçimde "bağırsak gribi", "şişkinlik", "akıntı", "kolik", "bağırsak şikayeti" veya akut ishalin artık kullanılmayan diğer birkaç isminden herhangi biri olarak bilinmekteydi. Mide iltihabı dünya çapında günlük konuşma dilinde birçok farklı şekilde adlandırılır; örneğin Meksika'da "Montezuma'nın intikamı", Hint yemeklerine bağlı olarak ABD'de "Delhi karnı" ve "arka kapıdan hızla kaçma", Fransa ve İspanya'da "turist", Türkiye'de "Turist hastalığı", vb. Birçok askeri kampanyada rol oynamıştır ve "başarı cesaret gerektirir" (orijinali "no guts no glory") sözünün kaynağı olduğuna inanılır. Mide iltihabı, Amerika Birleşik Devletleri'ndeki yıllık 3,7 milyon ve Fransa'daki yıllık 3 milyon hekim ziyaretinin ana sebebidir. Mide iltihabının, Amerika Birleşik Devletleri’nde bir bütün olarak yılda 23 milyar USD masrafa neden olduğu düşünülmektedir ve bu masrafın tahminen 1 milyar USD’lik kısmı yalnızca rota virüsten kaynaklanmaktadır. Mide iltihabına geliştirilme aşamasında olan birkaç aşı mevcuttur; örneğin, mide iltihabının dünya genelinde en önemli iki nedeni olan Şigella ve enterotoksijenik "Escherichia coli" (ETEC) için aşılar. İnsanlarda mide iltihabına neden olan ajanların birçoğu, kedi ve köpeklerde görülen mide iltihabına da neden olmaktadır. En yaygın görülen organizmalar: "Kampilobakter", "Clostridium difficile", "Clostridium perfringens" ve "Salmonella"dır. Çok sayıda zehirli bitki de belirtilere yol açabilir. Bazı ajanlar belirli türlere özgüdür. Bulaşıcı gastroenterit koronavirüs (TGEV) domuzlarda ortaya çıkar ve kusma, ishal ve su kaybına neden olur. Domuzlara yabani kuşlardan geçtiği düşünülmektedir ve mevcut özel bir tedavisi yoktur. İnsanlara bulaşmaz. Gaz maskesi Gaz maskesi, zehirli gazlardan korunmak amacıyla kullanılan kişisel aygıt. Kanadalı Garrett Morgan tarafından 1914 yılında icat edilmiştir. I. Dünya Savaşı'nda askerlerin gözlerini ve akciğerlerini zehirli gazlardan koruması için kullanılan gaz maskeleri, günümüzde havadaki çeşitli maddelere (toz, asbest lifleri, buharlaşmış boyalar, vb.) ve kimya sanayiinde çeşitli gazlara karşı da kullanılmaktadır. En yaygın kullanılan çeşitlerinden birinde, solunan hava soğurucu bir yatağın (genellikle mangal kömürü) üstündeki elyaf türlerinden oluşan bir filtre yardımıyla süzülerek temizlenir. Ayrıca bir soluk verme borusu ile bir gözlük bölümü vardır. Bazı maskelerin filtrelerinde de temizleyici kimyasal bileşikler kullanılır. Muharrem Ergin Muharrem Ergin (1923, Ahıska - 6 Ocak 1995, İstanbul), Türk dilbilimci ve Türkolog. Ahıska'da Karapapak kökenli bir ailede dünyaya gelmiştir. 1925 yılında ailesiyle Türkiye'ye göç ederek Muş'a bağlı olan Bulanık'a yerleşmişlerdir. Bulanık'ta başladığı eğitimini, 1943 yılında Balıkesir Lisesi'nde yatılı okuyarak sürdüren Ergin, 1947 yılında İstanbul Üniversitesi Edebiyat Fakültesinden mezun olmuştur. Reşit Rahmeti Arat'ın asistanı olarak, mezun olduğu üniversitede akademik çalışmalarına başlamıştır. 1963'te doçent, 1971 yılında profesör unvanı almıştır ve 1986-1990 yılları arasında ise üniversitenin Türk Dili ve Edebiyatı Bölüm Başkanlığını yapmıştır. Orhun Yazıtları'nın günümüz Türkçesine birebir çevirisini de yapan Ergin, 1990 yılında emekli olmuştur. Yaşamının son yıllarını parkinson hastalığı ile mücadele ederek geçiren Ergin, zatürreye yakalandıktan bir hafta sonra, 6 Ocak 1995 tarihinde yaşamını yitirmiştir. Naaşı, Hasdal Mezarlığı'na defnedilmiştir. Antonis Remos Antonis Remos (Yunanca: "Αντώνης Ρέμος", d. 19 Haziran 1970) Yunan şarkıcı. Müzikle uğraşmanın yanı sıra, Iraklis futbol kulübünün başkanlığını yapmaktadır. Aşağıdaki tabloda, sanatçının stüdyo albümleri, Yunanistan'da satışa sunulma yılları ve Yunanistan'da aldığı ödüller gösterilmiştir. Habil ve Kabil Kabil (Musevi kaynaklarında Kain, Kayn, Kayin) ile Habil (Musevi kaynaklarında Hevel), Tanah'ta, Eski Ahit'te, Kur'an'da ve hadislerde bahsi geçen dini şahsiyetler. Kabil, Âdem ve Havva'nın büyük, Habil ise küçük oğludur. Kabil'in kardeşi Habil'i öldürdüğüne ve tarihteki ilk katil olduğuna inanılır. Sümer mitolojisinde Emeş-Enten ve Lahar - Aşnan hikâyesi Habil ve Kabil hikâyesine benzer anlatımlar içermekte, daha sonra bu anlatımların musevi kaynaklarına aktarıldığı ifade edilmektedir. Eski Ahit'te Habil ve Kayin ikisi de Âdem'in oğlu olup Tanrı’ya ikisi de kurban sunar; 1. “Âdem karısı Havva ile yattı. Havva hamile kaldı ve Kayin'i doğurdu. "RAB'bin yardımıyla bir oğul dünyaya getirdim" dedi. 2. Daha sonra Kayin'in kardeşi Habil'i doğurdu. Habil çoban oldu, Kayin ise çiftçi. 3. Günler geçti. Bir gün Kayin toprağın ürünlerinden RAB'be sunu getirdi. 4. Habil de sürüsünde ilk doğan hayvanlardan bazılarını, özellikle de yağlarını getirdi. RAB Habil'i ve sunusunu kabul etti. 5. Kayin'le sunusunu ise reddetti. Kayin çok öfkelendi, suratını astı.” Kabil buna çok kızar ve kıskançlık içinde Habil'i öldürür. Tanrı Kabil'e kardeşinin nerede olduğunu sorunca ""Ben kardeşimin bekçisi miyim?"" diye cevap verir. Habil'in kanı yerden bağırır. Bunu duyan Rab, Kabil'i lanetler ve durmadan yeryüzünü dolaşmaya mahkûm eder. Kabil, Tanrıya yalvarır ve diğer insanların kendini öldüreceklerini söyler. Bunun üzerine Tanrı, Kabil'e diğer insanların onu öldürmesine engel olacak bir iz yapar ve şöyle der: "Her kim Kabil'i öldürürse, intikam yedi kat fazlasıyla onun üzerine olsun." Bunun üzerine Kabil dünyayı dolaşmak üzere yola çıkar. Çocukları olur ve bir şehir kurarak oğlu Hanok'un adını verir (Tekvin, 5:17). Bazı kaynaklara göre bahsi geçen bu şehir Urfa'dır. Bazı yorumculara göre Habil'in adağı sürüsünün ilk doğan kuzularından ve en besililerinden olduğu halde, Kabil'in adağı olan meyve ve tahıl, özenle seçilip hazırlanmış değildi. Tevrat yorumcusu Rashi'ye göre Tanrının Kabil'in adağını geri çevirmesinin nedeni, Kabil'i bütünüyle reddetmesi değil, bir dahaki sefere daha dikkatli olması için uyarmaktı. Diğer yandan Yeni Ahit'te Habil adağını inancının göstergesi olarak sunarken (İbraniler, 11:4), Kabil'inkinin, onda zaten var olan kötülüğün yansıması olduğu ima edilir (Yuhanna I, 3:12). Tevrat'ın Tekvin kısmında cinayetin nedeni, "Habil'in Tanrı'nın favorisi olduğunu düşünen Kabil'in kıskançlığı" olarak anlatılsa da bazı yorumculara göre durum bundan ibaret değildir. Eski Ahit'in Aramice çevirilerine göre Habil ve Kabil'in birer ikiz kız kardeşi vardı ve birbirlerinin kardeşiyle evlenmeleri istenmişti. Kabil'in ikizi, Habil'inkinden daha güzel olduğu için Kabil bu değiştirmeyi kabul etmedi. Mormonlara ve İsa Toplumu'na göre ise Kabil'i kardeşini öldürmeye iten güdü Musa'nın Kitabı'nda belirtildiği üzere yine kıskançlıktır ancak bu kıskançlığın nedeni Habil'in sahip olduğu hayvan sürüsüdür. Tevrat'ta sadece Kabil'in Habil'i öldürdüğü söylenir. Eski Ahit'in Aramice tefsirlerinde ise kardeşlerin dövüştüğü, daha güçlü olan Habil'in yendiği ancak ağabeyinin hayatını bağışladığı belirtilir. Buna rağmen Kabil, Habil farkında değilken saldırmış ve onu öldürmüştür. Kaynaklarda cinayet yöntemi farklılık göstermekle beraber, yaygın inanış Kabil'in cinayeti taşla, sopayla veya boğarak işlediği yönündedir. Ortaçağda ortaya atılan bazı iddialara göre ise cinayet sabanla işlenmiştir. Hristiyanlıkta zaman zaman İsa ve Habil'in ölümleri karşılaştırılmıştır. Matta İncili'ne göre (23:35) İsa, Habil için salih sıfatını kullanır. Bununla birlikte İsa'nın havarileri tarafından yazılan mektupta "(İsa'nın) akan kanının Habil'inkinden daha iyi şeyler söylediği" belirtilmektedir (İbraniler, 12:24), zira İsa'nın kanı merhamet dilerken Habil'inki intikam dilemiş ve Kabil'in lanetlenerek işaretlenmesine neden olmuştur. Eski Ahit'in Aramice tefsirlerine göre mezar yeri "sonsuza kadar ıssız kalmakla" lanetlenmiş olsa da daha sonraki dönemlere ait Musevi kaynaklarında mezarın Şam'da olduğu iddia edilir. Kur'an'da Kabil ve Habil'den Maide suresinde bahsedilir. Kur'an'da isimleri geçmez ancak diğer İslami kaynaklarda Kabil ve Habil olarak adlandırılır. Âdem'in çocuklarından Habil bir ava çıktı ve bir Ceylan görünce birden avını unuttu ama sonra Ceylan'ın peşinden koşarak girdi sonradan Ceylan kaçmıyordu ve oğlunu bularak Habil birden mutluluğu bozmadı ve diğer fertler geldi ve Habil'in eve gitme vakti gelmişti ve Habil diğer fertlerin pek de masum olmadığını düşündü ve koşarak eve gitti. Habil avdan eli boş döndü ve Kabil birden Habil arasında bir yarışa girmişti sanki. Dedi ki: Demek elin boş döndün, Habil'den ise iyi cevaplar geldi, babasının kızacağı hakkında Kabil'e soru sordu ve hayır dedi, ben olsam kızardım diye yanıt verdi. Habil bu sözlerin çok yanlış olduğunu söyledi ve babasının bu sözlerden üzüleceğini söyledi. Habil ve ağabeyi Allah'a birer kurban sunmuşlardı. Kabil, kendi kurbanı Allah tarafından kabul edilmediği için kardeşini öldürmeye karar verdi (Maide Suresi, 27-32). İbn-i İshak tarafından rivayet edilen ve sahih olmayan bir hadise göre Habil ve Kabil'in birer ikiz kız kardeşleri vardı ve birbirlerinin kardeşiyle evlenmeleri istenmişti. Kabil'in ikizi Aklimâ, Habil'in ikizi Lebudâ'an daha güzel olduğu için Kabil bu değiştirmeyi kabul etmedi. Bir gün ikisi de Ava gitti ve Habil ile Kabil bir Leopar gördüler ve Kabil kibirlenerek Leopar'a saldırmak istedi ama Leopar Kabil'e eziyet etti ve Habil Leopar'ı öldürüp Kabil'i kurtardı. Sonra Habil uyuyarak bir rüya görüp Kabil'in Cehennem'de yandığını gördü. Kabil Habil'e onu öldüreceğini söylediğinde, Habil, "Allah'tan korktuğunu" söyleyerek karşı koymadı ve ağabeyine el kaldırmadı. Ancak Kabil'in cehennem ateşinde yanmasını diledi. Bazı liberal İslami akımlara göre Habil pasifizmin ve şiddet karşıtlığının ilk savunucusudur. Daha sonra ağabeyi, Habil'i öldürdü ve yeryüzündeki ilk cinayeti işlemiş oldu. Kur'an'da cinayetin ne şekilde işlendiğine dair bir açıklama yoktur. Allah Habil'in cesedini nasıl gömeceğini göstermek üzere bir karga gönderdi. Yeri eşeleyen kargayı gören Kabil, kargadan bile aciz olduğunun farkına vararak yaptığından pişmanlık duydu (Maide Suresi, 27-32). Kabil artık hem kardeşini hem de ailesini kaybetmişti ve babasına hiçbir yalan uyduramayarak çok uzaklarda hayatını sürdürdü ve soyu ilerledi. Habil öldükten sonra Allah Adem ve Havva'ya Şit adında bir çocuk verdi ve ikinci peygamber dünyaya geldi. Kabil ve Habil ile ilgili tek sahih hadiste, olayla ilgili isim verilmemiştir: "Zulümle öldürülmüş hiç kimse yoktur ki, onun kanında Âdem'in ilk oğluna bir pay düşmesin. Çünkü adam öldürenlerin ilki odur." Tefsir ve siyer kitapları ile sahih olmayan hadislerde konuyla ilgili daha çok ayrıntı ile birlikte Âdem'in ilk oğlu olarak Kabil'in adı verilmektedir. 2001 yılında Anatolia Film tarafından Habil ve Kabil adı ile çizgi filmi yapılmıştır. Çizgi filmde olaylar tasvir edilmiştir. Minos Minos, Yunan mitolojisinde Zeus ile Europa'nın oğlu ve sertliği ile adalete saygısıyla ünlü Girit monarşisinin efsane kralıdır. Adından ötürü bu monarşiye Minoyen denmiştir. "Mutluluk" demek olan Minos adı, Firavun ya da Ceasar gibi, belki de sadece hanedan unvanıdır. Dante Alighieri'nin İlahi Komedya'sında ("Divina Commedia") cehennemde yargıçlık yapan şeytana verdiği addır. Efsane Kraldır. Efsaneye göre Girit adasının kralı Minos, Poseidon'un onu sınamak için armağan ettiği güzel bir boğayı kurban etmediği için Poseidon'un laneti sonucu karısı Pasiphae, boğalara ilgi duymaya başlamış ve bir boğa ile ilişkiye girdikten sonra yarı boğa yarı insan bir erkek dünyaya getirmiştir. Durumu öğrenen Minos, çocuğu hem cezalandırmak hem de saklamak için Girit adasının altına dönemin en iyi mimarlarından biri olan Daidalus'u görevlendirerek büyük bir hapishane olan bir labirent inşa ettirmiş, çocuğu da buraya hapsetmiştir. Minotaur'un anlamı da "Minos + Taurus"dan gelmektedir Minos'un boğası gibi. Ayrıca Dionysos'un eşi olan Ariadne'nin ve Theseus ile evlenen Phaedra'nın da babasıdır. Michael Bublé (albüm) Michael Bublé, Kanadalı pop ve caz şarkıcısı Michael Bublé'in, ilk albümüdür. 2003 yılında piyasaya sürülmüştür. Diğer birçok "yeni" şarkıcının aksine, Bublé; pop ve caz türünde eserler icra etmeyi seçtiğini bu albüm vasıtasıyla duyurmuş ve müzik dünyasındaki ilk ciddi eserlerini yine bu albüm ile vermiştir. Albüm, ilk olarak, Bublé'in kendi ülkesi Kanada'da piyasaya sürüldüğü için; müzik listelerindeki ilk ciddi başarısını da yine burada elde etmiştir. Önemli birçok caz ve pop standardını bünyesinde barındırıyor olmasıyla, kısa sürede; birçok ülkenin müzik listelerinde ilk 10'a girme başarısı göstermiştir. Kanada'daki başarının ardından, Bublé, bu albümü sayesinde; kısa sürede Avustralya, İngiltere ve ABD gibi ülkelerin müzik listelerinde de üst sıralara tırmanmayı başarmıştır. Juno Ödülleri'nde Bublé'e, "En İyi Yeni Yetenek" ödülünü kazandırmış "Michael Bublé"; "Yılın Albümü" ödülüne de aday gösterilmesine rağmen, bu dalda ödüle layık görülememiştir. !align="left"|Şarkı Adı !align="left"|Uzunluk Kınık, Seydikemer Kınık, Muğla ilinin Seydikemer ilçesine bağlı bir mahalledir. Oğuzların Kınık boyundan ismini alır. Muğla iline 210 km, Fethiye ilçesine 70 km uzaklıktadır. Alkmene Alkmene, mitolojik Yunan kahramanı, Roma mitolojisindeki güçlü Herakles'in annesi. Kahraman Perseus'un soyundan gelen Alkmene güzelliği ve faziletiyle de tanınır. Bir savaş yüzünden yola çıkmak zorunda kalan Amphitryon'la yeni evlenmiştir. Zeus Alkmene'yi baştan çıkarmak için onun kocasının biçimine girerek bu yokluktan yararlanır. Söylentilere göre, Zeus'un emriyle Hermes, Helios'a güneş ışığını söndürmesini, saatlere dinlenmelerini ve daha sonra Ay'a çok yavaş ilerlemesini, Uyku'ya da olan bitenden kimsenin haberdar olmaması için bütün insanları uyku mahmurluğunda tutmasını emreder. Zeus güneşe bu süre dolmadan görünmemesini buyurduğu için bu sevişme üç tam gün sürer. Zeus, şehrin üzerine altın yağmuru yağdırırken Alkmene, Herakles'e hamile kalır. Ayrıca Zeus Alkmene'ye Karkhesia kasesini de hediye eder. Seferden dönen Amphitryon da sabahleyin dönerek karısıyla yatar ve Alkmene ondan da ikinci bir çocuğa, İphikles'e gebe kalır. Tanrı, Perseus'un soyundan dünyaya gelecek olan bu çocuğun insanlar üzerinde çok büyük bir güce sahip olacağını da söyler. Ancak Hera'nın oyunuyla Perseus soyundan doğacak ilk çocuğun tahta çıkacağını da söyler. Bunun hemen ardına kıskançlıktan kudurmuşçasına Zeus'un karısı Hera hemen Mykenai'ye gelir. Perseus'un oğlu Kral Sthenolos orada hüküm sürmektedir. Hera onun karısı Nikippe'ye Alkmene'ninkinden önce doğacak bir erkek çocuk sözü verir; o çocuk Eurystheus'tur. Bu amaçla doğum tanrıçası İlithya'ya ve kader tanrıçaları Moiralara Alkmene'nin doğurmasını engelleme emrini verir. Bunlar dokuz gün, dokuz gece sarayın kapısı önünde elleri kolları bağlı bir vaziyette, hiç kıpırdamadan oldukları gibi otururlar. Zavallı anne ancak dostlarından Galanthis'in kurnazlığı sayesinde kurtulur: Bu dostu tanrıçalara, kendilerine rağmen Alkmene'nin bir oğlan doğurmuş olduğunu bildirir. Ayrıca Teiresias'ın kızı Historis'in, çocuğun dünyaya gelmesi için onların uzaklaştırmak amacıyla doğum odasından sahte bir sevinç çığlığı atarak aldatır. Tanrıçalar bir an için ürküntü ve öfke ile kalkınca Alkmene gerçekten doğurmak için bundan yararlanır, ancak tanrıçalar kendileri aldattığını anlayınca Galanthis'i gelincik denen hayvana dönüştürürler. Zeus da Alkmene'nin üzerine bir daha hiçbir ölümlü kadınla birlikte olmaz. Bebeğe Herakles, Hera'nın zaferi adı verilir. Bu, onun hak ettiği bir unvandır, çünkü tanrıça onu, yaşadığı sürece hep insafsızca izleyecek, özellikle de kuzeni Eurystheus'un hizmetine girmesi için zorlayacaktır. Mephistopheles Mephistopheles (ya da Mephisto, Mephistophilus, Mephist, Mephistophilis, Mephostophiles, Mephostophiel, Mephisophilus), Rönesans dönemi Avrupa yazınında Hristiyan mitolojisinin lider-şeytanlarından biri olarak belirir. Önceleri de kullanılmakla beraber Rönesansta yaygın olarak kullanılmış ve geliştirilmiştir. Bir Hristiyan miti olmasına rağmen İncil'de adına rastlanmamaktadır. Kelimenin menşei Christopher Marlowe'un "Dr.Faustus" adlı oyunundan alıntı olan, Goethe'nin "Faust" adlı oyunu ile özdeşleşmiştir. Klaus Mann'ın 1936 yılında yayınlanan Mephisto isimli bir romanı vardır. Ayrıca Diablo II adlı oyuna da uyarlanarak Şeytan'ın kıdemli askeri olarak geçmektedir. Ayrıca Ao No Exorcist adlı animede bulunan bir karakterdir.Geçmişi ve esas amacı hakkında pek bir bilgi yoktur. Calama Calama, Şili'nin Antofagasta Bölgesi'nde bir şehir. Nüfusu 140.700 kişidir (2004). Bir çöl şehri olana Calama, Arica'nın 600 km güneyinde Atacama Çölü'nün bir ara platosunda yer alır. Şehrin, yıllık 0 mm yağış ortalamasıyla dünyanın en kurak yeri olduğu belirtilir. Buna uygun olarak pratikte, şehrin çevresinde hiçbir bitki örtüsü gelişmemiştir. Şehrin daha önce "Chiu-Chiu" olan adı 1840'ta Calama olarak değiştirilir. O zamanlar Bolivya'ya ait olan şehir, Güherçile Savaşı'nda 23 Mart 1879 tarihindeki Şili birliklerince fethinden itibaren Şili'ye ait olur. 1886 yılında şehir Demiryolu bağlantısına kavuşur. Yakınlarındaki Chuquicamata bakır madeninde oluşan çevre problemleri nedeniyle 1 Ocak 2003 tarihi itibarıyla Chuquicamata'da kimsenin yaşamasına izin verilmediğinden, Calama çok hızlı bir büyüme yaşamaktadır. Nüfusunun büyük çoğunluğu ekonomik bakımdan, Yeryüzü'nün en büyük bakır madeni olan Chuquicamata'ya bağlıdır. Bolivya'ya haftalık tren seferi vardır. Bunun dışında şehir bir havaalanına sahiptir. Ülkenin diğer bölgelerine sayısız otobüs seferi ile ulaşılabilir. Stay-behind Stay-behind, (bu terimin İngilizce kelime anlamı “"geride kal"” olarak tercüme edilebilir) NATO bünyesindeki ülkelerde sol örgütlenmeye karşı oluşturulan yasa dışı silahlı kuvvetler. Soğuk Savaş sırasında Sovyetler Birliğinin işgal ihtimali bahane edilerek oluşturulan gizli örgütlenmeler kuruldukları ülkelerde siyasi hayatı şekillendirmek için kullanılmıştır. Türkiye'deki 12 Eylül Darbesi de bu kapsamda değerlendirilmelidir. Stay-behind operasyonunda, bir ülke başka bir ülke tarafından işgal edilme tehlikesine karşı kendi topraklarında gizli örgütlenmeler ve planlar gerçekleştirir. Eğer işgal gerçekleşirse, yapılan hazırlıklar yerel direnişin başlangıcı için kullanılacak, düşman cephe gerisinde casuslar faaliyet gösterebilecektir. Küçük çaplı operasyonlar olduğu gibi bütün ülkeyi içeren operasyonlar da planlanmıştır. II. Dünya Savaşı sırasında birçok ülke buna göre planlama yapmış, İngiltere'de Auxiliary Units ve Nazi Almanyası'nda Werwolf bu planları yürürlüğe koymuştur. Soğuk Savaş sırasında NATO ve CIA birçok Avrupa ülkesinde stay-behind kuvvetleri oluşturmuştur. Bu kuvvetlerin olası bir Varşova Paktı ülkesinin işgali durumunda veya ülkedeki komünist partilerin demokratik şekilde seçilmesi durumunda aktif olacağı planlanmıştır. Bu gizli orduların kullanması için saklanmış şekilde gizli silah depoları İtalya, Avusturya, Almanya, Hollanda ve diğer ülkelerde ortaya çıkartılmıştır. Bu tip NATO operasyonlarından en bilineni "Gladio Operasyonu"dur ve 24 Ekim 1991 tarihinde İtalyan Başbakanı Giulio Andreotti tarafından açıklanmıştır. Çoğu örnekte stay-behind kuvvetleri gerçek amacının dışına çıkmış, işgali önlemek yerine iç siyasette aktif yer almışlardır. Ülkenin yarı-işgal altında öne süren bu güçler özellikle sol siyasete karşı tavır alarak silahlı eylemlerde bulunmuş hatta darbelerde yer almışlardır. İtalya örneğinde olduğu gibi bazı ülkelerde terör ortamı yaratılmış, Yunanistan örneğinde olduğu gibi aşırı-sağ askeri cunta yönetimleri kurulmuş veya Türkiye’deki 12 Eylül 1980 örneğinde olduğu gibi askeri darbeler yapılmıştır. Ä°stihbarat İstihbarat, siyasi makamlara sunulmak üzere toplanmış ve çözümlenmiş izlemsel veya taktik içerikli işlenmiş bilgilere denir. Her türlü kaynaktan elde edilen ham bilgi ilişkisiz gibi görünen parçalardan oluşan, çelişkili, güvenilmez, yanıltıcı veya yanlış olabilir. İstihbarat ise birleştirilmiş, değerlendirilmiş, çözümlenmiş, yorumlanmış ve ayıklanmış bilgidir. Tamamlanmış bir istihbarat, istihbarat çevriminin sonuç ürünü olan ve siyasi belirleyicilere sunulmaya hazır olan işlenmiş bilgidir. Her devlet için, ülkenin bölünmez bütünlüğüne, anayasal düzenine, varlığına, bağımsızlığına, güvenliğine ve ulusal gücünü oluşturan bütün unsurlarına karşı içten ve dıştan gelecek mevcut ve olası tehditler hakkında bilgi toplamak ve istihbarat oluşturmak için vazgeçilmez bir gereksinimdir. İstihbarat devlet için, hasım veya hasım olması olası kişi, kurum-kuruluş, devletler ve diğer organizasyonlar hakkında açık veya kapalı kaynaklardan bilgi toplayıp, çözümleme ve değerlendirmelere tabi tutarak sonuca ulaşılması anlamına gelmektedir. İstihbarat (إستخبارات) yani anlık yahut geniş zamana ait bilgi anlamına gelen kökten gelir. İstihbar etmek, haber almak anlamına gelir. İstihbarat sözcüğü haline geldiğinde ise, kavramsallaşmış hale gelir ve haber alma anlamını belirtir. Sözcük anlamı olarak geniş anlamda bakıldığında, kişinin gideceği okulu, yahut babanın müstakbel damadını araştırması da istihbarattır. İstihbarat, kelime anlamı olarak haber alma anlamına gelse de, kavramın ifade ettiği anlam, biraz daha geniştir ve haber alma kavramı istihbarat kavramının kapsadığı sürecin sadece bir adımıdır. İstihbarat kavramı, ülke güvenliğinin sağlanması için karar mekanizmalarına gerekli bilginin toplanması, analiz ve tasnif edilmesi, raporlandırılması ve ilgili karar vericilere iletilmesi sürecidir. Bu anlamda, İngilizcedeki "intelligence" kelimesi, istihbarat kavramını daha iyi kapsamaktadır. Mehmet Emin Aga Mehmet Emin Aga (Yunanca: "Mechmet Emin Aga", 1932 - 9 Eylül 2006), İskeçe müftüsü. Babası Mustafa Hilmi'nin 1990 yılında vefatından sonra İskeçe Müftülüğü'nde naiplik görevi yaptı. Aga, aynı yıl Atina'nın İskeçe Müftülüğü'ne Mehmet Şinikoğlu'nu atamasının ardından, 18 Ağustos 1990 tarihinde İskeçe Türk halkı tarafından yapılan oylamayla müftü seçildi. Ancak Yunan hükümeti, Aga'yı "resmi makamı gasp etme" suçlamasıyla aleyhinde davalar açıldı . Defalarca fanatik grupların saldırısına uğrayan Aga, yüzlerce ay hapis cezasına mahkûm edildi. Larisa cezaevinde 6 ay kaldıktan sonra Aga, sağlık sorunları nedeniyle salıverildi. Karaciğer yetmezliği nedeniyle Türkiye’de ve Yunanistan’da bir süre tedavi gören Mehmet Emin Aga 9 Eylül 2006 günü sabah saat 06.00'da evinde hayatını kaybetti. KaplumbaÄŸa Terbiyecisi Kaplumbağa Terbiyecisi, Osman Hamdi Bey'in 1906 ve 1907 yıllarında iki farklı versiyonunu çizdiği tablosudur. Osmanlı Ressamlar Cemiyeti tarafından çıkartılan gazetenin on yedinci sayısında tablonun adı Kaplumbağalar ve Adam olarak geçer, ancak tabloya daha sonra yaygın olarak bilinen "Kaplumbağa Terbiyecisi" adı verilmiştir. Belinde sıkı bir kemerle bağlanmış kırmızı uzun bir giysi giyen sakallı bir adam, mavi çinilerle kaplı eşyasız ve bakımsız bir odada, izleyiciye arkası yarı dönük biçimde dikilmektedir. Başına, etrafına gelişigüzel bir yemeni sarılmış arakiye takmıştır. Adamın ayaklarının dibinde, yerdeki yaprakları yemekte olan kaplumbağalar vardır. Bursa'daki Yeşil Camii'nin üst katındaki odanın duvarlarındaki sıvalar ve çiniler yer yer dökülmüştür. Tablonun tek ışık kaynağı adamın önündeki alçak penceredir. Ellerini arkasında kavuşturmuş olan adam bir ney tutmaktadır. Sırtında bir nakkare asılıdır ve buna bağlı bir mızrap boynundan aşağıya sarkar. Bazılarına göre adamın sırtında asılı olan şey, eskiden dervişler ve dilenciler tarafından kullanılan, hindistan cevizinden ya da abanozdan yapılma dilenci çanağı olan keşkülüfukaradır. Osman Hamdi Bey'in bu tablosu, özellikle ilham kaynağına dair net bilgilerin olmadığı dönemde, geri kalmış bir toplumu çağdaşlaştırmaya çalışan bir aydının yorgun hâlini anlattığı şeklinde yorumlanmıştır. Kaplumbağaların esin kaynağının, Lâle Devri'ndeki Sadabad eğlenceleri sırasında, hava karardıktan sonra sırtlarına mum dikilerek serbest bırakılan kaplumbağalar olduğu öne sürülmüştür. Bu yoruma göre, Sanayi-i Nefise, Asar-ı Atika Müzesi, Duyun-u Umumiye gibi birçok kurumu kurmak ve yönetmek görevini üstlenen Osman Hamdi Bey, tabloda kendini terbiyeci, kendi iş yapış biçimine uyum gösteremeyen astlarını ise yemeğe ulaşmaya çalışan kaplumbağalar olarak göstererek, onları hicvetmektedir. Başka yorumlara göre, düşünceli biçimde dikilen adam, sabır gerektiren zor bir iş olan kaplumbağaları terbiye etme işini, elindeki ney ve sırtındaki nakkareyi çalarak başarmayı ummaktadır. Bu yoruma göre de terbiyeci Osman Hamdi Bey'in kendisidir. Terbiyecinin zorlu işi elindeki müzik aletleriyle halletmeye çalışması, Osman Hamdi Bey'in de değişime direnen bir toplumu sanat yoluyla çağdaş seviyeye getirmeye çalıştığını, bu yüzden sanat okulu ve müze açma girişiminde bulunduğunu vurgular. Terbiyecinin, kaplumbağaları eğitmekte kullanacağı neyi üfleyemeyip arkasında tutması, Osman Hamdi Bey’in neyi üfleme, yani kaplumbağalar ile temsil edilen halkı eğitme kaygısından artık vazgeçtiği, çünkü derviş sabrının bile bir sonu olduğu şeklinde de yorumlanmıştır. Ayrıca tablodaki kablumbağaların ilham kaynağının, Osman Hamdi Bey'in Paris'teyken sokaklarda dolaştıklarını gördüğü, Charles Baudelaire'in "Modern Hayatın Ressamı" kitabında da bahsi geçen kaplumbağalar olduğu da öne sürülmüştür. Tablonun ikinci versiyonunun, 2009 yılında Sakıp Sabancı Müzesindeki bir sergide sergilenmesi sırasında, tablonun ilham kaynağına dair yeni bir iddia öne sürülmüştür. Buna göre Osman Hamdi Bey, "Tour du Monde" isimli Fransızca bir derginin 1869 tarihli sayılarından birinde gördüğü bir gravürden esinlenerek bu tabloyu çizmiştir. L. Crépon tarafından, Japon millî gravüründen esinle çizilmiş olan bu resim, dergide "Charmeur de tortues (Kaplumbağa Terbiyecisi)" adıyla basılmıştır. Resimde, Osman Hamdi Bey'in tablosundaki terbiyeciye benzer şekilde giyinmiş yaşlı bir terbiyeci, elindeki ufak davulu çalarak bir grup kaplumbağanın bir masanın üzerine çıkmasını sağlamaya çalışmaktadır. Osman Hamdi Bey, 13 Temmuz 1869'da Bağdat'tan babasına gönderdiği mektupta, ""bana yollamış olduğunuz Tour du Monde'u okudum"" demektedir. Osman Hamdi Bey muhtemelen 1869 yılının ilk cildini okumuştur ve "Kaplumbağa Terbiyecisi"'ni çizerken bu gravürden etkilenmiş olabilir. İş adamı Erol Aksoy'un 1 milyon dolar karşılığında satın alarak İktisat Bankası koleksiyonuna dahil ettiği tablo uzun süre bu koleksiyonda kaldı. Erol Aksoy'un varlıklarına İktisat Bankası kaynaklı borçları sebebiyle TMSF'nin el koymasıyla geçici süre devlete geçti. Eser Aralık 2004'te 1,95 trilyon lira muhammen bedelle açık arttırmaya çıkarıldı. Pera Müzesi ile İstanbul Modern'in rekabeti ile geçen açık artırma sonucunda Pera Müzesi resmi, Türk resim sanatında bir esere verilen en yüksek fiyat olan 5 trilyon lira (yaklaşık 3,5 milyon dolar, sıfır atılmış lira ile 5 milyon TL) karşılığında satın aldı. Tablo halen Pera Müzesi'nde sergilenmektedir. Nisan 2009 itibarıyla tablonun değerinin yaklaşık 10 - 15 milyon TL (6,2 - 9,3 milyon dolar) olduğu tahmin edilmektedir. Daha önce İstanbullu Levanten bir aileye ait olan tablonun 1907 versiyonu, 1984 - 1986 yılları arasında Londra'daki bir müzayedede Erol Simavi tarafından 100 bin dolar karşılığında satın alındı. Halen Belma Simavi koleksiyonunda bulunan tablo, Sakıp Sabancı Müzesinde 2009'da düzenlenen "Batıya Yolculuk - Türk Resminin 70 Yıllık Serüveni" isimli sergide halka açık biçimde sergilendi. Nisan 2009 itibarıyla tablonun değerinin yaklaşık 4 - 6 milyon TL (1,5 - 2 milyon dolar) olduğu tahmin edilmektedir. Diğer Oryantalist ressamlar gibi Osman Hamdi Bey'in de herhangi bir tablosunu birden fazla defa çizmiş olması normal görülmektedir. Bir yıl arayla çizilen tabloların genel kompozisyonu oldukça benzerdir. İkinci versiyonda ilkinden farklı olarak beş yerine altı kaplumbağa bulunur. Ayrıca terbiyecinin sağındaki duvarda çerçeveli bir hat ile cam kenarında bir testi durmaktadır. Bu versiyonda ayrıca, resmin Ahmet Muhtar Paşa'ya ithaf edildiğine dair, ressamın el yazısıyla yazılmış bir not da vardır. Osman Hamdi Bey'in kardeşi İsmail Galib’in 4. kuşaktan torunu Boğaziçi Üniversitesi Tarih Bölümü öğretim üyesi Prof. Dr. Edhem Eldem'in ""Making Sense of Osman Hamdi Bey and his Paintings", in: "Muqarnas: An Annual on the Visual Culture of the Islamic World" adlı" eserini inceleyebilirsiniz. Mustafa Cezar'ın "Sanatta Batı'ya Açılış ve Osman Hamdi" adlı kitabını inceleyebilirsiniz. CeBIT BiliÅŸim Eurasia CeBIT Bilişim Eurasia, 2000 yılından itibaren, İstanbul'da düzenlenmekte olan bir bilişim fuarıdır. Fuar, CeBIT fuarlarını düzenleyen Deutsche Messe AG firması ile İnterpro A.Ş. 'nin ortaklığında kurulmuş HİF A.Ş tarafından düzenlenmektedir. Fuar 2012 yılında Büyükçekmece'deki TÜYAP Büyükçekmece Fuar ve Kongre Merkezi yerine Yeşilköy'e taşınarak CNR Expo Fuar Merkezi'nde düzenlendi. CeBIT (anlam ayrımı) CeBIT dünyanın en tanınmış ve en başarılı ticaret fuarı markasıdır. Uluslararası bir markaya sahip olma, Deutsche Messe'yi yeni pazarlara taşımaktadır. Sonuç olarak, CeBIT etkinlikleri artık sadece Hannover'de değil, Türkiye, Avustralya, ABD ve Çin'de de gerçekleştirilmektedir. Bu sayede global katılımcılar yeni ticaret fuarından ve beraberinde getirdiği artan talepten faydalanabilir. CeBIT gibi fuarlar "made in Hannover" (Hannover çıkışlı) olmaya devam edecektir ve büyüyen dünya pazarlarında eşit yapıya sahiptir. Binghamton, New York Binghamton, Amerika Birleşik Devletleri, New York eyaletinde Pensilvanya sınırına yakın, Susquehanna ve Chenango nehirlerinin yatağı olan vadide kurulmuş bir şehirdir. Triple Cities olarak bilinen, Binghamton, Endicott ve Johnson City’den oluşan üçlü şehirlerin oluşturduğu metropoliten alanın (Greater Binghamton metropolitan area) da merkezidir (Broome County). Şehrin nüfusu 2010 sayımına göre 47.376’dır. New York şehrine karayolu ile yaklaşık 3 saatlik mesafede bulunan Binghamton’da yerel bir de havaalanı (Binghamton Regional Airport) bulunmaktadır. Bir dönem önemli bir sanayi merkezi ve ulaşım kavşağı olan kentte, 1990’lara kadar tütün, ayakkabı ve ileri teknoloji endüstrisi kalkınmanın motorları olmuşlardır. 1950’de 85.000’i bulan nüfus, 20. Yüzyılın ikinci yarısında dereceli olarak azalmış, üretim endüstrilerinin bölgeden çekilmesiyle kent önemini ve canlılığını yitirmiştir. Son dönemde kenti hizmet ve eğitim sektörü ayakta tutmaktadır. Binghamton üniversitesi, "Broome Community College" (iki yıllık yüksek okul) ve New York Eyalet üniversitesine bağlı tıp fakültesi uygulama hastanesi ("Clinical Campus of Upstate Medical University") kentte bulunan üç yükseköğrenim kurumudur. Şehrin coğrafi konumunun bir sonucu oldukça sert geçen kışları, diğeri de içinden geçen iki nehrin yol açtığı sel baskınlarıdır. Yazlar ılık ve yağışlı, kışlar soğuk ve kar yağışlıdır. Kar yağışı yıllık ortalama 196 cm’yi bulur. Ocak ayı ortalaması en yüksek -1,5 °C, yılın en sıcak ayı temmuz ortalaması ise 25,8 °C’dir. Bahar aylarında nehirlerin taşması şehirde alışılagelen bir durumdur. Buna yönelik alınan tedbirlerin (sel duvarları) yetersiz kaldığı 2006 ve 2011 yılında yaşanan sel felaketleri önemli maddi hasara yol açmıştır. Binghamton adını, 1792’de çevre arazilerin neredeyse tamamını satın alan Philadelphia’nın varlıklı iş adamı ve kongre üyesi William Bingham’dan (1752– 1804) alır. Kente ilk yerleşim 1802 tarihlidir. Binghamton 1834'te kasabaya, 1867’de bir şehre dönüşür. Şehrin ilk belediye başkanı Pennsylvania Kömür şirketi sekreteri Abel Bennett olur. Alkolizm tedavisi üzerine uzmanlaşmış ilk merkez olan New York State Inebriate Asylum 1858’de Binghamton'da kurulur. Merkez 1879’da genel bir akıl hastanesine dönüşür. Isaac Perry tarafından tasarlanan ilk binası tarihi eserler kapsamında koruma altında bulunan akıl hastanesi hizmetine Upstate Medical University’ye bağlı olarak devam etmektedir. Başlangıçta tarım ürünleri pazarı niteliğindeki küçük bir şehir olan Binghamton’un kaderi demiryolunun gelmesiyle değişir. 20. yüzyıl başlarında Amerika Birleşik Devletlerinin en büyük ikinci puro üreticisi konumuna yükselir. 1920’lerde çalışanlarının sosyal refahına verdiği önemle bilinen Endicott Johnson ayakkabı fabrikası özellikle Avrupa'dan göç edenlerin şehre olan talebini daha da arttırır. İkinci Dünya Savaşı sırasında yükselişe geçen ve kısa sürede önde giden teknoloji şirketlerinden birine dönüşen IBM bölgenin teknoloji ve savunma sanayii merkezi konumuna gelmesinin kapısını açar. IBM dışında önemli bir firma da 1929’da ilk uçuş simülatörünü geliştiren Link Aviation Devices’tır. General Electric ve Ansco bir dönem şehirde fabrikaları bulunan diğer tanınmış kuruluşlardır. 1950’lerde en parlak dönemini yaşayan kent, otomobil kullanımının yaygınlaşmasıyla yeni oluşan yerleşimler ve banliyölere kayan işletmeler yüzünden canlılığını yitirmeye başlar. Karayolu taşımacılığı Binghamton’u bölgenin demiryolu merkezi konumundan eder. Kentin ekonomisine asıl darbe 1990’larda soğuk savaş sonrası savunma ve ileri teknoloji yatırımlarının yavaşlamasıyla gelir. 1989’da IBM’in toplam 6 araştırma laboratuvarı ve 12 fabrikasından birer tanesi Endicott’da bulunmaktayken, 90'lar boyunca şirket yatırımlarını başka bölgelere kaydırmış, gerek çalışan sayısı gerekse üretim kapasitesi azalmış, nihayet 2001’de üretim birimi tamamen kapanmıştır. Bazı üretim ve araştırma yapıları yerel firmalara satılmıştır. IBM öncesiyle kıyaslanamasa da hâlen bölgede varlığını hissettirmekte, Endicott’da kalan birkaç merkezde 800 kişiye iş olanağı sağlamaktadır. Binghamton üniversitesinin kent kalkınmasına potansiyel katkısı ancak son yıllarda ön plana çıkmaya başlamıştır. Bu doğrultuda üniversite Kamu ilişkileri fakültesini şehir merkezindeki yeni binaya taşımış, bu bölgede öğrenci yurtları tesis etmeye başlamıştır. Binghamton'un aşağıdaki şehirler ile kardeş şehir antlaşmaları vardı: Şu şehirle ise yerel bir kardeş şehir projesi bulunmaktadır: İrlanda millî futbol takımı İrlanda millî futbol takımı, İrlanda'yı uluslararası arenada temsil eden futbol takımıdır. 1 Haziran 1921 günü kurulan İrlanda Futbol Federasyonu, İrlanda'nın Serbest olan devletinin futbol federasyonu olarak kuruldu. Mart 1926'da İrlanda takımı ilk uluslararası karşılaşmasını İtalya'nın Torino kentinde oynadı. 1930'lara kadar hiçbir uluslararası yarışmaya katılmayan İrlanda, yine Almanya'daki 1988 Avrupa Futbol Şampiyonası'na kadar da hiçbir uluslararası yarışmanın elemelerini geçemedi. Ancak Avrupa Şampiyonasını izleyen 1990 FIFA Dünya Kupası'nda çeyrek finallere kadar uzanmayı başardı. İrlanda bundan başka 1994 ve 2002 Dünya Kupalarında ise ikinci tura çıkabildiler. Aşağıdaki oyuncular 14 Kasım'da Yeni Zelanda'ya hazırlık maçı ve 18 Kasım 2019'da Danimarka'ya karşı UEFA Euro 2020 Elemeleri D Grubu maçı için çağrıldı. Japon mazısı Japon mazısı ("Thuja standishii "), servigiller (Cupressaceae) familyasından Japonya'ya özgü bir mazı türü. Japon mazısı, 110 metreye kadar uzar ve kozalakları 3–4 cm kadardır. 5 yılda olgunlaşır ve tohum verir. Bulunan en eski Japon mazısı 1450 yaşında, 115 metre yüksekliğinde ve dipte 68 metre genişliğindedir. Oldukça esmerdir; yaprakları siyahımsı ve ömürleri ortalama 26 yıldır. Ä°rlanda Futbol Federasyonu İrlanda Futbol Federasyonu "(İngilizce: Football Association of Ireland)", İrlanda'da futbol faaliyetlerini yürütmek, futbolun gelişmesini ve yurt sathına yayılmasını sağlamak, bu konularda her türlü düzenlemeyi yapmak, kararlar almak ve uygulamakla yetkili kurumdur. League of Ireland, FAI Cup ve İrlanda millî futbol takımını organize eden kurumun merkezi Dublin'deyken, Kuzey İrlanda'nın hiçbir sportif etkinliklerine karışmamaktadır. Fonda Idanha-a-Nova Belediyede 17 bucak (Por.: "freguesia") yer almaktadÄ±r. SS Kurtuluş SS Kurtuluş, II. Dünya Savaşı'nda Yunanistan'ın Nazi Almanyası'nın işgali altında bulunduğu dönemde bu ülkeye Türkiye'den insani yardım taşınmasında oynadığı rol ile tarihe geçmiş Türk kuru yük gemisi. Kızılay adına Atina'nın Pire limanına beşinci seferini yaparken 20 Şubat 1942 sabahı Marmara Adası'nda kayalıklara çarparak battı. Geminin hikâyesini ve dönemin genel tarihsel çerçevesini konu eden Erhan Cerrahoğlu yapımı belgesel film "Kurtuluş Vapuru Belgeseli" 2006 yılında vizyona girdi. Gemi 1883'te İngiltere'de 76,5 m'lik ve 2.735 groston kapasiteli bir kuru yük gemisi olarak inşa edildi. Çeşitli isimler ve bandıralar altında hizmet ettikten sonra 1924'te Kalkavan kardeşlerin deniz taşımacılığı şirketi tarafından satın alınarak Türkiye bandıralı ilk gemilerinden biri oldu. Kalkavanlar, gemiyi 1934'te bir başka armatör firma olan Tavilzade kardeşlere sattı ve "Kurtuluş" ismi bu dönemde verildi. Kurtuluş vapuru 1941'de işgal altında büyük açlık yaşayan Yunanistan'a sevkedilecek insani yardımın taşınması için Türk hükûmeti tarafından kiralandı. Yunanistan, Nisan 1941'de Nazi Almanyası tarafından işgal edilip Büyük Britanya Deniz Kuvvetlerince ablukaya alınmasından sonra büyük bir açlık yaşamaktaydı. Bu dönem Yunan tarihinde "Büyük Açlık" (Yunanca'da μεγάλος λιμός) olarak geçer. Bu açlık felaketi, dönemin Yunan kaynaklarına göre 70.000 kişinin, çağdaş tarihçi Mark Mazower'e göre ise 300.000 kişinin ölümüne neden oldu. Balık tutmanın dahi yasaklandığı bir ortamda açlıktan ölüm tehlikesi ile karşı karşıya kalmış ada Yunanlarının küçük motorlarla Türkiye'ye geldikleri ve kendilerine yiyecek verildiği Türkiye'nin Batı Anadolu sahil şeridinde yaşlılar tarafından günümüzde de anlatılır. Bu süreçte Cumhurbaşkanı İsmet İnönü, daha 19 yıl önce bizzat savaştığı Yunanlara her türlü insani yardımın yapılması talimatını veren kararnameyi imzaladı. Büyük Britanya hükümetinin başlangıçta ablukadan geçiş izni vermekte isteksiz davranmasına rağmen, Türkiye'nin de abluka bölgesi içinde olduğu ve dolayısıyla aynı abluka alanının içinde gıda sevkiyatı yapılabileceği mantığına dayalı bir ara formül bulundu ve nihayet alınan izinle gerekli organizasyon üç ay gibi kısa bir sürede tesis edildi. Türkiye böylece Yunanistan'a yardım eli uzatan ilk ülke oldu. Kızılay tarafından organize edilen ülke çapında bir kampanya ile toplanan gıdalar İstanbul'a sevkedildi ve büyük Kızılay işaretleri ile boyanmış SS Kurtuluş gemisi tehlikeli sefere hazırlandı. SS Kurtuluş ilk seferine çıkmak için 6 Ekim 1941 tarihinde Karaköy iskelesinden demir aldı. Gıda malzemeleri Pire limanında Kızılhaç'a teslim edildi. Sonraki aylarda Yunanistan'a üç sefer daha yapan SS Kurtuluş, toplam 6.735 ton gıda yardımı taşıdı . SS Kurtuluş beşinci seferinde, Marmara Adası kuzey sahilinde, Saraylar köyü açığında fırtınaya yakalanarak kayalıklara çarptı ve 21 Şubat 1942 sabahı battı. 34 kişilik mürettebat karaya çıkarak kurtuldu. Batığın bulunduğu noktanın karşısındaki burun günümüzde, SS Kurtuluş'un hatırasına, Kurtuluş Burnu olarak adlandırılmaktadır. SS Kurtuluş'un kaybına rağmen, savaş ilerledikçe zorluklarını bizzat yaşamaya başlayan Türkiye yardımlarını sürdürdü. SS Dumlupınar, SS Tunç, SS Konya, SS Güneysu, SS Aksu gemileri 1946'ya kadar Yunanistan'a insani yardım taşıdı. Bunlardan SS Dumlupınar, 13-16 yaşları arasında 1.000 kadar hasta Yunan çocuğu İstanbul'a getirdi ve bu çocuklara savaşın sonuna kadar Türkiye'de bakıldı. Araştırmacı yazar ve film yönetmeni Erhan Cerrahoğlu SS Kurtuluş gemisinin belgeselini hazırlamaya 2005 yazında başladı ve enkazın yeri uzman dalgıç Prof. Erdoğan Okuş ve ekibi tarafından tespit edildi. Sponsorları arasında Kültür ve Turizm Bakanlığı, İstanbul Ticaret Odası ve Olympic Airlines'ın bulunduğu, Çetin Tekindor'un seslendirdiği "Kurtuluş Vapuru Belgeseli" ilk kez vizyona giren görüntüler, İstanbul, Atina ve Marmara Adası'nda, vatandaşlar, Kurtuluş'un kaptanının yakınları ve bu arada Yunan tarihçi Georgeos Margaritis ile yapılmış röportajları içermektedir. Film, deniz kirliliği ile ilgili bir araştırma esnasında teknesinin Karadeniz'de alabora olması ile 2006 Nisan'ında vefat eden Prof. Erdoğan Okuş'a ithaf edilmiştir. Kurtuluş filminin müziği İzmir Marşıdır. Penamacor Belediyede 12 bucak (Por.: "freguesia") yer almaktadÄ±r. 1189 yılında kurulan Penamacor 1199 yılında köy (Por.: "Vila") statüsüne geçti. Penamacor tarihi ancak I. Sancho zamanından itibaren izlenebilmektedir. Bazılarına göre, 672 yılından 682 yılına kadar İber Yarımadası'nı yöneten Gotların ünlü kralı Vamba'nın doğum yeridir. I. Sancho köyü Endülüslüler'den aldıktan sonra yeniden yapılandırmıştır. 1189 yılında kralın buyruğuyla kurulan köy Templar üstadı Dom Gualdim Parents tarafından yapılandırılmıştır. Bazı efsanelere göre köyün ismi burada yerleşen ünlü eşkiya Macôr'un adından gelmektedir. Bu eşkiya "Penha" adını verdiği bir mağarada yaşamıştı. Zamanla bu isim "Pena"ya dönüşmüş ve köy "Penha de Macôr" ya da "Pena de Macôr" olarak anılmaya başlanmıştır. Bir başka efsaneye göre köyde yaşayanlar haydutlarla öyle zorlu bir çatışmaya girmişlerdir ki çok fazla kan dökülmüş ve dökülen kan kötü bir renk oluşturmuş. Bu nedenle "Penha de má cor" (kötü renkli Penha) adı verilmiştir. Yine bir başka efsane bu bölgede Pena de Garcia ve Pena Maior adlı tepelerde iki farklı topluluk yaşamaktaydı. Maior sözcüğünün İspanyolca telaffuzunun değişikliğe uğramasıyla önce Magor sonra Macor olan isim Pena Macor ismini doğurmuştur. 11. yüzyılın sonlarında köyün gelişmesi Portekiz sınırını koruma gereksinimi nedeniyle günümüzde hâlâ kalıntıları olan ve ulusal bir anıt sayılan "Penamacor Kalesi'nin" yapılmasıyla olmuştur. Vila Velha de Ródão Belediyede 4 bucak (Por.: "freguesia") yer almaktadÄ±r. Ali Ã–zen Ali Özen (d. 16 Mayıs 1981, Malatya), Türk taekwondocu. Kendisi gibi taekwondocu Filiz Nur Özen ile evlidir. İlk, orta ve lise eğitimini Malatya'da tamamladı. İnönü Üniversitesi Beden Eğitimi ve Spor Bölümü'nden mezun oldu. 2002 yılı Kasım ayında Kara Kuvvetleri Gücü Tekvando Takımı'nda askerliğini yaptı. Şu an aktif olarak spor yaşantısı sürmektedir. Tekvandoya 1994 yılında Taipen Spor Merkezi'nde Celal Kurhan nezaretinde başladı. Total Request Live TRL ("Total Request Live"), MTV müzik kanalında popüler müzikleri yayınlayan programdır. Program, günün en çok istek alan on videosunu göstermektedir. Bu videolar internet üzerinden oylanmaktadır. Program genellikle hafta içi her gün yayınlanır ancak yılın bazı dönemlerinde yayın akışı değişikliğe uğrayabilir. Amares Belediyede 24 bucak (Por.: "freguesia") yer almaktadÄ±r. Barcelos, Portekiz Belediyede 89 bucak (Por.: "freguesia") yer almaktadır. Portekiz'de en çok bucağa sahip olan belediyedir. Stamatis Spanudakis Stamatis Spanudakis (; 11 Aralık 1948, Nea İyonya) Yunan klasik müzik bestecisidir. Würzburg Devlet Konservatuvarı'nda Bertold Hummel'in öğrencisi olmuştur. Altan (mÃ¼zik grubu) Altan, geleneksel İrlanda müziğiyle uğraşan County Donegal'den İrlandalı grup. Bu isimle ilk albümlerini 1989 'da çıkardılar. 2003 yılında BBC Radyo 2 Folk Ödülleri'nde en iyi grup seçildiler. Grup şu anda "Mairéad Ní Mhaonaigh" (keman, vokal), "Dermot Byrne" (akordeon), "Ciarán Tourish" (keman), "Ciarán Curran" (buzuki), "Mark Kelly" (buzuki, gitar) ve "Dáithí Sproule" (gitar)'den oluşmaktadır. Glikeria