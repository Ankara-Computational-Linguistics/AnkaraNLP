analitik kimyacı Lionel Herbert Dahmer'ın oğlu olarak dünyaya geldi. Bundan yedi yıl sonra, kardeşi David doğdu. Joyce Dahmer'ın bu ilk oğluna olan hamileliğinin zor bir süreç olduğu bilinmektedir. Dahmer sekiz yaşına bastığında, aile, Bath, Ohio'ya taşındı. Dahmer'ın ilk çocukluk dönemi davranışları normal olsa da, belli bir süre sonra, özellikle 10-15 yaş arasındaki dönemden başlayarak çekingen ve iletişimsiz bir kişiliğe büründü. Bunun yanında hiçbir hobiye veya sosyal aktiviteye yönelmediği bilinmektedir. Bu süreçte sıkça yalnız başına bisikletiyle evin çevresinde dolaşan Dahmer, bulduğu ölü hayvanları eve getirerek veya yakınlardaki ormanlara götürerek kesmekte, sonra da incelemekteydi. Bir keresinde ölü bir köpeğin kafasını bir kazığa çakıp bahçeye dikti. Dahmer, liseden mezun olduğu sıralarda alkol almaya başladı ve kısa süre sonra da alkolik durumuna geldi. 1977'de Lionel ve Joyce Dahmer boşandı. Jeffrey'se Ohio State Üniversitesi'ne girdi, ancak bir dönem boyunca çoğu derslerine katılmadığı için, buradan atıldı. Bu yıllarda sıklıkla alkol almaktaydı. Dahmer'ın babası, bu olaydan sonra oğlunun orduya katılmasını istedi. Dahmer başta iyi gitse de, alkolizm yüzünden iki yıl sonra 1981'de buradan atıldı. Ordudan atılan herkese olduğu gibi Dahmer'e de, ordu tarafından herhangi bir yere gitmesi için bir bilet verildi. Dahmer, daha sonraki ifadelerinde, babasıyla yüzleşmek yerine Miami Beach, Florida'ya gitmeyi tercih ettiğini, burayı seçmesinin sebebinin de "soğuktan sıkılmış olması" olduğunu beyan edecekti. Buradaki zamanının çoğunu bir hastanede çalışarak geçiren Dahmer, yine alkol yüzünden buradan da atıldı. Eve döndükten sonra aşırı miktarlarda içmeye devam eden Dahmer, 1981'de alkollü araç kullanmaktan dolayı tutuklandı. 1982'de Dahmer ninesiyle West Allis'e gitti ve altı yıl burada yaşadı. Bu sıralarda davranışları iyice garipleşen Dahmer; bir keresinde gardırobuna mağazadan çalınıp süslenmiş bir erkek cansız manken koydu. Bir başka zamansa, ninesi, onun yatağının altında bir .357 Magnum'a rastladı. Yine bodrumdan gelen kötü kokular sonrasında Dahmer, babasına ölü bir sincabı kimyasallarla parçaladığını ifade etti. Yine 1982 ve 1986'da iki kez edepsiz teşhir yüzünden tutuklandı; ikinci tutuklanışının sebebiyse iki erkek çocuğunun önünde mastürbasyon yapmış olmasıydı. 1988 yazında Dahmer'ın ninesi, torununun tuhaf davranışları, eve geç gelişleri, bodrumda bıraktığı kokuları sebebiyle ondan evi terk etmesini rica etti. Böylece Dahmer, Milwaukee'nin batı yakasında bir ev bularak Ambrosia Çikolata Fabrikası'nda çalışmaya başladı. 26 Eylül 1988'de, taşınmasının ilk gününde Somsack Sinthasomphone adlı 13 yaşındaki çocuğu uyuşturması ve taciz etmesi nedeniyle tutuklandı. Ardından da beş yıllığına tutuksuz yargılanmak üzere serbest bırakıldı ve bir yıllığına mahkûm çalışma izni aldı. Dahmer, iki ay erkenden şartlı tahliye aldı ve yeni apartmanına taşındı. Hemen sonra, 1991'deki yakalanışına kadar cinayetlerine ve tecavüzlerine son hız devam etti. Jeffrey Dahmer, ilk cinayetini 1978 yazında işledi. Babasıyla yaşamaya devam ettiği süre içinde evde kimse yokken Steven Hicks adlı bir otostopçuyu alıp babasının evine götürerek birlikte bira içmeyi ve seks yapmayı önerdi. Ancak Hicks gitmek isteyince, Dahmer onun kafasına 5 kiloluk dumbell ile vurarak öldürdü. Dahmer, cesedi arka bahçeye gömdü. Dahmer'ın bundan sonraki kurbanı Steven Tuomi'nin cinayeti, bu olaydan dokuz yıl sonra işlendi. Tuomi cinayetinden sonra, Dahmer aralıklarla öldürmeye devam etti. İki erkeği 1988'de, birini de 1989'da öldürdü. Bu süreçteki cinayetlerin kurbanları genel olarak gay barlardan seçilmiş erkeklerden oluşmaktadır. Dahmer, bu kişilerle seks yaptıktan sonra onları öldürüyordu. Hatta 1989'da öldürdüğü Anthony Sears'ın kafatasını, yakalanıncaya kadar sakladı. Mayıs 1990'da anneannesini terk ettikten sonra taşındığı ev, Dahmer'ın cinayet üssü olmasıyla ünlendi: 213. Daire, 924 Kuzey 25. Sokak, Milwaukee. 1990 boyunca dört, 1991 boyunca sekiz cinayet işledi. 27 Mayıs 1991'in sabah saatlerinde, 14 yaşındaki Konerak Sinthasomphone (tesadüfen Dahmer'ın daha önce istismar ettiği çocuğun küçük kardeşi) sokakta çıplak, ağır uyuşturucu etkisi altında ve rektumu kanamış bir halde bulundu. İki genç kadın 911'i aradı. Dahmer, aşağı koşarak kurbanını zorla almaya çalışsa da kadınlar ona engel oldu. Dahmer, polislere Sinthasomphone'un, 19 yaşındaki erkek arkadaşı olduğunu ve içki içerlerken tartıştıklarını ifade etti. 911'i arayan kadınların tüm karşı çıkışlarına rağmen, polis çocuğu Dahmer'a geri verdi. Polisler daha sonraları, apartmana geri girdiklerinde içeriden kötü kokuların geldiğini, fakat bunu soruşturmadıklarını ifade etti. Buradaki koku, Dahmer'ın bir önceki kurbanı Tony Hughes'ın yatak odasında çürüyen cesetiydi. Bu iki polis, Sinthasomphone'un yaşı hakkında hiçbir soruşturma yapmadığı gibi, Dahmer'ın da kimliğine bakmayarak, onun aslında tutuksuz yargılanmak üzere serbest bırakılan çocuk tacizcisi olduğunun ortaya çıkmasını engelledi. O gece Dahmer, Sinthasomphone'u öldürerek parçaladı ve kafatasını anı olarak sakladı. 1991 yazında Dahmer, ortalama her hafta birini öldürüyordu. 30 Haziranda Matt Turner'ı, 5 Temmuzda Jeremiah Weinberger'ı, 12 Temmuzda Oliver Lacy'yi ve son olarak 19 Temmuzda Joseph Brandehoft'u öldürdü. Dahmer, cesetlerden birer "zombi" yapabileceği fikrindeydi. Bunu da onların kafatasını büyük bir şırıngayla delip içine hidroklorik asit veya kaynar su enjekte ederek yapmaya çalışıyordu. Oxford Apartmanı'ndaki diğer sakinler, 213. Daire'den gelen kötü kokuları, elektrikli testere gürültülerini ve sıkça zemine düşen ağır eşya seslerini öne sürerek şikayette bulundular. 22 Temmuz 1991'de Dahmer, Tracy Edwards'ı evine davet etti. Edwards'a göre Dahmer, ona saldırarak kollarına kelepçe takmaya çalıştı, ancak başarılı olamadı. Eline aldığı kasap bıçağıyla Dahmer, Edwards'ı yatak odasına gönderdi. Burada Edwards, mavi bir fıçıdan gelen kötü kokulara, duvara asılmış ezilmiş ceset parçalarına şahit oldu. Edwards birden Dahmer'ın yüzüne ve karnına yumruk attı; sonra da kapıya koşup kaçtı. Sokakta bir bileğinde kelepçeyle koşarken Edwards, iki polis memuru Robert Rauth ve Rolf Mueller tarafından sürülen bir arabaya ulaştı ve onları Dahmer'ın evine götürdü. Burada Dahmer, polislere arkadaşça davrandı. Daha sonra polisler yatak odasını kontrol ettiklerinde, gördükleri manzara sonrasında Dahmer'ı tutukladılar. Bir memur Dahmer'ı tutarken, diğer memur buzdolabını açtı ve bir insan kafasıyla karşılaştı. Daha sonraki araştırmalarda evde üç tane daha kafatası, ceset ve insan kalıntısı fotoğrafları, parçalanmış el ve penisler, buzdolabındaki insan cesetleri bulundu. Dahmer'ın tutuklanışı ve evi, kısa zamanda büyük bir kötü şöhret kazandı: asit dolu fıçılarda saklanan insan etleri, kafatasları bulundu. Soruşturmalar sonrasında Dahmer'ın nekrofili ve yamyamlık gibi etkinlikleri de gerçekleştirmiş olduğu görüldü. Toplamda evden yedi kafatası çıktı. Buzlukta da bir insan kalbi bulundu. Jeffrey Dahmer, 17 cinayetten yargılansa da, sonradan bu sayı 15'e düşürüldü. Mahkeme 30 Ocak 1992'de başladı. Kanıtlar sürekli olarak Dahmer'a karşı gelişmeye başladıkça Dahmer, akıl sağlığının yerinde olmadığını iddia etmeye ve bu yönde yargılanma talep etmeye başladı. İki hafta süren mahkemenin ardından, jüri Dahmer'ı 15 kişinin katili olarak akıl hastası ve suçlu sıfatıyla 15 hayat süresi (957 yıl) boyunca hapse mahkûm etti. Bu kararı duyan Dahmer, idam edilmek istediğini belirterek pişmanlığını dile getirdi. Aynı yılın Mayıs ayında, Ohio'ya nakledilen Dahmer, burada ilk kurbanı Stephen Hicks için de ayrıca yargılandı. Dahmer hayatının geri kalan kısmını Portage, Wisconsin'deki Columbia Correctional Institution'da geçirdi. Babasının ona yolladığı evanjelizm konulu materyallerin sonrasında, "yeniden doğmuş Hıristiyan" olduğunu açıkladı. Bölgedeki bir papaz olan Roy Ratcliff, Dahmer'la tanışarak onu vaftiz etmeye razı oldu. Dahmer hapishanede iki kez saldırıya uğradı. İlki Temmuz 1994'te, hapishanedeki dini ayin sonrasında bir mahkûm tarafından jiletle boğazının yaralanması şeklinde gerçekleşti. Dahmer bundan kaçtı ve hafif yaralarla olayı atlattı. Yine 28 Kasım 1994'te hapishane spor salonunda temizlik işlerini yaparken, Dahmer ve diğer mahkûmlardan Jesse Anderson; Christopher Scarver tarafından dambıl ile saldırıya uğradı. Dahmer, bu saldırıdan hemen sonra, ambulansla taşınırken öldü. Anderson da iki gün sonra hayatını kaybetti. Dahmer'ın beyni incelenmek üzere ayrıldı. Ölümünü öğrendikten sonra, Dahmer'ın annesi Joyce Flint, medyaya kızdı: "Şimdi herkes mutlu mu? Kafasına vurulup öldürüldü işte, şimdi herkes için iyi mi oldu her şey?" Dahmer'ın kurbanlarının ailelerinin tepkileri karışık oldu. Ancak yine de genel olarak ölüm haberi olumlu karşılandı. Dahmer'ı tutuklayan semt avukatı, Scarver'ın bir kahramana dönüştürülmemesi gerektiğinin ve Dahmer'ın ölümünün de bir cinayet olduğunun altını çizdi. Cinayetlerden sonra, Oxford Apartmanı kapatıldı. Bugün halen bu apartman boş olmakla beraber, apartmanın anıta dönüştürme çalışmaları henüz başarıya ulaşamadı. 1994'te Lionel Dahmer, "A Father's Story" ("Bir Babanın Hikayesi") adında bir kitap yayımladı ve gelirlerin bir kısmını kurbanların ailelerine ayırdı. Ailelerin çoğu Lionel Dahmer ve eşi Shari'ye saygıyla yaklaştı. Analitik kimya alanındaki işinden emekli olan baba Dahmer, eşiyle beraber Medina County, Ohio'ya yerleşti. Lionel Dahmer'ın eşi, Medina County Ohio At Binicileri Kurulu'nda bir üyeydi. İkili halen Dahmer soyadını kullanmakta ve Jeffrey'i her şeye rağmen sevdiklerini belirtmektedir. Lionel Dahmer'ın ilk eşi Joyce (Flint) (aynı zamanda Jeffrey'in annesi), 2000'de, 64 yaşında kanserden dolayı hayatını kaybetti. Daha sonra Atlanta, Georgia'ya gömüldü. Dahmer'ın genç kardeşi David ise, soyadını değiştirdi ve anonim olarak yaşamaya devam etti. 1996'da, 8 kurban ailesini temsilen Thomas Jacobson, Dahmer'ın evini $1 milyona açık arttırmaya vermek istediğini belirterek tartışmalara neden oldu. "Milwaukee Civic Pride" adlı bir grup, kısa zamanda parayı toplayarak aldığı Dahmer'ın evinde onun sahip olduğu bütün eşyaları yok etti. Ocak 2007'de, bazı kanıtlar, Florida'da 1981'de ölen Adam Walsh'ın da Jeffrey Dahmer'ın bir kurbanı olabileceği şüphelerini uyandırdı. Ancak Adam'ın babası John Walsh, bu cinayetin başka bir seri katil olan Ottis Toole tarafından işlenmiş olabileceğini söyledi. 1990'ların başında Dahmer'la Adam Walsh hakkında konuşulurken, Dahmer'ın bu suçu ısrarla reddettiği bilinmektedir. 2008'de Florida polisi Walsh olayını kapattı ve 1996'da ölen Toole'ü resmen katil ilan etti. 2015, American Horror Story:Hotel'de bir bölümlüğüne Seth Gabel tarafından canlandırıldı. HebibikÃ¶y Hebibköy Bulgaristan'ın Deliorman bölgesinin doğu kısmında bulunmaktadır. 1979 yılında 14 köyü birleştiren çağdaş Samuil belediyesine bağlıdır. Coğrafi yerleşimi yaşamaya çok elverişli olduğundan bin sene öncesinden beri yerleşim vardır. Bu tarihi zaman diliminden kalan kalıntılara rastlanmıştır. Yedinci yüzyılın başlarında birinci Bulgar devleti kurulduğunda o zamanki başkent Pliska'nın ikinci koruma hat sisteminin içinde yer alır. İkinci Bulgar devleti Hebibköy(Vladimirovtsi),Bogdantsi,Golyam İzvor,Hırsovo ve Jelazkovets topraklarında bulunur. Elverişli coğrafi konumu nedeniyle on dördüncü yüzyılların sonlarında Mala Asya'nın (Türkiye) Konya ve Karaman bölgelerinden birkaç göçmen dalgası gelir. Daha sonraki yüzyıllarda Osmanlı İmparatorluğundan dağılan yeniçeriler yerleşir. 1879 yılında Rus-Türk savaşından sonra bu bölgedeki Türk halkının bir bölümü imparatorluğun doğusuna göç eder. Onların yerine Balkanlardan gelen Bulgarlar yerleşir. Yirminci yüzyılda yurtta oluşan ekonomik ve politik krizlerden dolayı bölgedeki çoğu Türk Bulgaristan'ı terk edip Türkiye ve bazı Avrupa ülkelerine yerleşir. Köy halkı başlıca tarımla uğraşır.Osmanlı döneminde bölge koyun ve kuzu yetiştirmede birinci sıradaydı ayrıca zanaatçılık'ta gelişmişti. 1900'lerden sonra Hebibkoyde ve bölgede bulgar ve Türk okulları açılmaya başlamıştır. 1959'lardan sonra Bulgar ve Türk okulları birleşir. Sağlık hizmetleri 1934 yılına dayanır .Sağlık hizmetleriyle birlikte spor faaliyetleri de başlar. "İSTORİYA NA OBŞTİNA SAMUİL" adlı kitap Devrimden Sonra Devrimden Sonra, 2011 Türkiye yapımı politik drama sinema filmidir. İlk kez 6 Mayıs 2011 tarihinde gösterime girmiştir. Filmde Türkiye’de gerçekleşen bir sosyalist devrimin ardından günlük hayatın değişimi konu ediliyor. Hayatın her alanındaki değişimin yansımaları sıradan insanların gözüyle irdeleniyor. İktidarın el değiştirmesinin ardından ülkeden kaçmaya çalışan bir burjuva aile, toprakların kolektifleştirilmesinin ardından şaşkınlık yaşayan köylüler, kirayı ödeyemeyen bir kiracının ev sahibiyle başından geçenler, Afganistan'daki ISAF bünyesinde görev yapan Türk askerlerinin yaşadıkları, yalnız yaşayan yaşlı bir kadının hayatının değişmesi, fabrikaları kamulaştırılan tekstil işçilerinin yaşadıkları, devrim yanlısı bir aydını öldüren katilin başından geçenler ve sağlık sorunları olan emekli bir işçinin yaşadıkları anlatılır. Yönetmen Aybastı filmin gösterime girmesinden sonra yaptığı açıklamada filmin eksiklerinin olmasına rağmen çok büyük olumsuzluklara karşın yapıldığını belirtmiş ve özellikle ünlü oyuncular dahil tüm ekibin gönüllü olarak filme katkı koymuş olmasına vurgu yapmıştır. Ülkede daha güzel günler hayal edenlere umut vermesinden dolayı çeşitli yazarlar tarafından olumlu karşılanmıştır. VakÄ±f Mustafazade Vakıf Mustafazade (, 16 Mart 1940, Bakü - 16 Aralık 1979, Taşkent), Azerbaycanlı besteci, piyanist, caz-muğam türünün kurucusu. Azerbaycan'ın en önemli sanatçılarındandır. Dünyaca ünlü caz şarkıcısı Aziza Mustafa Zadeh'in babasıdır. Vakıf Aziz oğlu Mustafazade 16 Mart 1940 tarihinde Bakü'de doğmuştur. 1963 yılında Bakü Asaf Zeynallı Devlet Müzik Yüksek Okulu'ndan mezun olan Mustafazade 1964 yılından "Orero" topluluğunda "Qavqaz" caz üçlüsüne, "Leyla" ve "Sevil" kadın vokal enstrümantal ve muğam enstrümantal topluluklarına yöneticilik etmiştir. Uluslararası caz yarışmaları ve festivallerinin ("Tallin-66", "Tbilisi-78", Monte-Carlo) kazananı olmuştur. Fortepiano ve senfonik orkestra için konserin, muğam semfonisinin (tamamlanmamış), bir takım caz kompozisyonlarının ve piyeslerinin yazarıdır. Mustafazade, 16 Aralık 1979 tarihinde Taşkent'te turne sırasında kalp krizi geçirerek yaşamını yitirmiştir. Bakü'de toprağa verilmiştir. Survivor Ünlüler - Gönüllüler Survivor Ünlüler - Gönüllüler, Türkiye'de TV8'de yayınlanan, Acun Ilıcalı ve Murat Ceylan tarafından sunulan yarışma programı. Dominik Cumhuriyeti'nde düzenlenmektedir. Yarışmanın 1. sezonunda Derya Büyükuncu Şampiyon, Büyük Finalde SMS oyları ile kaybeden Nihat Doğan İkinci, Yarı Finalde SMS oyları ile elenen Taner Tolga Tarlacı Üçüncü olmuştur. Yarışmanın 2. sezonunda Nihat Alptuğ Altınkaya Şampiyon, Büyük Finalde SMS oyları ile kaybeden Hasan Yalnızoğlu İkinci, Yarı Finalde SMS oyları ile elenen Anıl Tetik Üçüncü olmuştur. Yarışmanın 3. sezonunda Hilmi Cem İntepe Şampiyon, Büyük Finalde SMS oyları ile kaybeden Doğukan Manço İkinci, Yarı Finalde SMS oyları ile elenen Ümit Karan Üçüncü olmuştur. Yarışmanın 4. sezonunda Turabi Çamkıran Şampiyon, Büyük Finalde SMS oyları ile kaybeden Gökhan Keser İkinci, Yarı Finalde SMS oyları ile elenen Ahmet Dursun Üçüncü olmuştur. Yarışmanın 5. sezonunda Çağan Atakan Arslan Şampiyon, Büyük Finalde SMS oyları ile kaybeden Serkay Tütüncü İkinci, Yarı Finalde SMS oyları ile elenen Damla Can Üçüncü olmuştur. Yarışmanın 6. sezonunda, Ogeday Girişken Şampiyon, Büyük Finalde SMS oyları ile kaybeden Adem Kılıççı ikinci, Yarı Finalde SMS oyları ile elenen Serhat Akın üçüncü olmuştur. Yarışmanın 7. sezonunda Adem Kılıççı Şampiyon, Büyük Finalde SMS oyları ile kaybeden Nagihan Karadere ikinci, Yarı Finalde SMS oyları ile kaybeden Anıl Berk Baki üçüncü olmuştur. Yarışmanın 8. sezonunda Cemal Can Canseven Şampiyon, Büyük Finalde SMS oyları ile kaybeden Barış Murat Yağcı ikinci, Yarı Finalde SMS oyları ile kaybeden Yasin Obuz üçüncü olmuştur. Anıl önceden Gönüllüler takımındaydı ancak takımların eşitlenmesi adına oylama sonucu Ünlüler takımına geçmiştir. Dağhan önceden Ünlüler takımındaydı ancak takımların eşitlenmesi adına oylama sonucu Gönüllüler takımına geçmiştir. Akın önceden Gönüllüler takımındaydı ancak takımların eşitlenmesi adına oylama sonucu Ünlüler takımına geçmiştir. Sonra yine takımların eşitlenmesi için gönüllüler takımına geri gelmiştir. Duygu önceden Ünlüler takımındaydı ancak takımların eşitlenmesi adına oylama sonucu Gönüllüler takımına geçmiştir. Semih daha önce Gönüllüler takımındaydı. Zafer ile yaşadığı tartışmadan sonra Ünlüler takımına geçti. Zafer ise diskalifiye oldu. Mersin İdman Yurdu teknik direktörleri listesi Mersin İdman Yurdu 1925 senesinde kurulmuştur. Aşağıda, Mersin İdman Yurdu'nın 1959'dan bugüne Mersin İdman Yurdu teknik direktörleri listesi bulunur. Kulüp, Kuruluşundan beri birçok teknik direktör değiştirdi ve ağırlıklı olarak yerli teknik direktörlerle çalişmiştir. "Bilgiler 7 Mart 2013 itibarıyla doğrudur. Sadece resmi maçlar hesaba katılmıştır." Rusya Komünist İşçi Partisi Rusya Komünist İşçi Partisi (Rusça: Российская коммунистическая рабочая партия) Rusya'da faaliyet gösteren bir siyasi partidir. Geçmişi Sovyetler Birliği’nin dağıldığı 1991 yılına kadar gider. 2001 yılında irili ufaklı komünist partilerin birleşmesiyle son halini almıştır. 22 Nisan 1991 tarihinde Sovyetler Birliği’nin içinde bulunduğu durumdan hoşnut olmayan komünistler Komünist Parti Marksist Platformu adı altında bir araya gelirler. Bu dönemde temel ayrım noktası Sovyetler Birliği Komünist Partisi yönetiminin Stalin’e ve Stalin dönemine sahip çıkmayarak kıyasıya eleştirmesi olarak ortaya çıktı. Parti 1993 Rusya anayasa krizi sırasında Parlamento yanlısı güçlerle beraber Boris Yeltsin iktidarına karşı mücadele etmiştir. Parti 1995 ve 1999 Duma seçimlerinde sırasıyla %4,53 ve %2,22 oy alarak %5 barajını aşamamıştır. 2003 yılındaki seçimlerde ise Viktor Tyulkin Komünist Parti blok listesinden parlamentoya girmiştir. Partinin genel sekreteri 2005 yılından beri Viktor Tyulkin’dir. Parti Rusya Federasyonu Komünist Partisi’ni revizyonist olarak değerlendirir. Buna rağmen 2003 yılında komünist oylarının bölünmesini engellemek için bu partiyle ortak liste çıkartılmıştır. Parti Çalışanların Rusyası (Rusça: Трудовая Россия) adlı bir gazete ile Sovyetler Birliği (Rusça: Советский Союз) adlı bir dergi çıkartmaktadır. Parti özellikle işçi mücadelesi ve grevlerdeki başarılarıyla öne çıkmaktadır. Gençlik alanında ise partinin gençlik örgütü olan Devrimci Komünist Gençlik Birliği (Bolşevik) (Rusça: Революционный коммунистический союз молодежи (большевиков)) ülkedeki en etkin gençlik hareketlerinin başında gelmektedir. Birliğin yöneticiliğini Aleksandr Batov yapmaktadır. Kahraman KarataÅŸ Mustafa Kahraman Karataş (d. 1 Kasım 1954, Mersin) Türk teknik direktör. Ocak 2011'den beri Adana Bölgesel Amatör Lig ekiplerinden Toroslar Belediyespor'da genel menajer olarak çalıştırmaktadır. Mersin İdman Yurdu'na yakınlığıyla tanınır ve ağırlıklı olarak Akdeniz Bölgesinin ekiplerinde görev almakta. İlk teknik direktörlük deneyimini 1983-84 sezonundan Mersin yöresinin tanınmış ekiplerinden Mersin İdman Yurdu'nu çalıştırarak edindi. 1991-92 sezonundan Mersin yöresinin tanınmış ekiplerinden Tarsus İdman Yurdu'nu çalıştırdı. Bir sezon burada görev aldıktan sonra yarımşar sezon Aksarayspor ve Erzurumspor'da görev aldı ve 1993-94 sezonunda tekrar Tarsus İdman Yurdu'nda görev aldı. 1994-95 sezonunda Mersin'in köklü ekiplerinden Mersin İdman Yurdu'nda teknik direktörlük görevine getirildi. Bu görevinde bir sezon kaldıktan sonra Yeni Afyonspor'u çalıştırmaya başladı. Daha sonra birçok 3. Lig, 2. Lig ve 1. Lig ekibinde görev aldı. Ocak 2011'den beri Adana Bölgesel Amatör Lig ekiplerinden Toroslar Belediyespor'da genel menajer olarak çalıştırmaktadır. Trani Trani, güney İtalya'da Puglia Bölgesi'nde, 2009'dan itibaren Barletta-Andria-Trani ili'nin Barletta ve Andria kentleri ile ortaklasa merkezi olan bir kent ve bir komün. Tranı güney İtalya'da Adriyatik Denizi kıyısında (rakımı 7 m) bir liman ve içinde bulunduğu Puglia bölgesinin merkezi olan Bari'nin 43 km kuzeyinde bulunan bir kenttir. Şehrin limanı antik dönemlerde bulunan ve şimdi kaybolmuş bir küçük nehrin ağzında bulunan küçük bir doğal körfezdedir. Şehir bir sahil ovasında olup bu ovada en ilgi çeken coğrafi nitelikler üzüm bağları, büyük zeytinlikler ve Tranı'ye özel olan Tranı taşının çıkarılması için tarihsel ve hala üretime devam eden taşocaklarıdır. Şehrin Antik Romalı ismi "Turenum"'dur. Bu isim Grek mitik kahramanlardan olan Dıomedes'in bir diğer ismi olan "Tirenum" olarak da bilinmektedir. Bu şehre dair elimizde bulunan ilk yazılı belge bir antik yol menzilleri rehber belgesi olan "Tabula Peutingeriana" eserinin 13. yüzyılda yapılmış olan bir kopyasında bulunur. Trani şehirsel yerleşkesi hakkında bilgi nisaneleri ancak Orta Çağ'da 9. yüzyıla kadar geriye gitmektedir. Şehrin önce Lombardlar ve sonra Bizanslılar tarafından ele geçirilip idare edildiği bilinmektedir. Trani şehrinin en şaşaalı dönemi 11. yüzyıldadır ve bu dönemde Araplar tarafından yıkılıp tahrip edilen antk Canosa şehri yerine bir Katolik Kilisesi başpiskoposluk merkezi olmuştur. Bu dönemde Trani limanı da Adriyatik Denizi üzerinde en önemli bir liman haline geçmiştir. Trani şehrinin hazırlayıp 1063'te ilan ettiği "Ordinamenta et consuetudo maris" adlı kanun Batı Avrupa'da deniz ticaret hukuku hakkında kodifiye edilip yazılmış ve yayınlanmış ilk kanun olmuştur. Bu dönemde İtalya'nın Akdeniz ticaretin önemli olan şehirsel denizcilik cumhuriyetleri (Amalfi, Pisa, Raguşa, Venedik) tüccar ve banker ailelerinin temsilcileri ve devlet konsolos-elçileri de Tranı'da yerleşmişlerdi. 12. yüzyılda Trani şehrinin Venedik'te bir devamlı konsolos-elçisi bulunduğu da belgelidir. Bu dönemde Trani Kuzey Avrupa ülkeleriyle de, hatta İngiltere ile, yakın ticari ilişkiler kurmuş ve bu ülkelerde konsolosluklar ihdas etmişti. Haçlı seferleri sırasında Adriyatik Denizi'nde bulunması dolayısıyla Trani çok önemli bir Haçlılar üssü olmuştur. Kudüs'te kurulan "Tapınak Şövalyeleri"'nin batı Avrupa ile bağlantılarının Trani limanından yapıldığı bilinmektedir. Şehirdeki "Ognisetti Kilisesi" Tapınak Şövalyeleri hastanesinin günümüzde ayakta bulunan tek kısmıdır. 13. yüzyılda Trani limanı ve şehri İtalya'yi eline geçiren Kutsal Roma Germen Imparatoru II. Fredrich'in bir ussu olmuş ve bu dönemde şehir büyük refah çaği yaşamıştır. Şehrin limanındaki masif kale bu imparator tarafından yaptırılmıştır. Trani'nin belediye sınırları içinde nüfusu (30.11.2010 itibarıyla) 53.936 kişidir. 19. yüzyıl ve 20. yüzyılda Trani'nin nüfusunun gelişmesi şu gösterimde görülebilir: Trani'de görülebilecek turistik yerler şunlardır: Trani komünü şu komünlerle sınır komşusudur: Andria, Barletta, Bisceglie, Corato (BA) Disney Junior (TÃ¼rkiye) Disney Junior, 1 Eylül 2010 tarihinde Disney Channel kanalında Playhouse Disney adıyla okul öncesi kuşağı olarak yayına başlamıştır. Kanal daha sonra ayrı bir kanal olarak yayına başlamıştır. 14 Şubat 2011 tarihinde Disney Channel kanalında tıpkı Playhouse Disney adıyla kurulan kuşak gibi Disney Junior okul öncesi kuşağı olarak yayına başlamıştır. Kanal Playhouse Disney kanalının isminin Disney Junior olarak değiştirilmesiyle yayınlarına başlamıştır. Playhouse Disney'in tüm programları Disney Junior'a aktarılmıştır. Türkiye'de Digiturk ve tivibu'da yayın yapmaktadır. 0-7 yaş aralığındaki çocuklar için okul öncesi tanıtıcı çizgi diziler yayınlamaktadır. Ayrıca bazı programları hafta içi her gün sabah saatlerinde hala okul öncesi kuşak olarak Disney Channel'dan izlenilebilir. Disney Junior tarafından yayınlanan programların listesi İlk yeni programları "Jake ve Varolmayan Ülkenin Korsanları", "Tinga Tinga Tales" ve "Babar and the Adventures of Badou"dur. Playhouse Disney'den taşınanlar ise "Mickey Fare'nin Kulüp Evi", "Tamirci Manny", "Küçük Einsteinlar", "Orman Kavşağı", "Poppetstown", "Çuf Çuflar Diyarı", "Imagination Movers", "Özel Ajan Oso", "Lalaloopsy" ve "Timmy ile Oyun Zamanı"dır. Ali Öztürk (Temmuz 1987 doğumlu futbolcu) Ali Öztürk (d. 28 Temmuz 1987, Gölhisar) Bölgesel Amatör Lig ekiplerinden Muratpaşa Belediyespor'da oynamaktadır. Ali Öztürk futbola Antalyaspor'da başladı. 1999'da futbola başlayan Ali, 2001-02 sezonunda Antalyaspor A2 forması giymeye başladı. Attığı gollerle ve millî takım performansıyla dikkat çeken genç futbolcu 8 Ağustos 2002'de Beşiktaş ile 3 yıllık anlaşma imzaladı. Antalyaspor yönetiminin Beşiktaş yöneticisi Sinan Vardar'a olan borcunun karşılığında Beşiktaş'a transfer olmuştu. 2002-03 sezonunu Beşiktaş A2'de geçiren futbolcu, burada PAF Ligi şampiyonluğu yaşadı. Attığı 13 golle ise takımın en golcü ikinci ismiydi. Öztürk, Beşiktaş'ın A takımında şans bulamadan, Okan Koç transferinde Gençlerbirliği'ne gönderilen 3 futbolcudan biri oldu. Gençlerbirliği ile 3 yıllık sözleşme imzayalan Öztürk, sezona Gençlerbirliği A2 takımında başladı. 17 Aralık 2003'te Altay ile oynanan Türkiye Kupası maçı, Öztürk'ün ilk resmi Gençlerbirliği maçı oldu. 3 gün sonra ise Trabzonspor karşısında ilk lig maçına çıktı. Sezon sonlarına doğru şans bulan genç futbolcu Süper Lig'deki ilk golünü ise Malatyaspor'a attı. 2004-05 sezonunda da aralıklarla takımda şans buldu. 2 Şubat 2005'te Asya kıtasında yaşanan Tsunami kurbanlarına yardım amacıyla oynanan maçta Türkiye millî futbol takımının yöneten ve Gençlerbirliği'nde bir sene beraber çalıştığı Ersun Yanal tarafından yerli karmasında davet edildi. 7-7 biten maçta Öztürk, ikinci yarıda oyuna girip ağları 4 kez havalandırarak Türkiye'nin dikkatini çekmişti. 2005-06 sezonunda Türk Telekom Lig A takımlarından Mardinspor'a kiralandı. Ancak burada gol atamadı. Devre arasında yine aynı ligden Mersin İdman Yurdu'na kiralandı. Burada 14 lig maçında 3 gol kaydederken, Türkiye Kupası'nda da 2 gol attı. Ancak Lig B'ye düşmekten kurtulamadılar. Burada formuna kavuşan Öztürk, bir sezon daha Mersin'e kiralandı. Sezona iyi başlayan Öztürk, devre arsında geçirdiği sakatlık nedeniyle bir süre futboldan uzak kaldı. 2007'de Gençlerbirliği'ne geri döndü ancak forma şansı bulamıyordu. Devre arasında Mehmet Akyüz'ün transferi karşılığında Bozüyükspor'a kiralandı. Burada 12 maçta 1 gol attı. Eylül 2008'de ise bu takıma transfer oldu. Sezona etkili başlayıp 2 maçta 2 gol atsa da 6. maçında sakatlanıp 20. dakikada oyundan çıkmak zorunda kaldı. Ekim-Nisan arasını sakat geçiren futbolcu, sakatlıktan sonra sadece bir maç oynayabildi. 2009-10 sezonunda da geçirdiği sakatlık nedeniyle az tercih edilse de sezon sonlarına doğru takıma girip 2 gol attı. 2010-11 sezonu öncesi biten sözleşmesi bir sene daha uzatılsa da sezon içinde forma giyemedi. 2001'de düzenlenen Bora Öztürk turnuvasına dahil oldu. İlk maçında golle buluşan Öztürk, 4 maçta 2 golle oynadı. Ayrıca Balkan Gençler Şampiyonası'na katıldı. Toplamda 15 maçta 7 gol kaydetti. 2001 yılında 4 hazırlık maçında Türkiye U-16 forması giyen Ali Öztürk, 1 de gol kaydetti. Yine 2001 yılında, 15 yaşındayken U-17 forması giymeye başladı. Avrupa Şampiyonası elemelerinde forma giyerek ilk kez UEFA sahnesine çıktı. Ocak 2002'de katıldığı Ege Kupası'nda 4 maçta 4 gol kaydetti. Toplamda ise 17 maçta 9 gol attı. Bu 9 golün 3'ü 2003 Avrupa Şampiyonası elemelerindeydi. 2002 yılında Ali Öztürk U-18 forması giymeye başladı. Viseu Turnuvası'nda 3 maçta 3 gol kaydetti. Toplamda 14 maçta 3 gol attı. 2003'te U-19 forması giymeye başladı. 2004 Avrupa 19 Yaş Altı Futbol Şampiyonası elemelerinin ilk turunda 3 maçta 2 gol kaydetti. İkinci turda da 3 maçta 2 gol kaydedip, Türkiye'nin şampiyonaya katılmasına önemli bir katkıda bulundu. Şampiyonanın ilk maçında Türkiye, Polonya'yı 4-3 ile geçerken, Öztürk hat-trick yaparak UEFA'nın websitesine çıktı. İkinci maçta ise İspanya'ya 3-2 yenilirken de bir gol kaydetti. Almanya maçında da forma giydi. Yarı finalde İsviçre'yi uzatmalarda geçtiler. Finalde yine İspanya ile karşılaşan takım 90+2'de Borja Valero'nun attığı golle Avrupa ikincisi oldular. Böylece bir sonraki sene U-20 takımı olarak FIFA Dünya Kupası'na katılma hakkı kazandılar. Aynı turnuvanın 2005 elemelerinde de 3 maçta 3 gol attı. Toplamda ise 30 maçta 14 gol kaydetmiş oldu. 2005'te U-20 forması giymeye başlayan Ali Öztürk, ilk 2 maçında 2 gol kaydetti. 2005 FIFA 20 Yaş Altı Dünya Kupası kadrosunda yer aldı. Son 16'ya kalan Türk millî takımının 4 maçın hepsinde görev aldı ancak ilk maç dışında yedek kulübesinden oyunda dahil oldu. Toplamda 9 maçta 2 gol attı. Avery Bradley Avery Antonio Bradley, Jr. (d. 26 Kasım 1990), National Basketball Association (NBA) takımlarından Los Angeles Lakers forması giyen Amerikalı profesyonel basketbolcu. Henüz lisedeyken dikkatleri üzerine çekmiştir. NCAA'de Teksas Üniversitesi formasıyla boy göstermiştir. 2010 NBA Seçmeleri'nde Boston Celtics tarafından 19. sırada seçilmiş ve aynı sezon sözleşme imzalamıştır. 2011 yılı başında NBA Development League takımı Maine Red Claws'a gönderilmiştir. 1 ay geçmeden takıma geri çağrılmış ve Orlando Magic maçının kadrosuna girmiştir. Zaman zaman kadroya çağrılan Bradley, New York Knicks karşısında 20 sayı kaydederek kariyer rekorunu kırmıştır. 2011–12 sezonuna yedek olarak başlayan Bradley, Rajon Rondo'nun sakatlanmasıyla 8 maça ilk beşte oyun kurucu olarak çıkmıştır. Hücumda beklenileni veremese de müthiş savunmasıyla ön plana çıkmıştır. Rondo'nun geri dönmesiyle tekrar yedekliğe dönen Bradley, Ray Allen'ın sakatlığıyla yeniden ilk beşte kendine yer bulmuştur. Zaten üst düzey bir savunmacı olan Bradley, hücumda da beklenenin aksine çok iyi bir performans sergilemiş ve Allen dönmesine rağmen kalan maçlarda ilk beş olarak çıkmaya devam etmiştir. Atlanta Hawks karşısında attığı 28 sayıyla kariyer rekorunu kırmıştır. 2011–12 sezonun sonlarına doğru yaşadığı omuz sakatlıkları, onu playofflarda daha da zorlamaya başladı ve Philadelphia 76ers serisinde artık ameliyat noktasına getirmiş ve sezonu kapatmıştır. Takımı Boston Celtics, onun sakatlığında Konferans finalinde Miami Heat'e karşı çok zorlanmasına rağmen seriyi 7. maça kadar taşımış ancak elenmekten kurtulamamışlardır. Glen Davis Ronald Glen Davis veya takma adıyla Big Baby (d. 1 Ocak 1986; Baton Rouge, Louisiana), NBA'de Los Angeles Clippers forması giyen Amerikalı basketbolcu.Lakabının anlamı büyük bebektir. Tim Wiese Tim Wiese (; d. 17 Aralık 1981, Bergisch Gladbach), Alman kaleci. 1899 Hoffenheim ve Almanya millî futbol takımında oynamış emekli futbolcudur. Altyapılarında yetiştiği DJK Dürscheid ve Bayer 04 Leverkusen takımlarından sonra profesyonel futbol yaşantısına Fortuna Köln takımıyla başladı. Daha sonra sırasıyla, 1. FC Kaiserslautern, SV Werder Bremen ve 1899 Hoffenheim takımlarının formasını giydi. Tim Wiese'nin millî takım kariyeri 2003 ve 2005 yılları arasında Almanya U-21 ile başladı. A millî seviyede ilki kez Kasım 2008'de Almanya'nın İngiltere'ye karşı oynadığı maçın ikinci yarısının başında René Adler'in yedeği olarak giydi. O maçtan sonra beş kez, toplamda 6 kez millî takımda maça çıktı. Almanya'da düzenlenen FIFA Dünya Kupası kadrosunda yer aldı fakat forma şansı bulamadı. Wiese, 17 Eylül 2014 tarihinde aktif futbolculuk yaşantısını noktaladığını açıkladı. Wiese, futbol kariyerine 1987 yılında DJK Dürscheid'da başladı. İki yıl sonra Bayer Leverkusen'in altyapısına transfer oldu. İlk kez Fortuna Köln takımında profesyonel oldu. Bu takımla ilk maçına 2000 yılında Regionalliga'da çıktı. 2001-02 sezonunun yaz transfer döneminde Bundesliga takımlarından Kaiserslautern'e transfer oldu ve başlangıçta üçüncü ligde mücadele eden rezerv kadroda yer aldı. Daha sonra as takımda Georg Koch ve Roman Weidenfeller'in yedeği olarak görev yapmaya başladı. Weidenfeller'in Borussia Dortmund'a transfer olmasıyla Koch ile birinci kaleci olmak için rekabete başladı. 2002-03 sezonunda Bundesliga'da Koch'tan kaleyi aldığı ilk iki maçta dört gol yedi. Sezon sonunda Koch'un takımdan gitmesiyle birinci kaleci oldu ve Bundesliga'da en yetenekli yeni kalecilerden biri olarak gösterildi. 2003-04 sezonunun ikinci maçında ikinci sarıdan kırmızı kart alması (kariyerindeki iki kırmızı karttan ilki) dışında birinci kaleci oldu. Kasım 2004'e kadar Kaiserslautern'de birinci kaleci olan Wiese, daha sonra kaleyi Thomas Ernst'e kaptırdı. 2005 yılında Bremen'e giden Wiese, yaşlanan Andreas Reinke'in yerine geçecekti. Ama iki kez çapraz bağlarından sakatlandı ve sezonun ilk yarısını kaçırdı. Sakatlığı atlattıktan sonra iki maç Reinke'in yedeği oldu. Reinke sakatlanınca ilk kez Şubat 2006'da VfB Stuttgart ile yapılan Bundesliga maçında forma giydi. Sonrasında 2005-06 sezonunun geri kalanında birinci kaleci oldu. Ancak Wiese, 7 Mart 2006 tarihinde Şampiyonlar Ligi'nin 2. turunda karşılaştıkları Juventus'tan ikinci maçta hatalı bir gol yedi. Maçın son iki dakikasında Werder Bremen'in çeyrek finale yükselme avantajı varken elinden topu kaçırınca Emerson golü attı ve Juventus bir üst tura yükseldi. Ancak, sonrasında gösterdiği performansla Bremen'in 2005-06 sezonunu ezeli rakipleri Hamburg'un önünde ikinci bitirmesinde yardımcı oldu. 2006-07 sezonunda, yine Werder Bremen'in birinci kalecisi oldu ve sadece üç Bundesliga maçı kaçırdı. 2008-09 DFB-Pokal yarı finalinde Hamburg'a karşı penaltılara kalan maçta art arda 3 penaltı kurtararak takımının finale yükselmesine katkıda bulundu. 2 Mayıs 2012 tarihinde Wiese, açıklanmayan bir ücret karşılığında 1899 Hoffenheim ile sözleşme imzaladı. Ağustos ayında takım kaptanı oldu. Ancak, dört maçta 15 gol yiyerek lige kötü bir başlangıç yaptı. Bunun sonucunda Hoffenheim teknik direktörü Markus Babbel, onu savunan bir açıklama yaptı. Kasım 2012'de Wiese'nin antrenman sırasında dizinden sakatlandığı ve Ocak ayına kadar dönemeyeceği açıklandı. Bu yüzden Ocak 2013'e kadar Tottenham Hotspur'dan Heurelho Gomes'in kiralanmasına karar verildi ve yeni teknik direktör Andreas Müller tarafından kadrodan çıkarıldı. Wiese ve takım arkadaşı Tobias Weis, 11 Şubat 2013 tarihinde bir karnaval partisinde çıkan olaylara karıştığı için açıklanmayan bir miktarda para cezası aldı. Mart 2013'te Müller, eğer küme düşerlerse Wiese'nin boşta kalabileceğini söyledi. Sezon maçında on lig maçına çıkan kaleci, bu maçlarda 25 gol yedi. 26 Ocak'ta Eintracht Frankfurt'a 2-1 yenildikleri maç, onun son maçı oldu. Hoffenheim 2. Bundesliga'ya düşünce Wiese'nin kulüpteki geleceği hakkında söylentiler çıkmaya başladı. Wiese, 21 Ocak 2014 tarihinde Hoffenheim ile sözleşmesini karşılıklı olarak feshetti ve serbest kaldı. Daha sonra vücudunun artık futbola uygun olmadığı belli oldu ve vücudunu geliştirmeye başladı. Almanya adına ilk millî maçına 19 Kasım 2008 tarihinde İngiltere karşısında çıktı. Maçın ikinci yarısında René Adler'in yerine oyuna girdi. Almanya'nın 2010 FIFA Dünya Kupası kadrosunda yer aldı. Ama, Schalke 04 kalecisi Manuel Neuer'in yedeği olduğundan forma şansı bulamadı. 17 Eylül 2014 tarihinde "Ben hayalperest değilim. Gerçekçi biriyim ve arkamda en iyi yıllarımın kaldığını varsayıyorum. Artık profesyonel olarak futbol oynamayacağım." diyerek futbolu bıraktığını açıkladı. "İstatistikler 29 Şubat 2012 tarihinde oynanan maça kadardır." Eylül 2014'te Wiese, WWE'nin NXT düzeyinde güreşmesi için teklif aldığını açıkladı. WWE'nin Frankfurt'ta yapılan canlı bir etkinliğinde konuk saat hakemi oldu. 7 Haziran 2016 tarihinde Wiese'nin, Triple H'in WWE'nin gelişim tesisi olan WWE Performance Center'a davetini kabul ettiği açıklandı. Wiese, profesyonel güreşteki debut'unu 3 Kasım 2016'da Münih'te yapılan canlı etkinlikte gerçekleştirdi. Sheamus ve Cesaro ile takım olarak The Shining Stars ve Bo Dallas'ı yendi. EndoÄŸan Adili Endoğan Adili (d. 3 Ağustos 1994, Brugg), İsviçreli futbolcudur. Super League'de gol atmış en genç futbolcudur. İsviçre'nin 4. lig ekiplerinden FC Kosova'da forma giymektedir. Endoğan Adili, 3 Ağustos 1994 tarihinde Türk baba ve Kosova'lı bir ailenin çocuğu olarak İsviçre'de doğdu. Futbola 2000 yılında İsviçre'de bulunan Altstetten takımında başladı. 2003 yılında ise Zürih'te bulunan ve Izet Hajrović, Stephan Lichtsteiner, Hakan Yakin, Kubilay Türkyılmaz, Murat Yakin, Alain Sutter ve Reto Ziegler gibi futbolcular yetiştiren Grasshopper takımının altyapısının oyuncu ekibinin beğenisini topladı ve bu takıma alındı. 2003-2010 yılları arasında çeşitli alt kategorilerde forma giydi. Grasshoppers altyapısında U14, U-16 ve U-18 takımlarında sırasıyla forma giyen, aynı zamanda İsviçre millî takımının formasını da çeşitli yaş kategorilerinde giyme şansı bulan Endoğan Adili, teknik direktör Sforza tarafından 2010 yılının Mayıs ayında A takıma çıkartıldı. Orta sahada sağ ve sol kanatta forma giymesinin yanı sıra, aynı zamanda hücum bölgesinde de oynayabilen genç oyuncu Super League'in 35. haftasında deplasmanda oynanılan Aarau karşılaşmasında 76. dakikada takımın tecrübeli forvet oyuncusu Gonzalo Zárate'nin yerine oyuna dahil oldu. Adili, Grasshopper A takımı formasıyla çıktığı ilk maç olan Aarau maçında attığı golle; hem profesyonel kariyerinin ilk golünü atmış oldu, hem de Super League tarihinin (15 yaş ve 283 günle) gelmiş geçmiş gol atan en genç futbolcusu unvanını da kazandı. Daha önce bu unvan; Young Boys formasıyla Johan Vonlanthen'e aitti. Vonlanthen, 24 Şubat 2002'de, 16 yaşına girdikten 23 gün sonra attığı golle bu unvanı kazanmıştı. Golden sonra gözyaşlarını tutamayan genç oyuncu, maçtan sonra aynı duygular eşliğinde flaş röportajda yer aldı. Bu görüntüler İsviçre basını tarafından uzun bir dönem kullanılırken, teknik direktör Sforza genç orta saha oyuncusunu ligin son haftasında iç sahada oynanılan Luzern maçında da 61. dakikada oyuna aldı. Izet Hajrović ile birlikte Grasshopper takımının A takımında bulunan en yetenekli futbolcu olarak gösterilen Endoğan Adili'nin genç yaşına rağmen A takımla birlikte kadroda yer alması ve zaman zaman forma şansı bulması gelişiminin yanı sıra potansiyeli ve kalitesini de ortaya koydu. Super League'de mücadele eden mavi-beyazlı takımın kadrosunda yer almaya başlayan ve henüz 16 yaşında olan orta saha oyuncusu, ligdeki ilk 4 hafta maç kadrosunda yer almasına karşın forma şansı bulamadı. UEFA Avrupa Ligi'nde o dönem eleme turunda Romanya temsilcisi Steaua Bucharesti ile eşleşen Grasshoppers'ın listesinde bulunan Endoğan, 19 Ağustos 2010 tarihinde oynanılan ilk maçın 69. dakikasında oyuna girdi. Takımın en küçük oyuncusu rövanş karşılaşmasında da 72. dakikada oyuna girerken takımının karşılaşmayı uzatmalara götürmesinde de, kupaya veda etmesinde de başrol oynadı. Rumen ekibi karşısında ilk maçta 1-0 yenilen mavi-beyazlı ekip, ikinci karşılaşmanın normal süresini 76. dakikada Adili'nin asisti sonrasında Salatic'in golüyle 1-0 önde kapatmayı başardı. Endoğan Adili penaltı atışlarında kullandığı beşinci penaltıyı kaçırınca Grasshopper takımı UEFA Avrupa Ligi'ne o sezon için veda etti. 2010-11 sezonunda Süper Lig'de maç başı 27 dakika ortalama ile 15 karşılaşmada forma giyen Endoğan Adili, rezerv takım formasını da 4 kez giydi. UEFA Avrupa Ligi'nde iki kez, Schweizer Cup'ta ise bir kez forma şansı buldu. 2011-12 sezonuna büyük umutlar ve beklentilerle başlayan Endoğan Adili için hiç olmaması gereken bir durum oluştu. 2011 yılının Aralık ayına kadar 14 resmi karşılaşmada forma giyen ve 4 gol - 1 asistlik performansa imza atan genç oyuncunun Aralık ayında çapraz bağlarında kopma meydana geldi ve sezonu kapattı. Her sezon üzerine koyan, her hafta daha fazla forma şansı bulan Türk kökenli İsviçreli oyuncu yaptığı açıklamada "Bir yılın boşa gitmesi gelişimim açısından pek iyi olmadı fakat rehabilitasyon sürecinde fizik olarak daha hazır, daha güçlü bir Endoğan'ın geri döneceğini söyleyebilirim." dedi. 17 Aralık 2013'te ülkenin köklü ekiplerinden FC Basel yaptığı açıklamada Endoğan Adili ile bir yılı opsiyonlu olmak üzere üç yıllık sözleşme imzalandığını duyurdu. 2013 yılının Ocak ayında 250bin euroluk yetiştirme bedeliyle Basel'in yolunu tutan genç orta saha oyuncusu kendisi gibi Türk asıllı teknik direktör Murat Yakın tarafından yakın takibe alındı. İlk olarak Basel'in rezerv takımını yolunu tutan Endoğan, burada hem yeni kulübüne hem de yeni takım arkadaşlarına adapte oldu. Endoğan, rezerv takım formasıyla çıktığı 10 resmi lig maçında 3 gol - 2 asistlik performans gösterdi ve Süper Lig'in son haftasında ilk maçına 1 Haziran 2013 tarihinde 1-0 kazanılan St. Gallen maçının 57.dakikasında David Degen'in yerine girerek St. Jakob-Park stadında çıktı. Endoğan Adili böylelikle ilk kez A takım seviyesinde bordo-mavili formayı giymiş oldu ve sezon sonunda takımının Süper Lig şampiyonluğunda yer aldı. Bu genç oyuncu için aynı zamanda kariyerinin ilk lig şampiyonluğu anlamına geldi. İsviçre U-19 millî takımında da sakatlığı sonrasında formasını geri kazanan Endoğan Adilli sezonu 28 resmi karşılaşmada 4 gol - 3 asist ile tamamladı. Bu müsabakaların sadece 3'ünün Süper Lig seviyesinde, 18 resmi karşılaşma ise Rezerv takım forması altında oldu. 2012-13 UEFA Avrupa Ligi'nde ise yarıfinalde bir önceki sezonun UEFA Şampiyonlar Ligi Şampiyonu Chelsea FC ile karşılaştı ancak takımı averajda 2-5 yenilerek turnuvaya veda etti. 2013-2014 sezonunun başlarında ise kadrosunda Gervinho, Francesco Totti ve Daniele de Rossi gibi yıldızları kadrosunda bulunduran AS Roma ile anılan Endoğan kulübün ısrarları üzerine takımında kalmıştır. Sezonun ilk yarısında FC Basel'in rezerv takımında forma giymeye devam eden genç orta saha oyuncusu teknik direktör Murat Yakın tarafından zaman zaman A takıma alınsa da, Super League'de sadece 3 dakika (8.hafta, Sion karşısında) forma şansı buldu. Schweizer Cup'ın ilk turunda BSC Old Boys karşısında ilk 11'de sahaya çıkan ve 60 dakika sahada kalan genç oyuncu, Basel-II takımının forması altında 1.Liga Promotion olarak adlandırılan organizasyonda 10 resmi karşılaşmada forma giyen ve bu maçların tamamına ilk 11'de çıkan Endoğan, rakip filelere bir gol bırakırken bir kez golden önce pası veren isim oldu. Bu karşılaşmalarda ağırlıklı olarak sağ kanatta forma şansı bulan genç oyuncunun zaman zaman A takımla antrenmanlara katıldı fakat maç kadrosunda kendisine yer bulamadı. Kendi pozisyonunda Basel adına o sezonun en iyi iki oyuncusu olan ve dev kulüplerin transfer listesinde olan Muhammed Salah ve Valentin Stocker'ın olması da kadroya girememesinin sebeplerinden biriydi. 15 Ocak 2014 günü Galatasaray Kamuyu Aydınlatma Platformu (KAP)'a yaptığı açıklamada; Kayserispor'dan Salih Dursun, Bucaspor'dan Umut Gündoğan ve Basel'den Endoğan için görüşmelere başlandığını borsaya bildirdi. Adili, bir gün sonra yani 16 Ocak 2014'te ise takım arkadaşları ve hocası Hakan Yakin ile vedalaştı ve takım kampında ayrıldı. 20 Ocak 2014 gecesi ise tarifeli uçakla İstanbul'a geldi. Ancak takımla bir süre görüşmelerini sürdüren oyuncu, Türk statüsünde oynayamadığı ve A2 takımında oynamamak istemesi nedeniyle bu transfer gerçekleşemedi. Ancak Adili daha sonra özel izinle sözleşmesi çıkmasa da Galatasaray ile idmanlara çıkmaya başladı. Şubat 2014'ten itibaren takımın bir parçası oldu. Ancak günler sonra bir idmanda 4 gol birden atan Endoğan, bu antrenmanın sonlarına doğru Emre Can Coşkun ile girdiği ikili mücadele sonucunda acılar içinde yerde kaldı. Daha sonra ise yapılan kontrollerin ardından oyuncunun bağlarının koptuğu ve menisküs yırtığı da yaşandığı ifade edildi. 2014-15 sezonu başında Roberto Mancini ile yollarını ayıran Galatasaray, Cesare Prandelli'yi teknik direktörlüğe getirdi. Prandelli ise Endoğan Adili, Kaan Baysal, Sercan Yıldırım, Emmanuel Eboué, Lucas Ontivero, Dany Nounkeu ve Yiğit Gökoğlan gibi isimleri kadro dışı bıraktı. Bu isimlerin Galatasaray U-21 ile çalışmalarına devam edecekleri açıklandı. Kaan Baysal ve Endoğan Adili de bu süreçte Tüyap Şekerspor takımının düzenlediği ve Şanlıurfaspor ve Yeni Malatyaspor gibi takımların katıldığı Büyük Ankara Turnuvası'nda iki maçta da forma giydi. İsviçre vatandaşı olan Endoğan'ın pasaport sorunu çözülemediğinden resmi olarak Galatasaray ile sözleşme imzalayamamıştır. Bu nedenle Galatasaray U-21 takımında oynamıştır. 2015-2016 sezonunda İsviçre İkinci Lig ekibi FC Will'e kiralandı. 3 maçta toplam 66 dakika oynayıp, hiçbir resmi maçta forma giymediği Galatasaray’a geri döndü. İsviçre'de bulunan takım, 5 Ağustos 2015 tarihinde Endoğan'ı 1 sezonluğuna kiraladı. Temmuz 2018'de, aradan geçen 4 yılda Galatasaray'da hiçbir lig maçına çıkmayan ve U21 takımıyla antrenmanlara çıkan Adili'ye sözleşme fesih bedeli olarak 500 bin TL ödendiği açıklanmış, 620.000 TL'lik alacağından vazgeçmiş ve sözleşmesi feshedilmiştir. İsviçre U-16'nda yedi maçta üç gol attı ve bu takımın kaptanlığını yaptı. 2010 UEFA Avrupa 17 Yaş Altı Futbol Şampiyonası'na katılan İsviçre U-17'nın en genç oyuncusuydu. Üç maçın üçünde yedek olarak sahaya çıkan Adili toplam 94 dakika oynadı. Daha sonra ise İsviçre U-17 millî takımı formasıyla Avrupa Şampiyonası Eleme Turu oynama fırsatı buldu ve toplamda 8 kez kırmızı-beyazlı formayı terletti 1 gol attı ve 4 asist yaptı. Yaşadığı bağ sakatlığı nedeniyle millî takımda bir süre uzak kalan oyuncu, 2012 yılında ise U-19 takımına çağrıldı. Sol ayağa sahip olmasına rağmen sağ kanatta daha etkili olan Endoğan, her iki kanatta ve forvette oynayabiliyor. 'En genç golcü' unvanını kazanması sağlayan Aarau'ya attığı golü de çok etkili kullandığı sol ayağıyla attı. Kolay adam eksiltebilen ve sağ kanatta forma giyen solak futbolcu topla içeri katetmeyi oldukça seven bir isim. Oyun stili olarak ise Xherdan Shaqiri'ye benzetilmekte. Brugg, İsviçre doğumlu Adili'nin annesi Kosovalı-Arnavut, babası Türk'tür. Basel Polonya pasaportu Polonya pasaportu Polonya dışına seyahat için Polonya vatandaşlarına verilir. Avrupa Birliği içinde vizesiz seyahatin yanı sıra Norveç, İzlanda, Lihtenştayn, İsviçre, Vatikan, Monako, San Marino, Andorra, Hırvatistan ve Avrupa'da İngiltere'ye bağımlı olan (yani Cebelitarık, Jersey, Man Adası, Guernsey) bölgelerinede Polonya vatandaşları kendi ulusal kimlik kartlarını kullanarak seyahat edebirler. Polonya pasaportları 10 yıllık süre için verilir. Henley Vize Kısıtlamaları Endeksi 2 Temmuz 2019 Raporu'na göre Polonya vatandaşları sınır kapısında vize alarak veya vizesiz 172 ülkeye seyahat edebilirler. Bu sayede Polonya vatandaşları dünyada seyahat özgürlüğü açısından 16. sırada yer almaktadır. Bugünün Polonya pasaportu, İkinci Polonya Cumhuriyeti'nin kurulmasının ardından I. Dünya Savaşı'ndan sonra görünenlerden çok farklıdır. Pasaport 1920 civarında görünmeye başladı ve basit kağıt, tasarım ve kalitede idi. Bunlar, 1929 yılına kadar sürdü, sert kaplı mavi renkli pasaportlar tasarlandı ve iyi kalitede kağıda basıldı. Bu mavi pasaportlar II. Dünya Savaşı boyunca kullanıldı ve en az 1947'ye kadar yabancı ülkelerdeki Polonya konsolosluklarından, yapılan savaştan sonra Polonyalı mültecilere verilmeye devam edildi. Polonya Halk Cumhuriyeti, 1952 - 1989 yılları arasında, Lehçe, Fransızca ve Rusça dillerinden oluşan başka bir tasarım benimsendi. Buna ek olarak, bu süre zarfında, Polonya beyaz kartalı pasaport kapağındaki amblemden yoktu. Hâlen kullanımda olan üç Polonya pasaportu tasarımı vardır. Tasarımlardan birinde biyometrik veriler ve pasaport kapağında Lehçe Avrupa'daki AVRUPA BİRLİĞİ (2006'da basılmıştır) ve bu özelliklere sahip olmayan iki yazıt bulunur: biri kırmızı kapaklı (2001-2006 arasında yayınlanmış) ve biri lacivert kapaklı (2001'den önce yayınlanmış). Eski tasarımların pasaportları son kullanma tarihine kadar geçerliliğini korur ancak artık yayınlanmaz. Daha yeni olan iki tasarım Polonyaca, İngilizce ve Fransızca dillerinde yazılmıştır. Üç tasarımdan en eskisi, yalnızca iki dilli (Lehçe ve İngilizce) kişisel veriler içeren sayfa hariç, Rusça olarak da yazılır. BirleÅŸik Arap Emirlikleri pasaportu Birleşik Arap Emirlikleri hükûmetinin vatandaşlarına yurt dışı seyahatleri için verdiği belgedir. Sahiplerinin vizesiz ziyaret edebileceği ülke sayısı bakımından, Emirati pasaportu, 2006'dan bu yana küresel olarak en gelişmiş notu alan beş pasaporttan biridir. 2018'de, Birleşik Arap Emirlikleri pasaportu, son on yılda Henley Pasaport Endeksi'ndeki en büyük bireysel pasaport olarak dünya sıralamasında 28 basamak yükseldi. BAE Dışişleri ve Uluslararası İşbirliği Bakanlığı, BAE pasaportunu 2021 yılına kadar dünyanın en güçlü beş pasaportundan biri yapmayı planlıyor. Pasaport Endeksi'ne göre, bu hedef Aralık 2018'den itibaren, Birleşik Arap Emirlikleri pasaportunu 170 ülkeye vizesiz erişimle dünyanın en güçlü pasaportu olarak nitelendiriyor. BAE vatandaşlarının GCC (Körfez Arap Ülkelerinin İşbirliği Konseyi) üye devletlerine girebilmeleri için vize almalarına gerek yoktur. BAE vatandaşları bu ülkelerde işe girmek hakkınada sahiptir. Benzer şekilde diğer Körfez ülkeleri vatandaşlarınında Birleşik Arap Emirlikleri'ne girmesi için vize almasına gerek yoktur. BAE vatandaşlarının Arap Birliği'nin birçok üye devletlerine vizesiz girebilmektedir. BAE İçişleri Bakanlığı, Katar'dan sonra biyometrik pasaportlara başlayan ikinci GCC (Körfez Arap Ülkelerinin İşbirliği Konseyi) devleti olarak 11 Aralık 2011 tarihinde biyometrik pasaportları çıkarmaya başladı. Bir Birleşik Arap Emirlikleri pasaportunun ücreti sadece 11.8 $ gibi bir maliyeti ile dünyanın en düşük ücretli pasaportlarından biridir. Birleşik Arap Emirlikleri pasaportu sahipleri 1 Ocak 2014 tarihinden itibaren Elektronik vize muafiyeti (EVW) kullanarak (İnternet ortamında vize alarak) en fazla 6 ay ikamet süreli olarak İngitere'yi ziyaret edebilmektedirler. Ayrıca Birleşik Arap Emirlikleri vatandaşları Yeni Zelanda'ya vizesiz seyahat edebilir ve 3 ay kalabilirler. Birleşik Arap Emirlikleri biyometrik pasaporta sahip vatandaşları, 6 Mayıs 2015 tarihinden itibaren Schengen Bölgesi’ne girişte vize muafiyetinden yararlanabilmektedirler. 1971'de Birleşik Arap Emirlikleri'nin kurulmasından önce, kurucu devletler kendi pasaportlarını ya da seyahat belgelerini çıkarmadan sorumluydu. Bu belgeler hem Arapça hem de İngilizce olarak basıldı ve sık sık her emirlik ve ilgili yönetici şeyhlere gönderme yaptı. 2009 Aralık ayında bir basın toplantısında BAE İçişleri Bakanlığı, Alman şirketi Bundesdruckerei ile muhtemelen geç 2010 yılında başlayacak yeni BAE Biyometrik pasaportlarının verilmesi için uluslararası ihaleyi kazandığını duyurdu. BAE İçişleri bakanlığı 11 Aralık 2011 yılında biyometrik pasaportları çıkarmaya başlamıştır. ICAO uyumlu elektronik pasaportlar 2014 yılına kadar tüm ülkede verilebilmektedir. BAE, Katar'dan sonra daha gelişmiş teknoloji ile elektronik pasaport çıkartan ikinci ülkedir. İlk ve son sayfalar, eski pasaporttan daha kalın kâğıttan yapılmıştır; pasaport süresi dolana kadar iyi durumda kalmasını sağlayan bir ölçüdür. İlk sayfa Şeyh Zayed Camii'nin dış çerçevesinin suluboya bir taslakını içerir ve son sayfa kubbeler ve sütunlarla birlikte gerçek caminin bir çizimini içerir. Pasaport kimlik sayfası basılı ve lamine edilmiş tüm detaylara sahiptir. Yeni pasaportlar, eski pasaportlarda var olan en büyük sorunlardan biri olan ad çoğaltmasını gidermek için veriler içeriyor. Resmi dili sağdan sola yazılan diğer devletlerin diğer pasaportları gibi, Emirati pasaportu da aynı şekilde sol taraftan açılır. Birleşik Arap Emirlikleri İçişleri Bakanlığı amblemini içeren pasaporttaki son sayfadaki beyaz etiket dışında tüm alanlarda hem Arapça hem de İngilizce olarak iki dilde basılmıştır. BAE Federal Yasası'nın 8. Maddesi uyarınca, en az 17 yaşındaki bir gurbetçi, BAE vatandaşlığına 20 yıl ülkede ikamet ettikten sonra başvurabilir; bu kişi hiçbir zaman bir suçtan mahkûm olmamış ve akıcı Arapça konuşabilmesi gerekmektedir. Henley Pasaport Endeksi'ne göre, 4 Ağustos 2019 itibarıyla, Birleşik Arap Emirlikleri vatandaşları 175 ülkeye ve bölgeye girişte vizesiz ya da vize alarak, dünyadaki seyahat özgürlüğü açısından 20'nci sıraya koymuştur. Ağustos 2016 Raporu'na göre 122 ülkeye vizesiz erişimle 38. sırada bulunuyordu. Ancak Pasaport Endeksi'ne göre, BAE pasaportu 175 ülkeye erişimi olarak dünyada 1. sıradadır. Emirati pasaportu, 2006-2016 döneminde vizesiz değerlendirmedeki en büyük gelişmeye sahip 5 pasaporttan biridir. José Calderón José Manuel Calderón Borrallo (d. 28 Eylül 1981; Villanueva de la Serena, Badajoz), NBA ekiplerinden Cleveland Cavaliers takımının forması giyen İspanyol profesyonel basketbolcudur. 1.91 boyunda bulunan Calderon Oyun kurucu ve Şutör gard pozisyonlarında görev almaktadır. 2006 FIBA Dünya Basketbol Şampiyonası'nda millî takımıyla birlikte altın madalya kazanma başarısı göstermiştir. İspanya'nın tarihindeki Fernando Martín Espina, Pau Gasol ve Raul López'den sonra NBA'de forma giyen 4. İspanyol oyuncudur. 2008-09 sezonunda Toronto Raptors formasıyla maç başına %98.1 (154-151) faul çizgisi yüzdesi istatistiği ile oynayarak NBA tarihinin bir sezonda en yüzdeli faul kullanan oyuncusu olmayı başarmış NBA rekoru kırmıştır. Calderon'un kendisine takılan takma adı Bay Catering olarak bilinmektedir. José Calderón İspanya'da Badajoz ili'nin sınırlarıdna yer alan Villanueva de la Serena köyünde dünyaya geldi ve çocukluğunu burada geçirdi. Basketbola olan ilgisi ise büyük babası Doncel La Serena sayesinde başladı. Çocukluğunda büyük babasının yöneldirmesiyle basketbola başlamış sürekli dışardaki sahada çok zevkli bir şekilde basketbol oynamıştır. Daha sonra performansıyla köyünün amatör takımında oynamaya başlamıştır. Yavaş yavaş yeteneği keşfedilmeye başlanan Calderon sonra Vitoria-Gasteiz şehrinde bulunan Caja Laboral takımının amatör takımında oynamak için köyü Villanueva'yı bırakarak o şehre ailesiyle birlikte taşınmıştır. O Laboral'in küçük takımıyla şampiyonluk yaşadıktan sonra bir takımdan profesyonel basketbol oynaması için teklif aldı. Ailesiyle yaşadığı sert tartışmanın ardından bu teklifi kabul ederek 1997 yılında Diputación Foral Alava takımına transfer oldu. Calderon genelde eğitimine odaklanıp lise hayatını sürdürsede 1997-98 sezonunda iyi bir performans ortaya koymayı başarmıştır. İspanyol oyuncu daha sonra 1998 yılında Liga ACB (ikinci lig) ekiplerinden Lucemtum Alicante takımı ile anlamıştır. İlk sezonunda Lucemtum ile 2. Ligde mücadele ettikten sonra 1999-20 sezonunda gösterdiği performansla takımın 1. lige geri dönmesinde yardımcı olmuştur. Calderon burada oynadığı 2 sezonda kendi adına çok geliştirme kaydetmeyi başardı. İspanyol oyuncu gelecek sezon 2001-02'de Liga ACB ekibi Baloncesto Fuenlabrada takımına transfer oldu. O burada oynadığı 1 sezonda maç başına 18.6 dakika sürede 9.7 sayı 1.7 asist %83.2 faul isabeti istatistikleriyle mücadele etti. Calderon sezon sonunda İspanya millî takımında oynamak için bir fırsat yakaladı. Indianapolis'te düzenlenen 2002 FIBA Dünya Basketbol Şampiyonası'nda mücadele edicek İspanya kadrosuna kariyerinde ilk kez çağrıldı ve turnuva sonunda millî takımıyla 5. sırada yer alma başarısı gösterdi. İspanyol oyuncu 1 sezon sonra yazın İspanya'nın en önde gelen köklü takımlarından Caja Laboral takımına transfer oldu. Calderon 2002-03 sezonunda Pablo Prigioni'yi yedekleyerek oynasa da genel olarak ligde maç başına maç başına 6.0 sayı 1.8 ribaund 2.1 asist kariyerinde ilk defa mücadele ettiği EuroLeague'de ise 7.5 sayı 2.4 ribaund 1.4 asist ortalamaları ile oynayarak başarılı bir yıl geçirmiştir. 2003-04 sezonunda takımıyla birlikte Copa del Rey şampiyonluğu yaşamıştır. İspanyol oyuncu 2004-05 yılında EuroLeague'de 11.6 sayı 3.4 ribaund, 2.6 asist ve 1.5 top çalma ortalamaları ile oynayarak kendi adına en iyi sezonunu geçirmiştir. Calderon ayrıca takımıyla birlikte Liga ACB'nin finaline kadar çıksada Barcelona takımına yenilerek şampiyonluğu kaybetmişlerdir. 3 Ağustos 2005 tarihinde Toronto Raptors takımı genel müdürü Bob Babcock tarafından ikna edilen Calderon Raptors ile resmi sözleşme imzalayarak kariyerinde NBA'ye ilk adımını atmış oldu. Yetenekli bir Oyun kurucu olarak bilinen İspanyol oyuncu çaylak sezonunda fena bir performans sergilemedi. 4 Ekim tarihinde New Jersey Nets ile oynanılan karşılaşmada attığı 20 sayı onun çaylak sezonundaki en verimli performansı olmuştur. Calderon 16 Aralık tarihinde Golden State Warriors ile oynanan maçta 15 sayı 11 asist performansıyla NBA kariyerindeki ilk Double-double'nı yapmayı başarısı gösterdi. 2005-06 sezonu bittiğinde o maç başına 4.5 asist ortalaması tutturarak tüm çaylaklar arasında 3. sırada yer aldı. Calderon ayrıca NBA'deki çaylak sezonunda toplam forma giydiği 64 karşılaşmanın sadece 11'inde ilk 5'te başlayabildi. İspanyol oyuncu maç başına 5.5 sayı 4.5 asist 2.2 ribaund ortalamalarıyla mücadele ederek sezonu noktalamıştır. Calderon 2006-07 sezonu boyunca Raptors takımının ana gardı olan TJ Ford'un yedeği olarak arkasında oynama mecburiyetinde kaldı. 31 Ocak 2007 tarihinde Washington Wizards ile oynanılan karşılaşmada 40 dakika sahada kalarak 24 sayı 11 asist ile harika bir performans ortaya koymuş ve Double-double yaparak takımının maçı 119-109 kazanmasında yardımcı olmuştur. İspanyol oyuncu çaylak sezonuna göre 2006-07 sezonunda daha az süreler almasına rağmen maç başına 8.8 sayı 5.1 asist %52 şut yüzdesi ortalamaları ile oynayarak kendisini geliştirmeyi başararak iyi bir yedek izlenimi vermiştir. Normal sezon bittikten sonra takımıyla birlikte play-off heycanı yaşadı ve ilk turda 4-2'lik skorla elenmelerine rağmen takımının New Jersey Nets ile oynadığı tüm maçlarda forma giydi. 1 Mayıs tarihinde oynanan serinin 2. karşılaşmasında 25 sayı 8 asist ile harika bir performans ortaya koyarak takımının en skorer ismi olup maçı 98-96'lık skorla kazandıran isim olmuştur. Calderon ilk kez mücadele ettiği 2007 NBA Playoffları'nda maç başına 13.0 sayı 5.3 asist ortalamaları ile oynamıştır. Calderon 2007-08 sezonu boyunca Oyun kurucu pozisyonunda TJ Ford ile birlikte forma giymek için mücadele etti. Ford Kasım ve Aralık aylarında sakatlanınca İspanyol oyuncu takımının lideri oldu ve gösterdiği etkileyici performansıyla Amerikalı gardı aratmadı. O Memphis Grizzlies, Cleveland Cavaliers ve Chicago Bulls ile oynanan 3 maçta toplam 37 asist yapmayı başardı ve sadece 3 top kaybı yaptı. Artan bu süresiylen beraber sergilediği harika performansıyla Ford bile yedek kalmayı kabul etti. 24 Ocak 2008 tarihinde Boston Celtics ile oynanılan karşılaşmada attığı 24 sayı 13 asist ile oynayarak bu sezonki en iyi performanslarından birisini sergiledi ve takımının en skorer ismi olup maçı 114-114 kazanmalarını sağladı. Calderon 11 Ocak tarihinde oynanan San Antonio Spurs karşılaşmasında 27 sayı kaydederek bu sezonki en yüksek rakamına ulaştı. İspanyol oyuncu sezonda maç başına 11.2 sayı 8.3 asist ortalamaları ile oynayarak başarılı bir performans sergilemiştir. 9 Temmuz 2007 tarihinde İspanyol oyuncu Toronto Raptors takımı ile 8.500.000 $ değerinde yeni çok yıllık sözleşme imzaladığını açıklamıştır. Amerikalı gard TJ Ford'un Indiana Pacers takımına transfer olmasıyla Calderon Raptors'un asıl 1. Oyun kurucu'su olmak için aday oldu. Daha sonra takıma Jermaine O'Neal'ın gelmesiyle daha güçlü bir kadro oldular. Ancak beklenmedik bir şekilde sezona kötü başlayıp art arda takımının aldığı mağlubiyetlerden sonra Chicago Bulls'a karşı 10/9 şut isabeti yüzdesi ile 23 sayı 10 asist ile oynayarak maçı 114-94 kazanıp 7 maçlık mağlubiyet serisini sonlandırmalarını sağladı. İspanyol oyuncu kısa bir süre sonra atma başarısı gösterdiği üst üste (87) serbest atışla NBA'in üst üste en çok 2. serbest atış sokan oyuncusu olarak tarihe geçti. Calderon 13 Mart 2009 tarihinde Raptors kariyerinin 1.795'ci asistini yapmayı başardı ve Alvin Williams'a ait 1.791 asistlik rekoru kırarak kulüp tarihinin en çok asist yapan oyuncusu olarak tarihe geçti. 29 Mart tarihinde Chicago Bulls ile oynanılan karşılaşmada yaptığı 19 asistle yine bir maçta en çok asist yapan oyuncu olarak Raptors kulüp tarihine geçmiştir. İspanyol oyuncu sezon sona erdiğinde tutturduğu 98.1 faul atışı yüzdesiyle NBA tarihinde bir sezonda en yüzdeli serbest atış atan oyuncu olarak tarihe geçme başarısı göstermiştir ve takımı sezonu 33 galibiyet 49 mağlubiyet ile kapatarak en kötü sezonlarından birini geçirmiştir. Calderon ise 2008-09 normal sezonunu maç başına 12.8 sayı 8.9 asist ortalamalarıyla oynayarak kapatmıştır ve NBA Doğu Konferansı'nın maç başına en fazla asist yapan en çok yüzdeli faul atan ve de en az top kaybı yapan oyuncusu unvanlarını almıştır. 2009-10 sezonu başlamadan önce Raptors takımı ekibin Oyun kurucu rotasyonunun yetersiz olduğunu düşünerek takıma Jarret Jack takviyesi yaptı ve Calderon'la birlikte bu ikiliyi başbaşa forma savaşına bırakmış oldu. İspanyol oyuncu 11 Aralık 2009 tarihinde oynanan Atlanta Hawks maçında sakatlanma talihsizliği yaşadı ve bir süre sahalardan uzak kalmak zorunda kaldı. 13 Mart 2010 günü Golden State Warriors ile oynanılan karşılaşmada 24 sayı 12 asist ile Double-double yapıp iyi bir performans gösteresede takımı maçtan mağlup ayrıldı. Calderon 2009-10 normal sezonunda toplam 3 kez Double-double yaptı ve forma giydiği toplam 68 karşılaşmanın 39'unda ilk 5'te başlayıp maç başına 10.3 sayı 5.9 asist ortalamalarıyla oynadı. NBA'de takımı Raptors normal sezonu normal sezonu 9. sırada tamamladı ve play-off'a kalmayı kıl payı kaçırıp onların yerine 2010 NBA Playoffları'nda mücadele etmeye hak kazanan takım normal sezonu 8. sırada tamamlayan Chicago Bulls olmuştur. Calderon'un takımı Raptors sezon başlamadan önce büyük bir yapılanmaya girdi. Takımın skor lideri olan Amerikalı forvet Chris Bosh takımdan ayrılarak Miami Heat'e gitti. Dört gün sonra takımın önemli oyuncularından birisi olan Hidayet Türkoğlu'da Raptors'tan ayrılarak Phoenix Suns takımına transfer oldu. Ciddi bir güç kaybeden Raptors'un sezonda napacağı beklenirken birde bu önemli kayıpların üstüne takımın Point guard'ı Jarret Jack'inde ayrılıp New Orleans Hornets'e gitmesiyle işler iyice kötüye gitmeye başladı ve nitekim ölede oldu takım sezonun ilk 10 maçının sadece 2 sini kazanabildi. Calderon 26 Kasım, 2011 tarihinde Boston Celtics ile oynanılan maçta sergilediği 12 sayı 15 asist performansı ile sezonun ilk Double-double'nı yaptı. İspanyol oyuncu 5 Ocak tarihinde Cleveland Cavaliers ile oynanan karşılaşmada 20 sayı 17 asist ile kendine yakışır iyi bir performans ortaya koymuştur. 15 Ocak günü oynanan Washington Wizards maçında 21 sayı 15 asist 9 ribaund performansı ile bu sezonki en iyi performansını sergileyerek kariyerinin ilk Triple-double'nı yapmaya çok yaklaştı. Takımı Toronto Raptors sezonu 22 galibiyet 60 mağlubiyet alıp konferansı sonuncu sırada kapatarak kulüp tarihinin en kötü sezonlarından birini geçirdi. Calderon ise 2010-11 sezonunda toplam forma giydiği 68 karşılaşmada maç başına 9.8 sayı 8.9 asist 3.0 ribaund 1.2 top çalma ortalamaları ile oynayarak noktalamıştır. Calderon NBA lokavt dönemi nedeniyle geç başlayan 2011-12 sezonunda ilk maçına Cleveland Cavaliers takımı ile 26 Aralık 2012 tarihinde oynanan karşılaşmada forma giyerek çıktı ve bu maçta 15 sayı 11 asist istatistikleri ile oynayarak sezona Double-double yaparak iyi bir giriş yapmış oldu. İspanyol oyuncu Aralık ve Ocak aylarında forma giydiği toplam 20 karşılaşmada tam 5 kez Double-double yapma başarısı gösterdi, fakat takımı bu maçlardan sadece 6 galibiyet çıkarabildi. 3 Şubat 2012 tarihinde oynanan Washington Wizards maçında 17 asist yaparak kariyer rekorunu egale etti. Calderon 12 Şubat günü Los Angeles Lakers ile oynanan maçta 18/13 şut isabeti ile oynayıp 30 sayı atarak kariyer sayı rekorunu kırdı ve buna rağmen takımının maçı 94-92 kaybetmesine engel olamadı. İspanyol oyuncu 2011-12 sezonunda tutturduğu maç başına 8.8 asist istatistiği ile sezonda NBA asist krallığı sıralamasında 4. sırada kendine yer buldu ve yılda toplam 11 kez Double-double yapma başarısı gösterdi. Ayrıca sezonu forma giydiği 53 karşılaşmada maç başına 10.5 sayı 3.5 ribaund 8.8 asist ortalamalarıyla oynayarak noktalamıştır. Takımı Toronto Raptors sezonu 23 galibiyet 43 mağlubiyet alarak 11. sırada kapattı, fakat sıra yetmediği için 2012 NBA Playoffları'nda mücadele edemediler. Calderon 2012-13 sezonunda Kyle Lowry'nin Raptors takımına katılmasıyla yeniden Oyun kurucu pozisyonunda yedek olarak oynamaya başladı. İspanyol oyuncu sezonun ilk maçında Indiana Pacers'a karşı oynanan maçta forma giyerek çıktı ve karşılaşmada 25 dakika süre sahada kalarak 15 sayı atarak oynadı. Lowry'nin bir maçta oynarken sakatlanmasıyla birlikte onun maçlardaki aldığı süre ciddi bir şekilde arttırıldı. Calderon 13 Kasım 2012 tarihinde Utah Jazz ile oynanan karşılaşmada 20 sayı 17 asist ile harika bir peformans ortaya koyup Double-double yapmasına rağmen maçı uzatmada 140-133 kaybettiler. İspanyol oyuncu 14 Kasım tarihinde Indiana Pacers ile oynanan bir maçta 13 sayı 10 asist 10 ribaund performansı ile kariyerinde ilk kez Triple-double yapma başarısı gösterdi. Bir ay sonra Houston Rockets ile oynanılan karşılaşmada 16 sayı 14 asist 10 ribaund performansı ile oynayarak kariyerindeki 2. Triple-double'nı yaptı. Calderon 30 Ocak 2013 tarihinde 3 lü takas sonucu uzun süren Raptors kariyerinden sonra Detroit Pistons takımına takas edildi. İspanyol oyuncu Pistons formasıyla ilk maçına 4 Şubat tarihinde New York Knicks'a karşı 99-85 kaybettikleri maçta çıktı ve bu maçta sahada 31 dakika sürede 15 sayı atmayı başardı. Sezon sonunda o tutturduğu %52.1 üçlük yüzdesi ile NBA'nin 2012-13 sezonunda en iyi üçlük atan oyuncusu olmayı başardı. Calderon ayrıca 2012-13 sezonunda maç başına 11.6 sayı 6.6 asist 2.5 ribaund 1.1 top çalma ortalamalarıyla oynayarak sezonu noktalamıştır. Calderón 11 Temmuz 2013 tarihinde Dallas Mavericks takımı ile $28 milyon değerinde 4 yıllık sözleşme imzaladı. Calderon kariyeri boyunca İspanyol millî takımıyla çok başarılı turnuvalar geçirdi. İspanyol oyuncu genç millî takım formasını ilk kez 1998 EuroBasket U-18'de giymiş ve turnuvada takımıyla beraber altın madalya kazanmıştır. Ayrıca 2000 EuroBasket U-20 turnuvasında bronz madalya kazanmıştır. Calderon'un kariyeri ilerledikçe İspanya millî takımının en önemli Point guard'larından birisi haline geldi. İspanyol oyuncu beşinci oldukları 2002 FIBA Dünya Basketbol Şampiyonası 2. olup gümüş madalya kazandıkları 2003 Avrupa Basketbol Şampiyonası turnuvalarında millî takımın bir parçası olmuştur. Daha sonra 2004 Yaz Olimpiyatları sırasında ilk kez millî takımın kaptanı seçildi. Calderon ve arkadaşları Japonya'da düzenlenen 2006 FIBA Dünya Basketbol Şampiyonası'nda 3 Eylül 2006 tarihinde finalde Yunanistan'ı mağlup ederek altın madalya kazanma başarısı gösterdiler. Ev sahibi oldukları 2007 Avrupa Basketbol Şampiyonası turnuvasının çeyrek finalinde Almanya'yı 83-55 yenip yarı finale yükseldiler ve bunda en büyük pay sahibi bu karşılaşmada 17 sayı atan Calderon oldu. İspanyol oyuncu yarı finalde Yunanistan'ı 1 sayı farkla 60-59 yendikleri karşılaşmada 18 sayı kaydederek galibiyette kilit rol üstlendi. Finalde Rusya'ya 60-59 mağlup olarak şampiyonluğu kaçırıp gümüş madalya kazandılar. Calderon 2008 Yaz Olimpiyatları'nda finalde ABD'ye yenilip gümüş madalya kazanan İspanyol millî takımının bir parçasıydı fakat sakatlığı neticesiyle final ve yarı final maçlarında forma giyemedi. Ayrıca turnuvayı maç başına 7.3 sayı ortalaması ile oynayarak kapattı. İspanyol oyuncu ayrıca millî takımıyla turnuvalarda 2012 Yaz Olimpiyatları'nda gümüş madalya 2013 Avrupa Basketbol Şampiyonasında ise bronz madalya kazanma başarısı gösterdi. İnternet Teknolojileri Derneği İnternet Teknolojileri Derneği (INETD), 1989 yılında UNIX Kullanıcıları Derneği (TRUUG) olarak kurulmuştur. Daha sonra adı Açık Sistem Kullanıcıları Derneği, en son olarak da İnternet Teknolojileri Derneği olarak değiştirilmiştir. UNIX kullanıcılarını bir çatı altında toplama fikri 1989 yılında Cengiz Ultav ve arkadaşları tarafından oluştu. İnternet Teknolojileri Derneği (INETD), 1989 yılında UNIX Kullanıcıları Derneği (TRUUG) olarak kurulmuştur. TRUUG o dönemde dünyada birçok örneği görülen UNIX kullanıcıları gruplarının Türkiye'deki yansıması olarak kuruldu. lk etkinliğini 1989 yılında UNIX'89 Sempozgumu adı altında yaptı. Dört yıl boyunce etkinlikler UNIX'XX adı altında devam etti. Bu ad altındaki son etkinlik 1982 yılında yapılan UNIX'82 oldu. 1984 yılında etkinliğin adı Açık Sistemler'84 olarak değiştirildi. INETD internet ile ilgili birçok konuda etkinlik düzenlemektedir. Türkiye'de internetin anlaşılması, daha etkin kullanılması konusunda çalışmalar yapmaktadır. 1992 yılına kadarki gelişmeler UNIX'92 kitabında verilmiştir. İnternet yaşamdır. Metin MÃ¼nir Metin Münir, (d. 1944, Lefkoşa, Kıbrıs), Kıbrıslı Türk gazeteci, yazar. Metin Münir 1944'te Lefkoşa’da doğdu. Liseden sonra Ankara Siyasal Bilgiler Fakültesi’nde okudu ve gazeteci oldu. Münir, öğrenimine ara verip iki sene Kıbrıs Harekâtı'nda mücahitlik yapmıştır. Turkish Daily News, BBC, London Times, Financial Times ve Sunday Times'ın Türkiye temsilciliğini, Güneş Gazetesi'nin bir buçuk yıl genel yayın yönetmenliğini, Yeni Yüzyıl, Yeni Binyıl, Sabah Gazetesi ve Vatan Gazetesi'de köşe yazarlığı yapmıştır. İlk işi olan Turkish Daily News'da, beş yıl çalıştı. Bundan sonra Financial Times ve Sunday Times'ın 12 yıl boyunca Türkiye temsilciliğini yaptı. Sonraki bir buçuk yıl Güneş gazetesinin genel yayın yönetmeni oldu. Yeni Yüzyıl, Sabah ve Vatan'da çalıştı. Günümüzde haftanın dört günü Milliyet Gazetesi'nde yazıyordu. 2 Kasım 2012'de Milliyet'teki işine son verilen Metin Münir, 30 Haziran 2015 tarihinden bu yana http://t24.com.tr haber sitesinde yazılarına devam etmektedir. Basılmış iki kitabı ("Sabah Olayı", İstanbul, Altın Kitaplar Yayınevi, 1993, ISBN 9754054150; "Ölümden sonraki hayatım", anı, İstanbul, Doğan Kitap, 2004, ISBN 9789752932029) var. Sona ermiş 2 evliliğinden olma 4 çocuk babasıdır. Civilization V Sid Meier's Civilization V Firaxis Games tarafından geliştirilen 4X strateji oyunudur. Oyun Microsoft Windows için Eylül 2010'da, OS X için Kasım 2010'da, Linux için ise Haziran 2014'te çıkmıştır. "Civilization V"'de oyuncu rastgele oluşturulmuş haritalarda bir medeniyetin kontrolünü tarih öncesi zamanlardan geleceğe kadar uzanan geniş bir spektrumda ele alır. Oyun içerisinde farklı türde oyunu kazanma türleri mevcuttur, bu kazanma türlerine oyun içi araştırmalar, keşifler, diplomatik hamleler, genişlemeler, ekonomik geliştirmeler, yönetim ve askerî fetihlerle ulaşılabilir. Oyun serinin önceki oyunundan farklı olarak bu sefer kare parçalara değil, altıgen parçalara ve yeni bir oyun motoruna sahiptir. "Civilization IV"'den kalma birçok oyun mekaniği ya oyunun ana sürümünde ya da gelen eklenti paketleriyle birlikte değişmiştir. Oyunun savaş sistemi değiştirilmiş, yeni bir din ve casusluk sistemi eklenmiştir. Artık şehirler kendilerini saldırganlara karşı savunabilmektedir, haritada yapayzeka tarafından kontrol edilen Şehir devletleri diğer ülkelerle ticaret ve diplomasi yapabilmektedir. Medeniyetlerin sınırları her seferinde sadece tek bir parça genişler, bu da mevcut parçaların daha üretken olabilmesini sağlar. Yollar artık bakım ücretine sahiptir. Oyunun Steam üzerinde bir topluluğu, modlama merkezi ve multiplayer bölümü bulunmaktadır. Oyunun ilk eklenti paketi olan Temmuz 2012'de çıkmıştır. Bu eklenti paketi genel olarak din, casusluk, geliştirilmiş deniz savaşları ve geliştirilmiş savaş yapayzekasına odaklanır. Bu eklentiyle birlikte oyuna 9 yeni medeniyet eklenmiştir. Oyunun ikinci eklenti pakti olan Mart 2013'te duyurulmuş, Temmuz 2013'te çıkmıştır. Bu eklenti pakti yeni ticaret rotalarına, dünya kongrelerine ve turizme odaklanır. Bu eklenti paketiyle birlikte oyuna 8 yeni wonder, 3 yeni ideoloji ve 9 yeni medeniyet eklenmiştir. "Civilization V" bir sıra tabanlı strateji oyunudur. Temel oynanış mantığı serinin ilk oyunundan beri hiç değişmemiştir. Mantık olarak satranca benzer. Sırası ile her ulusa hamleler yapma hakkı gelir. Oyuncu kendi işlemlerini yaptıktan sonra Enter tuşuna basar ve sıra diğer ulusa geçer. Her ulus, kendi sırasını tamamlayınca tur da tamamlanmış olur ve sonraki tura geçer. Turlar geçtikçe yıllar da geçer. Erken çağlarda her bir tur 50 yıla denk gelirken, çağlar ilerledikçe her bir tur bir yıla denk gelir. Advisor olarak anılan bakanlıklar aracılığıyla oyuncular askerî durumu, bilimsel araştırma durumunu, yönetim biçimini, dış siyaseti ayarlayabilirler. Şehirler çeşitli askerî ve sivil birimleri üretmektediler. Bunun yanı sıra her türlü bina şehirlerde yapılmaktadır. Binalar şehirlere yeni özellikler kazandırırken Wonder olarak bilinen tarihi yapılar ülke çapında yeni özellikler ve güçler kazandırmakta olup çeşitli alanlarda rakiplere üstünlük kurmayı sağlar. Aynı durum bilimsel araştırmalar için de geçerlidir. Oyunda gelişkin bir diplomasi imkânı vardır, devletler arası ilişkiler, ticaret, teknoloji ve şehir takası, savaş ve barış antlaşmaları bir ülke liderinin ismine tıklandıktan sonra açılan diplomasi ekranından yapılmaktadır. Civilization V için sonradan satın alınıp indirilebilen paketler yayınlanmıştır. Bu paketler oyuna yeni birimler, yapılar, haritalar, uluslar, senaryolar eklemektedir. Şu ana kadar on bir adet indirilebilir içerik yayınlanmıştır. Gods and Kings (Tanrılar ve krallar) eklenti pakedi 19 Haziran 2012 tarihinde Amerika'da, 22 Haziranda ise geri kalan ülkelerde yayınlanmıştır. Eklenti pakedinin oyuna kattığı temel özellikler; Din ve Casusluk. Gods & kings ile ayrıca 3 yeni senaryo, geliştirilmiş teknoloji ağacı, çeşitli üniteler, dini şehir devletleri, ticarete ilgili şehir devletleri Civilization V'e eklenmiştir. Oyuna 9 adet yeni medeniyet eklenmiştir; Avusturya, Bizans, Kartaca, Keltler, Etiyopya, Hunlar, Maya, Hollanda Krallığı, İsveç, ve indirilebilir içeriklerde bulunan İspanya oyuna dahil edilmiştir. Brave New World (Cesur yeni dünya) eklenti pakedi 9 Temmuzda Amerika'da, 12 Temmuzda geri kalan ülkelerde yayınlanmıştır. Eklenti pakedinin oyuna kattığı temel özellikler; Ticaret yolları, Dünya kongresi, Arkeoloji, Büyük sanatçılar, Başyapıtlar, İdeoloji, Turizm, "Brave new World" ile ayrıca 8 yeni wonder, yeni üniteler ve 9 yeni medeniyet: Asur Uygarlığı, Brezilya, Endonezya, Fas (Morocco), Polonya Krallığı, Portekiz, Venedik, Zulular, Shoshone oyuna dahil olmuştur. Ek olarak indirilebilir içeriklerle paylaşılmış olan Etiyopya da bu eklenti pakedine dahildir. Civilization V öntanımlı olarak 18 ülke ile gelmektedir. Türkler veya Osmanlılar'ın bir ek paket yerine doğrudan oyunun kendisiyle beraber geldiği ilk Civilization oyunudur. Ayrıca sonradan indirilebilen içeriklerle eklendiği için aşağıda tabloda bulunmayan Babiller, Polinezyalılar, Vikingler ve Danimarkalılar, İnkalar, İspanyollar, Koreliler de oyunda bulunmaktadır.Ülkelerin listesi şöyledir: 2011-12 SÃ¼per Lig 2011-12 Süper Lig, Süper Lig'in 54. sezonudur. Spor Toto sponsorluğunda düzenlenen ligin yeni takımları, 2010-11 1. Lig sezonunu şampiyon tamamlayan Mersin İdman Yurdu, ikinci Samsunspor ve play-off şampiyonu Orduspor'dur. 2011-12 sezonunda Süper Lig maçları Digiturk'ten yayınlandı. Resmî maç topu olarak ise Nike T90 Seitiro kullanıldı. Ayrıca, 2011-12 sezonunda Süper Lig'de deneme amaçlı olarak play-off sistemi uygulandı. Bu sisteme göre ilk dörde giren takımların puanları ikiye bölünerek Süper Final Şampiyonluk Grubu adı verilen yeni bir lig başlatıldı. 34 maçlık dönemi tek sayı ile tamamlamış takımların puanı ikiye bölündüğünde buçuklu