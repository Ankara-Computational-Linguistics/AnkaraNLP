Trendelburg'a gelebildik. Burada da Rapunzel'in şatosu bulunuyor. Burası şu anda otel olarak kullanılsa da kuleden sarkıtılmış o upuzun sarı saçları görmek mümkün. Kulenin üstüne çıkmak için otelin resepsiyonundan bilet almak gerekiyor ve kule gerçekten yüksek. Baya bir basamak çıktıktan sonra en tepeye ulaşıyoruz. Kulenin içinde masal hakkında resimler bulunuyor. Ayrıca buradan bakıldığında manzara gerçekten mükemmel. Kendimi o kadar özgür ve huzurlu hissediyorum ki beni aşağıya indirmeleri biraz zor oluyor. Buradan ayrıldıktan sonra turumuzu bitirebilmemiz için son iki durağımız kalıyor. Bunlardan biri Hamelin yani başka bir deyişle Fareli Köyün Kavalcısı'nın şehri. Bu şehir öyle bir yer ki neredeyse fareden başka hiçbir şey yok. Öncelikle karşımıza Fareli Köyün Kavalcısı'nın heykeli çıkıyor daha sonra kafamızı yere eğince farkediyoruz ki yürüdüğümüz yolun taşlarında bile fare figürleri var. Fareden çok korkan bir insan olarak kafamı eğince gördüklerim pek hoşuma gitmiyor. Hediyelik eşya dükkanlarının her birinde ise binbir çeşit fare oyuncağı, kupası, magneti kısacası fareyle alakalı ne ararsanız var. Bir de sokaklarda Fareli Köyün Kavalcısı kostümüyle kavalını üfleyip peşinden fareler yerine turistleri sürükleyen adamlar. Hamelin'den ayrıldıktan sonra son durağımız olan Bremen'e doğru yola koyuluyoruz. Bremen gerçekten bu yol boyunca gittiğim en güzel yer diyebilirim. Ancak kent meydanına gittiğimiz zaman hayal kırıklığına uğramadım değil. Şehrin sembolü olan Bremen Mızıkacıları'nın heykeli o kadar küçük ki etrafında kalabalık bir turist grubu olmasa fark edilemeyecek bile. Süremiz kısıtlı olduğu için masal yolundaki her şehre ve kasabaya uğramak mümkün olmadı malesef. Ancak yine de benim en çok ilgimi çeken ve beni en çok etkileyen gezi oldu. Kendimi o küçükken dinlediğim hatta bazen şimdilerde bile sıkıntılarımdan biraz olsun uzaklaşmak için okuduğum masallardaki kahramanlara ilk defa bu kadar yakın hissettim. Eğer sizin de masallara benim gibi bir ilginiz varsa buraları mutlaka ama mutlaka görmelisiniz. SARHOŞ YAŞAMAK Hayat benim için sürekli ikili yol ayrımlarından oluşan, çıkışın yalnızca ölüm olduğu devasa bir labirenti ifade ediyor. Bu labirente yerleştirildiysem eğer, bu oyunu şartsız koşulsuz oynayacağım. Başka bir çârem yok. Pazarlık şansım da yok, kazanma gibi net bir ihtimalim de. Âciz bir yolcuyum beni yutmak için iştahla bekleyen bu labirentin girişinde. Ya bu zoraki oyundan keyif alarak oynamaya bakacağım, ya da çıkışa kadar bu labirent beni her gün bir yutup bir kusacak. Sanki hayat sinek yiyen etobur bir bitki, bense yaşam alanı yalnızca o bitkinin yanı olan cılız bir sineğim. Gerçek anlamda yaşayabilmek tek gayem, hedefim. Bir ölü gibi yaşamak bana verilen bu oyun fırsatını buruşturup bir hışımla çöpe atmaktan farksız. Bu zorlu ve bilinmezlerle dolu oyunda bir sarhoş gibi yaşamaya çalışıyorum bu yüzden. Her sabah güne hayatın eşsiz lezzetteki şarabını yudumlayarak başlıyorum. Sabahları kalkarken zorlanmıyorum bu yüzden, odamın tavanı da üzerime eğilmiyor. Hayat şarabının ilham vericiliğinden, mutlu ediciliğinden güç alıyorum. Gülümsemeler sürekli yüzümün ziyaretine geliyorlar, en çok yakıştıkları ve güvende hissettikleri yere. Tadını güneşin günü sabaha terfi ettirmesinden alıyor hayat şarabım. Yeni keşfettiğim güzel bir müzikten, bir insanla karşılıklı oturup içilen bir fincan kahveden demleniyor âdeta. Charles Baudelaire de Şaraba ve Esrara Dair isimli eserinde sarhoş olarak yaşamanın hayatı ne denli güzelleştirici bir etken olduğundan bahsediyor. Hayat bana göre ciddiye alınması gereken bir oyun değil, çünkü bir sonu var. Sonsuza kadar bu oyunun içinde yer almayacağım, eninde sonunda ulaşmak zorunda olduğum bir çıkış var. Bu çıkış belki daha çok ilerilerde, belki de hemen önümde. Bunu kestirmem imkânsız. Bunu kestirmeye çalışarak beynimi ve fikirlerimi boşu boşuna meşgul etmem de anlamsız. Ciddiye alınmaması gereken bu oyunda elimdeki süreyi olabildiğince eğlenerek kullanmam gerek. Her şeyin bilincinde olmak ve her şeyi derinlemesine inceleyip kılı kırk yarmak yalnızca kendimi yıpratmak ve zihnimi gereksiz düşünceler kafesine hapsetmek olur. Oysa sarhoşken bir gökyüzü kadar özgürüm. Fikirlerim ve duygularım küçük çocuklar gibi oradan oraya sevinç kahkahaları atarak koşturabiliyorlar, saklanma ihtiyacı hissetmeden. Kendi içimde sürekli saklambaç oynamak zorunda da değilim mesela. Duyguları ve fikirleri frenlemek tıpkı bir annenin yaramazlık yapan çocuğunu azarlayıp susturmaya çalışması gibi. İçimdeki çocuğa hiç aldırış etmiyorum bu yüzden, dilediğince oradan oraya koşuyor. Döküp kırıyor, dilediğince dağıtıyor. Bir şeyleri sürekli kontrol etmeye çalışmak insanı içten içe fazlasıyla geriyor, erken yaşlandırıyor. Ancak ben bu hayat oyununun sonuna dek sarhoşluğumu muhafaza ederek yaşlanmaktan bihaber yaşamak istiyorum. Charles Baudelaire, Şaraba ve Esrara Dair isimli eserinde ayrıca esrarın insanı içe kapatan ve gerçek dünyadan koparıp hayal dünyasına hapseden yönlerinden bahsediyor. Bana göre melankoli, umutsuzluk ve kötümserlik bu esrar tanımlamasını en gerçekçi şekilde yansıtan kavramlar. Eğer hayata ve çevremdeki olaylara siyah gözlüklerden bakarsam rengârenk bir yaşam sürme şansım olmaz. Hayat renklerle güzel. Sonsuz rengi keşfetmek varken, neden yalnızca siyah beyaz bir yaşam süreyim? Dışarıda yaşamam gereken gerçek bir hayat varken, neden kendimi hayallere ve hayal dünyasına hapsedeyim? Kendimi melankoliye hapsederek manasız bir boşvermişlikle yaşamak beynimi ve ruhumu uyuşturup zincirlemekten farksız olur. Zincirlenmiş ve uyuşuk vaziyette de yerleştirilmiş olduğum bu hayat labirentinde asla yol alamam. Charles Baudelaire bana kendimi ve düşünme kabiliyetimi asla köreltmemem gerektiğini âdeta bas bas bağırarak öğütlüyor Şaraba ve Esrara Dair adlı kitabında. Pes etmek her zaman en kolayıdır, bir şeylerden umutsuzca vazgeçmek. Bir kere kötüyü görüp tanıyınca onu sonrasında bir kader olarak benimsemek. Sarhoş olarak dilediğimce, keyfimce yaşamak istiyorum bu hayat oyununda. İnsanlar ne düşünür önemsemeden, kimseden çekinmeden. Hayat şarabından her gün bir yudum almak istiyorum, esrarın varlığını bile bilmeden. KAYNAKÇA Baudelaire, Charles. Şaraba ve Esrara Dair. Sel Yayıncılık. 2016. Baskı. Eren Aslı Tekin YENİ PUTLARIN YIKIMI Cinsiyet Belası kitabını ilk okuduğum dönem, sosyal bilimlere uyarlanmış pozitivizmi ve psikolojinin deneycilik çalışmalarını ilk sorgulamaya başladığım zamanlara denk geliyor. Ders kitabım olan psikoloji kitabını açtığımda kadınlarla erkeklerin beynindeki farklılıkların davranışa etkisi gibi hipotezlerin kanıtlanma yolu olarak sayısal veriler gösteriliyordu: bir grup kadın ve erkekle yapılan deneylerden çıkan istatistikler... Kafamda cinsiyete ve sosyal(biyolojik olduğu iddia edilse de) tüm sınıflandırmalara karşı şu soru oluştu: neden insanlar üreme organlarına ve hormonlarına göre sınıflandırılıyor da saç rengine göre sınıflandırılmıyor? Veya neden kafatasına göre sınıflandırılıyor da ayak numarası 38’den büyük ve küçük olanlar olarak ikiye ayrılmıyor? Neden göz rengi yerine ten rengi? Neden insanların üreme işlevi baz alınıyor da uyuma işlevi değil? Kahverengi gözlü olanların mavi gözlü olanlara “Biyolojik olarak farklıyız, aynı olamayız ve şöyle sosyal rollerimiz var” dediği bir dünya hayal ettim. Şu an yaşadığımız durumun daha az mizahi olmasının sebebininse alışılmışlık olduğunu düşündüm. Bunları kanıtlayan deneyler de 1000 tane renkli 1000 tane kahverengi gözlü insanı bir araya getirip dilsel yeteneğinin ölçüldüğü ve neden sonuçtan uzak bir şekilde renkli gözlülerin dilsel, kahverengi gözlülerin matematiksel zeka alanlarında daha iyi olduğunu iddia eden mantıksal yanılgılardı. En çok eşitliği savunduğunu iddia eden insanlar toplumsal cinsiyet diye bir kavram ortaya atmıştı (ki bu da diyalektik içinde bir biyolojik cinsiyetin varlığından ortaya çıkan bir kavramdı, yoksa cinsiyet deyip geçerdik) ve o insanlar “farklıyız ama eşitiz” diyordu. Ben de bu şekilde düşünürken, toplumsal cinsiyet tiplerini aşmaktan söz eden konuşmaları dinlerken “Sanki daha temel bir yanlışlık var bu işte” diye düşünüyordum içten içe. O dönemlerde elime Judith Butler kitabı geçti ve o yanlışlığın ne olduğunu gösterdi. Doğruyu göstermedi, sadece yanlışı gösterdi performatif yanlışlama yöntemiyle. Biyolojik kategorizasyonların sosyal tecrübelerimizden bağımsız oluşmadığını öğretti. Bilimin dinden sonraki büyük put olduğunu düşündüm. Bir paradigma yıkıldığında, yerine yenisi gelirkenki, bilimin ani ilerleme kırılmalarında, buna tapan insanların yaşayacağı korkuyu düşündürdü bana, tanrısını kaybetmiş bir insanınkiyle eş değer olmalıydı... Psikolojideki, tıptaki normal tanımının, hastalık sınıflandırmaları yıkılarak değiştirildiğinde ortaya çıkan boşluğu düşündüm: Foucault okumasından ve onun belirsizliğinden hemen sonra psikolojik hastalıklarla ilgili olan ödev araştırmamı yaparkenki anı düşündüm. Cinsiyetin tamamen toplumsal bir kategorizasyon olduğunu kabullenmeye çalışan kendimin yeni durumu garipseme hissini düşündüm... Butler kadın kavramını yok etmiyordu, tanımını genişletiyordu, dili değiştiriyordu, kelime yok ederek değil, kelimenin bağlamıyla oynayarak. Aklıma 1984 distopyasında kelimelerin yok edilerek düşünce alanının küçültülmesi geldi. Butler ise en ayrımcı, cinsiyetçi söylemleri bile kucaklayıp onları bağlamında başka bir yere oturtuyordu. Uzun süre, düşüncelerimizin kelimelerden oluşan bir soyutluk olduğuna inanan benim için bu büyük bir değişim, bir paradigma yıkılması olmuştu. Butler’ın bu gibi fikirleri, yanlışlama 1 yöntemiyle benim düşüncelerimi tersine çeviriyordu ve her okuduğumda tatmin oluyordum. Tutarlı dolayısıyla mantıklı geliyordu. Ancak onun ortaya attığını sandığım “performatiflik” tanımından olsa gerek kesin bir doğru vermiyordu, yeni paradigmalar yaratmayı önlüyordu. Sanki putları yıkıp yerine yapıcı bir şey koymadan tanrısız bir şekilde, yıkım halinde bırakıyordu düşüncelerimi. İnsanların en çok korktuğu şey kalıyordu geriye: belirsizlik, nihilizm benzeri durum, postyapısalcılık ve yıkım... Doğruyu aramaya çalışan, dahası doğruya, bilmeye, bilime tapan insan için korkunç bir son olabilirdi kitap ve beni de beynimdeki yıkımlarla, yanlışlamalarla baş başa bıraktı. KAYNAKÇA: Butler, Judith, Cinsiyet Belası: Feminizm ve Kimliğin Altüst Edilmesi. Metis Yayıncılık, 2008 Orwell, George, 1984. Can Yayınları, 2000 Foucault, Michel, Akıl Hastalığı ve Psikoloji. Ayrıntı Yayınları, 2013 2 ANILARDAN GERIYE KALAN Albümdeki sayfayı çevirdim ve geçmişime göz kırptım... Yaşadığımız her anın ayrı bir önemi olduğunu ne zaman anlarız? Ölüm döşeğinde olduğumuzda mı, birini kaybettiğimizde mi yoksa hayatımız bir film şeridi gibi gözümüzün önünden geçtiğinde mi? Günlerin ne kadar önemli olduğunu sınav haftaları, saatlerin ne kadar önemli olduğunu sınav zamanları, dakikaların ne kadar önemli olduğunu futbol maçlarında ve saniyelerin ne kadar önemli olduğunu basket maçlarında fark ediyoruz. Ben yaşadığım her anın değil ancak başkalarıyla yaşadığımız her anın çok kıymetli olduğunu çok sevdiğim birini kaybettiğim zaman fark ettim. Bu öğrenmenin en acı yoludur ama zaten kimse hayatın acımasız bir öğretmen olmadığını da savunmuyor. Başkalarıyla yaşadığınız her anın önemli olduğunu ve o anları kaydetmenin ne kadar önemli olduğunu birini kaybettiğiniz ve sonrasında fotoğraf albümünüze girdiğiniz zaman anlıyorsunuz. Hep merak ederdim annem neden durup dururken her yerde ailemizin birlikte veya ayrı ayrı binlerce fotoğrafını çeker diye, meğer o bunu çok önceden öğrenmiş ve her şeyi kaydetmek istemesinin sebebi o anlara geri dönmek istediğinde bunu yapabilecek olmasıymış. Örneğin benim de doğduğum ilk günden parmaklarımı keşfettiğim, yürümeyi ve konuşmayı öğrendiğim güne kadar birçok anıma tanıklık etmiş ve o anların somutlaşmasını sağlayan bir albümüm var. Annem ara ara açar bakar, o günleri gülümseyerek anar ve tekrar yaşar kendi içinde. Bunun onu ne kadar mutlu ettiğini gördüğümde çok şaşırırdım çünkü bu tarz şeylere önem vermez, fotoğraflarda yer almayı bile sevmezdim. Ancak bunun bu durumu sevmek veya sevmemekle bir ilgisi yok, bunun o anı ne kadar hatırlamak isteyeceğimizle alakası var. Babam gördüğüm birinin kaybından sonra fotoğraf albümüme girdiğimde iyi ki annem varmış diyorum çünkü o olmasaymış benim bakıp özlemimi giderebileceğim çok az anım olurmuş. Evet, yaşanmışlıklar aklımızda kalıyor, gözümüzü kapattığımızda hatırlayabiliriz belki ancak hiçbiri bir fotoğrafın ya da videonun yerini tutamaz. O videoyu izlerken gözlerinizi kapatırsanız gerçekten o ana gidebilirsiniz ancak düşünceleriniz bir yerden sonra yetersiz kalabilir. Öyle ki o anları düşünürken insanın içini çaresiz bir tedirginlik duygusu kaplar. Ya unutursam ya da ya yüzü aklımdan silinirse, sesi kulaklarımdan giderse? O zaman onun anısına nasıl tutunabilirim? Bu kaygıyla yaşamak çok zor olduğu için her gün anneme şükrediyorum, iyi ki onu içimde yaşatabilecek anıları somutlaştırdığı için. Çünkü Albert Camus’nun ​Yabancı ​adlı kitabındaki annesinin ölümünden sonra hayatına olduğu yerden devam eden Mösyö Meursault değilseniz bu tarz kayıplardan sonra bakmak isteyeceğiniz ve bakarak ağlayabileceğiniz anılara ihtiyacınız oluyor. Anı ölümsüzleştirdiğinizde siz ölene kadar sizinle kalıyor ve acınız az da olsa hafifliyor çünkü yalnızlığınızı azaltmış gibi hissediyorsunuz. Başka bir açıdan bakıldığında bazen de kendi kendimize çıkardığımız yangını söndürmek için ihtiyaç duyarız o mutlu anlara ya da bir karede gülümsenerek verilmiş bir poza. Çünkü birbirinize kızdığımız ya da kırıldığımız anlar albümde yer almaz, o an kimse onu düşünmez ya da ileride o ana geri dönmek isteyeceği için ölümsüzleştirmez o anı, ama onlar vicdanımızla birlikte bizim içimizde kendini hatırlatır ve canımızı yakar. Bu acıyı azaltmak için çaresizce tutunuruz sevdiğimize değil ama ondan bize kalanlara. Bu durum biraz da Ayfer Tunç’un ​Suzan Defter ​adlı kitabında çok sevdiği birini kaybettiğindeki bir konuşmasına benziyor. Karşısındaki kişi, evet çok sevdin diyor ve çok sevdin ama sevgin seni yaktı kül etti diye ekliyor. Bunun üzerine evet kül oldum ama vardım ve kül bunun kanıtı diyor Suzan. İşte ben de bu şekilde düşünüyorum anıları, fotoğrafları, videoları... Biri kül olup gittiğinde varlığının kanıtıdır onlar. Kısacası, birkaç haftadır öğrendiğim en önemli şey hayatın başta bahsettiğim bir basket maçı tadında olduğu. Birileriyle zaman geçirirken ve o anı yaşarken nelerin önemli olduğunu anlayamıyor insan ama anlamalı ve güzel anılar biriktirmek için ya da o anıları ölümsüzleştirmek için kimsenin kül olmasını beklememeli. Kül varsa küllerinden doğmasını sağlamalı Hüseyin Sarp ARSLAN Ayça Yavuz 21601436 BENLİĞİMİZİ TAMAMLAYAN DÜNÜMÜZ, BUGÜNÜMÜZ VE YARINIMIZ Bizi, benliğimizi tam yapan geçmişimiz, bugünümüz ve geleceğimiz için almayı planladığımız kararlardır. Pişmanlıklar, keşkeler veya gururlu tebessümlerle arkamızda bıraktığımız geçmişimiz ile umutlarımızın kapsadığı, hayallerimizi oluşturan geleceğimiz arasında bir köprüdür bugünümüz. Geçmişten kalan ve aklımızı, zamanımızı ayırdığımız pişmanlıklarımız veya geleceğimiz için durmadan kurduğumuz hayallerimiz arasında kayıp gider bugünümüz. Ne yazık ki yarın olduğunda da bugünümüz yeni bir keşke olarak geçmişimize eklenecek ve belki de bu döngü sürüp gidecektir. Elimizde bulunan zamanımız geleceğimizle ilgili planlarımız için kullanabileceğimiz en büyük fırsatlardan biri olmakla birlikte geçmişteki hatalarımız, acılarımızla ilgili hiçbir şey için geç olmadan ders çıkarabileceğimiz bir hazinemizdir. Asıl önemli olan da işte bu zamanımızı nasıl verimli kullanabileceğimizdir. Şu anki anımızı kayda değer, verimli kullanmanın yollarından birisi de geçmişimizi iyi özümsemek ve ondan gerekli dersleri çıkarmaktır. Belki de her birimizin kimliğimizi, karakterimizi, dış görünüşümüzü ve benliğimizi oluşturan birçok özelliğimizi etkileyen en büyük faktörlerden birisi de geçmişimizdir. Geçmişten aldığımız yaralar veya başarılarla attığımız adımlarımız bizi bugüne getirmiş ve yaşadığımız hayatı en ince ayrıntısına kadar belirlemiştir. Kişiliğimizi, benliğimizi olgunlaştıran, hayat görüşümüzü, düşüncelerimizi, önceliklerimizi belirleyen geçmişten aldığımız yaralarımız ve onların ruhumuzda, kalbimizde bıraktığı yaralardır. Her birimizin nasıl parmak izi farklıysa ruhumuzu besleyen, mantığımızın yapı taşlarını oluşturan, elimizde olmadan kalbimize dokunan ve bunların getirdikleriyle geçmişimizde bıraktığımız aidiyetimiz ve geleceğimize adım atarken yolumuzu çizeceğimiz önceliklerimiz, isteklerimiz farklıdır. Yüzümüzün aldığı ifade, duruşumuz, dış görünüşümüzdeki birçok özellik geçmişimizin bize bıraktığı bir yansıma olarak üstümüze oturur. Temeli sağlam atılmamış geçmişimiz karakterimizde, bugünümüzde olumsuz etkisini hissettirecek en önemli etkenlerdendir. Yarım kalmış bir yanımızla bugünümüze devam edebilmek elbette ki mümkündür ancak bunu başarabilenlerimiz özel bir çaba sonucunda yolunu yeniden düzlüğe çıkarabilmiş olanlarımızdır. Bugünün bize getirdiği fırsatları iyi fark ederek bunları değerlendirebilmek geleceğimiz için farklı bir deyişle anı değerlendirebilmek hem bugünümüze bir anlam katarken hem de çıkmış olduğumuz yolda daha hevesli olmamıza neden olur. Geçmişte üstünden geçmeyi başardığımız rampalardan çıkardığımız dersler sonucunda hata yapma olasılığımızı azaltarak baş koyduğumuz yolda daha kendimize güvenen ve emin adımlar atarız. Geleceğimizle ilgili attığımız bu güvenilir adımlar bir nevi güvence olarak kalbimizden hiç eksik etmeyeceğimiz umudumuza destek olur. Geçmişimiz geleceğimizin veya bugünümüzün tam olarak bir ölçütü değil, sadece bir yansımasıdır. Bu nedenle ondan çıkardığımız derslerle yeni aldığımız kararlarda benzer acıları, üzüntüleri yaşamamak için çaba gösteririz. Hayatımızın her dönemi bizim için farklı bir tecrübe olmakla birlikte farklı zorluklar ve bunları atlatabilmemiz dahilinde yaşayacağımız farklı ödüllendirilmelerin ve farklı sevinçlerin oluşturduğu bir serüvendir. Zaman geçtikçe kazandığımız deneyimlerle hayatla ilgili genel olarak bütün düşüncelerimiz değişerek, olgunlaşarak en sonunda benliğimize yaklaştığı haliyle ancak sürekli bir değişim içinde belirginleşmeye başlar. Geçmişimizi hiç değiştirmeden tekrar yaşayabilmemiz ise teknolojinin ve yeniliklerinin sürekli bir değişim içinde olduğu çağımızda imkansıza yakın bir durumdur. Bize ait olan geçmişimizi değiştirebilmek mümkün olmadığı için kendimiz için yapabileceğimiz en büyük iyilik tecrübelerimizin bize öğrettikleriyle attığımız her adımda geçmişte benzer hatalara düşüp düşmediğimizi sorgulamak ve bunun sayesinde daha güvenli adımlar atmaktır. Geçmişimizi değiştirebilmek elimizde olmasa da bugünümüz ve yarınımız bizim elimizde ve ilerleyecekleri yol alacağımız kararlarımızdadır. Yanımızdan teğet geçen veya yavaşça yaklaşmakta olan fırsatları, umutlarımıza cevap verebilecek imkanları, kalbimizi ısıtacak küçük bir iyiliği veya ruhumuzu doyurmayı bekleyen temel duyguları fark edebilmek şu anda bizim elimizdedir. Yapmamız gereken tek şey geçmişimizden gelen benliğimiz ve tecrübelerimizle bugüne dair daha sağlam ve bunun sayesinde de geleceğimizle ilgili daha umutlu adımlar atmaktır. Kaynak TAFDRUP, Pia. Bulunduğun Yerde - Seçme Şiirler. Çev. Murat Alpar. İstanbul: Yapı Kredi ​ ​Yayınları, 2016. Arda Eren Erdoğan 21602286 TEK KALE MAÇ Günümüzde endüstriyel bir spora dönüşen futbolun varoluşu eskilerin deyimiyle ‘’fi’’ tarihine kadar gidiyormuş. Homeros, Kaşgarlı Mahmut, Marko Polo gibi insanlar eserlerinde bu oyunun farklı biçimlerinden bahsetmişler. M.Ö 2500 diyen de var, Mısır piramitlerindeki resimleri futbolun atası sayan da. Anlaşılan binlerce yıldır insanı meşgul etmiş bu oyun. Otla samanla doldurulan keçi derisi ve farklı sayılardaki rakip insanlarla oynanan şen şakrak eğlence oyunu gitti. Yok artık. Yerini borsanın, paranın sloganları aldı. İlk başlarda takımlar kaçar kişiydi? Hakem kimdi? Ödül neydi? ‘’Golll’’ atmak erkeksi bir durum muydu bilinmez. Kapitalizmin zirve yaptığı günümüzde her ‘’golll’’daha çok borsa, daha çok para, daha çok erkek egemen yapı ya da daha çok yaşamı ve özgürlükleri unutma, unutturma durumu. Aklıma eski Portekiz Başbakanı Salazar’ın 3 F uygulaması geliyor. Fado,Fiesta,Futbol. Müzikle eğlendir, dinle uyut, futbolla coştur! ‘’Ben Portekiz’i böyle yönettim’’ demiştir hazret. Laf lafı açıyor ama futbol deyince öyle. Pandora’nın kutusu açtıkça başka şeyler çıkıyor. Saat sekiz... Stad tıklım tıklım dolu. Kırk sekiz bin kişi seyir yerlerinde. Milyonlar televizyon karşısında. Reklam şirketleri, futbolcu menajerleri, şirket patronları özel localarda, otel lobilerinde. Memur Erdal bey, işçi Recep, esnaf Osman, karısı yoğun bakımda yatan beyaz yakalı Hakan derken, herkes başlama düdüğünü bekliyor. O düdük kutsal bir düdük. ‘’İsrafil’in Sur’u ‘’ gibi kutsal. İlk ve son düdük çok önemli. Başlangıç ve bitiş... Kurtuluş bu düdükte. Oynanan ‘’iddaa-loto’’ bahisleri kurtuluşu getirebilir. ‘’Kartal gol gol gol’’, ‘’Ölmeye ölmeye ölmeye geldik’’ ‘’Vatan , millet, futbol’’ Yirmi iki kişinin kıran kırana mücadelesi başladı. Top bir o kalede bir bu kalede. Maç çift kale. Her ne kadar da siyah formalı takım maçı mavi formalı takımın sahasına yıksa da, çift kale maç. Siyah takımın taraftarları çok mutlu. ‘’ Maç tek kale geçiyor, eziyoruz be kardeş’’… Ezen kim ezilen kim? Salazar’ın 3F kuralı geliyor insanın aklına. Siyah takımın siyahi oyuncusu beyaz arkadaşının verdiği asistle güzel bir ‘’gollll’’ attı. Bu oyuncunun bonservis bedeli on milyon avroya yükseldi o an borsada. Goller geldikçe borsa davul zurna düğün yapıyor. Ölmeye ölmeye geldik, gollll diye bağıran emekli memurun aklına tek kale maç takıldı birden. Sahada iki takım var ama, maç orta çizginin deniz tarafındaki bölümde geçiyor. Sanki bütün maçlar böyle . Hayır, İspanya ligi, İngiltere ligi böyle değil mi? Orada borsa para yok mu? Hala gazozuna ya da kaybeden ötekileri eve kadar sırtında taşır için mi oynanıyor? Devletler, şirketler hayır adına mı milyarlarca dolar harcıyor bu işe ? Hatta bilim adamları topun renginden, ağırlığına, ham maddesine kadar nasıl yapılacağına özenle çalışıyorlar. Hangi kupada ne tür bir top, hangi furbolcuya nasıl bir ayakkabı? Hepsi bilimin ilgi alanı içinde. Galiba insanlık en çok savaş ve futbola zaman ve para harcıyor. Yoksa ikisi de tek kale maç olduğu için mi bilinmez. Evet hep iki kale bir top var sahada. Ama o top hep ‘’güçlü’’ olan takımın ayaklarında. Diğer takım sadece figüran görevi yapıyor. Savaşlar da öyle değil mi? Biz ciğerlerimiz patlayıncaya kadar bağırıyoruz. ‘’Gollll’’! Bu işe büyük sermaye koyanlar yine büyük paralar kazanırken, kaybediyoruz. Golleri biz yiyoruz. Her yediğimiz gol bize enflasyonu, özgürlüklerimizi, aşkımızı, doğayı unutturuyor. Son kuruşumuzu futbol endüstrisi daha çok kazansın diye harcıyoruz. Keşke amaç gerçekten eğlence olsa. Diyecekseniz ki yaşam zaten ‘’tek kale maç’’ değil mi? Sadece futbol mu böyle? Evet! Yaşam kocaman bir stadyum . Peki hep seyirci olmak zorunda mı insan? Hep defansa çekilip gol yemek zorunda mıyız? Karar vermek bize düşmez mi? Üç F in sıkıcı çemberi içinde tek kale maçın edilgen oyuncusu olmak zorunda mı insan? Soruları çoğaltmak mümkün. Bol gollü maçlar olsun efendim! Sağlıcakla… Nimet ÖztürkMANZARA Yorgundu. O da herkes gibi yorulmuştu. Çıktığı bu hayat yolculuğunda , gördüklerini duyduklarını ve hissettiklerini anlamlandırmaya çalışırken yorulmuştu.Omzunda yılların yükü, kafasında tonlarca soru işaretiyle nereye gittiğini bilmediği bir tren yolculuğunu sürdürmekteydi sanki. Ne zaman inip ne zaman bindikleri belli olmayan başka başka yolcularla sürekli hareket halinde olan bu tren; kendi genç ama ruhu yaşlı olan o adamı da beraberinde götürüyordu. Etrafına attığı dalgın bakışları yakalıyor muazzam bir çerçevede ona geri sunuyordu trenin camları. Seyretmeye doyamadığı bir manzara vardı karşısında. Kırlar...Kırlar ve masmavi gökyüzü. Onun en sevdikleri...Başaklar ve buğdaylarla kaplı o altın kırları izler ,resmeder ona derin anlamlar yüklerdi. Kimsenin anlamına erişemeyeceği kadar yoğun duygularla çizdiği resimlerini dışarıdan bakan birkaç çift göz olarak diğer insanlar nasıl görüyordu ? Peki ya biz, bizler bugün nasıl görüyoruz?Şimdiye kadar gördüğümüzü sanmış da olabiliriz. Çünkü karakterini anlayamadığımız bir adamın icraatlarını da muhtemelen kendi göz zevkimize göre yorumlarız. Göz zevki ise kişiden kişiye göre değişir. Doğru sonuç almak için derine dalmalıyız. Tablolarına bakıp fırça darbelerinin izini sürmektense,bir yandan iki adım geri çekilip tablolarını uzaktan seyredip hisseder; diğer yandan onun hakkında araştırmamızı yaparsak Van Gogh'un da içine sinen bir yaklaşımla onu artık duyarız, artık sadece bakmaz aynı zamanda görürüz. Peki ya diğer türlü ? Eğer istersek, tüm enerjimizle hissetmeye çalışırsak sonunda onun o resmi çizdiği ruh halini anlayabilir miyiz? Büyük bir ihtimalle bakmakla yetinir, içimizde onun hissettikleriyle alakası olmayan duygular uyandırırız. Aaaaa ne kadar da güzel ifade edilmiş buğday tarlalarının kargalarla uyumu deriz.Hatta hiçbir sakınca bulunmamakla birlikte bize huzur bile veriyor olabilir. Çünkü hikayesini bilmiyoruz. Hikayesini bilmeden bir şekilde atıp tutmuş oluruz.O adam o tarlaya nasıl ve neden gelmiş diye kim sormuş kendine ? Ben sormadım ama şu vakitlerde okuduğum, ressamın hayatının son demlerinde yazdığı 'Son Mektuplar'ından anlıyorum ki her şey hoş bir manzaradan ibaret değilmiş.O manzaraya bakan gözler daha önemliymiş.Tabloyu bir ayırıcı olarak düşünürsek, ressamın bulunduğu mekan, ressamın kendisi ve onun yaşadıkları en az manzara kısmı kadar önemliymiş.Bunlar bir elmanın iki yarısı gibi birbirlerini tamamlar, biri olmadan diğeri eksik kalırmış, kalmış da. Bir elmanın yarısı olan bir diğer iki unsur da ressamın hayatındaki çelişkili tutumu. Hayatıyla ne alıp veremediği vardı ki dertlenip hasta olmuştu hatta delirmiş kendi kulağını kesmeye kadar varmıştı? Yoksulluk ve buna bağlı olarak psikolojik zorluklar sebep olmuş olabilir.Benim dikkatimi çeken nokta şu ki : bir yandan kendi kulağını kesen diğer yandan şahane resimler ortaya koyan bu ressamın davranışları bir elmanın iki yarısı değildir de nedir? Ressamın en verimli dönemleri hastalığının en fazla baş gösterdiği dönemmiş. O dönemlerde, yaşadığı süre zarfında resimlerinin kıymetinin bilinmemesi onu ,etrafında birkaç insan olsa da yalnızlaştırmış, zorluklarla tek başına mücadele etmesine yol açmış gibi duruyor.Belki de bu yalnızlık duygusu onu yordu. Kendi görüşüne göreyse yorgunsak eğer, bu daha önceden çok uzun bir yolu yürüdüğümüzdendir.Hissettiği yorgunluğu anlamlandırmaya çalışıyordu.Belki de yeterince anlamlandıramadı ve 37 yaşında iken kendi elleriyle son vermeyi tercih etti hayatına. O çok sevdiği, sık sık gittiği buğday tarlalarına bu kez hangi düşünceyle varmıştı?İntiharı mı yoksa sıradan bir gün geçirmeyi mi planlıyordu? Belki de bulduğu son çıkış yolu buydu. Çünkü aramaktan yorulmuştu. Sallanan bir köprüde yaşama tutunmaktansa tuttuğu ipi salıvermişti.Tutunmaktan, o zayıf bedenini taşımaktan yorulmuştu.İşte kimilerine göre hayat diğer dünyaya geçiş sağlayan dar ve ayakları yıkılmaya ramak kalmış paslı bir köprü gibiyken ,diğerlerine göre ise rengarenk, mis kokulu binlerce çiçek arasında hangisine konacağına karar veremeyen kelebek gibidir.Bu iki karmaşık bir o kadar da zıt bakış açısı, insanların fikirleri ve kararları kadar karmaşıktır.Zıtlıklarla var olan Van Gogh artık bir yol seçmişti. Akıl olarak gidip gelmekten yorgun ve bitap düşen ressam bu şekilde bir var olmak şeklindense yok olmayı tercih etti. Korkunç gelen ölümden ziyade yaşamaktı onun için belki de. O çok sevdiği yerde, buğday tarlalarında son eserini, manzarasını bitirdikten sonra göğsüne sıkıp veda etmeye çalışsa da kaldığı yere geri dönebilmiş belki de ölüm mü değil mi çelişkisini yaşarken kendini öldürmüştü. Son sözleri ise : 'Hüzün sonsuza dek sürecek' olmuş Gülsoy, 1 Berk Gülsoy 21000889 TURK102-7 Ahmet Kaya 18.11.2014 Hem Yeşil Hem Mavi Hem Tarih Bugünkü yazımda sizlere çok güzel ve eğlenceli geçen Bodrum tatilimden sonra tatilime devam ettiğim Muğla’nın Ortaca ilçesinin güzel, tarihsel geçmişi herkes tarafından bilinen, yeşili ve mavisi bol Dalyan beldesine olan gezimden bahsedeceğim. Ailemle birlikte Bodrum’daki tatilimize son verdikten sonra Ankara’ya dönüş yoluna çıkmıştık. Fakat bizi kısıtlayan bir durum olmadığından ve Ankara’nın taşına, toprağına ve bozkırına herkes gibi biz de hayran olmadığımızdan dolayı henüz daha yola yeni çıkmışken tatilimizi biraz daha uzatma kararı aldık. Sonuçta Ankara’da aylarca Ege’nin ve Akdeniz’in mavisine ve yeşiline fazlasıyla hasret kalmıştık. Nereye gidebileceğimiz konusunda arabada beyin fırtınası yaparken, annemin ortaya attığı Dalyan fikri benim ve babamın da hoşuna gitmişti ve o an rotamız belirlenmişti. Yaklaşık iki buçuk saatlik bir yolculuğun ardından Dalyan’a ulaşmıştık. Zaten küçük bir belde olan Dalyan’da arabamızı merkezde uygun bir yere park ettikten sonra bölgeyi keşfe çıktık. Bir yandan oranın yerlilerinin açtığı tezgahları gezip el emekleriyle yaptıkları ürünleri incelerken, bir yandan da yakınlardaki mekanlarda yapılan canlı müziklerle mest oluyorduk. Zaten çok kısa bir ara sokak olan bu bölgeyi bitirdikten sonra, saatinde ilerlemiş olduğunu fark ederek kendimize konaklayacak bir yer aramaya başladık. Beldenin birkaç kulağı delik insanına danıştıktan sonra daha yeni faaliyete Gülsoy, 2 geçmiş ama son derece güzel, temiz ve kaliteli bir yer olan Yaprak Otel’e yerleşmeye karar verdik. Yoldan gelmiş olmamızın verdiği yorgunluktan dolayı duşlarımızı aldıktan sonra hemen uyuduk. Ertesi gün sabah otelde güzel bir kahvaltı yaptıktan sonra Karetta Karetta kaplumbağalarıyla ünlü ve halen bir bölümü koruma, bir bölümü ise gözlem altında tutulan İztuzu Plajı’na doğru yola çıktık. Belde de plaja ulaşmak için iki seçenek sunulmuş. Bunlardan bir tanesi özel aracınızla veya belli aralıklarla kalkan minibüs seferleri ile sarp ve dar dağ yollarından geçerek plaja ulaşmak, diğeri ise çarşının yanından geçen ve plajın orada denizle birleşen dereden kalkan tekne seferlerine kullanmaktır. Çoğu insanın yaptığı gibi biz de tekne seferlerini tercih ettik. Çünkü bu yolculuk sonunda sadece İztuzu Plajı’na ulaşmıyorsunuz, aynı zamanda yolculuk sırasında yıllar önce yapılmış Kaya Mezarları’nı ve koruma altında tutulan Karetta Karetta kaplumbağalarının olduğu bir bölgenin de yakınından geçip bu güzel tarih ve doğa kokan yerleri görme şansına sahip olabiliyorsunuz. Ayrıca bu tekneler isteğe göre çamur banyosu yapılabilen bir bölgede de duraklayabiliyor. Yolculuğun sonunda İztuzu Plajı’na ulaşıyorsunuz. Plaja ayak basar basmaz zaten ortamın atmosferi iliklerinize kadar sizi etkiliyor. 4,5 kilometre uzunluğunda ve yaklaşık 100 metre genişliğinde belki de daha geniş sapsarı bir plaj hayal edin. Plajın kıyıdan sonraki ilk 20 metresi insan kaynıyor çünkü ilk 20 metreden sonraki 20 metrelik alan kaplumbağaların yumurtlama bölgesi olduğu için görevliler kesinlikle o bölgede insanların güneşlenmesine müsaade etmiyorlar. Zaten sonraki alanda da doğal ortamı bozmamak ama tatilcilerinde ihtiyaçlarını karşılamak için yapılmış olan prefabrik birkaç tane kafe tarzı işletme bulunuyor. Bu etkileyici plajın yanında denizinin de gayet temiz ve berrak olmasıyla vakit geçirmek ve dinlenmek için dört dörtlük bir ortam ortaya çıkıyor. Saatinde ilerlemesiyle geri dönüş vakti geldiğinde bu muhteşem ortamı bırakıp gitmek istemiyorsunuz ama ne yazık ki plaj saat 18’den sonra Gülsoy, 3 kapanıyor. Hal böyle olunca tekrardan tekneye binip ve gene aynı rotayı takip ederek tekneye ilk bindiğiniz yere ulaşıyorsunuz. Çok uzun tatillerde sıkılabileceğiniz veya yapacak bir şey bulamayıp sürekli aynı şeyleri rutin olarak tekrarlayabileceğiniz fakat mutlaka gidilip görülmesi gereken ve en az bir kerede olsa Dalyan’ın havasını solumayı herkese şiddetle tavsiye ediyorum. Kesinlikle gittiğiniz için pişman olabileceğiniz bir yer değil. Yolunuz o taraflara düşerse sakın uğramadan başka bir yere gitmeyin. ORMANDAKİ ÖLÜM KALIM SAVAŞI : AÇLIK OYUNLARI Açlık oyunları romanıyla ve popüler yazar Suzanne Collins ile ilk defa lisedeki edebiyat öğretmenim sayesinde tanıştım. Kitabı çıktıktan sonra hemen okuyamasam bile, hemen hemen her yerde kitabın hikayesini duymuştum ve gerçekten çok ilgimi çekmişti. Kitabın hikayesini okuduğumda ne kadar macera ve heyecan yüklü olabileceğini düşündüm ve önsözü de okuduğum zaman bu kitabı kesinlikle okumam gerektiğine karar kıldım. Romanı okumaya başladığımda ilk dikkatimi çeken şey yazarın nerdeyse her yerde birinci tekil şahsı kullanarak olayları anlatmasıydı. Açıkçası bu benim çok sevdiğim bir yazış türü değil çünkü eser bu şekilde, okunması biraz fazla basit ve her zamanki aradığımız edebi ruhtan uzak oluyor. Ayrıca kitabı okurken bu sebepten ötürü bazı olaylar arasında boşluk ve kafada çokça soru işaretleri kalıyor. Tabii ki bu olumsuzluklar kitabı sevmediğim, kitabın iyi yanlarının olmadığı anlamına gelmiyor. Kafadaki bu soru işaretlerinin iyi yanları da yok değil. Bence bu şekilde hikayede bir gizem oluşturulmaya çalışılmış ve bence başarılı da olunmuş. Okuyucu bu şekilde kitaptan kopmadan uzun süre kitaba bağlanabiliyor. Romana bu şekilde bir genel bakış attıktan sonra biraz da hikayeden bahsetmek istiyorum. Olaylar genel olarak Panem adı verilen, 12 mıntıkadan oluşan, acımasızlıklar ve ezikliklerin olduğu, bir ülkede geçiyor. Ülke “Capitol” adı verilen merkezdeki bir şehir tarafından yönetiliyor. Capitol’un o kadar vahşi ve katı kuralları var ki orada yaşayan halk ve mıntıkılardaki insanlar sürekli eziliyor. Hikaye genel hatlarıyla büyük bir ormanda, bu mıntıkalardaki insanlarla yapılan acımasız ve bir o kadar da vahşi bir yarışmadan ve olayın içindeki insanlardan oluşuyor. Bu tam bir ölüm kalım meselesi, mecazi olarak söylemiyorum gerçekten de öyle. Hayatta kalan yarışmacı kazanır ve sadece bir kişi bu yarışmayı kazanacak. Ayrıca bu yarışma her ülkede eş zamanlı olarak yayınlanıyor. Romanımızda ana karakterlerden bahsetmemiz gerekirse, benim gözüme ilk olarak Katniss ,Peeta ve Rue çarpıyor. Olay büyük çoğunlukla Katniss Evardeen’in gözünden anlatılmış. Bence Katniss kitapta en iyi betimlenen karakter… Daha 30. Sayfaya varmadan kafamda çok güzel ,merhametli ve bir o kadar da akıllı bir genç kız canlandı. Ayrıca ondaki yüksek mücadele ruhu da, onu, kitaptaki favori karakterim yaptı. Peeta’ya da tam tersi hiç mi hiç ısınamadım. Her ne kadar kitabın sonunda Peeta’nın da iyi yönlerini gösterseler de başlangıçtaki bencil tavırlar ve kıskançlık bende bir türlü değişmeyen bir ön yargı yarattı Peeta hakkında. Rue ise kitaptaki en acıdığım karakter ! Daha küçücük yaşıyla öylesine bir yarışmada iyi kalbiyle herkese örnek oluyor ama okuyucuyu-en azından beni- çokça hüzünlendiriyor. Kitapta böylesine zıt karakterlerinin olmasının altında yatan sebebin, okuyucuyu şaşırtmak olduğunu düşünüyorum. Mesela her şey çok güzel çok heyecanlı giderken bir anda çok fazla üzülebiliyorsunuz. Ama şunu siz de okuduğunuzda fark edeceksiniz ki, romanın çeyreğine gelmeden her şey kafanızda çok berrak bir şekilde oluşuyor ve ben bunu tamamen Suzanne Collins’in olayları betimleme yeteneği olarak görüyorum. Bana soracak olursanız, kesinlikle ama kesinlikle okumanız gereken bir yapıt. Böylesine özgün ve macera dolu bir kitapta emin olun çok farklı duyguları aynı anda yaşayacaksınız. Benim okumuş olduğum roman yaklaşık 400 sayfaydı ve bitirdiğimde keşke 100 sayfa daha olsaydı dedim Eser hakkında bu kadar ipucu ve açıklamanın yeterli olacağını düşünüyorum ve sizi böylesine muhteşem bir eseri okumaya davet ediyorum. Mehmet Hakan Gögebakan AŞK DEDİĞİN Ne zaman duyarsak duyalım onu içimizde fırtınalar kopar sanki. Ya birisi gelir aklımıza ya da yürek titreten hadiseler gözümüzün önünden film şeridi gibi akıp gidebilir. Çünkü o üç harfli lakin çok anlamlı kelime biz insanoğlunu istesek de istemesek de içine çektikçe çeker. O meşhur sözcük aşktır aşk! Kim bilir belki de şu zorlu hayatta sahip çıkılması gereken en değerli his aşkın ta kendisidir. Aşırı sevgi anlamından daha öte de manaya sahip aşkı duyunca aklımıza illa ki biri gelebilir fakat işine, toprağına ve daha nice benzer şeye çok ama çok sevgi duyan milyonlarca kişi vardır. Şu satırları yazarken aklıma gelen kişi de işte bana bu tutkulu sözcüğü hatırlatıyor. Düşündükçe sevinçten ağlayasım geliyor ona ait olduğum için çünkü o aşka olan inancımdan yarınım bugünüm olan yegâne insan. İşte gördüğünüz gibi ya benim gibi kıymetli birini hatırlarsınız ve kalbiniz yerinden çıkacak gibi olur ya da uğruna her şeyi yapabilirim diyebileceğiniz başka bir hayat sermayenizi anımsarsınız. Kimileri aşka inanmakta zorluk çekiyor olabilir ve bu yüzden onlara düşman olacak halimiz yok. Aksine eğer çevremizde böyle kişiler varsa onlara bunu en tatlı ve şirin şekilde aşılayıp hep birlikte dünyamızı daha güzelleştirmemiz gerekir. Aslında burada gelmek istediğim nokta, Ferzan Özpetek’in can alıcı ama bir o kadar da beni alıp aşk diyarlarına götüren güzel kitabı. Kendisi aşkı öylesine güçlü öylesine masum anlatmış ki okuyanın onun aşkına hayran olmaması elde değil. Bir süre geçtikten sonra vay be dememek işten bile değil zira dönüp kendi hayatınıza bakıyorsunuz ve acaba bende böyle olabilir miyim diye sorgulamalar başlıyor. Esasen her birimiz belki de öyleyizdir sadece bir güç gelsin ki o yoğun duyguları çıkarsın diye bekliyoruz sanki. Sevdiğimizi, otobüsü, treni, uçağı hatta öğretmenimizi beklemekle geçen yaşamımız da aşkı da beklemek çok meşakkatli gelebilir fakat her işte bir hayır vardır misali düşünerek bunu sağlıklı şekilde karşılamak gerekebilir. Çünkü o aşk karşınıza çıktığında sizde fark edeceksiniz ki beklediğinize değmiştir. Günler geçtikçe karşılıklı bağlılık artacak ve öyle anlar gelecek zihniniz de aynı fikirleri düşünmeye hatta ve hatta bunları birbirinize aynı anda yansıtmaya başlarsınız. Tam bu noktada birbirinizi çok sevdiğinizi gönül rahatlığıyla söyleyebiliriz. Böylesine hisleri yaşamaya başladıktan sonra zaten göreceksiniz ki kalbiniz tıpkı yazarımız gibi dolu dolu aşkla yoğunlaşmaya başlayacak. Nefes almakla o gül yüzü görmek arasında tercih yapacak ana ulaştığınız da kalbiniz güller açan yüzü görmeyi tercih edecek. Bunun edebiyatımızdaki yeri de aşkın içine tam anlamıyla giriş oluyor işte. Artık kalbiniz öyle bir hisse bürünmüştür ki; kalbin aşkla ahenk içinde dansı başladı desek hiç de abartmış sayılmayız. Sürekli onu görmek, onunla yatıp kalkmak, o nereye giderse sizde oraya gitmek isteyeceksiniz. Öylesine bağlanacaksınız ki o dokunmaya kıyamadığınız yüzü her gördüğünüz de içinizde şimşekler çakacak. Ve sarıldığınız da ise vücutlarınızın her bir karesi uyuşacak. Şu sözleri yazarken bile tüylerim diken diken oluyor çünkü ancak bir insan sevecekse adam gibi sevmelidir anlayışıyla hareket ettiğinde aşkı zirvelere kadar güçlü tutabilir. Yazarımız kitabın ismini boşuna Sen Benim Hayatımsın koymamış. Sebebi ise gayet açık olduğu üzere karşılıklı olarak hayatların içine santim santim işlenen aşk hissiyatıdır. Bu yüzden sevdiğinizi, aşkınızı, canınızı, yüreğinizin inci tanesini öyle bir sevin ki tıpkı bir fidanı yetiştirmeye benzesin. Öyle sağlıklı büyüsün ki birbirinize de dünyaya da oksijen olup aşk eşinizin ruh ikizi olmayı başarın ve ne olursa olsun birbirinizi bırakmayın. Kaynakça Özpetek, Ferzan. Sen Benim Hayatımsın. İstanbul: Can Yayınları, 2015. HEPSİNE HÜKMEDECEK TEK ROMANDış görünüşü ile yargıladığımız hayatlar ve insanlar gibidir bazı romanlar, sadece kapaklarına ve ana içeriklerine bakıp haklarında yorum yaparız. Ölümsüz ve büyücü elflerin ortalıkta dolandığı, tuhaf yaratıkların cirit attığı, ejderhaların gökyüzünde uçtuğu bir dünya... Mantıklı ve yaşı gereği bu tarz masallara ilgisini kaybetmiş bir insanın bu roman hakkındaki tepkisi doğal olarak gerçek dışı ve saçma gözüktüğü yönünde olacaktır. Fakat içinde geçen mesajları henüz bilmediğimiz bir romanı nasıl bu şekilde yargılayabiliriz ki ? Küçükken filmlerine ve oyuncaklarına oldukça aşina olduğum bu seri, belki benim için de bir zamanlar sadece fantastik bir hayal dünyasından ibaretti. Okumak insana farklı duyguları tattırır ve önceden fark etmediği anlamlara ulaşmasını sağlar, benim de Yüzüklerin Efendisi'nin destansı dünyasını okuduğum zaman ulaştığım anlamlar ve kitabınaslında vermek istediği mesajlar eskisine nazaran oldukça farklı oldular.Kitabı okurken, hiç bağları kopmayan, en kötü zamanda bile varlığını sürdüren bir dostluğun varlığını fark ettim. Birlik ve beraberliğin önemini kavramamı sağladı. Nasıl gerçek hayatımda dostlarıma, sevdiğim insanlara karşı olan sorumluluklarımı yerine getiriponlara zor zamanlarımda destek çıkmam gerekiyorsa, romandaki kahramanların da tamı tamına yaptıkları şey buydu. Birlik ve kenetlenme olmadan huzurlu bir hayata sahip olamayacağımı hatırlattılar bana. Özgürlükleri için ortak bir düşmana karşı tek yumruk olarak savaşan insanlar bana ülkemizi düşman işgalinden kurtarmak için verdiğimiz mücadeleyi anımsattı. Farklı sosyal statü ve inançlara mensup insanlar ve askerlerimiz nasıl tek yürek olup düşmanı geri püskürttüyse, romanda dünyayı kaos içine sürüklemek isteyen Sauron'a karşı da benzer bir direniş görülüyor. Olaylar oldukça fantastik bir yolla anlatılsa bile, aslında günlük hayatımızdan ve tarihimizden bağlantısız olduklarını söylemek oldukça yanlış olur. Hayatımda tek başıma yaptığım işlerden hızlı ve verimli bir sonuç alamazken, bana yardımcı olmak isteyen insanlara izin verdiğimde işlerimin hep zamanında bittiğini ve çok daha etkili sonuçlara ulaştığımı gördüm. Birlikten kuvvet doğacağına hep inanmış birisi olarak kitabın bana aktarmaya çalıştığı bu mesajı hiç yadırgamadan benimsedim. Aynı zamanda tarih boyunca görülmüş olan zorba ve tek taraflı, işgalci devlet ya da devlet adamlarına karşı halkın başlattığı haklı direnişi düşündüğümüzde romanın bu durumlara atıfta bulunduğunu da düşünüyorum. Kitabı okurken sanki başka bir dünyanın tarihinin bizimkine benzeyen tekrarını okuyordum. İnsanların duygularını tetikleyen şeylerin, birbirlerine bağlı olmalarının gerçek dünyayla veya orta dünyayla ilgisi yoktu. İnsanların farklı evrenlerde tasvir edilmesi, isteklerinde veya düşüncelerinde farklılık olacağını göstermiyordu. Tam aksine, kendi dünyamızdaki insanları farklı bir bakış açısıyla ele alan değişik bir yönden inceleme fırsatı buldum bu romanda.İnsanların sadece iyi yönlerine denk gelemedim ne yazık ki, tıpkı gerçek hayatımda olduğu gibi. Hırs, ihanet ve güç arzusu üzerine bir romandı aynı zamanda. Romanın temelinde bulunan güç yüzüğü ve onu arzulayan insanların, cücelerin ve elflerin bu uğurdabirbirlerine ihanet etmekten öte, birbirlerini katlettiklerine tanık oldum. Kitapta özellikle vurgulanan kısım ise, insanların tüm diğer ırklar arasında en açgözlü özellikte olmasıydı. Dostların birbirine düşman olması, hırslarına ve yüzüğün çekiciliğine yenilmeleri, kendi hayatımda şahit olduğum durumları kafamda canlandırdı. Biz gerçek dünyada sihirli bir yüzüğün peşinde koşup karşımıza çıkanları yok etmiyoruz, biz belki de daha kötü sayılabilecek bir hırsın peşinden gidiyoruz. Sihirli değil, maddi değeri olan ve bize gösteriş dışında hiçbir getiri sağlamayacak değerli yüzüklerin peşinden koşuyoruz, pahalı arabaların, şaaşalı hayatların peşindeyiz. Bu uğurda, daha yüksek nitelikteki lüks bir hayata sahip olabilmek için insanları kırıyoruz, bazen bencillik yapıp diğer insanların haklarını yiyoruz. Sırf kendimizin ve çevremizdekilerin hayatını güzel kılabilmek için bunca bencilliğe göz yumduğumuz bir dünyada yaşıyorken, sihirli bir yüzüğün peşinde hayatlarının savaşını veren insanların macerası bize saçma geliyor. Halbuki onlardan hiçbir farkımız yok, belki biz daha kötüyüz, belki biz daha saçmayız ve en az onlar kadar benciliz. Asla tatmin olmayan ve gücün daimi olarak kendisinde kalmasını isteyen insanların başından geçenleri anlatan bu romanı okurken kendi hırslarımızı tekrardan değerlendirme şansı doğdu bana. Bir uyarı olarak da nitelendirebilirim okuduklarımı, kendi dünyamızın yozlaşmışlığını yüzümüze vurup davranışlarımızı gözden geçirmemiz için okuyabileceğimiz fırsat niteliğinde bir roman.Birçok insanın kafasında soru işareti belirten ve ilk gördüğümde benim de dikkatimi bir hayli çeken bir durum ise, romanın yazıldığı tarih ve yazarın kimliğidir. Roman 1937 ve 1949 yıllarında, profesör ünvanlı bir edebiyatçı tarafından yazılmıştır. Kitaptaki fantastik öğelerin en ufak bir şekilde insanlar tarafından benimsenmeye bile başlanmadığı eski bir tarihte, bir edebiyat profesörünün bu denli uç derecede olağandışı bir romanı okurlarla buluşturması, insanlar arasında büyük bir yankı uyandırmıştı. O dönemlerde yazarı gerçekçilikten uzak olmakla suçlayanların iddiaları ise günümüzde geçerliliğini kaybetmiştirçünkü konu üzerinde biraz kafa yorulduğunda, yazarın neden bu tarz bir anlatım yolunu seçtiği oldukça açık bir şekilde anlaşılabilir. Her şeyden öte yaratıcıydı, kağıda dökmek istediği fikirlerini klasik ve gerçekçi bir yolla değil, farklı bir bakış açısıyla yazmıştır. Hayal gücünü olabilecek en etkin biçimde kullanmıştır ve olayları dolaylı yoldan, dünyamızdaki olaylara paralel biçimde anlatmıştır. Okurda ilgi uyandırma konusunda diğer yazarlara da ilham vermiştir, bu fantastik dünyayı cesurca insanlara sunması yazarın kendine duyduğu özgüveni ve inancı da gözler önüne sermeye yetiyor. Romanı ölümsüz kılmaya yeten bu yaratıcılık, onu rakiplerinden ayrı tutan en önemli niteliğidir.Gerek dostluk ve beraberlik, gerek zorbalığa karşı kenetlenmiş insanların haklı mücadelesini kendi tarihimizle ve yaşantımızla beraber gözden geçirirken, ''gerçek'' dünyada kendi mantığını bencillik üzerine kurmuş insanların ''mantıksız'' bencilliklerini fark etme fırsatını elde ettiğim bir roman var elimde. Günümüzde de hala ilk yazıldığı gün kadardevrimsel ve yaratıcı içeriğiyle, sayfalara sığmayacak kadar mesaj içeren ve her insanın okuyup bu mesajları çıkarması gereken bir roman olarak, ne kadar yaşlanıp bu dünyada yıllar devirsem de her zaman kitaplığımda bulunacak ve içimde bir yerlerde bu fantastik dünya hep yaşayacak.Aşırı Yaşanmışlıkların Üstü Kalsın/ Ezgi Akkaya Üstü Kalsın Cemal Süreya’nın şiire, aşka, yalnızlığa, Türkiye’ye, onun insanlarına ve hayatın içinde gizli daha birçok ayrıntıya bakış açısına dair ipuçları bulabileceğimiz şiirlerinden oluşmuş bir kitap. Kelimenin en basit anlamıyla bir kitap, ancak benim için insan ruhunun derinliğinin en ücra köşelerinde kalmış duyguları aydınlatan bir mum gibi. Hep bir arada kalmışlık var onun şiirlerinde. Aşk mı şiir mi? Batı mı doğu mu ? Yalnızlık mı birliktelik mi ? Yaşamak mı ölmek mi ? Yine de, o bazı hislerin kıyısında yürümekten hatta onlara dalmaktan hiç vazgeçemiyor. Şiirlerinin bas bas bağırdığı yegâne şey onun aşka ne kadar tutkun olduğu. Hayatlarımıza pek çok insan girip rollerini tamamlar. Peki biz hangilerinin sahne alışını tüm ayrıntılarıyla izledik ? Kendimizi o oyuna ne kadar verebildik ? Cemal Süreya yolda gördüğü sıradan bir insanı bile yaşamış gibiyken, derin bir aşk beslediği kadınları bu denli canlı bir biçimde betimleyebilmesi bana hiç de şaşırtıcı gelmiyor. Sanırım şairler gördükleri her varlığa felsefi bir anlam yüklemeden sokakta yürüyemiyor. Onlar denizin maviliğinde, yapraklarını döken bir ağaçta, ufuk çizgisinde süzülen bir kuşta, kaldırım kenarındaki bir taşta bile bizim göremediğimiz nice anlamları görüyorlar. Cemal Süreya’nın şiirlerinde geçen denizler, kuşlar, çiçekler, dağlar, ovalar, her ne kadar o bunlara çok uç anlamlar yüklemiş olsa da, benim zihnimde onlarla bağdaştırdığım anılarıma yolculuk yapmamı sağlıyor. Süveyş, Kars, Göçebe, Ortadoğu gibi şiirlerindeki memleket sevgisi kokan unsurlar da şairin yaşadığı coğrafyadan ne denli ilham aldığını anlamamıza yardımcı oluyor. Kendi insanının olağan yaşantısının onun bu çok soyut, anlamsal yoğunluk barındırdan şiirlerine nasıl yeni bir doku kazandırdığı gözler önüne seriliyor bu saydığım şiirlerde. İnsanın gittiği her yerin, tanıştığı her insanın izini taşıdığını bir kez daha hatırlıyorum böylece. Tabi ki İstanbul’u unutmamak lazım. Yine şaşırtmıyor ve çıkıyor karşıma bana düşmanca gelen sokaklarıyla, değişken havasıyla, uzaklara çağıran deniziyle asla tam olarak güvenemeyeceğim bir dost gibi. Her yanıyla iç burkan hatıraları çağrıştıran çilekeş sarrafı bir şehir. Şiirlerine buram buram sinmiş ölüm teması, etrafındaki dünyayı bu kadar canlı görebilen, hislerini doruklarında yaşayan bir insan portresiyle ne kadar da çelişiyor. Sanırım fazla derinlikli yaşayınca insan orada boğulmaktan kendini alamıyor. Yaşadığı her neyse ondan daha büyüğünü yaşayamayacağını düşünen kişide kendini bırakma içgüdüsü egemen oluyor. Her şeyi en uç noktasına kadar yaşayıp tüketmek ve kendi içinde tükenmek insandaki hayat enerjisini köreltiyor. Aşkın bizi getirdiği nokta da bu. Aşk şiirindeki gibi. Her parçanla bir kendini adamışlık var bu duygunun içinde. Sevmek için samanlıkta iğne minvalinde nedenler buldurtan bir mantıksal yok oluş durumu. Bulunan nedenlere hayatsal fonksiyonlarımızı sürdürmemizi sağlayan oksijen muamelesi yaptıran bir gözü görmezlik. Kimsenin inkar edemeyeceği, görmezden gelemeyeceği bir olgu olarak da orada kalacak gibi görünüyor. Her ne kadar çoğu karanlık ve içinden çıkılmaz gibi görünse de, Cemal Süreya’nın şiirleri insanın en basit içgüdülerinin bir dışa vurumu. Tutkularına yenik düşmenin verdiği çaresizlik, yaşamaya devam etme isteği ancak her seferinde bir kendini kaybediş, taşkınlık yapan duygular, sürüncemede bir hayat düzeni, ruhun bastırılan isyanları, bir türlü çıkıp gelemeyen cesaret ve ardından yaşanan pişmanlıkların ızdırabı ... Tüm bunlar bana bir kerede sindirmeye çalıştığım şiirlerden kalanlar. En büyük payı alan da kıskançlık. Ben de yaşamın derinliğinde bu kadar kaybolup, yaşanmadık bir köşe bırakmamak isterim ki son anımda ‘’üstü kalsın’’ diyebileyim. Umut Öztorun Bağımlılık Üzerine Almanca gerçekten ilginç bir dil. Çoğu dil üzerinde yetkin bir bilgi birikimim yok ancak tarif etmesi zor olan duyguları bu kadar sade ve akıllıca anlatacak başka bir dil olamaz. Almancada özlem kelimesinin karşılığı “die Sehnsucht”. “sehen” görmek, “suchen” aramak şeklinde Türkçeye çevrilebilir. Bu iki fiilin birleşimiyse yukarıda görülen dâhiyane kelime. Bunları anlatıyorum çünkü bu yazı tamamıyla şu önerme üzerine kurulu olacak: İnsan konu ne olursa olsun bağımlıdır ve bağımlı olmak zorundadır, zira bağımlı olmazsa hayatının anlamını kaybeder. Bu fikir, belirli bir süredir gördüğüm çoğu konuda kendi sağlamasını yapıyor. Bizler bağımlı oluyoruz, sebebini bilmeden veya önemsemeden ve bağımlı olduğumuz şeyler bizden uzaklaştıkça onlara daha çok bağımlı oluyoruz ve gözlerimiz sadece onları arıyor. Geri kalan her şey anlamsızlaşıyor. Bağımlılığın insana ilk hatırlattığı şey uyuşturucu. Bu kelime, enteresan bir şekilde, (neden daha sonra bu kelimeyi seçtiğimi açıklayacağım) düzgün yetişmiş, sözde medeniyet örneği ve sıradan yaşayan bütün insanların yüreğine bir korku saçıyor çünkü aynı insanlar beyaz bir toz yığının1 insanı nasıl yoldan çıkardığı hakkında hikâyeler okumuşlar, kendilerinden yaşça büyük insanlar bu illetten uzak durulması gerektirdiğine onları inandırmış ve günlük hayatta “Uyuşturucu kullanmıyorum o yüzden mutluyum.” gibi deli saçması sözler sarf ediyorlar. Fakat aynı insanlar, karaciğerleri leş hale gelecek kadar alkol tüketiyor, ruhları tütün kokar hale gelene kadar sigara içiyorlar. Sigara içen bir arkadaşım bu konudaki tezatlığı çok güzel özetlemişti: “Bütün panolarda sigaranın ne kadar tehlikeli olduğunu, tüketilmemesi gerektiğini, doktorların nasıl bir telaş içinde bizi uyardıklarını görebiliyoruz. Şaşırtıcıdır, sigara da obezite de aynı oranda şeker hastalığı riskini arttırıyor. Neden o zaman abur cuburların üzerinde “Şişmanlamak sizi öldürür.” gibi yazılar görmüyoruz? Neden sigara içerken yakalanan bir çocuğa bağırıyoruz da bizler çocuklarımızın ağzına yemeği tıkıyoruz?” İlk duyduğumda doğal olarak garip karşıladım. Hayır, obeziteyi hepimiz eleştiriyor, çoğu uzmanla bunu engellemek için çalışıyoruz. Ama varmak istediği noktayı yeni yeni anlıyorum. Bizler sadece iki bağımlılıktan birini daha zararlı görüyoruz. Yani bir noktada bağımlılıkları derecelendiriyoruz. Hâlbuki aynı zararı vermelerine rağmen… 1 Uyuşturucu kelimesinin akla ilk gelen şekli bu olduğu için bu örneği verdim. Umut Öztorun Kitap2 sadece bu konuyu ele almamakla beraber en güçlü kısmında bu konuya yer veriyor. Kısaca özetlenecek olursa, genç bir doktor üniversiteden diplomasını aldıktan sonra ücra bir kasabaya tayin edilir. Bu kasabada yaşadığı deneyimlerin doktorluk hayatında onu ne kadar etkilediğini adım adım gözlemleyebiliyorsunuz. Bağımlılık konusu, bu genç doktor kasabadan büyük bir şehre geldikten sonra kendisi yerine gelen doktorun başından geçiyor. Biz de bu bilgiyi asıl doktorumuzun eline geçen, kendi yerine gelen doktorun anı defterinden öğreniyoruz. Anı içinden bir anı. Morfin bağımlısı bu doktorun anlattıkları, herhangi bir bağımlılık grup tedavisinde duyulabilecek cümleler. Hiç bitmeyen rahatlama ve mutluluk, hayatın yoğunluğundan kaçmak için başvurulmuş bir durak, ondan ayrıldıktan sonra hissedilen soğukluk ve karanlık… Neyi kastettiğini çok iyi anlıyorum; hayatımda ne sigara ne de daha önce bir kez bile olsun uyuşturucu kullandım ancak benim de sahip olduğum bağımlılıklar var. Müzik, kitaplar, video oyunları, süt bunların sadece bazıları. Denebilir ki uyuşturucu ile yapılan bu karşılaştırma tutarsızdır ancak bu saydıklarımdan biri olmasa hayatımda, neye dönüşeceğimi tahmin bile edemiyorum. Abartılı belki de ama şu noktadan bakılınca biraz daha anlamlı hale gelebilir: Hayatlarınızın içinden özel bir şeyi çıkaramayacak kadar acizseniz, bağımlısınız demektir. Bunlar konunun daha çok fiziksel boyutu ancak bunun bir de insanlar üzerinde yoğunlaşmışı var. Sevgi, doğal olarak önemli bir konu ancak bağımlılığa daha yakın bulduğum için aşktan kısaca bahsedeceğim. Hakan Günday, bir kitabında3 ondan en eski hayal kırıklığı olarak bahsediyor. Biraz içini deştikçe neden hayal kırıklığı olduğunu anlıyorsunuz. Aşk belki de dünyadaki en asil duygu ama aynı zamanda en büyük problemi insanın. Ne kadar uzak kalırsanız o kadar ayılıyor ve kendinize geliyor, ne kadar “kullanırsanız” o kadar bağımlısı oluyor ve daha çok istiyorsunuz. Kalp kırıklığı çünkü vücudunu delik deşik etmiş bir eroin bağımlısıyla aynı duruma getiriyor sizi. Yokluğu kalbinizi paramparça ediyor. Yine de çok enteresandır kimse sizi âşık olmamanız konusunda uyarmıyor. Âşık olduğunuz insanların başlarında bir bandana, üzerinde “Aşk öldürür.” gibi bir yazı da görmüyorsunuz. Neden yapıyoruz o halde? Madem bağımlılık kötü, her şeyden arınmamız gerekmiyor mu? Tıpkı Mevleviliğin önerdiği gibi, neden tüm bağımızı kopartmıyoruz? Özelden genele gidecek olursak, Mevlevilikte bile bağımlı 2 “Genç Bir Doktorun Anıları”, Mihail Afanasyeviç Bulgakov, Türkiye İş Bankası Yayınları (2015) 3 “Kinyas ve Kayra”, Hakan Günday, Doğan Kitap (2003) Umut Öztorun olduğumuz tek bir şey var; o da Yaradan’ın ta kendisi. Yani bizler bağımlı olmadan yaşayamayız. Şair4 bizi uyarsa da yapmak zorundayız. Bir hıçkırık değil bu, su içince duracak. Yapmak zorundayız. Yapmak zorundayım. 4 “Bağlanmayacaksın”, Can Yücel Karadeniz'deki Ege Huzuru: Sinop Ben Karadeniz kızıyım. Bazen rüzgârının nereden eseceği kestirilemeyen dağları gibi tutarsız, bazen ormanlarının yeşili kadar huzurlu, bazense haşin dalgaları kadar öfkeli… Gitmekle kalmak arasında kalmış bir ruhum, arafta savrulan. Nereye gitse aklı hep artta kalan, gitmeden de duramayan... Keşfetmenin, yeni yerler görmenin merakına kapılan... Bambaşka yemekler tatmaya hep aç; ana evinde pişen bir tas çorbaya hep hasret duyan... Karadeniz’in doğallığına, havasına, yemeklerine bayılmama rağmen, küçük sakin yerlere hep bir özlem duyar; telaş, koşturma ve tutarsız duygu değişiminin olmadığı mekânlarda gerçekten nefes aldığımı hissederim. Bir diğer deyişle Zeybek’in yavaşlığını horonun telaşına tercih eder; içten içe horonun heyecanına da kapılıp gitmek isterim. Fazla söze gerek kalmadan tam bir Ege âşığı olduğumu belli ettim sanırım. Tereyağın yerini zeytinyağının aldığı sofraları, kara kumun yerini altın sarısı kumların aldığı sahilleri, bulanık dalgalı suların yerini berrak masmavi suların aldığı denizi, öfkeli ve hırçın insanının yerini sakin ve huzurlu insanın aldığı halkı içten içe kıskanır, her tatil fırsatını Ege’de değerlendirmek için planlar yaparım. Ne yazık ki her kafama estiğimde atlayıp gidilebilecek bir mesafe yok Karadeniz yeşilliği ve Ege maviliği arasında. Hepimizin yakındığı meşgaleleri: okulu, dersleri ve işi bahaneler listesinde ilk sırayı alıyor söz konusu yolculuk olunca. Belki de gitme fikri korkutuyor bizi; ruhumuz çoktan yola çıkmışken ona yetişemeyip kaybetmekten korkuyoruz. 'İyisi mi bedenim sabit kalsın, adresim belli, ruhum bulur nasılsa beni' diye geçiriyoruz içimizden. Esiri olduğumuz rutinleri, sorumluluklarımızı aksatırsak hayatımız alt üst olurmuş fikri sarıyor hemen benliklerimizi. Oysa Şems-i Tebrizi'nin de dediği gibi nereden bilebiliriz hayatımızın altının üstünden daha iyi olmadığını? Kadın olmanın getirdiği zorluklar çıkıyor sonra karşımıza. Özgürlük engeli... Kadın başına(!) kendini yollara vuramama engeli... İstediğin gibi giyinememe hatta dilediğince kahkaha atamama engeli... Hâl böyle olunca, bir başınıza öyle uzaklara gidemiyorsunuz. Sanki kilometreler azaldıkça tehlikelerin riski de azalacakmış gibi en yakın yerler arasında bir seçenek arıyorsunuz kendinize. Ayrılık sonrası eski sevgilinize benzeyen birinin kollarına atar gibi kendinizi… Asla yerini tutmasa da anlık mutluluk veren, özleminizi acınızı hafifleten, nefes aldığınızı hissettiren dakikalar yaşamak için avunduğumuz kollar gibi… Ya da sınavda bilmediğimiz bir soruyla karşılaştığımızda bize en yakın gelen şıkkı işaretlemek gibi. Doğru olma ihtimalini umarak... Sinop da benim için sevgilimin boşluğunu doldurmak umuduyla sığındığım kollar gibi. Asla Ege’nin yerini alamayacak olsa da, Ege huzurunu en çok hissettirebilen bir sahil kasabası aslında Sinop. Kendi halinde, mütevazı hatta hafif hüzünlü bir şehir. Sanki diğer Karadeniz şehirlerinden çok farklı olduğunun bilincinde, dışlanmış bir çocuk edasında buruk bir hüzün yaşıyor. Ege'yle aralarındaki kilometrelerin farkında, onun özlemini çekiyor âdeta... Şehrin makyajsız ve pürüzlü yüzü doğallığıyla başımı döndürmeye yetiyor. İçimden aslında güzellik dediğimiz kavramın mükemmel olmayı değil; kusurlarla da ruhu okşamayı vurguladığını geçiriyorum. Bir noksanlığı sevebilmenin, biz Âdem'den olma Havva'dan doğma, hata ve kusurlarla dolu insanoğlu için ne kadar güç olduğunu fark ediyorum. Sonra aklıma en güncel ve inkâr edilemez gösterge olarak elimizden düşmeyen sosyal medya araçları geliyor. En iyi açılardan, bizi en mükemmel gösteren ışıklar altında çekindiğimiz fotoğrafları yarış telaşında paylaşmamızın bu kalıplaşmış güzellik anlayışından kaynaklanan, saplantılı bir davranış olduğunu düşünmeden edemiyorum. Bilinçsizce güzellik kavramını yapaylaştırdığımızı ve bambaşka bir boyuta çektiğimizi fark ediyorum. Biz böyleysek sonraki nesiller nasıl bir olguyla, ne tarz bir değer yargısıyla karşı karşıya kalacaklar diye endişelenmeden edemiyorum. Bir yandan da şaşırıyorum. Neye elimizi atsak kirleten ve yapaylaştıran biz insanoğlu Sinop’u nasıl olmuş da gözden kaçırmış, kendi hâlinde huzurlu bir mekân olmasına izin vermiştik? Yoksa Karadenizli uyanık müteahhitler yeşil alanları beton yığınına çevirmekten sıkılmışlar mıydı? Bu kadar sevmeme rağmen Sinop'ta yaşama imkânı bana bir hediye gibi sunulsa paketini dahi açmaz korkar kaçardım. Çünkü hayatta sonuna kadar inandığım şeylerden bir tanesi de özlemini duyduğumuz, yürekten istediğimiz her şeye: kıyafetlere, mekânlara, yemeklere, kültürlere hatta insanlara bile ulaşınca anlamını yitirdiği, değerini kaybettiğidir. Misal Sinop'ta yaşasam o masmavi suları eskisi gibi huzur vermez, yolda hayalini kurduğum, düşündükçe iştahımı açan mantısı eskisi gibi lezzeti gelmez, her gittiğimde fotoğraflarını çekmeye doyamadığım şelalelerine, koylarına eskisi gibi hayranlıkla bakmaz, balta girmemiş ormanlarındaki yeşilin tonlarını gözüm görmez, mis gibi havasıyla başımı döndürmez olurdu. Beni asıl tav eden şehrin mütevazılığı, kendi halindeki alçak gönüllü duruşu, duru güzelliği korkarım şikayet sebeplerim arasında yerlerini alırdı. Sanırım bir mekânın özlemiyle yaşamak, arada bir ziyaretine gidip hâlini hatırını sormak bir nevi onunla uzak mesafe ilişkisi yürütmek beni daha mutlu ediyor. Yeter ki her boşluk bulduğumda, ruhum her karardığında, içim her daraldığında oraya gidip nefes alabileceğimi, bir parça Ege huzuru bulabileceğimi bileyim. Zey(cid:374)ep Gürakı(cid:374) 21501361 KENDİNİN FARKINA VARABİLMEKBaze(cid:374) (cid:271)iri(cid:374)(cid:272)i kattaki evi(cid:373)izi(cid:374) (cid:271)alko(cid:374)u(cid:374)a oturup sokakta(cid:374) geçe(cid:374) i(cid:374)sa(cid:374)ları izliyoru(cid:373). Hatta itiraf ediyoru(cid:373); (cid:271)u(cid:374)u (cid:271)aze(cid:374) değil, he(cid:373)e(cid:374) he(cid:373)e(cid:374) her gü(cid:374) yapıyoru(cid:373). İ(cid:374)sa(cid:374)ları izleyip her (cid:271)iri(cid:374)i(cid:374) (cid:374)e yaptığı(cid:374)ı, (cid:374)ereye gittiği(cid:374)i, (cid:374)e dertleri olduğu(cid:374)u (cid:373)erak et(cid:373)ede(cid:374) dura(cid:373)ıyoru(cid:373). Bu(cid:374)u da i(cid:374)sa(cid:374)ları(cid:374) yüzleri(cid:374)e (cid:271)akarak a(cid:374)la(cid:373)aya çalışıyoru(cid:373). Ki(cid:373)isi(cid:374)i(cid:374) yüzünde gülümsemeler oluyor, gününün güzel geç(cid:373)iş ola(cid:271)ile(cid:272)eği(cid:374)e dair tahmin yürütüyorum. Ki(cid:373)isi de (cid:271)ütü(cid:374) varı(cid:374)ı yoğu(cid:374)u talihsiz (cid:271)ir kazada kay(cid:271)et(cid:373)işçesi(cid:374)e üzgü(cid:374) oluyor. A(cid:373)a so(cid:374)ra diyoru(cid:373) ki ke(cid:374)di ke(cid:374)di(cid:373)e, i(cid:374)sa(cid:374)ları(cid:374) yüzleri iç dü(cid:374)yaları(cid:374)ı(cid:374) ay(cid:374)aları ol(cid:373)aya(cid:271)ilir her zaman. Tıpkı i(cid:374)sa(cid:374)ları(cid:374) dış görü(cid:374)üşü(cid:374)de(cid:374) o(cid:374)lar hakkı(cid:374)da yoru(cid:373) yapa(cid:373)aya(cid:272)ağı(cid:373)ız gi(cid:271)i. Ke(cid:374)di(cid:373)de(cid:374) (cid:271)iliyoru(cid:373), (cid:271)aze(cid:374) çok (cid:373)utsuz olup da (cid:271)u(cid:374)u göstere(cid:373)ediği(cid:373), daha doğrusu göster(cid:373)e(cid:373)e(cid:373) gereke(cid:374) a(cid:374)lar ola(cid:271)iliyor hayatta. Ya(cid:374)i yüzü(cid:374)de güller aça(cid:374) a(cid:373)a aslı(cid:374)da içi(cid:374)de (cid:374)e fırtı(cid:374)alar kopa(cid:374) i(cid:374)sa(cid:374)lar var, değil (cid:373)i? Orhan Pa(cid:373)uk’u(cid:374) Kır(cid:373)ızı Saçlı Kadı(cid:374) adlı eseri(cid:374)de (cid:271)elki de (cid:271)e(cid:374)i e(cid:374) çok etkileye(cid:374) şey, a(cid:374)a karakter Ce(cid:373)’i(cid:374) yaşadığı ve yaptığı(cid:374)ı sa(cid:374)dığı şeyleri(cid:374) piş(cid:373)a(cid:374)lığı(cid:374)ı ve korkusunu içi(cid:374)de doyasıya yaşayıp gü(cid:374)lük hayatı(cid:374)da ise hiç(cid:271)ir şey ol(cid:373)a(cid:373)ış gi(cid:271)i davra(cid:374)a(cid:271)il(cid:373)esiydi. Tıpkı yolda(cid:374) geçe(cid:374) i(cid:374)sa(cid:374)ları izlediği(cid:373) gibi sa(cid:374)ki Ce(cid:373)’i de uzakta(cid:374) izliyor(cid:373)uşu(cid:373) gi(cid:271)i hissetti(cid:373) okurke(cid:374). Yaşadığı deri(cid:374) (cid:271)a(cid:271)a özle(cid:373)i(cid:374)de(cid:374) dolayı (cid:271)a(cid:271)ası yeri(cid:374)e koyduğu ustası(cid:374)a zarar ver(cid:373)iş ola(cid:271)ile(cid:272)eği düşü(cid:374)(cid:272)esi o(cid:374)u yiyip (cid:271)itiriyordu adeta. Ama o hiç(cid:271)ir şey ol(cid:373)a(cid:373)ış gi(cid:271)i davra(cid:374)ıp yüzü(cid:374)e (cid:271)ir (cid:373)aske taka(cid:271)iliyordu. (cid:862)A(cid:272)a(cid:271)a (cid:271)iz de (cid:373)i (cid:271)öyle yap(cid:373)alıyız?(cid:863) diye ke(cid:374)di(cid:373)e sor(cid:373)ada(cid:374) dura(cid:373)adı(cid:373). Korkuları(cid:373)ız ve piş(cid:373)a(cid:374)lıkları(cid:373)ız yok(cid:373)uş gi(cid:271)i davranmak bizi (cid:374)ereye kadar götüre(cid:271)ilir? Evet, (cid:271)elki piş(cid:373)a(cid:374)lıkları(cid:373)ız kafa(cid:373)ızda deri(cid:374)lerdeki (cid:271)ir rafa kaldırıla(cid:271)ilir; so(cid:374)uçta o(cid:374)lar da asla yok ol(cid:373)aya(cid:272)ak, sade(cid:272)e üstleri tozla(cid:374)a(cid:272)ak. Peki ya korkuları(cid:373)ız? İ(cid:374)sa(cid:374) korkuları(cid:374)ı (cid:374)asıl gör(cid:373)ezde(cid:374) gele(cid:271)ilir? Aklı(cid:373) al(cid:373)ıyor. Be(cid:374) ya(cid:374)lış (cid:271)ir şey yaptığı(cid:373)da ve (cid:271)u(cid:374)u(cid:374) so(cid:374)uçları(cid:374)a katla(cid:374)(cid:373)adığı(cid:373)da sa(cid:374)ki her a(cid:374) (cid:271)irileri (cid:271)e(cid:374)i(cid:373) ya(cid:374)lış (cid:271)ir şey yaptığı(cid:373)ı öğre(cid:374)e(cid:272)ek(cid:373)iş gi(cid:271)i geliyor. O korku peşi(cid:373)i (cid:271)ırak(cid:373)ıyor. İ(cid:374)sa(cid:374)larla göz göze gel(cid:373)eye korkuyoru(cid:373), sa(cid:374)ki al(cid:374)ı(cid:373)da yazıyor(cid:373)uş gi(cid:271)i yaptığı(cid:373) şeyler. “a(cid:374)ki her a(cid:374) se(cid:374)i gözetleye(cid:374), her hareketi(cid:374)i kollaya(cid:374) (cid:271)irileri var(cid:373)ış gibi hissederken (cid:374)asıl (cid:862)-(cid:373)ış gi(cid:271)i(cid:863) yapıla(cid:271)ilir ki? Aslı(cid:374)da düşü(cid:374)ü(cid:374)(cid:272)e, yok(cid:373)uş gi(cid:271)i yap(cid:373)ak diye (cid:271)ir şey de yok. (cid:862)Bu hayatta yaptığı(cid:374) hiç(cid:271)ir şey karşılıksız kal(cid:373)az(cid:373)ış(cid:863) der anneannem bana. Bu yok(cid:373)uş gi(cid:271)i yap(cid:373)ak ya da yaptığı(cid:374)ı sa(cid:374)(cid:373)ak aslı(cid:374)da (cid:271)ir şeyleri ertele(cid:373)ek gibi geliyor (cid:271)a(cid:374)a. Karşı(cid:374)a çıktıkça, se(cid:374)i daralttıkça gözü(cid:374)ü kaparsı(cid:374) (cid:271)azı şeylere. A(cid:373)a e(cid:374)i(cid:374)de so(cid:374)u(cid:374)da yüzleşe(cid:272)eğizdir o korkularla. Bu yüzde(cid:374) o(cid:374)larla yüzleş(cid:373)ekte(cid:374) kork(cid:373)ak yeri(cid:374)e (cid:271)aşa çık(cid:373)ayı öğre(cid:374)(cid:373)ek lazı(cid:373). Her ne kadar insanlar bize küçüklüğü(cid:373)üzde(cid:374) (cid:271)eri hata yap(cid:373)a(cid:373)a(cid:373)ız gerektiği(cid:374)i aşıla(cid:373)aya çalışsa da i(cid:374)sa(cid:374) hatalar yapar; yapıl(cid:373)a(cid:373)ası gereke(cid:374), söyle(cid:374)(cid:373)e(cid:373)esi gereke(cid:374) o kadar çok şey yaşar ki hayatta… Bu çok doğal (cid:271)ir şeydir bana göre. Hatta hata yapa yapa öğre(cid:374)iriz (cid:271)azı şeyleri. Bil(cid:373)iyoru(cid:373) a(cid:272)a(cid:271)a dü(cid:374)yada dört dörtlük, ya(cid:374)i hiç(cid:271)ir hatası ol(cid:373)aya(cid:374), hiç(cid:271)ir piş(cid:373)a(cid:374)lığı ol(cid:373)aya(cid:374) i(cid:374)sa(cid:374)lar var (cid:373)ıdır? Varsa da (cid:271)e(cid:374) ta(cid:374)ış(cid:373)adı(cid:373). İ(cid:374)sa(cid:374)ı(cid:374) korkuları(cid:374)da(cid:374) ve ya(cid:374)lışları(cid:374)da(cid:374) kaç(cid:373)ası(cid:374)ı(cid:374), sakla(cid:374)(cid:373)ası(cid:374)ı(cid:374) se(cid:271)e(cid:271)i karşılaşa(cid:272)akları tepkide(cid:374) kork(cid:373)aları ola(cid:271)ilir. A(cid:373)a herkes, diğer i(cid:374)sa(cid:374)ları(cid:374) da hata yapa(cid:271)ile(cid:272)eği düşü(cid:374)(cid:272)esi(cid:374)i ka(cid:271)ulle(cid:374)se ve (cid:271)iraz daha hoşgörülü ol(cid:373)aya çalışsa (cid:271)e(cid:374)(cid:272)e ki(cid:373)se hataları(cid:374)ı açıklayıp çözü(cid:373) yolu (cid:271)ul(cid:373)akta(cid:374) çeki(cid:374)(cid:373)ez ve dü(cid:374)ya çok daha güzel (cid:271)ir yer ol(cid:373)az (cid:373)ı siz(cid:272)e de? “ade(cid:272)e (cid:271)iraz hayal edeli(cid:373). Ya(cid:374)lış (cid:271)ir şey yapıyoruz ve ilgili kişiye gidip ya(cid:374)lış yaptığı(cid:373)ız (cid:374)oktaları söylüyoruz he(cid:373)e(cid:374). A(cid:272)a(cid:271)a (cid:374)e yapıl(cid:373)alı da (cid:271)u duru(cid:373) düzeltil(cid:373)eli diye düşü(cid:374)üyoruz (cid:271)era(cid:271)er. Bu duru(cid:373)da hayatı(cid:373)ızda kırgı(cid:374)lıklara yer kalır (cid:373)ı a(cid:272)a(cid:271)a? Be(cid:374)(cid:272)e (cid:271)u yapı(cid:272)ı yaklaşı(cid:373) (cid:271)ütü(cid:374) kırgı(cid:374)lıkları sü(cid:374)geri(cid:374) suyu çektiği (cid:373)isali alır götürür. Bütü(cid:374) (cid:271)u çözü(cid:373) yolları(cid:374)ı düşü(cid:374)üp (cid:271)irileri(cid:374)e a(cid:374)lat(cid:373)ak e(cid:374) kolayı. Şi(cid:373)di geleli(cid:373) asıl (cid:373)eseleye… A(cid:272)a(cid:271)a gerçekte(cid:374) ço(cid:272)ukluğu(cid:373)uzda(cid:374) (cid:271)eri (cid:271)ize aşıla(cid:374)(cid:373)aya çalışa(cid:374) (cid:271)u (cid:373)üke(cid:373)(cid:373)eliyetçi ol(cid:373)a ça(cid:271)ası(cid:374)da(cid:374) sıyrılıp (cid:271)aşkaları(cid:374)da(cid:374) ziyade ö(cid:374)(cid:272)e ke(cid:374)di(cid:373)izi hataları(cid:373)ızla ka(cid:271)ul ede(cid:271)ile(cid:272)ek (cid:373)iyiz? “o(cid:374)uçta i(cid:374)sa(cid:374) ö(cid:374)(cid:272)e ke(cid:374)di ke(cid:374)di(cid:374)i(cid:374) farkı(cid:374)a varıp ke(cid:374)disi(cid:374)i hatalarıyla ka(cid:271)ul ede(cid:271)il(cid:373)eli ki diğer i(cid:374)sa(cid:374)ları da hoş göre(cid:271)ilsi(cid:374). “o(cid:374)ra da hayali(cid:374)i kurduğu(cid:373)uz gi(cid:271)i (cid:271)ir dü(cid:374)ya (cid:271)izi (cid:271)eklesi(cid:374). Hatalar İnsanoğlu olarak hatalarımızın üstüne yoktur, sanki bütün varlığımız bir hatadan ortaya çıkmış gibidir. Tanrının yaptığı bir hatadan doğmuşuzdur belki, belki de tanrı bu kadar çok hata yapma potansiyeli vermiştir bize ve hayatımız bu hataların aslında kötü birer şey olmadıklarını anlamakla geçer. Çocukken, bisiklet sürmeyi öğrenirken annelerimiz hep ne derdi; “Düşe kalka öğreneceksin.” Baktığımız zaman düşmek bir hatadır, bisiklet sürmek çerçevesinde, ama her düşüşümüzde bir daha düşmemizi zorlaştırmış oluruz. Canımızın daha çok yanmaması için bunu bilinç altımız otomatik olarak yapar. Tecrübeden öğrenilen derstir bu. Kavramı biraz daha genişletmek istiyorum;okul hayatımız boyunca hata yaparak öğreniriz bir şeyleri aslında. Bilgileri okuyarak hata yapma şansımızı düşürürüz fakat en iyi öğrenilmiş bilgi her zaman yanlış yaptığımız bir sorudan elde edilir. Üniversitede ise bir çok bölümde stüdyo dersleri vardır, mesela benim okuduğum grafik tasarım bölümü. Stüdyo dersinde bir şeyi nasıl yapıcağını anlatmak yoktur. Sen denersin ve denemendeki hataları öğretmenin sana göstererek öğretir. Geçen seneki eğitimimi lise eğitimimle karşılaştıramam bile çünkü aradaki fark çok büyüktür. Liseden aklımda kalan neredeyse hiçbir şey yoktur fakat bir yıl önce hata yaparak öğrendiğim o kurallar, dersler hepsi aklıma kazınmıştır ve ister istemez bu bilgileri kullanırım. Hatalarımız kişisel boyutta hayatın her alanında çok önemli yerler taşır. Peki bu kişisel hayatımızla mı kalmaktadır sadece? Tabii ki hayır, hatalar olmasa insanlık ileriye bile gidemezdi bana göre. Tarihe bakdığımız zaman birçok hata ile karşılaşırız bu hatalardan en büyükleri genelde yapılan savaşlardır. Savaşlar geri alınamayan hatalardandır. İş yerinde çok kötü bir şey yaptığınızı hayal edin ve bu yüzden işten atıldığınızı. Büyük bir hayal kırıklığı içinde olacaksınız belki lanet okuyacaksınız hayata ta ki aradan belli bir zaman geçene kadar. Bu zaman içerisinde geriye bakıp hatanızı anlamış olacaksınız ve bu size tecrübe olarak gelecek. Belki eski işinize bir daha geri dönemeyeceksiniz fakat girdiğiniz bir sonraki işte daha başarılı olacaksınız, hatalarımızdan ders alırız, ne kadar kötü olsalar bile. Savaşlara geri dönecek olursak savaşlar binlerce masum insanın birbirlerini öldürmesinden başka bir şey değildir ama savaşlar olmasa şu anki konumumuzda da olamazdık. Savaşlar sayesinde teknoloji gelişmiştir savaşlar sayesinde insan hakları yazılmıştır. İnsanlığın yıllar boyunca hatalarından topladığı bilgi yığınının üstünde yaşıyoruz aslında. Tabiki daha düzeltmemiz gereken çok şey var, insanlık “mükemmele” yakın bile değildir şuanki haliyle. Mükemmel olsak dünyamız “cennet” olurdu. Doğamız gereği hata yapmaya devam edeceğiz bazıları büyük bazıları küçük olacak, küçüklerden az, büyüklerden çok tecrübe kazanacağız ve ilerlemeye devam edeceğiz, büyük ihtimalle insanoğlunun yaptığı en iyi şey de budur: “ilerlemek.” Bir nefes alıp kişisel hayatlarımıza geri dönelim kaç kez kendinizi üzdünüz hata yaptıktan sonra? Birçok kez? Birkaç kez? Kendimize yalan söylemeyelim hepimiz yaptığımız bazı davranışlarımızdan dolayı kendimize kızmışızdır, “Keşke şöyle yapsaymışım.” demişizdir. Fark etmediğimiz şey ise aslında önemli olan hata yaptığımız an ya da onu değiştirmek değildir, önemli olan hatadan sonraki hareketlerimiz ve düşüncelerimizdir. Hatamızın bizi derinden etkilemesine ve mutsuzlaştırmasına izin verirsek hem tecrübemizin alımını geciktiririz hem de kafamızda negatif bir anı olarak kalır. Bunun yerine hatayı yaptıktan sonra onu tecrübeden ibaret görsek kötü mü etmiş oluruz? Bunu yaptığımız şekilde enerjimizi yaptığımız hatanın üstünde değilde bu hatayı nasıl bir daha yapmamanın üstünde harcamış olucağız. Negatif düşünceler üretmektense çözüm üretmeye çalışacağız. Hatalarınızı gülün dikeni olarak görün, hatalarınızı sevin onlar sizin dostunuz, hayat boyunca yanınızda dolaşan öğretmeninizdir. İbrahim Coşkun Akyüz / Hayal Kırıklıklarıma Teşekkür Ederim Ahmet Öznacar 21102998 Final Melek Yine okulda saatlerce çalıştığım sıradan bir gündü. Bazen çalışmaktan o kadar yıpranmış hissederdim ki, bir an önce okuldan çıkmak isterdim. Enstrüman çalmak fizikken yorucu olduğu gibi ruhsal olarak da yorucu olabiliyordu. İstanbul konservatuvarı iki katı, iki tane daracık koridoru ve yaklaşık yüz yıllık olan bir okuldur. Eskiden itfaiye binası olarak kullanılırmış ve bu yüzden okulun içinde kırmızı sirenler hala durmaktadır. İşte o daracık koridor, bana bazen fazla gelirdi ve daracık koridorda kocaman bir dünya vardı aslında. Bu dünya, birbiri ile anlaşamayan, eski sevgililerin, ailen gibi olan öğretmenlerin ve yeni âşıkların yaşadığı bir yerdi. Doğal olarak insanlar birbirlerinden kaçamıyorlardı, sonuçta küçücük bir koridordaydı hepsi. İşte bu duyguların ağırlaştığı zamanlarda fotoğraf makinamı alıp okuldan kaçıyordum. O dönemde yaşadığım zorluklardan uzaklaşabildiğim tek olanağımdı. Bu fotoğrafı çektiğim günü dün gibi net hatırlıyorum. Okuldan çıktım ve vapura bindikten sonra metrobüs ile uzun bir yol olan Zeytinburnu’na doğru yola koyuldum. Neden Zeytinburnu diye sorarsanız eğer, nedeni aslında çok basitti. İstanbul’da gitmediğim yerlerin listesini çıkarırdım, çünkü her yeni yer yeni bir enerji ve yeni maceraydı benim için. Diğer nedeni ise, küçüklüğümden beri, surlar hep ilgimi geçmiştir ve orada kilometrelerce uzanan tarihi bir sur bulunduğunu öğrenmiştim. Genel olarak bir yere gitmeden önce araştırma yapmayı hiç sevmem, çünkü kendim keşfedersem daha anlamlı olacağına inanırım. O gün metrobus’ten indikten sonra surları görünce çok etkilenmiştim ve tek dileğim bir an önce oraya gidip bu hislerimi ölümsüzleştirmekti. İşte bu anlarda ne geçmişi düşünüyordum, ne de sorunlarımı. Sadece fotoğrafa odaklanıyordum ve aslında bundan da öte olarak hayatın o değerli anını yaşamayı düşünüyordum. Surlara yaklaştığımda ilk olarak oranın biraz tehlikeli olabileceğini anladım, çünkü evsiz insanların sayısı biraz fazla gibiydi ve İstanbul, çoğu insanın bildiği gibi tehlikeli bir şehirdi. Surların kenarında yavaşça yürürken oralara pek bakılmadığını gördüm ve eşsiz bir tarihin yavaşça öldüğüne şahit oldum. Zeytinburnu’na dair en ilginç olaylardan biri de, surların altında çiftliklerin olmasıydı ve çiftliklerin önünde de çiftçilerin hasatlarını satmasıydı. Sanki çok farklı bir dünyadaydım, yani insanlar sanki oraya kendi dünyalarını kurmuş gibiydiler, şehirden uzak ve sanki geçmişte yaşıyorlarmışcasına. Biraz daha ilerledikten sonra, surların arka tarafında binaların olduğunu gördüm ve sanki eski çağlardaki kaleler gibiydi. Açıkçası, o taraflara gitmeye pek cesaret edemedim, çünkü sonuçta pahalı bir makinaylaydım ve yanımda hiçbir güvenlik aracı yoktu ama istediğim bir şey vardı, o da surların üstüne çıkmaktı. Şanslıydım ki, surların arasında bir kapı vardı ve o kapıdan girince surların üstüne çıkan bir merdiven gördüm. Hiç düşünmeden yavaşça yukarı çıkmaya başladım ve bir ajan gibi surun içine girdiğimde içeride evsiz bir adamın yattığını gördüm. Baya korkmuştum ama makinamı sessiz moda alıp, orayı çekmeden duramazdım. Surun üstü çok değişikti, sanki korku filmi gibiydi ve tam ortaya sarı bir yastık dikkatlice konulmuştu. Çok fazla durmadan oradan çıktım ve merdivenden inerken fark ettim ki, yükseklik korkum varmış ve oradan nasıl indiğimi size anlatamam. Konudan daha fazla uzaklaşmadan size bu fotoğrafı anlatmak isterim. Surların yanından yürürken, karşı tarafta büyük bir mezarlık olduğunu fark ettim ve hiç düşünmeden oraya doğru yola koyuldum, acaba oradan nasıl fotoğraflar çıkacaktı? İçeri girdiğimde çok farklı bir duygu hissettim. Burada ki insanlar daha önce yaşıyorlardı ve o an orada sadece sessizlik vardı. İnsan ancak bu anlarda yaşamın değerini anlayabiliyor, çünkü orada ki binlerce insan artık nefes almıyordu ama siz alıyordunuz. Yaşamak nasıl büyük bir şans diye düşünüyorsunuz. Mezarların arasında gezerken nedense hiç korkmuyordum, insanların isimlerine bakıyor ve yaşadığı tarihleri inceliyordum. Bu şekilde ilerlerken yaşlı bir amcanın uzaktan geldiğini gördüm ve o kadar esrarengiz duruyordu ki, sanki bir filmde gibiydim. Hiç düşünmeden biraz eğilerek anı ölümsüzleştirdim ve mezarlıktan çıktıktan sonra düşündüm ki acaba o bir melek olabilir miydi? Çünkü derler ki, melekler bazen insan formunda dünya da gezerlermiş. Acaba ben bir meleğe mi rastlamıştım? Acaba tekrar gidersem kendisini görebilecek miydim? Bu sorular eşliğinde oradan çıktım, çünkü bazen soruları cevaplamak, bazı anların değerini yitirmesine neden olabilir. Sorgulamadan saf bir şekilde o anı geçmişte bırakarak, evime doğru yola koyuldum. Başkalarının Hayatı Başka insanların hayatlarına sürekli burunlarını sokan insanlardan nefret ediyorum. Başkalarının hayatlarını yönetebileceklerini, tüm kararlarını vermelerinde rol oynayabileceklerini, hatta istedikleri şeyleri zorla yaptırabileceklerini düşünüyorlar. İşin kötü tarafı bu insanların genelde istediklerini yaptırmak için tatlı dilli bir şekilde yalan söylemeleridir. Öyle güzel yalan söylerler ki onlara inanmaktan başka elinizden başka bir şey gelmez, çünkü görünürde karşısındakinin iyiliğini istiyor gibidirler. Fakat böyle insanlar asla başkalarının iyiliğini düşünmezler. Tek amaçları, karşılarındaki insanları hayattaki amaçları uğruna kullanmaktır. İleride de, şayet bu uğurda başarılı olurlarsa, kullandıkları insanları ayaklarının altından kaldırmaları yapacakları ilk iş olacaktır belki de. Bunları bana düşündüren, Anlat Bakalım kitabındaki karakterlerden biri olan Hazie. Tüm hayatını, Hollywood’da bir oyuncu olan Kathie Kenton üzerine kurmuş, onun başarısını da kendisine mal etmiş birisinden bahsediyoruz. Hazie’nin işi Kathie’nin çamaşırlarını yıkamak, bulaşıklarını yıkamak, evini düzeltmek olsa da burnunu her işe sokmayı başaran birisi. Hayattaki belki de tek amacı Kathie’nin hayatını kendi istediği gibi yönetmek olan biri ve bunu da başarması; elinden gelen her