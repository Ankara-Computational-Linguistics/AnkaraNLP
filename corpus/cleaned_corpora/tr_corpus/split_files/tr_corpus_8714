yönetim merkezini Battle Creek, Michigan’a taşıdı ve 1863’te mezhebin resmi organizasyonunda kilit bir rol üstlendi. Daha sonra, bugün Andrews Üniversitesi olan Battle Creek Yüksekokulu’nun kuruluşuyla 1874 yılından itibaren başlayan Adventist eğitim yapısının gelişiminde önemli bir rol oynadı. James White’ın ilk olarak kurduğu gazete “The Present Truth” 1850’de “Advent Review” adlı başka bir süreli yayınla birleştirilerek “Second Advent Review and Sabbath Herald” adını aldı. Bu süreli yayın, doktrin ve örgütlenme konularında Sebtî Adventist hareketinin ana iletişim kaynağı oldu. Aynı zamanda James ve Ellen White’ın kendi görüşlerini benzer fikirlere sahip imanlılarla hızlı ve etkin bir biçimde paylaşabilecekleri bir mecra haline geldi. James White 1851 yılına kadar süreli yayının editörlüğünü yürüttü, bu tarihten sonra yerine geçmesi için davet ettiği Uriah Smith editör oldu. Review and Herald yayınevinin başkanı olarak kilise yayınlarının yönetiminde önemli bir rol oynadı. Ayrıca çeşitli zamanlarda Yedinci Gün Adventistleri Genel Konferansının başkanı olarak hizmet verdi. (1865–67; 1869–71; 1874–80) White 1865 yılında felç geçirdi. White sonuçta hizmetten ayrılarak kalan günlerini huzur içinde geçirmeye karar verdi. 1880 yılında Genel Konferans başkanı olarak yerine G. I. Butler geçti. 1881 yazında White ateşlendi ve Battle Creek Sanatoryumuna kaldırıldı. Dr. Kellogg’un çabalarına rağmen White 6 Ağustos 1881’de öldü. Nkhata Bay (İlçe) Nkhaba Bay ya da Nkhatabay, Afrika ülkesi Malavi'nin toplamda var olan 28 ilçesinden bir tanesidir. Nkhaba Bay, ülkenin üç bölgesinden biri olan Kuzey bölgesi içerisinde yer almakta olup, merkez şehri aynı ismi taşıyan Nkhaba Bay şehridir. İlçe batıda Mzimba ilçesi, güneyde Nkhotakota ilçesi ve kuzeyde Rumphi ilçesi ile komşu konumunda olup, doğu bölümünde ise Malavi Gölü bulunmaktadır. 2008 resmi devlet verilerine göre 213,779 nüfusun yaşadığı ilçede, 1998 resmi verilerine göre 164,761 kişi yaşamaktaydı. Sebt Günü Sebt, haftalık bir dinlenme günü ya da ibadet zamanıdır. İbrahimî dinlerde farklı şekillerde tutulur ve birkaç farklı uygulamada benzer durumları haber verir. Binyıllar içinde pek çok farklı bakış açıları ve tanımlar ortaya çıkmış olmasına rağmen, bunların çoğu aynı yazılı gelenekten kaynaklanmaktadır. Kavram, diğer bazı geleneklerin her birinde benzer bir haftalık uygulamayı tanımlamak için kullanılmıştır; yeni ay; Yahudilikte ve bazı Hristiyan geleneklerinde yılda yedi kez kutlanan bayramların her biri; pagan kültüründe yılda sekiz kez kutlanan bayramların her biri (çoğunlukla “sabbat”); seküler kültürde yıllık bir tatil ve dinî veya seküler kullanımda, orijinali yedi yılda bir olan, bir dinlenme yılı. Türkçeye Arapça'dan geçmiş olan “Sebt” kavramı İbranice’de “dinlenme günü” anlamına gelen Şabat (שַׁבָּת, Strong’s Dizin numarası 7676, šabbāt, günümüzde çoğunlukla Shabbat olarak yazılmaktadır) sözcüğünden gelmektedir; kökeni “uğraşı bırakmak” (çoğunlukla “dinlenme” veya “durma”) olarak tanımlanan şavat (שָׁבַת, Strong’s numarası 7673, šāvat, çoğunlukla shavat) fiilidir. Kitabı Mukaddes’te Sebt (şavat fiili şeklinde) ilk olarak Tekvin kitapçığındaki yaratılış öyküsünde geçmektedir, burada yedinci günün Allah tarafından dinlenme günü olarak belirlendiği ve kutsal kılındığı anlatılmaktadır (Tekvin 2:2–3). Sebt gününün hatırlanması ve tutulması On Emir’den birisidir (orijinal Yahudi, Doğu Ortodoks ve pek çok Protestan geleneklerinde dördüncü, Roma Katolik ve Lüteryen geleneklerinde üçüncü). Kitabı Mukaddes Sebti’ni tutan pek çok kişi bunun İsrail halkı için sürekli bir antlaşma (Çıkış 31:13–17), mühtediler için de geçerli bir kural ve şu iki olaya ilişkin bir işaret olarak kabul ederler: Allah’ın Yaratılış’ı altı günde tamamladıktan sonra dinlendiği gün (Çıkış 20:8–11) ve Allah’ın Mısırlıların yedi günlük çalışma haftasından kurtarışı (Tesniye 5:12–15). Daha sonra İşaya peygamber bu kavramı yozlaşmış dinlenme günü uygulamalarını da içerecek şekilde genişletiyor (İşaya 1:13). Başlangıçta Sebt’i bozanlar toplumdan atılacak ya da potansiyel olarak öldürülecek kişilerdi (Çıkış 31:15). İbrani Kutsal Yazılarına göre Sebt’in tutulması evrensel olarak yedi günlük haftada altıncı gün akşamından yedinci gün akşamına kadardı (Nehemya 13:19, bkz. Levililer 23:32). Septuaginta dönemindeki Yahudi kaynaklarında, kapsamlama (parçanın adını bütün için kullanma) yoluyla, “Sebt” (Grekçe Sabbaton, Strong’s 4521) kavramı da yedi günlük tam bir hafta, yani peş peşe iki haftalık Sebt günü arasındaki zaman dilimi anlamına gelmeye başladı. İsa’nın Ferisi ve vergi görevlisi benzetmesinde (Luka 18:9–14) Ferisi “haftada iki kez” (Grekçe: dis tou sabbatou, lafzen “Sebt’ten iki kez”) oruç tutuyor olarak tasvir edilmektedir. “Yüksek Sebtler” Yahudiler ve bazı Hristiyanlarca tutulmaktadır. Çıkış ve Tesniye kitaplarında İbranicede mikra (“çağrılan topluluk”) ve İngilizcede “High Sabbath” (Yüksek Sebt) adı verilen ve Sebt’e ek tanıklıklar sağlayan yıllık yedi Kitabı Mukaddes bayramı açıklanmıştır; bunlar her zaman haftalık Sebt gününe denk düşmez. Üçü ilkbaharda gerçekleştirilir: Pesah’ın (Fısıh–Hamursuz Bayramı) birinci ve yedinci günleri ve Şavuot (Pentekost). Dördü sonbaharda, yedinci ayda gerçekleştirilir ve Şabbaton olarak da adlandırılır: Roş Haşana (Borazanlar Bayramı–Anma Günü); Yom Kippur, “Sebtlerin Sebti” (Kefaret Günü) ve Sukot (Çardak) bayramının birinci ve sekizinci günleri. “Yüksek Sebtler” ifadesi ayrıca çoğunlukla “Yüksek Bayramlar”, yani Roş Haşana ve Yom Kippur bayramlarıyla eş anlamlı olarak da kullanılır. Sebt Yılı, veya Şmita (İbranice: , Strong’s 8059, shemittah olarak, lafzen “serbest bırakma”), Tora’da İsrail Ülkesi için emredilen yedi yıllık tarım döngüsünün yedinci (שביעי, Strong's 7637, shebiy'iy) yılıdır, Kitabı Mukaddes geleneğinde uygulanışı nispeten seyrek olmakla birlikte, modern Yahudilikte halen uygulanmaktadır. Şmita sürecince toprak nadasa bırakılır ve tüm tarım faaliyetleri –sürme, dikme, budama ve ekin biçme dâhil olmak üzere– Tora ve Yahudi yasası tarafından yasaklanmıştır. Geleneğe göre diğer tarım yöntemleri (sulama, gübreleme, otları ayıklama, püskürtme, keserek düzeltme ve çim biçme gibi) ağaçların ve bitkilerin büyümesini iyileştirmek amacıyla değil, yalnızca önlem olarak uygulanabilir; ayrıca bu yıl boyunca kendiliğinden yetişen her tür meyve hefker (sahipsiz) sayılarak arazi sahibine değil, fakirlere, yabancılara ve kır hayvanlarına bırakılır; bu meyveler herkes tarafından toplanabilir. Ayrıca Şmita ürünlerinin satışına, tüketimine ve imha edilmesine ilişkin bir dizi yasa da uygulanmaktadır. Yıl sonunda yabancıların borçları hariç tüm borçlar silinmelidir (Tesniye 15:1–11); benzer bir şekilde altı yıl çalışan bir kölenin yedinci yıl serbest bırakılması da Tora’da emredilir. Levililer 25. bölümde Şmita’yı yerine getirenlere bereketli hasatlar vadedilir ve bu uygulama dinsel imanın denemesi olarak tanımlanır. Şmita kavramı Tesniye Kitabı’nda beş kez “serbest bırakma” olarak tercüme edilmiştir (“bırakma, bağışlama” anlamına gelen שמט, şamat kökünden, 8058). Yahudi Şabatı (Şabbat, Şabbes, Şobos, vs.) Cuma günbatımından Cumartesi gecesi gökte üç yıldız belirene dek tutulan haftalık bir dinlenme günüdür; Mesihçi Yahudilikte olduğu gibi Hristiyanların bazı azınlık grupları tarafından da yerine getirilmektedir. Şabat’ta yapılması yasak olan otuz dokuz faaliyet Şabat Kitapçığında (Talmud) sıralanmıştır. Geleneksel olarak Şabat, Halaka’ya göre hesaplanan ve coğrafi olarak ve her hafta değişen zamanlarda, günbatımından hemen önce mumlar yakılarak karşılanır. Yahuda ha-Levi (12. yüzyıl) Şabat’ın hesaplanması için başlangıç halinde olan Yahudilere ait bir tarih değiştirme çizgisi önerdi, daha sonra bu tarih değiştirme çizgisinin Çin ile Japonya arasına düştüğü hesaplandı (başka çizgiler de mevcuttur ve yolcuların hem kişisel hem de yerel Şabat’ı dikkate almaları umulur); Pinças Eliya Horovitz (18. yüzyıl) ise kutup bölgelerinde Şabat’ın 24 saatlik günlere göre tutulması gerektiğini belirtti, ancak bir tarih değiştirme çizgisi belirlemedi. Şabat Yahudi halklarının yaygın bir şekilde tanınan karakteristik özeliğidir. Yahudi veya Yahudileşen Hristiyanlar olarak sınıflandırılan Subbotnikler (kelime anlamıyla: Sebtîler/Sebt’i tutanlar) Şabat’ı katı bir şekilde tutmalarıyla bilinen bir Rus mezhebidir; Sabetaycılar “Şabbetay” adını taşıyan en tanınmış kişi olan Sabetay Sevi’nin izleyicileridir. (Macaristan doğumlu Reformist haham Ignaz Einhorn kendi cemaatinin Şabat ibadetini kültürel olarak Pazar günlerine kaydıracak kadar ileri gitmiştir.) Bir yıl içindeki haftalık Şabatlar’dan bazıları Özel Sebtler olarak belirlenmiştir, örneğin Pesah’tan önceki Şabat haGadol (kelime anlamıyla “Yüksek Sebt”, ancak diğer Yüksek Sebtler’le karıştırılmamalıdır); ve Yom Kippur’dan önceki Şabat Teşuvah (“Tövbe Sebti”). Bu konuda ayrıntılı bilgi için Şabaton konusuna bakınız. Modern İsrail’de konuşma dilinde Şabaton veya Şaboson kavramı Şabat’ta veya odak noktası Şabat’ta olmak üzere tüm hafta sonu boyunca düzenlenen bir eğitim faaliyeti veya programı ve çoğunlukla kutlama anlamına gelir. Bu faaliyetler gençlik grupları, bekâr grupları, havralar, okullar, sosyal gruplar, yardım grupları veya aile toplantıları tarafından düzenlenir, çok nesilli ve geniş kapsamlı veya sınırlı gruplara özgü olabilir ve bir grubun çoğunlukla toplandığı yerde veya alan dışında düzenlenebilir. Yanlıca “dinlenme” yerine “Şabaton” kavramını kullanılması faaliyet veya programda Şabat’ın öneminin tanındığına işaret eder. Hristiyanlıkta hem yedinci gün Sebti’ni tutanlar hem de birinci günü Sebt olarak tutanlar kendilerini “Sebtî” kabul ederler ve Sebt’i “Rabb’in Günü” (Grekçe κυριακός) olarak görürler, her bir taraf kendi duruşlarının Kitabı Mukaddes’in öğretisi olduğuna inanır; benzer durum Sebt’e ilişkin sağlam ilkeleri izleyen kişiler için de geçerlidir. Örneğin, “Küriakos” (Vahiy 1:10) ifadesi ya (birinci gün) Yuhanna’nın ruhta alındığı hafta günü ya da (yedinci gün) götürüldüğü yedinci binyıl Sebti olarak anlaşılmaktadır. Benzer şekilde, Pazar gününü ifade eden “Sunday (kelime anlamı: güneş günü)” sözcüğü de, farklı gruplar tarafından ya o gün yapılan pagan güneş ibadetini (Hezekiel 8:16–18) hatırlattığı için doğru bulunmamakta, ya da Mesih için kullanılan “doğruluk güneşi” (Malaki 4:2) tanımlamasının bir işareti olarak onaylanmaktadır. Pek çok Hristiyan toplu ibadetin Sebt’le sınırlı olmadığını (Elçilerin İşleri 2:45) ve tüm insanların kastedildiği şekilde “Sebt günü[nün] insan için oldu[ğunu]” (Markos 2:27,KM) kabul etmektedir. Püritenlerin zamanından beri İngilizce konuşan Protestanların çoğu, pek çok Roma Katoliği ve bazı Ortodoks mezheplerinin mensupları gibi, “Rabb’in Günü”nü (yani Pazar) “Sebt”le özdeşleştirmektedir; bu gün Mesih’in dirilişi anısına tutulmakta ve çoğunlukla Efkaristiya’yla birlikte kutlanmaktadır. Pek çokları için bu dinlenme ve Diriliş Günü’nün anısına toplu ibadet günüdür. Yedi günlük haftanın hem birinci, hem de “sekizinci günü” kabul edilmektedir (gerçi Pazar ISO 8601 standardına göre haftanın “yedinci” günü olarak belirlenmiştir). Birinci günün tutulmasının “dünyevî” faaliyetlerden titiz bir şekilde kaçınılarak, Yahudi Şabatı’nın tüm kurallarına uymayı gerektirdiğini nispeten az sayıda Hristiyan (İskoçya Kilisesi’nde olduğu gibi) kabul etmektedir. İlgili Son Zaman Azizler hareketi (Mormonizm) genel olarak birinci gün Hristiyan Sebtî geleneklerinden daha güçlü olanı izleyerek, alışverişten, boş zaman geçirme faaliyetlerinden ve çalışmaktan kesinlikle gerekli olduğu durumlar haricinde kaçınılır. Tonga’da tüm ticaret ve eğlence faaliyetleri Cumartesi gece yarısından Pazar gece yarısına dek durdurulur, ülke anayasasında bu Sebt sonsuza dek kutsal olarak ilan edilmiştir. Rabb’in Günü kimi zaman Sebt’in Cumartesi’ye karşılık geldiğine ancak geçerliliğinin kalktığına inananlar tarafından tutulmaktadır. Doğu Ortodoksluğunda, Etiyopya Ortodoks Tevahedo Kilisesi birkaç yüzyıl boyunca, diğer Ortodoks geleneklerinde olduğu gibi, hem Pazar Diriliş Günü’nü, hem de Cumartesi Sebti’ni farklı şekillerde tutmuştur. Püriten Sebtîliği veya Reform Sebtîliği, Hristiyanlık içinde Sebt’in genel olarak dinlence faaliyetlerinden kaçınılması özelliği öne çıkarak katı şekilde tutulmasıdır. Westminster İnanç Açıklaması’nda ifade edilen “Püriten Sebti” çoğunlukla “Kıta Avrupası Sebti” ile kıyaslanmaktadır; bunlardan ikincisi Heidelberg İlmihali gibi Kıta Avrupası Reform inanç açıklamalarını izler, burada Rabb’in Günü’nde istirahat ve ibadet edilmesi vurgulanmakta, ancak dinlence faaliyetleri yasaklanmamaktadır. Bazı Hristiyan mezhepleri Sebt’i Yahudiliktekine benzer bir şekilde tutmak için Kitabı Mukaddes’in desteğini aldıkları düşüncesindedir, ancak Sebt günü Cumartesi akşam karanlığı çöktüğünde değil, Cumartesi günbatımında sona erer. Erken dönem kilise tarihçileri Sozomen ve Sokrates, yedinci günün Roma ve İskenderiye’deki Hristiyanlar haricinde Hristiyan ibadet günü olduğunu belirtirler. Orta Çağ boyunca pek çok Sebtî Yahudi¬–Hristiyan topluluklara tanık olunmuştur; Szekler Sebtîleri 1588 yılında Transilvanya Üniteryen Kilisesi’nden ayrılarak kurulmuş ve topluluk 1870’lerde Yahudiliğe ihtida edinceye dek varlığını sürdürmüştür. Yedinci Gün Baptistleri 17. yüzyıl ortalarından beri Sebt’i Cumartesi günü (gerek günbatımından, gerek gece yarısından itibaren olmak üzere) kutlamışlar ve Amerika’da (sayıları şimdi daha fazla olan) Yedinci Gün Adventistlerini etkileyerek 19. yüzyıl ortalarında bu uygulamaya başlamalarını sağlamışlardır. Belirtilen topluluklar ve diğerleri, İsa’nın örnekliğine göre, yedinci gün Sebti’ni tutmanın On Emir’de yer alan diğer emirlerin her birine denk ahlakî bir sorumluluk olduğuna inanırlar. Ayrıca Kutsal Yazılar’da Allah’ın yedinci günü “Sebt günlerim” (Çıkış 31:13–KM) ve “RABBE mukaddes Sebt günü” (Çıkış 16:23–KM) olarak nitelendirmesine ve İsa’nın kendisini “Sebt gününün Rabbi” (Matta 12:8–KM) olarak adlandırmasına dayanarak, “Rabb’in Günü” ifadesini yedinci gün anlamında kullanırlar. Yuvarlak olan yeryüzünde Sebt’in dünya çapında tanımlanması sorununu bazı yedinci gün Sebtîleri Uluslararası Tarih Değiştirme Çizgisi’nden faydalanarak (yani yerel dinlenme günü düzenlemesine izin vererek, Ester 9:16–19) çözmüşlerdir, başkaları ise (Alaskalı bazı Sebtîler gibi) Sebt’i Yeruşalim zamanına göre tutmaktadır (yani Daniel 7:25 ayeti uyarınca insan eseri dünyevî gelenekleri reddetmektedirler). Afrika’nın güney kısmında yaşayan Lemba halkının büyük kısmı, diğer bazı Afrika kabileleri gibi Hristiyandır ve Kitabı Mukaddes zamanının İsraillilerinden geldiklerini iddia ederek, Sebt gibi haftada bir günü kutsal tutmakta ve Yahudiliğe ilişkin olarak görülen pek çok inanç ve uygulamayı sürdürmektedirler. Her 29 veya 30 günde bir görülen yeni ay, Yahudilikte ve diğer bazı inançlarda ayrıca kutsanmış olan özel bir gündür. Yaygın olarak Sebt kabul edilmez, ancak bazı mesihî ve Pentekostçu kiliseler, örneğin Peru yerlileri olan Yeni İsrailliler ve Yaratılış Yedinci Gün Adventist Kilisesi yeni ay gününü akşamdan akşama Sebt veya dinlenme günü olarak tutarlar. Yeni ay ibadetleri tüm gün boyunca sürebilir. Yemin Günü veya Dingane Günü (Afrikaanca Geloftedag veya Dingaansdag, 16 Aralık) Güney Afrika’da Boerlerin Zululara karşı kazandığı ünlü bir zaferin kutlandığı dinî bayramın adıydı. Yıllık bir Sebt (kutsal bir şükran günü) olarak 1838 yılından beri kutlanan günün adı 1994 yılında Uzlaşma Günü olarak değiştirilmiştir. Yıldönümü ve bunun anılması Afrikaner ve Güney Afrika milliyetçiliğinin çeşitli kollarıyla yakından bağlantılıdır. Üçüncü yüzyıl başlarında yaşayan Romalı Hippolitus’tan beri, Hristiyanlar çoğunlukla Yaratılış’tan altı bin yıl sonra başlaması beklenen bin yıl sürecek bir Sebt’in Vahiy kitabı’nda tanımlanan binyıl ile aynı olduğunu düşünmüşlerdir. Bu görüş 19. ve 20. yüzyılda dispensasyonal premilenyalistler arasında da yaygındı. Genel anlamda Sebt’in lafzî veya ruhsal olarak her şekilde tutulması anlamına gelen “Sebtçilik” veya “Sebtîlik” (Grekçe Sabbatismos) kavramı da İbraniler 4:9 ayetinde bu tanıma özel bir atıfta bulunulacak şekilde ele alınmıştır. Diğer bir azınlık görüşüne göre, bazı modern Hristiyanlar Sebt ilkelerini tasdik eder, ancak gün tutmayı Cumartesi veya Pazar’la sınırlamayarak, Sebt’in ruhunu yerine getirmek için haftanın herhangi bir gününde dinlenilmesini, veya Sebt’in Mesih’te rahat bulmanın mecazî bir ifadesi olduğunu savunurlar. Bu kişiler Sebt’i harfi harfine değil ruhsal olarak yerine getirilmesi gereken bir ilke olarak görür, İsa’da sunulan istirahatin Yeni Ahit’te “Sebt”in kelime kökünü içeren tek öğüt olduğunu (Matta 11:28) ve kimi zaman da bir günün yerine getirebileceğinden daha kalıcı bir istirahat olduğunu (İbraniler 4:9) savunurlar. Babilliler yeni aydan itibaren 7., 14., 21. ve 28. günleri “kutsal günler” olarak kutluyorlardı, bunlar aynı zamanda “kötü günler” olarak da adlandırılıyordu (yasaklanan faaliyetler için “uygunsuz” anlamında). Bu günlerde devlet memurları çeşitli faaliyetlerden men edilerek sıradan insanların “dilek tutmaları” yasaklanırdı ve en azından 28. gün “dinlenme günü” olarak biliniyordu. Her bir günde başka bir tanrı ve tanrıçaya adaklar sunulurdu. MÖ 6. yüzyıldan kalma tabletlerde Büyük Koreş ve Kambises’in saltanat dönemleri bu tarihlerin kimi zaman gerçeğe uygun olduğunu göstermektedir. 29 veya 30 günlük kamerî ay temel olarak yedi günlük üç hafta ve yedi gün döngüsünü bozan dokuz veya on günlük son haftadan meydana geliyordu. Babilliler ayrıca 19. günü de özel bir “kötü gün”, “öfke günü” olarak kutluyorlardı, zira bu kabaca (bir önceki) ayın 49. günü olarak bir “haftalar haftası”nı tamamlıyordu, bu güne ait kurbanlar ve yasaklar da vardı. Friedrich Delitzsch’in İbrani Şabat’ı ile Babil ay döngüsünü bağdaştıran köken teorisindeki sorunlar arasında kesintiye uğramayan hafta ile ay haftası arasındaki farklılıkların uzlaştırılması ile ay haftasına herhangi bir dilde Şabat adını veren metinlerin olmayışı yer alır. Kırık bir tabletin rekonstrüksiyonu nadiren karşılaşılan Babil–Akatça Sapattum veya Sabattum sözcüğünü dolunay olarak tanımlamaktadır: bu sözcük İbranice Şabat sözcüğüyle aynı kökten gelen veya kaynaşmış bir sözcüktür, ancak haftalık değil aylık bir kavram ifade eder. Sümerce sa–bat (“ara–dinlenme”) sözcüğünün başka bir şekli olarak kabul edilmektedir, Akatça’da buna um nuh libbi (“ara–istirahat günü”) olarak rastlanır. Bu sonuç hasar görmüş olan Enûma Eliš yaratılış mitinin içeriksel restorasyonu ile çıkarılmıştır, burada şöyle yazmaktadır: “[Sa]pattu günü, o zaman göreceksin, ara[ay]lık.” Zerdüştî takvimi yedinci günü ve ayın diğer günlerini Ahura Mazda’yla ilişkilendirmede Babil takvimini takip eder. Amor kökenli olduğu sanılan pentekontad [hamşatum] takvimi, Babillilerce Şappatum olarak bilinen bir dönem içerir. Yıl elli günden meydana gelen yedi döneme bölünür, bunların her biri yedi haftalık Sebt günü içeren yedişer günlük yedi haftadan ve atzeret adıyla anılan fazladan bir ellinci günden meydana gelir, buna ek olarak Şappatum olarak bilinen yılda on beş veya on altı günlük bir dönem ilave edilir, bu her yılın sonundaki hasat zamanıdır. 1940’larda Hildegaard ve Julius Levy tarafından keşfedilen ve yeniden oluşturulan takvimin kullanımı Batı Mezopotamya ve çevre bölgelerde M.Ö. 3. binyıla veya daha eskiye dayanmaktadır; Kenanlı kabileler tarafından kullanılmıştır, Kral Süleyman’ın zamanından önce İsrailliler tarafından da kullanıldığı düşünülmekte ve Kumran’da bulunan Essenilerin liturjik takvimiyle ilişkilendirilmektedir. Modern çağda dahi kullanılan bu takvimin çeşitli biçimleri Nesturîlikte ve Filistinli fellahlar arasında da bulunmuştur. Julius Morgenstern Jübilelerin takviminin kökeninin pentekontad takvimin bir şekilde değiştirilmiş hali olarak kadim çağa dayandığını düşünüyordu. İngilizcedeki halk geleneklerinden biri “Sabbath (Sebt)” sözcüğünün gece yarısından gece yarısına “Cumartesi (Saturday)” ile eşanlamlı olmasıdır (bu günün adı en az on dilde Satürn’ün günü anlamına gelen bir sözcükle ifade edilmektedir); bu, ikisinin denk gelmediği diğer dinsel bağlamlarda “Sebt” sözcüğünün kullanımının basitleştirilmiş bir halidir. (Ayırıcı olarak günbatımı yerine gece yarısının kullanılması Roma İmparatorluğu’na kadar uzanmaktadır; bakınız Yuhanna 19:14 ve Matta 27:1, 2.) Otuzun üzerinde dilde yedi günlük hafta içinde bu günün yaygın adı “Sebt” ile aynı kökten gelmektedir. Orijinali “Sabbadini” olan ve sık sık “Sabatini” şeklinde de yazılan “Sabbatini” İtalyancada yaygın bir isim biçimidir (Grekçe biçimi “Sabbatos”dur), büyük atası Cumartesi (İtalyancada sabato) günü doğmuş olan bir aileyi ifade eder; “Domenico” da Pazar günü doğanları gösterir. Vampir avcılığı efsanesinde Cumartesi günü doğan insanlar özel olarak Grekçe sabbatianoí, Bulgarca sâbotniçavi olarak adlandırılır (İngilizceye “Sabbatarians (Sebtîler)” olarak çevrilir). Ayrıca Balkanlarda Cumartesi doğan bir kişinin başkalarına görünmez olan bir vampiri görebildiğine inanılırdı. Kuran yedi aşamalı Yaratılış dönemini (32:4, 50:38) ve Kitabı Mukaddes Sebti’nin yedinci gün olduğunu onaylar (yevm es-Sebt: 2:65, 4:47, 154, 7:163, 16:124), ancak Allah’ın Yaratılış’ın ardından arşa kurulması (tahta oturması), Elohim’in işini tamamlaması ve dinlenmesinden farklı olarak ele alınır, bu nedenle Müslümanlar Sebt istirahati yerine cuma (Arapça جمعة) namazını uygularlar. “Cuma namazı” her Cuma (Toplanma Günü) öğle vaktinden hemen sonra, günlük zuhr (öğle) namazının yerine kılınır; Adem’in oğullarının sevgiyle bir araya gelmesi şeklinde, Adem’in altıncı gün yaratılışı anılır. Kuran şöyle der: “Cuma günü namaz için çağrıldığınız zaman, Allah’ı anmaya koşun, alışverişi bırakın. Eğer bilirseniz, bu sizin için daha hayırlıdır” (62: 9). Bir sonraki ayet (“Namaz kılındıktan sonra yeryüzüne dağılın...”) pek çok Müslümanın Cuma’yı dinlenme günü olarak düşünmeyip, Endonezya’da olduğu gibi yedinci gün Sebti’nin değişmediğini kabul etmeye yöneltmiştir; ancak pek çok Arap ülkesinde, örneğin Birleşik Arap Emirlikleri’nde Cuma günü tatil veya hafta sonu olarak görülmekte; Pakistan gibi diğer bazı İslam ülkelerinde ise yarım gün istirahat zamanı (Cuma namazından sonra) olarak değerlendirilmektedir. Cuma namazına katılmak bölgede yasal olarak ikamet eden tüm hür yetişkin erkekler için kesin zorunluluktur. Chitipa (İlçe) Chitipa, Afrika ülkesi Malavi'nin toplamda var olan 28 ilçesinden bir tanesidir. Chitipa, ülkenin üç bölgesinden biri olan Kuzey bölgesi içerisinde yer almakta olup, ülkenin en kuzey bölümünde yer alan ilçesini oluşturmaktadır. İlçenin merkez şehri, ilçenin geneliyle aynı adı taşıyan Chitipa şehridir. İlçe doğuda Karonga ilçesi, güneyde Rumphi ilçesi, kuzeyde Tanzanya, batıda ise Zambiya ile komşu konumundadır. 2008 resmi devlet verilerine göre 179,072 nüfusun yaşadığı ilçede, 1998 resmi verilerine göre 126,799 kişi yaşamaktaydı. İlçe, nüfus yoğunluğu bakımından Malavi genelinde en düşük yoğunluğu sahip olan ilçelerden bir tanesi durumundadır. Karonga (İlçe) Karonga, Afrika ülkesi Malavi'nin toplamda var olan 28 ilçesinden bir tanesidir. Karonga, ülkenin üç bölgesinden biri olan Kuzey bölgesi içerisinde yer almakta olup, ülkenin kuzey bölümünde yer almaktadır. İlçenin merkez şehri, ilçenin geneliyle aynı adı taşıyan Karonga şehridir. İlçe doğuda Malavi Gölü, güneyde Rumphi ilçesi, kuzeyde Tanzanya, batıda ise Chitipa ilçesi ile komşu konumundadır. 2008 resmi devlet verilerine göre 272,789 nüfusun yaşadığı ilçede, 1998 resmi verilerine göre 194,572 kişi yaşamaktaydı. Rumphi (İlçe) Rumphi, Afrika ülkesi Malavi'nin toplamda var olan 28 ilçesinden bir tanesidir. Rumphi, ülkenin üç bölgesinden biri olan Kuzey bölgesi içerisinde yer almakta olup, ülkenin en kuzey bölümünde yer alan ilçesini oluşturmaktadır. İlçenin merkez şehri, ilçenin geneliyle aynı adı taşıyan Rumphi şehridir. İlçe kuzeyde Karonga ilçesi ve Chitipa ilçesi, güneyde Mzimba ilçesi ve Nkhata Bay ilçesi, doğuda Malavi Gölü, batıda ise Zambiya ile komşu konumundadır. 2008 resmi devlet verilerine göre 169,112 nüfusun yaşadığı ilçede, 1998 resmi verilerine göre 128,360 kişi yaşamaktaydı. Mzimba (İlçe) Mzimba, Afrika ülkesi Malavi'nin toplamda var olan 28 ilçesinden bir tanesidir. Mzimba, ülkenin üç bölgesinden biri olan Kuzey bölgesi içerisinde yer almakta olup, ülkenin kuzey bölümünde yer alan en kalabalık ilçesini oluşturmaktadır. İlçenin merkez şehri, ilçenin geneliyle aynı adı taşıyan Mzimba şehridir. İlçe doğuda Nkhata Bay ilçesi, kuzeyde Rumphi ilçesi, güneyde Nkhotakota ilçesi ve Kasungu ilçesi, batıda ise Zambiya ile komşu konumundadır. 2008 resmi devlet verilerine göre 724,873 nüfusun yaşadığı ilçede, 1998 resmi verilerine göre 524,014 kişi yaşamaktaydı. NTSF:SD:SUV:: NTSF:SD:SUV::, ya da uzun adıyla National Terrorism Strike Force: San Diego: Sport Utility Vehicle, Amerika yapımı bir dizi. Dizi 2013 yılında hikâyenin sonuca bağlanmasıyla üçüncü sezonunu yayınlandı. 2014 yılındaki bir röportajda, Scheer dizinin belirsiz bir ara verdiğini ve büyük bir olasılıkla devamının gelmeyeceğini belirtti. Lilongwe (İlçe) Lilongwe, Afrika ülkesi Malavi'nin toplamda var olan 28 ilçesinden bir tanesidir. Lilongwe, ülkenin üç bölgesinden biri olan Merkez bölgesi içerisinde yer almakta olup, ülkenin nüfus açısından en yoğun ilçesini oluşturmaktadır. İlçenin merkez şehri, ilçenin geneliyle aynı adı taşıyan ve aynı zamanda Malavi'nin başkenti konumunda da olan Lilongwe şehridir. İlçe batıda Mchinji ilçesi ve Mozambik, kuzeyde Dowa ilçesi ve Kasungu, doğuda Dedza ilçesi ve Salima ilçesi, güneyde ise yine Mozambik ile komşu konumundadır. 2008 resmi devlet verilerine göre toplamda 1,897,167 nüfusun yaşadığı ilçede, Lilongwe City olarak adlandırılan Lilongwe'nin şehir merkezinde 669,021 kişi yaşamaktadır. Toplam ilçe yüz ölçümünden 456 km²'sini kaplayan şehir merkezinde 1998 resmi verilerine göre 440,471 kişi, tüm Lilongwe ilçesinde ise 1,786,831 kişi yaşamaktaydı. Nkhotakota (İlçe) Nkhotakota, Afrika ülkesi Malavi'nin toplamda var olan 28 ilçesinden bir tanesidir. Nkhotakota, ülkenin üç bölgesinden biri olan Merkez bölgesi içerisinde yer almakta olup, ülkenin Malavi Gölü'ne kıyısı olan ilçelerinden bir tanesini oluşturmaktadır. İlçenin merkez şehri, ilçenin geneliyle aynı adı taşıyan Nkhotakota şehridir. İlçe doğusunda Malavi Gölü bulunurken, kuzeyde Mzimba ilçesi ve Nkhata Bay, batıda Kasunga ilçesi ve Ntchisi ilçesi, güneyde ise Salima ilçesi ile komşu konumundadır. 2008 resmi devlet verilerine göre 301,868 nüfusun yaşadığı ilçede, 1998 resmi verilerine göre 229,460 kişi yaşamaktaydı. İlçe içerisinde ayrıca aynı adı taşıyan yaban hayatı koruma parkı bulunmaktadır. Tony Buzan Anthony Peter Buzan (d. 2 Haziran 1942 –ö. 13 Nisan 2019), İngiliz yazar, klinik psikolog ve yayımcı. Daha Zihin Haritaları ve zihinsel okuryazarlık teknikleri üzerine yaptığı çalışmalarıyla bilinir. Kendisinin kaleme aldığı ve ortak yazdığı toplamda 80'den fazla kitabı kaleme aldı. Ayrıca çalışmalarıyla iki klasmanda yer alan Nobel Ödülü'nden Nobel Barış Ödülü ve Nobel Ekonomik Bilimler Saygı Ödülü'ne aday gösterildi. İngiliz yazar, klinik psikolog ve yayımcı Tony Buzan 2 Haziran 1942'de Palmers Green, Middlesex, İngiltere'de doğdu. Nisan 2019'da Oxfordshire'daki evinde kalp krizi geçirdi bir süre sonra 13 Nisan 2019'da buna bağlı olarak 76 yaşında yaşama veda etti. Nsanje (İlçe) Nsanje, Afrika ülkesi Malavi'nin toplamda var olan 28 ilçesinden bir tanesidir. Nsanje, ülkenin üç bölgesinden biri olan Güney bölgesi içerisinde yer almakta olup, ülkenin en güney bölümünde yer alan ilçesini oluşturmaktadır. İlçenin merkez şehri, ilçenin geneliyle aynı adı taşıyan Nsanje şehridir. İlçe doğuda Chikwawa ilçesi ve Thyolo ilçesi ile komşu konumundayken, batıda, güneyde ve doğuda Mozambik devleti ile çevrilidir. 2008 resmi devlet verilerine göre 238,089 nüfusun yaşadığı ilçede, 1998 resmi verilerine göre 194,924 kişi yaşamaktaydı. Mangochi (ilçe) Mangochi, Afrika ülkesi Malavi'nin toplamda var olan 28 ilçesinden bir tanesidir. Mangochi, ülkenin üç bölgesinden biri olan Güney bölgesi içerisinde yer almakta olup, ülkenin bu bölgesinde yer alan en büyük ilçesini oluşturmaktadır. İlçenin merkez şehri, ilçenin geneliyle aynı adı taşıyan Mangochi şehridir. İlçenin kuzeyinde Malavi Gölü yer alırken, batıda Dedza ilçesi ve Ntcheu ilçesi, güneyde Machinga ilçesi ve Balaka ilçesi, doğuda ise Mozambik ile komşu konumundadır. 2008 resmî devlet verilerine göre 803,602 nüfusun yaşadığı ilçede, 1998 resmî verilerine göre 610,239 kişi yaşamaktaydı. Seth Rollins Colby Lopez (d. 28 Mayıs 1986) Amerikalı profesyonel güreşçi. Şu an WWE'de Seth Rollins ring adıyla güreşmektedir. Lopez, 2010'da WWE ile sözleşme imzaladı. Daha sonraları WWE'nin güreşçi geliştirme yeri olan Florida Championship Wrestling'e (FCW) gönderildi. FCW, NXT ile birleştirilince NXT'e geçti. Bir turnuva sonucunda NXT Championship'i kazandı. Survivor Series 2012'de ana kadroya debutunu Dean Ambrose ve Roman Reigns ile yaptı. Bu üçlü The Shield adında bir grup kurdu. İki kez WWE World Heavyweight Championship, bir kez United States Championship, üç kez WWE Tag Team Championship (Roman Reigns,Dean Ambrose ve Jason Jordan) ve iki kez İntercontinental Championship kemerlerini alan Rollins, 2014 Money in the Bank'i ve kazandı ve 2015 Yılın Süperstarı seçildi. WWE ile sözleşme imzalamadan önce Tyler Black ring adıyla Ring of Honor'da (ROH) güreşti. Bir kez ROH World Championship'i ve iki kez ROH World Tag Team Championship (Jimmy Jacobs ile) kemerlerini aldı, ve 2009 Survival of the Fittest turnuvasını kazandı. Full Impact Pro (FIP) ve Pro Wrestling Guerrilla (PWG) gibi diğer bağımsız federasyonlarda da güreşti. FIP'de bir kez FIP World Heavyweight Championship'i, PWG'de bir kez PWG World Tag Team Championship'i (Jimmy Jacobs ile) kazandı. Rollins; WWE ve ROH'un ikisinde de Dünya Şampiyonu olmuş dört güreşçiden biridir. Bunu başaran diğer güreşçiler CM Punk, Daniel Bryan ve Kevin Owens'tır. Emektar güreşçi Sting, (son maçını Rollins'e karşı 20 Eylül 2015 tarihinde yaptı) Rollins'in kariyeri boyunca gördüğü en yetenekli profesyonel güreşçi olduğunu söylemiştir. Lopez; Buffalo, Iowa'da doğdu. Kendisi Ermeni, Alman, ve İrlandalı kökenlidir. Lopez soyadı, üvey babasından gelmektedir. Rollins, 2005'te SCW adlı güreş federasyonunda “Gixx” adında güreşe başladı. Yetenekleri kısa sürede fark edildi ve daha sonra IWA Mid-South adlı güreş federasyonunda da ara sıra şovlarda gözükmeye başladı. Bu güreş federasyonu için çalışmaya devam ederken "TPI" adında bir güreş turnuvasına katıldı. Sal Thomaselli'yi eledi fakat Matt Sydal tarafından çeyrek finalde mağlubiyete uğratıldı. Daha sonralarında SCW World Heavyweight kemerini aldı ve kemerin üstünü sprey boyayla boyayarak "The Black Era" yazdı. Daha sonrasında da IWA federasyonunda IWA Mid-South Light Heavyweight kemerini aldı. Daha sonralarında NWA Midwest güreş federasyonuna katılarak burada Marek Brave ile Tag-Team kemerini kazandı. Bu ikili kemerlerini Ryan Boz ve Danny Daniels, Brett Wayne ve Hype Gotti, Jayson Reing ve Marco Cordova gibi isimler karşısında başarıyla korudular. Daha sonrasında A.J. Styles ve Eric Priest gibi isimlerle maçlara çıktı. Daha sonrasında ilk defa Total Nonstop Action Wrestling'de gözüktü ve Jeff Luxon ile takım olup The Latin American Xchange (Homicide ve Hernandez) karşısında kaybettiler. 25 Mayıs 2007'de FIP adlı güreş federasyonunun takım şampiyonları olan Briscoe Brothers'a karşı Marek Brave ile takım oldu ve bu maçta Marek Brave'in sakatlanmasıyla tek başına maçlara çıkmaya başladı. Ardından kariyerine Joey Ryan'ı yendiğinden itibaren PWG'de devam etti. Daha sonrasında Black, Jimmy Jacobs ile takım olup PWG takım kemerlerini Roderick Strong ve El Generico ikilisinden aldılar. FIP adlı güreş federasyonunda Tyler Black, Go Shiozaki'yi yenerek FIP World Heavyweight kemerini kazandı. FIP'in başka bir şovunda Davey Richards, FIP World Heavyweight kemerini Black'ten aldı. Ve böylece Tyler Black Ring of Honor'a yönelmiş oldu. Ring of Honor'un "Man Up" adlı PPV'de Black, Jimmy Jacobs ve Necro Butcher ile beraber debut yaptı ve bu üçlü Briscoe Brothers'a saldırdı. Ve bu üçlü "The Age of The Fall" adında bir stable kurdular. Daha sonraları bir maçta Black, Jack Evans ile yüzleşti. Maç Jacobs ve Necro Butcher'ın maça karışmasının ardından The Irish Airborne takımının Evans'a yardım etmek için gelmesiyle sonuçsuz kabul edildi. Daha sonraki haftalarda altı adamlı takım maçı düzenlendi ve bu maçta The Age of The Fall karşısında Jack Evans ve The Irish Airborne takımı yer aldı. Maç, Necro Butcher hakeme saldırdığı için sonuçsuz olarak kabul edildi. Daha sonraki aylarda çeşitli maçlara çıktı. Bunlardan şüphesiz en önemlisi; Black, Jimmy Jacobs ve Necro Butcher vs. Jack Evans ve Ruckus (handikap maçı) olmuştur. Glory By Honor'da ise The Age of The Fall vs. Jack Evans, Ruckus ve Jigsaw arasında altı adamlı takım maçı yapıldı. İlerleyen gecede ise Black, Alex Payne'i yendi fakat maç sonrası Briscoe Brothers, Black'e saldırdı. Final Battle'da Black ve Jacobs takım olarak Briscoe Brothers'ı yendi ve ROH Dünya Takım kemerlerini aldılar. Kemerleri bir ay sonra Davey Richards ve Rocky Romero'ya kaybettiler. "Take No Prisoners" PPV'sinde ise Black, Nigel McGuinness karşısında bir ROH Dünya Şampiyonluğu kemer maçı hakkı kazandı fakat bu maçı kaybetti. "Up For Grabs" adlı PPV'de ise Black ve Jacobs 8 takımlık bir turnuvayı kazanarak yeniden ROH Dünya Takım kemerlerini aldılar. İkili bu kemeri "Driven" PPV'sinde Kevin Steen ve El Generico ikilisine kaybettiler. Bu olaylardan sonra Black, ROH Dünya Şampiyonluk kemeri için bir şans daha yakaladı. Kemer maçı, Bryan Danielson, Claudio Castagnoli, Black ve Nigel McGuinness arasında yapıldı fakat McGuinness kemerini yine korudu. Final Battle'da ise Black, ROH Dünya Şampiyonluk kemeri için bir numaralı adayın belirlendiği maçta, Austin Aries'e yenildi. Jacobs daha sonrasında Black'e saldırdı ve ikilinin arasında bir feud doğdu. Full Circle'da Black'e, şampiyon karşısında kemerin ortada olmadığı bir maç verildi ve Tyler Black, Nigel'i yendi. Violent Tendencies'da Black, Jimmy Jacobs'u steel cage maçında yenerek feudlarına son verdi. Black, Eylül 2009'da boynundan ufak bir sakatlanma geçirdi fakat sakatlığını kısa zamanda atlattı. 10 Ekim'de ise bir turnuvaya katıldı ve bu turnuvada Kenny King başta olmak üzere sırasıyla, Claudio Castagnoli, Colt Cabana, Delirious, Chris Hero ve Roderick Strong'u yenerek 2009 Survival of the Fittest turnuvasını kazandı. Böylece ROH Dünya Şampiyonluk kemeri için maç hakkı kazanmış old. 19 Aralık'taki Final Battle şovunda Black, ROH Dünya Şampiyonluk kemeri için Austin Aries ile karşılaştı. 60 dakika süren maç berabere sonuçlandı. Bu maç berabere bittiği için ROH yetkilisi Jim Cornette, 13 Şubat 2010'daki 8th Anniversary Show'a rövanş maçını duyurdu. Black 8th Anniversary Show etkinliğinde Aries'i tuş ederek ROH World Championship'i kazandı. 3 Nisan'daki The Big Bang! şovunda Austin Aries ve Roderick Strong'a karşı kemerini korudu. Sonra ise 19 Haziran'daki Death Before Dishonor VIII'de Davey Richards'a karşı kemerini korudu. Black, 20 Ağustos'taki ROH çekimlerinde, World Wrestling Entertainment (WWE) ile sözleşme imzaladığını açıkladı. Hayranların tepkisinden dolayı kötü karaktere geçiş yaptı. Hayranlar Black'in WWE'e gitmesini "satıcılık" olarak yorumlarken, Black onları eleştirdi. İlerleyen günlerde Black hayranları ROH Championship kemeri ile WWE'e gitmekle tehdit etti. Black kemerini 11 Eylül'deki Glory By Honor IX'da diskalifiyenin olmadığı maçta Roderick Strong'a kaybetti. Bu şov Black'in ROH'daki son bulunduğu şov oldu. 8 Ağustos'ta WWE ile sözleşme imzaladığı açıklandı fakat ancak Eylül'de Florida Championship Wrestling (FCW)'e katıldı. Black, WWE ile sözleşme imzalamadan önce Total Nonstop Action Wrestling (TNA)'den ve Ring of Honor’dan çeşitli sözleşmeler aldı fakat Evan Bourne'ün iknasıyla WWE ile sözleşme imzaladı. Black debutunu 30 Eylül'de Seth Rollins ismi altında Michael McGillicutty'e karşı yenilerek yaptı. Rollins 4 Kasım'da ise ilk 'FCW 15' maçında Hunico ile 15 dakikalık bir Iron Man maçı yaptı ve bu maçta 1-1 berabere kaldılar. Bunun ardından Rollins, Hunico, Richie Steamboat ve Jinder Mahal ile bir turnuvaya katıldı ve bu turnuvayı kazanarak ilk FCW 15 Şampiyonu oldu. 25 Mart'taki canlı şovda, Rollins ve Richie Steamboat takım olarak Damien Sandow ve Titus O'Neil'i yenerek FCW Dünya Takım kemerini aldılar. Fakat 12 Mayıs'ta bu kemeri Big E Langston ve Calvin Raines'e karşı kaybettiler. Rollins, Temmuz 2011'de Dean Ambrose ile feuda başladı ve bu feud küçük çaplı promolarla devam etti fakat ilk maçlarını FCW 15 şampiyonluğu için 15 dakikalık bir Iron Man maçında yaptılar. Maç beraberlikle son buldu ve böylece Rollins kemerini korudu. Daha sonraki haftalarda 20 dakikalık bir maç yaptılar ve bu maçta 0-0 bitti ve Rollins kemerini yine korudu. Daha sonraları da bir 30 dakikalık maç yaptılar ve bu maç 3-2 Rollins'in üstünlüğüyle bitti. En sonunda 22 Eylül'de Rollins kemerini Damien Sandow'a karşı kaybetti. Aralık ayında ise Rollins çeşitli SmackDown canlı etkinliklerine çıktı ve bu canlı etkinliklerin birinde Tyson Kidd'i yendi. Mart'ta ise Rollins, Smackdown'da maçlara çıktı, Drew McIntyre ve Cody Rhodes gibi isimlerle karşılaştı. Ağustos 2012'de NXT format değiştirdi ve FCW'ide bünyesine aldı. Ağustos ayında ilk NXT Şampiyonunu belirlemek için bir turnuva düzenlenir. Rollins çeyrek finalde Drew McIntyre'i, yarı finalde Michael McGillicutty'i ve finalde de Jinder Mahal'i yenerek ilk NXT Şampiyonu olur. Sonraki haftalardaki NXT'de McGillicutty ve Mahal'i yenerek kemerini korur. 6 Aralık 2012 tarihli NXT'de kemerini Big E Langston'a kaybeder. Rollins, 18 Kasım 2012 tarihli Survivor Series'de ana kadroya Roman Reigns ve Dean Ambrose ile birlikte debut yapar. Survivor Series şovunun ana maçı CM Punk, John Cena ve Ryback arasında, WWE Şampiyonluğu için gerçekleşir. Maç sırasında Ambrose, Rollins ve Reigns, Ryback'e saldırırlar ve maçtan etkisiz halde bırakırlar. CM Punk ise Cena'yı tuş ederek kemerini korumayı başarır. Bu üçlü ilerleyen günlerde grubun adının "The Shield" olduğunu ve adaletsizliğe karşı savaştıklarını söylerler. Sonraki haftalarda Raw'da The Shield, Ryback ve Team Hell No'ya (Kane ve Daniel Bryan) saldırırlar. TLC'de The Shield, Team Hell No ve Ryback karşısında TLC maçına çıkar. Maçı Shield kazanır ve ilk PPV galibiyetlerini alırlar. Shield, Royal Rumble'da CM Punk ile The Rock arasında yapılan WWE Şampiyonluk maçına karışır ve maçı Punk'ın kazanmasını sağlarlar. Fakat maç tekrar başlatılır ve maçı The Rock kazanarak kemerin yeni sahibi olur. Sonraki haftalarda "Raw" 'da CM Punk'ın menajeri Paul Heyman'ın, Shield'a Punk'ın maçlarda kazanmasını sağlamaları için para ödediği anlaşılır. 17 Şubat tarihli Elimination Chamber'da The Shield ve John Cena, Sheamus ve Ryback arasında altı adamlı takım maçı düzenlenir ve maçı Roman Reigns'in Ryback'e yaptığı Spear sayesinde Shield kazanır. 7 Nisan tarihli WrestleMania'da bu kez Shield, Big Show, Randy Orton ve Sheamus üçlüsünü Dean Ambrose'nin Orton'ı tuş etmesi ile birlikte kazanırlar. Bir gece sonra gerçekleşen "Raw" 'da Shield ringdeki The Undertaker'ın etrafını sarar fakat Team Hell No gelir ve Shield kaçar. 22 Nisan tarihli "Raw" 'da Shield, Team Hell No ve The Undertaker ile karşılaşır ve bu maçı da Shield kazanır. 19 Mayıs'ta gerçekleşen Extreme Rules'te Rollins ve Reigns, Team Hell No'yu yenerek WWE Takım Şampiyonluk kemerini kazanırlar. Shield, 14 Haziran tarihli SmackDown'da, altı adamlı maçlarda ilk yenilgisini Team Hell No ve Randy Orton'a karşı alır. Payback'te Rollins ve Reigns kemerlerini Daniel Bryan ve Randy Orton'a karşı, Dean Ambrose ise Birleşik Devletler Şampiyonluk kemerini Kane'e karşı korur. Money in the Bank'in Pre-Show'u da Rollins ve Reigns unvanlarını The Usos karşısında korur. SummerSlam'de Ambrose unvanını Rob Van Dam karşısında diskalifiye ile korur. İlerleyen haftalarda Shield, Triple H'in ve "WWE'nin yüzü" Randy Orton'un koruyucuları olarak gözükür. Bu esnada ise Shield, Daniel Bryan, Big Show, Dolph Ziggler, The Miz gibi isimlere saldırır. Night of Champions'da Rollins ve Reigns, The Prime Time Players (Darren Young ve Titus O'Neil) karşısında kemerlerini korur. Battleground'da Rollins ve Reigns kemerlerin ortada olmadığı bir maçta Cody Rhodes ve Goldust karşısında yenilgiye uğrar. 14 Ekim tarihli Raw'da bu isimler bir kez daha karşılaşır bu kez kemerler ortadadır. Bu maçta Big Show ortaya çıkar ve Rollins ve Reigns'in dikkatini dağıtır. Rollins ve Reigns kemerlerini Cody Rhodes ve Goldust'a karşı kaybeder. Rollins ve Roman Reigns, bir sonraki PPV olan Hell in a Cell'de kemerlerini geri almak için Cody Rhodes ve Goldust ve The Usos takımları ile karşılaşır fakat Cody Rhodes ve Goldust kemerlerini korumayı başarır. Dean Ambrose ise aynı gece kemerinin ortada olduğu maçta Big E Langston'a count out ile kaybeder fakat kemerini korumayı başarır. 2013'ün sonları yaklaşırken Shield üyeleri arası gerginlik başlar. Survivor Series'de ise The Shield, The Real Americans (Antonio Cesaro ve Jack Swagger) ile takım olup Cody Rhodes ve Goldust, The Usos ve Rey Mysterio ile karşılaşır. Bu maçta ilk elenen isim Ambrose olur. Takımda en son Rollins ve Reigns kalır. Karşılarında ise 5 kişi vardır. Rollins bir kişiyi, Reigns ise tam dört kişiyi eler. Sonuç olarak son kalan Roman Reigns survivor olur ve maçı kazanır. İlerleyen haftalarda Shield'ın yeni düşmanı CM Punk olur. Punk bu üçlüye karşı TLC'de handikap maç yapar ve maçı Shield'daki anlaşmazlıklar sayesinde kazanır. Daha sonra Shield üyeleri Punk ile tek tek mücadele eder. Rollins ve Ambrose mağlup olurken, Reigns, Punk'ı yenmeyi başarır. Royal Rumble'de Rollins 2. numara olarak giriş yapar. Ringde 48 dakika boyunca durmayı başarır, Ambrose, Reigns'i elemeye çalışır ancak Rollins onu durdurur. Sonra Reigns hem Rollins'i hem de Ambrose'u eler. İlerleyen haftalarda ise Ambrose, Reigns'i kıskandığını gösteren birtakım davranışlar sergilemeye devam eder. Bir gece sonra gerçekleşen Raw'da, Shield, John Cena, Daniel Bryan ve Sheamus ile kazanan takımın Elimination Chamber'da çembere girip WWE World Heavyweight Championship için kapışma hakkı bulunduğu bir maçta karşılaşır. Maça The Wyatt Family karışır ve Cena, Bryan ve Sheamus'a saldırırlar, Shield maçı diskalifiye ile kaybeder. İlerleyen haftalarda iki grup birbirlerine karşı promo kesmeye başlar. Elimination Chamber'da Shield, güzel geçen bu maçta Wyatt Family'e kaybeder. Ertesi gün Raw’da Shield üyeleri arası tartışmalar olur. Ambrose kendisine güvenilmediğini söyler. Aynı gece Reigns, Bray Wyatt ile karşılaşır. Teke tek giden bu maça diğer Wyatt Family üyeleri Luke Harper ve Erick Rowan karışır. Sonra Rollins ve Ambrose yardıma gelir. Ve böylece olayların burada bitmediğini gösterirler. 3 Mart tarihli Raw'da Shield, Wyatt Family ile karşılaşır. Maç gayet güzel başlar. Maç esnasında Rollins ringde güreşirken, Ambrose ise Bray Wyatt'ın hareketlerine sinirlenir ve onun yanına gider. Ambrose'yi tutmak için arkasından Reigns gider. Köşe boş kaldığı için Rollins tag vermek istediği zaman veremez. İlerleyen dakikalarda Rollins tag verir. Ancak duruma çok sinirlenmiştir. İlerleyen dakikalarda Ambrose, Rollins'e tag verecekken Rollins köşeden iner. Ve Ambrose tag veremez. Rollins çıkışa doğru yönelir ancak arenayı terk etmez. Reigns, Rollins ile tartışır. Rollins, Reigns ve Ambrose'nin kavgalarından bıktığını söyler. Reigns ve Ambrose birlik olurlar. Ancak yine de mağlubiyeti tadarlar. 7 Mart'ta yayınlanan SmackDown'da Ambrose ve Reigns ringe gelip Rollins hakkında konuşurlar. Sonra da Rollins yalnız gelir. Savaşın Wyatt Family ile olmadığını, bu savaşın Shield arasında olduğunu bu sorunun çözülmesi gerektiğini ve son olaylar sayesinde Reigns ve Ambrose'un uzun zaman sonra ilk defa takım oyunu sergilediğini iddia eder. Ringde Rollins ve Ambrose arasında itişmeler. olur. Reigns ikiliyi ayırır. En sonunda Rollins ortaya yumruğunu koyar. Önce Reigns sonra da Ambrose yumruklarını ortaya koyup birlik mesajı verirler. 14 Mart tarihli SmackDown'da Rollins, Damien Sandow ile karşılaşır. Maçı Rollins kazanır. Aynı gecenin ana maçında Kane'in de Big Show ile bir maçı vardır. Kane bu maç esnasında Shield'ın ona yardım etmesini ister ve Shield ring dışında bekler. Maç esnasında Kane, Shield üyelerinden Big Show'u dövmesini ister, ancak onlar bunu kabul etmezler. Big Show maçı kazanır. Kane'de maçtan sonra Rollins'i yakalayıp ringin içine çeker ve Chokeslam yapmak ister. Ancak Reigns, Kane'e spear yapar. 17 Mart tarihli Raw'da Kane ve Shield üyeleri arka alanda tartışırlar. İlerleyen saatlerde Kane ringe gelir ve Jerry Lawler'a laf atar. Sonra da Shield gelir. Shield, Kane'in emriyle Lawler'a saldıracaktır. Lawler'ı ringin içine atıp üstüne doğru yürüdüler. Fakat Rollins, Shield'ın her zaman iş için en iyisini yaptığını söyler ve bir anda hepsi Kane'e döner. Shield, Kane'i ringin ortasında hırpalar. The Shield'ın tüm üyeleri böylece iyi karaktere dönüşmüş olur. İlerleyen günlerde Shield'ın WrestleMania'da Kane ve The New Age Outlaws ile karşılaşacağı açıklanır. WrestleMania'da Shield yeni bir stil ile ringe çıkar ve kısa geçen maçı Shield kazanır. WrestleMania'dan bir gün sonraki Raw şovunun ana maçında Daniel Bryan ve Triple H arasında bir WWE Dünya Ağırsıklet Şampiyonluk maçı ayarlanır. Maçtan önce Randy Orton, Batista ve Kane, Bryan'ı hırpalar. Triple H işi bitirecekken Shield'ın müziği duyulur ve herkes Shield'ın Bryan'a saldıracağını düşünürken Shield, Bryan'ı korur ve Reigns, Triple H'e spear yapar. Triple H ilerleyen haftalarda Randy Orton ve Batista ile beraber Evolution grubunu tekrar kurar ve Shield ile çekişmeye başlar. İki grubun Extreme Rules'da karşılaşacağı duyurulur ve bu maçı Reigns'in Batista'yı tuş etmesiyle Shield kazanır. Extreme Rules'tan bir gece sonraki Raw'da Evolution Shield'ı epey bir döver ve Shield'ın Evolution ile olan çekişmesi devam eder. Sonraki haftalarda Shield'ın Payback'de Evolution ile bir kez daha bir No Holds Barred altı adamlı elemeli takım maçında karşı karşıya geleceği duyurulur. Payback şovunda The Shield'dan hiçbir isim elenmez ve Shield, Evolution'ı bir kez daha mağlup eder. Payback şovundan bir gün sonraki Raw'da, şovun başlarında Batista WWE'den ayrıldığını söyler ve Evolution 2 kişi kalır. Şovun sonlarında ise The Shield ringdeyken Triple H ve Randy Orton gelir, her zaman kendisinin kazandığını söyler ve bu gece B planı'nın devrede olduğunu söyler. O sırada Rollins, eline bir sandalye alır ve Reigns'e ve Ambrose'a saldırır, The Authority'e katılarak kötü karaktere geçiş yapar. Rollins bir sonraki SmackDown şovunda neden ihanet ettiğini belirten bir konuşma yapar ve o gece Dolph Ziggler'ı mağlup eder. İlerleyen günlerde Rollins'in tüm maçlarına Dean Ambrose karışır ve Rollins'e saldırır. 17 Haziran tarihli "Main Event" şovunda, Rollins Money in the Bank'te WWE Dünya Ağırsıklet Şampiyonluğu için kontrat maçı olacağını açıklar ve kendisinin de bu maça dahil olduğunu söyler. 23 Haziran tarihli "Raw" şovunda, Rollins, Rob Van Dam ile karşılaşır fakat maç esnasında Ambrose maça karışıp Rollins'e saldırır. Triple H, Ambrose'yi de kontrat maçına ekler. 29 Haziran tarihli Money in the Bank şovunda, Rollins, Kane'in de yardımlarıyla WWE Dünya Ağırsıklet Şampiyonluğu kontrat çantasını kazanır. Money in the Bank şovundan bir gün sonraki Raw'da, Rollins John Cena'ya karşı cash in yapmak için gelir fakat Ambrose ona saldırır ve cash in yapmasını engeller. Bir süre sonra ise Rollins'in Battleground şovunda Dean Ambrose ile çantanın ortada olmadığı bir teke tek maçta karşılaşacağı duyurulur. 20 Temmuz tarihinde gerçekleşen Battleground'da Rollins, Ambrose'yi Triple H, Ambrose'yi şovdan cezalandırdığından dolayı mağlup eder. 17 Ağustos tarihinde gerçekleşen SummerSlam şovunda, Rollins daha önceden duyurulduğu gibi Dean, Ambrose ile karşılaşır. Maç esnasında ringin etrafında olan lumberjack güreşçiler birbirine girer ve bu kavga ringe kadar taşınır. Rollins ise fırsattan yararlanır ve Ambrose'a çantayı geçirir böylece maçı kazanan taraf olur. Bir gece sonraki Raw'da, Rollins arka alanda röportaj yaparken Ambrose ona saldırır ve ikilinin gecenin ilerleyen saatlerinde tekrar karşılaşacağı duyurulur. Gecenin son maçına geldiğimizde Rollins, Kane'in de yardımları ile Ambrose'yi alt eder ve bloklar üzerinde Curb Stomp yaparak Ambrose'yi bir aylığına sakatlar. Rollins daha sonra Roman Reigns ile kısa bir rekabete başlar ve ikilinin Night of Champions'da karşılaşacağı belli olur. Fakat şovdan birkaç gün önce Reigns'in sakatlandığı ve ameliyat olması gerektiği haberi gelir böylece Rollins maçı kazanmış sayılır. Rollins galibiyetinden dolayı kendini överken Dean Ambrose geri döner ve Rollins'e saldırarak bir ay öncesinin intikamını alır. Gecenin ilerleyen saatlerinde, Rollins gecenin ana maçına karışır ve kontratını Brock Lesnar üzerinde kullanmak ister fakat John Cena onu engeller. Bundan sonra olaylar Ambrose, Cena ve Rollins arasında geçer. Hem Ambrose hem de Cena, Seth'den intikam almak ister fakat bu yüzden birbirleriyle anlaşamazlar. Bunun üzerine Cena ve Ambrose, kazananın Hell in a Cell şovunda Rollins ile Hell in a Cell maçına çıkmaya hak kazanacağı bir "No Holds Barred Contract On A Pole" maçına çıkarlar. Maçı Ambrose kazanır ve Hell in a Cell'de Rollins ile maç yapma hakkı kazanır. 20 Ekim tarihli "Raw" şovunda Cena ve Ambrose; Rollins, Orton ve Kane ile karşılaşır. Maçı Orton, Ambrose'a RKO çekerek kazanır ama maçtan sonra Rollins, Orton'a Curb Stomp çeker. Hell in a Cell'deki maçta Bray Wyatt ortaya çıkıp Ambrose'a saldırır. Bu şekilde maçı Rollins kazanır ve bu şekilde feudu kazanan isim olur. 3 Kasım tarihli Raw'daki maçta Rollins, Orton'u roll-up ile mağlup eder. Maçtan hemen sonra Authority, Orton'un sakinleşmesini ister ama Orton, Rollins'e RKO yapar sonra Authority ile dövüşür. Rollins, Orton'a merdivenin üstünde Curb Stomp yapar ve Orton ringten sedye ile götürülür. Bir sonraki PPV olan Survivor Series'te ise gecenin ana maçı Team Cena (John Cena, Dolph Ziggler, Big Show, Erick Rowan ve Ryback) ile Team Authority (Rollins, Kane, Mark Henry, Rusev ve Luke Harper) arasında 5'e 5 elemeli takım maçıdır. Eğer Team Cena kazanırsa Authority bütün gücünü kaybedecek ama eğer Team Authority kazanırsa Team Cena'daki bütün üyeler WWE'den kovulacaktır. Maçta son 2'ye Rollins ve Ziggler kalır. Maça ilginç bir şekilde Sting karışır ve Triple H'e Scorpion Leg Drop yapar. Team Cena'ya yardım eder ve Ziggler, Rollins'i tuş eder. Böylece Authority tüm gücünü kaybeder. Rollins, Authority'nin geri gelmesi için Cena ile olan feuduna devam eder. Cena ile 'de bir masa maçında karşılaşır, fakat kaybeden taraf olur. 29 Aralık tarihli "Raw" şovunda Rollins, Cena'yı Authority'nin geri gelmesi için bir kez daha zorlar. Rollins, Cena'yı eğer Authority'i geri getireceğini söylemezse, gecenin özel konuğu Edge'nin boynunu kırmakla tehdit eder. Cena istemeyerek de olsa teklifi kabul eder, fakat Rollins ve Big Show, Cena'ya saldırır. Böylece yılın son "Raw" şovunda The Authority geri döner, üyeler girişte bunu kutlarlar. Bir hafta sonraki Raw'da, Rollins Royal Rumble şovunda Cena ve Brock Lesnar arasında gerçekleşecek WWE Dünya Ağırsıklet Şampiyonluk maçına dahil olur. 25 Ocak'ta gerçekleşen Royal Rumble'da, Rollins J&J Security tarafından yardım alsa da maçı Lesnar kazanır. İlerleyen haftalarda, Rollins "The Daily Show" programının sunucusu Jon Stewart ile sözlü geçen bir feuda başlar, çoğu kez programı basar. Fastlane'de, Rollins diğer Authority üyeleri Big Show ve Kane ile takım olup Dolph Ziggler, Erick Rowan ve Ryback'i yener. Maçtan sonra Authority üyeleri saldırıya devam ederken Randy Orton aylardır beklenen geri dönüşünü yapar ve Rollins'e saldırır. Fastlane'den sonraki Raw'da, The Authority tekrar Orton'a gruba dahil olmasını teklif eder, Orton kimsenin beklemediği bir şekilde teklifi kabul eder. Rollins ile Orton birkaç hafta birlikte takım maçlarına çıkarlar. 9 Mart tarihli Raw'da, Roman Reigns ile çıktıkları handikap maçı esnasında Orton, Rollins'i satar ve maçı kaybetmelerine neden olur. Maçın ardından da Rollins'e saldırmaya devam eder ve ondan dört ay öncesinin intikamını alır. İkili 29 Mart tarihinde düzenlenen WrestleMania 31'de karşılaşır, maçı Orton kazanır. Gecenin ilerleyen zamanlarında Rollins, Brock Lesnar ve Roman Reigns arasında geçen WWE Dünya Ağırsıklet Şampiyonluk maçında cash in yaparak yeni WWE Dünya Ağırsıklet Şampiyonu olur. Rollins ilerleyen günlerde Orton ile olan çekişmesine devam eder, ikili Extreme Rules'da Kane'in kafes bekçisi ve RKO'nun yasak olduğu bir maçta karşılaşır, Rollins kafesten kaçarak kemerini korur. Mayıs ayında, Rollins ve Kane arasındaki gerginlik artar. Kane, Rollins'in kemerini Payback şovunda Orton ve Reigns'e karşı bir üçlü tehdit maçında koruyacağını duyurur. Bir sonraki hafta, teke tek bir maçta Dean Ambrose, Rollins'i yener ve Kane tarafından Payback'teki maça eklenir. 11 Mayıs tarihli Raw'da Triple H, Rollins'in Payback'te kemeri kaybetmesi durumunda Kane'in Operasyon Müdürü görevinden kovulacağını açıklar. Payback'te, Kane maçta Rollins'e yardım eder. Rollins, "Pedigree" (Triple H'in özel hareketi) ile maçı kazanır. Rollins, Elimination Chamber'da kemerini Dean Ambrose'a diskalifiye ile korur. Money in the Bank'te ikili arasında bir merdiven maçı ayarlanır, Rollins kemerini korur. Money in the Bank sonrası Raw'da, Brock Lesnar geri dönüş yapar ve Authority, Lesnar'ın Rollins ile Battleground'da karşılaşacağını açıklar. Battleground'da, The Undertaker geri döner ve Lesnar'a saldırır, Rollins diskalifiye olmasına rağmen kemerini korumayı başarır. Rollins, Battleground'dan sonra, Birleşik Devletler Şampiyonu John Cena ile çekişmeye girer. 27 Temmuz tarihli Raw'da, Authority Cena'yı Birleşik Devletler Şampiyonluğu için Rollins'e karşı bir maça çıkarır, maç sırasında Cena'nın burnu kırılır fakat maçı kazanır. İlerleyen günlerde, Rollins ile Cena'nın SummerSlam'de WWE Dünya Ağırsıklet Şampiyonluğu ve WWE Birleşik Devletler Şampiyonluğunun ortada olduğu bir maçta karşılaşacağı duyurulur. 23 Ağustos tarihli SummerSlam'de Rollins, özel konuk Jon Stewart'ın Cena'ya saldırması ile maçı kazanır, iki kemere de sahip olur. SummerSlam sonrası düzenlenen Raw'da, Sting geri dönüş yapar ve Rollins'e saldırır. İlerleyen günlerde, Rollins'in iki kemerini de korumak için Night of Champions'ta maça çıkacağı duyurulur. Night of Champions'ta Rollins Birleşik Devletler Şampiyonluk unvanını önce Cena'ya kaptırır, fakat WWE Dünya Ağırsıklet Şampiyonluk unvanını Sting'i yenerek korur. Rollins kemerini korumanın sevincini yaşarken birden Sheamus, Money in the Bank çantası ile cash in yapmaya gelir ve Tam Cash in yapacakken Kane return yapar. Kane öncelikle Rollins'e daha sonra Sheamus'a saldırır ve böylelikle kemer yine Rollins'te kalmış olur. 4 Kasım 2015'te Dublin, İrlanda'da gerçekleşen bir WWE canlı etkinliğinde, Rollins'in ciddi bir diz sakatlığı yaşadığı, ve 6 ila 9 ay arasında ringlerden uzak kalacağı açıklandı. Rollins'in sakatlığından dolayı WWE Dünya Ağırsıklet Şampiyonluğunun boşa çıkacağı ve kemerin yeni sahibini belirlemek için Survivor Series'te bir turnuva düzenleneceği belirlendi. Rollins Slammy Awards 2015 şovunda Yılın Süperstarı seçildi ve geri döndüğünde her şeyini geri alacağını söyledi. Mayıs ayına kadar ortalarda olmayan Rollins, geri dönüşünü Extreme Rules 2016 şovunda yapmıştır. Şovun sonunda AJ Styles'ı yenen Roman Reigns'e saldırmıştır. WWE Dünya Ağırsiklet Kemerini geri istediğini belirten Rollins, RAW ve SmackDown şovlarında belli segmentlerde bulunduktan sonra Money In The Bank şovunda rövanşını almış ve Roman Reigns'i yenerek ikinci kez WWE Dünya Ağırsiklet Şampiyonu olmayı başarmıştır. Ancak bu kemeri iki dakika tutabilmiş ve o gece Money In The Bank maçında kazandığı kontratı kullanan Dean Ambrose ona Dirty Deeds vurarak kemeri almıştır. Ertesi gece olan şovda Roman Reigns ile 1 Numaralı aday olma maçına çıkmıştır ve maç sonuçsuz bitince Battleground şovuna Triple Threat maçı ayarlanmıştır. O süre zarfında Reigns cezalı olduğu için Ambrose ile çekişen Rollins , Battleground şovunda kemeri alamamıştır. 19 Temmuz 2016 tarihli SmackDown şovunda gerçekleşen Draft Pick ile RAW'a ilk seçilen güreşçi olmuştur. Battleground şovunda kemeri alamadığı için RAW brandı yeni bir kemer yaratmak yoluna gitmiştir , ismi WWE Universal Championship. Rollins ise draftlarda ilk seçilen olduğu için kemere direkt aday olmuştur. O gece gerçekleşen contenderlik belirleme maçlarında Finn Balor galip çıkmıştır ve SummerSlam'de Rollins'in rakibi olmuştur. Maçı Summerslam'da Finn kazammış ve kemeri almıştır. Fakat maç sırasında Rollins'ten Turnbuckle Powerbomb yiyen Balor, omzundan sakatlanmıştır ve kemer boşta kalmıştır. Sonrasında Raw'da yapılan Fatal Four-Way maçında ilk önce Kevin Owens, Big Cass'i elemiş sonrasında Triple H geri dönmüş, Roman Reigns'e Pedigree yaparak Rollins'in onu elemesini sağlamıştır. Maçın sonunda Triple H beklenmedik bir şekilde Rollins'e pedigree yaparak maçı Owens'ın kazanmasını sağlamıştır. Ertesi hafta Raw'da Rollins, Owens'a saldırmış ve Clash of Champions'da kemer için maç ayarlanmıştır. İlerleyen saatlerde Roman Reigns de Owens'a saldırmaya gitmiş böylelikle Mick Foley Raw'da ikisi için maç ayarlamıştır. Eğer Roman Reigns kazanırsa maç Triple Threat olacaktır. Lopez, 6 yıl boyunca Leighla Schultz ile birlikte olmuştur, ilişkileri Şubat 2015'te sona ermiştir. Şubat 2015'te Seth Rollins'e ait bir takım müstehcen fotoğraflar ortaya çıkmıştır. Daha sonra Rollins, Twitter üzerinden yaptığı açıklamada fotoğrafları kendisinin paylaşmadığını söyleyip, hayranlarından özür dilemiştir. Kendisi Crossfit sporunu çok sever ve vücudunu çok iyi şekilde böylece geliştirmiştir. Ayrıca Lopez'in köpekleri çok sevdiği bilinir. Güreş dışında beyzbol sporunun hayranıdır ve beyzbol efsanesi Babe Ruth'u idolü olarak görür. Sony Xperia C3 Sony Xperia C3 (Gina), Sony Mobile şirketi tarafından tasarlanan, geliştirilen ve pazarlanan Android işletim sistemli bir akıllı telefondur. Sony Xperia C'nin halefidir. Xperia C3, 8 Temmuz 2014 tarihinde tanıtılmıştır. Siyah, Beyaz ve Nane renk çeşitleri mevcuttur. Xperia C3'ün kasası, diğer yeni nesil Xperia modelleri gibi gibi dikdörtgen bir görünüme sahiptir. Selfie çekimler için tasarlanmıştır. Ön kamerası 5 megapikseldir ve yanında flaş bulunmaktadır. Ayrıca özel olarak PROselfie adlı kamera uygulaması bulunmaktadır. Xperia C3: Ã¶zelliklerine sahiptir. Sword Art Online Sword Art Online ( "Sōdo Āto Onrain"), Japonca yayınlanan ve Reki Kawahara tarafından yazılan ve abec tarafından görselleştirilen bir seri hikâyenin ismidir. Hikâye yakın gelecekte geçmekte olup sanal gerçeklik ve MMORPG konularına odaklanmaktadır. 10 Nisan 2009 tarihinde ASCII Media Works'ten Dengeki Bunko tarafından yayın hayatına başlatılan hikâyeler Kuzey Amerikada Yen Press tarafından basıma Ekim 2012 tarihinde başlamıştır. Televizyon anime dizisi olarak A-1 Pictures tarafından Aralık 2012 tarihinde Japonyada yayınlanmaya başlamıştır. "Extra Edition" isimli bölüm ise 31 Aralık 2013 tarihinde yayınlanmıştır. Ayrıca dizinin devam niteliğindeki ikinci serisi de "Sword Art Online II" ismi ile Temmuz 2014 yılında yayınlanmaya başlamıştır. Dizinin konusunun temel alındığı "" isimli bir de video oyunu bulunmaktadır ve PlayStation Portable üzerinde Mart 2013 tarihinde raflara sürülmüştür. "" ismi ile ikinci bir oyun da PlayStation Vita için Nisan 2014 tarihinde piyasaya çıkmıştır. Hikâyenin oyun ve televizyon dizileirnin yayın hakları Yen Press (yayıncılığa) aittir. Sword Art Online (SAO) ismi verilen bir oyun sanal gerçeklik dünyasında MMORPG olarak oynanmaktadır. Oyun 2022 yılında çıkmış ve Nerve Gear ismi verilen ve oyuncunun kafasına taktığı bir cihaz ile oynanmaktadır. Bu cihaz oyuncunun kafasından geçenler ile oyundaki karakterini kontrol etmesini sağlamaktadır. 6 Kasım 2022 tarihinde, oyuncular ilk kez SAO oyununa bağlanırlar ve oyundaki çıkış tuşunun, oyun yöneticisi (game master) tarafından kaldırıldığını görürler. Oyun yöneticisi Akihiko Kayaba, oyunda çıkmanın tek yolunun 100. katta bulunan son canavarı yenmek olduğunu söyler. Aynı zamanda oyunda bir şekilde ölecek olurlarsa gerçek hayattaki vücutlarının da takmış oldukları sanal gerçeklik cihazları ile öldürüleceğini söyler. Oyunculardan Kazuto (Kirito) Kirigaya daha önce oyunun beta testlerinde yer almış olan 1000 kişilik sınırlı oyunculardandır. Beta testlerde edindiği tecrübesi ile oyunu kısa sürede bitireceğini düşünmektedir. Bu yüzden tek başına hareket etmeye ve oyundaki herhangi bir cemiyet sistemine (guild) üye olmadan oyunda ilerlemeye başlar. Oyunun başlamasından 2 yıl geçtikten sonra oyunun ilk patron canavarını (boss) birlikte kestikleri ve uzun süredir görüşmediği Asuna isimli kız oyuncuya aşık olur ve oyunda evlenirler. Daha sonraları Kayaba'nın oyundaki karakterini bulur ve onu yok ederler ve böylece hem kendilerini hem de diğer oyuncuları kurtarırlar. Uyanarak gerçek dünyaya dönen Kirito, Asuna ve diğer 300 SAO oyuncusunun hala uyanamadığını ve Alfheim Online (ALO) ismi verilen bir sisteme bağlı olarak yaşadıklarını öğrenir. Kız kardeşinin yardımı ile ALO sunucusuna bağlanır ve Nobuyuki Sugou'nun bu kişiler üzerinde kanun dışı bazı deneyler yaptığını ve beyinlerine müdahale ederek kendi kontrolü altına almaya çalıştığını öğrenir. Kirito, Nobuyuki'nin planlarını bozduktan sonra Asuna ile gerçek hayatta da tanışır ve birlikte olur. Kısa süre sonra, Kirito'dan Gun Gale Online (GGO) isimli oyundaki "Ölüm Silahı" (Death Gun) adlı bir oyuncunun oyundaki insanları özel silahı ile vurmasıyla eş zamanlı olarak vurulan oyuncunun gerçek hayatta da ölmesini araştırması istenir. Kirito bunun üzerine girdiği Gun Gale Online oyununda Sinon kullanıcı adlı bir kız oyuncu ile tanışır, oyunda ondan yardım alır ve SAO oyunundaki katil cemiyetin üyelerinin izlerini burada da bulur. Kirito daha sonra son teknoloji ürünü olan Soul Translator (STL, ruh dönüştürücü) makinesini test etmek için işe alınır. Bu makine daha önceki makineye göre çok daha gerçekçi ve karmaşık bir arayüze sahiptir. Bu arayüz ile UnderWorld (UW) ismi verilen oyuna bağlanmaktadır ve bu dünyadaki olaylar gerçek dünyaya göre bin misli daha hızlı gelişmektedir. Ayrıca bu sırada yaşanan her şey ve bütün hafıza Kirito'nun beyninde korunmaktadır. Bir şekilde, GGO tarafından oluşturulan bir tuzağa düşer ve UW içinde, buraya nasıl geldiğini bile hatırlamadan uyanır. Oyundan çıkamamaktadır ve gerçek hayattaki bedeni koma durumundadır. Hikâye kitapları aşağıdaki seriler halinde yayınlanmıştır. "Sword Art Online" ilk olarak bir hikâye kitabından çıkmış olsa da anime uyarlaması 2011 Dengeki Bunko Bahar Festivalinde, Reki Kawahara'nın diğer hikâye serisi olan Accel World ile birlikte anime olarak uyarlanacağı duyurulmuştur. Anime Aniplex tarafından yayınlamış ve A-1 Pictures tarafından üretilmiştir. Ayrıca müzikleri Yuki Kajiura tarafından yapılmıştır. Anime olarak serinin yayınlandığı çok sayıdaki kanallar arasında Tokyo MX, tvk, TVS, TVA, RKB, HBC ve MBS saymak mümkündür. 7 temmuz ve 22 Aralık 2012 yılları arasında seriyi yayınlayan bu kanallar dışında, daha sonra seriyi yayına alan AT-X, Chiba TV ve BS11 kanlları da vardır. Ayrıca dizi Crunchyroll ve Hulu tarafından da yayınlanmıştır. Dizinin ilk 14 bölümünün açılış müziği "crossing field" isimli şarkıdır ve 1987 doğumlu Japon müzisyen tarafından bestelenmiştir. Kapanış müzikleri ise Haruka Tomatsu tarafından bestelenen isimli eserdir. 15. bölümden sonra açılış müzikleri Eir Aoi tarafından bestelenen "Innocence" ve kapanış müzikleri ise Luna Haruna tarafından bestelenen "Overfly" isimli eserlerdir. Kuzey Amerika gösterim hakları Aniplex of America şirketine aittir. ve İngilizce dublajlı olarak Adult Swim'in Toonami programında 27 Temmuz, 2013 tarihinden itibaren yayınlanmıştır. Oricon'a göre, "Sword Art Online" 2012 yılında en çok satan 8 hikâye arasında birincidir. Kotaku'dan Richard Eisenbeis "Sword Art Online" serisini yılın en akıllı uygulaması olarak duyurmuş ve sebebini açıklarken serinin, insan psikolojisinin sanal gerçeklik karşısındaki durumunu, sosyal ve ekonomik etkilerini ve MMORPG oyunlarının toplum açısından kritiğini serinin ortaya koyduğuna dikkat çekmiştir. Eisebeis'e göre Kirito ve Asuna arasında sanal dünyada yaşanan aşk aslında " sanal dünyadaki aşkın gerçek tarifi"dir. Eisenbeis, seriyi iki bölüm halinde incelemiş ve ilk 12 bölümden sonrası için serinin sadece "eğlenilebilecek" olduğunu söylemiştir. Anime News Network'den Rebecca Silverman ise serinin aşırı duygusal yazıldığını iddia etmektedir. Theron Martin ise serinin çekici yanının ölüm ve yaşam arasındaki tehlike algısı olduğunu ve Kirito'nun yalnız kurt karakterinin bu dengede önemli bir çekim oluşturduğunu yazmıştır. DeviceCritique sitesine göre ise "Sword Art Online" serisi, sanal oyunların gelişmesinde etkili olmuş ve hatta Oculus Rift firmasının sanal gerçeklik kaskı çıkarmasını tetiklemiştir. IV. Raymond (Toulouse kontu) Toulouselu IV. Raymond ( 1041 ya da 1042 – 1105), bazen Raymond de Saint-Gilles olarak da adlandırılır, Toulouse kontu, Narbonne Dükü ve Birinci Haçlı Seferi liderlerinden biridir. Trablus kontu Pons ve Almodis de la Marche çiftinin oğludur. Saint-Gilles ile birlikte "Kont" unvanlarını babasından ve yerine geçtiği kardeşi IV. William'ın kızkardeşi Toulouse Kontesi Philippa'dan veraset yoluyla 1094 yılında almıştır. Ermeni kaynaklarına göre, Birinci Haçlı Seferi'nden önce Kudüs'e yaptığı bir hac gezisinde bir gözünü kaybetmiştir fakat bu ifade muhtemelen tek gözlü ("monoculus") olmasını işaret etmektedir. 1096 yılından önce İspanya'da müslümanlara karşı da savaşmış ve Papa II. Urbanus'un Clermont Konsili'ndeki vaazından sonra haçlılara ilk katılan olmuştur. Raymond, çok dindar ve Kutsal Topraklar'da ölmek istiyordu, böylece Birinci Haçlı Seferi toplanması için çağrı yapıldığında ilk katılan olmuştur. En yaşlı ve zengini olarak Ekim 1096 sonunda karısı Elvira, seyahat sırasında ölecek olan bebek oğlu, Papalık elçisi Le Puy Kardinali Adhemar'ın da aralarında bulunduğu geniş bir kafile ile Toulouse'dan ayrıldı. Yeğeni ve Toulouse'un gerçek varisi Philippa'nın taleplerini göz ardı edip yerine en büyük oğlu Bertrand'ı vekil bırakmıştır. I. Boemondo'nun kullandığı aynı rotayı kullanarak önce Dıraç'a sonra Konstantinopolis'in doğusuna yürümüştür. Nisan 1097 sonunda, Bizans İmparatoru I. Aleksios'a bağlılık yemini etmeyen tek haçlıydı. Bunun yerine arkadaşlık yemini etti ve Raymond ve Aleksios'un ortak düşmanı Boemondo'ya karşı destek önerdi. 1097 yılında Nikea Kuşatması ve Dorileon Muharebesi'ne katıldı fakat ana rolü Ekim 1097 tarihinde Antakya kuşatmasında ortaya çıktı. Haçlılar Selçukluların Antakya'yı terk ettiklerine dair bir dedikodu duydular. Raymond hemen ordusunu işgal etmek için önden gönderdi, bu hareketi şehri kendisine isteyen Boemondo'nun canını sıktı. Ancak şehir hala elde tutuluyordu ve Haçlılar tarafından zorlu bir kuşatmadan sonra Haziran 1098 tarihinde alınabildi. Raymond, Emir Yağı-Sayan'ın sarayı "palatium Cassiani"yı ve Kale kapısındaki kuleyi ele geçirdi. Haçlı ordularının Antakya kentini kuşattıklarını duyarak ordusuyla birlikte Antakya'nın yardımına koşan Musul atabeyi Kerboğa'nın şehri kuşatması sırasında Raymond hastaydı. Ancak bu kuşatma sırasında Haçlılarla birlikte Antakya'ya gelen Peter Bartholomew adındaki bir rahip Antakya'da İsa'nın çarmıh üzerinde öldürülmesinde kullanılan kutsal mızrağı keşfettiğini iddia edince birden Haçlıların morali düzeldi ve bu "mucize" ile kuşatma başarısızlığa uğradı. Le Puy Kardinali Adhemar'ın şüpheciliğine ve Boemondo'nun inanmamasına rağmen Mızrak, Raymond'ın taraftarları arasında değerli bir kutsal bir emanet oldu. Raymond, şehrin kontrolünü, Antakya'yı İmparator Aleksios'a vermek için yemin eden ve bu yükümlülüğü olan Boemondo'ye vermeyi reddetti. Raymond ve Boemondo taraftarları arasında görünürde kutsal mızrağın gerçekliği ama gerçekte Antakya'nın sahipliği nedeniyle kavgalar çıktı. Birçok düşük rütbeli şövalye ve piyade, Kudüs'e doğru ilerlenmesi taraftarıydı, 1098 sonbaharında Raymond'ı onlara liderlik etmeye ikna ettiler. Bohemond'un kaldığı Antakya'da küçük bir birlik bırakarak, Maaret el Numan kuşatmasını yönetti. Adhemar Antakya'da ölünce, Kutsal Mızrak'ın verdiği prestij ile haçlıların yeni lideri oldu. Boemondo, Ocak 1099 tarihinde Raymond'ın birliğini Antakya'dan çıkardı. Raymond, kendisine ait bir şehir aramaya başladı. Maaret'a yürüdü ve Aralık 1098 tarihinde şehri ele geçirdi. Trablusşam Emirliğine doğru girmeye başladı ve 14 Şubat 1099 tarihinde Arga savaşını başlatarak, Trablusşam'da bağımsız bir egemenlik kurarak Boemondo'un Antakya Prensliği'nin güneye doğru ilerlemesini durdurdu. Trablusşam'ın dışında bir kasaba olan Arqa'nın kuşatması Raymond'ın beklediğinden daha uzun sürdü. Diğer taraftan, daha sonra Krak des Chevaliers ismiyle önemli olacak Hisn al-Akrad'ı ele geçirdi. Trablusşam'ı alma ısrarı, Kudüs'e olan yürüyüşü geciktirdi ve Antakya'dan sonra kazandığı desteğin çoğunu kaybetmesine neden oldu. Raymond sonunda 13 Mayıs'ta Kudüs yürüyüşüne devam kararına katıldı ve aylar süren Kudüs Kuşatması sonrası şehir 15 Temmuz'da ele geçirildi. Yeni Kudüs Krallığı tacı Raymond'a önerildi fakat gönülsüz şehrin yöneticisi kalarak öneriyi reddetti. "Kudüs Kralı" olarak adlandırılmadan ürperdiği söylenir. Ayrıca Kudüs'te kalmaktan ziyade Trablusşam'ın ele geçirilmesine devam etmek istiyordu. Fakat Kudüs'te şehrin düşmesinden sonra kendisinin ele geçirdiği Davud Kulesi'ni vermek konusunda da isteksizdi. Karşılaştığı tek sorun burayı alabilmeye muktedir tek kişi olan Godfrey de Bouillon idi. Kudüs'ün düşmesinden hemen sonra Aşkelon Savaşı'na katıldı. Bu savaşta Mısır'dan gelen ordu mağlup edildi. Diğer taraftan, Raymond Aşkelon'u, Godfrey'a vermek yerine kendine istiyordu, bu tartışmanın sonucu Aşkelon işgal edilemedi. Aşkelon, 1153 yılına kadar Haçlılar tarafından alınmadı. Godfrey ayrıca Raymond'ı Arsuf'u ele geçirmekte başarısız olmakla suçluyordu. 1099-1100 kışında, Raymond kuzeye gittiği zaman, Boemondo'un bir hasmı gibi hareket etti, Boemondo'nun Aleksios'tan yeni aldığı Laodicea'yi ele geçirdi. Laodicea'dan Boemondo'nun en güçlü düşmanı Aleksios ile müttefik olacağı Konstantinopolis'e gitti. Boemondo, Bizans İmparatorluğu'na yaptığı yemine rağmen pervasızca egemenlik alanını Bizans topraklarına doğru genişletiyordu. Konstantinopolis iken Raymond, felaket ile sonuçlanan 1101 Haçlı Seferi'nin Merzifon yönüne giden bir parçasınin başında idi. Bu Haçlı seferi I. Kılıç Arslan ve müttefikleri Dânişmendliler tarafından Merzifon'da büyük bir yenilgiye uğratılıp elemine edildi. Raymond zar zor Konstantinopolis'e kaçabildi 1102 yılında, Konstantinopolis'ten deniz yolu ile Antakya gitti, Boemondo'un esirliği sırasında Antakya naipliği yapan Tancred tarafından esir edildi ve Antakya ile Akka arasında hiçbir yeri fetih etmeyeceğine dair söz vererek kurtuldu. Hemen yeminini bozdu, Tartus'a saldırarak ele geçirdi ve Trablusşam'ın kuşatmasına yardımcı olmak üzere yakın tepelerde bir kale inşa etmeye başladı. Antakya'daki Bizans'a düşman olan Haçlılar devletini dengelemek için Trablusşam'da Bizans'a dost olan bir devlet bulunmasını isteyen I. Aleksios'dan yardım aldı. Trablusşam'ı kuşatmakta iken ve daha şehri eline geçiremeden 1105 yılında Raymond öldü. Toulouse'lu IV. Raymond, üç kez evlendi, iki kez yasak derecede akraba evliliğinden aforoz edildi. Oğlu Toulouse'lu Bertrand'ın annesi olan ilk karısı, kuzeniydi. İkinci karısı Matilda (Mafalda), Kont Sicilya'lı I. Roger'ın kızıydı. Raymond'un üçüncü evliliğini, İspanya'da müslümanlara karşı acımasız bir savaş yürüten Kralı VI. Alfonso'nun gayrımeşru kızı Elvira ile yaptı. Yerine, Kral I. Baudouin yardımı ile 1109 yılında nihayet Trablusşam'ı ele geçirip Trablusşam Kontluğunu kuran yeğeni William-Jordan geçti. William-Jordan, aynı yıl Raymond'ın en büyük oğlu Bertrand tarafından devrildi. Kontluk, 12 yüzyıla kadar Toulouse Kontlarının mülkü olmaya devam etti. Toulouse'lu IV. Raymond, din ve dünyevi motivasyon ile hareket eden birisi görünümündedir. Bir yandan, Kutsal Mızrak'ın keşfini kabul etmekte ve Kudüs Krallığını kabul etmemekte fakat diğer yandan yeni topraklara karşı arzusuna dizgin vuramamaktadır. Raymond'ın ordusunda din görevlisi olan Raymond d'Aguilers, Raymond'ın bakışından Haçlıları yazmıştır. Serhat Teoman Serhat Teoman (d. 4 Haziran 1983, İzmir) Türk dizi, film ve tiyatro oyuncusu. Serhat Teoman 9 Eylül Üniversitesi Güzel Sanatlar Fakültesi Sahne Sanatları Oyunculuk Ana Sanat Dalından mezun oldu. Yüksek lisansını Mimar Sinan Üniversitesi Tiyatro Bölümünde yapan Teoman 2000′li yılların başından beri televizyon sektöründe yer alıyor. Aynı zamanda Tiyatroda yapan genç oyuncu Kuzey Güney dizisinde canlandırdığı Burak Çatalcalı karakteri ile dikkatleri üzerine çekti. Serhat Teoman Acil Aşk Aranıyor dizisinde Dr.Sinan'ı canlandırmıştır ve Kaçın Kurası isimli dizide Barış'ı canlandırmıştır. Şu sıralar Anne dizisindeki Komiser Sinan karakterini canladırmaktadır. Tiyatro hayatına arkadaşları Buğra Gülsoy, Fatih Sönmez ve Emre Erkan'la birlikte kurduğu Tiyatro Kutu ile devam etmiştir. Tiyatro Kutu'nun kapanmasının ardından Serhat Teoman ve Emre Erkan'la birlikte kurdukları GET Yapım ile sinema ve tiyatro çalışmalarına devam etmektedir. Cem Ekinci Cem Ekinci (d. 5 Şubat 1990, Nürnberg), Alman-Türk futbolcu. Forvet pozisyonunda görev yapmakta olup, 2. Lig takımlarından Eyüpspor'da forma giymektedir. 2009'da 1. FC Nürnberg B'de futbol'a başladı. 2011'de Bayern'in Rezerv takımına transfer oldu ve esas patlamayı burada yaptı. 2012-2014 arasında ise Almanya Bölgesel Ligi ekiplerinden SV Seligenporten'de görev aldı. 2014'te ise 1. Lig ekiplerinden Kayserispor'a transfer oldu. Hamerkop Hamerkop ("Scopus umbretta") ya da çekiç başlı, çekiç başlı leylek, leyleğe benzeyen orta büyüklükte suda gezerek avlanan bir kuş türüdür. Uzun gagası ve kafasının arkasındaki sorguç şeklindeki tüyleri çekice benzediğinden dolayı bu adla anılır. Afrika'da Madagaskar'dan Arabistan'a kadar olan bölgede haliçler, göl ve akarsu kıyıları,