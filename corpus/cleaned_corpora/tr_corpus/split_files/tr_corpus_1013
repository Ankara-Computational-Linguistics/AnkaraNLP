yakıp yok eden bir ateş. Yarım yamalak ilgilere yer yoktu. Ama zaman zaman anî bir arzu yükselişi hissediyor, bu öylesine güçlenebiliyordu ki, sıradan bir karşılaşmayla gideni emiyordu, Yıllar içinde o duyguya nadiren teslim olmuştu. Her seferinde, hoşlandığını sandığı kadınlarla. Ama sonunda, öfkeli bir boşluk duygusuyla ayrılmıştı oradan. Çünkü ne tür olduğunu bilmediği bir zafer duygusu aramış, cevap olarak ancak bir kadının sıradan zevki kabullenişini görmüştü. Kazandığı bu şeyin bir anlamı olmadığını çok iyi biliyordu. Ayrılırken içinde bir ulaşmıştık duygusu yerine, bir küçülmüşlük, bozulmuşluk duygusu oluyordu. Arzularından nefret etmeye başladı. Onunla mücadele etti. Arzularının tümüyle fiziksel olduğu doktrinine inanmaya başladı. Bilincin değil, maddenin arzuları. Bedeninin özgür seçim olanağına sahip olmasına, bu seçimi zihnine danışmadan yapabilmesine isyan ediyordu. Ömrünü madenlerde, fabrikalarda geçirmiş, maddeyi zihninin gücüyle boyunduruk altına almaya, ona istediği biçimi vermeye alışmıştı. Kendi bedenini kontrol edememeye dayanamıyordu. Bununla mücadele etti. Cansız doğaya karşı verdiği her savaşı kazanmıştı, ama bu seferki savaşta kaybetmekteydi. Lillian'ı istemesi, onu fethetmenin zor olması yüzündendi. Kendisine üstüne basacağı bir kaide sunulmasını bekleyen, bunu hak ettiğine inanan bir kadına benziyordu. Rearden da bu nedenle onu yatağa sürüklemek istemişti. i Aşağıya çekmek, diyordu buna içinden. Bu sözler ona karanlık bir zevk veriyordu. Kazanmaya değer bir zafer duygusu. Neden aynı zamanda bu kadına kendi karısı unvanını vermeyi de istediğini, neden bundan gurur duyduğunu anlayamıyor, bunu kendi içindeki gizli bir yozlaşmışlığa yoruyordu. Duyguları ciddi ve pırıltılıydı. Bir kadına sahip olmakla onu onurlandırmak istermiş gibi bir şey. Lillian, Rearden'ın zihninde varlığını hiç bilmediği bir imaja uyuyordu. Zarafeti, gururu, anlığı görüyor,gerisini kendi içinden tamamlıyordu. Gördüğü şeyin yalnızca bir yansıma olduğunun farkında değildi. Lillian'ın New York'tan kalkıp onun ofisine geldiği günü hatırlıyordu. Kendi isteyerek gelmiş, ondan kendisine fabrikayı gezdirmesini istemişti. Lillian sorular sorduğunda, Rearden onun sesindeki yumuşak, hevesli hayranlık tonunu fark etmişti. Onun zarif varlığının, fırının alevleri önünden geçişine bakmış, yerlerdeki su birikintileri arasında çınlayan yüksek topukların sesini duymuştu. Yanı başında kararlı adımlarla dolaşmıştı Lillian. Sıcak çelik boşaltılırken gözlerindeki ifade tıpkı Rearden'ın gözlerindeki gibiydi. O gözler Rearden'ın yüzüne döndüğünde de yine aynı ifadeye sahipti, ama yoğunluğu artıyor, sahibini çaresiz ve sessiz durumda bırakıyordu. O akşam yemek yerlerken Lillian'a evlenme teklif etmişti. Evlendikten epey bir süre sonra, bunun işkenceden başka bir şey olmadığını kendine itiraf etmek zorunda kaldı. Bunu itiraf ettiği geceyi hâlâ hatırlıyordu. Yatağın yanında durup Lillian'a bakarken, bileklerinin damarları gepgergin durumda, bu itirafı için için yapışını unutmamıştı. Bu işkenceyi hak ettiğini, dayanması gerektiğini söylüyordu kendine. Lillian ona bakmıyordu. Saçlarını düzeltmekle meşguldü. Artık uyuyabilir miyim. diye sormaktaydı. Hiçbir zaman itiraz etmemişti. Hiçbir zaman hiçbir şeyi reddetmemişti. O ne zaman isterse razı olmuştu. Kocasının malı olan cansız bir varlık hâline dönüşmenin kabul edilmiş bir kural olduğuna inanmış gibi uyuyordu o kurala. Hiç sitem etmiyordu. Erkeklerin evlilikteki gizli ve çirkin yana ilişkin küçültücü içgüdülere sahip olmasını normal kabul etmekteydi. Bu nedenle de hoşgörülü davranıyordu. Kocasının yaşadığı yoğun tecrübe karşısında, eğlenir gibi bir küçümsemeyle gülümsüyordu. Bir keresinde ona, Gördüğüm en gurursuz eğlence, demişti. Ama zaten erkeklerin hayvanlardan daha üstün olduğu hayalini hiçbir zaman benimsememiştim. Rearden'ın ona duyduğu arzu, evliliklerinin ilk haftası içinde ölmüştü. Geriye kalan, yok etmeyi başaramadığı bir ihtiyaçtı. Ömründe geneleve gitmiş değildi. Bazen kendi kendine, oraya gittiğinde duyacağı kendisine yönelik nefretin, karısının odasına girdiği zamanlardan daha beter olacağını söylüyordu. Karısını genellikle kitap okurken buluyordu. Lillian sayfa arasına beyaz bir kurdele koyarak kitabı hemen kapatıyordu. Rearden soluk soluğa, gözleri hâlâ kapalı, sırtüstü yatarken o ışığı yakıyor, kitabı eline alıyor, okumayı sürdürüyordu. Rearden kendi kendine, işkenceyi hak ettiğini, çünkü bir daha asla ona elini sürmemeye karar verdiği hâlde bu kararına uyamadığını tekrarlayıp duruyordu. Kendinden nefret ediyordu bu yüzden. Artık hiçbir zevk ya da anlam içermez duruma gelmiş, yalnızca bir kadın vücuduna olan ihtiyaca dönüşmüş olan duygudan nefret ediyordu. Herhangi bir vücuttu ihtiyaç duyduğu. Sarıldığı sürece hangi kadına ait olduğunu unutmak istediği bir vücuttu. Bu ihtiyacın bir yozlaşmışlık olduğunu kabul etti. Lillian'ı suçlamıyordu. Ona karşı tatsız, kayıtsız bir saygı duymaktaydı. Kendi arzusuna duyduğu nefret, kadınların arı ve duru olduğuna, böyle bir kadının da fiziksel zevke ulaşamayacağına ilişkin doktrini kabul etmesine yol açıyordu. Evlilik yılları boyunca sessizce acı çekerken, kendine düşünme izni vermediği bir konu vardı Sadakatsizlik. Söz vermişti bir kere. O sözü tutmakta kararlıydı. Lillian'a sadakat değildi bu. Onursuzluktan korumak istediği, Lillian'ın kişiliği değildi. Kendi karısının kişiliğiydi. Şu anda pencerenin önünde dikilirken bunu düşünmekteydi. Onun odasına girmeyi istememişti. Mücadele etmişti. Bu gece neden dayanamayacağını bildiği için, mücadele daha da sert olmuşu. Sonra onu görünce, bir anda anlamıştı. Ona elini sürmeyecekti. Bu gece onu buraya sürükleyen neden, olayı imkânsız kılan nedenle aynıydı. Hareketsiz duruyordu. Arzulardan arınmıştı. Kendi bedenine, bu odaya, hattâ burada bulunuşuna karşı kayıtsızlığı rahatlatıyordu onu. Ona arkasını dönmüştü. O cilalı namusu görmüyordu artık. Saygı duyması gerektiğini düşünüyordu, ama duyduğu şey tiksintiydi. Ama Dr. Pritchett'in dediğine göre üniversitelerimiz ölüyormuş, çünkü et paketleyenlerin, çelik dökenlerin verdiği sadakalara muhtaçmış. Peki, Lillian neden evlenmişti onunla. Bu gevrek, diri ses herhalde rastgele konuşmuyordu. Onun buraya neden geldiğini biliyordu. Başucundaki komidinden masasından ojeyi alıp sakin sakin tırnaklarına sürmeye başlamasının onu nasıl etkileyeceğini biliyordu. Partiden söz ediyordu. Ama Bertram Scudder'in da, Dagny Taggart'ın da adını anmıyordu. Ne ummuştu Rearden'le evlenmekten. Karısının içinde onu bunu yapmaya yönlendiren buz gibi bir amacın varlığını hissetti, ama bunda bir şey bulamadı. Lillian hiçbir zaman onu kullanmaya kalkışmamıştı. Ondan hiçbir talepte bulunmamıştı. Sanayiden gelen güçte hiçbir prestij görmemiş, bunu hiçbir zaman umursamamıştı. Kendi arkadaşlarını tercih etmişti. Para peşinde değildi. Çok az harcardı. Paralarının rahatça yeteceği hovardalıklara düşkün değildi. Onu suçlamaya, aralarındaki bağı koparmaya hiç hakkı olmadığına karar verdi. Evlilik ilişkisinde onurlu bir kadındı. Kocasından hiçbir maddî talebi yoktu. Rearden dönüp ona yorgun bakışlarla baktı. Bir daha parti verirken kendi arkadaşlarınla yetin, dedi. Benim arkadaşım saydığın insanları davet etme. Onlarla sosyal ortamda karşılaşmaktan hoşlanmıyorum. Lillian güldü. Şaşırmış ve memnun olmuştu. Seni suçlayamam sevgilim, dedi. Rearden başka hiçbir şey söylemeden dönüp odadan çıktı. Ne istiyor benden, diye düşünüyordu. Ne peşindeydi Lillian. Bildiği, tanıdığı evrende bu soruya bir cevap yoktu. Dagny, köprünün üzerinde durup tepenin doruğuna, güneşin oradaki metal parıltılarına düştüğü yere baktı. Sanki Wyatt Petrol'ün karları üzerinde beyaz bir meşale yanmaktaydı. İlkbaharda bu raylar, Cheyenne'den gelen hatla buluşacak, diye düşündü. Gözlerinin kulelerden başlayıp aşağıya inen, köprüyü ve kendi durduğu yeri geçip devam eden mavimsi yeşil rayları izlemesine izin verdi. Başını çevirip rayları duru havanın içinde kilometrelerce izledi. Raylar, dağın yamacında geniş kavisler çiziyor, ilerdeki vinç, sırf kemiklerden ve sinirlerden oluşmuş bir kol gibi gökyüzüne doğru dikiliyordu. Mavimsi yeşil çubuklarla yüklü bir traktör yanından geçip ilerledi. Ta aşağılardan matkapların sesi sürekli bir titreşim hâlinde geliyordu. İnsanlar metal kablolara asılıp sallanarak kanyon duvarının dimdik taş duvarını kesiyor, köprüye destek kurmaya çalışıyordu. Rayların ilerisinde de çalışan adamları görebiliyordu. Kol kasları gerilmişti, elektrik bağlantı noktalarıyla uğraşan bu adamların. Müteahhit Ben Nealy, Kas gücü, Bayan Taggart, demişti ona. Dünyada ne kurmaya kalkarsanız kalkın, kas gücü gerekir. Görünüşe göre, McNamara gibi bir müteahhit bulmak mümkün değildi. O da bulabildiğinin en iyisini tutmuştu. Taggart kadrosundan hiçbir mühendise güvenip de bu işin yönetimini teslim edemezdi. Yeni metal konusunda onların hepsi kuşkucuydu. Başmühendis, Doğrusu, Bayan Taggart, bu ise daha önce hiç kimse kalkışmadığına göre, bunun benim sorumluluğuma verilmesi hakkaniyete uymaz, demişti. Dagny, Sorumluluk benim. diye karşılık vermişti adama. Kırk yaşlarındaydı adam. Mezun olduğu üniversitenin cakalı havasını hâlâ sürdürüyordu. Bir zamanlar Taggart Transcontinental'in başmühendisi, sessiz, kır saçlı, kendi kendini yetiştirmiş bir adamdı. Diğer demiryollarının hiçbirinde onun kıratına erişebilecek kimse yoktu. Ama beş yıl önce istifa edip gitmişti. Köprünün üzerinden aşağıya baktı. Dağların arasına sıkışmış beş yüz metre derinliğindeki çatlağın tepesinde, ince bir çelik kirişin üzerinde durmaktaydı. Aşağıda kurumuş bir dere yatağının çizgilerini görebiliyordu. Yığılı gibi duran kayalardan başka, yüzyıllık ağaçlar da vardı. Acaba bu kayalar, bu ağaç gövdeleri ve bu kaslar, kanyona köprü kurabilir mi, diye düşündü. Mağaralarda yaşayanların çağlar boyunca bu kanyonun dibinde çıplak yaşayıp durdukları da nereden aklına gelmişti şimdi. Başını kaldırıp Wyatt Petrol alanına baktı. Raylar kuyuların arasına dalıyordu. Karlar üzerinde makasların küçük levye disklerini görebilmekteydi. Madendendi levyeler, ülkenin her yanında bunlardan binlercesi vardı ve bunlar kimsenin dikkatini çekmezdi. Ama buradakiler güneşin altında pırıl pırıldı, renkleri de mavimsi yeşildi. Bunlar uğruna, Connecticut Amalgam Levye ve Sinyal Şirketi Başkanı Bay Mowen'ın hiçbir amacı olmayan itirazlarına saatlerce cevap yetiştirmek zorunda kalmış, alçak sesle, dengeli, sabırlı konuşmalar yapmıştı. Ama Bayan Taggart, Sevgili Bayan Taggart. Şirketim sizin şirketinize kuşaklardır hizmet verir. Dedeniz benim dedemin ilk müşterisiydi. İstediğiniz her şeyi yapmayı çok istediğimizden kuşku duyamazsınız, ama...levyeler Rearden Metalden mi olsun demiştiniz. Evet. Ama Bayan Taggart. O metalle çalışmak zorunda kalmanın ne anlama geleceğini düşünün. O maddenin dört bin derecenin altında hiç erimediğini biliyor musunuz....Harika mı. Eh, belki imalâtçılar için iyi bir şey olabilir, ama benim düşündüğüm de bu işin yeni bir fırın gerektireceği. Tümüyle yeni bir üretim prosesi gerek. Adamlar eğitilmeli, programlar değişmeli, kurallar düzenlenmeli, her şey altüst edilmeli, ondan sonra da iyi olacak mı, olmayacak mı, ancak Allah bilir....Nereden biliyorsunuz. Bayan Taggart. Daha önce hiç yapılmadığına göre, nasıl bilebilirsiniz ki....O metal iyidir de diyemem, kötüdür de diyemem...Yo, hayır, sizin dediğiniz gibi deha ürünü müdür, yoksa nice kişinin, yani pek çok kişinin dediği gibi koskoca bir aldatmaca mıdır, bilemem, Bayan Taggart...Yo, hangisi olursa olsun, bir şey fark edecek de diyemem, çünkü ben kim oluyorum ki bu tür bir işte böyle bir riske gireyim. Dagny o zaman siparişinin fiyatını iki katına çıkarmıştı. Rearden, Mowen'ın adamlarını eğitmek üzere iki metalürjisi yollamıştı. Onlara prosesin her adımını öğretecek, gösterecek, açıklayacaklardı. Mowen'ın adamlarının eğitim aldıkları süre boyunca maaşlarını da Rearden ödemişti. Ayakları altındaki rayların çıkıntılarına baktı, o geceyi hatırladı. Rearden Metal'den ray yapmayı kabul eden tek şirket, Illinois'daki Summit Döküm Şirketi'ydi, o gece o şirketin iflas ettiğini duymuştu. Hem de siparişinin henüz yarısını bile teslim etmemişken. Anında uçağa atlayıp Chicago'ya gitmiş, üç avukatı, bir yargıcı ve bir eyalet milletvekilini yataklarından kaldırmış, ikisini rüşvetle, geri kalanlarını tehditle ikna edip bir acil durum permisi almıştı. Bu permiyi kimse meşru yollardan çürütemezdi. Gidip firmanın kapısındaki asma kilidi söktürmüş, rastgele derlenmiş, yarı giyimli işçi grubunu sabaha kadar çalıştırmıştı. Gün doğduğunda işçiler yine işbaşında kalmış, çalışmaya devam etmişlerdi. Başlarında bir Taggart mühendisiyle bir Rearden metalurjisti vardı. Rio Norte Hattı'nın onarımı o sayede mümkün olabilmişti. Matkapların seslerini dinledi. Çalışmalar bir ara, köprü putrellerinin delinmesi durduğunda kesilmişti. Ben Nealy gücenmiş gibi, Çarem yoktu, Bayan Taggart, demişti. Matkap başları ne kadar çabuk aşınıyor, biliyorsunuz. Siparişini vermiştim, ama Incorporated Tool bir sorun yaşadı. Onların da elinden bir şey gelmezdi Associated Çelik onlara çelik teslimini geciktirmiş. Beklemekten başka hiçbir çaremiz yoktu. Sinirlenmenin yararı yok, Bayan Taggart, elimden gelenin en iyisini yapıyorum. Ben seni bir işi yapasın diye tuttum, elinden gelenin en iyisini yapasın diye değil...o da ne demekse. Bu çok garip bir söz. Hiç hoş olmayan bir tavır, Bayan Taggart Hem de hiç. Incorporated Tool'u unut. Çeliği de unut. Rearden Metalden yapılmış matkap başları ısmarla. Hiç olmaz. O lanet olası maddeyle sizin raylarda yeterince sorun yaşadım zaten. Kendi âletlerimi de rezil edemem. Rearden Metalden matkap başı, çelikten daha uzun ömürlü olur. Belki. Ismarla dedim sana. Parasını kim verecek. Ben. Yapacak firmayı kim bulacak. Dagny hemen Rearden'a telefon açmıştı. Rearden vakit geçirmeden, çoktan kepenk indirmiş, terk edilmiş bir âlet fabrikası bulmuş, orayı bir saat içinde, son sahibinin akrabalarından satın almıştı. Bir gün geçmeden, yeniden açılmıştı fabrika. Hafta sonunda da Rearden Metalden yapılmış matkap başları, Colorado'ya getirilip teslim edilmişti. Dagny köprüye baktı. Kötü yoldan çözümlenmiş bir sorunun temsilcisiydi bu köprü...ama artık o kadarını kabullenmek zorundaydı. Kara uçurumun tepesinde, dört yüz metre boyundaki çelik köprü, Nat Taggart'ın oğlunun zamanında yapılmıştı. Güvenli ömrünü çoktan aşmış, önce çelik parçalarıyla, sonra demirlerle, daha sonra tahtalarla yamanmıştı. Yamaların maliyetine değmeyecek durumdaydı. Buraya Rearden Metalden yeni bir köprü yapmayı çok düşünmüştü. Başmühendisten tasarım ve maliyet tahmini istemişti. Gelen tasarım, çelik köprü için yapılmış plânın, daha güçlü metale göre yalap şalap indirgenmişiydi. Maliyet ise projeyi imkânsız kılıyordu. Adam gücenik bir sesle, Özür dilerim, Bayan Taggart, demişti. Metalden yararlanmamışsın derken ne demek istediğinizi tam anlayamıyorum. Bu plan, kayda geçmiş en iyi köprülerin bir adaptasyonu. Başka ne bekliyordunuz. Yeni bir inşaa tarzı. Nasıl yani. Nasıl bir inşaa tarzı. Demek istediğim, insanlar çeliği bulduklarında, onunla ahşap köprülerin kopyalarını yapmaya kalkışmadılar. Sonra bezgin bir sesle ekledi. Eski köprünün beş yıl daha dayanmasını sağlayacak projenin bir maliyetini çıkar bana. Peki, Bayan Taggart Adamın sesine neşe gelmişti. Çelikle de takviye ederiz... Rearden Metalle takviye edeceğiz. Buz gibi bir ses Baş üstüne, Bayan Taggart. Dagny karla kaplı dağlara baktı. New York'tayken zaman zaman yaptığı iş zor gelirdi ona. Bazen çalışma odasında bir an zihni boşalır, daha fazla esnetemeyeceği zamanın sınırlılığı karşısında umutsuzluktan kendini felç olmuş gibi hissederdi. Bazen acil randevular peş peşe yığılır, eskimiş lokomotifleri, çürüyen vagonları, bozulan sinyal sistemlerini, düşen gelirleri konuşmak zorunda kalırken, kafasının içinde hep Rio Norte inşaatının son acil sorunu olurdu. Konuşurken gözünün önünde mavimsi yeşil raylar belirirdi. Bir gazete haberinin kendisini rahatsız etmesi üzerine fark edip telefona sarılır, başmüteahhidi arar, Adamlarına nereden yemek alıyorsun. diye sorardı. ‘Tahmin etmiştim. Denver'deki Barton Jones dün iflâs etmiş. Hemen başka bir yemek şirketi bulsan iyi edersin, yoksa açlık krizi yaşayacaksın. O hattı kendisi, New York'taki masasından inşa ediyordu. Zor gelmişti. Ama şimdi artık rayları seyrediyordu. Uzuyordu raylar. Hat, zamanında bitecekti. Keskin, aceleci ayak sesleri duyup döndü. Rayların üzerinden bir adam yaklaşıyordu. Uzun boylu, genç biriydi. Şapka giymediği için siyah saçları rüzgârda uçuşuyordu. İşçilerin giydiği deri ceketlerden giymişti ama işçiye benzemiyordu. Yürüyüşünde çok farklı bir özgüven vardı. Dagny onu ancak yaklaşınca tanıyabildi. Ellis Wyatt'tı gelen. Dagny onu ofisine geldiği günden bu yana görmemişti. Merhaba, Dagny. Bir anlık şaşkınlıkla, o iki kelimenin ifade etmek istediği her şeyi anladı. Bağışlama, anlayış, saygı. Bir selamdı bu. İşlerin bu kadar yolunda gitmesi karşısında çocuklar gibi güldü. Merhaba, diyerek elini uzattı. Wyatt o eli, normal selamın gerektirdiğinden biraz daha uzun süre tuttu. Aralarında bir anlaşma, bir imza yer almıştı. Nealy'ye söyle, Granada geçidinde bir buçuk millik yere yeni kar çitleri koysun, dedi Wyatt. Eskileri çürümüş. Bir fırtına daha olsa dayanamazlar. Ona bir döner sapan yolla. Elindeki makine, evinin arka bahçesini bile süpüremeyecek bir şey. Kar fırtınaları yakında başlar buralarda. Dagny bir an düşündü. Bunu ne kadar sık yapıyorsunuz. diye sordu. Neyi. Çalışmaları seyretmeye gelmeyi. Ara sıra. Vaktim oldukça. Neden. Heyelan gecesi burada mıydınız. Evet. Raporlar bana geldiğinde, rayların üstünü ne kadar çabuk ve ustaca temizlemişler diye şaşmıştım. Nealy'nin sandığımdan daha becerikli biri olduğunu düşünmeye başlamıştım. Değil. Günlük malzemeyi taşıma sistemini de siz mi organize ettiniz. Tabiî. Adamların günün yarısını, gerekli âleti arayıp bulmakla harcıyorlardı. Ona söyle, su depolarından gözünü ayırmasın. Şu ara bir gece sular donuverecek. Ona yeni bir su dağıtım sistemi alabilir misin, bir bak. Elindeki sistemin hâlini beğenmiyorum. Kablo sistemini de bir kontrol et. Dagny ona bir an baktı. Sağ ol, Ellis, dedi. Wyatt gülümseyip yoluna devam etti. Dagny onun köprü üzerinden yürümesine, sonra yokuş yukarı, petrol alanına doğru tırmanışına baktı. Kendini buranın sahibi sanıyor, değil mi. Olduğu yerde döndü. Şaşırmıştı. Ben Nealy'nin yaklaştığını hiç fark etmemişti Adam baş parmağıyla Ellis Wyatt'ı gösteriyordu. Nerenin. Demiryolunun, Bayan Taggart. Sizin demiryolunuzun. Ya da belki bütün dünyanın. Öyle sanıyor. Ben Nealy yumuşak, sarkık yüzlü, şişman bir adamdı. Gözleri inatçı ve boş bakışlıydı. Karların mavimsi ışığında teni tereyağ renginde görünüyordu. Ne diye buralarda dolanıp duruyor. diye sordu. Sanki her şeyi bir o biliyor başka kimse işini bilmiyor. Kibirli gösterişçi. Kim sanıyor kendini. Dagny sesini hiç yükseltmeden, Allah belanı versin, dedi. Nealy ona bunu söyleten şeyin ne olduğunu hiçbir zaman anlayamadı. Ama aslında benliğinin bir parçası, kendine özgü bir biçimde...anlıyordu. Dagny'yi asıl şaşırtan şey, adamın bundan hiç etkilenmemesi oldu. Hiçbir şey söylemedi Nealy. Dagny ilerde duran vagonu işaret ederek bezgin bir sesle, Senin ofise gidelim, dedi. Sonra, Birini çağır da not alsın, diye ekledi. Yola koyulurlarken Nealy telaşla, Çapraz bağlantılar ne olacak, Bayan Taggart. dedi. Sizin ofisten Bay Coleman onay vermişti. Fazla kabuklu diye bir şey de söylemedi. Hiç anlamıyorum siz neden.. Onları yenile diyorum. İki saat boyunca sabırlı olmaya çalıştıktan, talimat verdikten, açıklamalar yaptıktan sonra vagondan inerken çok yorgundu. Aşağıdaki toprak yola park etmiş bir otomobil gördü. İki kişilik siyah bir arabaydı. Pırıl pırıl ve yeniydi. Yeni araba, nerede olsa şaşırtıyordu insanı. Pek sık rastlanan bir şey değildi. Dagny çevresine bakındı, köprünün dibinde duran uzun boylu adamı görünce soluğu tıkanır gibi oldu. Hank Rearden'dı. Dagny onu Colorado'da görmeyi hiç beklemiyordu. Elinde defteriyle kalemi, hesaplara gömülmüştü Rearden. Giysileri de arabası gibi, hem de aynı nedenle dikkat çekiyordu. Aslında basit bir trençkotla kenarı eğik bir şapka giymişti, ama bunlar öyle kaliteli, etraftaki herkes de öyle kılıksızdı ki...Ayrıca bu giysileri çok doğal ve rahat taşıdığı için de garip duruyordu her şey. Dagny birdenbire kendini ona doğru koşarken buldu. Tüm yorgunluğu uçup gitmişti.Derken bir anda, onu partiden bu yana hiç görmediğini hatırladı. Olduğu yerde durdu. Rearden onu gördü, elini salladı. Memnun, şaşkın bir selam. Sonra ona doğru ilerledi. Gülümsüyordu. Merhaba, dedi. İşin başına ilk gelişin mi. Beşinci. Üç ay içinde. Senin burada olduğunu bilmiyordum. Kimse söylemedi bana. Günün birinde dayanamayacağını biliyordum. Dayanamamak mı. Yani burayı görmek isteyecektin. Bu senin metalin. Nasıl buluyorsun. Rearden çevresine bakındı. Demiryolu işini bırakmak istersen, haberim olsun. Beni işe mi alacaksın. Ne zaman istersen. Dagny bir an ona baktı. Bunun ancak yarısı şaka, Hank. Sanırım hoşuna da gidendi...gelip senden iş istesem. Beni karşında müşteri olarak değil de, elemanın olarak görmek. Bana emirler verip uygulamamı beklemek. Evet. Hoşuma giderdi. Dagny taş gibi bir ifadeyle, Sakın çelik işini bırakma, dedi. Sana demiryolunda iş vereceğime söz veremem. Rearden güldü. Deneme bile, dedi. Neyi. Koşulları benim koyduğum savaşları kazanmaya çalışma. Dagny cevap vermedi. Bu sözlerin içinde yarattığı duygular karşısında duraklamıştı. Tam duygu da denilemezdi buna. İsimlendiremediği ve anlayamadığı bir keyfin getirdiği fiziksel sansasyon gibiydi. Rearden, Bu arada, benim de ilk gelişim değil, dedi. Dün de buradaydım. Sahi mi. Neden. Bir iş için Colorado'ya gelmiştim, gelip buna da bir bakayım dedim. Ne peşindesin sen. Neden bir şey peşinde olduğumu düşünüyorsun ki. Buraya sırf bakmaya gelmezsin. Hele de iki kere. Rearden yine güldü. Doğru. Parmağıyla köprüyü gösterdi. Şunun peşindeyim. Ne olmuş ona. Hurdalığa layık. Bilmiyor muyum sanıyorsun. Bu köprünün onarımı için ısmarladığın Rearden Metal parçaların şartnamesini gördüm. Paranı ziyan ediyorsun. Bir iki yıl dayanacak onarıma harcayacağın parayla, yeni Rearden Metal köprünün maliyeti arasındaki fark o kadar küçük ki, bu müzelik harikayı burada tutmaya karar vermeni anlayamıyorum. Rearden Metal'den yeni köprüyü ben de düşündüm. Mühendislerimden maliyet tahmini istedim. Ne dediler sana. İki milyon dolar. Ulu Tanrım. Sen ne diyorsun. Sekiz yüz bin Dagny ona baktı. Boş konuşmayan biri olduğunu biliyordu. Sakin kalmaya çalışarak, Nasıl. diye sordu. Şöyle. Defteri uzatıp gösterdi. Dagny orada karalanmış, ama eklemlenmemiş kavramlar gördü. Pek çok şekil vardı.Birkaç kaba çizim oluşturuyorlardı. Dagny olayı, daha o açıklamayı bitirmeden anlamıştı. Bu arada oturmuş olduklarını, oradaki buz kayasına ilişmiş, ince çorabından soğuğu hissediyor olduğunu fark etmemişti. Birkaç kâğıt parçasının üzerine eğilmişlerdi. Binlerce ton navlunun boşluk üzerinden taşınmasını mümkün kılacak çareye bakıyorlardı. Rearden bu arada keskin ve duru sesiyle, kuvvetleri, hızları, yükleri, rüzgâr basınçlarını anlatıyordu. Makas kirişleriyle desteklenecek köprü dört yüz metre boyunda olacaktı. Rearden yeni tip bir kiriş düşünmüştü. Daha önce hiç yapılmamış bir şeydi. Rearden Metal'in hafifliği ve kuvveti olmadan da yapılması mümkün değildi zaten. Hank, dedi Dagny. Bunu iki gün içinde mi icat ettin. Yok canım. Bunu Rearden Metal'i elde etmeden çok önce düşünmüşüm. Köprüler için çelik üretirken hesaplamıştım, ama bir takım başka şeyler arasında, bunu yapabilecek kadar güçlü bir metal de istiyordum. Buraya da senin sorununu kendi gözümle görmeye geldim. Dagny'nin elini kaldırıp gözünün önünden kaydırdığını, uğrunda bunca yorucu ve neşesiz bir savaş verdiği şeyi sanki silmeye çalıştığını görünce sesli sesli güldü. Bu henüz kaba bir resim, dedi. Ama sanırım ne yapılabileceğini gördün. Neler görebildiğimi anlatamam bile, Hank. Zahmet etme, biliyorum. Taggart Transcontinental'i ikinci kere kurtarıyorsun. Eskiden daha iyi psikologtun. Ne demek istiyorsun. Taggart Transcontinental'ı kurtarmak niçin umrumda olsun ki. Rearden Metal'den bir köprü yapıp tüm ülkeye göstermek istediğimi bilmiyor musun. Evet, Hank. Biliyorum. Bir yığın insan, Rearden Metal rayların güvensiz olduğundan yakınıp sızlanıyor. Ben de onlara sızlanacak gerçek bir şey vereyim, diyorum. Rearden Metal'den köprü görsünler bakalım. Dagny ona baktı, katıksız bir sevinçle güldü. Rearden, O da ne öyle. diye sordu. Hank, böyle bir durumda insanlara böyle bir cevap verecek senden başka kimseyi tanımıyorum. Ya sen. Sen de bu cevaba benimle birlikte katılmak, kopacak çığlıkları seyretmek istemeyecek misin. İsteyeceğimi biliyorsun. Evet, biliyorum. Rearden, Dagny'ye baktı, gözleri kısıldı. O, Dagny gibi gülmüyordu, ama gözlerindeki ifadenin anlamı aynıydı. Dagny birdenbire partideki son karşılaşmalarını hatırladı. İnanılmaz bir anıydı o. Bir aradayken hissettikleri rahatlık, o garip, hafifsi duygu, bu duyguyu ikisinin de başka bir yerde asla bulamayışı, düşmanlık hislerini olanaksız kılan bir şeydi. Ama Dagny o partinin gerçekten yaşanmış olduğunu bilirken, Rearden sanki hiç olmamış gibi davranıyordu. Uçurumun kenarına yürüdüler, birlikte karanlık derinliklere, onun ötesinde kayaların yeniden yükselişine baktılar, sonra gözlerini Wyatt Petrol kulelerine düşen güneş ışığına doğru kaldırdılar. Dagny donmuş taşlar üzerinde, ayakları açık, dimdik duruyor, bedenini rüzgâra karşı sertleştirmeye çalışıyordu. Omzunun arkasında Rearden'ın göğsünün hatlarını, dokunmadığı hâlde hissedebilmekteydi. Rüzgâr bacaklarını üşütüyordu. Hank, sence onu zamanında yetiştirebilir miyiz. Tabiî. Başka her türlü köprüden daha kısa zamanda, daha az emekle yapılacak. İzin verirsen benim mühendisler temel şemayı kurup sana yollasınlar. Sana hiçbir yükü olmadan. Bir göz at, paran yetişir mi, kararını ver. Yetişecektir. O zaman senin üniversiteli çocuklara verirsin, ayrıntıları işlerler. Ya metal. Ben metali çekerim. Başka bütün siparişleri fabrikadan atma pahasına bile Çok kısa sürede bile çekebilir misin. Hiçbir siparişini beklettim mi. Hayır. Ama bugünlerde neler olduğuna bakınca, belki elinden gelmez. Sen kimle konuştuğunu sanıyorsun...Orren Boyle'la mı. Dagny güldü. Peki. Çizimler mümkün olduğu kadar çabuk gelsin. Bir bakar, kırksekiz saat içinde sana cevabımı veririm. Benim üniversiteli çocuklara gelince, onlar... Kaşlarını çatıp sustu. Hank, bugünlerde iyi eleman bulmak neden bu kadar zor. Bilmiyorum... Rearden'ın gözleri dağların göğe karşı oluşturduğu çizgilerdeydi. Uzaktaki vadiden ince bir duman yükseliyordu. Colorado'nun yeni kasabalarıyla fabrikalarını gördün mü. diye sordu. Evet. Harika bir şey, değil mi. Ülkenin her köşesinden gelip burada toplanan insanların nasıl kimseler olduğunu görmek. Hepsi genç, hepsi sıfırdan başlıyor, sonra dağları deviriyorlar. Ya sen hangi dağları devirmeye karar verdin. Neden. Senin ne işin var Colorado'da. Rearden gülümsedi. Maden alanlarına bakıyorum. Ne tür. Bakır. Ulu Tanrım, iş yükün az mı geliyor. Karmaşık bir iştir, farkındayım. Ama bakır arzı güvenilmez hâle geldi. Koca ülkede bir tane bile güvenilir şirket kalmamıştı benziyor. D'Anconia Bakırla iş görmek de istemiyorum. O zamparaya hiç güvenim yok. Seni suçlayamam, Dagny gözlerini kaçırmıştı. Eh, madem ki işi yapacak sağlam biri yok, kendi bakır madenim olsun, diyorum. Demir cevherimi kendim çıkardığım gibi. Onca gecikmelerle, fiyaskolarla işimi götüremem. Rearden Metal için çok bakıra ihtiyacım var. Madeni bulup aldın mı. Henüz almadım. Çözülmesi gereken birkaç sorun var. Adam bulmak, teçhizat bulmak gerek, sonra nakliye işi.. Haa... Dagny güldü. Benden hat çekip ray döşememi mi isteyeceksin. Olabilir. Bu eyalette nelerin mümkün olabileceğini önceden bilmek mümkün değil. Burada her tür doğal kaynağın var olduğunu biliyor muydun. El sürülmemiş durumda, öylece bekliyorlar. Ya fabrikaların büyüme hızı. Her gelişimde kendimi on yaş daha genç hissediyorum. Ben öyle hissetmiyorum. Dagny doğuya, dağların ötesine bakıyordu. Taggart sisteminin geri kalanıyla arada ne büyük bir çelişki olduğunu düşünüyorum. Her yıl taşıyacak yük azalıyor, daha az şey üretiliyor. Sanki...Hank, nesi var bu ülkenin. Bilmiyorum Okulda bize söyledikleri şeyleri hatırlıyorum. Güneş giderek enerji kaybediyor, her yıl biraz daha soğuyor, diyorlardı. Ben de o sıralar, dünyanın son günlerinin nasıl olacağını düşünür dururdum. Galiba...böyle olacak. Ortalık soğuyacak ve her şey duracak. Ben o hikâyeye hiçbir zaman inanmadım. Güneş tükenmeden önce insanoğlu onun yerine kullanacak başka bir şey bulur, diye düşünürüm. Öyle mi. Çok garip. Ben de öyle düşünürdüm. Rearden ilerde yükselen duman sütununu gösterdi. İşte sana yeni güneş. Ötekileri de bu besleyecek. Eğer durdurulmazsa. Sence durdurulabilir mi. Dagny ayağının altındaki raylara baktı. Hayır, dedi. Rearden gülümsedi. O da raylara baktı, sonra gözlerinin hat boyunca kaymasına izin verdi. Sanki bir an için ikisi, Dagny'nin gördüğü fotoğraf içinde durmaktaydılar. Rearden'ın profili ve mavimsi yeşil uzanan çizgiler. Başardık, değil mi. dedi Rearden. Harcanmış her çabaya, uykusuz geçen her geceye, umutsuzluğa karşı yönlendirilmiş her sessiz saldırıya karşı Dagny'nin tek istediği şey işte bu andı. Evet, dedi. Başardık. Uzaklara baktı, yan hattaki eski vinci gördü, vincin kablolarının eskimiş olduğunu, yenilenmesi gerektiğini düşündü. Duyguların ötesine geçmenin getirdiği o büyük netlik işte buydu. Bu ancak, hissedilebilecek her şeyi hissettikten sonra elde edilebilen bir ödüldü. Ulaştıkları başarı, onu bir anlığına bilinçlendirmek, birlikte ona sahip olmak...bundan daha ileri bir yakınlık, bir paylaşım olabilir miydi. Şimdi artık şu ânın getirdiği en basit, en sıradan kaygılara yönelebilirdi, çünkü artık görüş alanı içindeki hiçbir şey anlamsız olamazdı. Bu duygularından emin olmasını neyin sağladığını merak etti. Rearden birdenbire olduğu yerde dönüp arabasına doğru yürümeye başladı. Dagny peşinden yürüdü. Birbirlerine bakmıyorlardı. Rearden, Bir saate kadar doğuya doğru yola çıkıyorum, dedi. Dagny parmağıyla arabayı gösterdi. Bunu nereden aldın. Buradan. Hammond marka. Colorado'da bir şirket. Hâlâ iyi araba yapmayı sürdüren bir tek onlar kaldı. Daha yeni aldım. Bu gelişimde. Harika bir şey Öyle, değil mi. New York'a kadar bununla mı gideceksin. Hayır, yükleyip yollayacağım. Buraya kendi uçağımla gelmiştim. Öyle mi. Ben Cheyenne'den karayoluyla geldim. Hattı görmek istiyordum. Ama eve mümkün olduğu kadar çabuk dönmem gerek. Beni de götürür müydün. Seninle uçakta dönebilir miyim. Rearden hemen cevap vermedi. Dagny o bir anlık boşluğu hemen fark etti. Üzgünüm dedi Rearden sonunda. Dagny o sesteki katılığı kendinin mi hayal ettiğini merak etti. New York'a dönmüyorum. Minnesota'ya gidiyorum. Ha, peki. O zaman ben de bugün kalkan tarifeli uçakta bir yer bulmaya çalışacağım. Kıvrılan yol üzerinde uzaklaşıp kaybolan arabanın arkasından baktı. Bir saat sonra arabayla havaalanına gitti. Alan bir dağ zincirinin dibinde, ufacık bir pistti. Kaskatı toprağın üzerinde yer yer karlar vardı. Bir ışık direği yan tarafta göze çarpıyor, kabloları yerlerde sürünüyordu. Diğer direkler fırtınada devrilmişti Oradaki tek görevli yaklaştı, onu karşıladı. Hayır, Bayan Taggart, dedi üzüntüyle. Bir sonraki güne kadar uçak yok. Kıta uçuşu yapan uçaklar iki günde bir kalkıyor, biliyorsunuz. Bugün kalkacak olan da buraya gelemeden Arizona'ya mecburi iniş yaptı. Yine motor arızası. Sonra ekledi. Yazık ki buraya biraz daha erken gelmediniz. Demin Bay Rearden özel uçağıyla New York'a doğru yola çıktı. Ama New York'a gitmiyordu, öyle değil mi. Yo, kendisi öyle söyledi. Emin misiniz. Bu akşam orada bir randevusu olduğunu söyledi. Dagny doğu ufuklarına boş gözlerle bakarken hareketsizdi. Aklına hiçbir açıklama gelmiyordu. Bir dipnot, bir sezgi...olayı anlama yolunda hiçbir şey yoktu. *** Allah kahretsin bu sokakları. diye parladı James Taggart. Geç kalacağız. Dagny şoförün üzerinden ilerilere, cam sileceğinin sulu kardan arındırıp temizlediği kısımdan dışarı bakıyordu. Önlerinde sıralanmış hareketsiz arabaların siyah, eskimiş, ıslaklıktan parlayan tepeleri vardı. Çok uzaklarda, alçak düzeydeki bir kırmızı ışık, yolda çalışma yapıldığını gösteriyordu. Taggart sinirli sinirli, Her sokakta bir terslik var, dedi. Neden birileri düzeltmiyor bunları. Dagny arkasına yaslandı, pelerininin yakasını biraz daha kapatmaya çalıştı. Güne sabahın yedisinde, ofisindeki masasının başında başlamıştı, şimdi günün sonuna doğru kendini pek yorgun hissediyordu. İşi tamamlamadan yarıda bırakmış, eve koşup giyinmek zorunda kalmıştı, çünkü Jim'e, New York İş Konseyi'nin akşam yemeğinde bir konuşma yapmak üzere söz vermişti. Bizden Rearden Metal'le ilgili bir konuşma yapmamızı istiyorlar, demişti Jim. Bunu sen, benden çok daha iyi yaparsın. Ortaya iyi bir savunma koymamız önemli, Rearden Metal'le ilgili öyle çelişkili argümanlar ileri sürülüyor ki. Şimdi arabada, ağabeyinin yanında otururken, kabul ettiğine pişmandı Dagny. New York sokaklarına bakarken, metalle zamanın arasında, Rio Norte Hattı'ndaki raylarla geçmekte olan günler arasındaki mücadeleyi düşünüyordu. Arabanın hareketsiz durması sinirlerini geriyor, bir saatin bile önemi varken bir akşamı ziyan etmenin suçluluğu onu eziyordu. Taggart, Rearden'ın her yandan saldırıya uğrarken, belki birkaç dosta ihtiyacı vardır dedi. Dagny ona inanmaz bakışlarla baktı. Yani ondan yana mı tavır almak niyetindesin. Taggart hemen cevap vermedi. Belirsiz bir sesle sordu Metal Sanayileri Ulusal Konseyi Özel Komitesi'nin şu raporu... diye mırıldandı. Ne düşünüyorsun o konuda. Ne düşündüğümü bal gibi biliyorsun. Rearden Metal kamu güvenliğine yönelik bir tehdittir, diyorlar. Kimyasal bileşimi sağlam değil, bu yüzden kolay kırılır, diyorlar. Moleküler bozulma hâlinde, her an, hiçbir uyarı olmadan çatlayabilir, diyorlar... Sustu. Sanki cevap dileniyordu. Dagny cevap vermedi. Jim kaygıyla sordu Sen o konuda fikrini değiştirmedin, değil mi. Hangi konuda. O metal konusunda. Hayır, Jim, fikrimi değiştirmedim. Onlar uzman ama...o komitedeki adamlar...en önde gelen uzmanlar...ülkenin her yanındaki üniversitelerden türlü akademik unvanları var. Sesi mutsuzdu. Kardeşine o adamlardan ve onların vardıkları hükümden kuşku duymasını sağlayacak bir şeyler söylemesi için yalvarır gibiydi. Dagny ona şaşkınlıkla baktı. Jim'e uymuyordu bu tutum. Araba birden sarsıldı, yavaşça ilerledi, patlamış ana su borusunun ve onunla ilgili kazının yanından geçti. Çukurun yanında, yeni yerleştirilecek künkler duruyordu. Üstlerinde markası vardı Stockton Dökümhanesi, Colorado. Dagny bakışlarını çevirdi. Keşke Colorado'yu hatırlamasaydım, diye düşünüyordu. Taggart sefil bir sesle, Anlayamıyorum... dedi. Ulusal Metal Sanayileri Konseyi'nin en üst düzey uzmanları... Ulusal Metal Sanayileri Konseyi'nin başkanı kim, Jim. Orren Boyle, değil mi. Taggart ona bakmadı, ama ağzı açıldı. Eğer o salak sanıyorsa ki... diye söze başlarken vazgeçti, sözünü yarıda bıraktı. Dagny köşedeki sokak lambasına baktı. İçi ışıkla dolu bir toptu. Fırtınadan korunmuş durumda, asılı duruyor, ışığı duvarları, pencereleri, çatlamış kaldırımları aydınlatıyordu. Oraların tek koruyucusu gibiydi o ışık. Sokağın sonunda, nehrin karşısında, bir fabrikanın pırıltısına karşı, bir elektrik santralinin silueti belli olmaktaydı. Bir kamyon geçip görüşünü engelledi. Santrali besleyen kamyonlardan biri gibiydi. Pırıl pırıl boyalıydı, üzerinde de harfler vardı Wyatt Petrol, Colorado. Dagny, Detroit'teki inşaat çeliği işçileri sendika toplantısındaki tartışmaları duydun mu. Duymadım. Hangi tartışma. Tüm gazetelerde vardı. Üyelerinin Rearden Metalle çalışmasına izin verip vermemesi tartışmışlar. Bir karara varamamışlar, ama Rearden Metal konusunda riske girmeye hazırlanan müteahhide o kadarı da yetmiş. Siparişini iptal etmiş. Çabucak. Ya şimdi...herkes olumsuz kararlar alırsa. Alsınlar. Karanlıkta görünmeyen bir kulenin yukarılarına doğru yükselen bir ışık noktası belirmişti. Bu, büyük bir otelin asansörüydü. Araba binanın yolunun önünden geçti. Birkaç adam sandık içinde ağır bir cihazı, kamyondan bodruma indirmekle uğraşıyordu. Sandığın üzerinde bir isim okunuyordu Nielsen Motor, Colorado. Taggart, New Mexico ilkokul öğretmenleri konvansiyonunda alınan o karardan hiç hoşlanmadım, dedi. Hangi karar. Rio Norte Hattı bittiğinde, çocukların trenle gelip gitmesine izin vermeyecekler, çünkü hattı güvensiz buluyorlar...Açık açık da söylemişler...Taggart Transcontinental Hattı, demişler. Bütün gazeteler bundan bahsediyordu. Bizim için çok kötü reklam...Dagny, onlara cevap vermek için ne yapmamız gerek sence. Rio Norte Hattı'nda ilk treni çalıştırmamız gerek. Taggart uzun süre sessiz kaldı. Tuhaf biçimde sinmişti. Dagny hiç anlayamıyordu. Taggart kibirlenmiyordu. Kardeşine karşı, o kadar sevdiği otoritelerin kelimelerini kullanmıyordu. Güvence dilenir gibi bir havaya girmişti. Bir araba hızla yanlarından geçti. Dümdüz, güçlü bir hareket, parlak bir gövde. Dagny o arabanın markasını biliyordu Hammond, Colorado. Dagny, biz...biz o hattı...vaktinde bitirecek miyiz. Onun sesinde bu duygusal tonu işitmek garipti. Resmen hayvani bir korku vardı o seste. Dagny, Bitiremezsek Tanrı bu kente yardımcı olsun. diye karşılık verdi. Araba bir köşeyi döndü. Kentin siyah damlarının yukarısında takvim görünmüştü. Üzerine vuran spot ışığı, Ocağın 29'u olduğunu gösteriyordu. Dan Conway itin teki. Bu sözler birden patlamıştı. Taggart'ın onları içinde tutmaya artık gücü yetmiyor gibiydi. Dagny ona şaşkın şaşkın baktı. Neden. Bize Phoenix-Durango'nun Colorado hattını satmayı reddetti. Umarım sen... Dagny susmak zorunda kaldı. Yeniden konuştuğunda, bağırmamak için sesini duygusuz çıkarmaya çalışıyordu. O hattı satın almak İçin Conway'e gitmedin herhalde, değil mi. Tabii gittim. Orayı...sana satmasını...bekliyor olamazsın. Neden satmasın. İsterik kavgacılığı geri dönmüştü. Ona başka herkesin verebileceğinden fazla para teklif ettim. Hattı söküp atma masrafımız olmayacaktı. Olduğu gibi kullanabilirdik. Hem bizim için çok iyi reklam olurdu. Kamuoyuna saygı duyduk ve Rearden Metal'den vazgeçtik, derdik. Harcanan paranın her kuruşuna değerdi. Ama reddetti itoğlu. Bir metrelik rayın bile Taggart Transcontinental'a satılmayacağını söyledi. Parça parça ayırıp önüne gelene satacakmış. Arkansas'ın ya da Kuzey Dakota'nın atla çekilen trenlerini işletenlere. Zararına satmaya razıymış. Benim teklif ettiğimin çok alanda fiyatlara. Piç herif. Kâr bile etmek istemiyor. Çevresine üşüşen akbabaları da bir görsen. Başka hiçbir yerden böyle ray alamayacaklarını domuz gibi biliyorlar. Dagny başını eğmiş, oturuyordu, Taggart'a bakmaya dayanamıyordu. Bence bu, Anti-İt-Dalaşı yasasının ruhuna aykırı, dedi Taggart öfkeyle. Sanırım Ulusal Demiryolları Birliği'nin amacı, var olan gerekli sistemleri korumaktı, Kuzey Dakota serserilerini korumak değildi. Ama şimdi konuyu oya koyduramıyorum, çünkü hepsi oraya gittiler, raylardan kapışmak için birbirine karşı fiyat kırıp duruyorlar. Dagny yavaşça konuşurken, sanki kelimelerine eldivenle dokunmayı tercih edermiş gibiydi. Rearden Metal'i savunmamı niçin istediğini şimdi anlıyorum. Ne demek istediğini hiç... Kes sesini, Jim, dedi Dagny yavaşça. Taggart bir an sessiz kaldı, sonra başını arkaya atıp mırıldandı. Rearden Metal'i savunma işini iyi becermeni dilerim, çünkü Bertram Scudder seni alaya alabilir. Bertram Scudder mı. O da bu geceki konuşmacılar arasında. Konuşmacılar ara...Başka konuşmacıların da olacağını söylememiştin. Şey...ben...ne fark eder ki. Ondan korkuyor değilsin herhalde. Burası New York İş Konseyi, ve siz Bertram Scudder'ı davet ediyorsunuz, öyle mi. Neden olmasın. Sence de kurnaz bir adım değil mi. Aslında o işadamlarına düşman falan değildir. Daveti de kabul etti. Biz demokratça davranmak ve tüm tarafları dinlemek istiyoruz...Belki de onu kendi tarafımıza kazanabiliriz...Ee, ne bakıyorsun öyle. Sen onu alt edebilirsin, değil mi. Onu alt etmek mi. Yayında. Radyoda yayınlanacak. Onunla konuyu münazara edeceksin...Münazara başlığı, ‘Rearden Metal açgözlülüğün ölümcül bir ürünü mü. Dagny öne eğildi, cam partisyonu açıp emrini verdi. Durdur arabayı. Taggart'ın ne dediğini duymadı. Sesinin bağırtı düzeyine yükseldiğini ancak fark edebiliyordu Bekliyorlar....O yemekte beş yüz kişi var, ulusal radyo bağlantısı da hazır....Bana bunu yapamazsın. Dagny'nin kolunu yakaladı, Neden ama. diye haykırdı. Seni sersem budala, onların sorusunu münazara edilebilir saydığımı mı sanıyorsun. Araba durdu, Dagny atlayıp koşmaya başladı. Bir süre sonra ilk fark ettiği, ayakkabılarıydı. Yavaş yavaş, normal adımlarla yürümeye başladı. Siyah saten pabuçlarının tabanından buz gibi soğuğu hissetmesi garipti. Saçlarını alnından arkaya itti, avucundaki eriyen kar damlalarını hissetti. Sakindi artık. Kör edici öfke yok olmuştu. Gri bir yorgunluktan başka hiçbir şey hissetmiyordu. Başında hafif bir ağrı vardı. Karnının aç olduğunu fark etti, İş Konseyi'nde akşam yemeği yemeye gidiyor olduğunu hatırladı. Yürümeyi sürdürdü. Bir şey yemek istemiyordu. Bir yerde bir kahve içebilir, taksiye atlayıp evine dönebilirdi. Çevresine bakındı. Görünürlerde taksi falan yoktu. Bu mahalleyi tanımıyordu. Pek iyi bir semte benzemediği ortadaydı. Sokağın karşı tarafında boş bir alan gördü. Terk edilmiş bir parktı. Çevresinde, uzaktaki gökdelenlerden dökülmüş gibi görünen fabrikaların bacaları göze çarpıyordu. Eskimiş birkaç evin pencerelerinde ışıklar gördü. Tek tük köhne dükkânlar, akşam olduğundan kapalıydı. Doğu nehrinin sisleri de iki blok kadar uzaktaydı. Kent merkezine doğru yeni bir hızla yola koyuldu. Karşısında bir harabenin karanlık görüntüsü belirdi. Eskiden iş hanıydı bu bina. Uzun zaman önce. Çıplak çelik iskeletin içinden gökyüzü görünüyordu. Dökülmüş tuğlaların boşluklarında, geri kalan tuğlaların köşeli çizgileri belliydi. Enkazın gölgesinde bir küçük lokanta, ölü devin köklerinden beslenerek yaşamaya çalışan bir otu andırıyordu. Pencereleri ışıl ışıldı. Oraya girdi. Temiz bir tezgâh gördü. Kenarları parlak kromdu. Pırıl pırıl metal bir konteynerden, kaynayan kahvenin kokuları yayılıyordu. Tezgâhta birkaç aylâk oturmaktaydı. Servisi sağlam yapılı, yaşlıca bir adam yapıyordu. Temiz beyaz gömleğinin kollarını dirseklerine kadar sıvamıştı. İçerinin ılık havası Dagny'ye demin enikonu üşümüş olduğunu fark ettirdi, içinden minnet duygusu kabardı. Siyah kadife pelerinine sarındı, tezgâha geçip oturdu. Bir fincan kahve lütfen, dedi. Adamlar ona meraksız gözlerle baktılar. Gece kıyafeti giymiş bir kadının bu mütevazı yere girişi onları şaşırtmamıştı. Bugünlerde hiçbir şey, hiç kimseyi şaşırtmaz olmuştu. Lokantanın sahibi tepkisiz, siparişi yerine getirmek üzere döndü. Kayıtsızlığında soru sormayacak bir anlayış okunuyordu. Dagny tezgahta oturan dört kişinin dilenci mı, yoksa çalışan insanlar mı olduğunu anlayamamıştı. Kıyafetleri de, tavırları da, bir şey belli etmiyordu. Dükkânın sahibi kahveyi getirip onun önüne koydu, Dagny avuçlarıyla fincanı kavradı, o sıcaklıktan zevk aldı. Çevresine bakındı, her zamanki profesyonel yaklaşımıyla, on sent karşılığında bu kadar çok şey alabilmenin ne güzel olduğunu düşündü. Gözleri paslanmaz çelik kahve silindirinden, pik ızgaraya, cam raflara, emaye musluğa, mikserin krom bıçaklarına döndü. Dükkân sahibi ekmek kızartıyordu. Makinenin yürüyen bandının ekmekleri öne çıkarışı hoşuna gitti. Sonra tost makinesinin üzerindeki yazıyı okudu Marsh, Colorado. Başı tezgâha dayadığı kolunun üzerine düştü. Yanı başındaki serseri, Yararı yok, bayan, dedi. Dagny başını kaldırmak zorunda kaldı. Konuşan adama ve kendine gülümsemeden edemedi. Yok mu. dedi. Yok. Unutun. Yalnızca kendinizi kandırıyorsunuz. Hangi konuda. Bir şeylerin değeri olduğu konusunda. Hepsi toz, bayan, hepsi. Toz ve kan. Size pompaladıkları rüyalara kanmayın. O zaman incinmezsiniz. Hangi rüyalara. Gençliğinizde size anlattıkları masallara...insan ruhuyla falan ilgili. İnsan ruhu diye bir şey yok. İnsan da hayvanlardan biri. Zekâsı yok, ruhu yok, ahlâkî değerleri yok. Yalnız iki yeteneği olan bir hayvan biri yemek, öbürü üremek. Adamın çökük yüzü, bir zamanlar zarif olabilecek, ama şimdi göçmüş hatları, boş bakan gözleri, hâla bir kibarlığın kalıntısını yansıtıyordu. Sanki bir din adamıydı ya da sanat tarihi profesörüydü de, uzun yıllarını kimsenin uğramadığı müzelerde meditasyon yaparak geçirmişti. Dagny onu neyin mahvettiğini merak etti. İnsanı ne tür bir hata bu hâle getirebilirdi. Siz hayatta bir güzellik, bir büyüklük, bir tür üstün başarı arayarak yaşıyorsunuz, dedi adam, Sonunda ne buluyorsunuz. İçi kanepe döşeli otomobil ya da yaylı şilteler yapmak için bir yığın makine. Kamyon şoförüne benzeyen bir başka adam, Neyi varmış yaylı şiltenin. diye sordu. Siz ona aldırmayın, bayan. Kendi sesini duymaya bayılır. Zararsızdır. İnsanın tek yeteneği, bedeninin ihtiyaçlarını karşılama yolunda hiç de soylu olmayan bir kurnazlık, dedi yaşlı serseri. Bunun için zekâya ihtiyaç yok ki. İnsanın zihniyle, ruhuyla, idealleriyle, sınırsız ihtirasıyla ilgili hikâyelere inanmayın. Tezgâhın ucunda oturmakta olan bir genç, Ben inanmıyorum, dedi. Tek omzu yırtık bir pardösü giymişti. Köşeli ağzı, acılı bir hayatın biçimlendirdiği türdendi. Ruh mu. dedi yaşlı serseri. İmalâtta da, sekste de, ruha ihtiyaç yoktur. İnsanın da tek derdi o ikisi. Madde...insan bir tek onu bilir, ona önem verir. Büyük sanayilerimiz de buna tanık. Uygarlık dediğimiz şeyin tek eseri onlar. Amacı, ilgisi, ahlâkî duyguları hayvanlarınkine denk olan adî maddeciler yapmış hepsini. On tonluk kamyon yapmak için ahlâka ihtiyaç var mı. Ahlâk nedir. diye sordu Dagny. Doğruyu yanlışı ayırt etme, gerçeği görme yeteneği, bunların gösterdiğini yapma cesareti, iyi olana adanma, ne pahasına olursa olsun iyinin yanında yer alma dürüstlüğü. Ama onu da nerede bulacaksın. Genç delikanlı yarı güler, yarı alay eder gibi bir ses çıkardı. John Galt kim ki. Dagny kahvesini içti. Sıcak sıvının damarlarını yeniden hayata döndürdüğünden başka bir şey hissetmeden içti, bitirdi hepsini. Ufak tefek, kasketini kaşına indirmiş bir serseri, Ben biliyorum, dedi. Onu kimse duymadı, kimse de önem vermedi. Delikanlı Dagny'ye bir tür hırsla, amaçlı bir yoğunlukla bakıyordu. Birdenbire, Korkmuyorsun sen, dedi. Buna hiçbir açıklama eklemedi. Bitkin sesinde hafif bir şaşkınlık vardı. Dagny ona baktı. Hayır, dedi. Korkmuyorum. Serseri, Ben, John Galt'in kim olduğunu biliyorum. Bir sır aslında, ama ben biliyorum, dedi Dagny pek de ilgi duymadan, Kimmiş. diye sordu. Serseri, Bir kaşif, gelmiş gelecek en büyük kâşif. Gençlik çeşmesini bulan adam, diye yanıtladı. Yaşlı serseri, Bir fincan daha ver, dedi. Sade olsun. Fincanını tezgâhın üzerinde uzağa itiyordu. John Galt onu yıllarca aramış. Okyanusları, çölleri aşmış, unutulmuş madenlere inmiş, dünyanın kilometrelerce altında dolaşmış. Ama sonunda onu bir dağın tepesinde bulmuş. O dağa çıkmak on yılını almış. Vücudunda ne kadar kemik varsa kırılmış, ellerinin derileri yüzülmüş, evini, adını, aşkını kaybetmiş. Ama tırmanmış. Orada gençlik çeşmesini bulmuş. Onu aşağıya indirip insanlara vermek istemiş. Ama bir daha aşağıya inmemiş. Neden inmemiş. diye sordu Dagny. Çünkü onun aşağıya getirilemeyeceğini anlamış. *** Rearden'ın masasının karşısında oturan adamın yüz çizgileri pek belirgin değildi. İfadesi her türlü vurgudan uzaktı. İnsan ne o yüzde belirli bir imaj bulabiliyor, ne de adamın kişiliğine dair bir işaret görebiliyordu. Tek özelliği kocaman burnuydu. Yüzüne göre biraz fazla iri bir burun. Davranışları çekingendi, ama altında bilinçli bir tehdidin iması yatıyordu. Bu tehdidin fark edilmesini istediği belliydi. Rearden bu ziyaretin anlamını çözememişti. Adamın adı Dr. Potter'dı. Devlet Bilim Enstitüsü'nde, pek iyi tanımlanmayan bir görevde çalışıyordu. Rearden üçüncü kere, Ne istiyorsunuz. diye sordu. Sizden olayın sosyal yönünü düşünmenizi istiyorum dedi adam yumuşak bir sesle. İçinde yaşadığımız çağa dikkat etmenizi istiyorum. Ekonomimiz buna hazır değil. Neye. Ekonomimiz son derece hassas bir denge üzerine kurdu. Onu çökmekten kurtarmak için hepimiz güçlerimizi birleştirmek zorundayız. Peki, benim ne yapmamı istiyorsunuz. Bunlar dikkatinizi çekmek istediğim mülâhazalar. Ben Devlet Bilim Enstitüsü'ndenim, Bay Rearden. Daha önce de söylemiştiniz. Ama benimle ne konuda görüşmek istediniz. Devlet Bilim Enstitüsü, Rearden Metal konusunda çok iyi düşüncelere sahip değil. Onu da söylemiştiniz. Bu sizin dikkate almanız gereken bir faktör değil mi. Değil. Ofisin geniş pencereleri dışındaki ışık kararmaya başlıyordu. Günler kısalmıştı. Rearden adamın burnunun biçimsiz gölgesini yanağına düşmüş gördü. Solgun gözler ona bakıyordu. Belirsiz bir bakıştı, ama bir amacı olduğu belliydi. Devlet Bilim Enstitüsü ülkenin beyinlerini temsil eder, Bay Rearden. Öyle deniyor Herhâlde kendi yargılarınızı onlarınkine rağmen öne sürmek istemezsiniz. İsterim, Adam Rearden'a, yardım istiyormuş gibi baktı. Sanki Rearden çok önceden anlaması beklenen yazılmamış bir kuralı ihlal etmiş gibi. Ama Rearden yardım sunmadı. Bilmek istediğiniz bu kadar mı. diye sordu. Konu yalnızca bir zaman meselesi, Bay Rearden, dedi adam, yatıştırmak isteyen bir sesle. Yalnızca geçici bir erteleme. Ekonomimize istikrara kavuşma şansı tanıyın. İki yıl bekleyebilseniz.. Rearden güldü. Neşeyle, tiksintiyle güldü. Demek bunun peşindesiniz, öyle mi. Rearden Metal'i piyasadan çekmemi istiyorsunuz. Neden. Yalnızca birkaç yıl için, Bay Rearden. Şeye kadar.. Bakın, dedi Rearden. Şimdi ben size bir soru sorayım. Bilimadamlarınız, Rearden Metal'in benim iddia ettiğim gibi olmadığına mı karar verdi. Öyle bir karara varmadık. Kötü olduğuna mı karar verdiler. Sosyal yönünü düşünmek gerek. Biz ülkenin tümünü düşünüyoruz. Kamu yararıyla ve şu an içinde bulunduğumuz korkunç krizle ilgili kaygılarımız... Rearden Metal iyi mi, değil mi. Konuya giderek yükselen telaş verici işsizlik açısından baktığımızda... Rearden Metal iyi mi. Şu çelik kıtlığı döneminde, bir çelik şirketinin çok fazla büyümesine izin vermeyi göze alamayız, çünkü çok az üreten şirketlerin batmasına sebep olabilir, dengesiz bir ekonomi yaratır ve... Soruma cevap verecek misiniz. Adam omuzlarını kaldırdı. Değere ilişkin sorular izafidir. Rearden Metal iyi değilse, bu, kamunun fiziki tehlikeyle yüzyüze olduğu manasına gelir. Eğer iyiyse...o zaman sosyal tehlike var. Bana Rearden Metal'in fiziksel tehlikesiyle ilgili bir şey söyleyecekseniz, söyleyin. Geri kalanını boş verin. Ben o dili anlamam. Ama herhalde sosyal refah kavramı... Bırakın onları. Adam şaşkın, kaybolmuş gibi görünüyordu. Sanki ayaklarının altındaki toprak çekilmişti. Bir an sonra çaresizlik içinde, Sizin kaygınız nedir öyleyse. diye sordu. Piyasa. Nasıl yani. Rearden Metal'in bir piyasası var, ben de bundan tam olarak yararlanmak niyetindeyim. O piyasa biraz varsayımlı değil mi. Metalinize kamuoyunun tepkisi pek cesaret verici olmadı. Taggart Transcontinental'dan gelen sipariş dışında, başka hiçbir büyük sipariş... Halkın bu metali beğenmeyeceğini düşünüyorsanız, o zaman niçin kaygılanıyorsunuz. Halk beğenmezse zararınız büyük olur, Bay Rearden. O benim sorunum, sizin değil. Oysa daha işbirlikçi bir tavır benimserseniz, birkaç yıl beklemeye razı olursanız... Neden bekleyeyim. Ama Devlet Bilim Enstitüsü'nün şu sıra Rearden Metal'in metalürji sahnesine çıkmasını onaylamadığını söylemiştim. Ben bunu neden umursayayım. Adam içini çekti. Çok zor bir insansınız. Bay Rearden. Kararan gökyüzü ağırlaşıyor, sanki pencere camlarının dışında yoğunlaşıyordu. Adamın silueti, ofisteki keskin hatlı mobilyalar arasında eriyip amorflaşıyormuş gibiydi. Rearden konuştu. Size bu randevuyu verdim, çünkü çok önemli bir şey konuşmak istediğinizi söylediniz. Söyleyeceğinizin hepsi buysa, şimdi lütfen beni bağışlayın. Çok işim var. Adam sandalyesinde arkasına yaslandı. Sanırım Rearden Metal araştırmalarıyla on yıl uğraştınız, dedi. Bu size ne kadara mal oldu. Rearden gözlerini ona çevirdi. Bu sorunun konuyu hangi yöne götüreceğini anlayamamıştı. Ama adamın sesinde yine de saklanmamış bir amaç vardı. Ses katılaşmıştı. Bir buçuk milyon dolar, dedi Rearden. Kaç paraya satarsınız. Rearden bir anlık sessizliğe izin verdi. İnanamamıştı. Neyi. diye sordu alçak sesle. Rearden Metal'in tüm haklarını. Bence buradan çıksanız İyi olur. Böyle davranmaya hiç gerek yok. Siz işadamısınız. Ben size bir iş teklifinde bulunuyorum. Kendi fiyatınızı kendiniz biçin. Rearden Metal'in hakları satılık değil. Ben çok büyük miktarlarda paradan söz edebilecek durumdayım. Devlet parası. Rearden hiç kıpırdamadan oturuyordu. Yanaklarının kasları gerilmişti, ama bakıştan kayıtsızdı. Yalnızca karanlık bir merak sonucu odaklanabiliyorlardı. Siz işadamısınız, Bay Rearden. Bu, reddetmeyi göze alamayacağınız bir teklif. Bir kere, çok büyük olumsuzlukların mücadele ediyorsunuz. Kamuoyunu karşınıza alıyorsunuz. Rearden Metal'e yatırdığınız her kuruşu kaybetme olasılığınız var. Beri yandan, sizi bu risklerden ve sorumluluklardan kurtarabilir, etkileyici bir kâr elde etmenizi de sağlayabiliriz. Hemen elde edilebilecek bir kâr. Önümüzdeki yirmi yıl boyunca metali satarak elde edebileceğiniz kârdan çok daha fazlası. Devlet Bilim Enstitüsü bilimsel bir kuruluş, ticari bir kuruluş değil, dedi Rearden. Bu kadar korktukları şey ne. Çirkin ve gereksiz kelimeler kullanıyorsunuz. Bay Rearden. Ben bu tartışmayı dostça bir havada devam ettirmeye çalışıyorum. Bu konu oldukça önemli. Bunu anlamaya başlıyorum. Size açık çek veriyoruz. Anlamışsınızdır, sınırsız bir hesaptan gelen bir çek. Başka ne isteyebilirsiniz. Fiyatınızı söyleyin. Rearden Metal'in satışı, tartışmaya açık değil. Başka söyleyeceğiniz kaldıysa lütfen söyleyin ve gidin. Adam arkasına yaslandı, Rearden'a inanmaz gözlerle bakıp sordu Ne peşindesiniz. Ben mi. Ne demek istiyorsunuz. Sizin amacınız para kazanmak değil mi. Evet. Mümkün olan en yüksek kârı elde etmek istersiniz, değil mi. Evet. O hâlde neden yıllarca mücadele etmesi, kazancınızı ton başına bir kaç sent düzeyine sıkıştırmayı seçiyorsunuz da, Rearden Metal için önerilen serveti kabul etmiyorsunuz. Neden. Çünkü o benim. Bu kelimenin anlamını biliyor musunuz. Adam içini çekip ayağa kalktı. Umarım bu kararınıza pişman olmazsınız, Bay Rearden, dedi. Sesi sanki bunun tam tersine inanıyormuş gibiydi. Rearden, İyi günler, dedi. Size söylemem gerekir Devlet Bilim Enstitüsü, Rearden Metal'in aleyhine bir resmi bildiri yayınlayabilir. O da onların imtiyazı. Böyle bir bildiri, işlerinizi daha da zorlaştıracaktır. Ona hiç kuşku yok. Doğabilecek diğer sonuçlara gelince... Adam omuz silkti. Günümüz, insanların işbirliği yapmayı reddedeceği gün değil. Bu çağda herkesin dostlara ihtiyacı var. Pek sevilen biri değilsiniz, Bay Rearden. Ne söylemeye çalışıyorsunuz. Eminim anlıyorsunuzdur. Anlamıyorum. Toplum karmaşık bir yapıdır. İncecik ipliklere asılmış karar bekleyen öyle çok şey var ki. Bu konulardan birinin ne zaman karara bağlanacağı ve hassas dengeler içinde karar faktörünün ne olacağı asla bilinemez. Anlatabildim mi. Hayır. Dökülen çeliğin kızıl alevleri akşam ışığı içinde göğe doğru bir fışkırma yaptı. Turuncu bir pırıltıydı. Koyu altın rengindeydi. Yansıması Rearden'ın masasının arkasındaki duvara vurdu. Sonra ışık yavaşça Rearden'ın alnının üzerinden kaydı. Yüzünde bir huzur vardı. Ulusal Bilim Enstitüsü gerçekten de bir devlet kuruluşudur, Bay Rearden. Mecliste bekleyen bazı yasalar var. Onlar her an kabul edilebilir. İşadamlarının durumu bugünlerde oldukça kritik. Eminim beni anlıyorsunuzdur. Rearden ayağa kalktı. Gülümsüyordu. Tüm gerilimi kaybolmuş gibiydi. Hayır, Dr. Potter, dedi. Anlamıyorum. Anlasam sizi öldürmek zorunda kalırdım. Adam kapıya doğru yürüdü, sonra durdu, Rearden'a bu sefer basit insanî bir merakla baktı. Rearden duvarda kıpırdayan ışıkların önünde hareketsiz duruyordu. Rahattı. Elleri ceplerindeydi. Adam, Aramızda kalmak üzere, bana söyler misiniz, dedi. Yalnızca merakımdan soruyorum. Bunu neden yapıyorsunuz. Rearden alçak sesle cevap verdi Söylerim. Ama anlayamazsınız. Bunu yapıyorum, çünkü Rearden Metal iyidir. *** Dagny, Bay Mowen'ın ne yapmaya çalıştığını bir türlü anlayamıyordu. Amalgam Makas ve Sinyal Şirketi birdenbire, siparişi karşılayamayacaklarını bildiren bir yazı yollamıştı. Arada herhangi bir olay yoktu. Dagny neyin değiştiğini anlayamıyor, onlar da hiçbir açıklamada bulunmuyorlardı. Hemen Connecticut'a, Bay Mowen'la şahsen görüşmeye gitmişti, ama görüşmeden çıkan tek sonuç, zihninde daha ağır, daha yoğun bir şaşkınlık ve bocalama olmuştu. Bay Mowen artık Rearden Metal'den levye yapmayacaklarını ifade etmişti. Açıklama olarak da, gözlerini Dagny'nin gözlerinden kaçırarak, Çok fazla insan buna karşı, demişti. Neye. Rearden Metal'e mi, yoksa sizin levyeleri o metalden yapmanıza mı. Her ikisine de herhalde...İnsanlar hoşlanmıyor...Sorun istemiyorum. Ne tür bir sorun. Hiçbir tür. Rearden Metal'in aleyhinde olan tek bir gerçek şey duydunuz mu. Eh, neyin gerçek olduğunu kim bilebilir....Metal Sanayileri Ulusal Konseyinin kararında deniyor ki... Bakın, siz ömrünüz boyunca metallerle çalışmış birisiniz. Son dört aydır da Rearden Metal'le çalışıyorsunuz. Bugüne kadar, elinizin değdiği en harika şeyin o olduğunu bilmiyor musunuz. Adam cevap vermiyordu. Bilmiyor musunuz. Adam gözlerini kaçırdı. Neyin doğru olduğunu bilmiyor musunuz. Lanet olsun, Bayan Taggart, ben işadamıyım. Küçük bir adamım. Tek istediğim para kazanmak. İnsan parayı nasıl kazanır sizce. Dagny aslında bunların işe yaramayacağını biliyordu. Bay Mowen'ın yüzüne bakıyor, ama gözlerini bir türlü yakalayamıyordu. Bir keresinde kendini tenha bir bölgedeki raylar üzerinde bulduğu zaman da böyle hissetmişti. Fırtınadan telefon tellerinin koptuğu, iletişimin kesildiği, kelimelerin boş sese indirgendiği gün. Tartışmanın yararı yok, diye düşündü. Tartışmayı kabul etmeyen, ama ret de etmeyen insanlarla uğraşmanın yararı yoktu. New York'a dönmek için bindiği trende tek başına otururken, Bay Mowen'ın da önemi yok, diyordu kendi kendine. Artık hiçbir şeyin önemi yoktu. Önemli olan tek şey, makas şalterlerini yapacak bir başka üretici bulmaktı. Kafasında bir liste dolusu isimle mücadele etmekteydi. En kolay razı edilebilecek, rüşvet verilebilecek ya da yalvarılabilecek olanın hangisi olduğuna karar vermeye çalışıyordu. Kendi ofisine adım attığı anda bir şeyler olduğunu anladı. O doğa dışı sessizliği fark etmiş, elemanların o girer girmez dönüp baktığını, sanki bekledikleri ve korktukları şey buymuş gibi davrandıklarını görmüştü. Eddie Willers ayağa kalktı, Dagny'nin odasının kapısına doğru yürümeye başladı. Onun anlayacağını, peşinden geleceğini biliyor gibiydi. Dagny içinden, sorun her neyse, keşke Eddie'yi bu kadar yaralamasaydı, diye düşündü. Dagny'nin ofisine girip yalnız kaldıklarında Eddie alçak sesle, Devlet Bilim Enstitüsü, diye başladı söze. Bir bildiri yayınlamışlar, insanları Rearden Metal kullanımına karşı uyarmışlar. Radyoda yayınlandı. Akşam gazetelerinde de var. Ne diyorlar. Dagny, onlar bir şey demiyor....Hiçbir şey söylemiyorlar. Ama konu ortada...yani hem var, hem yok. İşin korkunç yanı da o zaten. Eddie'nin çabası, sesini yükseltmemeye dönüktü. Kelimelerini kontrol edemiyordu. Ömründe ilk defa kötülükle karşılaşmış bir çocuğun durumu inkâr etme çığlığı gibi, şaşkınlık ve inanmazlıkla dolu bir güceniklik taşıyan kelimeler, zorla çıkıyordu ağzından. Ne diyorlar, Eddie. Onlar...Kendin okuman gerek. Eliyle masasına bıraktığı gazeteyi gösterdi. Rearden Metal kötüdür demiyorlar. Güvenilmez, tehlikeli falan da demiyorlar. Yaptıkları şey... Elleri iki yana açıldı, sonra bir çaresizlik hareketiyle yana sarktı. Dagny ne yapılmış olduğunu bir bakışta gördü. Gözleri şu cümleleri okuyordu Bir süre ağır kullanımın sonunda ani bir çatlağın görülmesi mümkünse de, bu sürenin uzunluğu tahmin edilememektedir...Bir moleküler reaksiyon ihtimali, hâlen bilinemiyor olmakla birlikte, tümüyle ihtimal dışı da sayılamaz...Metalin gerilme gücü çok iyi gözükmekle birlikte, olağanüstü baskı durumundaki davranışıyla ilgili bazı sorular da saf dışı bırakılamaz...Metalin kullanımının yasaklanması talepleri her ne kadar hiçbir dayanak bulamasa da, niteliklerinin daha uzun süre incelenmesinde fayda olduğu şüphelidir. Bununla mücadele edemeyiz. Cevap da verilemez buna, dedi Eddie. Çok yavaş konuşuyordu. Tekzip isteyemeyiz. Onlara kendi testlerimizi gösterip bir şey de kanıtlayamayız. Hiçbir şey söylememişler ki. Reddedilebilecek, onları meslekî açıdan utandıracak hiçbir şey söylememişler. Korkak işi bunlarınki. Bir dolandırıcıdan ya da şantajcıdan bekleyebileceğin türden bir tutum. Ama, Dagny. Ulusal Bilim Enstitüsü bu. Dagny yavaşça başını salladı. Doğrulduğunda gözleri pencerenin dışında, uzaklarda bir noktaya dikilmiş gibiydi. Karanlık sokağın sonunda bir elektrik sinyali yanıp yanıp sönüyor, sanki ona hain hain göz kırpıyordu. Eddie gücünü topladı, komutana rapor veren asker gibi konuştu Taggart hisseleri düştü. Ben Nealy işi bıraktı. Yol ve Ray İşçileri Ulusal Kardeşliği, üyelerinin Rio Norte Hattı'nda çalışmasını yasakladı. Jim kentten ayrıldı. Dagny mantosuyla şapkasını çıkardı, kararlı adımlarla yürüyüp masasının arkasındaki koltuğa oturdu. Önünde duran kahverengi büyük zarfı hemen gördü. Köşesinde Rearden Çelik'in amblemi vardı. Eddie, O zarf sen çıktıktan hemen sonra özel kuryeyle geldi, dedi. Dagny elini zarfa dayadı, ama onu açmadı. İçinde ne olduğunu biliyordu Köprünün çizimleri. Bir süre sonra, Kim yayınlamış bildiriyi. diye sordu. Eddie onun yüzüne bakıp azıcık gülümsedi. Başını iki yana sallayarak, Hayır, dedi. Onu da düşündüm. Enstitüye şehirlerarası telefon açıp sordum. Hayır, bildiri enstitünün koordinatörü Floyd Ferris'in ofisinden yayınlanmış. Dagny hiçbir şey söylemedi Ama yine de. O enstitünün Başkanı Dr. Stadler. Enstitü demek o demek. Bundan haberi olmaması düşünülemez. İzin vermiş olmalı. Yapıldıysa onun adına yapılmıştır...Dr. Robert Stadler...Hatırlıyor musun...biz üniversitedeyken...dünyanın büyük isimlerinden konuşurduk...büyük zekâlar...onun adını da sayardık, ayrıca..Birden sustu. Özür dilerim, Dagny. Bir şeyler söylemenin işe yaramayacağını biliyorum. Ama... Dagny, elleri kahverengi zarfın üzerinde. Öylece oturuyordu. Dagny, dedi Eddie alçak sesle. Ne oluyor insanlara. Bu bildiri nasıl kazanabiliyor. Bir çamur atma manevrası olduğu öyle aşikâr ki. Öyle kalleşçe ki. Aklı başında biri bunu görünce hemen çöpe atar, diye düşünürdüm. Nasıl oluyor da..Sesi umutsuz bir isyanın etkisiyle çatlıyordu... Nasıl kabul ediyorlar bunu. Okumamışlar mı. Görmemişler mi. Hiç düşünmüyorlar mı. Dagny. İnsanların içinde, böyle davranmalarına izin veren şey nedir...ve...biz bununla nasıl bir arada yaşayacağız. Sus, Eddie, dedi Dagny. Sus. Korkma. *** Devlet Bilim Enstitüsü binası, New Hampshire nehrinin kıyısındaki, ıssız tepelerin üzerindeydi. Yeri, nehirle gökyüzünün arasında, tam ortada gibiydi. Uzaktan bakıldığında, bakir ormanda tek başına kalmış bir anıta benziyordu. Ağaçları özenle dikilmiş, yolları park gibi döşenmişti. Birkaç mil uzakta küçük bir kasabanın damları görünüyordu. Ama hiçbir şeyin fazlasıyla yaklaşarak binanın görkemini bozmasına izin verilmemişti. Duvarlarının beyaz mermeri klasik bir ihtişam sağlıyordu ona. Dikdörtgenlerden oluşan bileşimi, modern bir tesisin temiz güzelliğini yansıtıyordu. İlham dolu bir binaydı. İnsanlar nehrin karşı tarafından ona saygıyla bakar, onu o binanın hatlarındaki karaktere sahip birine dikilmiş bir anıt olarak görürlerdi. Kapı girişinin üzerinde mermere oyulmuş bir ithaf göze çarpardı Korkusuz zihne. İhlâl edilmemiş gerçeğe. Binanın sessiz kanatlarından birinde, çıplak bir koridorda, kapı üstlerindeki pirinç levhalardan birinde bir isim yazılıydı Dr. Robert Stadler. Dr. Robert Stadler daha yirmiyedi yaşındayken kozmik ışınlarla ilgili tezini yazmış, daha önceki bilim adamlarının inançlarını kökten yıkmıştı. İzinden gelenler, hangi alanı incelemeye yönelirlerse yönelsinler, çabalarını hep onun başarılarına dayandırarak başlatmışlardı. Otuz yaşındayken çağın en büyük fizikçisi olarak tanınıyordu. Otuziki yaşına geldiğinde, Patrick Henry Üniversitesi henüz şöhretini yeni yeni kazanırken, orada fizik kürsüsünün başına geçmişti. Bir yazar onun hakkında şöyle yazmıştı Belki de incelediği mucizeler arasında hiçbiri Dr. Robert Stadler'ın beyni kadar büyük bir mucize olamaz. Bir keresinde Dr. Robert Stadler, bir öğrencisinin sözünü şöyle düzeltmişti Özgür bilimsel araştırma mı. Birinci sıfat gereksiz o cümlede. Dr. Robert Stadler kırk yaşına geldiğinde ulusa hitap etti, Ulusal Bilim Enstitüsü'nün kurulması gerektiğini söyledi. Bilimi, doların boyunduruğundan kurtarın, diye yakardı. Konu bıçak sırtındaydı. Adı duyulmamış bir grup, bir yasa taslağını sessizce devreye sokmuş, meclis işlemlerinin pek çoğundan geçmesini de sağlamıştı. Ama bu yasayla ilgili bazı tereddütler, kimsenin gerçek anlamda tanımlayamadığı bazı kuşkular vardı. Dr. Robert Stadler'ın adı, ülkeyi tezdeki kozmik ışınlar gibi etkiledi, her engeli deldi. Millet o beyaz mermer anıtı, en büyük insanına kişisel bir armağan olarak dikti. Dr. Stadler'ın enstitüdeki ofisi küçük bir odaydı. Sıradan bir şirkette, muhasebeci odası gibi bir şeydi. Çirkin sarı meşeden ucuz bir masa, bir dosya dolabı, iki koltuk, üzerine tebeşirle matematik formülleri yazılmış bir kara tahta. Dagny boş duvarın önünde duran koltukta otururken, buranın kibir ve zarafet karışımı içerdiğini düşünüyordu. Kibir çünkü sahibi bu odaya razı olacak kadar büyüktü, zarif çünkü sahibinin gerçekten de başka bir şeye ihtiyacı yoktu. Dr. Stadler'la daha önce de birkaç kere karşılaşmıştı. Bu karşılaşmalar ya önde gelen işadamlarının ya da mühendislik derneklerinin önemli bir ilkeye katkı için verdiği şölenlerde olmuştu. O davetlere Dagny de, tıpkı Dr. Stadler gibi isteksiz gitmiş, adamın gelip kendisiyle çene çalmaktan hoşlandığını fark etmişti. Bu keresinde, Bayan Taggart, demişti doktor ona. Ben zekâyla karşılaşmayı hiç beklemem. Onunla burada karşılaşmaksa şaşırtıcı bir rahatlama getiriyor. Dagny bu ofise gelirken kafasında o cümle vardı. Şimdi oturmuş, bilim adamını bir bilim adamı gibi seyrediyordu...Hiçbir şeyi varsaymayarak, duyguları bir kenara atarak, yalnızca gözlemlemeyi ve anlamayı bekleyerek. Bayan Taggart, dedi adam neşeyle. Meraklandırdınız beni. Daha önce olmamış şeylerin oluşuna her zaman meraklanmışımdır. Kural olarak, konukları kabul etmek benim için ıstıraplı bir görevdir. Sizi burada gördüğüme bu kadar sevinmem beni gerçekten şaşırttı. İnsanın bir vakumdan anlayış çekmeye çalışmadan konuşabilmesi ne büyük bir değişiklik, biliyor musunuz. Masasının kenarına oturdu. Davranışları neşeli ve sıcaktı. Pek uzun boylu sayılmazdı. İncecik olması ona genç bir hava veriyordu. Zayıf yüzü zaten yaşını belli etmeyen yüzlerdendi. Güzel bir yüz değildi, ama geniş alnıyla ela gözleri öyle bir zeka yansıtıyordu ki, insan başka hiçbir şeye dikkat edemiyordu. Gözlerinin köşelerinde mizah çizgileri, ağzının köşelerinde belli belirsiz acı çizgileri vardı. Yaşı elliye gelmiş birine hiç benzemiyordu. Tek yaşlanma belirtisi, hafifçe ağarmaya başlamış saçlarıydı. Kendinizden söz edin biraz dedi. Size hep sormak istemişimdir, ağır sanayi gibi olmayacak bir kariyeri alanını neden seçtiniz ve o insanlara nasıl dayanabiliyorsunuz. Çok fazla zamanınızı almayacağım, Dr. Stadler. Nazik, mesafeli bir açıklıkla konuşuyordu. Konuşmaya geldiğim konu son derece önemli. Doktor güldü. İşte işadamı nitelikleri. Hemen konuya girmemi istiyorsunuz. Eh, nasıl arzu ederseniz. Ama benim zamanımı ziyan etme konusunda üzülmeyin. Zamanım sizindir. Neydi görüşmek istediğiniz. Ha, evet. Rearden Metal. Çok iyi bildiğim bir konu sayılmaz, ama sizin için elimden bir şey gelirse...Eli bir davet ifade edercesine hareket etti. Bu enstitü tarafından yayınlanan, Rearden Metal'le ilgili bildiriyi biliyor musunuz. Doktor kaşlarını belli belirsiz çattı. Evet. Duymuştum. O yazıyı okudunuz mu. Hayır. Rearden Metal'in kullanımını önleme amacıyla yazılmıştı. Evet, evet, o kadarını anlamıştım. Bana bunun sebebini söyleyebilir misiniz. Doktor ellerini iki yana açtı. Güzel elleri vardı. İnce uzun, kemikli. Sinirsel enerji ve güç ifade eden eller. Gerçekten bilemiyorum. Bu iş Dr, Ferris'in alanı. Eminim yeterli bir sebebi vardır. Dr. Ferris'le konuşmak ister miydiniz. Hayır. Rearden Metal'in metalürjik yapısını tanıyor musunuz. Dr. Stadler. Eh, evet, biraz. Ama söylesenize bana, bu konu için neden kaygılanıyorsunuz. Dagny'nin gözlerinde kısa süreli bir şaşkınlık parıltısı belirdi. Mesafeli tonunu değiştirmeden cevap verdi Rearden Metal'den yapılmış raylarla bir hat döşüyorum ve.. Ah, tabiî. Onu da duymuştum. Bağışlayın beni, ama gazeteleri gerektiği kadar düzenli okuyamıyorum. O hattı yapan sizin şirketinizdi, değil mi. Şirketimin sağ kalması o hattın bitirilmesine bağlı...ve sanıyorum eninde sonunda...ülkenin sağ kalması da ona bağlı olacak. Doktorun göz uçlarındaki gülme çizgileri derinleşti. Böyle bir sözü gerçekten inanarak sarf edebilir misiniz, Bayan Taggart. Ben sarf edemem. Bu olayla ilgili olarak mı. Herhangi bir olayla ilgili olarak. Bir ülkenin geleceğinin nasıl olacağını hiç kimse bilemez. Hesaplanabilir bir konu değil. Anlık olaylara bağlı bir kaos. Her şey mümkündür. Sizce bir ülkenin var olabilmesi için üretim şart mıdır, Dr. Stadler. Eh, elbette, evet. Bizim hattımızın inşası, enstitünün bildirisinin yayınlanması sonrasında durdu. Adam gülümsemedi, cevap da vermedi. O bildiri Rearden Metal'in yapısıyla ilgili sizin düşüncenizi mi yansıtıyor. diye sordu Dagny. Okumadım demiştim. Sesinde bir keskinliğin izi vardı. Dagny çantasını açtı, bir gazete kupürü çıkardı, ona uzattı. Şunu okur, bana bunun bilimsel bir üslupla yazılıp yazılmadığını söyler misiniz. Doktor kupüre şöyle bir göz attı, tiksintiyle gülümsedi, sonra kâğıdı iğrenmiş gibi yana fırlattı. İğrenç, değil mi. dedi. Ama insanlarla uğraşırken elden ne gelir. Dagny ona anlamayan bakışlarla baktı. Bu bildiriyi onaylamıyor musunuz. Doktor omuzlarını kaldırdı. Benim onaylayıp onaylamamamın önemi yok. Rearden Metalle ilgili siz şahsen bir sonuca vardınız mı. Şey, metalürji aslında tam da benim...nasıl diyeyim...benim ihtisas dalım değil. Rearden Metalle ilgili verilerden hiçbirini gördünüz mü. Bayan Taggart, sorularınızın amacını anlayamıyorum. Sesi biraz sabırsızdı. Rearden Metal konusunda sizin kendi yargınızı bilmek istiyorum. Hangi amaçla. Basına açıklayabilmek için. Doktor ayağa kalktı. Buna imkân yok. Dagny düşüncesini anlatabilmeyi amaçlayan gerilimli sesiyle, Kesin bir karar verebilmeniz için gereken her türlü enformasyonu sağlayacağım, dedi. O konuda kamuya beyanda bulunamam. Neden. Durum böyle bir sohbette ele alınamayacak kadar karışık. Ama eğer Rearden Metal'in gerçekten çok değerli bir ürün olduğunu bulgularsanız ve... Onunla ilgisi yok. Rearden Metal'in iyi olup olmamasının konuyla ilgisi yok mu. Verilerin dışında daha başka şeyler var. Dagny doğru duyduğundan emin olamadan sordu. Bilim verilerden başka hangi konularla ilgileniyor. Adamın dudaklarının köşelerindeki acı çizgileri keskinleşip bir gülümseme ifadesi yarattı. Bayan Taggart, siz bilim adamlarının sorunlarını anlamıyorsunuz. Dagny yavaşça, gerçeği kelimeler ağzından çıkarken anlıyormuş gibi konuştu Bence siz Rearden Metal'in aslında ne olup olmadığını biliyorsunuz. Doktor yine omuzlarını kaldırdı. Evet. Biliyorum. Gördüğüm enformasyona göre gerçekten dikkate değer bir şey. Çok parlak bir başarı...teknoloji açısından. Odanın içinde sabırsız adımlarla dolaşmaya başlamıştı. Hattâ günün birinde, Rearden Metal'in dayanabileceği sıcaklıklara dayanacak bir laboratuvar makinesi sipariş etmek de isterim. Benim gözlemlemek, istediğim fenomenler açısından çok değerli olacaktır. Benim deney konum, parçacıkların hareket hızı ışık hızına yaklaştığı zaman... Doktor Stadler dedi Dagny yavaşça. Gerçeği biliyorsunuz, ama yine de açıkça söylemeyi reddediyorsunuz, öyle mi. Bayan Taggart, soyut bir söz kullanıyorsunuz, oysa pratik gerçeklerden söz ediyoruz. Biz bilimsel bir konudan söz ediyoruz. Bilim mi. Olayla ilgili standartları birbirine karıştırmıyor musunuz. Ancak katıksız bilim alanına girildiği zaman gerçekler mutlak kriter haline gelir. Oysa uygulamalı bilimden, teknolojiden söz ederken işe insanlar karışır. İnsanlar karışınca da, devreye gerçeğin ötesinde bazı mülâhazaların girmesi kaçınılmazdır. Hangi mülâhazalar. Ben teknolog değilim, Bayan Taggart. İnsanlarla uğraşma konusunda ne yeteneğim var, ne de hevesim. Pratik konular denilen alana karışamam. O bildiri sizin adınıza yayınlandı. Benim onunla hiçbir ilgim olmadı. Bu enstitünün adı sizin sorumluluğunuz. Bu çok haksız bir varsayım. İnsanlar sizin adınızın bu enstitünün her hareketinin teminatı olduğuna inanıyor. İnsanların ne düşündüğü konusunda ben bir şey yapamam...eğer bir şey düşünüyorlarsa tabiî. Sizin bildirinizi kabul ettiler. Oysa o bir yalandı. İnsan halkla uğraşırken, nasıl olur da, aynı zamanda gerçekle uğraşabilir. Dagny çok yavaşça, Sizi anlayamıyorum, dedi. Gerçekle ilgili sorular sosyal alana girmez. Hiçbir ilkenin toplum üzerinde etkisi olamaz. O zaman insanların hareketlerini yönlendiren nedir. Doktor yine omuzlarını kaldırdı. O anın şartları. Dr. Stadler, dedi Dagny. Sanırım size, inşa ettiğimiz hattın durdurulmasının anlamını ve sonuçlarını söylemem gerek. Kamu güvenliği adına durduruldum, nedeni de gelmiş geçmiş en iyi rayı kullanıyor olmam. Altı ay içinde o hattı tamamlayamazsam, ülkenin en iyi sanayi bölgesi nakliyesiz kalacak. Çökertilecek. Nedeni, en iyisi olmaları, başkalarının da o servetin bir parçasını kapmak istemeleri. Belki bu kötü, haksız ve gelecek açısından kara bir şey olabilir, ama toplumsal hayat böyledir. Birileri kural gereği haksız yere feda edilir. İnsanlar arasında yaşamanın başka yolu yoktur. Bir kişi buna karşı ne yapabilir. Rearden Metalle ilgili gerçeği açıklayabilirsiniz. O cevap vermedi. Bunu beni kurtarmak için yapın diye size yalvarabilirim. Ulusal felâketi önlemek için yapın diye de yalvarabilirim. Ama yapmayacağım. Bunlar geçerli nedenler olmayabilir. Aslında bir tek neden var Yapmanız gerek, çünkü doğru. O bildiri için bana danışılmadı. Bu bir çığlık gibi, ağzından istemeden fırlamıştı. Buna izin vermezdim. Bu işten ben de sizden daha çok hoşlanıyor değilim. Ama kamuoyuna açıklama yapamam. Size danışılmadı mı. O hâlde bu bildirinin ardında yatan nedenleri öğrenmek istemeniz gerekmez mi. Şimdi kalkıp enstitüyü mahvedemem. Nedenlerini öğrenmek istemeniz gerekmez mi. Nedenleri biliyorum. Bana söylemiyorlar, ama biliyorum. Onları suçladığımı da söyleyemem. Bana anlatır mısınız. İstiyorsanız anlatırım. İstediğiniz şey gerçeğin kendisiydi, değil mi. Bu enstitünün fonları için oy veren salaklar kalkıp da sonuç dedikleri şeyi istedikleri sürece, Dr. Ferris'in elinden bir şey gelmez. Bu adamlar soyut bilim kavramını anlayabilecek tıynette değil. Bilimi ancak kendileri için en son ürettiği mala göre ölçüyorlar. Dr. Ferris bu enstitüyü nasıl ayakta tutabiliyor, şaşıyorum. Pratik yeteneğine hayranlık duyuyorum, o kadar. Hiçbir zaman birinci sınıf bir bilim adamı olamadı bence...ama ne paha biçilmez bir bilim uşağı. Son zamanlarda ciddi bir sorunla karşı karşıyaydı, farkındaydım. Beni işin dışında tuttu, hep kollar beni...ama söylentileri duyuyordum. İnsanlar enstitüyü eleştiriyormuş, çünkü yeterince üretici bulmuyormuş. Kamuoyu tasarruf istiyormuş. Böyle zor günlerde, kendi şişko konforları tehlikeye girince, ilk feda edecekleri şeyin bilim olacağından emin olabilirsiniz. Ortada tek bu kurum kaldı. Artık hemen hiç özel araştırma kuruluşu kalmadı. Sanayilerimizi yöneten şu açgözlü bıçkınlara bakın. Onlardan bilime destek vermelerini bekleyemezsiniz. Şimdi kim destekliyor sizi. Dagny'nin sesi çok yavaş çıkıyordu. Doktor Stadler omuz silkti.