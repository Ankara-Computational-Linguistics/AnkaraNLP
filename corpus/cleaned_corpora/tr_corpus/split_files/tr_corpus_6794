Kokarcagiller genelde akşam ve gece aktif olurlar. Gündüzleri kendi kazdıkları ya da başka küçük hayvanların kazıp terk ettikleri mağaralarda ya da kaya aralıklarında, ağaç kovuklarında veya hatta binalara girerek, uyuyarak geçirirler. Geceleri yiyecek arayışına çıktıklarında çoğu yerlerde, birkaç türü de ağaçlarda gezer. Tehdit edildikleri durumda, kendilerine saldıran canlıyı önce bazı jestlerle uyarırlar, eğer bu fayda etmezse arkalarını dönüp düşmanlarının yüzüne isabet alarak, anal bezelerinden çıkan pis kokulu sıvıyı püskürtürler. Şeritli kokarcalar bu durumda hatta iki elleri üzerinde durarak sıvıyı 6 metre uzaklığa kadar püskürtürler. Kokan porsuklarda bu mesafe ancak 1 metre civarındadır. Bu sıvının cilt ile temasa etmesi, iğrenç kokunun haricinde herhangi bir zararı olmaz. Ama eğer göze gelirse kısa bir süre için kör olunabilir. Kıyafetlere geldiği takdirde bu kokuyu tekrar kıyafetlerden yok etmek imkânsızdır. Kokarcagiller fazla yemek seçmeyen her şey yiyicilerdir, ama et ile beslenmeyi tercih ederler. Tavşan ve kemiriciler gibi küçük memelileri, kuş, kertenkele, yılan, kurbağa ve Böcekler avlarlar. Bitkisel beslenmeleri kök, meyve ve fındık türlerinden oluşur. Dişi kokarca 40 ila 65 gün arası süren bir gebelikten sonra genelde 4-5 (nadir olarak 16) yavru dünyaya getirir. Yavrular ilk başta kör ve çıplaktır, ama çok çabuk büyürler. 35 gün sonra yürümeye başlarlar, 2 ay sonra emzirilmeleri bırakılır ve yarım veya bir sene sonra yuvadan uzaklaşıp kendileri üreyebilecek bir olgunluğa ulaşırlar. Ömürleri doğada 5-6 senedir, ama hayvanat bahçesinde bir kokarca 12 yaşına da varmıştır. Kokarcagiller uzun süre sansargillerin bir alt familyası olarak kabul edilmiştir. Çünkü sansargillerin arasında da kokarcaya benzeyen türler bulunur ve bazı türler aynı kokarcagillerde olduğu gibi anal bezelerinde ürettikleri pis kokulu bir sıvı ile kendilerini savunurlar. Yeni genetik araştırmalar sonunda kokarcaların sansargillere fazla yakın bir akrabalıkları olmadığını göstermiştir. Böylece rakungiller ile sansargillerin bir kardeş familyası olarak kabul edilmişler ve ayrı bir familyaya konulmuşlardır. Kokarcagiller familyasının 12 türü 4 cinste toplanır: LÃ¶sin Lösin (Leu, L) DNA tarafından kodlanan 20 aminoasitten biridir. İzolösin ve lösin birbirlerinin izomeridirler. Beslenme açısından lösin dışarıdan alınması elzem "(esansiyel)" olan bir aminoasittir. Diğer birçok amino asitte olduğu gibi bu amino asitinde hem L- hem de D- isomeri vardır. Aber aktiv olan diğer bir deyişle doğada var olan isomeri - Lösin’dir. Bu yazıda ya da bilimsel makalelerde Lösin - ya da olarak hiçbir ön ek almayarak sadece Lösin diye bahsedilmişse, burada bahsi geçen - Lösin’dir. Lösin proteinlerin yapısında bulunan en yaygın aminoasittir. Bebeklerin ve çocukların optimal gelişimi ve yetişkinlerde nitrojen (azot) dengesi için gerekli bir besindir. Kaslarda proteinlerin sentezi ve yıkımında önemli bir rolü olduğu düşünülmektedir. Lösin doğada hayvansal ve bitkisel proteinlerin yapısında bulunmaktadır. Yapısında Lösin barındıran besinlerin başında çiğ inek eti, çiğ tavuk göğsü ve alabalık gelmektedir. Yalnız yapısında Lösin proteini barındıran besinler bunlarla sınırlı değildirler. Bunun yanında inek sütünde, cevizde, buğdayda, mısırda ve daha birçok bitkisel besinin yapısında bol miktarda Lösin proteini bulunmaktadır. Lösin içeren ana besin kaynakları tahıllar, baklagiller ve süt ürünleri şeklinde de özetleyebiliriz. -Lösin tarihte ilk defa 1819/1820 yılları arasında Proteinlerin bir parçası olarak elde edilmiştir. - Lösin’nin kaslar için çok önemli olan bir amino asittir. Vücutta kaslardaki ve karaciğerdeki proteinbiyo sentezini destekleyerek kas proteinlerinin yapımına ve hasar görmüşlerin iyileşmesini sağlamaktadır. -İzolösin gibi gerektiğinde enerji kaynağı olarak da kullanılabilmektedir. Yetişkin bir insanın vücut ağırlığının her kilo gramı için gerekli olan günlük lösin miktarı 10–50 mg civarında olduğu tahmin edilmektedir. Vücuttaki Lösin eksikliği iki şekilde açıklanabilir, ya yeterli derecede beslenme yoluyla vücuda alınmamaktadır ya da vücutta Piridoksin, bir diğer adıyla B vitamini eksikliği bulunmaktadır. Seydikemer Seydikemer, Muğla'nın 13 ilçesinden birisidir. 12 Kasım 2012'de TBMM'de kabul edilen 6360 sayılı kanun ile Fethiye ilçesinde yer alan Kemer beldesinin ilçeye dönüşmesi ve isminin Seydikemer olarak değişmesi sonucu oluşmuştur. İlçe adını önceden Fethiye'ye bağlı olan Seydiler ile Kemer köylerinin adlarının birleşmesinden almıştır. Seydiler Köyü, daha önce Seki mahallesiyle aynı muhtarlığa bağlı iken daha sonra muhtarlığı ayrılarak müstakil bir köy statüsüne getirilmiştir. Kemer Beldesi ise adını mahallede bulunan tarihi Kemer Köprüsü'nden alır. 1915 yılında Seydiler kasabasının bir mahallesi ve bucak merkezi olan Kemer, 1946 yılında aralarında 4 km. olan Seydiler Köyü’nden ayrılarak müstakil bir köy olmuştur. Mahallede 1991 yılında belediye teşkilatı kurulmuştur. 12 Kasım 2012'de TBMM'de kabul edilen 6360 sayılı kanun ile adı, Seydiler mahallesiyle ile birleştirilmesinden dolayı 'Seydikemer' olarak değiştirilmiştir. Hippi Hippi yaşam tarzı, modern mutlak retçiliğin temellerini atan bir karşı kültür oluşumdur. Dünyanın, üzerindeki tüm bitki, hayvan ve insanlara ait olduğunu kabul eden apolitik bir görüştür. Kendilerine asla sınır koymayan, var olan tüm yetkilileri reddeden, komün hayatını savunan özgürlükçü bir harekettir. 1960'lı yıllarda dönemin komünist ve faşist yapılanmalarına karşı çıkan, özgürlüğün bireyin kendi içinde olduğunu savunan ancak uygulamaları ile anarşist düşünce tarzından ayrılan, düşünce biçiminin gerçek yaşama dönüştüğü bir yaşam tarzıdır. Hippi sözcüğü ABD'de altmışlı yılların ortaları ve sonu arasında yer alan genç bir erkeği ya da kadını yetişkin yaşın ortalarından otuzlu yaşlara kadar belirtir. Hippiler daha çok "freaks" diye adlandırılır; yani "uyuşturucu müptelaları""." Sözcük, büyük bir olasılıkla hipster'in kısaltılması olan, siyahi gettolarında yaşayan "hip" ten gelmiştir. 1965' te ""hippi"" sözcüğünün ortaya çıktığı ve bu olgunun geliştiği yıl ABD Vietnam'a asker gönderir ve buna birçok başkaldırı ortaya çıkar. Dünyaca ünlü boks şampiyonu "Muhammed Ali Clay," bu dönemde basın açıklaması yaparak Vietnam Savaşı'nı kınadığını ve askere gitmeyeceğini söyler. Bundan dolayı unvanı alınır ve 3 yıl süreyle ringlerden uzaklaştırılır. Siyahi devrimci lider "Malcolm X" öldürülür ve siyahi birliğinin başına "Martin Luther King" gelerek ünlü söylevi ""Bir Hayalim Var""ı bu dönemde verir. Hippiler 1964'te ""i want to hold your hand"" diye mırıldanmışsa da, 1967'de ""why dont we do it in the road"" adlı şarkıyı söylemişlerdir. ABD'de sisteme aykırı hareketleriyle ön plana çıkan hippilerde özgürlükçü ve antimilitarist akımlar oluşmuştu. ABD'deki 60 kuşağının en önemli hareketi o zaman ABD'nin yürüttüğü Vietnam Savaşı'na karşı hippilerin muhalefetiydi. Bu dönemde ABD'deki gençler orduya girmeye zorlanıyordu. Hippilerin herhangi bir siyasal parti veya da hareketle ilişkileri yoktur. Uyuşturucular, müzik ve cinsellik hippi kültürünün önemli bir kısmını oluşturmaktadır. Hippilikte vejetaryen beslenme tercih edilmiştir. Bir akım olarak incelendiğindeyse hippilik özellikle psikanalist Erich Fromm tarafından gelmiş geçmiş en tutarlı hareket olarak kabul görmektedir. Çünkü "çiçek çocuklar" özgür aşk savunuculuğunun, barış yanlılığının tüm gereklerini yerine getirerek, inandıklarını yaşamaktan hiçbir zaman çekinmemiş ve genelgeçer ahlakın bütün karşıtlığına birliktelikleriyle karşı koyarak alternatif bir hayatı sürdürmeyi başarmışlardır. Bu yaşam tarzının en şaşırtıcı yanlarından birisi olarak da, komün yaşayan hippi gruplarının üyelerine tek tek bakıldığında hiçbirinin cebinde metelik olmamasına karşın rahatlıkla hayatlarını sürdürebiliyor oluşları gösterilir. Tarım yerine toplayıcılık ve bahçecilik yaparak, genellikle vegan-vejetaryen beslenerek hayatlarının devamlılığını sağlamaktaydırlar. 1970'lı yıllarda Türkiye hippiler için çok önemli yerlerden biri olmuştur. Birçok hippi Katmandu, Tibet gibi yerlere giderken Türkiye'de özellikle de İstanbul Sirkeci'deki tek yıldızlı otellerde ve pansiyonlarda konaklamışlardır. O dönemde Türkiye'deki hippi hareketinin de temelleri atılmıştır. Birçok sol görüşlü insan bu kişilerle tanıştıktan sonra politikadan uzaklaşarak onlarla dünya turlarına çıkmıştır. Bugün Türkiye hippiler için önemli noktalardan biri olma özelliğini korumaktadır. Rainbow Festivali öncesinde dünyanın birçok yerinden hippiler Olimpos, Kelebekler Vadisi gibi yerlerde toplanarak festivale gitmektedirler. Türkiye'de hippi hareket de altın yıllarını yaşamaktadır. Sızır, Gemerek Sızır Sivas'ın Gemerek İlçesine bağlı, 1954 yılında mevcut statüsünü almış bir kasabadır. 2007 Adrese dayalı nüfus kayıt sistemine göre nüfusu 3836'dır (Arpaözü Köyü hariç) ve 5 muhtarlığa ev sahipliği yapar. 1935-2015 yılları arasında yapılan nüfus sayımları da listelendiği şekildedir. Ormanı, şelalesi, doğal su kaynakları ve tarihi mekanları ile tanınır. Sivas İline 130 km, Kayseri iline 100 km, Gemerek İlçesine 22 km. mesafededir. Eskiden Şarkışla İlçesine bağlı bir köy iken 1954 yılında Gemerek'e bağlı bir kasaba haline gelmiştir. Çevresinde Dendil, Eğerci, Eşikli ve İnkışla köyleri bulunmaktadır. Kasaba, tamamen karasal iklimin etkisi altındadır. Kışları soğuk ve karlı, yazları sıcak ve kuraktır. Azami sıcaklık 40°C, asgari sıcaklık -34,4°C olarak ölçüşmüştür. Yılın 125 ila 145 gününde don olayı görülür. Kasabanın kuzey batısı çam ormanlarıyla kaplı olup bu bölgede çokça yayla bulunur (12 tane). Bunlardan bazıları; Kaymaklık, Tağalti (Celalgilin oba/Pekerlerin obası), Kısıkyurt, Püsküllü Oluk obası, Hamdigilin oba, Satalan (Tosunun obası), Yusufalinin oba, Eyüpgilin oba, Gevreklerin oba, Arpa Tarlası ve Karamıklı obalarıdır. Bu yaylalarda geçmişe nazaran yoğunluk yüksek oranda azalsa da yılın 6-7 ayı yaşam vardır. Ayrıca kimilerinde kanalizasyon ve şebeke suyu da bulunmaktadır. Bir ilkokulu, bir ortaokulu, Bir lisesi dört camisi, bir aile sağlığı merkezi, bir PTT şubesi, bir eczanesi, bir şelale tesisi, bir orman işletme şefliği, bir tarım kredi kooparatifi, bir alabalık tesisi, dört adet lokantası, bir sarrafı, bir demir doğrama atölyesi , iki ahşap doğrama atölyesi, bir oto elektrikçisi, bir motor tamircisi, bir petrol tesisi bulunmaktadır. Sızır kasabasının güneydoğu girişinde eskiköy adıyla anılan mevkidedir. Elde edilen buluntular bu bölgenin çok eski bir yerleşim merkezi olduğunu göstermektedir. Kayalık ve yeşil bir alan içerisinde bulunan bu bölgede birçok mağara vardır. Bölgenin doğusunda bulunan çağarşak mevkiinde yüze yakın mağara bulunmaktadır. Bunlardan bazıları çeşitli nedenlerden dolayı tahrip olmuştur. Eskiköy'de Necip'in İni adıyla anılan mağara yeraltı şehrini andırmaktadır. 25–30 m'ye kadar içerisine girilebilmekte ve içeride odalara ayrılmaktadır. Yine bu bölgenin güneydoğusunda bulunan Köşkbaşı adıyla anilan yerde bir Köşk bulunduğu, burada bulunan arkeolojik kalıntılardan anlaşılmaktadır. Maalesef bu kalıntılar zaman içerisinde bilinçsizce halk tarafından çeşitli yerlerde kullanılarak tahrip edilmiştir. Sızır'da bu ören yerlerinden başka; Karacaören ve Dendeliz ören yeri ile kasabanın kuzeybatısında ormanlık bir alan içerisinde bulunan Çatalsay mevkiinde de bir su sarnıçı kalıntısı bulunmaktadır. Bütün bu kalıntılardan Sizir'in Roma ve Bizans döneminde yerlesim merkezi olduğu sanılmaktadır. Sızır kasabasının şu andaki yerleşim merkezi olup, görünen kalıntı yoktur. Kasabanın merkezinde bulunan Höyüğün çevresinin çok önceleri su ile çevrili olduğu, zamanla suların çeşitli tabii nedenlerden çekildiği ve Roma Kralı Sezar zamanında buraya bir kale yapıldığı tahmin edilmekte, bundan dolayı Sızır'in adının Sezar'dan geldiği söylenmektedir. Kale üzerinde bulunan mahalle şimdi Kalebaşı mahallesi olarak anılmaktadır. Diğer bir rivayete göre de bu bölgede fazla suyun sızması sonucu önceleri Sızar diye anıldığı sonradan Sızır'a dönüştürüldüğü ifade edilmektedir. Gecmişi Roma ve bizans imparatorluklarına dayanan Fakat Turklerin Anadolu'yu fethinden sonra (1071) Türk yurdu haline gelen gerek coğrafi gerekse doğal güzellikleri ile sivas ilinin güzide yerleşim merkezlerinden biridir. Türklerin Anadoluya yerleşmeleri ile beraber bu bölgeye abdi oğlu diye bilinen bir aşiret yerleşmiştir. Osmanlı imp.yukselme devri ve kanunui sultan Süleyman Han'ın nahcivan seferi sırasında bu bölgede konakladığı mevcut kitabe ve mezar taşlarından anlaşılmaktadır. Sızır Gemerek ilçesine bağlı 6 kasabadan biridir. (Son yerel yönetimler yasası ile Yeniçubuk ve Sızır hariç diğer kasabalar köy statüsüne düşürülmüştür.) Sızır, Romalılar zamanında Horzurum şehri kalıntıları üzerine kurulmuş, İmparator sezarın (Ceasar) doğu seferleri sırasında dinlenme ve stratejik açıdan en güvenilir mekanlardan biri(dört tarafı suyla çevrili olması) nedeniyle sezar ismi daha sonra Türklerin Anadolu'ya girmelerinden sonra Sazlık, daha sonra Sızar ve zamanımızda ise Sızır ismini almıştır, Sızırda Eti ler den kalma maralar halen mevcuttur. Merkezde bulunan kale Sezar tarafından savunma ve barınma amacı ile kullanılmıştır, Eskiköy mevkiinde halen Roma ve Etilere ait mezar ve lahitler bulunmaktadır. Sızır bugün ağcaşar tarafına kurulan hidroelektirik santrali ile günde 5 bin kw/saat elektrik üreterek çevre illerinde aydınlatılmasına katkı sağlamaktadır. Tarih öncesi dönemde somut olarak Sızır adına doğrudan rastlanmamaktadır. Hattuşaş, Alacahöyük ve Alişar gibi önemli tarihi merkezlerin bulunduğu üçgenin ortasında yer alan Sızır Kasabası’nın mevcut tarihi eserler de dikkate alındığında köklü bir geçmişe sahip olduğu görülmektedir. Fakat bu köklü tarihin ortaya çıkarılması ancak yapılacak arkeolojik kazılarla mümkün olabilecektir. Hititler ve Medler döneminde “Sizan Sitesi” ve “Sizirnos” gibi Sızır adını çağrıştıran ve bugün de henüz kesin yeri saptanamamakla beraber Kızılırmak civarında olduğu kaynaklarda belirtilen yerleşim yerleri mevcuttur. Sızır adına somut olarak ancak 16. yüzyılda rastlanmaktadır. 1500'lü yıllarda Bozok (Yozgat) Sancağının Emlak Nahiyesine bağlı olan Birhan(Burhan), Denden (Dendil) gibi yerlerin de adının geçtiği kaynakta “ Hızır Bey” olarak geçtiği görülmektedir. 1530 yılına ait bir kaynakta , “ Hınzır(Sızır) Kariyesi,(Emlak Nahiyesi) –Karye-i Hınzır (Hınzır köyü), Liva-i Bozok (Bozok Sancağı), Hane 38, Mücerred 5 (Toprağı ve kazancı olmayan bekarlar), Muaf 1 (Vergiden muaf), Hasıl (Toplam) 2956. Yukarıdaki bilgileri açıklamak gerekirse;Hınzır Köyü Bozok Sancağının Emlak Nahiyesine bağlı 38 haneli ve 2956 Akçe vergi veren bir köydür. Aynı kaynakta Dendil, Burhan, Eğerci gibi yerlere hangi cemaatlerin yerleştiği belirtilmesine rağmen Sızır’a yerleşen cemaat belirtilmemektedir. Türk Tarihinin önemli kesitlerinden olan I. Dünya ve Kurtuluş Savaşlarında şehit olan binlerce Türk insanından, kayıtlarda iki Sızırlı’nın adına rastlamaktayız. Bu kaynakta Çepni gibi civar yerleşim yerlerinin şehitleride mevcut bulunmaktadır. Sızırlı şehitlerimizden ilki; “Kurtuluş Savaşında Batı Cephesinde K.K.K.lığı 11. Fırka (Tugay) 71. Alay 3.Tb. 10.Bl.te görev yapmış olan Himmetoğullarından Halil İbrahim Oğlu Ali, Doğum Yılı, 1310 (1894) ilçesi Gemerek, Sızır B. Ölüm Tarihi 15-3-1921, Ölüm Yeri, II. İnönü Savaşı, Askerlik Şubesi, Şarkışla. “Diğer Şehidimiz ise; “ I.Dünya Savaşı’nda Şark (Kafkas) Cephesinde K.K.K.lığı bünyesinde 10. Kolordu 90.Alay, 2.Tb.1.Bl.de Kürtoğullarından Musa Oğlu Turan, Rütbesi Er, Doğum Yılı, 1311 (1895), Bucak Merkez, Sızır B.Ölüm Tarihi, 15-4-1915 Ölüm yeri, Karahisar-ı Şarki Kalesinde vaki olan baskın. Askerlik Şubesi, Şarkışla.” 1. M.S.B. Yayınları; Şehitlerimiz, Ankara, 1998. s. 430-457. 2. Başbakanlık Devlet Arşivleri Genel Müdürlüğü Osmanlı Arşiv Daire Başkanlığı Yayınları; Yayın No:40.Defter-i Hakani Dizisi IV.998 Numaralı Muhasebe-i Vilayet-i Diyar-ı Bekr ve Arab ve Zü’l Kadiriyye Defteri(937/1530)II.Ankara.1999.s.87-96,144,174,148 vd. NOT: Sızırla ilgili bilgilere söylentilere göre değil de bilimsel kaynaklara dayanarak ve fedakarlık yaparak araştırmak isteyenler için; Tapu Kadastro Genel Md.-Ankara adresinde yer alan Kuyud-u Kadime arÅŸivinde yer alan, a. 30 ve 31 numaralı Defter-i Mufassal-ı Liva-ı Bozok b. 223 Numaralı Defter-i İcmal-i Liva-i Bozok c. 16 numaralı Defter-i Yörükan-ı Sivas ve Özcan MERT’in,Çapanogulları adlı kitabını incelemelidir.(Osmanlıca ya da Arapça bilenler bu çalışmayı yapabilir.) SIZIR la ilgili arastirmalar: Haci Bektas Efsaneden GerÃ§ege Irene Melikoff 1999, Istanbul:Cumhuriyet Kitaplari s.222-223 “20 Temmuz 1512’de Nur Ali, Sivas yakininda, Göksu’da öldürüldü”. ((Yalniz, bu Göksu, Sizirdaki irmak mi yoksa bir kasaba, köy adi mi kitapta belli değil.TG)) “1520 Mart’inda, Sah Veli b. Celal ayaklanmasi basladi. Türkçe kaynaklarda ayaklanmacinin adi Celâl olarak geçmektedir. Ayaklanma o kadar mühim ölçüde idi ki, ondan sonra, XVI. yüzyıl boyunca ve XVII. yüzyılın ilk on yılı içinde, Osmanlı İmparatorluğunu sarsan bütün hareketlere, kökenleri ayni olmasa da, hep Celâlî adı verildi. Celâlî “saki” ile anlamdaş oldu. 1520’de, başkaldırı bayrağını çeken, Sah Veli ibn Seyh Celal’di. Seyh Celal’in, Sivas ve Kayseri arasında, Şarkısla yöresinde, Sızır köyünde bir tekke’si vardı. Bu yöre, ayaklanmanin merkezini olusturan ve Amasya Tokat arasında yer alan Turhal ve Zile yöreleri gibi, her dönemde fitne ocagi olmuştu. Amasya, daha önce de , 1239-1240'ta Baba Ilyas ayaklanmasının merkezi idi. Bu yöreler, Sah Kulu ve Nur Ali ayaklanmalarıyla da aydınlanmıştı: Her sarsıntı ve kargasaya karşı duyarli yerler idiler. Sah Veli, bir süre, Turhal yöresinde bir inde barindiktan sonra, kendisini Mehdi-i Halife-i Zaman ve Mehdi-i Devran ilân ederek, görevini yerine getirmek üzere ortaya çikti.Dogaüstü gücünü söze getirerek birçok taraftar toplamayi ve hükümet ordusunu birçok kez yenilgiye ugratmayi basardi. I. Selim, bunun üzerine Rumeli Beylerbeyi Ferhad Pasa’yi, ayaklanmayi bastırmakla görevlendirdi. Ferhad Pasa, 3000 Yeniçeri ve çok sayıda Sipahi ile yola çikti. Ordusunun çok basarili olmadığı birkaç girişimden sonra, ayaklanma nihayet, 1520 Nisan’ında , Kayseri yakınında, Sizir ve Kara Özü arasında, Aksar ovasında, Ferhad Pasa ve Sehsüvaroğlu Ali Beg tarafından bastirildi. Sah Veli, kaçarken yakalandı. Sultan, sorguya çekilmek üzere, İstanbul’a sağ olarak gönderilmesini istedığı halde, Sehsüvaroğlu Ali Bey, acele öldürülmesine gayret etti. Vücudu parçalandı ve kafasi sultana gönderildi. Bu, Ferhad Pasa ile aralarının gerginlesmesine yol açti. Sehsüvaroğlu Ali Bey, tutssaginin öldürülme sebeplerinde hakli çikmak için epeyce zorlanmış görünmektedir. Hatta, bu hareketi yasamina mal olmuş olabilir. ... Yenilgiyi, âsîlerin kadınlarının ve çocuklarının da paylarını aldikları, korkunç kıyım izledi. Kalan Kizilbaslar da, Rumeli ve Balkan eyaletlerine doğru, bir kez daha sürgüne gönderildiler." Ilave olarak S. Tanselâ€™in Yavuz Sultan Selim (Ankara, 1969) adli eserinin 94-99. Sayfalarina da bakilabilir. Ayrica Suraiya Faroqhi, 1976, "the Tekke of Haci Bektas: social position and economic activities", Journal of Middle East Studies, 7, s.183-208. FK Rubin FK Rubin, (Rusça: "Футбольный клуб Рубин") Rusya'da bulunan bir futbol takımıdır. Tataristan'ın Kazan şehrinin futbol takımı olarak bilinir. Rubin Kazan, hiçbir zaman Sovyet 1. Ligi'ne yükselemedi. Ancak 2003 yılında Rossiyskaya Premyer-Liga'ya geldi ve Rossiyskaya Premyer-Liga'daki ilk sezonunda 3. olarak UEFA Kupası'nda mücadele etti. 2004 yılında ligde 10. oldu ama 2005 yılında 4. olarak yeniden UEFA Kupası'nda mücadele etme hakkı kazandı. 2006 sezonunu beşinci bitirip Intertoto kupasına katılan kulüp, 3. turda elendi. 2008 yılında ise tarihinde ilk kez Çempionat Rossii po futbolu şampiyonu oldu. 2009 yılında ikinci kez Çempionat Rossii po futbolu şampiyonu oldu. Takım, daha önce "Iskra" (1958-1964) ve "Rubin-TAN" (1992-1993) adlarıyla Sovyet ve Rus liglerinde mücadele etti. Transfer döneminde Türkiye'den Hasan Kabze ve Stjepan Tomas'ı alarak Türk futbolseverlerin dikkatini çekmiştir. 13 Mart 2008 itibarı ile ise Trabzonspor'un orta saha oyuncusu Gökdeniz Karadeniz'i 12.5 milyona 5 yıllığına kadrosuna katmıştır. 2015-2016 Rossiyskaya Premyer-Liga:(2) Kubok Rossii:(1) Superkubok Rossii:(2) CIS Kupası:(1) La Manga KupasÄ±:(2) "24 Temmuz 2010'a kadar" Gerd MÃ¼ller Gerd Müller (d. 3 Kasım 1945 Nördlingen, Almanya), eski Alman futbolcudur. Batı Almanya millî takımı formasını 62 kere giymiş 68 gol atmıştır. Futbol yaşamına 1963 yılında TSV 1861 Nördlingen takımında başlamıştır. 427 kez Bayern Münih takımının formasını giymiş ve bu maçlarda toplam olarak 365 gol atmıştır. Daha sonra 1979 yılında Florida Strikers takımına transfer olmuş ve orada da 71 maçta forma giyip 38 gol atmıştır. 1981 yılında futbol hayatına nokta koymuştur. 2007 yılı itibarıyla Bayern Münih takımında yardımcı antrenörlük görevindedir. 1954'te Sandor Kocsis, 1958'te Just Fontaine ve 1970'te Gerd Müller aynı FIFA Dünya Kupası Finalleri'nde ikişer hat-trick yaparak tarihe geçtiler ve gelmiş geçmiş en büyük golcüler arasında kabul edilirler. FIFA'nın 2004 yılında yayınladığı FIFA 100 listesinde de kendine yer bulmuştur. Ayrıca 1972 yılında Bayern Münih ve Almanya millî takımı formalarıyla toplamda 85 gole ulaşan Gerd Müller, bir takvim yılı içerisinde en fazla gol atan futbolcu unvanını 40 yıl elinde tutmuştur. Fakat Lionel Messi 09.12.2012 tarihinden itibaren bu rekorun yeni sahibidir. Futbola, TSV 1861 Nördlingen takımında başladı. 1962 yılında bu takımın genç takımında forma giymeye başladı. Genç takımda bir sezonda 204 maçta 180 gol atmıştı. Genç takımlarda ise oynadığı 400 civarı maçta 500 gol kaydetti. 1963-64 sezonunda ise A takıma yükseldi. Amatör ligde mücadele eden takımda 31 maçta 51 gol atmıştı. Bu performansı ile TSV 1860 München'ın dikkatini çekmişti. 1964 yazında bir yandan çalıştığı şirket Bremshey ile şirketler arasında futbol turnuvalarına katıldı. Aynı yaz FC Bayern München'ın başkanı Fembeck Walter, rakiplerinden daha hızlı davranıp Müller'e sözleşme önerdi. Müller, Bundesliga'nın güçlü ekibi 1860 München yerine o dönemki ikinci lig olan Regionalliga Süd'de mücadele eden Bayern München'da oynamayı seçti. Teknik direktör Zlatko Cajkovski aslında genç futbolcuyu ilk gördüğünde zayıf bulup beğenmemişti. Formayı ilk kez giymesi 18 Ekim 1964'te Freiburger FC ile oynanan 12. hafta maçıydı. Münih ekibi maçı 11-2 kazanırken, Müller üçüncü golü kaydetti. O sezon oynadığı 26 maçın 19'unda golle buluşmuştu. 2 maçta dörder, 2 maçta da hat-trick yapmıştı. Ligi birinci olarak bitirdiler. Yükselme grubunda da 6 maçta 6 gol attı ve Bundesliga'ya yükseldiler. 14 sezonluk Bundesliga macerasına TSV 1860 München derbisiyle başlamıştı. İlk sezonunu Almanya üçüncüsü olarak bitirse de DFB-Pokal'ın sahibi oldular. Sonraki sezon Almanya Kupası yanında ilk kez Avrupa sahnesine çıkan futbolcu, UEFA Kupa Galipleri Kupası ile dönüyordu. 1967-68 sezonu kupasız geçen ilk sezonu oldu ancak sonraki sezon hem Almanya Kupası'nı hem de üçüncü haftadan beri lider götürdükleri Bundesliga'da şampiyonluk yaşadı. 1979'da München'dan ayrılana kadar toplamda dört lig, dört kupa, üç Şampiyon Kulüpler Kupası, bir Kupa Galipleri Kupası ve bir Kıtalararası Kupa kazandı. Almanya'da yedi kez, Avrupa kupalarında ise iki kez gol kralı oldu. 10 Haziran 1977'de SW München'ı 7-1 yendikleri hazırlık maçında kariyerinin 1000. maçına çıkıp hat-trick yaptı. 1971-72 sezonunda 34 lig maçının hepsinde oynayıp 40 gol atmıştı. Müller, hâlen Bundesliga'da bir sezonda atılmış en çok gol rekorunun sahibidir. O sezon 4 maçta hat-trick yapmış, Borussia Dortmund'a bir maçta 4, Rot-Weiß Oberhausen'e ise bir maçta 5 gol atmıştı. Sadece 1972 yılında (millî maçlar dahil) 85 gol atıp bir yılda en çok gol atan futbolcu olmuş ancak bu rekor Lionel Messi tarafından 2012'de kırılmıştır. Avrupa kupalarında 74 maçta 66 gol rekoru ise, 2010'da Raúl González tarafından kırılmıştı. Ancak 427 lig maçında attığı 365 golle Bundesliga'nın en golcü futbolcusu olup, en yakın rakibi Klaus Fischer'ın yaklaşık 100 gol önündedir. 1978-79 sezonunda önceki sezonlarının gerisinde kalan Müller, 3 Şubat 1979'da oynanan Eintracht Frankfurt maçında teknik direktör Pál Csernai tarafından oyundan alınınca tartışma yaşadı. O maç, Müller'in München için oynadığı 1000. maçtı. Müller, bu tartışmadan sonra takımdan ayrılmak istediğini belirtti ve 10 Şubat 1979'da Münih'te Borussia Dortmund ile oynayıp 4-0 kazandıkları maçta son kez Münih forması giydi. Bundesliga'dan ayrıldıktan sonra dönemin birçok yıldızı gibi Amerika'ya gidip Fort Lauderdale Strikers takımına transfer oldu. Burada üç sezon forma giydi. 1979 sezonu sonunda 1860 Münih ile antrenmanlara çıktı ancak daha sonra Amerika'ya geri döndü. 1980 yılında ABD finallerine kaldılar ancak kupayı kazanamadılar. Müller, 1979'da All-Star maçına çağrıldı. Kamewa KaMeWa jet motorlarından esinlenerek yapılmış bir motor tarzı olup çok yaygın bir şekilde kullanılmaktadır. Patenti, kurucusu Stewart Rolls ve Frederick Henry Royce'un kurduğu şirket olan Rolls-Royce tarafından sahiplidir. Şu anda KaMeWa manevra kabiliyeti en yüksek olan ve en hızlı gemi motorları arasında yer almaktadır. Ayşegül Yordam Ayşegül Yordam, Türk müzisyen. Geleneksel halk türküleri söylemektedir. 1994 yılında ilk solo çalışması olan “Güzelleme” adlı albümü çıkardı. Albümlerinde geleneksel ve Batı müziği enstrümanlarını bir arada kullandı. Canlı olarak kaydedilen Farfara albümü ile dünya müziğinin saygın dergilerinden Froots'un 2006 mart sayısı listesine girdi. Grup Yorum'un "Sıyrılıp Gelen" albümüne adını veren parçayı okudu. Halen İstanbul'da yaşamakta ve çeşitli projeler ile müzik alanında çalışmalarına devam etmektedir. Japonya imparatorlarÄ± listesi Aşağıdaki, Japonya'yı yönetmiş olan imparatorların listesidir. İlk 28 imparatorun saltanatı için verilen tarihler geleneksel olarak kabul görmüş olanlardır. Özellikle ilk 16'sının döneminde henüz Japon İmparatorluğunun kurulmamış olması kuvvetle muhtemeldir. itibarıyla yaşayan bir eski imparator bulunmaktadır: Hirohito (1901-1989), 7 Ocak 1989'da 88 yaşında hayatını kaybederek ölen son eski imparator olmuştur. RAM (anlam ayrımı) RAM aşağıdaki anlamlara gelebilir: Dresden Dresden, Almanya'nın Saksonya eyaletinin merkezi olan şehir. Elbe Nehrinin kenarında kurulan Dresden'e "Elbe'nin Floransa'sı" da denir. Dresden çok sayıda sanat eseri koleksiyonları barındırır. Bugüne dek ayakta kalmış olan sayısız muhteşem barok yapı, Güçlü August döneminin şanını ve ihtişamını taşımaktadır. Dresden eski Doğu Almanya toprakları içinde yer alır. Avrupa'nın en güzel su saraylarından biri olan Moritzburg, Dresden'den yalnızca 10 km uzaklıkta kuzey yöndedir. Sarayın parkında yürüyüş yapabilir. Tırmanış ve doğa yürüyüşü tutkunları, Dresden'in yaklaşık 30 km güneyinde başlayan Sächsische Schweiz bölgesinin kumtaşı kayalarına ve dağ geçitlerine hayrandırlar. Dresden, etrafındaki varoşlar ve kasabalarla büyük bir şehirleşmiş bölge oluşturur. Bunun başlıca nedeni, şehrin orta Avrupa'nın önemli bir ulaşım kavşağı ve ekonomik merkezi olmasındandır. Şehir Almanya'nın ekonomik konum bakımdan en dinamik merkezidir. Dresden metropoliten bölgesi Saksonya eyaletinde bulunan diğer şehirleşmiş Chemnitz-Zwickau metropoliten bölgesi ve Leipzig-Halle metropoliten merkezi ile birlikte bir dinamik ekonomi üçgeni oluştururlar. Dresden önce balıkçıların ve köylülerin barındığı bir köy idi. Şehir hakkında ilk belgesel kaynak 1206'da "Burg Thorn" adlı Orta Çağ başlarından kalan bir kalenin yıkılması hakkındaki bazı mahkeme protokol anlaşmalarıdır ve bu belgelerde İslav adıyla "Drežďany" olarak anılmıştır. Şehir olma berati bulunmamakla beraber 1216 tarihli bir resmi belgede ismi şehir olarak anılmaktadır. "Meissen Kontu" Dietrich Dresden'i geçici bir ikametgah olarak kabul etmiştir. 1270'den itibaren Dresden Meisen Kontluğunun başkenti olmuştur. Yaklaşık 1319'dan itibaren bu kontluk ve merkezi Dresden Wettin hanedanı idaresine geçmiştir. 1485'te Saksonya Düklüğü başkenti ve 1547'den itibaren Saksonya Elektörü'nün başkenti olmuştur. 1549'da Saksonya Elektörü "Moritz" Elbe Nehri'nin iki yakasında bulunan Dresden yerleşkeleri birleştirmiş ve bu yeni idare merkezine şehir olma berati vermiştir. Çok zayiat ve zarar veren bir Katolik-Protestant çatışması olan Otuz Yıl Savaşı (1618-1648) sırasında diğer birçok Alman şehri aksine kuşatma, talan ve yıkım tehlikelerini atlattı ama bu savaşla çok bağlantılı genel iktisadi buhran, büyük fakirlik ve veba gibi diğer salgınlar dolayısıyla hiç gelişemedi. Otuz Yıl Savaşı'ndan sonra Dresden'in gelişmesi çok değişen ve düzensiz olmuştur. Barış dönemlerinde şehirde çok güzel ve çok ihtişamlı binalar, sokaklar ve parklar kurulmuştur. Fakat Saksonya Elektörlüğü Avrupa'da zaman zaman çıkan bütün savaşlara katıldığı için şehir bu harp zamanlarında büyük zayiat ve hasar görmüştür. 1745 yılında Prusya'nın Silezya'yı ele geçirmesini sağlayan barış antlaşması, Saksonya'yı Avusturya ve Prusya arasında gelişmeye zorladı. Şehir 18. yüzyılda Zwinger Sarayının barok kısımları, Japon Sarayı ve Höfkirshe ile bezenmiştir. Saksonya Elektörü Güçlü İ. Auguste şehrini "Kuzeyin Floransa"sı yapmak hedefiyle başkent Dresden'e İtalya ve Avusturya'nın en iyi tanınmış mimarlar, besteciler ve müzisiyenlerini davet etmiştir. Elektörler Dresden'de Avrupa'nın en geniş kapsamlı ve en değerli güzel sanatlar eserlerini 1560'ta I. August tarafından kurulan Dresden Milli Koleksiyonlarda toplamayı başarmışlardır. Avrupa da ilk porselen üretimi 1710'da Dresden'de geliştirilmiştir." Fakat Dresden zaman zaman savaşan ordular tarafından ve diğer afetlerle büyük hasara maruz bırakılmıştır. Bunlar arasında 1491 yangını, Yedi Yıl Savaşı )1756-1763) sırasında 1760da Prusya'lılarca top tutulması, 1813´te İ. Napolyon'un altıncı koalisyona karşı yaptını Almanya kampanyasında Dresden Muharebesi, . 1815´te Dresden'nin şehir surları harabeye döndürülmesi 1849´da anayasa getirilmesi için ihtilal sayılabilir. Dresden 1806 ile 1918 döneminde (1870den itibaren birleştirlmiş Almanya İmparatorluğu'nun bir eyaleti olarak) Saksonya Krallığı başkentliği yapmıştır. Şehrin 19. yüzyılda çok gelişmiş ve nüfusu 1849´da 95.000 iken 1900da 396.000 olmuştur. Şehir II. Dünya Savaşı'nın son günlerinde (13-14 Şubat) bombalanmıştır. Bütün savaş boyunca açık şehir olmasına ve bir tek saldırı almamasına rağmen savaşın sona ermesi ve Almanya'nın teslim olması ve bombalanan İngiliz şehirlerinin intikamı için müttefik devletlerin bir taktiği olarak saldırıya uğramıştır. Bombalanma sonucu Alman kaynaklarına göre 230.000 kişi ölmüştür, ama bu sayının o zamanki gündemi sarsmak için bilerek bir 0 fazladan yazılarak verildiği şu anda bilinmektedir. Son rakamlara göre ise ölü sayısı 20.000 ila 25.000 arasındadır. Ayrıca eski şehrin tamamı yıkılmıştır ve bir masal şehri olarak isimlendirilen Dresden harabeye dönmüştür. Bu konuyla ilgili özellikle duvarın yıkılması sonrasında yapılan birkaç adet film bulunmaktadır. Dresden şehrinin şu resmî kardeş şehir anlaşmaları vardır: Turning Torso HSB Turning Torso, Malmö'deki bir gökdelen. Oresund bölgesinde bulunmaktadır. Santiago Calatrava tarafından tasarlanmış olup resmi açılışı 27 Ağustos 2005'te yapılmıştır. Kule 54 katlı ve 190 metre yüksekliğindedir. Açılışıyla birlikte Malmö'deki en yüksek bina unvanını Kronprinsen'den almıştır. Tamamlandığında, İskandinavya'daki en yüksek bina ve Moskova'daki 264 metre yüksekliğinde olan Zafer Sarayı'ndan sonra Avrupa'daki en yüksek ikinci konuttu. Bina Kopenhag'dan görülebilmektedir. Turning Torso, Dünya'nın ilk burgulu gökdelenidir ve gökdelen mimarisi alanında bir akım başlatmıştır. 18 Ağustos 2006'da Avusturyalı paraşütçü Felix Baumgartner Turning Torso'nun üzerine, oradan da yere atlamıştır. Laponya (anlam ayrımı) Laponya sözcüğü ile şunlardan biri kastedilmiş olabilir: Sanctuary Sanctuary 1985 yılında Washington, Seattle'da kurulmuş bir heavy metal grubudur. Grubun kadrosu Warrel Dane (vokal), Lenny Rutledge (gitar), Sean Blosl (gitar), Jim Sheppard (bas) ve davulda Dave Budbill şeklindedir. Sanctuary’de çalmaya başlamadan önce Warrel Dane, heavy metal gruplarından Serpent’s Knight’ın vokalistiydi ve bu grupla beraber 1983 yılında birde albüm çıkarmıştı.1985 yıllarında ise Jim Sheppard, vokalist Layne Staley (sonradan Alice in Chains’e geçti) ile birlikte hair metal gruplarından Sleeze’de çalıyordu. Grup 1986 yılında bir demo yayımladı.Bu demo başarılı bir çalışmaydı ve 1987 yılında grup Epic Records ile anlaşma imzaladı.Aynı yıl grup ilk albümleri olan "Refuge Denied"’ı yayımladı.Bu albümün prodüktörlüğünü tanınmış thrash metal gruplarından Megadeth’in lideri Dave Mustaine yaptı. Peşindende Megadeth ve Alman grup Warlock ile beraber yapılan bir turne geldi. Turneden sonra 1990 yılında grup, ikinci ve son albümleri olan "Into the Mirror Black"’i çıkarmak için stüdyoya girdi. Albümdeki "Future Tense" isimli parça için klip çekildi ve bu klip MTV’nin Headbanger’s Ball isimli programında yayınlandı. Tur esnasında (Forbidden ve Death Angel grupları ile yapılan) gitarist Sean Blosl gruptan ayrıldı ve yerine Jeff Loomis getirildi. Kısa süre sonra, gitgide büyüyen Seattle grunge sahnesine ayak uydurması için Epic Records’un grup üzerine baskı yapması, grup üyeleri arasında anlaşmazlıklar doğurdu(grubun müzikal anlayışı konusunda). Ve sonrasında 1991 yılında grubun resmi olarak dağıldığı açıklandı. Epic Records son olarak "Into the Mirror Live" adında bir live albüm yayımladı ve anlaşmayı bitirdi. Grubun dağılmasından sonra Warrel Dane, Jim Sheppard ve Jeff Loomis 1992 yılında Nevermore adlı grubu kurdu. Dave Budbill dine yöneldi.Bununla birlikte Warrel Dane’in solo projesinde çalışıyor. Sean Blosl ise bağımsız olarak müzik ve film işleriyle uğraşıyor. Lenny Rutledge müzik prodüktörlüğü yapıyor ve kendisine ait bir stüdyosu var. Ayrıca Nevermore’a 1999 yılında çıkarmış oldukları "Dreaming Neon Black" isimli albümün demo kısımlarında yardım etti. Zeno Zeno, bir isimdir. Etimoloji ← Yunanca Zenon (Ζηνων) ← "Zeus" = Tanrı. Zeno veya Zenon aşağıdaki anlamlara gelebilir: Koylav, Ä°kizdere Koylav, yeni adı Bayırköy,Türkiye'nin Rize ilindeki İkizdere ilçesine bağlı köy. Mertol Demirelli Mertol Demirelli, (d. 6 Haziran 1996, Ankara), TÃ¼rk piyanist. Beş yaşında piyano çalmaya başlayan sanatçı, harika çocuk olarak tanındı; 7 yaşında iken New York'taki Carnegie Hall'da konser verdi; on yaşında iken İstanbul Müzik Festivali 35. Yıl Açılış Konserinde J.S.Bach'ın Do Minör İki Piyanolu Konçertosu'nu İdil Biret ile birlikte, 12 yaşında Mozart'ın No.10 İki Piyanolu Konçertosu'nu Hüseyin Sermet ile birlikte seslendirdi. 2010-2016 arasında eğitimini Brüksel'de sürdürdü. 2016'dan beri Fribourg'da (İsviçre) eğitimini sürdürmektedir. 1996 yılında Ankara'da doğdu. Dört yaşında iken amatör müzisyen babası Erkan Demirelli ile müzik çalışmalarına başladı. Beş yaşında Kamuran Gündemir'den piyano dersleri almaya başladı. Beş ay çalıştıktan sonra okul çağına geldi ve Bilkent Üniversitesi Müzik ve Sahne Sanatları Fakültesi Müzik Hazırlık İlköğretim Okulu sınavını birincilikle kazanarak Piyano Sanat Dalı'na burslu eğitim görmeye hak kazandı Oya Ünler ile dört yıl, Ersin Onay ile bir yıl piyano, Orhun Orhon ile müzik teorisi ve kulak eğitimi, Turgut Pöğün, Orhun Orhon ve Onur Türkmen ile kompozisyon, Eda Özer ile keman çalıştı. Ekim 2010'da, Belçika'da bulunan "Queen Elisabeth Music Chapel"'e burslu olarak kabul edildi, Lübnanlı piyanist ve besteci "Abdel Rahman El Bacha" ile dört yıl çalıştı. Eylül 2014'te Portekizli piyanist "Maria João Pires" yönetiminde piyano çalışmalarına başlayan sanatçı, Pires'in öncülük ettiği Partitura Projesi kapsamında birlikte konserler vermek üzere seçilmiştir. İlk defa altı yaşında iken Edirne Mimar Sinan Rotary Kulübü müzik yarışmasında ödül aldı. IBLA Vakfı'nın Sicilya'da düzenlediği "2003 IBLA Grand Prize Uluslararası Müzik Yarışmas"'na katılarak çeşitli ödüllere layık görüldü. Bu yarışmada ödül alanların verdiği konserler kapsamında 2004 yılında ABD ve İngiltere'de sahneye çıktı; 4 Şubat 2004'te dünyanın en prestjili konser salonlarından Carnegie Hall'de konser verdi. 10 yaşında iken 2006 Onay Sanat Piyano Güzellemesi 7-15 yaş kategorisinde birinci oldu. 2003 yılından itibaren Türkiye'deki birçok festival ve etkinlikte piyano çaldı. İhsan Doğramacı tarafından verilen, içlerinde 2004 yılında Azerbaycan Cumhurbaşkanı İlham Aliyev, 2007 yılında İsrail Cumhurbaşkanı Şimon Perez onuruna düzenlenmiş davetlerin de olduğu çeşitli etkinliklerde çaldı. 2005'te Dışişleri Bakanlığı'nın daveti üzerine Amman, 2008'de Kaunas, Vilnius, Cenevre, Münih, 2014'te Barselona'da konserler verdi. 2008’de Moskova'da Spivakov Festivali'nde, 2009'da Bratislava Yaz Kültür Festivali'nde Türkiye'yi temsilen çaldı. Sanatçı, 2010'dan beri yaşadığı Belçika'da çeşitli mekanlarda konserler verdi. 2010' da Belçika Kraliyet Sarayı'nda bir dinleti sundu. 2012 de Vexin (Paris) Festivali'nde, 2014’te Brüksel'de Beethoven Festivali'nde çaldı. 7 Eylül 2011'de İstanbul ve 1 Ekim 2011'de Münih'te, Cem Mansur yönetiminde Türkiye Gençlik Filarmoni Orkestrası ile, "Liszt'in 1. Piyano Konçertosu"'nu çaldı. 17 Eylül 2011'de İstanbul'da, "Queen Elisabeth Musical Voyage" açılış konserinde Jean-Claude Casadesus yönetiminde Varşova Senfoni Orkestrası ile birlikte, Mendelssohn'un "Keman ve Piyano için Konçertosu"'nu (Op.17) seslendirdi. 8 yaşında iken Mozart'ın "11. Piyano konçerto"sunu, 9 yaşında iken "12. Piyano Konçerto"sunu seslendiren sanatçı 10 yaşında İstanbul Müzik Festivali 35. Yıl Açılış Konserinde İdil Biret ile birlikte, J.S.Bach'ın "Do Minör İki Piyanolu Konçertosu"'nu icra etti. 11 yaşında Mozart'ın "23. Piyano Konçertosu"'nu çaldı, Cenevre'de BM Binasında resital verdi. 12 yaşında Mozart'ın No.10 İki Piyanolu Konçertosu'nu Bankalar Birliği 50. Yıl Konseri'nde Hüseyin Sermet ile seslendirdi. "Beethoven Üçlü Konçertosu"'nu Münih'te çaldı. Sanatçı Ulvi Cemal Erkin'in "Sinfonietta"'sını piyanoya uyarladı. 13 yaşında Ferit Tüzün'ün "Esintiler" ini iki piyanoya uyarladı. 14 yaşında, 23 Mart 2011 de Mozart'ın "Keman ve Piyano için Konçertosu" (KV Anh. 56) Belçika ilk seslendirilişini yaptı. 15 yaşında, Liszt "1. Piyano Konçertosu"'nu çaldığı Münih konseri sonrası kendisine ""Almanya'da Yılın Genç Sanatçısı"" ödülü verildi. 17 yaşında, 9.Ekim 2013'te sezon açılışında Cemal Reşit Rey Senfoni Orkestrasıile birlikte, "Çaykovski'nin 1. Piyano Konçertosu"'nu çaldı. Gülsin Onay, İdil Biret, Muhittin Demiriz, Dmitri Bashkirov, Jean-Claude Vanden Eynden, Oya Ünler, Edna Golandsky'nin ustalık sınıflarına katıldı. Fazıl Say'ın Ayvalık ve Antalya konserlerinde sahne aldı. Antalya, Bursa Bölge, Çukurova ve İstanbul Devlet Senfoni Orkestraları, Bilkent Senfoni Orkestrası, Borusan İstanbul Filarmoni Orkestrası, Cumhurbaşkanlığı Senfoni Orkestrası, Doğuş Çocuk Senfoni Orkestrasu, Eskişehir Büyükşehir Belediyesi Senfoni Orkestrası, Kaunas(Litvanya) Senfoni Orkestrası, Valonya Kraliyet Oda Orkestrası (Belçika) gibi orkestralar ve Augustin Dumay,Gürer Aykal, Rengim Gökmen, Burak Tüzün, Ender Sakpınar, Işın Metin, İbrahim Yazıcı, Kevin Griffiths, Modestas Pitrenas ve Oğuzhan Kavruk gibi şeflerle çaldı. Sokrates öncesi düşünürler Batı felsefesi MÖ 6. yüzyılda Antik Yunan'da başladı. Sokrates öncesi düşünürler çoğunlukla Yunan dünyasının batı veya doğu çevrelerindendiler. Felsefi projeleri asıl, nihai ilkeyi bulmaya ve dış dünyanın doğasını çözmeye yönelikti. Şeylerin maddi ilkesini, kökenlerini ve yok oluşlarını algılamaya çalıştılar. İlk düşünürler olarak şeylerin ussal briliğini vurgulayarak dış dünyanın mitolojik açıklamalarını reddettiler. Cevap aradıkları başlıca meseleler şunlardır: Sokrates öncesi düşünürlerin çalışmalarından sadece çok azı günümüze gelebilmiştir. Onlar hakkında bildiklerimiz sonraki düşünürlerin ve bazı dinbilimcilerin yazdıklarından ibarettir. İlk Sokrates öncesi düşünürler Anadolu'nun batısında yer alan Miletttendiler. Thales (MÖ 624-546) Yunan felefesinin babası sayılır; suyu her şeyin temeli olarak göstermişti. Sonraki Miletli düşünür, ilk kez felsefi yapıtlar veren filozof Anaksimandrostur. (MÖ 610-546). Anaksimandros ilk maddeyi tanımlanamaz, sınırsız olarak düşündü; bu düşüncesine göre bu ilk maddenin bir özelliği yoktu, ve sıcak-soğuk, nemli-kuru gibi karşıtlar farklılaşarak bu maddeden çıkıyorlardı. Kendisinden genç çağdaşı Anaksimenes (MÖ 585-525), her şeyin başlangıcını oluşturan esas maddeyi, kalınlaşıp incelerek ateşe, rüzgara, bulutlara ve toprağa dönüştüğünü varsaydığı hava olarak kabul etti. Felsefeyi pratik yönden inceleyen ilk düşünür İyonyalı Pisagor (MÖ 582-496)'dur. Dünyada sayılar üzerine kurulmuş mükemmel bir uyum gören Pisagor, insan ırkını aynı şekilde kendi içinde uyumu yakalamış bir hayat sürdürmeye şevk etmeyi amaç edinmişti. Öğretisi, İtalya'nın güneyinde yer alan Kroton'da yer alan okulunda etrafına toplamış olduğu Pisagorcular tarafından geliştirildi. Takipçileri arasında Filolaos (MÖ 470-380), Alkmaion, ve Archytas (MÖ 428-347) bulunur. Efesli Heraklit (MÖ 535-475) doğada bulunan her şeyin aralıksız bir değişim içinde bulunduğunu ve Logos adını verdiği dinamik, sonsuz bir yapı tarafından bir arada tutulduğunu öne sürdü. Heraklit, bu sonsuz yapıyı temsil etmesi için ateşi kullandı. Her şeyin kökeninin ateşten geldiğini, ve asla bitmeyen bir süreç ile ona döndüğünü varsaydı. Adını Güney İtalya'da bulunan-şu ankiadıyla Velia- Elea şehrinden alan Elea okulu Birlik öğretisini savundu. Kolofon'lu (şu anki İzmir) Ksenofanes (MÖ 570-470), sonsuz birlik olarak Tanrı'yı gösterdi ve onun evrenin içine işlemiş ve onu düşüncesiyle yöenten bir varlık olduğu düşüncesini savundu. Elealı Parmenides (MÖ 510-440), değişmeyen bir varlığın olduğunu ve bu varlığın tek gerçek olan ve kavranabilir olduğu görüşündeydi. Bu öğreti kendisinden daha genç hemşerisi Elealı Zeno (MÖ 490-430) tarafından şeylerde sürekli değişim ve dönüşüm olduğunda dair olan ortak görüşe karşı bir polemikte de savunuldu. Zeno sonraki düşünürler tarafından çok tartışılan ve bir değişim ve çeşitlilik olduğunu varsaymanın çelişkilere götürdüğünü göstermeye çalışan birçok ünlü paradoks öne sürdü. Sisam'lı Melissus da (d. yaklaşık MÖ 470) bu okulun belli başlı üyelerindendi. Agrigentum'lu Empedokles (MÖ 490-430) günümüzde Sisilya'da bulunan, eski Yunan'da Akragas olan Agrigento'luydu. Düşüncesi Elea okuluna kısmen ters, kısmen de katılıyor gibi görünür. Bir yandan ilk maddenin değişmezliğini savundu; öte yandan bu ilk maddenin, yani cevherin çoğul olduğu görüşündeydi: 4 klasik element, toprak, su, ateş ve hava. Bunlardan oluşmuş dünyada iki yöenltici güç, itki olduğu görüşündeydi-birleştiren sevgi ve ayıran çekişme. Klazomenai'li(günümzde Urla sınırları içerisindedir) Anaksagor (MÖ 500-428) da ilk maddenin değişmezliğini vurgularken, bozulmaz ilk elementlerin sonsuzluğunu savundu; tanrısal neden veya Akıl(nous)'ı bu maddeleri yöneten olarak gördü. İlk kesin materyalist sistem Leukippos (MÖ 5. yüzyıl) ve öğrencisi Abdera'lı Demokritos (MÖ 460-370) tarafından oluşturuldu. Bu, atomlar öğretisiydi. Atomları sayısız sayıdaki, bölünmez, niteliksel olarak benzeyen fakat biçimleriyle birbirinden ayrılan temel maddeler olarak tanımladılar. Bu öğretiye göre atomlar, sonsuz boşlukta devinerek, çarpışarak ve birleşerek, atomların çeşitlerine, sayılarına, biçimlerine ve dizilişlerine göre farklılıklar gösteren cisimleri oluşturuyorlardı. Sokrates öncesi doğa düşünürlerin sonuncusu Sinoplu Diyojen'dir. Diyojen, Milet okulunun başta havayı ilk madde olarak tanımlayan ilkesi olmak üzere birçok ilkesini kabul eden eklektik bir düşünürdü. Doğal süreçleri bu ilk maddenin seyrelmesi ve yoğunlaşmasıyla açıkladı. Ayrıca Anaksagor'un kozmik düşüncesini de benimsemiştir. Bilgicilik veya sofizm, antikçağ Yunan felsefesinde önemli bir düşünce akımı. Eski Yunan’da MÖ 5. yüzyılın ikinci yarısından MÖ 4. yüzyılın başlarına değin para karşılığı felsefe öğreten gezgin felsefecilerin (sofistler) oluşturdukları akıma bilgicilik denir. Sofist deyimi, bilgeliği yeğleyen öğreti, bilgi öğretmeni, siyasada yararlı olma sanatı, söz söyleme sanatı anlamlarında kullanılmıştır. MÖ 5. yüzyıl, Antik Çağ Yunan felsefesinde bilgicilik akımının egemen olduğu çağdır. İlk düşünür sayılan Thales'den beri ortaya atılan sayısız varsayımlar, sonunda insan zekasını şahlandırmış ve bütün olup bitenleri yeniden gözden geçirerek kıyasıya eleştirmeye yöneltmişti. Doğa bilimlerinin denetiminden yoksun insan düşüncesi, varlığın temeli konusunda daldığı hayal aleminden kendisine dönüyordu. Bilgicilik akımının inceleme amacı, insanın kendisiydi. Protagoras'a göre, “İnsan her şeyin ölçüsü”ydü. Bilgi, teorik bir merak değil, pratik bir yarar olmalıydı. Bilgiciler, özdekçi düşünceleri sürmekle beraber, ürünü oldukları idealist çizgiyi sürdürmüşler ve dünyayı tanıma olanağını yadsımışlardır. İşte bu idealist çizgidir ki, bir yandan bilgicilik akımını yozlaştırarak felsefeyi güzel söz söyleme sanatına dönüştürürken diğer yandan idealist ilkelerin gelişmesi sürecini doğurmuştur. Platon'dan ve özellikle Aristoteles'den sonra küçümsenmeye başlanmış ve isim olarak yanıltmak amacıyla yapılan yanlış usavurma anlamına kaydırılmıştır. Mantıkta bu yanıltmacaların çeşitli biçimleri saptanmıştır. Genellikle bu yanıltmacalar uslamlamanın biçimsel kurallarına uygundur, karşısındakini kandırmaz ama kolaylıkla yadsıyamayacağı biçimde şaşırtır. Örneğin söz konusu olan sorundan büsbütün başka bir sorunu tanıtlamak, tanıtlanması gerekeni kendisiyle tanıtlamak, eksik tümevarım yapmak bu gibi yanıltmacalardandır. RIM-116 Rolling Airframe Missile RIM-116 RAM ("Rolling Airframe Missile"), gemilerin kendilerini korumaları için geliştirilmiş bir hava savunma sistemidir. Sistem Pasif telsiz frekransı /Kızılötesi "(RF/IR)" çift Modu bulunan 5 inçlik süpersonik ve yüksek manevra kabiliyetine sahip güdümlü mermi ve maximum 21 güdümlü mermi tutabilen bir fırlatıcıdan oluşur.RAM sistemi, özellikle gemilere yönelik füzelere karşı dizayn edilmiş olup çapraz tehdit ve yüksek yoğunluktaki akınlara başa çıkabilecek kapasitedeki yegane gemilere karşı kullanılan güdümlü mermi savunma sistemidir. 1970'li yilların ortalarında Amerikan donanma gemilerinin alçaktan uçan seyir füzelerine karşı savunmalarında yetersiz kalındığı görülmüş, benzeri bir arayiş icinde olan Almanya ile birlikte RAM Programina başlamiştır. 1989 yılından beri üretilmekte olan RAM sistemi şu an birçok ülkenin donanmalarında kullanılmaktadır. Başarısı ve sahip olduğu kabiliyetleri birçok test ve atışlarla kanıtlanan RAM sistemi, 1993-1996 yılları arasında gerçekleştiren 56 kullanımından 55 hedef vuruş ile %98'lik bir başarı oranı elde etmiştir. "RAM" sisteminde tüm işlemler tam olarak ve yüksek hızda performans gösterir: gemi sensörleri (radar EW) hedef bilgisini belirler ve bunlar sılahlara ve atış kontrol bilgisayarına iletir. Bilgisayar muharebe kapasitesini belirler ve silah görev dağılımını gerçekleştirir. Tüm hedef bilgileri daha sonra lançere iletilir, füzeler hazırlanır ve fırlatılır. Hedef, güdümlü mermi tarafından at ve unut prensibi ile vurulur. Atılmış olan güdümlü mermi iki modlu "(RF/IR)" ile hedefe yaklaşma yapar. Gelişllmiş kızılötesi homing sistemi ile "RAM" güdümlü mermisi ve lançeri "RAM" sistemi savaş etkinliğini arttırır. Bu "Infrared Mode Upgrade" "(IRMU)" sistemi, aktif radar homing başlığı olmadan da sistemin etkin olmasını sağlar. Bu durumda RAM güdümlü mermisi hedefin kızılötesi seviyesine göre taarruzunu geliştirir. Savunma ve havacılık sayı 4/96 sy.79 http://www.globalsecurity.org/military/systems/munitions/ram.html Benimaru Nikaido Benimaru Nikaido, King of Fighters serisinin ana karakterlerinden biri, ve Kyo Kusanagi ve Goro Daimon'un kurduğu Japon Takımı'nın üçüncü üyesidir. Benimaru yarı Japon, yarı Amerikalıdır; belinin üzerini kapatan kolsuz bir elbise ve buna uyumlu pantolon giyer. Benimaru'nun ilk ortaya çıkışı, Japon Takımı'nın ikinci üyesi olarak KOF 94'te oldu. Kyo Kenpo'da uzmanlaşırken ve ateş merkezli güçler kullanırken, Benimaru hızı ve elektrik tekniğini kullanıyordu. Goro ise judoyu ve yer merkezli güçleri kullandı. Daha sonraları, sponsoru Rugal Bernstein'a rakip olacakları KOF 94 turnuvasına girdiler. 1995'te düzenlenen The King Of Fighters turnuvası, Yagami klanının bir üyesi ve Kyo'nun düşmanı olan Iori Yagami'yi takdim etti. Bu ve Rugal'in geri dönüşü, Kyo'nun kaderini kucaklamaya ve Orochi ile savaşmaya karar verdiği 1996 turnuvasında, Japon takımının dağılmasına katkıda bulundu. Ortaklıklarına son darbe, Kyo'nun Orochi ile olan savaşından sonra geldi. Kyo hiçbir yerde bulunamadı ve Goro judo dünyasına geri dönmeye karar verdi; Benimaru tek başınaydı. Tam bir yıl geçtikten sonra, Benimaru Kyo'yu bulmak için yola çıktı. Kyo'nun öğrencisi Shingo Yabuki eşliğinde, iki tuhaf adamla bağlantıya geçti. Biri K' adında beyaz saçlı ve karanlık mizaçlı genç bir adamdı, diğeri ise Maxima isimli bir cyborgdu. Maxima sibernetik silahlarla güçlendirilmiş kibar bir adamken, K'; Kyo'nunkilerden geliştirilmiş alev güçlerini kullanan gizemli ve yalnızlığı seven biriydi. Bu iki adam King Of Fighters 99 turnuvasında ortaya çıktı. Benimaru ikisine de güvenmemesine rağmen, içinden bir ses bu ikisini izlerse Kyo'yu bulabileceğini söyledi, bu yüzden King Of Fighters turnuvasına katılabilmek için bir takım kurdu. Sonunda NESTS isimli bir sendikanın Kyo'yu gözaltına aldığı ve onun DNA'sını çeşitli varlıklarda kullanmaya çalıştığı ortaya çıktı. Bu klonlardan biri de; turnuva sonundaki takımla karşılaşan, onları yok etmek ve savaş datasını gezegenin dört köşesindeki çok sayıdaki Kyo Kusanagi klonu için kullanmak isteyen Krizalid ismindeki İrlandalı bir savaşçıydı. Krizalid aynı zamanda K'nin gelişmiş halidir. Krizalid korkunç bir düşmandı, çünkü o yalnızca Kusanagi alevine değil, ayrıca yokettiği düşmanlarının dövüş tekniklerini hafızasında tutan bir de kostüme sahipti. K' ve Maxima'nın saldırgan atakları Krizalid'in defansını, NESTS'in yer altındaki tesisinden yeni kaçmış olan Kyo Kusanagi'nin bir alev atağı ile onu yok etmesine yetecek kadar zayıflattı ve savaş sonunda bitti. 2000'de, Benimaru tekrar Shingo ile takım oldu, ama ayrıca Seth adında bir savaşçı ve Lin adında bir ninja da onların grubuna katıldı. 2001 turnuvası, Shingo'nun çabaları sonucu bir kez daha Japon Takımı'nın bir araya gelişini gördü. Birlikte, NESTS'in kurucusu olan Igniz'i bozguna uğratmayı başardılar. Savaştan sonra, grup bir kez daha parçalara bölündü, ancak Kyo'nun Shingo'ya ".. bir hayat edinmek için " demesinden önce değil. NESTS'in artık bir tehdit gibi görünmemesiyle, Benimaru arkadaşı Goro ve hayal kırıklığı Shingo ile 2003 turnuvasına katılmaya karar verdi. Her şey moral bozucu bir şekilde normal görünüyorduysa bile, kötü bir şeyler oluyor gibiydi. Sonunda karanlık bir grubun, Ash Crimson adlı gizemli bir adamın turnuvaya girmesine izin verdiğini ortaya çıkardı. Onlar daha hiçbir şey yapamadan, çok uzak bir bölgeye taşıtıldılar. Bir süre sonra, Benimaru gelişmiş yeteneğinden dolayı Shingo'ya saygı duymaya başladı. Maalesef, Shingo kibirli biri oldu ve Kyo'yu eleştirmeye başladı, artık onun öğrencisi değil rakibi olduğunu haykırdı. Kyo'nun uzakta ortaya çıktığını fark eden Benimaru, Shingo'nun sinirini yatıştırmayı denedi. Bu yorumları duymasının ardından, Kyo Shingo'yu Benimaru ve Goro'nun gergin bakışları önünde duygusuzca dövdü. Benimaru dövüşü izlerken şu sözü duyabildi; " Shingo her zaman bir Shingo olacak. ". Bundan sonra olduğu tahmin edilir ki; Kyo, Benimaru ve Daimon'a Ash'in amaçlarının neler olduğunu anlattı. Benimaru daha sonra arkadaşı/rakibi, Flying Brigands'tan Duo Lon ile Fransa'yı ziyaret etti. İkisi, daha sonra Elizabeth Blanctorche'un ortaya çıkıp durdurduğu bir banka soygununda rehin alındılar. Benimaru'nun bir parça çapkınlığından sonra, iki arkadaş Elizabeth'e Ash'in Yata Aynası'nı Chizuru Kagura'dan çaldığını, ve şimdi de Iori Yagami'nin hazinesinin peşinden gitmekte olduğunu anlattılar. Üçü bir takım oluşturdu ve sonraki turnuvaya beraber girdiler. Üçlü, buna rağmen, Iori'den Yasakani Magatama'yı çalan Ash'i durduramadılar. Onlar olay yerine vardıklarında, Elizabeth, " Kyo'ya sıradakinin o olduğunu söyleyin " dedikten sonra birdenbire ortadan kaybolan Ash'i sorgulamaya çalışırken, Benimaru baygın haldeki Kyo'yu kaldırdı. Bazı zamanlar yumuşak konuşan Benimaru, kavga sırasında işi ciddiye alır. Ayrıca bir karşılaşmayı kazanmasının ardından İngilizce alıntılar söylemeyi sever. Dişi rakipleriyle karşılaşmalarından önceki özel bir giriş introsunda pozuyla gösterdiği gibi; kadınlara ayrıcalık gösterir. Bunu daha çok elektrostatiğin bir abartılı sonucu olabilir. karşılaştığı, ve 2000'in sonundaki olayın Benimaru'nun, 2003'teki dövüş öncesi introda Duo Lon'u Ron/Long ile karıştırmasına neden olduğu belirtildi. atakları, isimlerini ve fonksiyonlarını direkt olarak adı geçen karakterden alırlar. Büyük Kaçış karakterleri listesi Bu maddede, Amerikan FOX televizyonunda yay覺nlanan "Prison Break" dizisinin karakterleri tan覺t覺lmaktad覺r. 1998 CONCACAF Altın Kupa 1998 CONCACAF Altın Kupa, dördüncü CONCACAF Altın Kupa'tır. Katılan ülkeler Kuzey Amerika, Orta Amerika ve Karayipler'de bulunan ülkelerdir. 1 Şubat ve 15 Şubat 1998 tarihleri arası ABD'de gerçekleşmiştir. Brezilya millî takımı CONCACAF dışında bir konfederasyondan olmasına rağmen davet edilerek turnuvada yer almıştır. 14 Åžubat'ta Los Angeles'ta oynanan finalde, Meksika ABD'yi 2-0 yenerek ÅŸampiyon oldu. 1 Åžubat 1998, Los Angeles 3 Åžubat 1998, Miami 5 Åžubat 1998, Miami 8 Åžubat 1998, Los Angeles 9 Åžubat 1998, Los Angeles 10 Åžubat 1998, Los Angeles 12 Åžubat 1998, Los Angeles A.G.= Altın gol 14 Åžubat 1998, Los Angeles 4 gol 3 gol Krasnodar KrayÄ± Krasnodar Krayı (Çerkesçe: Bjedughkale, Rusça: Краснода́рский край), tarihi Çerkez topraklarının %60'lık kuzeybatı kısmını kapsar. Krasnodarskiy kray), Kuzey Kafkasya'da, Rusya (RF) ve Güney okrugu içerisinde federal bir yönetim birimi. Kuzeyde Rostov Oblastı, doğusunda Stavropol Kray ve Karaçay-Çerkes Cumhuriyeti, güneyinde Kafkas Dağları ve Gürcistan'dan tek yanlı ayrılıp bağımsızlık kararı alan Abhazya Cumhuriyeti ile çevrilidir. Batısında Azak Denizi, Kerç Boğazı ve Karadeniz bulunur. Ayrıca Kray topraklarının güney orta bölümünde, bir iç cep biçiminde, RF üyesi Adıgey Cumhuriyeti yer alır. Sovyetler Birliği'ndeki Kürtlerin bir çoğu buraya yerleştirilmiştir. 76.000 kilometrekare, nüfusu 5.125.221 (2002), yönetim merkezi Krasnodar kentidir (2002'de 646.175; 2005'te 715 bin). Ortalama nüfus yoğunluğu kilometrekare başına 67.4'tür. Krasnodar krayı 1937'de kuruldu,1991 yılına dek bu Kray'a bağlı kalan Adıgey Özerk Oblastı, aynı yıl ayrıldı, ardından 3 Temmuz 1991'de cumhuriyet oldu, ama coğrafi olarak Kray toprakları içinde kaldı. Adigey Cumhuriyeti'nin, zaten tarihsel Adige toprakları olan Krasnodar Kray toprağında,sınırlarının doğuda Karaçay-Çerkes Cumhuriyeti'ne, güneyde de Abhazya'ya ve Karadeniz'e doğru genişletilerek, AC'nin doğal sınırlara kavuşturulması ve Krasnodar Kray tarafından kuşatılmışlığa bir son verilmesi talebi yanıtsız bırakılmıştır (bk. Doç. Dr. Ufuk Tavkul, "Kazaklar, Birleşik Kafkasya Dergisi, Ankara, 2007, sayı 6-7, s. 33). Kray 38 rayon (ilçe), 26 kentsel alan, 12 kent tipi yerleşim birimi ve 397 bucak birimini (selsovet-köy sovyeti) içerir. Bir Kray Meclisi ve atanabilen bir valisi (gubernator) vardır. Alt birimlerin de meclis ve yürütme komiteleri bulunur. 4. ve 5. yüzyıllarda Çerkeslerin atası olan Sind-Meot krallığın hüküm sürdüğü topraklardır. Kray toprakları 18 ve 19. yüzyıllarda, yakın tarihin gördüğü en ağır katliam ve soykırım olaylarına sahne olmuştur. 18. yüzyılda kuzeyde Azak Denizi'ne dökülen Yeya Irmağı ile güneyde Kuban Irmağı arasında kalan topraklar Kırım Hanlığına bağlıydı. Bugünkü Krasnador krayini olusturan topraklarda yerleşik Çerkesler (Adygheler) ve göçebe olan Nogaylar (Tatar) yaşıyorlardı. Kuban'ın güneyi ise egemen Adıge topluluklarının ülkesi olan Çerkesya'yı (Circassia) oluşturuyordu. 2002'de 5.125.221 olan toplam nüfus içinde Müslüman nüfus olarak da: vb. 100'ü aşkın etnik kökenli bir nüfus bulunmaktadır. Yerli halk olan Adıge, Şapsığ,Çerkes ve Nogaylar, 1860'lı yıllarda katledildikleri ya da Türkiye'ye yönelik deportasyona uğratıldıkları için iyice azalmış, Karadeniz kıyısında yaşamış olan Ubıhça, Abazaca, gibi dil ve lehçelerde konuşan topluluklar ile Kuban Irmağı kuzeyinde yaşamış olan Nogaylar ise, Krasnodar Krayı tpraklarından bütünüyle temizlenmişlerdir: Tartışmalı Krasnodar kaynaklarına göre, 5 milyon nüfus içinde yerli nüfus 25 binin altına düşmüştür. Gazi Üniversitesi Hukuk Fakültesi Gazi Üniversitesi Hukuk Fakültesi 1992 yılında kurulmuş 1994 yılında ilk öğrencilerini kabul etmiştir.2011 yılında beşevlere taşınmadan önce emek civarında aştinin karşısında bulunmaktaydı. Kuruluşundan bu yana 2100'den fazla öğrenciye sahip olan fakültemizden bugüne kadar 1000'den fazla kişi mezun olmuştur. Öğretim kadrosunda 16 profesör, 5 doçent, 12 yardımcı doçent ve 29 araştırma görevlisi bulunmaktadır. Öğretim üyeleri arasında Gazi Üniversitesi eski rektörü Prof. Dr. Rıza Ayhan da bulunmaktadır. Fakültenin dekanı, Prof. Dr. Mustafa Fadıl YILDIRIM'dır. Fakülte hakimlik savcılık sınavlarında birkaç yıl öncesi yüzdelerine göre birinci sırada yer almaktaydı. Fakülte içinde 9 derslik, öğretim üyeleri odaları, bilgisayar odası, konferans salonu, kantin ve oyun alanı bulunmaktadır. Fakülte içinde Gazi Üniversitesi Merkez Kampüs haricinde ayrı bir kütüphane de bulunmaktadır. Sitti MÃ¼krime Hatun Sitt-î Mükrîme Hatun ( "d." ? , Elbistan - "ö." Eylûl 1486, Edirne), II. Mehmet'in yedi eşinden üçüncüsüdür. Sitt-î Mükrime Hatûn Dulkadiroğulları Beyliği'nin altıncı hükümdarı olan Zülkadiroğlu Süleyman Bey'in kızıdır. 15 Aralık 1449 tarihinde İstanbul'da Fatih Sultan Mehmed ile evlenmiştir. Valide Hâtun olamayacağı varsayımı ölüm tarihinin Hicrî 891 yerine hatalı olarak Hicrî 871 "(Milâdî 1466)" gösterilmesinden kaynaklanmaktadır. İşte bu nedenle oğlu II. Beyazid 22 Mayıs 1481 tarihinde tahta cülus ettiğinde "Sittî Mükrime Hâtun" hâyatta idi. Kimi kaynaklara göre çocuksuzdur ve bu Fransız elçisinin mektuplarına konu olmuştur: "Sultanın üçüncü kadını olan Sitti Hatun kısır olduğundan diğer kadınları tarafından uğursuz olarak hor görülür". Necdet Sakaoğlu'nun bildirdiğine göre doğum tarihi kesin olarak bilinmeyen Sitt-î Şâh "(Mükrime)" Hâtun, 1486 yılının Eylûl ayında vefat etmiştir. Ancak 1483 yılında Camisinin kitabesinden anlaşıldığı kadarı ile henüz o tarihe kadar sağdır. Hatta bu caminin yapımında paraya ihtiyacı olmuş ve Valide Gülbahar Sultan kendisine 50 bin akçe hibe etmiştir. Bu vaka saray defterlerine kayıt edilmiştir. 1486 yılında vefat ettiği mezar taşından anlaşılır. Mezarı Edirne'de kendi adını taşıyan Sitti Şah Hatun Camii'nin haziresindedir. Mezarı harap olduğu için kendi mezar taşı Edirne Müzesi'nde saklanmaktaydı. Daha sonra ise onarılarak asıl yerine nakledilmiştir. Mr. Eko Mr. Eko ya da tam adıyla Eko Tunde, "Lost" dizisinde Adewale Akinnuoye-Agbaje'nin canlandırdığı bir karakterdir. Eko’nun kardeşi Yemi bir gün çok acıkmıştır. Bunu gören Eko Yemi’yi bir kiliseye sokar ve Eko oradan kardeşi için yemek çalar. Kardeşine verir ve tam kaçacaklarken oranın rahibesi Eko’yu ve kardeşini görür. Ve rahibe Eko’ya günah işlediğini söyler. Ve zorla Eko’yu günah çıkartmaya yollar. Ancak kendisi günah işlemediğini düşünür ve günah çıkartmaz. Yine bir gün Eko ve arkadaşları futbol oynamaktadır. Eko’nun yaşadığı köyü yerli gerillalar basar ve çocuk kaçırırlar. Sonra çete lideri masum bir adamı bağlar ve Yemi’ye tabanca verip vurmasını söyler. Yemi tam vuracakken Eko elinden silahı alır ve yaşlı adamı öldürür. Bunu gören çete lideri Eko’yu yanlarına alıp köyden giderler. Yıllar sonra Eko bir uyuşturucu pazarlığı yapmaya gider. Sonra adamları kandırıp öldürür ve uyuşturucuları alır. Sonra artık bir rahip olan kardeşi Yemi’nin kilisesine gider ve Yemi’den kendisini ve arkadaşlarını rahip yapmasını ister. Çünkü Kızılhaç’ın uçaklarından biri sayesinde uyuşturucuları yükleyip başka ülkeye götürebileceklerdir. Yemi ilk önce istemez ama Eko onun parasıyla köye aşı alacaklarını söyleyince kabul eder. Eko daha sonra kilisedeki bütün Meryem Ana heykelciklerini satın alır ve içini uyuşturucu ile doldurur. Daha sonra heykelleri uçağa yüklerler. Tam kaçacaklarken jandarma gelir ve Yemi vurulur. Sonra arkadaşları Yemi’nin bedenini uçağa koyarlar, Eko da tam binecekken arkadaşı onu geri iter ve yere düşer. Uçak gider. Jandarmalar Eko’yu rahip zannederler ve köyüne geri götürürler. Eko kardeşinin kilisesini devralır. Bir kadın çocuğu ile gelir ve Yemi’nin nerde olduğunu sorar. Eko ise onun yurtdışına çıktığını, ama daha sonra geri geleceğini söyler. Kadın Yemi’nin ne zaman Londra’ya gideceğini sorar. Eko ise Yemi’nin yerine onun gideceğini söyler ve bütün kilise işlerine onun bakacağını söyler. Kadın çocuğunu kilisede çalışması için verir. Bir gün dışarıda silah sesleri duyulur ve Eko çocuğa içeride kalmasını söyler ve kendisi dışarı çıkar. Gelenler aşı isteyenlerdir. Eko aşıyı vermeyeceklerini söyler. Ancak bu sırada çete lideri bir kadına vurur ve Eko da kabul etmek zorunda kalır. Çete sonra tekrar köye döner. Eko’dan aşıyı ister. Eko ise onları kilisede öldürür. Halk onu öyle görünce çok şaşırır ve kiliseyi kapatırlar. Eko da bunun üzerine Londra’ya gider ve oradan Avustralya’ya bir kilisede çalışmaya gider. Kiliseye bir gün bir kadın gelir ve kızının bir mucize yaşadığını, boğulduktan sonra dirildiğini söyler. Eko bunun nasıl olduğunu sorar. Kadın ise kızının 2 saat suyun altında kaldığını ve sonra sabah kalktığını söyler. Ama buna inanmaz. Eko bunun üzerine kıza yaşıyor teşhisini koyan doktora gider ve durumu anlatır. Doktor kızın yaşadığını otopsi sırasında gördüğünü söyler. Eko evlerine gider ama anne ve kızı babasının konuşmasına engel olamazlar. Babası medyumluk yaptığını,ama insanları kandırdığını, mucizelere inanmadığını söyler. Eko Los Angeles'a uçak bileti alır ve havayoluna gider. O kız Eko’nun kardeşi Yemi’yi rüyasında gördüğünü söyler. Eko ise kardeşi hakkında konuşmamasını söyler ve kavga çıkar. Kız Yemi’nin Eko hakkında iyi bir insan olduğunu söylediğini aktarır. O sırada Libby gelir ve her şeyin yolunda olup olmadığını sorar. Eko her şeyin yolunda olduğunu söyler ve Los Angeles'ta iş bulmak için adaya düşecek olan uçağa biner. 1. sezonda karakterden bahsedilmemektedir. Uçağın kuyruk kısmıyla birlikte denize düştüğü, ismi verilmeksizin tasvir edilmektedir. Kuyruk kısmı denize düştüğünden denizden sahile çıkmıştır. Elinden geldiğinde insanlara yardım etmiş ve Emma ve Zach’e de göz kulak olmuştur. Ölü bedenleri denizden çıkarmıştır. Ayrıca ilk gece diğerleri gelmiştir ve Eko’yu da yanlarına almak istemişlerdir. Eko ise iki adamı taş ile öldürmüştür ve kırk gün bunun yasını tutup kimseyle konuşmamıştır. Kendine bir sopa yapmıştır. Dharma'nın The Arrow istasyonunu bulmuştur. Ana Lucia bu adaya düştüğü için ağlarken Eko da 40 gün sonra ilk defa konuşmuştur. Sawyer ile Micheal adaya tekrar dönünce Jin ile birlikte onları esir alır ve Ana Lucia’nın isteğiyle Jin'i aşağıya atar. Micheal Walt’u aramaya gidince Jin de Micheal’ı aramak ister. Eko da Jin’e yardım eder.Ve The Others’ı yürürken görürler. Ancak bu sırada Emma ya da Zach’in de onların yanında olduğunu görür. Sonra adanın diğer tarafına giderler. Ambara inince Locke’a böyle bir ambarın diğer tarafta olduğunu da söyler. Charlie’nin elindeki Meryem Ana heykelciklerini görür Charlie’den kendisini oraya götürmesini ister. Sonra uçağı bulur ve kardeşinin boynundaki haçı alır. Bu uçak uyuşturucu yollanan uçaktır ve aynı adaya düşmüştür. Charlie’nin gördüğü rüya ve paniklemesi üzerine Aaron’ı ve vaftiz olmadığını söylediği için Claire’i vaftiz etmiştir. Henry Gale (Benjamin Linus) ile kendisi de konuşmuştur ve onun önünde sakalını kesmiştir. Charlie ile birlikte kilise yapmaya çalışırlar. Bernard S.O.S işaretini yaparken onlardan yardım istemiştir ancak kilise yaptıkları için yardım edememişlerdir. Ana Lucia öldüğünde onun önünde dua etmiştir. Eko rüyasında Ana Lucia ve Yemi Locke’a yardım etmesini söylemiştir. Locke’a soru işaretinin ne olduğunu sorar. Soru işareti Locke’ın Dharma haritasında vardır. İkisi en yakın istasyonu, yani The Pearl’ü bulurlar. Locke oryantasyon videosunu izler ve düğmeye basma işinin psikolojik bir deney olduğunu düşünür. Ve artık düğmeye basmaz. Onun yerine de Eko basmaya devam eder. Desmond adaya gelince Locke onunla konuşur ve ikisi de düğmeye basmadan ne olacağını merak ederler. Kapıyı Eko’nun yüzüne kapatırlar ve Eko da dinamitle kapıyı patlatır ancak patlamaz ve Eko yaralanır. Desmond iyice korkar ve sayıları girmek için uzandığında Locke bilgisayarı kırar ve ambar patlar. Ambar patlayınca bir kutup ayısı Eko'yu kaçırır. Locke ve Charlie Eko'yu bulmaya giderler.Locke Eko'yu bulur ama Eko komadadır ve ağır yaralıdır. Jack de yoktur çünkü o sırada diğerleri Jack'i kaçırmıştır. Eko gözlerini açınca ormana gider ve kardeşini takip etmeye başlar. Pearl istasyonuna gitmek için Locke bir grup oluşturur. Aralarında Sayid, Nikki, Paulo ve Locke'ın olduğu grup yolda Mr.Eko'yu su içerken bulur. Aşağıya inme vakti geldiğinde Locke Eko'ya inip inmeyeceğini sorar. Eko inmez ve kardeşi Yemi ona yine gözükür. Sonra Eko ona her şeyi anlatır. Yemi ise "Benimle kardeşin gibi konuşma"der ve gider. Siyah Duman olarak geri döner ve Eko'yu parçalar. Locke onu yaralı halde bulur ve Eko ona bir şeyler söyler. Sonra ölür. Mr.Eko ölmeden önce Locke'a sıranın onlarda olduğunu söylemiştir. Ayrıca sopasında yazılı olan "Başını kaldır ve kuzeye bak.John 3-05" teki 3-05 Eko'nun öldüğü saattir ve aynı zamanda Mr.Eko öldükten çok sonra gelen Daniel'ın tespit ettiği adaya en iyi gelmenin numarasıdır. Adadan sonra Hurley Sayid ile konuşurken satranç oynadığı kişinin Mr.Eko olduğunu söyler. Eko'nun tanıştığı sahte medyum olan kişi Richard Malkin'dir. Ayrıca bu kişi Claire'in uçağa binmesi gerektiğini söylemiştir. My Chemical Romance My Chemical Romance (çoğu kez MCR şeklinde kısaltılır), grubun lideri ve vokalist Gerard Way tarafından 2001 senesinde,kurulan bir rock müzik grubudur. İlk parçaları “Skylines and Turnstiles”ı 11 Eylül’de meydana gelen olaylar üzerine yazdı. Kadrosuna Gerard Way’in kardeşi Mikey Way ile Ray Toro’yu da ekleyen grup, New Jersey’de birçok konsere katılarak olumlu eleştiriler aldı. İlk albümleri “I Brought You My Bullets You Brought Me Your Love" dır. 2003 senesinde Reprise Records ile anlaşan My Chemical Romance, 2004 senesinde 2. albümleri “Three Cheers For Sweet Revenge”i çıkarttı ve albüm ertesi sene platin plak aldı. İlk albümlerindeki ‘suçlu aşıklar’ temasını bu albümde devam ettiren grup, ilk albümlerindeki ‘post-hardcore’ tarzını ‘emo/çevirdi. Bu değişiklik grubun bazı fanlarını memnun etmezken, müzik çevresi albüme olumlu puan verdi. Albümdeki “Helena” parçasının klibi MTV’de kendine bolca yer bulurken, albüm Amerika’da şu ana dek 1,4 milyonluk bir satış yakaladı. 2004 senesindeki Japonya konseri sonrası davulcu Matt Pelissier yerine Bob Bryar’ı getiren My Chemical Romance, 2005 senesinde “Green Day”in alt grubu olarak konserlere katıldı. Hatta aynı sene “Taste Of Chaos” turnesinde de sahnede kendilerine yer buldular. “Alkaline Trio” ile “Reggie and The Full Effect” gruplarıyla kendi turnesine çıkan My Chemical Romance, internet üzerinden David Bowie ve Queen ortak çalışması “Under Pressure”ı “The Used” grubuyla baştan yorumladı. 2006 Mart ayında “Life On the Murder Scene” derleme albümünü 2 DVD’li şekilde piyasaya süren My Chemical Romance, DVD’lerde grubun kliplerine, kliplerin çekim arkalarına ve bazı canlı performanslara yer verdi. 23 Ekim 2006’da İngiltere’de, 24 Ekim 2006’da Green Day'in bazı albümlerine yapımcılık yapmış olan Rob Cavallo ile Amerika’da Alternatif rock ağırlıklı 3.stüdyo albümleri “The Black Parade”ı yayınlayan My Chemical Romance, albümden çıkan “Welcome To The Black Parade”e klip çekti ve parça İngiltere listelerinde 1 numara oldu.Ayrıca Teenagers, I Don't Love You ve Green Day'in American Idiot videolarını ve Nirvana'nın Smells Like Teen Spirit'ini yöneten Sam Bayer ile Famous Last Words'u çıkarttı.YouTube'da yayımladıkları Teenagers ve Famous Last Words klipleriyle en fazla izlenen videolar arasına girdi.Grubun 'Emo' çalışmaları 13 yaşındaki kızın intihar etmesine sebeb olmuş ve haber gazetelere çıkmıştır.Emo durumuyla ilgili olarak grubun vokali Gerard Way "Basically, it's never been accurate to describe us. Emo bands were being booked while we were touring with Christian metal bands because no one would book us on tours. I think emo is fucking garbage, it's bullshit." dedi. 2007'de 'The Black Parade Dünya Turu'na çıkan grup birçok yerde Rise Against ,Muse ve Thursday ile konser verdi.Daha sonra Linkin Park'ın "Projekt Revolution" turuna dahil olan grup Placebo, Mindless Self İndulgence, Saosin, Taking Back Sunday ve HIM ile konserler verdi.The Black Parade turunun son konseri Meksiko'daki kayıtlarla The Black Parade is Dead! adında live albümü çıkardı. 2010'da Pop rock/Pop punk ağırlıklı adında albüm çıkartan grup albüm ile olumlu eleştiriler aldı.Albüm bazı kişiler tarafından hiç sevilmesede bazı kişiler tarafından çok sevildi hatta Killjoy adıyla albüme özel bir fan kitlesi oluştu.2011'de Reading and Leeds festivalinde konser verdi. Şubat 2012'de Conventional Weapons adında albüm çıkaran grup 22 Mart 2013'te dağılmıştır. Grup 2017'de insanlara haber vermeden tekrar bir araya gelmiş ve 2019'da 31 Ekim 2019'da bir birleşme konseri duyurmuş ayrıca bunun devamında da Avustralya, Yeni Zelanda ve Japonya'da da konser vermiştir. 29 Ocak 2019'da YouTube'da bir video yayınlayarak Kuzey Amerika turnesini duyurmuştur. YouTube'da yayımladıkları Teenagers klipleri 58 milyon izlenme rakamıyla en fazla izlenen ikinci müzik, üçüncü en fazla izlenen video oldu. Nuri Şeker (1857, Uşak - 1958, Uşak), Uşak Şeker Fabrikası kurucularından biri olan Türk iş insanı. Uşak'a 7 km uzaklıkta bulunan Kalfa mahallesinde doğmuştur. Medrese tahsilini Uşak`ta bitirdikten sonra köyünde çiftçiliğe dönmüştür. Susam bitkisinden yağ üretimi konusunda çalışmıştır. Bir müddet sonra şeker pancarı yetiştirme denemelerinde başarılı olunca 1923 yılında Mehmet Hacım öncülüğünde kurulan Uşak Terakki Ziraat Türk Anonim Şirketine, Mehmet Hacım'ın bizzat daveti ile kâtip üye olarak katılmıştır. Uşak Şeker Fabrikası kuruluş çalışmaları için, şirket idare heyeti tarafında Ankara'da işleri takip etmekle görevlendirilmiştir. Uşak Şeker Fabrikası'nın 1926 yılında işletmeye açılmasından sonra bir süre kâtip olarak şirkette çalışmıştır. Fabrikanın 1930 yılında Sanayi Maden Bankası'na devredilmesi üzerine köyüne dönerek çiftçiliğe devam etmiştir. Pteridium Pteridium, eğrelti cinsi. En tanınmış örneği kartal eğreltisidir ("Pteridium aquilinum"). İlk varoluşları günümüzden 300 milyon yıl öncesine dayanır. Devoniyen Dönemi'nde karada hiçbir hayvanın yaşamadığı dönemlerde belirmiştir. 250 milyon yıl önceki Karbonifer Dönemi'nde yeryüzündeki karaların hemen hemen tamamı eğreltiotu ormanları ile kaplıydı. Bu yüzden bu döneme eğrelti otu dönemi denir. Dünyadaki kömür yataklarının temelleri bu dönemdeki eğreltiotlarına dayanır. O dönemde yaşayan eğrelti otlarının çoğunun soyu tükenmiştir fakat bazıları soyununu günümüze kadar sürdürmeyi devam ettirmiştir. Nemli ve keskin güneş ışıklarından korunacak kadar gölgeli yerlerde üreyebilirler. Bazıları yosuna benzer biçimde miniktir. Tropik bölgede yetişenleri ise 25 m uzunluğa varabilecek kadar büyük olabilmektedir. Eğrelti otları damarlı bitkilerdir. Suyu köklerinden alıp, damarları ile yapraklarına kadar ulaştırabilirler. Türlerin çoğu toprakta yetişir. Yalnız "Platycerium" cinsinden geyik boynuzu gibi bazı eğreltiler başka bitkilerin üzerinde yaşayabilir. Türkiye'de daha çok nemli ve ılıman bölgelerde özellikle Doğu Karadeniz Bölgesinde oldukça yaygındır. Yörede adı kızıl ot, güllük olarak da geçer. Bazı türleri kesilip kurutulduktan sonra ahırlarda kuru ve sıcak tutması amacıyla büyükbaş hayvanların altına atılır. En yaygın türlerinden birisi Ekvatordan Kuzey Amerika'ya, Amerika'dan Yeni Zelanda'ya kadar her koşulda yaşayıp üreyebilen kartal eğreltisidir. Kartal eğreltisinden sonra en yaygın görüleni erkek eğrelti ("Dryopteris filix-mas") ile dişi eğreltidir ("Athyrium filix-femina"). Eğrelti otlarının birçok türü peyzaj işlerinde süs bitkisi olarak üretilmektedir. Eğrelti otu genelde nemli ve karanlık yerlerde yetişir.İlk başta yapraklar kıvrılır,sonradan bitki büyüdükçe düzleşir. Her yaprağın yanında üreme torbaları bulunur. Eğrelti otları spor ile çoğalırlar. Kral eğrelti otu ağacı 24 metreye kadar büyüyebilir. Bu ağaçların yapraklarını taşıyan dalsız gövdeleri vardır . Diğer adı aşk merdivenidir. Sarımsaklı Hastabakıcı Hastabakıcı, hastanelerde doktorun hastaların tedavisiyle ilgili emirlerini yerine getiren ve hemşirelere yardım eden görevli. Görev olarak sağlık memurunun yükümlülükleri; Sosyal Sigortalar Kurumu, sağlık teşkilatı yönetmeliğine göre; hastaların her türlü hizmetlerine bakmak, yataklarının temizliğini yapmak, gerektiğinde sağlık durumunu gözlemlemek, sorumlusu olduğu araç, gereç, yatak, çamaşır ve temizlik malzemesini korumak şeklinde özetlenebilir. Hastabakıcıların görevleri ve yetkileri 25 Şubat 1955 tarihli Hastaneler Talimatnamesi'nde şöyle belirtilmiştir. "Hastabakıcılar, başhemşire ve hemşire tarafından kendilerine verilen görev ve hizmetle ilgili emirleri yapmakla mükelleftirler" . "Hastabakıcıların görevleri, hastaların her türlü hizmetlerine bakmak, hasta oda ve koğuşlarını düzeltmek, geceleri nöbet tutmaktır. Hasta bakıcılar kadın ve erkeklerden oluşmaktadır.. AtkuyruÄŸu Atkuyruğu ("Equisetum"), atkuyruğugiller (Equisetaceae) familyasından bitki cinsidir. Sulak çayırlar ve su kıyılarında yetişen, çok yıllık ve otsu bitkilerdir. Atkuyrukları "yaşayan fosil" olarak nitelendirilir. Genç sürgünleri ahır hayvanlarında zehirlenmelere neden olabilir. TatlÄ±ca Karl Amadeus Hartmann Karl Amadeus Hartmann (d. 2 Ağustos 1905, Münih - o. 5 Aralık 1963, Münih), Alman müzisyen, besteci. H. Scherchen ile A. Weber'in öğrencisiydi. Münih'te yeni müziğin yayılmasını sağlamak için "Musica Viva"'yı kurdu. En geleneksel kontrapunto dizisel müzik tekniğini birleştirdi. Yedi senfoni, bir oda operası "Des Simplicus Jugend" (1940), yaylı sazlar için konçertolar ve iki kuatuor yazdı. Jennifer Love Hewitt Jennifer Love Hewitt (d. 21 Şubat 1979) Amerikalı oyuncu ve şarkıcı. Babası Danny tıp teknisyeni, annesi Pat patologdu. Annesi ve babası Eylül 1979’da boşanmıştır. Fox TV dizisi Party of Five’daki Sarah Reeves karakteri ile meşhur olmuştur. "Geçen Yaz Ne Yaptığını Biliyorum" adlı film serisinde "Julie James" karakterini canlandırmıştır.Yapımcılığını da üstlendiği The Audrey Hepburn Story filminde Audrey Hepburn'ü canlandıran Hewitt, CBS'de yayınlanmış olan TV dizisi Ghost Whisperer'da "Melinda Gordon" adlı karakteri canlandırmıştır ve dizinin yapımcılığını, bazı bölümlerde ise yönetmenliğini üstlenmiştir. The Tuxedo (Smokin), Heartbreakers (Aşk Oyunları) gibi filmlerde rol alan Jennifer Love Hewitt, If Only (Keşke), The Lost Valentine (Kayıp Sevgili) ve The Client List (Müşteri Listesi) gibi filmlerin de hem başrol oyunculuğunu hem de yapımcılığını üstlenmiştir. Criminal Minds'ın 10. Sezonunda Kate Callahan adında bir FBI ajanı rolünü alan Hewitt şu an 9-1-1 adlı dizide Maddie Buckley karakterini canlandırmaktadır. 1997 yılında Laurel Springs High School'dan (Ojai, Kaliforniya) mezun olmuştur. 10 yaşında LA Gear için dünyayı dolaştı. Ayrıca şarkıcılık ve yapımcılık da yapmaktadır. 3 yaşında Livestock Show’da kendini gösterdi ve 5 yaşında Teksas Show Team’e katıldı. Bu grupla tüm Avrupa ve Sovyetler Birliği’ni dolaştı. Çok küçük yaşlarda Kids Incorporated'a katıldı ve hem sesiyle hem oyunculuğuyla kendini gösterdi. Hero adlı şarkının klibinde Enrique Iglesias'ın kız arkadaşını canlandırdı. Heartbreakers filmi setinde parmağını kırdı. FHM ABD tarafından, 2004 yılının en seksi