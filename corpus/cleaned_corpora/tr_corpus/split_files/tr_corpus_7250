varışta pul vizesi ile vize alabilirler. Avrupa Birliği tarafından Türk vatandaşlarına uygulanan vize kaldırıldığı takdirde, Türkiye de Schengen ülkelerinin vatandaşlarına uyguladığı vizeyi kaldıracaktır. Öte yandan Türkiye; Belize, Bolivya, Kolombiya, Ekvator, Gürcistan, İran, Kosova, Lübnan, Fas, Peru, Saint Vincent ve Grenadinler, Trinidad ve Tobago ve Tunus gibi birçok diğer ülke ve bölgelere vizesiz seyahat imkânı verir. Aşağıdaki 66 ülkenin vatandaşları en fazla 90 gün süreli vizeden muaftırlar: Aşağıdaki 1 ülkenin vatandaşı en fazla 60 gün süreli vizeden muaftırlar: Aşağıdaki 11 ülkenin vatandaşları en fazla 30 gün süreli vizeden muaftırlar: Aşağıdaki 43 ülkenin vatandaşları maksimum 3 ay kalış süreli çoklu giriş e-Vizesi için (aksi belirtilmedikçe) başvurabilirler: Aşağıdaki 58 ülkenin vatandaşları eğer Schengen Bölgesi veya OECD üyesi ülkelerinden birinin geçerli vizesine veya ikamet iznine sahipse, 1 ay boyunca geçerli tek giriş e-Vizesi başvurusu için belli koşulları sağlamaları durumunda uygundur: Aşağıdaki 21 ülkenin vatandaşları Türk diplomatik temsilciliklerinden seyahat öncesi vize almak zorundadır: 2006 Türkiye Kupası Finali Türkiye Kupası'nın 44. sezonu olan 2005-06 Türkiye Kupası sezonunun şampiyonunun belirlendiği final maçıdır. 3 Mayıs 2006 tarihinde Fenerbahçe ile Beşiktaş arasında oynanmıştır. Maçı kazanan Beşiktaş, 6. kez Türkiye Kupası'nı müzesine götürdü. Arturo Alessandri Arturo Allesandri Palma (1868-1950) Şilili siyasetçi. Göçmen bir İtalyan ailenin çocuğu olarak 1868 yılında Linares'de doğdu. Universidad de Chile'de Hukuk öğrenimi görüp 1897 yılında milletvekili seçildi. 1918 yılında içişleri bakanlığına getirildi. 1920'de başkanlığa seçilip, bir toplumsal reform tasarı hazırladıysa da, parlamentoya oylatmaya uğraştığı sırada ordu tarafından devrildi. 1925 yılında ordu içindeki başka bir grup tarafından yeniden başkanlığa getirildiyse de, içişleri bakanıyla anlaşmazlığa düşerek istifa etmek zorunda kaldı. 1931 yılına kadar Paris'te yaşadı. 1932 yılında yeniden başkanlığa seçildi. Daha muhafazakâr bir siyaset izlemesi üzerine, liberallerin ve işçilerin desteğini yitirdi ve 1938 seçimlerinde ağır bir yenilgiye uğradı. 82 yaşında Santiago'da öldü. 23 Nisan Dans GÃ¼nleri 23 Nisan Dans Günleri, 2007'den itibaren her yıl Nisan ayında Ankara'da Bale Sanatını Kalkındırma Koruma ve Yayma Derneği (TÜBAK) organizasyonu ile H.Ü. Ankara Devlet Konservatuvarı, Devlet Opera ve Balesi Genel Müdürlüğü Ankara Çocuk Balesi ve Ankara'da faaliyet gösteren özel Bale okullarının katılımıyla kutlanan Geleneksel dans festivalinin adı. KC and the Sunshine Band KC and the Sunshine Band, Amerikan mÃ¼zik grubu. 1973'te Miami'de kuruldu. Funk, R&B ve disko müziği tarzlarında parçalar üreten grubun en bilindik şarkıları arasında "That's the Way (I Like It)", "(Shake, Shake, Shake) Shake Your Booty", "I'm Your Boogie Man", "Keep It Comin' Love", "Get Down Tonight", "Give It Up" ve "Please Don't Go" yer alır. KC adını başvokalist Harry Wayne Casey'nin soyadından alan grup, isminin geri kalanını ise Günışığı Eyaleti olarak anılan kuruluş yeri Florida'dan aldı. Soka Gakkai 1930'da eğitimci Tsunesaburo Makiguchi tarafından kurulan organizasyon, İkinci Dünya Savaşı sırasında devlet destekli Şinto dinine karşı tutumu nedeniyle baskılara maruz kalmış, liderleri hapse atılmıştır. Makiguchi 1944'te 73 yaşında hapisteyken ölmüştür. Hareketin önde gelen isimlerinden Josei Toda 1945'te hapisten çıkarak Soka Gakkai'nin yeniden kurulmasında büyük rol oynamıştır. Sōka Gakkai International (SGI) 1975'te Daisaku Ikeda'nın başkanlığında, Niçiren Budizmi uygulayıcılarına bir destek ağı; küresel barış, eğitim ve kültürel değişim geliştirilmesi hedefleyen bir Budist hareket olarak kurulmuştur. SGI hareketi Niçiren Budist öğretilerini temel almaktadır. SGI üyelerinin "İnsani Devrim" kavramı çevresinde şekillenen felsefesine göre, Budist uygulama yoluyla elde edilen bir tür içsel dönüşüm, birey ve toplum hayatını iyileştirebilir. Onur Bayraktar Onur Bayraktar (15 Mayıs 1979 - 26 Kasım 2010), Türk dizi ve tiyatro oyuncusu. Mimar Sinan Üniversitesi Tiyatro Bölümü'nden mezun olan oyuncu birçok dizide rol aldı. Ahu Türkpençe ile birlikte rol aldığı "Şöhret" adlı dizide tanındı. Daha sonra "Sessiz Fırtına" ve "Güldünya" dizilerinde de rol alan ve ATV'de yayınlanan Kapalıçarşı adlı dizinin kötü adamı "Timur" karakteriyle hafızalara kazınan oyuncu, rol aldığı ve Tiyatrokare'nin kurucusu Nedim Saban'ın yönettiği "Leyla'nın Evi" adlı tiyatro oyunundan evine dönerken 26 Kasım 2010 günü, saat 00.30 sularında geçirdiği motosiklet kazası sonucu yaşamını yitirmiştir.Erken ölümüyle ailesini,dostlarını,sevenlerini yasa boğmuştur.Yaşarken 'bana günün birinde bir şey olursa Ortaköy Camisinden uğurlayın'demesi üzerine kendi istediği gibi Ortaköy Camisinden uğurlanmıştır. Onur Bayraktar Ortaköy Camisi 'nde kılınan cenaze namazının ardından Zincirlikuyu Mezarlığı' nda toprağa verilmiştir. Weinstein Weinstein, bir Almanca ve Yahudi soyadı, şu anlamlara gelebilir: Nil Pınar İnanoğlu Nil Pınar İnanoğlu (d. 8 Temmuz 1972; İzmir – ö. 23 Mart 1997; Beykoz, İstanbul), Türk sunucu. Boğaziçi Üniversitesi Otel Yöneticiliği bölümünden 1994 yılında mezun oldu. İlk sunuculuk deneyimini Bekir Aksoy'la birlikte TRT 'nin sevilen müzik eğlence programı "Bir Başka Gece" ile yaptı. Satel TV'de VJ'lik yaptı. Daha sonra ATV kanalında yayınlanan "Harika Pazar" adlı magazin programının sunucusu olarak ekranlarda yer aldı. Programda jenerik seslendirmelerini Yekta Kopan gerçekleştirdi. Türk sineması 'nda "Sezercik" olarak tanınan oyuncu Sezer İnanoğlu ile evlendi. Nil Pınar İnanoğlu eşiyle girdiği bunalım sonucu eşine ait silahla kendini vurarak genç yaşta yaşamına son vermiştir. İntiharından sonra Harika Pazarı Öznur Kaçmaz sundu. Mezarı Kanlıca, Beykoz'daki Kanlıca Mezarlığı'nadır. Ä°kinci Lyon Konsili İkinci Lyon Konsili, Katolik Kilisesi'nin ondördüncü Ekümenik konsilidir. 31 Mart 1272'de toplantı çağrısı yapılmış, 1274 yılında Fransa'nın Lyon kentinde toplanmıştır. Papa X. Gregory tarafından, Bizans İmparatoru VIII. Mihail'un Ortodoks Kilisesi'ni ve batı ile yeniden birleştirme isteği üzerine toplanmıştır. Konsile, İlhanlılar'ın Hanı Abaka Han'ın elçisi, VIII. Mihail'in Yunan kilise adamları eşliğinde elçisi ve Aragonlu I. James katılmıştır. Allan Evans (futbolcu) Allan Evans (d. 12 Ekim 1956, Dunfermline, İskoçya) İskoç eski futbolcu, teknik direktör. Defansın ortasında forma giyen Evans, profesyonel futbol kariyerine 1973'te, Dunfermline Athletic'te başladı. Mayıs 1977'de Aston Villa'ya transfer oldu. 4 Mart 1978'de Leicester City ile oynanan ve 0-0 sonuçlanan maçta, ligde ilk kez Villa formasını giydi. 1980-81 sezonunda kazanılan lig ile 1982'de kazanılan Şampiyon Kulüpler Kupası ve Süper Kupa şampiyonluklarında takım kadrosunda yer alan Evans, sonradan takım kaptanlığına kadar yükseldi. 1989-90 sezonunda Leicester City'de, 1990-91 sezonunda ise Darlington'da top koşturduktan sonra aktif futbol hayatını sonlandırdı. İskoçya formasıyla ilk maçına 23 Mart 1982'de, 2-1 kazanılan Hollanda karşılaşmasında çıkan Evans, millî formayı toplamda dört kez giydi. 1982 Dünya Kupası'nda da mücadele eden Evans, 15 Haziran'daki Yeni Zelanda maçında görev aldı. Allan Evans Allan Evans aşağıdaki anlamlara gelebilir: Kenny Swain Kenny Swain (d. 28 Ocak 1952, Birkenhead), İngiliz futbolcu ve teknik direktördür. Futbolculuk kariyerini sonlandırmış olup İngiltere 16 yaş altı millî futbol takımının teknik direktörlüğünü yapmaktadır. Swain, profesyonel futbol kariyerine 1973'te, Londra ekibi Chelsea'de başladı. 1978'de takımın küme düşmesi üzerine Aston Villa'ya transfer oldu. Burada genellikle sağ bekte forma giyen Swain; 1980-81 sezonunda lig, 1982'de ise Şampiyon Kulüpler Kupası ve Süper Kupa şampiyonlukları yaşadı. 1983'te Villa'dan ayrıldı. Sırasıyla Nottingham Forest, Portsmouth, West Bromwich Albion ve Crewe Alexandra formalarını giydikten sonra 1992'de aktif futbol hayatını noktaladı. 1993-94 sezonunda Wigan Athletic'in başına geçen Swain, 1996-97 sezonunda geçici olarak Grimsby Town'un teknik direktörlüğünü yaptı. 2004 yılından beri ise İngiltere 16 yaş altı millî futbol takımını çalıştırmaktadır. Gabi Ashkenazi Gabi Ashkenazi İsrailli siyasetçi, eski asker ve mevcut dışişleri bakanı. 1954 yılında doğan Ashkenazi, daha çok tarımla uğraşılan ve Sharon bölgesi olan Hagor'da büyüdü. Babası soykırımdan kurtulan bir Bulgar Yahudisi, Annesi ise Suriye Yahudisi'dir. Evli ve iki çocuk babasıdır. Askeri anlamda ilk deneyimerini Lübnan'da yaşadı. 1973 Arap-İsrail Savaşın'da görev aldı. İsrailli rehinelerin kurtarılması için Uganda'da düzenlenen Entebbe Operasyonu'na katıldı. 1978 yılında Güney Lübnan çarpışmasına katılan Ashkenazi, Litani operasyonunda yaralandı. 1982'de Lübnan savaşında bulunan Gabi Ashkenazi, 1987'de bir yıl Golan tugaylığında generallik görevinde bulundu. 17 Mayıs 2020 tarihinde Knesset'te yapılan güven oylaması sonucu İsrail dışişleri bakanı oldu. Batıl Batıl, bilimsel gerçeklere dayanmayan sonuçlar ve yargılar. Geçmişte edinilen bilgileri yanlış veya eksik yorumlayarak genel yargılara ulaşmaktır. Genellikle inanç şeklinde olur. İnancı etkileyen pek çok faktör olduğundan bu yargılar bilimsel çalışmalarda kullanılamaz. Jack Johnson John Arthur Johnson, Li'l Artha ("Galveston Giant", Glaveston Devi) olarak da bilinir (31 Mart 1878, Galveston - 10 Haziran 1946, Raleigh), ağır sıklette dünya şampiyonu olan ilk siyah boksördür. 10 Haziran 1946'da bir otomobil kazasında ölmüştür. 1914 yılında "Mes Combats" ve 1927 yılında "Jack Johnson in the Ring and Out" adlı yapıtları yazdı. Madrid derbisi Madrid derbisi, iki Madrid takımı olan Atlético Madrid ve Real Madrid arasında oynanan maçlara verilen isimdir. Real ve Atlético gerek taraftar gerekse siyasi yönelim açısından çok farklı takımlardır. Kurulduğu günden bu yana gerek krallık gerek Franco diktatörlüğü döneminde her zaman yönetim yanlısı Real'e karşın Atlético hem krallık hem de diktatörlük döneminde muhalif bir yönelim sergilemiştir. Atlético'nun kurucuları da İspanya'nın azınlıkta kalan etnik unsurlarından olan ve yönetim tarafından baskı altında tutulan Basklılardır. Bu açıdan bakıldığında "Kralın Takımı" olarak görülen Real Madrid ile tarihten beri muhalif bir takım olan Atlético Madrid'in duruşu kırmızı çizgilerle çizilmiştir. Kulüp taraftarları da yine bu siyasi yönelime göre oluşmaktadır. Atlético taraftarları kraliyet muhalifi ve işçi sınıfından oluşmakta iken Real taraftarları kraliyet yanlısı ve aristokrat sınıftandır. Derbinin sosyolojisi rekabetin büyüklüğü ile de orantılıdır. Madrid'in Real kesimi gücü, aristokrasiyi ve üst sınıfı temsil ederken, Atlético kesimi alt ve işçi sınıfını temsil eder. İki kulüp ve taraftarları arasındaki bu ayrımdan dolayı derbi farklı anlamlar taşımaktadır. İki takımın ünlü taraftar grupları olan Ultras Sur ve Frente Atlético ideolojik olarak bir noktada birleşmektedirler. Ultras Sur aşırı İspanyol milliyetçisi iken Frente Atlético aşırı Bask milliyetçisidir. İki taraftar grubu arasındaki maçlarda iki taraftar grubu da "en iyi" olduklarını kanıtlamak amacıyla görkemli koreografiler hazırlamaktadırlar. Ayrıca gruplar arasında kavgalar da kaçınılmazdır. Şimdiye dek gruplar arasında yaklaşık seksen kez kavga çıkmıştır. Real Madrid, rakibi karşısında ezici bir üstünlüğe sahiptir. Bu güne dek 156 lig maçında karşı karşıya gelen takımlar 33 maçta berabere kalmışlardır. Geriye kalan 123 maçın ise 85'ini Real Madrid, 38'ini Atlético Madrid kazanmıştır. İki takım Copa del Rey tarihi boyunca da 40 maçta karşı karşıya gelmiştir. Real Madrid 17, Atletico Madrid 10 kez kazanmış ve 13 maçta beraberlikle sonuçlanmıştır. Kupada iki takımın karşılaştığı ilk maç 5 Şubat 1928 tarihinde oynanmış ve 0-1 Real Madrid üstünlüğü ile sona ermiştir. Yalnızca 4 sezon düzenlenen İspanya Lig Kupası'nda Real Madrid'in 1 şampiyonluğu ve 1 de ikinciliği vardır. Atlético'nun ise 2 ikinciliği bulunmaktadır. İki takımın karşı karşıya geldiği 1985 yılındaki finalde ise mutlu sonra ulaşan Real Madrid olmuştur. İki maç üzerinden oynanan finalin ilk maçı 5 Haziran 1985 tarihinde Vicente Calderón'da oynanmış ve maç 3-2 Atlético üstünlüğü ile sona ermiştir. Atlético'nun gollerini Rubio, Arteche ve Cabrera; Real'in gollerini ise Pineda ve Santillana kaydetmiştir. Santiago Bernabéu'da 15 Haziran 1985 tarihinde oynanan ikinci maçı ise 2-0 Real kazanmış ve toplamda 4-3 galip gelen Real Madrid şampiyonluğa ulaşmıştır. İkinci maçın golleri ise Stielike ve Míchel'den gelmiştir. Real Madrid ve Atlético Madrid, Şampiyon Kulüpler Kupası'nın 1958-59 sezonunda karşı karşıya gelmiştir. Yarı finalde karşı karşıya gelen takımlar 2-2 berabere kalmış fakat deplasman golü kuralıyla Real finale yükselmiştir. Son olarak Lizbon'da düzenlenen 2014 UEFA Şampiyonlar Ligi Finali'nde karşılaşan iki ekipten kazanan Real Madrid olmuştur. Aşağıdaki veriler Cadenaser ve Soitu'dan derlenmiştir. Zeynep Tunuslu Zeynep Tunuslu, (d. 27 Mayıs 1962, Ankara), gerçek adı Zeynep Tunusluoğlu olan Türk modacı ve gazeteci. 12 Mart Muhtırası'nı gerçekleştiren generaller arasındaki Muhsin Batur'un emir subayı, Kurmay Albay Mustafa Kemal Tunusluoğlu ile Ayla Tunusluoğlu çiftinin iki çocuğundan biridir. 1980 yılında TED Ankara Koleji'nden mezun oldu ve Hacettepe Üniversitesi İngiliz filolojisi bölümünü, 1980 Darbesi sonrası dönemde bırakmak zorunda kaldı. Tunusluoğlu, üniversite eğitimini yarıda bıraktıktan sonra Milano'ya gitti. Milano'dan döndükten sonra tekstil sektöründe çalışmaya başladı. Bu süreçte Mudo'nun sahibi Mustafa Taviloğlu ile tanışmasıyla kendisine moda dünyasının yolu açıldı. 1993 yılında Uzay Heparı ile evlenen Tunuslu'nun Uzay Kanat isminde bir oğlu bulunmaktadır. Show Tv'nin Sunduğu 2011 Survivor Ünlüler-Gönüllüler programında ünlüler adasında yarışmış ve elenmiştir. Volkan Karataş'ın senaryosunu yazıp, yönetmenliğini yaptığı 2014 yapımı psikolojik kısa film olan Kelebeğin İkinci Günü'nde başrol oynadı. Fly To Stay Alive (A Bird's Eye) Fly To Stay Alive (A Bird's Eye), maNga grubunun ikinci single'ıdır. Şarkının adı bazı kaynaklara "A Bird's Eye" olarak geçmiştir. Şarkı ilk olarak Danimarka'da söylenmiş ve sadece burada satılmaya başlanmıştır. Aynı yıl parça Anadolu Kartalları filminde soundtrack olarak kullanıldı. Charleroi Charleroi, Belçika'da Fransızca konuşulan Valonya bölgesinde, Hainaut ilinde "Sambre" nehri üzerinde konumlanmış bir şehirdir. Charleroi şehrinin belediye sınırları içindeki nüfusu (2011 itibarıyla) 209 500 kişidir. Bundan dolayı Belçika'nın üçüncü büyük, Valon Bölgesi'nin en büyük şehri konumundadır. Charleroi'da çalışanların geldikleri dış varoşları da kapsayan metropoliten bölge 1.462 km² olup (2008 itibarıyla) nüfusu 522.522 kişidir. Bu metropoliten bölge Valonya'nın en büyük nüfuslu şehirsel bölgesidir. Charleroi büyük bir sanayi merkezi olup demir-çelik endüstrisiydi, cam ve camdan eşya endüstrisi, kimya endüstrisi ve elektrik mühendislik sanayilerini ihtiva ederdi. 20. yüzyılın başlarına kadar Charleroi, bütün maden ocağı artıkları ile, çok büyük bir kömür madencilik merkezi idi ama günümüzde bütün kömür maden ocakları kapanmıştır. Charleroi önemli bir karayolu ve demiryolu kavşağı olup büyük bir ulaşım merkezidir. Charleroi şu kentlerle kardeş şehir bağlantısı kurmuştur: Panama ili Panama ili (), Panama'nın 19 ilinden biridir. İlin merkezi Panama'nın başkenti Panama'dır. Panama ili, idari olarak 11 ilçeye ve ilçelere bağlı 113 nahiyeye ayrılır. Namur BehlÃ¼l Haznedar Behlül Haznedar, Halid Ziya Uşaklıgil'in romantik drama türündeki "Aşk-ı Memnu" romanından uyarlanan 2008 yapımı aynı adlı televizyon dizisinin başrol karakteridir. Çapkınlığıyla tanınan Behlül dizide Kıvanç Tatlıtuğ tarafından canlandırılmıştır. Behlül çok çapkın, sorumsuz bir gençtir. Adnan Ziyagil'in dizide uzaktan akrabası, romanda öz yeğenidir. Amcasının maddi gücünden faydalandığı için okulunu bitirmek ya da iş bulmak gibi bir amacı yoktur. Küçük yaşta annesini ve babasını kaybetmesinden sonra Adnan Bey onu zengin hayatına dahil etmiştir. Hayatını keyif üzerine kuran Behlül, "kolay lokma" olarak gördüğü kızların ardından Adnan Bey'in genç karısı Bihter'e aşık olunca hayatında köklü değişikliklere neden olur. KemilÃ¼minesans Kemilüminesans ya da kimyasal ışıldama, madde içinde gerçekleşen kimyasal reaksiyon sonucu çok az miktarda ısıl ışıma ve ışık ışıması durumudur. Kimya da pek çok uygulaması görülür. Gündelik hayatta ise en çok yanma reaksiyonları sonucu gözlemlenir. Işığın bir yüzeyden yayımlanmasından farklı olarak burada ışığın yayımlanma nedeni kimyasal reaksiyondur. Kimyasal reaksiyon sonucu ortaya çıkan enerji, reaksiyonda görev alan her bir molekülün ve hatta ara ürünler olan radikallerin enerji seviyelerinde değişime neden olurlar ve bu bahsi geçen molekül ve radikallerin karakterlerine uygun olarak belirli bir dalgaboyunda foton yayımlarlar. Absorbsiyon spektroskopisi kuralları doğrultusun da yayımlanan fotonlar reaksiyona giren maddelerin karakterini ve türünü ortaya koyan renklerde görülmelerinin sebebidir. Örneğin; "CH+" radikali görünür hidrokarbon alevinde beyaza çalan mavi renktedir (~431 nm). OH radikalinin etkisi de genelde yanmış gazların yoğun olduğu bölgede enerjinin de fazla olmasından ötürü renk tayfında mora yakın UV'te kaymıştır (~308 nm). Bu farklılıklardan faydalanarak çeşitli optik ölçüm yöntemleri geliştirilmiştir ve aynı isimle anılmaktadır. Kemilüminesans ile ölçüm metodu göreceli olarak PLIF, LIF gibi diğer ölçüm tekniklerinden daha basit ve uygulanması daha kolaydır. Reaksiyon sonucu açığa çıkan enerjinin ortamda bulunan molekül ve ara ürünlerce emilmesi daha sonra da bu emilen enerjinin foton olarak, her bir molekül ve radikalin karakterine uygun şekilde yayımlaması sonucunda gerçekleşir. Bu fiziksel durumu kamera ile kaydettiğimiz zaman incelediğimiz molekül ve radikale bağlı olmak üzere reaksiyon ile ilgili bilgi edinebiliriz. Örneğin "CH" radikalinin bir filtre yardımı ile milisaniye mertebesinde ışıldaması kaydedilirse, laminar bir alevde reaksiyon bölgesinin sınırları CH boyunca çizilebilir. Sinyalin çok kuvvetli olmaması nedeniyle milisaniye mertebesinde kayıt gerektirmektedir. Bu durum kemilüminesans ile ölçüm metodunun zayıf noktasıdır. Çünkü türbülanslı akışlarda reaksiyon bölgesi çok fazla şekil değiştirir ve bu değişim nanosaniye ya da pico saniye mertebesinde kaydedilmedikçe görüntülenemez. Gerekli olan filtreler, genelde ışığın kamereya zarar vermemesi için optik seçilir ve band geçirgen filtrelerdir. Örneğin CH radikalinin kaydedilebilmesi için CH'ın yayımladığı 431 nm dalga boyuna yakın dalgaboylarını geçiren bir band geçirgen filtre kullanılır ve kameranın önüne yerleştirilir. Oxbridge Oxbridge, İngiltere'deki Oxford Üniversitesi ve Cambridge Üniversitesi için kullanılan ortak bir kelimedir. Resmiyette böyle bir kullanım olmamakla beraber yalnızca kurgusal olarak varlığı mevcuttur. Oxbridge kelimesi iki üniversitenin birbirine çok benzemesinden dolayı kullanılır olmuştur. Bu benzerlikler ise: Oxford ve Cambridge üniversiteleri arasındaki rekabet ilk kuruldukları günden bu yana devam etmektedir. Bu rekabet ise iyi yetişmiş bireyler olarak İngiltere'ye olumlu yansımaktadır. Rakka (il) Rakka İli ya da Ar-Rakka İli, (Arapça:مُحافظة الرقة , İngilizce: Governorate Of Ar-Raqqah), Suriye'nin on dört ilinden birisidir. Başkenti ve en büyük şehri Rakka'dır. 2009 Suriye nüfus sayımlarına göre nüfusu 898.000 kişi civarındayken, 2010'daki global verilere göre nüfusu 919,000 kişi civarındadır. Yüzölçümü ise 19.616 km² ve 7,6 milkaredir. Böylece nüfus yoğunluğu, kilometrekareye 47, milkareye 121 kişi yapar. İlde zaman, Doğu Avrupa Zaman Dilimi UTC +2 formatında, yazın ise Doğu Avrupa Yaz Zamanı UTC +3 formatında bulunur. İlin ISO Kodu, "SY-RA" 'dır. Resmi dil ise Arapça (Suriye)'dır. Rakka İli, 3 ilçeye bölünmüştür. ("manatiq, mıntıka") Bu ilçelerde ? sayıda bucaklara (nahiyelere) ayrılır. ("nawahi") Club EspaÃ±ol de Madrid Club Español de Madrid, Madrid merkezli eski bir İspanyol futbol kulübüdür. 1900 yılında kurulan kulübün 1902 yılındaki bölünmesi sonucu Real Madrid kurulmuştur. Kulüp, 1903-04 ve 1908-09 sezonlarında Campeonato Regional Centro şampiyonluğu yaşamıştır. 1904 İspanya Kral Kupası finalinde ise maç oynanmadan ikinci ilan edilmişlerdir. Club Español, 1909 ve 1910 yıllarında da İspanya Kral Kupası finaline çıkmış fakat galip gelememiştir. Pichincha ili Pichincha ili (), Ekvador'un 19 ilinden biridir. İlin merkezi Ekvador'un başkenti Quito'dur. Pichincha ili, idari olarak 8 kantona ayrılır. Post otistik iktisat Post Otistik İktisat hareketi, Neoklasik İktisat öğretisine karşıt bir duruş olarak 2000 yılında Fransa'da bir grup üniversite öğrencisinin bildirisiyle şekillenen düşünce hareketidir. Bu düşünce akımı, üniversitelerde yaygın şekilde yapılan İktisat eğitiminin yalnızca Neoklasik ve Neoliberal öğretilerle desteklendiği, İktisat biliminde Matematiğin yalnızca bir araç olmaktan çıkıp neredeyse amaç haline geldiği ve İktisat biliminin ürettiği çıktıların ve vardığı sonuçların günümüz ekonomik sıkıntılarına çözüm üretemediği yönünde eleştiriler getirmektedir. Ciudad Deportiva Ciudad Deportiva, Madrid'deki Paseo de la Castellana'da bulunan Real Madrid'in eski tesisleri. 1963 yılında Santiago Bernabéu Yeste başkanlığında tamamlanan Ciudad Deportiva o dönem için şehrin dışında bulunmaktaydı. Yüzme havuzu, dinlenme tesisleri, ilk ve alt takımlar için ayrı ayrı idman sahaları bulunuyordu. Prince of Persia: The Forgotten Sands Prince of Persia: The Forgotten Sands, Ubisoft bir çoklu platform video oyunu. Kuzey Amerika'da 18 Mayıs 2010, Avrupa'da ise 20 Mayıs'ta yayınlanmıştır. Oyun ""'la başlayan hikâyeye geri dönmektedir. "Prince of Persia: The Forgotten Sands", farklı hikâyeleri ile dört ayrı oyun başlığıdır. Asıl oyun PS3, Xbox 360 ve PC için hazırlanmıştır; ayrıca bu sürüm dışında PSP, NDS ve Wii için de üç özel sürümü bulunmaktadır. PlayStation Portable ve Wii sürümleri Ubisoft Quebec tarafından geliştirilmiştir; PlayStation 3, Xbox 360 ve Microsoft Windows Ubisoft Singapur'un yardımıyla Ubisoft Montreal tarafından ele alınmıştır. Nintendo DS sürümü ise Kazablanka'da yapılmıştır. "The Forgotten Sands"'le, ""'le başlayıp ""'la sona eren öyküye geri dönülmüştür. Öyküyle ilgili ilk ayrıntılar 14 Aralık 2009'da Ubisoft UK'nin resmî video sitesinde yayınlamıştır. Oyun, "" ile "" arasındaki yedi yıllık boşlukta yer alan bir interqueldir. Prens karakteri, bu iki oyundaki karakterler arasındaki geçişi göstermektedir. Bu oyunda da Prens, Yuri Lowenthal tarafından seslendirilmiştir. PS3, Xbox 360 ve PC için üretilen ana oyunun konusu, Prens'in atı üzerinde çölde ilerlemesiyle başlar. Liderlik hakkında bir şeyler öğrenmek üzere kardeşi Malik'i aramaya koyulmuştur. Prens, Malik'in krallığına vardığında, bir ordunun krallığa saldırısıyla karşı karşıya kalır. Ordu krallığın derinliklerindeki hazineyi ele geçirmeye çalışmaktadır. Prens, Malik'in Krallığına sızar ve hazine mahzenlerinde Malik'le buluşur. Burada, Malik kaybedilmiş bir çatışmada savaştığını ve son çareye güvenmek zorunda olduğunu aksi takdirde geri çekilmeleri gerektiğini ileri sürer. Prens şiddetle karşı çıkar; fakat Malik bir mühür kullanarak "Süleyman'ın Ordusu"'nu "(Solomon's Army)" serbest bırakır. Süleyman'ın Ordusu çöldeki kumların sayısından fazla sayıda kum yaratığından oluşmuş bir ordudur. Prens ve Malik, her ikisi de ordunun serbest kalmasına neden olan mühürün yarısını almayı başarır. Bu sayede kumdan heykellere dönüşmekten kurtulur; düşmanlarının gücünden etkilenmezler. Krallığın geri kalanının kaderini bu belirleyecektir. Prens, Malik'ten ayrı düşer. Bu sırada "Razia" adındaki bir cinin ülkesine açılan bir geçit bulur. Razia Prens'e, Süleyman'ın Ordusu'nu yeniden hapsetmenin tek yolunun mühürün iki yarısını bir araya getirmek olduğunu söyler. Razia Prens'e bazı özel güçler verir ve Malik'teki mühürün diğer yarısını bulmak üzere onu ikna eder. Fakat Prens Malik'i bulduğunda, onun Süleyman'ın Ordusu'nu durdurmakla ilgilenmediğini, bunun yerine onu yok edip gücünü alarak daha güçlü bir lider olmayı istediğini görür. Prens Razia'yı yeniden bulur ve bu konuyla ilgili olarak ona danışır. Bunun üzerine Razia ona Süleyman'ın Ordusu'nun gücünden çok fazla emmenin bir etkisi olduğunu ileri sürer ve Prens'e bu etkiden korunmasını sağlayacak güçleri verir. Prens yeniden Malik'i bulmaya yola çıkar. Bu sefer mührün yarısını ondan zorla almaya çalışır; fakat Malik daha güçlüdür ve kaçmayı başarır. Yeniden Malik'in peşindeyken Prens, sahibi olduğu mührün peşine düşen, Süleyman'ın Ordusu'nun lideri Ratash'ı bulur. Sonra Prens hızlıca koşup ondan kurtulur. Ratash'ın şimdi ise Malik'i takip edeceğini fark eder ve bu yüzden ona yardım etmek için yola koyulur. Prens taht odasında Malik ve Ratash'ı savaşırken bulur ve Malik'e yardım eder. Prens ve Malik Ratash'ı öldürür gibi görünür ve Malik onun gücünü emer. Bu sırada mührünün yarısı zarar görür. Malik sinir krizine girmiş gibi görünür ve sonra Ratash'ın güçlerinin bir kısmını kullanarak kaçar. Prens onun peşine düşer ve tekrar yerine Razia'yı bulur. Razia Prens'e, Ratash'ın sıradan bir kılıç tarafından öldürülemeyeceğini ve gerçekte olanın onun gördüğünden biraz farklı olduğunu açıklar. Aslında Ratash Malik'i öldürmüş ve onun bedenine sahip olmuştur. Prens buna inanmaz ve Razia'nın Ratash'ı öldürebileceğini söylediği "Cin Kılıcı"'nı ("Djinn Sword") bulmaya yola koyulur. Yol boyunca Prens, Ratash'ın gücünü geri kazananmasına şahit olarak onun peşinden gider. Bu sayede Ratash, Malik'in bedenini kendi özgün görünümüne dönüştürebilmektedir. Prens, Ratash'la girdiği bir mücadelede kaybeder ve abisinin öldüğü gerçeğini kabul eder. Cin Kılıcı'nı bulur ve kılıçla birlikte Prens, Ratash'ı yeniden bulmaya koyulur. Bulduğunda Ratash sarayın üzerine çöken kum fırtınasıyla devasa olmuştur. Buna karşın Prens Ratash'ı öldürmek için kılıcı kullanır; savaş ve kum fırtınası, her ikisi de geçtiğinde Malik'i yanında yatmış ölürken bulur. Malik ona, Prens'in büyük bir lider olacağını, babasına anlatmasını söyler ve ölür. Prens, babasına Malik'in ölümünü bildirmek için yola çıkar. Maringá Maringá, Brezilya'nın Paraná eyaletinde bulunan bir belediyedir. 2010 nüfus sayımına göre 357.119 nüfusu vardır. Eyalet başkenti Curitiba'dan 440 km uzaklıktadır. Guatemala DepartmanÄ± Guatemala Departmanı (), Guatemala'nın 22 departmanından biridir. Departmanın merkezi Guatemala'nın başkenti Guatemala'dır. Guatemala Departmanı, idari olarak 17 belediyeye ayrılır. Dina Dina (), Tora'ya göre, İsrailoğullarının atalarından Yakup'un ilk karısı Lea'dan olan kızıdır. Kenanlı prensin Dina'yı kaçırıp ırzına geçmesi ve bunun akabinde Dina'nın abileri Şimon ile Levi'nin kardeşlerinin intikamını almaları olayı "Dina tecavüzü" olarak bilinir ve Yaratılış kitabında anlatılır. Yakup ile Lea'nın kızı Dina, ailesinin yaşadığı ve babasının toprak alıp çadır kurduğu Şehem topraklarında kadınları ziyaret etmeye gitti. Kral Hamor'un oğlu Prens Şehem Dina'ya aşık oldu ve onun ırzına geçti. Şehem, babası Hamor'dan Dina'yı kendisine eş olarak almasını istedi. Hamor, Yakup'tan Dina'yı oğluna istedi: "Bizimle akraba olun. Birbirimize kız verip kız alalım." "Bizimle birlikte yaşayın. Ülke önünüzde, nereye isterseniz yerleşin, ticaret yapın, mülk edinin." Şehem, Yakup'a ve oğullarına başlık parası olarak ne isterlerse verebileceğini belirtti. Yakup'un oğulları ise Dina'ya tecavüz edildiği için Şehem ve Hamor'a yanıltıcı cevap verip şehirdeki tüm erkeklerin sünnet olmasını istedi. Şehem bu isteği kabul edince bütün şehir sünnet oldu; "Üçüncü gün erkekler daha sünnetin acısını çekerken, Yakup'un oğullarından ikisi -Dina'nın kardeşleri Şimon'la Levi- kılıçlarını kuşanıp kuşku uyandırmadan kente girip bütün erkekleri kılıçtan geçirdiler. Hamor'la oğlu Şehem'i de öldürdüler. Dina'yı Şehem'in evinden alıp gittiler. Sonra Yakup'un bütün oğulları cesetleri soyup kenti yağmaladılar... Kentteki ve kırdaki davarları, sığırları, eşekleri ele geçirdiler. Bütün mallarını, çocuklarını, kadınlarını aldılar, evlerindeki her şeyi yağmaladılar." Şimon ile Levi'nin yaptıkları Yakup'un hoşuna gitmedi, "Bu ülkede yaşayan Kenanlılar'la Perizliler'i bana düşman ettiniz, başımı belaya soktunuz" dedi Bunu üzerine Yakup'un oğulları "Kızkardeşimize bir fahişe gibi mi davranmalıydı?" diye karşılık verdiler. Tora, İsrailoğulları Mısır'a girerken 70 aile ferdinin listesini sunar. Burada Şimon'un oğulları içinde "Kenanlı bir kadının oğlu Şaul"dan bahsedilir. Bu kişi Raşi'ye göre Dina ile Şehem'in oğludur. İki kardeş şehirdeki erkekleri katlettikten sonra Dina, namusunun temizlenmesi için Şimon'un kendisiyle evlenmesini istedi aksi takdirde sarayı terketmiyeceğini söyledi. Nahmanides'e göre bu olaydan sonra Dina ve Şimon aynı evde yaşadı fakat cinsel ilişkiye girmedi. Bu nedenle Dina'nın Şehem'den olan oğlu Şimon'un aile ağacında gözükür. Centurion (film) Centurion ya da Son Savaşçı sinema filmi 2010 yılında, senaryosu Neil Marshall tarafından yazılmış ve yönetilmiş bir filmdir. M. S. 117. Roma İmparatorluğu Mısır’dan İspanya’ya kadar, Doğu’da da Karadeniz’e kadar genişlemiştir. Fakat Kuzey Britanya’da fetihler gerilla taktikleriyle yenilmez bir düşman haline gelen Pict’ler tarafından durdurulmuştur. Romalılar'ın İngiltere’yi işgali sırasında geçen film, Pict saldırısında geriye kalan son savaşçı Quintus Dias adında bir adamın öyküsünü anlatıyor. General Virilus'un efsanevi 9. Lejyonuna katılan genç adam, Pict ırkını ve liderleri Gorlacon'ı yeryüzünden silmek için ordusuyla beraber kuzeye doğru gitmeye başlar. Film, ABD'nde 27 Ağustos 2010'da, Birleşik Krallık'ta 23 Nisan 2010'da ve Türkiye'de de 22 Ekim 2010 gösterime girmiştir. Kalite yÃ¶netim sistemi Kalite yönetim sistemleri felsefesi, sistemi bir bütün olarak kabul eden ve kaliteyi bu bütünün içindeki her elemanın müşteri odaklı ortak bir fonksiyonu olarak gören bütünsel bir anlayıştır. En genel anlamda, bir kuruluşta hedeflenen kalitenin gerçekleşmesi amacı ile sürdürülen planlı ve sistematik faaliyetlerin bütünüdür. Son zamanlarda kullanımına daha sık rastlanan kalite yönetim sistemleri (KYS), tarihsel gelişim sürecinde; az sayıda çalışanın bulunduğu işletmelerde, müşteri ilişkilerine odaklanan kalite kontrol uygulamaları yapılan "Sanayi Devrimi Öncesi", fabrikaların kurulmasıyla birlikte üretimi yapılan ürünlerin kontrolünün yapıldığı "Sanayi Devrimi sonrası", Japonya'da istatistiksel sonuçları baz alarak uygulanmaya başlanan Toplam Kalite Yönetimi'nin var olduğu "II. Dünya Savaşı sonrası" ve TKY'nin daha geniş çapta kullanılmaya başlandığı ve tüm işletmede kalite yönetiminin yapıldığı "1980 sonrası" olmak üzere dört döneme ayrılmıştır. Kalite sözcüğü Latince Qualitas kökenli bir terimden gelmekte olup, Fransızcaya "qualité" olarak yerleşmiş ve Fransızcadan Türkçeye çevirisinde sözcük aynen Fransızca okunuşu olan kalite olarak geçmiştir. Kalitenin sözcük anlamı "niteliktir". Avrupa Kalite Kontrol Birliği'ne (EQQC) göre Kalite Kavramı; bir mal veya hizmetin belirli bir ihtiyacı karşılayabilmesi için yeterliklerini ortaya koyan özelliklerin bütünüdür. Bu özelliklerin bazıları dayanıklılık, şekil, boyut, biçim, ömür, kimyasal ve fiziksel özellikler, güvenilirliktir. Bazı kalite tanımları ise kullanıcı tabanlıdır. Bu tanımlar, kalitenin kullanıcının bakış açısına, algılamasına bağlı olduğunu ifade eder. Müşteri kaliteyi ihtiyaçlarının karşılaması olarak algılar. Kalite bu boyutta müşteri ihtiyaçlarının doğrudan karşılanmasıdır. Bir diğer boyuttan kalite, gelişmeye müsait her şey demektir. Geliştirilmeye müsait şeylerin başında insan gelmektedir. Kalite, nasıl tanımlanırsa tanımlansın kalite ve müşteri tatmini sadece müşterinin kendisine sunulan ürün ve hizmetlerinden nasıl algıladıklarına göre belirlenir. Diğer bir ifade ile müşterinin ürünlerin arasındaki farkları nasıl algıladığı ile ilgilidir. Özetlenirse, "kalite" tanımı, gerek dış ve gerekse iç müşteriyi esas alan müşteri yönenimlilik prensibi, sürekli gelişimi esas alan gelişim ve geliştirme prensibi ve temel süreçlerle teması birleştiren süreç yönenimlilik prensipleri esas alınarak yapılmaktadır. Kalite kavramı, genel hatları ile iki şekilde özetlenebilir: Birincisi, şartnamelere uygunluk, ikincisi ise müşteri isteklerinin karşılanmasıdır. Kalite mutlak anlamda en iyi, en sağlam, en dayanıklı, en güzel değildir. Kalite her zaman güvenlik değildir. Kalite bu nedenle birden çok özelliği içine alan ve çeşitli karakteristikleri temsil eden bir beklenti, ihtiyaç ve inançtır. Kalite müşteriye, çevreye, topluma ve diğer insanlara zarar vermemektedir. Kalite müşteriye gösterilen bir saygıdır, müşteriye ürün ve hizmetle sunulan bir değerdir. Oluşturulmaya çalışan her kalitede müşterek olan bazı özel boyutları vardır. Boyutlar kalitenin farklı ve değişik açılardan algılanmasına yardım eder. Kalitenin çeşitli açılardan incelenmesinde en kapsamlı çalışmalardan birini yapan "Garvin", tüketicinin algıladığı kaliteyi sekiz boyutta incelemektedir: Toplam Kalite Yönetimi, kavramı içinde geçen her üç kelimenin aldığı anlamalar şu şekildedir: Toplam = Kalite + YÃ¶netim TKY, kurum ve işletmelerin sürekli gelişimlerini sağlamada hem bir dizi rehberlik ilkeleri ve hem de bir felsefedir. TKY, müşterilerin şimdi ve gelecekteki ihtiyaç ve beklentilerini karşılayacak tüm süreçleri, metaryal ve hizmetleri, tedarikçi ve tüm çalışanları sürekli iyileştirip geliştirmek için uygulanan kantitatif metotlar şeklinde tanımlanır. TKY, bir işletme içindeki tüm insanların karşılıklı işbirliği ve parasal değerde mal ve hizmet üretmek için iş süreçleriyle ilgili ve ilişkili olarak müşteri beklentilerini ve ihtiyaçlarını karşılayacak ve hatta onu da aşacak biçimde ele alan yönetim biçimidir. Bu ilkeler, toplam kalite felsefesinin temel taşlarıdır, üretim ve yönetim süreçlerine ilişkin basit fakat basit olduğu kadar da önemli olan yeni tanımlamalar getirmektedir. Bu ilkeler şunlardır: Toplam kalite yönetimi anlayışının üzerine oturduğu sekiz ana bileşen vardır: Yönetime sistem yaklaşımı: Birbirleri ile ilişkili proseslerin sistem olarak belirlenmesi, anlaşılması ve yönetilmesi kuruluşları etkinliklerini sağlar ve hedeflerin gerçekleştirilmesinde verimlilik getirir. Sürekli İyileştirme : Kuruluşun bütün performansının sürekli iyileştirilmesi kurumun kalıcı bir hedefi olmalıdır. İyileşme: Ürünün özellik ve karakteristiklerinin artırılması ve/veya bunları üretmek ve dağıtmak için kullanılan proseslerin etkinliğinin ve verimliliğinin artırılması demektir. Karar vermede gerçekçi yaklaşım: Etkili kararlar veri ve bilginin analizine dayanır. Karşılıklı çıkara dayalı tedarikçi ilişkileri: Bir kuruluş ve tedarikçisi birbirine bağımlıdır ve bir değer oluşturma konusunda kabiliyetleri artırmak için karşılıklı çıkarları vardır. Kalite Kontrol, kalite isteklerini sağlamak için kullanılan uygulama teknikleri ve faaliyetlerdir. "İmalatta kalite kontrol" veya "İşletme çapında kalite kontrol" gibi kavramlardan bahsedilebilir. Kalite Kontrol ifadesindeki "kalite" sözcüğü en soyut manada en iyi anlamı taşımamaktadır. Endüstride bu ifade, ürün bir fiziksel varlık taşısın taşımasın "bazı müşteri beklentilerini tatmin etmek için en iyi" anlamındadır. Bu müşteri koşullarından en önemlileri, Bu iki koşul bunlara ilave edilecek 10 farklı ürün ve hizmet koşullarına yansıtılabilir: Bu koşulların amacı, ürün ve hizmet maliyeti ile emniyetlilik gibi temel gereksinimleri de taşıyan müşteri değerlendirilmesi arasında düzgün bir şekilde dengelenerek oluşturulacak kalitenin sağlanmasıdır. Endüstride kontrol terimi herhangi bir faaliyetin önceden saptanan kurallar çerçevesi içinde belirli amaçları gerçekleştirecek biçimde yürütülmesini sağlama fonksiyonu olarak tanımlamaktadır. Kalite sistemi kavramı, tüm ISO standartlarının temelini oluşturur. Bazı firmaların, kusurları izlemek, müşteri şikayetlerini veya ürün getirilerini kontrol etmek için bir takım yöntemleri bulunabilir; fakat bu bir kalite sisteminin var olduğu anlamına gelmez. Bir Kalite Sistemi, kalite amaçlarının firma içinde her seviyede anlaşıldığının ve gerçekleştirildiğini belirten bir yapıyı (insanlar, prosedürler, prosesler ve kaynaklar olarak) ifade eder. Bu kalite sistemi, firmanın kayıt olmak istediği ISO Standardı ile uyumlu olmalı ve firmanın özel karakteristiklerini gözönüne almalıdır. Bir firmanın, kendi proseslerini bir başka firmenın Kalite sistemi yapısına uydurabilmesi kesinlikle olası değildir. Firmaların kendilerine model olarak başka bir örnek sistem aramalrı yararlı olabilirse de, bu sistemin toptan uygulanması genellikle doğru değildir. Bir firma kalite sistemini oluştururken gerçekleştirmesi gereken dört hedef vardır: Uluslararası Standardizasyon Örgütü'nün (ISO) yaptığı tanıma göre, standardizasyon, "belirli bir faaliyetten ekonomik fayda sağlamak üzere, bütün ilgili tarafların katkı ve işbirliği ile belirli kurallar koyma ve kuralları uygulama işlemidir." Standardizasyon işlemi ile öncelikli olarak can ve mal güvenliği hedeflenirken aynı zamanda kalitenin alt sınırı tespit edilmek suretiyle belirlenen düzeyin altında mal ve hizmet üretimine müsaade edilmemektedir. Standart, genel olarak standart, standardizasyon çalışmaları sonucunda yetkili kurum ve/veya kuruluşlar tarafından hazırlanarak onaylanan, yerine getirilmesi gereken koşulları kapsayarak, uygulanması genellikle tarafların isteğine bırakılan teknik özellik veya belgelerdir. Diğer bir ifade ile standart (birörneklik) kavramı; imalatta, anlayışta, ölçümde ve test işlemlerinde birlik ve beraberlik anlamına gelmektedir. Diğer bir tanıma göre ise standart, tanınmış bir kuruluş tarafından yaygın olarak ve tekrar kullanılmak üzere kabul edilen, ürün veya ilgili işlem ve üretim yöntemleri için kurallar, rehberler ya da özellikler temin eden ve uyulması zorunlu olmayan belgedir. Söz konusu belge, bir ürüne, işlem veya üretim yöntemine uygulanan terminoloji, semboller, ambalajlama, işaretleme veya etiketleme gereklerini de içerebilir veya yalnızca bunlarla ilgili olabilir. Mechtatel (Dima Bilan albümü) Dima Bilan'ın 2011 yılında çıkmış olan 6. albümüdür. Hala Madrid Hala Madrid, tamamen Real Madrid ile ilgili yayın yapan İspanyol spor dergisidir. Dergi aylık bazda düzenlenir, Real Madrid kulüp üyeleri ve Madridistas Fan Club Card sahipleri için dört haftada bir çıkar. Derginin yazar kadrosu Real Madrid sempatizanı spor adamları, yorumcularından oluşmaktadır. Ayrıca teknik direktör José Mourinho da her ay değerlendirme mahiyetinde yazılar yazmaktadır. Dergide yer alan diğer konular arasında yedek ve genç takım hakkında değerlendirmeler, bilgilendirmeler, önceki ay içerisinde gerçekleşen maçlar hakkında raporlar ve bilgilendirmeler vardır. Sık sık oyuncularla röportajlar, kulüp tarihinin geçmişindeki kilometre taşları da dergide yer almaktadır. Bila Bila (veya Bilha, Bilhah) (, "utangaç, çekingen") Yaratılış kitabına göre Yakup'un eşi Rahel'in hizmetçisi ve Yakup'a Dan ve Naftali'yi doğuran cariyedir. Ölü Deniz parşömenlerinin bir parçası olan Naftali Ahitine göre Bilha ve Zilpa'nın babasının adı "Ahiyot"tur ("Anlam: kızkardeşler"). Rahel ve Lea'nın babası Lavan, Ahiyot'u kölelikten kurtarmış ve ona Hanna isimli bir kadın vermiştir. Hanna, Bilha ve Zilpa'nın annesidir. Bazı Talmudik kaynaklara göre ise Bilha ve Zilpa Lavan'ın kızları dolayısıyla Lea ve Rahel'in yarı kardeşleridir. Raşi'ye göre, Yakup yatağını en sevdiği eşi olan Rahel'in çadırında kurdu. Rahel ölünce, Yakup'un Rahel'e olan bağlılığından dolayı yatağını Rahel'in hizmetçisi Bilha'nın yanına koydu. Fakat, Lea'nın en büyük oğlu Reuven bu hareketi annesi ve Yakup'un ilk eşi Lea'ya yapılan bir saygısızlık olarak gördü ve Yakup'un yatağını annesinin yatağının yanına çekti. Yakup'un özel hayatına karışıldığı için Tora bunu zinayla eş değer tutar ve böylece Reuven çifte miras hakkını elinde bulunduran ilk-doğan hakkından da olmuş oldu. Bilha'nın Tiberya'daki Analar Mezarlığında gömüldüğüne inanılır. Tayfun (anlam ayrımı) Tayfun, bir hava olayı. Şu anlamlara da gelebilir: John Demjanjuk Ivan Nikolajoviç Demjanjuk (; 3 Nisan 1920 – 17 Mart 2012), Yahudi Soykırımı ile ilgili savaş suçu işleyen Ukrayna asıllı ABD vatandaşı. Polonya-Sovyet Savaşı (Ukrayna toprakları hızla el değiştirdiği zaman) sırasında Ukrayna Sovyet Sosyalist Cumhuriyeti doğumludur. Kızıl Ordu'da görev yaptığı sırada 1942 yılında Naziler tarafından ele geçirildi ve toplama kampı için eğitildi. Polonya'da bulunan ve 27.000'den fazla Yahudi'nin bulunduğu Sobibor İmha Kampı'nın sorumluluğunu yürüttü. Savaştan sonra 1952 yılında eşi ve çocuklarıyla beraber ABD'ye yerleşen Demjanjuk hayatına bir otomobil fabrikasında işçi olarak devam etti. 1977 yılında kendi yönetimindeki kamplarda bulunan bir kişi tarafından tanındı. Bundan sonra uzun bir yargılama süreci başladı. Toplama kamplarındaki mahkûmlar tarafından kendine "Korkunç İvan" lakabı takıldı. 1986 yılında yargılanmak üzere İsrail'e teslim edildi. Fakat sürekli bu lakabın kendisine değil kampta bulunan başka birisine takıldığını ve kendisininde Naziler tarafından kaçırıldığını ve kurban edildiğini savundu. Yargılamalar sonucunda kendisine İdam cezası verildi. 1993 yılında temyiz sonucunda (karar İsrail Yüksek Mahkemesi tarafından verildi) Demjanjuk'un kimliği üzerine belirsizlikleri gerekçe göstererek idam kararını bozdu. Münih Mahkemesi'nde yargılanmasına devam edilen Demjanjuk için mahkûmiyet kararı ancak 2011 yılında çıktı. 1943 yılında altı ay boyunca Sobibor Toplama Kampında bulunduğu kesinleşti. Mayıs 2009'da yatalak haliyle yıllar sonra Almanya'ya dönmek zorunda kaldı. Fakat daha önce 2 yıl tutuklu kaldı. Yaşı ve sağlık durumu gerekçe gösterilerek serbest bırakıldı. 2002'de ABD hükûmeti tarafından vatandaşlıktan çıkarıldı. Bavyera eyaletinde bir huzurevine yerleştirildi. 17 Mart 2012'de, 91 yaşında Almanya Bad Feilnbach'da huzurevinde öldü. Ahmet TaÅŸar Ahmet Taşar (d. 19 Mayıs 1976, İstanbul), seslendirme sanatçısı. 1990'lı yılların ortalarından itibaren seslendirme ve dublaj yapmaya başlamış, 1997 yılında Titanik filminde Leonardo DiCaprio'yu seslendirmiştir ve 1998 yılından Pokêmon adlı anime çizgi dizisinde Ash Ketchum adlı karakteri seslendirmeye başlamıştır. Pokêmon'un adlı diziyi halâ seslendirmektedir. 2002 yılında Örümcek Adam adlı filmde Örümcek Adam'ı canlandıran başrol oyuncusu Tobey Maguire'yi seslendirmiştir ve serinin diğer iki filminde de dublaj için yer almıştır. Real Madrid CF futbolcularÄ± listesi Real Madrid CF, La Liga'da mücadele eden Madrid merkezli bir profesyonel futbol kulübüdür. Kulüp, "Madrid Futbol Kulübü" olarak 1902 yılında kurulmuş ve ilk maçını 19 Mayıs 1902 tarihinde Campeonato de Copa de S.M. Alfonso XIII turnuvasında oynamıştır. 1929 yılında kurulan La Liga'nın kurucu üyelerinden biri olan Real Madrid lig tarihinde FC Barcelona ve Athletic Bilbao hiç küme düşmemiş olan üç kulüpten biridir. Real, kazandığı 58 ulusal kupayla FC Barcelona ile birlikte İspanyol futbolunun en başarılı kulübüdür. Kulüp, tarihi boyunca 31 La Liga, 17 İspanya Kupası, 8 Supercopa de España, 1 Copa Eva Duarte ve 1 Lig Kupası şampiyonluğu yaşamıştır. Ayrıca toplam 12 resmî UEFA kulüp turnuvası şampiyonluğu ile de Avrupa futbolunun en başarılı kulüplerinden biridir. Raúl, 1994 ve 2010 yılları arasında giydiği Real forması ile 741 maça çıkmış ve kulüp tarihinin en çok maça çıkan futbolcusu olmuştur. Raúl'den önce bu rekoru elinde bulunduran Manuel Sanchís, Jr ise 1983 ve 2001 yılları arasında 711 kez Real forması adına mücadele etmiştir. Santillana ise kulüp için 643 kez resmî maça çıkmış ve kulüp tarihinin en çok forma giyen üçüncü oyuncusu olmuştur. Raúl, ligde Real Madrid attığı 228, toplamda attığı 323 gol ile Real tarihinin en çok gol atan futbolcusudur. Raúl'ün ardından 307 gol ile Alfredo Di Stefano ikinci, Santillana ise 290 gol ile üçüncü sırada gelmektedir. Ferenc Puskás'sa 1959-60 sezonunda attığı 48 gol ile bir sezonda en çok gol atma rekorunu elinde tutmaktadır. Hugo Sánchez ise 1989-90 sezonunda La Liga'da attığı 38 gol ile ligde bir sezonda en fazla gol atan futbolcudur. Real Madrid futbolcuları şimdiye kadar 4 kez FIFA Dünyada Yılın Futbolcusu ve 6 kez Avrupa'da Yılın Futbolcusu ödüllerine layık görülmüştür. Genel; MÃ¼ze Witt Müze Witt Münih (MWM), Münih, Almanya kelebeklerin topluluğudur. Koleksiyonu dünyanın en büyüğüdür. Müze Thomas Witt tarafından 1980 yılında kurulmuştur. Ailesi Almanya'da da girişimciler bilinmektedir. Koleksiyonu dünyanın dört bir yanından 10 milyon örnekleri oluşmaktadır. Ã–rencik, Emet Örencik (1954), Kütahya ili, Emet ilçesine bağlı bir belediyedir. Kütahya ilinin güney batısında yer alıp; batısında Emet ilçesi, Kuzeyinde Tavşanlı ilçesi, Güneyinde Çavdarhisar ilçesi ile çevrilidir. Geçmişi tarihin derinliklerine uzanan Örencik, eldeki resmi kaynaklardan elde edilen bilgilere göre; 1485 yıllarında "Çavuşoğlu Hasan" ve "Konya Süleyman Oğullarından, Horozoğlu Hasan" adlarındaki iki çoban çevresi ile birlikte Örencik'e gelip yerleşmeleri sonucunda kurulmuştur. O tarihteki ismi: "İSPİNOZ" olup bilahire "VİRANCIK" almıştır. 1831 yılında yapılan sayıma göre, Paşa Sancağından Kütahya Müslüman erkek nüfusunun kazalara dağılımında Örencik'in Müslüman nüfusu 3.749 olduğu eldeki mevcut kaynaklardan anlaşılmaktadır. 1877 Devlet salnamesinden 1903 Devlet Salmanesine kadar değişikliğe uğramadan merkez kazanın nahiyeleri arasında yer almıştır. O tarihteki kayıtlara göre "VİRANCIK" olarak geçmektedir. Merkez kazanın 8 nahiyesi ve 304 köyü olduğu geçmektedir. Bu nahiyelerden birisi "Örencik"tir. Diğer yandan 17.yy en önemli seyyahı olan ve bugün ilmi ve tarihi niteliği bilim adamlarınca kabul edilen "Seyahatname" adlı eserin sahibi Evliya ÇELEBİ 'nin de Örencik'in Kütahya'nın nahiye kazaları arasında yer aldığı belirtilmektedir. Cumhuriyetin ilanından sonra 1954 yılına kadar "VİRANCIK" adı ile anılan beldemizin ismi bu tarihten sonra "ÖRENCİK" adını almıştır. Halen bu adı ile anılmaktadır. 1600 yıllarında nahiye olan beldemizde Cumhuriyet devrine kadar "Kadılık ve Belediye" teşkilatı bulunmuştur.Cumhuriyet devrinde önce kadılık kaldırılmış,nüfus yetersizliği sebebiyle 1930 yılında belediye teşkilatı kaldırılmıştır. 1953 yılında nahiye ve tek hakim'li bir mahkeme kurulmuştur. 1956 yılında mahkeme kaldırılmıştır. 1972 yılında Nüfus teşkilatı kaldırılmıştır. 1972 yılında nüfusunun 3.000 'i aştığı için tekrar Belediye Teşkilatı} kurulmuştur. Halen Belediye Teşkilatı devam etmektedir. 1987 yılında İlçe olmak için müracaat etmiş, tüm devlet dairelerin bulunduğu Örencik siyasete kurban gitmiştir. Bu tarihten sonra beldemizde gerileme başlamış, genç nüfus, başta Kütahya olmak üzere Türkiye'nin birçok yerine göç etmiştir. Beldemiz halkı, tarım ve hayvancılıkla geçimini temin etmektedir. Daha çok Buğday, arpa, nohut gibi tarım ürünleri yetiştirmektedir. Yeniden doÄŸum Budist öğretiye gore, "gelişim halindeki bilinç" (Pali: "samvattanika-viññana") ya da "bilinç akışı" (Pali: "viññana-sotam", Sanskrit: "vijñāna-srotām, vijñāna-santāna", veya "citta-santāna") ölümün ("kümelerin çözülümü ") ardından yeni bir oluşumun ortaya çıkışında temel etmenlerden biri haline gelir. Bir kişiliğin sona ermesiyle birlikte bir başkası dünyaya gelir; bu sönmekte olan bir mumun aleviyle yeni bir mum yakılmasına benzetilebilir. Yeniden doğan kişinin bilinci, ölmüş olan kişinin bilinciyle ne özdeş, ne de tamamen farklıdır; ancak nedensel bir süreklilikten veya akıştan sözedilebilir. Bu göç "karma" ("kamma") veya iradi eylemin bir sonucudur. Budizme göre bilince bağımlılığın temel nedeni cehalettir (Pali: "avijja", Sanskrit: "avidya"): cehalet ortadan kaldırıldığında yeniden doğum da sona erecektir. Budist yeniden doğuş anlayışı, kimi zaman reenkarnasyon kavramıyla nitelendirilse de, diğer Hindistan kaynaklı dinlerin (Hinduizm, Jainizm) görüşlerinden farklıdır. Bilincin hiçbir değişikliğe uğramadan göçmesi fikrini reddeden Gautama Buddha, anatta (çevresinden bağımsız bir benlikten yoksunluk) ve anicca (geçicilik) kavramları çerçevesinde şekillenen farklı bir yeniden doğum anlayışı öğretmiştir. Erken dönem Budist metinlerinde açıklanan bu anlayışa göre, tüm olguların doğasında olduğu gibi insan kişiliği de geçiciliğe ve değişime tabidir; dolayısıyla kalıcı bir bilinç yoktur. Tüm Budist okullar yeniden doğum olgusunu kabul etmekle birlikte, sürecin nasıl bir seyir izlediği konusunda ortak bir görüş bulunmamaktadır. Tibet Budizmi’ne bağlı okullarda, 49 gün süren bir geçiş durumunun (bardo) varlığını kabul eder. Uygulamada belli bir ustalığa ulaşmış kişiler, ölüm süreci sırasında bilinçli farkındalıklarını sürdürerek, pek çok lamanın insan olarak yeniden doğmayı seçmesi gibi, samsaraya dönmeyi seçebilir. Sarvastivada okulu, ölüm ve yeniden doğum arasında, varlıkların önceki eylemlerinin sonuçlarından etkilenmediği Araf benzeri bir ara durumun bulunduğuna inanır. Ölüm sürecinin ve bu ara durumun ruhani uyanış açısından özel bir fırsat sunduğuna inanılır. Theravada Budizmi herhangi bir geçiş durumunun varlığını reddeder. Anicca Geçicilik anlamına gelen , Pali anicca (Sanskrit: anitya) kelimesi Budizm'de insanların yaşadığı alem olan olgular dünyasının üç özelliğinden biri olarak kabul edilir. Diğer iki özellik, ızdırap (Dukkha) ve benliksizlik (anatman)'dır. Tüm Budist okullarda temel kabul edilen geçicilik anlayışına göre, bu dünyada varolan her şey değişime tabidir. Bireyi oluşturan beş küme (skandha) de dahil, hiçbir madde veya kavram değişmeden kalamaz. Değişim, zamana veya nesnelerin birbiriyle ilişkisine bağlı olarak gerçekleşir. Budist felsefeye göre, dünyada hiçbir şey biribirinden bağımsız olmadığı için, her şey değişime tabidir, ve dolayısıyla geçicidir. İnsanlar bu geçici dünyada bir takım şeylerin kalıcı olduğu sanrısına kapıldıkları, ve bu şeylere bağlanmaya çalıştıkları için, geçicilik ızdıraba neden olur. Budizmde değişime tabi olmayan tek şey Nirvana'dır; çünkü nirvana dualist kavramlar, varlık ve yokluğun ötesindedir. Geleneksel metinler, dünyadaki diğer nesnelere bağımlı olmadığı için, nirvanayı "yaratılmamış" ve "aşkın" olarak nitelerler. Lost Highway Lost Highway aşağıdaki anlamlara gelebilir: Danny Blanchflower Robert Dennis "Danny" Blanchflower (10 Şubat 1926; Belfast - 9 Aralık 1993; Londra), Kuzey İrlandalı futbolcu, teknik direktör ve gazeteci. Uzun yıllar Tottenham Hotspur formasını giyen ve 1961'de elde edilen lig ve kupa şampiyonluklarında takım kaptanlığı görevini üstlenen Blanchflower, "The Times" 'ın 2009'da yaptığı araştırmada, Tottenham tarihinin en iyi oyuncusu olarak gösterildi. 10 Şubat 1926'da, Kuzey İrlanda'nın başkenti Belfast'a bağlı Bloomfield'da dünyaya gelen Blanchflower; Ravenscroft ilkokulunda eğitim gördükten sonra Belfast Metropolitan Koleji'nde okumak için burs kazandı. Kendisi gibi futbolcu olan küçük kardeşi Jackie de, 1949-51 yılları arasında Manchester United'ta forma giymiştir. Blanchflower, futbol kariyerine II. Dünya Savaşı sonrasında Belfast ekiplerinden Glentoran'nin altyapısında başladı. 1949'da, 6.000 £ karşılığında Barnsley'e transfer oldu. İki yıl sonra ise 15.000 £ karşılığında Aston Villa ile anlaştı. Villa formasıyla 148 lig maçında forma giyerken 10 gol kaydetti ve takım kaptanlığına kadar yükseldi. 1954 yılında 30.000 £ gibi bir fiyat karşılığında Tottenham Hotspur'a giden Blanchflower, on yıl boyunca formasını giydiği kulüple 337 lig maçına çıktı ve 21 gol kaydetti. 1960-61 sezonunun ilk on bir maçını da kazanan Blanchflower'ın kaptanlığındaki Tottenham, sezon sonunda en yakın rakibine 8 puan fark atarak şampiyonluğa ulaştı. FA Cup finalinde ise Leicester City karşısında alınan 2-0'lık galibiyetle kupa şampiyonluğu da elde edilerek sezon iki kupayla tamamlandı. 1961'de kısa süreliğine Kanada ekibi Toronto City'de de forma giydi. 1964 yılında ise aktif futbol hayatını sonlandırdı. 1949 ve 1963 yılları arasında Kuzey İrlanda formasıyla 56 maça çıkan Blanchflower, sıklıkla kardeşi Jackie ile beraber forma giydi. 1958 FIFA Dünya Kupası'nda ülkesini temsil etti ve çeyrek finale kadar yükselen takımın kaptanlık görevini üstlendi. 4 Aralık 1957'de, Belfast'ta İtalya ile yapılan ve oldukça gergin olarak geçmesi sebebiyle "Belfast Muharebesi" adı verilen maçta Kuzey İrlanda'nın kaptanlığını yapan Blanchflower; maçtaki artan tansiyonu düşürmeye çalışan oyunculardandı. Nisan 1964'te futbolculuğu bırakmasının ardından, 1978 ile 1979 yılları arasında Kuzey İrlanda'nın başında ilk teknik direktörlük deneyimini yaşadı. 1978-79 sezonunda ise Chelsea'yi çalıştırdı. Chelsea'nin başında çıktığı 32 maçta sadece 5 galibiyet alabildi ve takımın küme düşmesine engel olamadı. Ekim 1979'da Chelsea'den ayrıldı. Blanchflower; 3 Ocak 1956'da, ITV'de yayınlanan ve West Ham United ve Chelsea'nin küçük takımları arasında oynanan bir maçta yorumculuk yaptı. CBS'de yayınlanan Ulusal Profesyonel Futbol Ligi'nin 1967 sezonunda spikerlik rolünü üstlendi. 1968-69 sezonunda ise Yorkshire Television'da maç anlatımlarında görev aldı. Blanchflower ayrıca 1984 yapımı "Those Glory Glory Days" adlı filmde de oynadı. Yaşamının son yıllarında Alzheimer hastalığı ile mücadele eden Blanchflower; 9 Aralık 1993'te, 67 yaşındayken, Londra'daki evinde hayatını kaybetti. Tsundere Tsundere (okunuşu "Tsındere"), ilk başta gergin, somurtkan ve hatta öfkeli tutumları olan bir kişinin, bir olay neticesinde aniden içten, samimi ve hatta mütevazı bir kişiliğe bürünmesi durumunu açıklayan terimdir. Ayrıca dışarıya karşı sert bir tutum sergilemesine rağmen içinde iyi niyetli ve samimi duygular besleyen bir karakteri temsilen de kullanılır. Kelime; ilgisiz, soğuk, somurtkan veya iğneci gibi anlamları karşılayan "tsuntsun" (つんつん) ve bezgin/bitap, aşk ile tutuşmuş/vurulmuş anlamlarını karşılayan "deredere" (でれでれ) kelimelerinin bir araya gelmesiyle oluşmuştur. Tsunderekko kelimesi ise, tsundere bir kişiliğe sahip kızlar için söylenir. Tipik olarak; ilk başta romantik bir ilişki kabul etmediği ve soğuk davrandığı başrol erkek karakterin diğer kadınlara karşı ilgi duyması ile saldırgan bir tutum içine girerek içindeki gerçek duyguları bastırmaya çalışması ile karşımıza çıkar. Bu karakterler genellikle sevgilerini gösteremezler, çekinirler ve dış dünyaya karşı sert bir kabuk oluşturarak kendilerini korumaya almış olurlar. Fate Stay Night animesi karakterlerinden Rin Tohsaka tipik bir tsundere Ã¶zeliklerine sahiptir. Ignacy Jan Paderewski Ignacy Jan Paderewski (18 Kasım 1860 - 29 Haziran 1941), Polonyalı piyanist, besteci, diplomat, siyasetçi ve eski Polonya Başbakanı. Polonya'nın en ünlü piyanist ve bestecilerinden birisidir. 16 Ocak 1919 - 10 Aralık 1919 tarihleri arasında Polonya Başbakanı ve Dışişleri Bakanı olarak görev yapmış bir devlet adamıdır. 1860 yılında Polonya'nın Podolya kentinde (bugünkü Ukrayna) Kurylowka köyünde dünyaya geldi. Annesini doğumundan birkaç ay sonra kaybetti. Henüz 3 yaşında iken babası 1863’teki Ocak Ayaklanması’na katıldığı için tutuklanıp bir yıl kadar hapsedildi; bu süre içinde ona ve ablasına halası baktı. Yaşadığı ortam, milliyetçilik duygusunun erken yaşta gelişmesini sağladı. 12 yaşında Varşova Konservatuvarı’nda müzik eğitimine başladı. 1878’deki mezuniyetinden sonra aynı okulda piyano dersi verdi. 1880’de ilk evliliğini öğrencisi piyanist Antonina Korsak ile yaptı. Eşi, aynı yılın Ekim ayında özürlü oğulları Alfred’i dünyaya getirdikten 10 gün sonra hayatını kaybetti. Paderewski çocuk felci olan oğlu Alfred’in bakımını önce kayınvalidesi, sonra babası, daha sonra arkadaşlarına bıraktı; kendisi besteciliğe ağırlık vererek 1882’de altı aylık kompozisyon eğitimi için Berlin’e gitti. Varşova’ya döndükten sonra arkadaşı kemancı Gorski ile konserler verdi. Konserlerin arasında bir yandan da Berlin’deki eğitimini sürdüren Paderewski’yi piano virtüözü olarak kendisini yetiştirmesi için Berlin’de arkadaş olduğu Anton Rubinstein teşvik etti. Onun tavsiyesine uyarak, 1886’da gittiği Viyana’da ünlü piyano öğretmeni Teodor Leszetycki’nin öğrencisi oldu. Viyana’ya gitmeden önce efsanevi oyuncu Helena Modrzejewska ile Krakov’da yaptığı sahne gösterisinden elde ettiği gelirle yaşamını bir süre finanse etti. Bir sene Straousburg Konservatuvarı’nda ders vermek için ara verdikten sonra tekrar Viyana’ya dönerek Leszetycki ile çalışmayı sürdürdü. 1888’de Paris’te verdiği resital ile piyano virtüözü olarak kariyeri başladı. Viyana’daki ilk resitalini 1889’da verdi. Çok geniş bir repertuvar hazırlayan Paderewski, piyanistik yetenekleri hakkında kendine güveni gelince 1890’da İngiltere turnesine çıktı;bu turne sırasında Windsor Sarayı’nda Kraliçe Viktorya huzurunda konser verdi; ertesi yıl ilk ABD turnesi başladı. 1891’de ABD’de 90 günde 107 konser vermişti. Artık çok ünlü bir piyanist haline gelen Paderewski 1894’teki ikinci, 1896’da üçüncü ABD turnesini gerçekleştirdi. 1899’da ikinci evliliğini arkadaşı Gorski’nin eski eşi Helena Rosen ile yaptı. 1901’de oğlu Alfred hayatını kaybetti. Pek çok piyano eseri besteleyen Paderewski’nin tek operası “Manru”, 1901’de Dresden'de, 1902’de ABD’de Metropolitan Opera’da sahnelendi. 1904’te Avustralya ve Yeni Zelanda’ya turne yapan sanatçı, 1907’de yedinci ABD turnesi sırasında Theodore Roosevelt ile tanışmak için Beyaz Saray’a davet edildi. 1909’da Si Minör Senfonisinin seslendirilişi nedeniyle Boston’a gitti. 1910’da Avrupa turnesine çıkan sanatçı, 15 Temmuz’da Krakov’da yaptırdığı Grunwald Anıtı’nın açılışında bulunmak üzere bu şehre gitti. Bu olay, onun siyasi yaşamının başlangıcı oldu. Pederewski, 1910’dan itibaren konser programlarını Polonya’nın bağımsızlığı ve açlıkla mücadele hakkında konuşmalarla birleştirmişti. I. Dünya Savaşı başladığında İsviçre’deki villasındaydı. Ertesi yıl İsviçre hükümetinin onayını alarak Nobel Edebiyat Ödülü sahibi yazar Henryk Sienkiewicz ile birlikte Polonya Savaş Kurbanlarına Yardım Komitesi kurdular. Komitenin başkanı olan Pederewski, Fransa ve İngiltere’de de benzer örgütlerin kurulması için lobi yaptı. 1915’te onuncu kez ABD’de konser turnesine çıkan sanatçının amacı bu defa ABD’deki Polonyalılar’dan Polonya halkına destek sağlamaktı. 300’den fazla konser verdi ve konuşma yaptı. 1916’da Beyaz Saray’da Başkan Woodrow Wilson huzurunda da resital verip konuşma yaptı. 1917’de Paris’te kuruluan Ulusal Polonya Ulusal Komitesi’ne üye oldu ve ve komitenin ABD temsilcisi olarak görevlendirildi. 1919'da bağımsızlığını kazanan Polonya'nın Başbakanı ve Dışişleri Bakanı oldu. Bir yıl süren bu görevi sırasında Paris Barış Konferansı'nda ülkesini temsil etti. Ülkenin savaştan sonraki sınırlarını çizen Versay Barış Antlaşması'nı imzalayanlardan birisiydi. 1919 yılının Aralık ayında hükümetteki görevlerinden ayrıldı; piyano virtüözlüğü kariyerine devam etti. Sanatçı, siyasi kariyerine son verdikten sonra turneleri sırasında gittiği her yerde ona madalyalar, unvanlar, şövalyelikler verildi. Konserlerden elde gelirlerin çoğunu hayır işlerine bağışladı. Konser kariyerini 26 Mayıs 1939'da New York'ta Carniege Hall'de verdiği konserle sonlandırdı. Hayatının sonuna doğru II. Dünya Savaşı patladı. 1939 Eylül'ünde Polonya tekrar işgale uğradı. Bunun üzerine Cenevre’deki Milletler Cemiyeti'ne giden Paderewski, ülkesi için yardım istedi. Başkan Roosevelt'in daveti üzerine ABD’ye gitti. 1941’de New York'ta hayatını kaybetti. Cenazesi Washington'daki Arlington Ulusal Mezarlığı'na getirildi. Vasiyeti, ülkesi bağımsızlığına kavuştuktan sonra cenazesinin Polonya'ya gönderilmesiydi. Bu, 5 Temmuz 1992'de gerçekleşebildi. 5 Temmuz 1992'de ABD Başkanı George H. W. Bush ve Polonya Devlet Başkanı Lech Walesa'nın katıldığı bir törenle Varşova'daki St. John Katedrali'ne defnedildi. Gent Gent (Fransızca: Gand) Belçika'da, Felemenkçe konuşulan topluluğa dahil Flaman Bölgesinde Doğu Flandre ilinin merkezi ve en büyük nüfuslu yerleşkesi olan bir şehirdir. Şehir, Schelde Nehri ve Lys ırmaklarının akarsu birleşminde kurulmuştur. Orta Çağlarda kuzey Avrupa'nın en büyük ve en zengin şehirlerinden biri olmuştur. Günümüzde de bir limanı ve üniversitesi olan önemli bir şehirdir. Beldiye sınırları içinde Gent kenti yanında Afşnee, Desteldonk, Drongen, Gentbrugge, Ledeberg, Mariakerke, Dampoort, Mendonk, Oostakker, Sint-Amandsberg, Sint-Denijs-Westrem, Sint-Kruis-Winkel, Wondelgem ve Zwijnaarde adlı kasabaları da kapsar. (2012 itibarıyla) nüfusu 248,242 kişidir ve böylece nüfus itibarıyla Belçika'nın ikinci büyük belediyesi olur. Etrafındaki diğer varoşları ile Gent metropoliten bölgesi 1.205 km² bir alan kaplar ve (1 Ocak 2012 itibarıyla) toplam nüfusu 248,242 olup Belçika'nın dördüncü büyük metropoliten bölgesi olur. Gent'te, her yıl 10-15gün süren "Gent Festivali" (Felemenkçe "Gentse Feesten") organize edilmektedir ve her yıl yaklaşık 3, 2milyon ziyaretçi bu festivale iştirak etmektedir. Gent şu kentlerle kardeş şehir bağlantısı kurmuştur: Gent Belediye sınırları içinde, 1965 ve 1977de yapilan degisikliklerden sonra, "Gent Kenti" ile birlikte su yerlesimler de bulunmaktadır: Des Bremner Desmond George Bremner (d. 7 Eylül 1952; Aberchirder, Banffshire), İskoç eski futbolcudur. İngiltere ve İskoçya kulüplerinde 600'ün üzerinde maça çıkmış ve 1982'de Aston Villa formasıyla Şampiyon Kulüpler Kupası şampiyonluğu yaşamıştır. Futbol hayatına Banffshire ekiplerinden Deveronvale'de başlayan Bremner, 1971'de Hibernian'ın altyapısında oynamaya başladı. Ertesi yılın Kasım ayında profesyonel oldu ve 1979'a kadar İskoçya ekibinde forma giydi. 1979'da Aston Villa ile anlaştı. Villa formasıyla 1980-81 sezonunda lig, 1982'de ise Şampiyon Kulüpler Kupası ve UEFA Süper Kupası şampiyonlukları yaşadı. Sırasıyla Birmingham City, Fulham, Walsall ve Stafford Rangers'ta top koşturduktan sonra 1992'de aktif futbol yaşamını noktaladı. İskoçya formasıyla tek maçına 7 Nisan 1976'da, İsviçre karşısında çıktı. Takımının 1-0 kazandığı maçta Bremner, oyuna sonradan Kenny Dalglish'in yerine dahil oldu. San Salvador (departman) San Salvador, El Salvador'un 14 departmanından biridir. Departmanın merkezi El Salvador'un başkenti San Salvador'dur. Distrito Nacional Distrito Nacional, Dominik Cumhuriyeti'nın 32 ilinden biridir. İlin merkezi Dominik Cumhuriyeti'nin başkenti Santo Domingo'dur. Rick Fox Ulrich Alexander "Rick" Fox (d. 24 Temmuz 1969, Toronto), KanadalÄ± oyuncu ve eski basketbolcu. Boston Celtics'te NBA kariyerine başladı. 1991–1997 arasında Boston'da ve 1997–2004 arasında Los Angeles Lakers'ta oynadı. Kanada milli takımında forma giydi. Oyunculuk da yapan Fox, HBO yapımı Oz dizisinde Jackson Vahue rolünde oynamıştır. Kari Hillsman ve Fox'un bir oğlu vardır ve adı Kyle'dır. Fox'un 2009'da kız arkadaşı Eliza Dushku'ydu. Raif Dinç Raif Dinç, (d. 1874 Erzurum, Osmanlı Devleti) - (ö. 30 Ekim 1949, Ankara, Türkiye), Türk hukukçu ve siyasetçi. Mektebi Nüvvâb mezunudur. İspir Kazası, Urfa Sancağı, Bayazıt Livası, Gümüşhane Sancağı Niyabeti Şer’iyeliği, Evkâf Mahkemesi Kadılıgı Kalem Müdürlüğü, Erzurum Vilâyeti Merkez Kadılığı, Bitlis Vilâyeti Kadılığı, Osmanlı Meclis-i Mebusan II. ve III. Dönem Erzurum Mebusluğu, Erzurum Hey’et-i Temsiliye Azalığı, Erzurum İl Genel Meclisi Daimî Komisyon Üyeliği, TBMM II. Dönem Erzurum, V. Dönem Zonguldak, VI. Dönem Rize, VII. ve VIII. Dönem Erzurum Milletvekilliği yapmıştır. Evli ve dört çocuk babasıdır. Mondros Mütarekesi'nden sonra Erzurum'a dönmüştür. Erzurum Kongresi'ne katıldı ve birinci günde kongreye başkanlık etmiştir. Sivas Kongresi'ne katılıp, Heyet-i Temsiliye Üyeliğine seçilmiştir. Boşver (şarkı) Boşver, Zeynep Dizdar'ın Sana Güvenmiyorum albümünün ikinci teklisidir. Boşver şarkısı Zeynep Dizdar'ın Sana Güvenmiyorum albümünün ikinci tekli şarkısıdır. Şarkının söz ve müziği Zeynep Dizdar'a aittir. Oldukça güçlü bir pop şarkısıdır. Şarkının düzenlemesi Ozan Göktekin'e aittir. Video Klibin yönetmeni Teoman Topçu'dur. Klip çekimleri 8 saat sürmüştür. Zeynep Dizdar'ın klipteki imajı oldukça dikkatleri üzerine çekmiştir. Klibin seneryosu şarkıcının kendisine aittir. Klip çekimleri stüdyoda gerçekleştirilmiştir. Flydubai Flydubai, Birleşik Arap Emirlikleri'inde "Uygun Fiyatlı Taşımacılık" sistemi ile çalışan bir hayayolu şirketidir. Operasyonlarını, Dubai Uluslararası Havalimanı'ndan gerçekleştirmektedir.. Havayolu 19 Mart 2008 tarihinde Emirates Havayolları yönetim kurulu başkanı "Ahmed bin Saeed Al Maktoum" tarafından kurulmuştur. Flydubai aynı yılın 14 Temmuz tarihinde, Boeing fimasına 4 milyar dolar değerinde 50 adet yeni nesil Boeing 737-800 uçak siparişlerini verdi. Sipariş verilen uçakların ilk teslimi 17 Mayıs 2009 tarihinde gerçekleşmiştir. İstanbul Sabiha Gökçen Havalimanı' na Salı, Perşembe, Cuma ve Pazar günlerinde haftada dört kez karşılıklı uçuşlar yapılmaktadır . Mart 2016 tarihine göre, Flydubai filosunda bulunan uçakların ortalama yaşı 3,5' dir. Flydubai havayollarının uçuş noktaları aşağıdaki gibidir(Kasım 2010): En uzun evliliklerin listesi Bu en uzun evliliklerin listesidir. 80 yıl ve üstü sürekli evlilikleri içermektedir. Cevat DursunoÄŸlu Cevat Dursunoğlu, (d.1892 Erzurum, Osmanlı Devleti) - (ö.11 Ocak 1970, Ankara, Türkiye), Türk eğitimci ve siyasetçi. Mülki Rüşdiye ve İdadi okudu. Maarif Nezareti'nin açtığı sınavı kazanarak Almanya'ya yüksek tahsile gönderildi. 1920 başında Erzurum muallim mektebi, Kasım 1920 tarihinde Kars Maarrif Müdürü ve bir ay süre ile mutasarrıf vekili oldu. 1921-1924 yılları arasında Erzurum Lisesi Müdürlüğü yaptı. Sonra sırasıyla Doğu vilayetleri Maarrif müfettişliği, Orta Öğretim Umum Müdürlüğü, Almanya-Avusturya-Macaristan Türk talebe müfettişliği, Maarif Vekaleti Teftiş Heyeti Reisliği, Yükseköğretim ve Güzel Sanatlar Umum Müdürlüğü yaptı. Erzurum Kongresi Üyeliği, TBMM VI. (Ara Seçim) ve VII. Dönem Kars, VIII. ve 1.(XII) Dönem Erzurum Milletvekilliği, Kurucu Meclis Erzurum İli Temsilciliği (6 Ocak 1961 – 15 Ekim 1961), VIII. Dönem Millî Eğitim Komisyonu Başkanlığı ile Cumhuriyet Halk Partisi Umumi İdare Heyeti azalığı, 1949-1953 yılları arasında CHP genel sekreter yardımcılığı ve Ulus gazetesi başyazarlığı yaptı. Halkevleri ve Türk Dil Kurumu asli, Türk İnkılap Tarihi Enstitüsü'nün ise şeref üyesidir. Kral Ä°sa Heykeli Kral İsa Heykeli (), Polonya'nın Świebodzin kentinde bulunan bir heykeldir. İnşası 6 Kasım 2010 tarihinde tamamlanmış olup 33 metre yüksekliğindedir ve 440 ton ağırlığındadır. Kaidesiyle birlikte toplam yüksekliği 52 metredir. Heykel, yükseklik bazında dünyadaki en yüksek İsa heykelidir. Projenin fikir sahibi Sylwester Zawadzki adında emekli bir rahiptir. 16 metre yüksekliğinde bir taş ve moloz yığını üzerine inşa edilmiştir. Heykelin yüksekliğinin 33 metre olmasının nedeni İsa'nın 33 yaşında öldüğüne inanılmasıdır. Heykelin başındaki altın kaplama taç 3.5 metre çapında ve 2 metre yüksekliğindedir. Ellerin bir tanesi 6 metre uzunluğundadır ve iki elin arasındaki açıklık 24 metredir. Pomnik Chrystusa Króla, Rio de Janeiro'da bulunan Christo Redentor heykelinden 3 metre daha yüksektir. Świebodzin şehir meclisi 29 Ekim 2006 tarihinde heykelin yapımını onaylayan bir karara varmıştır. Heykelin inşasına bazı yüksek Katolik mercileri tarafından karşı çıkılmıştır. Ayrıca devlet yetkilileri güvenlik gerekçesiyle projeyi geçici olarak durdurmuştur. Proje için birçok ülke vatandaşları tarafından para yardımı yapılmıştır. İnşaat 6 Kasım 2010'da tamamlanmıştır. Kadın Sığınağı Kadın Sığınağı, Tuncer Cücenoğlu'nun yazdığı tiyatro oyunudur. Oyun, ilk olarak 2010\2011 tiyatro sezonunda İstanbul Devlet Tiyatrosu tarafından oynanmıştır. Cücenoğlu bu oyunla, 2011 yılında verilen 15. Afife Tiyatro Ödülleri kapsamında o yıl ilk defa sahenelenmiş en başarılı yerli oyuna verilen Cevat Fehmi Başkut Özel Ödülü'nü kazanmıştır. Oyuncular Ã‡ortak, Mut Çortak, Mersin ilinin Mut ilçesine bağlı bir mahalledir. Mersin merkezine 137, Mut merkezine ise 23 km uzaklıktadır. Çömelek, Mut Çömelek, Mersin ilinin Mut ilçesine bağlı bir mahalledir. Çukurbağ, Mut Çukurbağ, Mersin ilinin Mut ilçesine bağlı bir mahalledir. Mersin merkezine 190, Mut merkezine ise 25 km uzaklıktadır. Dağpazarı, Mut Dağpazarı, Mersin ilinin Mut ilçesine bağlı bir mahalledir.Mut'un 35 km kuzeybatısındadır. Antik ismi Coropıssus olan kentin Karaman'dan Silifke'ye inen bir antik yol üzerinde oluşu eski kente ayrı bir önem verildiğini göstermektedir Antik bir şehir kalıntısı üzerine kurulmuş olan yayla mahallesinde, bakkallar, kır kahveleri, sağlık ocağı, jandarma hizmet vermektedir. Köy ortasında bulunan kilise kalıntısı ve bir evin bahçesinde bulunan mozaikler görülmeye değer tarihi kalıntılardır. Çevresi ardıç ve maki türü bitkilerle çevrili olan mahallenin, iç kısmı ise meyve ve sebze bahçeleri ile kaplıdır. Mersin Mut ilçesi, Dağpazarı bulunan bu kilisenin planını ilk olarak Headlam çıkarmış ve yapının Iustinianus devrinden önce IV. yüzyılda yapıldığını ileri sürmüştür. Kilise kesme taştan yapılmış olup, araştırmacılar bunun üç nefli bazilika olduğunu iddia etmişlerse de, sonraki çalışmalardan sonra farklı bir plan şeması gösterdiği ortaya çıkmıştır. Kilise doğu duvarına bitişik kare planlı merkezi bir alan ile onu üç taraftan çevreleyen beşik tonozlu dehlizlerden meydana gelmiştir. Kilisenin önünde içeriye üç kapı ile açılan bir narteks bölümü, dışarıya taşkın bir apsisi bulunmaktadır. Sonraki dönemde kiliseye bir takım ek yapılar eklenmiştir. Bunlar batıda tamamen toprağa gömülü olan 14.00x21.00 m. ölçüsünde ve 6.00 m. yüksekli inde bir sarnıç ile onun batısındaki vaftizhane olması muhtemel bir yapıdır. Bu kilise son devir Bizans mimarisinde dikkati çeken dehlizli tip kiliseler ile benzerlik göstermektedir. Bundan ötürü de binanın ibadet mekânına yüksek, merkezi bir kubbe, yapının ana kitlesinden taşarak yükselmekte ve üç taraftan da basık dehlizlerle çevrilmektedir. Mersin merkezine 196, Mut merkezine ise 36 km uzaklıktadır. DemirkapÄ±, Mut Demirkapı, Mersin ilinin Mut ilçesine bağlı bir mahalledir. Mersin merkezine 215, Mut merkezine ise 50 km uzaklıktadır. DerinÃ§ay, Mut Derinköy, Mersin ilinin Mut ilçesine bağlı bir mahalledir. Mersin merkezine 180, Mut merkezine ise 15 km uzaklıktadır. Annemin Cesareti Annemin Cesareti (), Macar oyun yazarı George Tabori'nin yazdığı ve Bertolt Brecht'in "Mutter Courage" adlı oyununa "yıkıcı bir yanıt" olarak nitelendirilen tiyatro oyunudur. İlk kez 1979'de Münih'te sahnelenen oyunun başrolünde Alman oyuncu Hanna Schygulla yer aldı. Oyun, 1944 yılında Tabori'nin annesi Elsa'nın Auschwitz imha kampına giden trenden mucizevi kaçışını dramatize etmektedir. 1996'da Michael Verhoeven'in yönetmenliğini yaptığı film ile sinemaya uyarlandı. Türkiye'de, 2009-2010 sezonunda Nesrin Kazankaya'nın çevirisi ve yönetimi ile İstanbul Devlet Tiyatrosu tarafından sahnelendi. Bir Casusa Ağıt Bir Casusa Ağıt (Almanca: "Requiem für einen Spion"), Macar tiyatrocu George Tabori'nin Mayıs 1993'te yazmış olduğu iki perdelik tiyatro oyunudur. Tabori'nin Britanya Gizli Servisi ile deneyimlerini konu almaktadır. Prömiyeri 17 Haziran 1993'te Viyana'da yapılan oyun, Almanya'da 15 Mayıs 1994'te Theatertreffen tarafından sahnelendi ve "Heinrich Zucker" rolünde Gert Voss, "Major Murdoch" rolünde Branko Samarovski, "Maggie" rolünde ise Ursula Höpfner yer aldı. Fletch Bizzel Tiyatrosu tarafından sahnelenmesinde "Heinrich Zucker" rolünde Claus Dieter Clausnitzer, "Major Murdoch" rolünde Helmut Rühl ve "Maggie" rolünde Kasia Naumow yer aldı. Türkiye'de ilk kez 13 Ocak 1998'de İstanbul Devlet Tiyatrosu tarafından sahnelendi. Üstat Harpagona Saygı ve Destek Gecesi "Üstat Harpagona Saygı ve Destek Gecesi" yazar ve oyuncu Civan Canova tarafından yazılmış seyirlik bir oyundur. Oyunun dünya prömiyeri 2010-2011 sezonunda, 26 kasım 2010 tarihinde İstanbul Devlet Tiyatrosu tarafından yapılmıştır. Sema Çeyrekbaşıoğlu Sema Çeyrekbaşıoğlu 1951'de, İzmir'de dünyaya geldi. 1970 yılında Ankara Devlet Konservatuvarı tiyatro bölümü, 1974'te Amsterdam Kraliyet Akademisi'ni bitirdi. Bir dönem, İstanbul Devlet Tiyatrosu'nda müdür olarak da görev yaptı. Meslek hayatı boyunca, birçok oyunda görev almış ve övgüye değer, ödüllük performanslar sergilemiştir. Halen İstanbul Devlet Tiyatrosu'da sanatçı olarak görev yapmaktadır. Ayrıca, Kuyucaklı Yusuf, Kadının Adı Yok Sinyora Enrica ile İtalyan Olmak gibi, Türk sinemasının önemli filmlerinde de rol almıştır. Temiz Ev Temiz Ev (Orijinal İngilizce ismi: The Clean House), Amerikalı yazar Sarah Ruhl'un 2004 yılında yazdığı tiyatro oyunu. Aslında komedyen olması gereken Brezilyalı bir temizlikçi kadın olan Matilde'yi anlatan eser, ilk kez 2004 yılında Yale Repertory Theatre tarafından sahnelendi. 2004 yılında bir kadın yazarın yazdığı en iyi İngilizce oyununu ödüllendiren Susan Smith Blacburn Prize'ı kazanan "Temiz Ev" aynı zamanda Pulitzer Ödülü finalisti oldu. Eser, 2005 yılında Chicago'daki Goodman Theatre'da, Washington'daki Woolly Mammoth Theatre Company'de; 2006 yılında ise New York'taki Lincoln Center Theater'da oynandı. İngiltere prömiyeri de gene 2006 yılında Crucible Theatre'da yapıldı. Oyun ayrıca 2008 yılında Montreal'deki Espace Libre theatre'da Fransızca, 2009 yılında Yeni Zelanda'da ve 2010 yılında İstanbul Devlet Tiyatrosu'nda Türkçe de sahnelendi. El-Beyda, Libya El-Beyda (, ), Libya'nın üçüncü büyük şehri. Şehrin nüfusu 2010 yılında 250.000 idi. John Hannah John David Hannah (d. 23 Nisan 1962), İskoç dizi ve sinema oyuncusu. Mumya film serilerinde Evelyn'nin kardeşi "Jonathan Carnahan" rolüyle bilinir. Ayrıca Starz televizyonunun ve dizilerinde Quintus Lentulus Batiatus isimli gladyatör okulu sahibini canlandırmıştır. John Hannah iki ablası olan ailesinin en küçük evladıdır. John Hannah, East Kilbride Claremont Lisesine gitti ve dört yıl boyunca elektrikçi çırağı olarak çalıştı. "East Kilbride Rep Tiyatro" Kulübüne katıldı. Glasgow Müzik ve Drama İskoç Kraliyet Akademisi'ne kabul edildikten sonra elektrikçi olarak çalışmaktan vazgeçti. 20 Ocak 1996 tarihinde Hannah, İskoç oyuncu Joanna Roth ile evlendi. Hannah yıllardır hayırsever olarak çaba göstermiştir. Halen eşi Joanna Roth ve iki çocuğuyla birlikte Londra'da yaşıyor. Agent Of Shield dizisinde oynamaktadır. Otokar Akrep Akrep Zırhlı Personel Taşıtı Land Rover Defender 110 alt sistemi kullanılarak üretilen araçlardan biridir. Akrep ismi verilen aracın diğer çeşitleri : Aytaç (anlam ayrımı) Aytaç şu anlamlara gelebilir: Aytaç Aytaç Gıda A.Ş., 1993 yılında bir İsviçre bankası ve Dünya Bankası’nın ortaklığıyla tarafından İstanbul'da kurulmuştur. Kasım 1996'da Türk tekstil, mobilya, gıda ve perakende şirketi Yimpaş Holding tarafından satın alınmıştır. Bisküvi, kraker, kurabiye, kek, turta, çikolata, gofret ve bebek, şarküteri, donuk et, kırmızı et, su, meyve suyu, kahvaltılık, toplu tüketim, süt, süt ürünleri, yağ ve hazır gıda ürünleri alanlarında üretim yapmaktadır 2013 yılında Yıldız Holding ve BİM Aytaç et entegre tesislerini 275 Milyon TL'ye satın almıştır. 1994'te Aytaç'a bağlı olarak kurulan Aytaç Su, su dağıtımı alanında faaliyet göstermektedir. Türkiye kadın millî voleybol takımı Türkiye kadın millî voleybol takımı, Türkiye Voleybol Federasyonu tarafından yönetilen ve Türkiye’yi uluslararası kadın voleybol karşılaşmalarında temsil eden takımdır. 01 Şubat 2020 tarihi itibarıyla FIVB dünya sıralamasında 5. sırada bulunmaktadır. Voleybol, Amerikalı William Morgan tarafından 1895'te ABD'de bulundu. Voleybolun Türkiye’ye girişi ise I. Dünya Savaşı'nı izleyen Mütareke günlerinde oldu. Voleybol federasyonunun kuruluş tarihi 1958’dir. Daha önceleri "Spor Oyunları Federasyonu" adı altında basketbol ve hentbolile birlikte yönetiliyordu. İlk voleybol federasyonu başkanı Vahit Çolakoğlu'dur. Türk millî takımı ilk uluslararası karşılaşmasını 1957’de “Uluslararası İstanbul Turnuvası”nda Dr. Ayten Salih (Takım Kaptanı), Nazmiye Kor, Güneş Çapa, Seta Yağcıoğlu, Ayda Caner, Seda Acudoğulu, Ümran Okay, Siray Arca (Özgüden), Fatma Egenen, Gülçin Eroğlu, Tomris Göksan, Nezin Mutibaş’tan oluşan kadrosu ile Romanya'ya karşı oynamıştır. İlk galibiyetini ise 22 Temmuz 1961'de Batı Almanya’ya karşı 3-2'lik skorla elde etmiştir. Türk millî takımının 2003 yılına kadar kayda değer herhangi bir uluslararası başarısı yoktur. Dünya şampiyonasına bir kez 2006 yılında katılıp onuncu sırayı alabilmiştir. Dünya kupasına bir defa 2003 yılında katılmış ve yedinci olmuştur. İlk kez 2008 FIVB Dünya Grand Prix şampiyonasına katılıp 7. sırayı aldıktan sonra 2012 FIVB Dünya Grand Prix finallerine de katılarak bronz madalya kazanmıştır. Bu başarı, dünya sıralamasında ilk kez 6. sıraya yükselinmesini sağlamıştır. 2012 Yaz Olimpiyatları sonrasında Rusya'nın gerisine düşmüş ve 2012 yılını 7. sırada tamamlamıştır. Türkiye, 2013 FIVB Dünya Grand Prix şampiyonasının son maçında İtalya'ya 3-2 yenildiği final setini kaybedince 5. olarak altılı finale kalma şansını kaçırmış ve 8. olmuştur. Türk millî takımı ilk kez 2012 yılında Ankara'da düzenlenen Olimpiyat Avrupa Kıta Elemesi'nde şampiyon olarak Olimpiyat oyunlarına katılma hakkını kazanmış ve 9. olmuştur. Türk millî takımının en fazla katıldığı şampiyona, Avrupa Şampiyonası’dır. Türkiye Avrupa şampiyonalarına dokuz defa katılmış ve 2003 yılında Ankara’da düzenlenen şampiyonada final oynamıştır. Bu Türk voleybol tarihinin en büyük başarısıdır. Türk millî takımı ilk kez 1963 yılında Romanya’da düzenlenen Avrupa Şampiyonası’na katılmıştır. Burada üç maçını kazanıp üç maçını kaybeden Türkiye,