tıp fakültesi bulunan kurumlar ile devlet ve vakıf üniversiteleri de kendi grupları içerisinde ayrıca sıralanmaktadır. Sıralamada, YÖK, ÖSYM , ISI Web of Science gibi açık, güvenilir kaynaklardan alınan ve yayın sayısı, kişi başına düşen yayın sayısı, atıf sayısı, kişi başına düşen atıf sayısı, toplam bilimsel doküman sayısı, kişi başına düşen toplam doküman sayısı, doktora öğrenci sayısı, doktora öğrenci oranı, kişi başına düşen öğrenci sayısı gibi bilimsel üretkenliğe dayanan veriler kullanılmaktadır . Genel Türkiye sıralaması, 2000 yılından önce kurulmuş olan üniversiteler, 2000'den sonra kurulmuş yeni üniversiteler, tıp fakültesi olan ve olmayan üniversiteler, devlet ve vakıf üniversiteleri aşağıdaki tabloda açıklanan 9 kriter üzerinden hesaplanan puanlara göre sıralanmıştır : =2014-2015 Y覺l覺 URAP S覺ralamalar覺= Dünya Sıralaması Alan Sıralaması Ülkelere göre Sıralamalar Kıtalara göre Sıralamalar =Kabul ve Tanınırlık= URAP, diğer büyük sıralama sistemlerinden daha fazla kurumu kapsamaktadır. European Education Dergisi’nde yayınlanan “Where Are the Global Rankings Leading Us? An Analysis of Recent Methodological Changes and New Development” başlıklı çalışmanın URAP ile ilgili bölümünde URAP’tan, “SRG, ARWU, THE ve QS’ten daha az tanınmış olmasına rağmen ilgi çekici bir sıralamadır, çünkü adı geçen sıralamalar en fazla 700 üniversiteyi kapsarken URAP 2000 üniversiteden oluşan bir liste yayınlamaktadır.” şeklinde söz edilmektedir. Aynı şekilde Avrupa Üniversite Birliği (European University Association) “EUA 2013 Sıralaması Raporu”nda benzer bir ifade kullanılmaktadır: “URAP ve SCImago sıralama sistemlerinin göstergeleri önemli miktarda üniversitenin performansını ölçerek sıralama piyasasında önemli bir boşluğu doldurmaktadır. Bu miktar URAP için 2000, SCImago için ise 3000’in üzerindedir. Diğer sıralamalarla kıyaslandığında THE’nın sadece 400, ARWU, NTU Sıralama Sistemi ve CWTS Leiden ‘in 500, QS’in ise 700 civarında üniversite sıraladığı görülmektedir.” URAP’ın sadece akademik performansı ölçen dört sıralama sisteminden biri olduğu bahsi geçmektedir. Diğer üçü ise; Dünya Üniversiteleri Akademik Yayınları Performans Sıralaması (Performance Ranking of Scientific Papers for World Universities), CWTS Leiden Ranking ve SCImago Kurum Sıralamaları’dır. URAP küresel sıralamalarda yer alan öğrenci kalitesi ve eğitim performansı gibi öğretim ile ilgili göstergeleri dahil etmemekte, yalnızca araştırma odaklı göstergeleri kapsamaktadır. URAP, İngiltere’deki Yükseköğretim İstatistikleri Kurumu’nun “International Benchmarking in UK Higher Education” raporunda, akademik performansı ölçen ve kıyaslamada kullanılacak kaynaklar arasında listelenmiştir. Aynı raporda URAP “tüm üniversite sıralamaları” içerisinde kategorize edilmiştir. URAP, çeşitli çalışmalarda küresel sıralamalara atıfta bulunularak bahsedilmekte ve kullanılmaktadır. Higher Education Policy and Management Dergisi’nde yayınlanan “World University Ranking Systems: An Alternative Approach Using Partial Least Squares Path Modelling” makalesinde önerilen modelde URAP, dünya çapındaki 9 büyük sıralama sistemleri arasına dahil edilmiştir (Diğerleri ARWU, QS, Times, Webometrics, Taiwan, Leiden, SIR ve CWUR’dur.). Aynı çalışmada URAP yalnızca yayın performansına dayalı sıralama sistemleri arasında kategorize edilmiştir. Aynı kategorideki diğer sıralama sistemleri Performance Ranking of Scientific Papers for World Universities, CWTS Leiden Ranking ve SCImago Institutions Rankings’tir. Aşağıda URAP’ı ele alan ya da modellerine veya kıyaslamalarına URAP’ı dahil eden kitap, hakemli makaleler ve konferans bildirilerinin bir kısmı listelenmektedir. URAP sıralamalarında kullanılan göstergelerin mutlak değerli, büyüklük bağımlı olması, sıralamanın büyük kurumlara yanlı olmasına neden olmaktadır. Avrupa Üniversite Birliği tarafından yayınlanan “EUA 2013 Sıralama Raporu”na göre URAP kitapları göz ardı etmekte, sanat ve beşeri bilimler alanındaki çalışmaları kapsam dışı bırakmakta ve sosyal bilimler alanını yeteri kadar temsil etmemektedir. Ayrıca, bibliyometrik göstergelere alan normalizasyonu uygulanmaması nedeniyle URAP alanlar arası yayın yapma kültürlerindeki farklılıkları dengeleyememektedir. Ek olarak rapor “Yayın sayısı göstergesinde olduğu gibi bilhassa atıf sayısı göstergesinde sonuçlar, doğa bilimleri ve özellikle tıp alanında asimetrik dağılmıştır.” şeklinde bir ifadeye yer vermiştir. Ayrıca, URAP’ın eğitimle ilgili göstergeleri hariç tutmasının (dahil etmemesinin), yalnızca araştırma odaklı kurumlara odaklanmasına neden olduğu ifade edilmektedir. Göteborg Üniversitesi Analiz ve Değerlendirme Birimi tarafından yayınlanan “University Ranking Lists: A directory” başlıklı raporda, bir sıralama sistemine 500’den fazla kurumun dahil edilmesinin neden olabileceği bir soruna işaret edilmiştir. Sorun, “URAP 2000 üniversite sıralamaktadır, amaç yalnızca Batıdaki elit grubu kapsayan bir sıralama yayınlamak değildir. Bu amaç, diğer sıralama sistemlerinin listelerindeki ilk 400-500 kurumdan fazlasını yayınlamama kararı ile tamamıyla çelişmektedir. Çünkü bu seviyenin altında, sıralama yöntemlerinin güvenilir olacağını düşünmemektedirler, URAP bu problem hakkında bir açıklamada bulunmamaktadır.” şeklinde ifade edilmiştir. = Kaynaklar = 2008 FIFA Futsal Dünya Şampiyonası 2008 FIFA Futsal Dünya Şampiyonası 30 Eylül - 19 Ekim 2004 tarihleri arasında Güney Amerika ülkelerinden Brezilya'da düzenlendi. Turnuvayı ev sahibi ülkenin millî takımı kazanarak 4. şampiyonluğunu elde etti. Bu turnuvada diğer şampiyonalardan farklı olarak 16 takım yerine 20 takım yer aldı. 40 maç yerine 56 maç oynandı. Turnuvanın gol kralı 16 gol kaydeden Rus Pula oldu. 20 takım beşerli dört gruba ayrıldı. Bu turnuvada 20 takım yarıştı. İki veya daha fazla takımın puan eşitliği halinde, sıralamada sadece ilgili takımların aralarında oynadıkları maçların sonuçlarına bakılmaktadır. Eğer bu maçlarda da durumlar eşitse, çıkacak takımlar gol averajı ile belirlenir. 2008 FIFA Futsal Dünya Şampiyonası gol krallığı tablosu aşağıdaki gibidir: Ulaşlar Antalya Oyuncak MÃ¼zesi Antalya Oyuncak Müzesi 23 Nisan 2011'de açılan ve Antalya Büyükşehir Beledeyesince işletilen müze. Antalya Büyükşehir Belediyesi Kültür ve Sosyal İşler Daire Başkanlığı tarafından Eylül 2010'da başlayan oyuncak müzesi çalışmalarına İstanbul Oyuncak Müzesi'nin sahibi yazar Sunay Akın’ın da danışman olarak katıldı. Müze, 23 Nisan 2011'de Antalya Kaleiçi'nde gerçekleştirilen törenle açıldı. Müze İstanbul ve İzmir'den sonra Türkiye'deki üçüncü oyuncak müzesi konumundadır. Tarihi Kaleiçi Yat Limanı'nda, mülkiyeti Antalya Büyükşehir Belediyesi'ne ait ve adını bahçesindeki üç palmiyeden alan handa açılan oyuncak müzesinde, 1860'lı yıllardan 1990'lı yıllara kadar uzanan döneme ait 3 bin oyuncak sergileniyor. Müzeye Temmuz 2011'de yeni oyuncaklar eklenmiş, Eylül 2011'de de çocukların eğitimi için atölye çalışmalarına başlanmıştır. Mus2 Mus2, Türk makam müziği ve mikrotonal müzik eserlerinin notaya alımı ve seslendirilmesi için geliştirilmiş bir müzik yazılımıdır. Diğer nota düzenleyici yazılımlardan farklı olarak, Mus2'de kullanıcı herhangi bir akort sisteminde nota yazabilir ve bu notaları doğru entonasyonla dinleyebilir. Mus2 ayrıca sade arayüzü ve kolay kullanımı ile de beğeni toplamış bir yazılımdır. "Mus2" ("musiki") aslen matematik mühendisi ve yazılım geliştirici M. Kemal Karaosmanoğlu tarafından geliştirilmiş bir nota düzenleme yazılımının ismiydi. Fakat bu yazılım, genel kullanıma hazır olmadığı düşüncesiyle kullanıcılara dağıtılmamıştı. Yazılım geliştirici Utku Uzmen, Eylül 2009'da ayrı bir mikrotonal nota yazım programı olan "Nihavent" üzerinde çalışmaya başladı ve ilk beta sürümünü Mayıs 2010'da duyurdu. "Nihavent" birkaç güncellemeden sonra, Data-Soft Ltd. tarafından dağıtılmak üzere "Mus2" adıyla 15 Eylül 2010'da piyasaya sunuldu. Mus2'nin en önemli özelliği, nota portesinin akordunu, herhangi bir akort sistemine göre mutlak frekans, kesirli oran veya sent cinsinden ayarlamaya imkân sağlamasıdır. Aynı zamanda, kullanıcılar grafik dosyalarından ve müzik fontlarından aldıkları simgeleri, herhangi bir sent değeriyle arıza işareti olarak tanımlayabilirler (standart içerik olarak Klasik Türk müziği ve Türk Halk Müziği'nde kullanılan işaretler dahil edilmiştir). Türk bestekâr ve müzik kuramcısı Dr. Ozan Yarman, kendi tasarladığı 79 sesli kanun için "Mandalatura" adlı nota yazım sistemini geliştirirken Mus2'nin bu özelliğinden faydalanmıştır. Mus2'nin mikrotonal aralık desteği sadece simgelerden ibaret değildir; alternatif akort sistemli bir nota çalındığında, Mus2 eseri doğru entonasyonla, akustik ve elektronik çalgı sesi örnekleri kullanarak seslendirir. Bunun dışında, 7/6'lık gibi tartımlarla ve 10:7 gibi bölümlemelerle çalışmak da mümkündür. 2.0 sürümünde, programa basit bir "sequencer" aracılığı ile MIDI kayıt özelliği eklenmiştir. Bu sayede herhangi bir MIDI enstrümanının tuşları herhangi bir akorttaki perdelerle eşleştirilebilmektedir. MIDI kayıt özelliğiyle program bir anlamda mikrotonal bir enstrüman olarak da kullanılabilir hale gelmiştir. Mus2 ayrıca diğer nota programları arasından sade arayüzü ve kolay kullanımı ile de öne çıkmıştır. Programdaki nota yazım araçları, sadece kullanım sırasında gerekli olan seçenekleri gösteren bir araç şeridinde sunulmaktadır. Bir müzik simgesi nota kağıdına eklendiğinde, simgenin yerleşimi genellikle kullanıcının müdahalesini gerektirmeyecek şekilde otomatik olarak hesaplanır. Mus2, nota, akort ve arıza işaretleri için, kolay kataloglamaya imkân sağlayan metadata (üstveri) içerebilen kendi dosya biçimlerini kullanır. Notaları birçok grafik ve ses dosya biçimlerine aktarmak da mümkündür. Mus2, Qt araç takımıyla geliştirilmiştir ve hem Windows, hem de Mac OS X altında kullanılabilir. Dream Zone Dream Zone, JAM software tarafından geliştirilen ve Baudville tarafından yayınlanan grafik macera türündeki video oyunu. 1988 yılında Apple IIGS platformu için satışa sunulan oyun, sonradan Amiga platformuna da uyarlandı. Bir bilim adamının ürettiği kötü iksiri içen oyuncu, kendi rüyasında sıkışıp kalmıştır ve hayalgücünün oluşturduğu bu sanal dünyadan kurtulamamaktadır. Rüyadaki bu dünya çeşitli canavarlar ve sihir gibi gerçeküstü kavramlardan meydana gelmektedir. Oyuncunun amacı ise bu rüyadan kurtulup, gerçek hayata dönmektir. "Dragon" dergisinin 1988 yılında yayımlanan 134. sayısında incelemesi bulunan oyun, 5 üzerinden 5 puan aldı. Windows 8 Windows 8, Microsoft firmasının kişisel bilgisayar kullanımı için Windows 7'nin halefi olarak ürettiği işletim sistemidir. 26 Ekim 2012'de piyasaya çıkmıştır. Windows 8'de e-postalar sosyal hesaplar vb. eşitlenebilmekte ve o kullanıcı hesabıyla oturum açılmaktadır. Windows 95'ten beri var olan "Başlat" menüsü kaldırılıp yerine tam yeni "Başlangıç menüsü" koyulmuştur. Sağ tarafda Taktikler (Windows shell) olarak bilinen dikey bir araç veya görev çubuğu bulundu. Buna fareyi aşağıda sağa ve yukarı sürüklemekle erişmek mümkündür. Windows 8'le beraber sürücü (driver) çeşitliliği de artırılmış ve kullanıcının elle sürücü yüklemesi minimuma indirilmiştir. Resimli parola özelliği ve yüz tanıma özelliği ile oturum açılabilmektedir. Windows Mağaza özelliği eklenmiştir ve bu özellikle kullanıcılar buradan istedikleri programları hemen indirebilir. OneDrive bulut özelliği vardır. Windows 8'de çekirdek çökmesini belirtmek için eski sürümlerden farklı olarak artık üzgün surat ve BSOD ekranı konulmuştur. Windows 8, büyük diskleri (TB) daha iyi kullanma özelliği de eklenmiştir. Windows 8'de entegre olarak Microsoft Security Essentials vardır. Windows 8 'de ismi değişip Windows Defender olmuştur. Windows 8'deki Windows Gezgini (Explorer) Ribbon arayüzü vardır. Windows 8'e Service Pack tipinde bir güncelleme olarak çıkarılan Windows 8.1, 26 Haziran 2013'te tanıtılmıştır. Windows 10'un çıkması ve Windows 8.1'e ücretsiz geçilebilmesi yüzünden genişletilmiş desteği erken kesilmiştir. Windows 8'i yüklemek için bilgisayarınız şu gereksinimlere sahip olmalıdır : Bir çoklu dokunmatik özelliği olan bir bilgisayar ve Metro Uygulamaları için de 1024x768 ya da yüksek çözünürlük gereklidir. Windows 8 Kullanıcı Önizleme sürümünde yıllarca kullanılan klasik Microsoft Windows logosu yerine kareli yeni logo kullanıldı. Daniel Fanger Daniel Fanger (d. 11 Ağustos 1988, İsviçre), İsviçreli futbolcudur. Şu an defans mevkinde Super League ekiplerinden Luzern'de oynamaktadır. Joystiq Joystiq, haziran 2004'te kurulan ve video oyunları hakkında yazıların yer aldığı Amerikan blogu. AOL'in sahibi olduğu Joystiq, Weblogs, Inc. blog ağının bir parçası konumundadır. Falanjizm Falanjizm, 1933 yılında José Antonio Primo de Rivera tarafından İspanya'yı ele geçirmeye çalışan İspanyol komünistlere karşı geliştirilen, en çok Francisco Franco tarafından uygulanmış otoriter-kralcı faşist ideolojidir. 1933 yılında falanjizmi temsil edecek olan Falanj Partisi, José Antonio Primo de Rivera ve Onesimo Redondo tarafından kurulduğunda küçük bir partiydi. Diğer birçok küçük grupla birleşerek ""Falange Española de las Juntas de Ofensiva Nacional Sindicalista"" (Ulusal Sendikacı Hücum Örgütlerinin İspanyol Falanjı) adını aldı. Parti üyesi falanjlar, komünistlerin yönetmekte olduğu cumhuriyet sırasında sokaklarda mücadele verdiler. 1936 yılında Jose Antonio Primo de Rivera'nın komünistlerce hapsedilmesi üzerine parti cumhuriyetten kurtulmak için yapılan kliğe katıldı. Milliyetçi ve kralcı güçlerin cumhuriyete başkaldırısıyla başlayan İspanyol İç Savaşı'nda falanjlar da ulusal cephedeki yerini aldı. Bu sırada Primo de Rivera komünistlerce öldürüldü. İç Savaşın başarıyla sonuçlanmasından sonra General Francisco Franco, ""Comunion Tradicionalista"" ile falanjları birleştirdi. Yeni örgüt "Falange Española Tradicionalista de Las Jons" adını aldı. Ancak bu birleşme sancısız olmadı, Francisco Hedilla gibi Falanjın modernizme daha yakın üyeleri karşı geldiler ancak Franco tarafından etkisizleştirildiler. Yeni örgüt aynı zamanda ""Movimento Nacional"" (Milliyetçi Hareket) olarak da biliniyordu. Falanj tek resmî parti oldu. Falanj bir gençlik örgütüne ("pelayos") ve bir kadın bölümüne de sahipti ("sección femenina"). Primo de Rivera'nın kız kardeşinin önderlik ettiği bu kadın bölümü genç kızlara "iyi bir vatansever, iyi bir Hristiyan ve iyi bir eş" olmayı öğretiyordu. Komünist partilerinin ve sendikalarının malvarlığı da falanja devredildi. General Franco'nun yönetiminin ilk yıllarında Falanjist kökenli bakanlar önemli görevlerdeydi. Ancak İspanya'nın NATO'ya girmesinden sonra Franco, "Opus Dei" örgütüne ve teknokratlara bel bağlamaya başladı. 1975'te Franco'nun vefatının ardından krallık yeniden kuruldu ve serbest seçimler yapıldı. Falanjın zamanla heterojenleşen yapısı nedeniyle parti üçe bölündü. Francocular, Hedillacılar ve Carlistler yollarını ayırdılar. Japon militarizmi Japon militarizmi, katı Japon milliyetçiliği ve gelenekçilikten oluşan militarizm çeşididir. Faşizmin doğuşu sonrası bu görüşe kanalize olmuştur. Ordunun Meiji Restorasyonu'ndan sonra Japon toplumu üzerinde güçlü bir etkisi vardı. Neredeyse Japon toplumundaki bütün liderler Meiji döneminde (asker, siyasetçi veya iş insanı) ya samuray soyundan geldi ya da samuray ve değerlerine sahip bakış açısına sahipti. Meiji hükümeti, Japonya'yı Batı emperyalizminin tehdidi altında görüyordu ve "Fukoku Kyohei" politikasının temel ilkelerinden biri olarak Japonya'nın ekonomik ve sınai temellerini güçlendirmeyi amaçladı. Böylece Japonya'yı dış güçlere karşı savunmak için güçlü bir ordu inşa edilebilecekti. Faşizmin Japon versiyonu Showa döneminin başlangıç dönemindeki Japon İmparatorluğu’dur. Bu dönemde Japonya içinde aşırı milliyetçi ve militarist bir politika izlendi. Japonya 1910 yılında Kore’yi, 1937 yılında ise Çin'i işgal etti. Buralarda savaş tutsakları üzerinde tıbbi deneyler yapıldı. Halktan devlete kutsal bir bağlılık duyması istendi ve Japonlar “tanrısal ırk” olarak görüldü. Japonlar II. Dünya Savaşı sırasında Mihver Devletleri safında başta Amerika Birleşik Devletleri olmak üzere Müttefikler'e karşı Pasifik Cephesi'nde savaştılar. Savaş sırasında Pasifik Okyanusu'ndaki irili-ufaklı tüm adaları işgal ettiler, Avustralya'ya kadar tüm Pasifik'i kontrolleri altına aldılar. Bu işgallerdeki amaç Japon İmparatorluğu'nun sınırlarını genişletmek ve dünyaya hakim olan bir imparatorluk kurmaktı. Ancak 1943'ten sonra Japonlar yenilmeye başladı ve işgal ettikleri adaları bir bir kaybetmeye başladılar. 1945'e gelindiğinde Japonya'nın elinde günümüzdeki Japonya topraklarından başka bir şey kalmamıştı. Ancak Japonlar hâlâ direnmekteydi. Bunun üzerine ABD savaşı çabuk bitirmek için Hiroşima ve Nagazaki'ye atom bombası attı. Alınan bu büyük darbeden sonra İmparator Hirohito, 15 Ağustos 1945'te radyodan yayınladığı bir bildiriyle Japonya'nın Müttefiklere kayıtsız şartsız teslim olduğunu açıkladı. Savaştan sonra Japon siyasetinde değişmeler yaşandı. Aşırı milliyetçi ve militarist yönetimin yerine daha ılımlı bir yönetim geldi. Günümüzde Japonya'da hiçbir militarist akım bulunmamaktadır. Berrak KuÅŸ Hacer Berrak Kuş, (1 Ocak 1972 Ankara) Türk seslendirme sanatçısı, dizi ve tiyatro oyuncusudur. Mimar Sinan Güzel Sanatlar Üniversitesini bitirmiştir. 2005 yılında vizyona giren Vfor Vendetta filminde Natalia Portman'ın Evey karakterinin seslendirmesini yapmıştır. Yeni dönemde Kanal 1 yayınlanan çocukların sağlıklı gelişimini sağlamaya yönelik Tatil Sabahı programını sunmaktadır. Total SA Total SA, Fransa merkezli çok uluslu petrol şirketi. "Süper büyük" 6 petrol şirketinden biridir. Şirketin merkezi Paris yakınlarındaki Tour Total adlı binada bulunmaktadır. Şirket, I. Dünya Savaşı'ndan sonra kurulmuştur. O dönemki Fransa başbakanı Raymond Poincaré, Fransız bir petrol şirketi kurma düşüncesiyle Royal Dutch Shell'in teklifini reddetmesinden sonra, Poincaré'nin Albay Ernest Mercier'e emri üzerine, 28 Mart 1924'te Compagnie française des pétroles (CFP) adıyla kurulmuştur. 1991'de şirketin adı Total olarak değişmiştir. 1999 yılında Total'in Petrofina'yı devralması üzerine şirket Total Fina adıyla bilinmeye başlamıştır. Şirketin Elf Aquitaine'yi alması üzerine, 2000 yılında TotalFinaElf olarak değişmiş, fakat Mayıs 2003'te yeniden Total ismine dönülmüştür. Copa Sudamericana gol kralları listesi Copa Sudamericana, 2002 yılından itibaren CONMEBOL tarafından düzenlenen ve Güney Amerika takımlarının katıldığı turnuvadır. Faruk Peker Faruk Peker (d. 1 Ocak 1956, İstanbul, Türkiye), Türk manken, senarist ve sinema sanatçısı. İlk kez 1977'de Yılmaz Duru'nun Kükreyen Aslan adlı sinema filmi için kamera karşısına geçti. Kariyerine 1980'li yıllarda, aralarında başrollerini Müjde Ar, Ahu Tuğba ve Banu Alkan'la paylaştığı projeler de bulunmak üzere, çok sayıda sinema filmiyle devam etti. 90'lı yıllardan itibaren çalışmalarını dizi projeleriyle sürdüren sanatçı, Zehirli Çiçek, Berivan ve Yeniden Çalıkuşu'nu da içeren birçok TV dizisinde rol aldı. T.C. eski başbakanlarından Recep Peker'in torunu, 16 Temmuz 2010 tarihinde kaybettiğimiz Sydney Başkonsolosu Recep Peker'in ise kardeşidir. 2009 Medair TC-HEK helikopter kazasÄ± 2009 Medair TC-HEK helikopter kazası 25 Mart 2009 tarihinde Muhsin Yazıcıoğlu'nun da içinde bulunduğu TC-HEK tescil işaretli Bell 206L-4 LongRanger tipi helikopterin Kahramanmaraş'taki Keş dağına düşmesi olayıdır. Büyük Birlik Partisi (BBP) genel başkanı Muhsin Yazıcıoğlu, 29 Mart 2009 yerel seçim kampanyası için kiralanan helikopter ile saat 13.00'teki Kahramanmaraş mitingi için Çağlayancerit ilçesine ulaştı. Çağlayancerit'te 1500 kişinin katıldığı miting devam ederken BBP tarafında Medair'den kiralanan TC-HEK tescil işaretli Bell Long Ranger 206L-4 tipi helikopter, saat 13.30'da Kahramanmaraş Havalanı'nda yakıt ikmali yaptı. Çağlayancerit mitingi sona erdikten sonra Pilot Kaya İstektepe tarafından kullanılan helikopter Yozgat'ın Yerköy ilçesindeki BBP mitingine gitmek için saat 14.42'de havalandı. 18 Şubat 2010 tarihinde, Cumhuriyet Halk Partisi Grubu Adına Grup Başkanvekili Ankara Milletvekili Hakkı Suha Okay; Adalet ve Kalkınma Partisi Grubu Adına Grup Başkanvekilleri Kocaeli Milletvekili Nihat Ergün, Kayseri Milletvekili Mustafa Elitaş, Giresun Milletvekili Nurettin Canikli, Hatay Milletvekili Sadullah Ergin ve Yozgat Milletvekili Bekir Bozdağ; Milliyetçi Hareket Partisi Grubu Adına Grup Başkanvekilleri Mersin Milletvekili Mehmet Şandır ve İzmir Milletvekili Oktay Vural'ın önergesi ile 10 / 333,334,335-3/1090 esas nolu Meclis Araştırması Komisyonu kuruldu ve komisyon raporunu 04 Nisan 2011 tarihinde kamuoyu ile paylaştı. Arkası kesilmeyen iddialar ve Cumhurbaşkanı Abdullah Gül'ün gazeteciler ile sohbette sarf ettiği "helikopterin beynini keçiler sökmedi ya" sözü üzerine dönemin Büyük Birlik Partisi Genel Başkanı Yalçın Topçu ve Muhsin Yazıcıoğlu'nun eşi Gülefer Yazıcıoğlu'nun girişimleri üzerine, Cumhurbaşkanı Abdullah Gül'ün talimatı ile Devlet Denetleme Kurulu kazayı ve iddiaları araştırmak üzere çalışmaya başladı. Kaza süreci ve sonrasında ortaya atılan iddialar halen Kahramanmaraş Özel Yetkili savcılığınca soruşturulmaktadır. Jagger Jagger, erkek jaguarla dişi kaplanın çiftleşmesinden ortaya çıkan yavruya verilen isim. Bu isim İngilizcedeki jaguar ("Jag"uar) ve kaplan (ti"ger") kelimeleri birleştirilerek türetilmiştir. Türkü Turan Türkü Turan (d. 1 Şubat 1985 Muğla), Türk dizi ve sinema filmi oyuncusudur. Mimar Sinan Üniversitesi Güzel Sanatlar Fakültesi Sosyoloji Bölümü mezunudur. Turan 2007 yılında "Annem" isimli Televizyon dizisinde Pınar karakterini canlandırmış, daha sonra 2009 yılında Reha Erdem'in yönetmenliğini üstlendiği "Kosmos" isimli filmde "Neptün" karakterini canlandırmıştır. 2010 yılında Fox televizyon kanalında yayınlanan "Çakıl Taşları" isimli dizide oynamıştır. Oyuncu ayrıca "Gönül Ferman Dinlemiyor" dizisinde "Hayal" karakterini, "Nuri" isimli dizide ise "Ayça" karakterini canlandırmıştır. Aynı zamanda "Adını Feriha Koydum" isimli dizide rol almıştır. "Gişe Memuru" filminde konuk oyuncu olarak yer almış, 2011 yılı Kasım ayında vizyona giren isimli filmde rol almıştır ve Tatar Ramazan dizisinde Ayşe karakterini canlandırmıştır. 2014 yılında Riot Games'in League of Legends adlı oyununda Kalista adlı şampiyonun seslendirmesini yapmıştır. Bu yıl içerisinde Maral dizisinde konuk oyuncu olarak yer almıştır. "League of Legends" isimli oyunda "Kalista" adlı karakteri Türkçe olarak seslendirmiştir. (2014) Durukan Ordu Durukan Ordu (d. 31 Temmuz 1973, Akşehir, Konya), Türk tiyatro ve sinema oyuncusudur. Hacettepe Üniversitesi Ankara Devlet Konservatuvarı Tiyatro bölümü mezunudur. Tiyatroda "Cyrano De Bergerac", "Atları da Vururlar", "Hamlet", "Macbeth", "Salome", "Fırtına" ve "Keşanlı Ali Destanı" adlı oyunlarda rol aldı. Trabzon Devlet Tiyatrosu'nda sergilenen Howard Ashman'ın "Küçük Korku Dükkanı" isimli oyununu yönetti. Nihat Asyalı'nın yazdığı ve Bozkurt Kuruç'un yönettiği "Rab Şeytana Dedi ki" adlı oyundaki performansıyla 1. Sadri Alışık Anadolu Tiyatro Oyuncu Ödülleri ve 10. Lions Tiyatro Ödülleri'nde En İyi Erkek Oyuncu Ödülü'ne layık görüldü. Ankara Devlet Tiyatrosu'nun sahnelediği ve Erhan Gökgücü'nün yazıp yönettiği "Giordano Bruno" adlı oyunda Giordano Bruno rolündeki başarısından dolayı Baykal Saran Tiyatro Ödülü'nü elde etti. Ankara Devlet Tiyatrosu'nda 2012-2013 sezonunda Edmond Rostand'ın Cyrano de Bergerac adlı oyununda Cyrano rolünü sahneledi. 2014 sezonunda ise Ankara Devlet Tiyatrosu'nda Vanya Dayı adlı oyunda Astrov karakterini oynamaktadır. Aynı sezon sonunda Tatbikat Sahne'de sahnelenen "Quills- Marquis de Sade" oyununda Marquis de Sade'ı oynamıştır. 2011 yılında Özcan Alper'in senaryosunu yazdığı ve yönettiği "Gelecek Uzun Sürer" adlı filmde oynadığı rolüyle 18. Adana Altın Koza Film Festivali'nde En İyi Erkek Oyuncu Ödülü'ne layık görüldü. 2014-2015 akademik yılında Bilkent Üniversitesi'nde yarı zamanlı öğretim üyesi olarak oyunculuk dersleri vermiştir. 2016-2017 sezonunda, ADT'de, Roland Topor'un yazdığı "Joko'nun Doğum Günü" adlı oyunda Joko'yu oynamaktadır. Michaelis-Menten kinetiÄŸi Biyokimyada Michaelis–Menten kinetiği, enzim kinetiğinin en basit ve en iyi modellerinden biridir. Alman biyokimyacı Leonor Michaelis ve Kanadalı hekim Maud Menten'e atfen adlandırılmıştır. Bu model, enzim reaksiyon hızını betimleyen bir denklem şeklindedir, reaksiyon hızı formula_1, bir substrat S'nin konsantrasyonu cinsinden ifade edilir: Burada, formula_3 sistemden elde edilebilecek en yüksek reaksiyon hızıdır, enzimi doyurucu substrat konsantrasyonunda bu hıza ulaşılır. Michaelis sabiti formula_4, reaksiyon hızının formula_3'ın yarısı olduğu substrat konsantrasyonudur. Genelde tek substratlı biyokimya reaksiyonlarının Michaelis–Menten kinetiğine uyduğu varsayılır, modelin varsayımlarına bakılmadan. 1903'te Fransız fizikokimyacısı Victor Henri, enzim reaksiyonların enzim ile substrat arasında bir bağ oluşması ile başladığını keşfetti. Onun bu çalışması, en basit enzimatik reaksiyon mekanizmalarından birinin kinetiği'ni çalışan Amerikalı biyokimyacı Leonor Michaelis ve Kanadali hekim Maud Menten tarafından devam ettirildi. Bu iki araştırmacı, invertaz tarafından sükrozun glukoz ve fruktoza dönüştüğü hidroliz reaksiyonunu inceliyordu. 1913'te bu reaksiyon için bir matematik model önerdiler. Modelde bir E enzimi bir S subtratına bağlanıp bir enzim-substrat kompleksi oluşturmakta, bu da enzim artı bir P ürününe dönüştürülmekteydi. Şematik olarak bu dönüşüm şöyle gösterilebilir: burada formula_7, formula_8 ve formula_9 hız sabitleridir, S ve ES arasındaki çifte oklar enzim-substrat bağlanmasının tersinir olduğunu belirtir. Bazı varsayımlar ile – enzim konsantrasyonun substrat konsantrasyonundan çok daha düşük olması gibi - ürün oluşum hızı şu denklemle gösterilebilir: Reaksiyon hızı formula_11] ile birlikte artar, asimptotik olarak maksimum hız formula_3'a yaklaşır (formula_3'da tüm enzim molekülleri substrata bağlıdır). Dolayısıyla formula_14, burada formula_15 enzim konsantrasyonudur. formula_9 bir enzim molekülü tarafından bir saniyede substrata dönüştürülen maksimum substrat molekül sayısıdır; dönüşüm sayısı (veya etkinlik sayısı veya "turnover" sayısı) olarak adlandırılır. Michaelis sabiti formula_4 reaksiyon hızının yarı-maksimum olduğu substrat konsantrasyonudur ve substratın enzime bağlanma afinitesinin (ilgisinin) bir ölçüsü sayılır. Küçük bir formula_4 yüksek bir afinite olduğuna işaret eder, yani reaksiyon hızı formula_3'a daha çabuk ulaşır. Parametreler enzimden enzime büyük farklılık gösterebilir: formula_20 sabiti enzimin substratı ürüne dönüştürmekte ne kadar verimli olduğunun bir göstergesidir. Teorik üst sınırı {nowrap|10 – 10 /M.s}} 'dır; bu değere yakın olan fumaraz gibi enzimler için "süper verimli" terimi kullanılır. Bu model, enzim-substrat etkileşimi dışında çeşitli biyokimyasal durumlar için de kullanılır, antijen-antikor bağlanması, DNA-DNA hibridizasyonu, ve protein-protein etkileşimi gibi. Jenerik bir biyokimyasal bir reaksiyonun karakterizasyonu için de kullanılabilir, Langmuir denkleminin biyomoleküler molekül adsorpsiyonu jenerik olarak modellemek için kullanılması gibi. Michaelis-Menten kinetiği biyokimyasal reaksiyonlar dışında çeşitli alanlarda da kullanılmıştır, akciğer alveollerinden toz giderilmesi, popülasyonlarda biyolojik tür sayısının zenginliği, kan alkolünün giderilmesi, ve bakteriyel faj enfeksiyonu gibi. Kütle etkisi kanunu, bir reaksiyon hızının reaktanların konsantrasyonların çarpımı ile orantılı olduğunu belirtir. Bu kanun uygulanarak reaktanların miktarındaki formula_21 zamanına bağlı değişimi ifade eden dört doğrusal olmayan adi diferansiyel denklem elde edilir: Bu mekanizmada E enzimi, sadece reaksiyonu kolaylaştıran bir katalizördür, dolayısıyla onun serbest ve bağlı halleri için toplam konsantrasyonu, formula_23, bir sabittir. Bu koruma yasası yukarıdaki ikinci ve üçüncü denklemlerin toplanmasıyla da elde edilebilir. Orijinal analizlerinde Michaelis ve Menten, substrat ile kompleksin kimyasal denge içinde olduklarını ve dolayısıyla formula_24 olduğunu varsaymışlardır. Bu eşitlik ile enzim korunum kanunu birleştirilirse, kompleksin konsantrasyonu şuna eşittir: Buradaformula_26 enzim-substrat kompleksinin ayrışma sabitidir. Dolayısıyla, reaksiyonun formula_27 hızı, yani P ürününün oluşum hızı şudur: Burada formula_29 maksimum reaksiyon hızıdır. Sistemin alternatif bir analizi Britanyalı botanikçi G. E. Briggs ve Britanyalı genetikçi J. B. S. Haldane tarafından 1925'te yapıldı. Bu araştırmacılar, ürünün oluştuğu zaman ölçeğinde, ara ürün kompleksinin konsantrasyonunun değişmediğini varsaydılar; bu varsayım, "kararlı hâlimsilik varsayımı" (veya "kararlı hâl benzerliği varsayımı"; İng. "quasi-steady-state assumption") veya "sahte kararlı hâl hipotezi" ("pseudo-steady-state-hypothesis") olarak adlandırılır. Matematiksel olarak, bu varsayım formula_30 anlamına gelir. Bu eşitlik ile enzim korunum kanun birleştirilince, ES kompleksin konsantrasyonu şudur: Burada Michaelis sabiti olarak bilinir. Dolayısıyla reaksiyon hızı formula_27 için şu sonuç çıkar: Denklemin türetmesindeki ilk adım, kütle etkisi kanununu kullanır, ki bu serbest difüzyona dayalıdır. Oysa, canlı bir hücrenin içinde yüksek bir protein konsantrasyonu vardır, sitoplazma sıvıdan çok bir jel gibi davranır, bu yüzden molekül hareketleri sınırlıdır ve reaksiyon hızları bundan etkilenir. Kütle etkisi kanunu heterojen ortamlar için geçerli olsa da, sitoplazmanın sınırlı hareket kinetiği özelliğinin bir fraktal olarak modellenmesi daha uygun bulunmuştur. İki yaklaşımla elde edilen reaksiyon hızı denklemleri benzerdir, aradaki fark, denge yaklaştırmasındaki sabitin formula_35 olarak tanımlanması, kararlı hâlimsilik yaklaştırmasının ise formula_4'yi kullanmasıdır. Ancak, bu iki yaklaşım farklı varsayımlara dayandırılmıştır. Michaelis-Menten denge analizinin doğru olması için substratın dengeye yaklaşma hızının ürün oluşumundan çok daha hızlı olması gerekir, veya daha kesin olarak, teriminin küçük olması gerekir. Buna karşın, Briggs-Haldane kararlı hâlimsilik analizinin doğru olması için teriminin küçük olması gerekmektedir. Dolayısıyla, onun geçerli olması için enzim konsantrasyonu substratınkinden çok daha az olmalıdır. Bu şart sağlanmasa dahi, eğer formula_4 büyükse bu yaklaştırma geçerlidir. Hem Michaelis-Menten hem Briggs-Haldane analizinde, formula_40 küçüldükçe yaklaştırmanın kalitesi iyileşir. Ancak, enzim reaksiyonlarının modellemesinde, varsayımlar gözden geçirilmeden genelde Michaelis-Menten kinetiğinin kullanılma eğilimi vardır. formula_3 ve formula_4 sabitlerinin belirlenmesi için tipik yöntem, farklı substrat konsantrasyonlarında (formula_43) bir seri enzim ölçümü yapılması ve reaksiyon ilk hızının formula_44 ölçülmesidir. Burada 'ilk' teriminden kasıt, reaksiyon hızının başlangıçtan sonraki nispeten kısa bir süre içinde ölçülmesidir, bu süre zarfında enzim-substrat kompleksinin oluşmuş olduğu ama, substrat konsantrasyonun yaklaşık sabit olduğu, ve dolayısıyla denge veya kararlı hâlimsilik yaklaştırmasının geçerli olduğu varsayılır. Reaksiyon hızını konsantrasyona göre grafikleyince ve Michaelis-Menten denklemi ile doğrusal olmayan regresyon yaparak, parametreler elde edilebilir. Doğrusal olmayan regresyon yapmak için, eskiden bilgisayarlar mevcut değilken, denklemin doğrusallaştırılmasını sağlayan grafik yöntemler kullanılırdı: Eadie–Hofstee çizimi, Hanes–Woolf grafiği ve Lineweaver–Burk grafiği bunlardan bazılarıdır; Hanes–Woolf grafiği en hatasızıdır. Ancak, görselleştirme için faydalı olsalar da, her üç yöntem de verilerdeki hata dağılımını bozduğu için, doğrusal olmayan regresyonla sabitlerin bulunması kadar sağlıklı değildir. Buna rağmen, modern literatürde bu grafik yöntemler hâlâ kullanılmaktadır. Michaelis ve Menten, tek substratlı ve tersinmez ürün oluşumlu basit reaksiyonların kinetiğini incelediler. Bu teori daha sonra genişletilmiştir, kararlı hâlimsilik yaklaştırmasını daha karmaşık sistemler için de uygulayarak. Bazı örnekler aşağıda verilmiştir. Bir bileşik, enzimin substrat bağlanma yerine bağlanıp enzimin reaksiyonu katalizlemesini engellerse, yarışmalı inhibisyon meydana gelir. Bu durumda inhibitör sistemin formula_4'sini değiştirir, reaksiyon hızı şu şekilde değişir: burada görünür formula_4'dir, "I" inhibitör bileşiktir, formula_49 de onun ayrışma sabitidir. Bir bileşik, enzim üzerinde substrat bağlanma yerinden farklı bir yere bağlanıp formula_50 değerini değiştirirse, yarışmasız inhibisyon meydana gelir. Reaksiyon hızı şöyle değişir: burada GameZone GameZone, video oyunları hakkında çeşitli içerikler barındıran Amerikan web sitesi. Günlük olarak güncellenen sitede video oyunlarına ait haberler, incelemeler, ipuçları, hileler gibi çeşitli içerikler yer almaktadır. GameZone 1994 yılında, Michigan'ın Livonia şehrinde Jeff ve Kathy Connors tarafından GameZone Online adıyla kurulmuştur. MÃ¼ge Boz Müge Boz (d. 13 Nisan 1984), Türk oyuncu ve manken. Annesi Yugoslavya göçmeni, babası ise Egelidir. Bir kız kardeşi vardır. Çocukluğu İstanbul’da geçti. 12 yaşındayken, babasının işi nedeniyle İzmir’e Karşıyaka’ya taşındılar. İzmir Atatürk Lisesi'nden mezun oldu. Ardından Anadolu Üniversitesi'nde Sinema TV ve Halkla İlişkiler bölümünü bitirdi. Norveç'te Hogskulen i Volda ismindeki okuldan burs kazanarak, orada 'strategic design', 'digital photography' eğitimleri almıştır. 11 sene bale, 4 sene piyano eğitimi almıştır. Birçok spor dalıyla (yüzme, tenis, paten, voleybol, motosiklet) ilgilenmiştir. Son bir yıldır düzenli olarak yoga yapmaktadır. 2011 yılında Şüphe adlı dizide Meltem karakterini ve Karakol adlı dizide Ada karakterini canlandırmıştır. 2009'da Turkcell'in 3G reklamında, 2010 yılında da Arçelik Autologic Çamaşır Makinesi, Maximum Kart ve Nescafe 3'ü 1 Arada reklamlarında rol almıştır. Ayrıca modellik de yapmaktadır. Zen Pırlanta'nın 2010 kampanyasının yüzüdür. Loft ve T-box çekimlerinde de yer almıştır. Vogue, Tempo, Marie Claire, Women's Health, Instyle gibi dergilerde moda çekimleri yapmıştır. İkinci sezonunda katıldığı "Leyla ile Mecnun" dizisinden sezon sonu ayrılmıştır. TRT 1'de Gurbette Aşk adlı dizide rol almaktadır. Son olarak Kayıt Dışı dizisinde rol almıştır. Ä°bne İbne, pasif eşcinsel erkek anlamında argo bir söz. Eşcinsel olmayan erkek bireylere hakaret olarak da kullanılır. Bununla birlikte, LGBT toplulukta sıkça kullanılan bir LGBT argosudur. Arapçadan Türkçeye geçen terim, aslen "oğlan" anlamına gelir. Türk Dil Kurumu'na göre anlamı "edilgin eş cinsel erkek"tir. Günümüzde "ibne" dengi terimlerin eşcinsel bireylere karşı kullanımı birçok gelişmiş Batı ülkesinde "nefret suçu" kabul edilir ve kullanıldığı takdirde cezai yaptırımlarla karşılaşılabilir. Örneğin Fransa'da ilgili ifadenin eşcinsellere kullanılması durumunda 22.500 € para cezası ile 6 aydan başlayan hapis cezası uygulanmaktadır. Türk Ceza Kanunu'nda eşcinsel ya da LGBT bireylerin cinsel yönelimlerine yönelik herhangi bir anayasada tanımlama veya konumlandırma mevcut olmamaktadır ancak TCK; Türkiye vatandaşı kişilere Türkiye Anayasası'nın 8. bölümünde "Şerefe Karşı Suçlar" başlığı altında; 125. "Hakaret" başlıklı maddeden 131. maddeye kadar yer verilmiş 125. maddenin 3. fırkasının B bentinde "Dinî, siyasî, sosyal, felsefi inanç, düşünce ve kanaatlerini açıklamasından, değiştirmesinden, yaymaya çalışmasından, mensup olduğu dinin emir ve yasaklarına uygun davranmasından dolayı işlenmesi hâlinde, cezanın alt sınırı bir yıldan az olamaz" hükmü yer almakta olup cezanın; hakaretin alenen işlenmesi hâlinde, altıda biri; basın ve yayın yoluyla işlenmesi hâlinde, üçte biri oranında artırılacağı belirtilmiştir. TCK 216. "Halkı kin ve düşmanlığa tahrik veya aşağılama" başlıklı maddesinin birinci fıkrasında şu hüküm yer almaktadır; Türkiye'de yayımlanmış mizah dergileri Türkiye'de yayımlanmış mizah dergileri Oldukça zengin bir çeşitliliğe sahip olan Türk mizah yayıncılığı yaklaşık 140 yıllık bir geçmişe dayanmaktadır. Türkiye'nin gerçek anlamda ilk mizah dergisi sayılan "Diyojen" 23 Aralık 1869`da İstanbul'da yayımlanmaya başlamıştı. Adını ikibinbeşyüz yıl kadar önce Sinop'ta doğmuş çileci düşünür Diyojen ("Diogenes")'den alan derginin sloganı da onunkiyle aynıydı: "Gölge etme başka ihsan istemem". Toplumsal değerlerin birçoğunu umursamayan, alaycı ve kötümser (Kinik) bir felsefeci olan Diyojen'in görüşlerini ve eleştiri anlayışını o günün Osmanlı toplumuna uyarlayan ve ciddi bir muhalefet yapan dergi haliyle birçok kez kapatılmıştı. Teodor Kasap adlı Ermeni kökenli bir Osmanlı vatandaşı tarafından kurulan ve kadrosunda Namık Kemal gibi yazarların da bulunduğu dergi haftada üç gün yayımlanıyordu ve Türkçeden önce bir süre Fransızca, Rumca ve Ermenice olarak da basılmıştı. Birkaç yıl içerisinde "Diyojen"i "Hayâl" (1873), "Çıngıraklı Tatar" (1873), "Kahkaha" (1875) ve "Çaylak" (1876) gibi dergiler takip etti. Ancak 1876'da II. Abdülhamit tahta çıktıktan sonra sertleşen rejim bu tür dergilere izin vermedi. Diyojen ve benzeri birçok taşlama ve mizah dergisi de İstanbul dışına taşınmak zorunda kaldı. Kahire, Londra ve Cenevre gibi merkezlerde hazırlanıp basılan dergiler İstanbul’a el altından gizlice sokulup dağıtılıyordu. 1908 yılında İkinci Meşrutiyet'in ilanı üzerine İmparatorlukta esen özgürlük rüzgârlarıyla birlikte mizah dergilerinin sayısında bir patlama yaşanmıştır. Kimisi bir sayı çıkıp kapanan, kimisi üç beş sayı dayanabilen, bazıları da daha uzun ömürlü olan bu dergilerden en ünlüleri ve önemli olanları "Kalem" (1908), "Karagöz", (1908) ve "Cem" (1910) dergileridir. "Ezop ile Karakuş" (1908), "Eşşek" (1910), "Gecekuşu" (1910), "Şakacı" (1908) ve "Yuha" da bu dönemin dikkate değer dergilerinden bazılarıdır. 1919 ilâ 1923 yılları arasını kapsayan Millî Mücadele yıllarının önemli dergileri arasında ise "Diken" (1908), "Güleryüz" (1921), "Aydede" (1922) ve "Akbaba" (1922) sayılabilir. "Diken" ve "Güleryüz"ü Sedat Simavi, "Aydede"yi Refik Halit Karay, "Akbaba"yı ise Yusuf Ziya Ortaç çıkarmıştı. Bir dönem kapanıp Cumhuriyet döneminde de yeni harflerle çıkmayı sürdüren "Akbaba" 1977'de kapandığında kesintilerle de olsa 55 yıl yayın hayatını sürdürerek Türkiye'nin en uzun ömürlü mizah dergisi olma unvanını kazanmıştı. Mütareke İstanbulu'nda çıkan dergilerden Sedat Simavi'nin "Güleryüz" dergisi Kurtuluş Savaşı'nı desteklerken Refik Halit Karay'ın "Aydede"si işgal kuvvetlerini tutuyor, Yunan kuvvetlerini haklı ve sempatik gösterip Ankara hükûmetine ve Mustafa Kemal'e saldırıyordu. Bu nedenle Aydede'cilerle Güleryüz'cüler arasında sürekli bir çatışma vardı. "Akbaba" Cumhuriyet döneminde de fazlaca bir muhalefet yapmadan yayınını sürdürürken 1947'de Marko Paşa yayımlanmaya başladı. Yazarları ve çizerleri arasında Sabahattin Ali, Aziz Nesin, Rıfat Ilgaz ve Mim Uykusuz'un da bulunduğu dergi tek parti hükûmetine karşı alışılmadık bir biçimde sert muhalefet yapıyordu ve haliyle defalarca kapatıldı ve yazarları içeriye atıldı. Ancak dergi her kapatıldığında başka bir adla yeniden çıkıyordu. "Marko Paşa"nın devamı olan dergiler arasında "Malum Paşa", "Merhum Paşa", "Bizim Paşa", "Yedi Sekiz Paşa", "Ali Baba" ve "Öküz Mehmet Paşa" sayılabilir. "Tef" (1954) ve İlhan Selçuk'un kurduğu "Dolmuş" (1956) "Akbaba" ekolünün tam tersi bir yayın politikası izleyerek çıkmaya başlamışlardı. Hem çizgilerde farklılaşmaların, hem de konularda bir çeşitlenmenin görüldüğü bu dönemde mizah daha toplumcu bir çizgide sürdürülmüştür. Söz konusu bu iki derginin bir özelliği de Turhan Selçuk, Ferruh Doğan, Ali Ulvi Ersoy, Tonguç, Oğuz Aral, Eflatun Nuri, Mıstık, Sinan Bıçakçıoğlu ve Bedii Faik gibi ileride Türk mizahına damga vuracak birçok çizer ve yazarın ilk çalışmalarına yer vermiş olmasıdır. Oğuz Aral'ın 1972'de çıkarttığı GırGır yepyeni bir ekol başlattı. Kısa sürede yüksek tirajlara ulaşan bu derginin en önemli özelliği adeta bir mizah okulu görevi görmesi, günümüzde çıkan birçok mizah dergisinin çizer ve yazar ekibinin bu dergiden yetişmiş olmasıdır. Halen çıkmakta olan Leman (1991), Uykusuz (2007), Penguen (2002), şimdilerde çıkmayan Hıbır (1989), Limon (1985), Çarşaf (1976), Pişmiş Kelle (1990) gibi dergilerin "Gırgır"dan türemiş olduğu rahatlıkla söylenebilir. Listede yer alan dergiler erişim kolaylığı için alfabetik sırayla verilmiş, kuruluş yılları yanlarında belirtilmiştir. Teşekkürler (Hande Yener albümü) Teşekkürler, Türk şarkıcı Hande Yener'in dokuzuncu stüdyo albümü. 20 Eylül 2011'de Poll Production tarafından yayımlandı. Pop müzik ritimleri içerir ve Yener'in tekrar pop müzik yapmaya başladığı "Hande'ye Neler Oluyor?" (2010) albümünden sonra yayımladığı ilk stüdyo albümüdür. Tamamı Sinan Akçıl tarafından yazılıp bestelenen şarkılardan oluşur; bu özelliğe sahip olan ikinci Hande Yener albümüdür. Yapımcılığını Polat Yağcı üstlenmiştir. 12 şarkıdan oluşan "Teşekkürler", Yener tarafından, sevenlerine ithaf edildi ve şarkıcı olarak geçirdiği "11 Yılın Özeti" olarak tanımlandı. Müzik eleştirmenleri, albümü eleştirirken ikiye bölündü; kimisi övgüyle bahsetti, kimisi ise şarkıcının daha öncedeki albümleriyle çeşitli yönlerini karşılaştırarak olumsuz bir şekilde bahsetti. Albümün ilk duyulan şarkısı, Haziran 2011'de Altın Kelebek Ödülleri'nde seslendirilip single olarak satışa sunulan "Bana Anlat" oldu. Albümün yayımlanmasının ardından "Unutulmuyor", "Teşekkürler", "Havaalanı" ve "Dön Bana" şarkılarına klip çekildi. Tanıtım gecesi Kral TV üzerinden canlı olarak yayımlanan albüm, 59 bin satış rakamına ulaştı. Yener, albümdeki şarkılarını "Beyaz Show" ve "Bugün Ne Giysem?" gibi çeşitli programlarda, bazı etkinliklerde ve konserlerinde seslendirdi. Ayrıca albümdeki bazı şarkıların remiks versiyonları, Haziran 2012'de satışa çıkan "Rüya" albümünde yer aldı. Hande Yener, 2009 sonunda elektronik müzik yerine tekrar pop müzik yapacağını açıklamıştı ve 2010 yılında "Hande'ye Neler Oluyor?" adlı sekizinci stüdyo albümünü yayımlamıştı. Şarkıcı, "Hande'ye Neler Oluyor?"dan sonra "Hande'yle Yaz Bitmez" (Eylül, 2010) albümünü satış sundu ve Nisan 2011'e gelindiğinde Sinan Akçıl'ın ilk stüdyo albümü "Kalp Sesi"nde yer alan "Atma" şarkısında düet şarkıcısı olarak yer aldı. İki ay sonra 13 Haziran 2011'de düzenlenen 38. Altın Kelebek Ödülleri gecesinde Yener, En İyi Türk Pop Müziği Kadın Solist ödülü kazandı; bu ödülü aldıktan sonra dokuzuncu stüdyo albümünde yer alan "Bana Anlat" şarkısını seslendirdi. Şarkı daha sonra dijital ortamda single olarak da satışa sunuldu. 7 Ağustos 2011'de, Yener'in Facebook sayfası, yeni albümle ilgili bilgiler ağustos ayı içinde paylaşılacağını belirtti ve albümde 13 şarkı ile 1 remiks bulunduğunu duyurdu. 5 Eylül 2011'de, albümün çıkış tarihi 16 Eylül 2011 olarak öğrenildi. İlerleyen günlerde albümde yer alan bazı şarkıların sözleri gün yüzüne çıktı. 15 Eylül'de, "Havaalanı" şarkısının bir bölümü video halinde yayımlanarak dinleyiciyle buluştu, videoda yer alan albüm kapağında albümün yayımlanma tarihi 19 Eylül 2011 olarak duyuruldu ve albümde yalnızca 12 şarkının yer aldığı öğrenildi. 19 Eylül 2011'e gelindiğinde, dokuzuncu Hande Yener stüdyo albümü "Teşekkürler" dağıtılmaya başlandı, 20 Eylül 2011'de CD ve dijital indirme seçenekleriyle Poll Production etiketiyle satışa sunuldu. Albümdeki tüm şarkılar, "Hande'ye Neler Oluyor?" albümünde olduğu gibi Sinan Akçıl tarafından yazılıp bestelendi; ayrıca Yener ile Akçıl, albüme adını veren şarkıda düet yaptı. Albümün prodüktörlüğünü ise Polat Yağcı üstlendi. Yener, albümü sevenlerine ithaf etti ve şarkıcı olarak geçirdiği "11 Yılın Özeti" olarak tanımladı. Albümün kitapçığına yazdığı yazıda, yapım görevlilerine teşekkürlerini sundu. "Teşekkürler"in tanıtım gecesi, 19 Eylül gecesi gerçekleştirildi ve Kral TV'den de izlenebildi. Geceye katılanlara, bir teşekkür plaketi armağan edildi. Tüm bunların dışında "Teşekkürler", 59.906 kopya sattı ve "Siyaset Dergisi" tarafından düzenlenen ödüllerde En İyi Albüm dalında aday gösterildi ancak ödülü alamadı. "Teşekkürler" albümü, Hande Yener'in bir önceki albümü "Hande'ye Neler Oluyor?"da olduğu gibi eleştirmenleri ikiye böldü. Kimisi olumlu eleştirilerini sunarken, kimisi Yener'in önceki albümleriyle karşılaştırdı veya olumsuz şekilde eleştirdi. Radyocu ve köşe yazarı Michael Kuyucu olumlu bir eleştiri sundu; albümü "dört dörtlük" olarak nitelendirdi ve albümün bestecisi Akçıl'ın kendisini tekrarlamadığını yazdı. Nakaratında herhangi bir dile ait olmayan sözler barındıran "Aşkın Dili (Nonazayi)" şarkısında ise böyle bir şeyin yapılmasını övdü. Bir diğer radyocu Mine Ayman, albümün tanıtım gecesinde teşekkür plaketi verilmesini ve Yener'in sesini övdü; ancak albüm için olumsuz bir eleştiri sundu. Ayman, albümü "Bu zorlama albüm için kim kime teşekkür edecek?" başlıklı yazısında eleştirdi; albümün aceleye geldiğini düşündüğünü söyledi ve "Bana Anlat"ın albümdeki en iyi çalışma olduğunu, "Teşekkürler"in "Yener'i başarıya taşıyacağına" inanmadığını ekledi. Müzik sitesi Gerçek Pop da olumsuz bir eleştiri sundu; albüme 5 üzerinden 2 yıldız verdi. Site, Yener'in "bir müzisyene takılıp kalmak" hatasını yaptığını yazdı ve albümü "Hande'ye Neler Oluyor?" ile karşılaştırdı; "en tutarlı sözler"in ise "Havaalanı" şarkısında yer aldığını belirtti. DJ ve radyo programcısı Olcay Tanberken de olumsuz eleştiri yapanlardan oldu; albümdeki bazı şarkıları, Yener'in önceki şarkılarıyla çeşitli yönleri açısından karşılaştırdı ve Ayman gibi, "Bana Anlat"ı albümün en iyisi olarak nitelendirdi. Ayrıca Tanberken, albüm kapağını "Demet Akalın albüm kapağından farksız" olarak değerlendirdi ve "Teşekkürler"in "kalıcı olmayı hak eden saygınlığı görebilecek bir albüm" olmadığını yazdı. Hande Yener'in "hem olgunlara hem gençlere hitap eden" bir albüm olarak tanımladığı "Teşekkürler" albümündeki beş şarkıya klip çekildi. İlk klip şarkısı single olarak da satışa sunulan "Bana Anlat" olarak seçildi ve klip Kemal Doğulu yönetmenliğinde yaklaşık 14 saatte Şile'de çekildi. Temmuz 2011'e gelindiğinde, klibin gösterimi başladı. İkinci klip, albümün açılış şarkısı olan "Unutulmuyor"a çekildi. Çekimler, Şenol Korkmaz yönetmenliğinde ve altı bayan dansçı eşliğinde Paris'te tamamlandı. Klip, ilk kez 22 Kasım 2011'de Poll Production Facebook sayfasında yayımlandı. Video, Gerçek Pop tarafından düzenlenen ödüllerde En İyi Dans Video kategorisinde aday gösterildi ancak ödülün sahibi olamadı. Ayrıca şarkı, Avrupa'da Euro Airplay Top 100 listesinde 80 numaraya kadar yükseldi ve Kral TV tarafından hazırlanan yıl sonu listesinde 21 numarada yer aldı. Üçüncü klip şarkısı Sinan Akçıl ile düet yapılan ve albüme adını veren "Teşekkürler" olarak seçildi. Klibi Şenol Korkmaz yönetti, çekimler İzlanda'da gerçekleştirildi. Yener, bir röportajda sırasında, çekimlerin hava sıcaklığı -10 °C'de iken başladığını, kendisinin helikopterler ile dağların üzerine çıkarıldığını ifade etti. 7 Şubat 2012'de, Poll Production'ın Facebook sayfası aracılığı ile klibin gösterimi başladı. Şarkı, Number One Türk TV tarafından düzenlenen ödüllerde Yılın Düeti kategorisinde aday gösterildi, ancak ödülü alamadı. Albümün dördüncü video klip şarkısı "Havaalanı" oldu; şarkı için animasyon bir klip oluşturuldu ve 7 Mayıs 2012'de Yener'in resmi internet sitesinde yayımlandı. Son klip de Kemal Doğulu yönetmenliğinde, Amsterdam'da çekilen "Dön Bana" şarkısı oldu, 1 Ekim 2012'de gösterilmeye başlandı. Yapım görevlileri, "Teşekkürler" albüm kitapçığından alınmıştır. 1. Sadri Alışık Anadolu Tiyatro Oyuncu Ödülleri 1. Sadri Alışık Anadolu Tiyatro Oyuncu Ödülleri, 17 Mayıs 2010 tarihinde tiyatro ve sinema oyuncusu Sadri Alışık anısına ilk kez verilen tiyatro ödülleridir. Üstün Akmen'in koordinatörlüğünde Seçici Kurulu Prof. Dr. Sevda Şener (başkan), Gülşen Karakadıoğlu, Prof. Dr. Nurhan Karadağ, Gülgün Kutlu, Ülker Köksal, Doç. Dr. Selda Öndül ve Yrd. Doç. Filiz Elmas'dan oluşmuştur. Ödüller, Ankara Devlet Tiyatrosu Şinasi Sahnesi'nde, sunuculuğunu Sadri Alışık'ın oğlu tiyatro sanatçısı Kerem Alışık'ın yaptığı törenle sahiplerine verildi. Grand Theft Auto ses parçaları "Grand Theft Auto" DMA Design (şimdi Rockstar North) tarafından tasarlanan, 1997/1998 yılında ASC Games tarafından yayınlanan, PlayStation ve PC için sanal bir aksiyon-macera tarzında bilgisayar ve video oyunu. Oyunda, kullanılan radyo istasyonları ve müzikler şöyledir: TÃ¼r: Trance, Tekno, Jungle ParÃ§a listesi: TÃ¼r: Tekno ParÃ§a listesi: TÃ¼r: Country ParÃ§a listesi: TÃ¼r: Pop/Rock ParÃ§a listesi: TÃ¼r: Alternatif/Hard rock ParÃ§a listesi: TÃ¼r: Hip hop/Rap ParÃ§a listesi: Tür: Funk/Retro (Bu radyo istasyonu oyunda Funk FM olarak adlandırılmıştır.) ParÃ§a listesi: Grand Theft Auto 2 ses parçaları "Grand Theft Auto 2" oyun müziği, oyundaki müzikler beş radyo istasyonu tarafından sağlanmaktadır. Orijinal Windows PC versiyonunda radyo istasyonlarının değiştirilmesi de mümkündür... Oyunda kullanılan radyo istasyonları ve müzikler şöyledir: Kentin en büyük ticari radyo istasyonu. Oyunda tüm alanlardan yayın alınabilir. Aynı zamanda tüm radyo istasyonlarının en uzun ses dosyası: 24 dakika düzenli olarak 12 dakika karışık. Alternatif DJ'ler isimleri; Phanny Joe Stiller ve Johnny Riccaro. Radyoda elektronik müzik ve rock yayını yapılır. Bu istasyonun frekansı, 69-89 FM istasyon kimliğine göre değişmektedir. Şehrin merkezinde ticari bir radyo istasyonu. Radyonun DJ'yi; DJ Sammy Starock. Ona göre, insanlar istasyonuna düzenli olarak mektup göndermeli. İstasyon pop ve rock müzikler çalar. Konut Alanlarının olduğu bölgede ticari bir radyo istasyonu. Hip hop ve rap müzikler çalar. DJ Richie T. radyonun DJ'yidir. Eski zamanlardaki parçaları ve pop türündeki müzikleri çalan, sanayi bölgesinde yayın yapan ticari bir istasyon. Zaibatsu çetesinin istasyonu. Şehrin üç noktasından da yayın alınabilir. Dans, caz, pop ve korku tarzında müzikler çalar. Yakuza çetesinin şehir merkezindeki istasyonu. Davul - bas ve asit ismi verilen tarzdaki parçaları çalarlar. The Loonies' station. Features a totally insane DJ, Spaz Funbags, as well as some oldies and dance-music in the Downtown area. Yerleşim alanlarının bulunduğu bölgede yayın yapan Redneck çetesinin istasyonu. DJ, Marshall Nash'ın kalın bir güney aksanı vardır. Punk ve rock tarzında müzikler çalarlar. SRS'nin yerleşim yerlerinde yayın yapan istasyonu. DJ "Mama Doc", modern dans müzikleri çalar. Heavenly Radio, sanayi bölgesinde yayın yapan istasyon. Hare Krishna'nın favori radyo istasyonu. pop ve yumuşak müzik türlerini yayınlarlar. DJ Bombatumba ile Rus mafyasının radyo istasyonu. KGBH sık sık bir bant makinesi üzerinden yayın yapması nedeniyle yayınları, teknik ve kişisel sorunlarla karşılaşmaktadır. İstasyon, klasik rock ağırlıklı müzikler çalmaktadır. Genk Genk, Belçika'nın Limburg vilayetine bağlı bir kent ve belediyedir. Flamanlar bölgesinin en önemli sanayi şehirlerinden biridir. Anvers ve Liège arasında yer alır. Yaklaşık 65,000 insanın yaşadığı kentin yüzölçümü 87.85 km²' dir. 2012 FIFA Futsal Dünya Şampiyonası 2012 FIFA Futsal Dünya Kupası FIFA bünyesinde organize edilen 7. Futsal Dünya Kupası olacak. 2-18 Kasım 2012 tarihleri arasında Tayland'da yapılacak. 2012 turnuvası diğerler turnuvalardan farklı olarak 24 takımın mücadelesine sahne olacak . Ayrıca turnuvaya 4 şehir ve 4 salon ev sahipliği yapacak. Eski turnuvalara göre daha çok takım ile daha çok maç oynanacaktır. Turnuvaya katılan takım sayısı 20'den 24'e yükseltilmiştir. Tayland otomatik olarak ev sahibi olduğu için turnuvaya direkt katılmaya hak kazanmıştır. Ev sahibi ülke Tayland, otomatik olarak katıldı. Her takım iki kaleci olmak üzere toplam 14 oyuncudan oluştu. Kadrolar 25 Ekim 2012 tarihinde açıklandı. Aşağıda [[2012 FIFA Futsal Dünya Kupası]] yetkilileri bulunmaktadır. 2012 FIFA Futsal Dünya Kupası resmi şarkısı "Heart & Soul" oldu. [[Kategori:FIFA Futsal Dünya Kupası]] Abdulilah FÄ±rat Abdulilah Fırat (d. 1946, Sergen, Kırklareli), siyasetçi, yazar, şeyh. Şeyh Said'in torunu olan Abdulilah Fırat, 19. Dönem Erzurum Milletvekilliği (RP) ve 20. Dönem Erzurum Milletvekilliği (RP, FP) yapmıştır. Şeyh Said Kıyamı'ndan sonra sürgün yeri olan Kırklareli vilayetinin Vize ilçesi Sergen kasabasında mecburi iskanda iken 1946 yılında dünyaya geldi. İlk ve orta tahsilini Hınıs'ta yaptı. 27 Mayıs 1960 Darbesinde ailece Sivas Askeri Kampında 6 ay gözetim altında kaldıktan sonra (kampın en küçüğü), 55 Şeyh ve Ağa adı altında ailecek Türkiye'nin değişik vilayetlerine sürgüne tabi tutuldular. Sürgün ve esaret hayatı içinde, Şeyh Said'in büyük oğlu müderris ve alim olan dedesi Şeyh Ali Rıza Efendi ve Şeyh Ali Rıza'nın büyük oğlu olan babası Şeyh M. Emin'in yanında İslami eğitim (medrese eğitimi) gördü. Abdulilah Fırat, 1964 yılı sürgün dönüşü tahsiline devam ederek liseyi ikmal etti. Yüksek tahsiline Ankara İktisadi ve Ticari İlimler Akademisi'nde devam ederken akademi başkanlığı ve Türkiye Özel Okullar Birliği Talebe Federasyonu'nun Ankara başkanlığını yaptı. Bilahare bu yüksekokulu terk ederek, Ankara Üniversitesi Hukuk Fakültesi'ne başladı. Zorunlu sebeplerden dolayı fakültedeki eğitimini yarıda kesti. 1976 yılında ticaret ve müteahhitlik mesleğine başladı. Toplu Konut, İnşaat Müteahhitleri Derneği'nin (TİMDER) başkanlığını yaptı. Refah Partisi Genel Başkanı Prof. Dr. Necmettin Erbakan'ın isteği üzerine 1991 yılı Milletvekili seçimlerinde Erzurum II. Bölge Refah Partisi listesinden aday oldu ve tercihli oy sisteminden bölgesinde en fazla oy alan milletvekili olarak seçildi. 1995 yılı Milletvekili seçimlerinde Refah Partisi Erzurum Milletvekili olarak tekrar seçildi. 28 Şubat sürecinden dolayı Refah Partisi'nin kapatılmasından sonra bağımsız kalan Erzurum Milletvekili Abdulilah Fırat 18 Mart 1998'de Fazilet Partisi'ne katıldı. Refah ve Fazilet Partisi'nde MKYK üyeliği ve çeşitli görevlerde bulundu. TBMM Bayındırlık, İmar, Ulaştırma ve Turizm Komisyonunda ve Fransa-Türkiye Parlamentolararası Dostluk Grubu'nda üyelik ve başkanvekilliği görevlerinde bulundu. Çeşitli gazete ve dergilerde röportaj ve yazıları bulunmaktadır. Yayımlanmış 2 kitabı vardır. Evli ve 3 çocuk babasıdır. Michel Renggli Michel Renggli (d. 19 Mart 1980, İsviçre) İsviçreli futbolcudur. Orta saha mevkinde Super League takımlarından Luzern'de forma giymektedir. Incipit Satan Incipit Satan, Norveçli black metal grubu Gorgoroth'un beşinci stüdyo albümüdür. Şubat 2000'de Nuclear Blast aracılığıyla yayınlanmıştır. Albümdeki tüm müzik, gitaristler Tormentor ve Infernus tarafından yazılmıştır. Endüstriyel müzikten etkiler taşıması, klavye gibi çalgıların kullanılması ve daha fazla melodi bulundurması bakımından diğer Gorgoroth albümlerinden farklılıklar taşır. Albüm aynı zamanda vokalde Gaahl ve bas gitarda King ov Hell'in Gorgoroth'la hayata geçirdiği ilk albümdür. Grup üyeleri bu albümü ölen eski dostları ve gruptan arkadaşları Grim'e adamışlardır. Gorgoroth & Jocke Petterson tarafından yönetildi. Jocke Petterson taraf覺ndan kaydedildi ve planlamas覺 yap覺ld覺. Nocturno Culto Nocturno Culto (d. Ted Skjellum, 4 Mart 1972), Black Metal sahnesine adını altın harflerle yazdıran Darkthrone grubunun vokalist, gitarist ve eş bas gitaristliği (Fenriz ile birlikte) ile adından söz ettiren Norveçli bir müzisyendir. 1988'den beri grupta olan müzisyen günümüzde Norveç'te öğretmen olarak çalışmaktadır.Bir kızı bir oğlu vardır. Müzisyen aynı zamanda Black Metal ve özel yaşamını anlatan "The Misanthrope" adlı bir belgesel yayınlamıştır. Not: Tüm albümler, eğer parantez içinde belirtilmediyse Darkthrone ile gerçekleştirilmiştir. Bu listede küçük çalışmalar listelenmemektedir. Sigurd Wongraven Satyr (d. Sigurd Wongraven, 28 Kasım 1975), Norveçli black metal grubu Satyricon'ın vokalisti, solo-ritm-bas gitaristi ve klavyecisidir. Satyricon'ın kurucularından biri olan müzisyen şimdiye dek 7 stüdyo albümü 2 demo ve bir canlı DVD yayınlamıştır. Müzisyen aynı zamanda Darkthrone, Eibon, Storm, Thorns, Black Diamond Brigade ve Wongraven gibi gruplara da katkıda bulunmuştur. Black metal hakkında "black metal karanlık olmaya devam ettiği sürece tamamiyle satanik olması gerekmiyor" diye demeçte bulunmuştur. Günümüzde ESP Guitars tarafından ekipman desteği almaktadır. 5 Ekim 2015 tarihinde beyin tümörü teşhisi konulmuştur . Okyanusya Futsal Şampiyonası Okyanusya Futsal Şampiyonası, Okyanusya Futbol Konfederasyonu üyesi millî futsal takımları arasında 1992 yılından beri oynanan salon futbolu turnuvasıdır. Yarışma başlangıçta dört yılda bir düzenlendi. Ancak 2008'den itibaren yıllık bir turnuvaya dönüştürüldü. Avustralya, 2006'da Okyanusya Futbol Konfederasyonu'ndan ayrılana kadar yarışmanın her ayağını kazandı. Solomon Adaları, o zamandan bu yana organize edilen turnuvanın üç ayağını da kazandı. 2009 organizasyonunun finalinde Fiji'ye karşı 8-1'lik skorla galip geldiler. Organizasyon FIFA Futsal Dünya Kupası için bir eleme yarışmasıdır. Orijinal adı Okyanusya Futsal Şampiyonası olan yarışma, 2019'dan itibaren Okyanusya Futsal Uluslar Kupası adıyla bilinmektedir. 2016 Okyanusya Futsal Şampiyonası itibarıyla. Kaynak: Suudi Arabistan'da kadın hakları Suudi Arabistan toplumundaki cinsiyet rolleri şeriat ve kabile kültürlerinden gelmektedir. Arap Yarımadası ataerkil, göçebe ve purdah (kadın ve erkeğin ayrılması) ile namusun temel alındığı kabilelerin yaşadığı bir bölgedir. Yaşı ne olursa olsun tüm kadınların erkek bir velisi olmalıdır. Kadınlar oy kullanamaz veya önemli siyasi konumlara getirilemez. 2011 yılında ise Kral Abdullah 2015 yılında kadınların seçimlerde oy kullanabileceğini ve kralın danışma konseyinde yer alabileceklerini açıkladı. Suudi Arabistan'da kadınların spor oyunlarında yarışması yasak. Ancak 2012 Yaz Olimpiyatları'na Sarah Attar'ı ülkesini 800 metre koşu yarışlarında, Wojdan Shaherkani'yi ise ülkesini judo dalında temsil etmesi için göndermiştir. Bunun yanı sıra Suudi Arabistan,2016 Yaz Olimpiyatları'na Sarah Attar,Lubna Al-Omair,Cariman Abu Al-Jadail ve Wujud Fahmi'yi göndererek olimpiyatlara gönderdiği kadın sporcu sayısını ikiye katlamıştır. Suudi Arabistan dünyada kadınların araba kullanmasını yasaklayan tek ülkedir. Dünya Ekonomik Forumu'nun 2009 Küresel Cinsiyet Eşitsizliği Raporu Suudi Arabistan'ı dünya çapında cinsiyet eşitliğinde 134 ülke içinde 130. sıraya yerleştirdi. Rapor ayrıca ülkenin 2008-2009 aralığında ilerleme kaydeden birkaç Orta Doğu ülkesinden biri olduğunu, ekonomik alanda küçük kazanımlar olduğunu belirtti. Suudi Arabistan'daki kadınların önemli bir bölümünün kökten bir değişiklik istemediğine yönelik kanıtlar mevcuttur. Belli konularda reformları savunun avukatlar bile batılı eleştirmenleri "Suudi toplumunun eşsizliğini anlayamadıkları" için reddetmektedir. Ülkesinin ataerkil geleneklerini eleştiren gazeteci Maha Arkil de batılı eleştirmenlerin eleştirdiklerini anlayamadığını, batılı değerlere uygun kadın haklarından çok İslami şartlara uygun bir kadın hakları istediklerini belirtmiştir. Tomislav Puljić Tomislav Puljić (d. 21 Mart 1983, Hırvatistan) Hırvat futbolcudur. Super League ekiplerinden Luzern'de defans mevkinde oynamaktadır. Puljic Ocak 2011'de Luzern'le olan sözleşmesini 2014'e kadar uzattı. Terje Bakken Terje "Valfar" Bakken (d. 3 Eylül 1978, ö. tahminen 15 Ocak 2004, Reppastølen, Norveç) Norveçli black/folk metal grubu Windir'in kurucusu ve solo gitaristiydi. İlk başta tek kişilik bir proje olarak başlayan Windir, üçüncü albüm "1184"ün çıkışıyla birlikte grup haline geldi. Valfar ilk olarak şarkılarını Norveççe'nin bir lehçesi olan Sognamål ağzıyla söylüyordu fakat daha sonraları daha geniş bir kitleye ulaşmak amacıyla İngilizce söylemeye başladı. İtalyan şarabı İtalyan şarabı, dünyada şarapçılık yapılan en eski ülkelerden biri olan İtalya'da yapılan şaraba verilen addır. İtalya dünyanın en önemli şarap üreticilerinden biridir ve 2005 yılı itibarı ile dünya üretiminin yaklaşık beşte birini üretmektedir. İtalya dünyanın Fransa'dan sonraki en büyük şarap üreticisidir ve 2008 yılında Fransa'yı küçük bir farkla geçerek yılda altı milyar litreyle on yıldan sonra ilk kez bu unvanı ele geçirdi. İtalyan şarabı dünyanın pek çok ülkesine ihraç edilmektedir ve Hindistan gibi çoğu Asya ülkesinde %10'dan büyük bir pazar payına sahiptir. Şarap İtalya'da oldukça popülerdir. Ülke kişi başına 70 litrelik tüketimle dünyada kişi başına şarap tüketiminde başı çekmektedir, bu oran ABD'de 25, Avustralya'da 20 litre, Çin'de ise 40 mililitredir. Üzüm ülkenin neredeyse her yöresinde üretilmektedir ve ülkede bir milyondan fazla şaraplık üzüm bağı mevcuttur. Etrüsk ve Yunan yerleşimciler, MÖ 2. yüzyılda Romalılar kendi şarap üzümü bağlarını kurup üretime başlamadan uzun zaman önce ülkede şarap üretiyorlardı. Roma şarapçılığı bereketli ve iyi organize olmuştu, büyük ölçüde üretim yapıldı ve varil ile şişeleme gibi çeşitli saklama yöntemleri geliştirildi. Magnezyum asetat Magnezyum asetat asetik asitin magnezyum tuzudur. Havadaki nemi çekerek sıvılaşır. Isıtıldığında bozunarak magnezyum oksit bileşiğine dönüşür. Ahmet Kamil Erozan Ahmet Erozan (14 Mart 1950, Mudanya) Türk Büyükelçi,siyasetçi. 1969 yılında Saint Joseph Lisesi'nden, 1973 yılında da Ankara Üniversitesi Siyasal Bilgiler Fakültesi'nden mezun oldu. Aynı yıl Dışişleri Bakanlığı'na girdi. Demokrat Parti'li eski milletvekili ve Fenerbahçe'nin eski başkanı Agah Erozan'ın oğludur. İngilizce, Fransızca ve Rusça bilmektedir. Çeşitli diplomatik görevlerin ardından 1986-1989 yıllarında NATO Genel Sekreterliği Siyasi İşler Bölümü'nde Siyasi Danışmanlık yaptı. 1991-1995 yıllarında Moskova Büyükelçiliği'nde Müsteşar ve Birinci Müsteşar, 1995-1997 yılları arasında Dışişleri Bakanlığı Enerji ve Boru Hatları Daire Başkanı, 1997-1998 yıllarında Dışişleri Bakanlığı Orta Asya, Kafkaslar ve Slav Ülkeleri Genel Müdür Yardımcısı ve AGİT Minsk Grubu üyesi olarak görev yaptı, 1998'de Bosna-Hersek Büyükelçiliği'ne atandı ve 4 yıl bu görevde bulunduktan sonra 2002-2004 yılları arasında AGİT Taşkent Ofisi Başkanı oldu. 2004 yılında kısa süre Dışişleri Bakanlığı Birinci Hukuk Müşavirliği görevini yürüttükten sonra 2004 yılında İdari İşlerden sorumlu Müsteşar yardımcılığına getirildi, 15 Aralık 2006'dan 31 Ekim 2011'e değin OECD Daimi Temsilciliği yaptı. Temmuz 2012'den itibaren 3 yıl, Karadeniz Ekonomik İşbirliği Örgütü'nün Genel Sekreter Birinci Yardımcısı olarak görev yapmıştır. Kurucular Kurulunda yer aldığı İYİ Parti'nin Genel Başkan Yardımcısı, Bursa Milletvekili ve Genel İdare Kurulu Üyesidir. Bursa 2.Bölge'den Milletvekili seçilmiştir, bu Bölge'de İYİ Parti 100.100 oy almıştır. 109P/Swift-Tuttle Swift-Tuttle Kuyruklu Yıldızı (resmi ismiyle 109P/Swift–Tuttle) birbirinden bağımsız olarak 16 Temmuz 1862 de Lewis A. Swift ve 19 Temmuz 1862 Horace Parnell Tuttle tarafından keşfedilen 26 km çekirdek çapına sahip bir kuyruklu yıldızdır. Kuyruklu yıldız ikinci kez Japon gökbilimcisi Tsuruhiko Kiuchi tarafından 1992 yılında tekrar gözlemlendi ve daha sonra dürbünle dahi görülebilir bir hal aldı. Yaklaşık 27 kilometre katı çekirdek genişliği dinozor çağının sonunu getirdiği düşünülen kuyruklu yıldızın çekirdeğinden 10 km daha geniş. Swift-Tuttle En bilinen göktaşı yağmurlarından olan Perseid Meteor Yağmurlarının ana gövdesini oluşturur. Yakın zamanda Dünya'ya yaklaşacaklar listesinde olmamasına rağmen,Efemerisi NASA'nın sitesinde mevcuttur. Swift Tutttle yörüngesi Dünya ve Ay'a yakın bir noktadan geçtiği için gezegenimiz için potansiyel bir tehlike olarak gözükmektedir. Kuyruklu Yıldızın bunda sonraki Dünya'ya geçiş tarihi 14 Ağustos 2126'dır, bu tarihte kuyruklu yıldızın Dünya'ya çarpma tehlikesinin olduğu söylenmektedir. Rekombinaz Rekombinaz, genetik rekombinasyonlarda doğal çeşitlenme tepkimelerini tetikleyen enzimlere verilen isimdir. Bu enzimler: Peter Jacobson Peter Jacobson (asıl adı Peter S. Jacobson; d. 24 Mart 1965, Chicago, Illinois, ABD), Amerikalı oyuncu, "House MD" dizisindeki Dr. Chris Taub karakteri bilinen en ünlü rolüdür. Kal Penn Kal Penn (asıl adı Kalpen Suresh Modi; d. 23 Nisan 1977, Montclair, New Jersey, ABD), Amerikalı oyuncu, "House MD" dizisindeki Dr. Lawrence Kutner karakteri bilinen en ünlü rollerinden biridir. How I Met Your Mother 7.sezonunda oynadı. Türkiye'de engelli bakım hizmetleri 2828 Sayılı Sosyal Hizmetler ve Çocuk Esirgeme Kurumu Kanununun Ek 7. Maddesi gereğince, bakıma muhtaç derecede özürlü vatandaşlara verilen aylık Evde Bakım Maaşını oluşturmaktadır. Özürlü vatandaşlara sahip çıkmak Sosyal Devlet olma ilkesi gereğince devletin üstlendiği bir hizmettir. Sosyal devlet, gerek kendi kurumları ve bakım hizmetleri kanalıyla özürlü vatandaşlara bu hizmeti vermekte gerekse de özürlü vatandaşların bakımını üstlenmiş yakınlarına veya vasilerine belirli bir ücret karşılığında bu hizmeti vermelerini sağlamaktadır. Evde Bakım hizmeti ücreti ya da aylığı tamamen “Ağır Özürlü” sınıfına giren özürlü vatandaşlara bakmayı kabul etmiş akrabası veya vasisi olan bakıcıya verilen bir aylıktır. SHÇEK evde bakım aylığını kimler alabilir, başvuru şartları ve başvuru yolları sırayla şöyledir; Başkasının yardımı ve bakımı olmadan, gündelik hayatını devam ettirmesi mümkün olmayan, yeme, içme, tuvalet ve temizlik vb. ihtiyaçlarını tek başına gideremeyen, özürlülere verilecek özürlü sağlık kurulu raporlarında “Ağır Özürlü (Evet,Hayır)” kısmında “Evet” işaretlenmiş her özürlü başvuru hakkına sahiptir. - Özürlü sağlık kurulu raporunda “Ağır Özürlü” olduğunu belgelendirenler. - Özürlü kişinin başkasının yardımı ve bakımı olmadan hayatını devam ettiremeyecek düzeyde olması yani tuvalet, beslenme ihtiyacını, giyinip-soyunabilme, merdiven inip çıkabilmek. - Aile bireyleri her türlü gelirleri toplamı, birey sayısına bölündüğünde kişi başına düşen gelir bir aylık net asgari ücretin 2/3’ünden az olanlar. (Aile bireylerinin hesaplanmasında üvey evlatlar, vatani görevini yapmakta olan bireylerde sayılmaktadır. Ayrıca, aile bireylerinin geliri toplamında üniversitede okumakta olan bireylerin almış olduğu öğrenci kredisi ve burslar miktarı ne olursa olsun gelir kapsamı dışında tutulmaktadır.) İl Sosyal Hizmetler Müdürlükleri veya Toplum Merkezlerine başvurulabilir. Bakıma muhtaç özürlünün başvurusunda, bakıma muhtaç özürlüden, ailesinden veya yasal temsilcisinden aşağıdaki belgeler istenir. Başvurunun SHÇEK İl Müdürlüğü’ne ulaşmasını takiben, özürlü ve ailesi hakkında, sosyal çalışmacı, doktor, fizyoterapist, çocuk gelişimci, hemşire, sağlık memuru ve sosyolog unvanına sahip en az üç kişiden oluşan bakım hizmetleri değerlendirme heyeti, özürlüyü ve ailesini ikametinde ve ikamet adresinde yaşamıyorlarsa fiilen yaşadıkları yerde gerekli incelemeleri yaparak bakım raporu hazırlar. Bakım raporunun hazırlanması sürecinde, acil durumlar haricinde, yukarıdaki belgelerin SHÇEK İl Müdürlüğü’ne ulaşması ile başvuru sahibinin oturduğu yer dikkate alınarak işlem sıralaması yapılır. Başvurunun sonuçlanması, normal süreçte 3-6 aylık bir süre aldığı belirtilmektedir. Nur Yazgan Nur Yazgan (d. 1978), TÃ¼rk yazar. "Lal Kitap" adlı roman dosyasıyla 2007 Duygu Asena Roman Ödülü'nü kazanmıştır. İzmit'te yaşayan Yazgan evli ve bir çocuk annesidir. Barbu Barbu, bir Rumence ve Moldovaca soyadı, şu anlamlara gelebilir: Yerpotansiyeli Yerpotansiyeli (geo-potential), Dünya'nın kütleçekimsel potansiyelidir. Hesapların tutarlılığı için birim kütlenin Dünya'ya göre olan kütleçekimsel potansiyel enerjisi negatif olarak tanımlanır. Bu sayede kütleçekim vektörü, g, bu potansiyel enejinin yöntürevi (gradyanı) alınarak elde edilir. Yerfiziği uygulamalarında kütleçekimi (gravity) kütleçekim kuvvetinden (gravitation) ayrılmıştır. Yerfiziğinde kütleçekimden kastedilen kütleçekim kuvveti ile Dünya'nın dönmesinden kaynaklanan savrulma kuvvetinin toplamıdır. Bu tanımla düşünüldüğünde ortalama deniz seviyesi yerpotansiyelinin eşpotansiyel yüzeyidir. Uydu yörünge mekaniği uygulamalarında yerpotansiyeli genellikle küresel harmoniklerin seri açılımı kullanılır. Bu düşünce sistematiği izlendiğinde yerpotansiyeli dünyanın kütleçekimsel alanı olarak kullanılır, yani savrulma etkisi düşünülmez. burada formula_2 , yerçekimsel sabit formula_3 , Dünya'nın kütlesi formula_4 , Dünya'nın ortalama yarıçapı : formula_5 ve z de yeryüzeyinden olan yüksekliğe karşılık gelmektedir. Bu durumda formula_6 yüksekliğindeki yerçekim potansiyel olarak tanÄ±mlanabilir. Hafriyat Hafriyat kazı işlerinin tümüne verilen addır. Kazıdan çıkan malzemenin bir depolama alanına dökülmesi ve burada düzeltilmesi de bu kavramın içinde yer almaktadır. Kazı işleri el ve kürek, kazma gibi aletlerle yapılabileceği gibi ekskavatör, greyder, loder gibi iş makineleri kullanılarak da yapılabilir. Birçok kazı ve taşıma hesapları bruckner diyagramı kullanılarak yapılmaktadır. Karayolu, Demiryolu, tarla ıslahı, şev kazısı, tünel açma gibi çok çeşitli alanlarda uygulama sahası bulur. Strugglers FC Strugglers FC, 1908 yılında İstanbul'da yaşayan Rumlar tarafından kurulan bir futbol kulübü. İstanbul Futbol Ligi'nde mücadele eden takımın 1909-10 sezonunda elde ettiği ikincilik, tarihindeki en büyük başarısı oldu. 1913-14 sezonunda mavi-beyaz çizgili formasını değiştirmesi yönündeki uyarılara uymayan kulüp, sezonun 6. maçının ardından ligden çekildi ve daha sonra müsabakalara katılmadı. Şaban Genişyürek Şaban Yılmaz Genişyürek (d. 3 Ocak 1986, Illertissen), Alman-Türk futbolcudur. Forvet pozisyonunda görev almakta olup, 2. Lig ekiplerinden İstanbulspor'da oynamaktadır. Almanya'nın Illertissen kentindende bir Türk işçi ailenin çocuğu olarak dünyaya gelen Şaban Genişyürek, "FV Illertissen" takımının altyapısında futbola başladı. Yaşı as takım için oynama seviyesine geldiğinde as takım kadrosuna dahil edildi ve burada kısa zamanda kendine ilk 11'de yer edindi. Burada birçok üst kademe takımının scoutları tarafından fark edildi ve neticesinde 2007-08 sezonunun ara transfer döneminde Almanya'nın en yüksek 4. kademesi olan Regionalliga'da mücadele eden Stuttgarter Kickers'e transfer oldu. Stuttgarter Kickers için ilk resmî karşılaşmasına 17 Mart 2008 tarihinde FC Bayern München II'a karşı oynanan Regionolliga karşılaşmasında çıktı. Burada 1,5 sezon oynadıktan sonra sözleşmesini çift taraflı feshederek eski takımı "FV Illertissen"'e geri döndü. Burada bir sezon oynadı ve birçok Avrupa'da yetişmış Türk futbolcusu Avrupa'da gibi istikbal göremediği için şansını Türkiye'de denemeye karar verdi. Bunun üzerine 2009-10 sezonunun yaz transfer döneminde 1. Lig ekiplerinden Karşıyaka'a transfer oldu. Karşıyaka'da takıma girmekte zorlandı ve ilk resmî karşılaşmasına 14 Şubat 2010 tarihinde Gaziantep Büyükşehir Belediyespor'a karşı oynanan 1. Lig karsılaşmasında çıktı. Sezon bitimi takımıyla olan sözleşmesini çift taraflı feshetti ve yeni sezon 2. Lig ekiplerinden Çorumspor'a transfer oldu. Çorumspor'da uyum sorunu yaşamadan kısa sürede ilk 11'de düzenli olarak oynamaya başladı ve sezon boyunca takımının en önemli oyuncuları arasına girmeyi başardı. 2011-12 sezonunun yaz transfer döneminde eski takımı Karşıyaka'ya transfer oldu. 14/8/2012 tarihinde kendini Göztepeli yapan 2 yıllık anlaşmayı imzaladı. 2014-15 yaz transfer döneminde 1. Lig ekiplerinden Osmanlıspor ile sözleşme imzalamıştır. Geoffroy Guichard Stadyumu Geoffroy Guichard Stadyumu, 13 Eylül 1931 tarihinde hizmete girdi. 1984 ve 1998 yıllarında ise yenilendi. Bu stadyumda çoğunlukla futbol maçları yapılmaktadır. Saint-Étienne takımı, genellikle maçlarını bu stadyumda oynamaktadır. Aynı zamanda; 1984 Avrupa Futbol Şampiyonası, 1998 FIFA Dünya Kupası ve 2003 FIFA Konfederasyonlar Kupası turnuvalarına da ev sahipliği yaptı. Bu stad, 2016 Avrupa Futbol Şampiyonası'na da ev sahipliği yapacaktır. Aynı zamanda ragbi maçlarına ile turnuvalarına da ev sahipliği yapmaktadır. "İngiliz stadyum" türüyle yapılan stadın tribün isimleri ve kapasiteleri; Kapasite düzenlemeleri; Megas XLR bölümleri listesi Bu, Cartoon Network'te yayınlanan çizgi dizi Megas XLR'ın bölüm listesidir. Şarapçılık Şarapçılık, şarap üretimine verilen addır. Şarabın yapılacağı üzüm veya başka bir meyvenin seçimiyle başlar, yapımı biten şarabın şişelenmesiyle sona erer. Çoğu şarap üzümden yapılsa da, diğer meyvelerden veya zehirli olmayan bitkilerden de yapılabilir. Bal şarabının sudan sonraki en önemli malzemesi baldır. Şarap üretime iki ana kategoriye ayrılabilir: köpüksüz şarap üretimi (karbonatlanma olmadan) ve köpüklü şarap üretimi (karbonatlanmayla birlikte). Bilinen eski şarapçılık örneği 8000 yıl öncesine aittir ve Gürcistan'da keşfedilmiştir. Sandıklıspor Sandıklıspor, Afyonkarahisar ilinin Sandıklı ilçesinde 1986 yılında kurulan spor kulübüdür. 2019-20 sezonunda Bölgesel Amatör Ligde mücadele etmektedir. Sandıklı’da bilinen ilk spor kulübü, Cumhuriyetin ilanından sonra açılan “ Kumalar Gençlik Kulübü “ dür. Bu takım, o yıllarda bölgesel yapılan amatör futbol turnuvasında şampiyon olarak ilk kupayı kazanmıştır. Daha sonra :Sandıklı Kültürspor Kulübü, Sandıklı Esnafspor Kulübü kurulmuştur. 1986 yılında, Sandıklı Kültür Spor Kulübü ile Sandıklı Esnaf Spor Kulübü birleşerek “ Yeni Sandıklı Spor Kulübü “ adını almıştır. 1986 yılında Yeni Sandıklıspor ismiyle kurulan kulüp, aynı yıl 1986-1987 sezonunda Türkiye 3. Futbol Ligin'de mücadele etmeye başladı. 6 sezon bu ligde oynayan Yeni Sandıklıspor 1991-1992 sezonunda ligi sonuncu olarak tamamlayarak Amatör Lig'e düştü. Kulüp Yeni Sandıklı Belediyespor adıyla önce 2009-10 sezonunda Afyon Süper Amatör Ligini 2. sırada tamamlayarak Bölgesel Amatör Lige yükseldi. Daha sonra ertesi yıl Hakan Hayati Karaca teknik direktörlüğünde 2010-2011 Bölgesel Amatör Lig sezonunda grubunu Şampiyon olarak 3. Lig'e yükseldi. 2011-2012 sezonunda Sandıklı Belediyespor adıyla mücadele eden kulüp, sezonu 10. sırada tamamladı. 2012-2013 sezonu başında ismini Sandıklıspor olarak değiştiren kulüp, sezonu 14. sırada tamamladı. 2013-2014 sezonunu 4. sırada tamamlayan Sandıklıspor 2. Lige yükselmek için Play Off oynamaya hak kazandı. Play Off yarı finalinde Batman Petrolspor'a elenerek bu şansı değerlendiremedi. 5 sezonluk 3. Lig mücadelesinin ardından 2015-16 sezonunda grubunda son sırada yer alarak Bölgesel Amatör Lige düşmüştür. 2016 yılından bu yana Bölgesel Amatör Ligde mücadele etmektedir. Play Off Yarı Final (1) : 2013-14 Åžampiyonluk(1) : 2010-11 1986-1992 2011-2016 2010-2011, 2016- 1992-2010 Baade Penceresi Baade Penceresi, Dünya'dan görüş hattı boyunca yıldızlararası "toz"un nispeten düşük miktarda bulunduğu gökyüzündeki bir bölgedir. Bu bölge, normalde Samanyolu'nun gökada merkezi tarafından gizlenmiş olan alanda, bu yönde gözlemlenebilir bir "pencere" olarak kabul edilir. Önemini ilk olarak kabul ettiren gökbilimci olan Walter Baade'nin adıyla anılır. Bu bölge, Samanyolu'nun parlak görünen parçalarından birine denk gelir. Walter Baade, 1940 yılının ortalarında Mount Wilson Gözlemevi'nde 2,5m'lik Hooker teleskobu ile Samanyolu merkezindeki yıldızları inceledi. Bu zamana kadar gökada merkezinin yapısı ve konumu kesin olarak bilinmiyordu. Baade Penceresi, ışığın görünür ve yakın-görünür dalga boylarında uzak merkezi şişkinlikteki yıldızların incelemesinde sık sık kullanılır. Samanyolu'nun iç geometrisi hakkındaki önemli bilgiler halen bu "pencere" üzerinde yapılan ölçümlerle geliştirilmektedir. Bu bölge, Yay takımyıldızı yönündedir. Pencere, küresel yıldız kümesi NGC 6522 merkezi çevresindedir. Baade Penceresi, merkezi şişlikte yıldızların görünebildiği altı bölgeden en büyüğüdür. OGLE ve diğer gözlem programları, kütleçekimsel mikromercekleme yöntemiyle bu bölge içindeki merkezi şişkinlik çevresinde bulunan yıldızların yörüngesindeki güneşdışı gezegenleri başarıyla tespit edebilmişlerdir. İpsiz Recep (anlam ayrımı) Gerard Philips Gerard Philips asıl adı Gerard Leonard Frederik Philips (9 Ekim 1858 - 26 Ocak 1942) Philips'in kurucusudur.Annesi Maria Heyligers (1836 - 1921) ve Babası Frederik Philips (1830 - 1900)'tir. 1891'de Philips firmasını kurdu. Dev elektronik firmasının kurucusu ve Philips'in ilk CEO'sudur. 1891 - 1922 yıllarında CEO'luk yapmıştır. 64 yaşında şirketin CEO'luğunu bırakarak erkek kardeşi olan Anton Philips CEO'luğa geçmiştir 1914'ten önce yalnız ABD ve Fransa'da şubeleri bulunan Şirket, 1918'den sonra satış faaliyetini bütün dünya yüzeyine yaydı. Önceleri yalnız toptancılar ve temsilciler üzerinden yapılan satış bu şekilde sona erdi. Araştırma bölümü de genişletilerek röntgen ve radyo tüpleri de ürünlere katıldı. 1920'de kurulan holding, firmayı parasal açıdan güvence altına aldı. 1917'den beri Delft Üniversitesi onursal doktoru olan Philips 1922'de 63 yaşında şirketinden ayrıldı. Yerine geçen kardeşi Anton'un yönetimi altında şirket 1927'de radyo aygıtları piyasasına el attı. Eşiyle birlikte önce Paris ve Cannes'da yaşayan Gerard Philips Hollanda'ya dönerek, yerleştiği Lahey'de karısından dört gün sonra 83 yaşında öldü. Ä°psiz Recep (dizi) İpsiz Recep, baş rollerinde Kadir İnanır'ın yer aldığı 2008 yapımı televizyon dizisidir. Filmin çekimleri Düzce'de yapılmıştır. İstiklal savaşında bütün zorluklarla mücadele eden İpsiz Recepin Kuva-yi Milliye hareketine katılma anısını konu alır. Karim Izrailov Karim Izrailov (d. 14 Mart 1987, Kırgızistan) Kırgız futbolcudur. Kırgızistan Ligi ekiplerinden FC Abdish-Ata Kant'da oynamaktadır. 2011-12 sezonunun yaz transfer döneminde 1. Lig ekiplerinden Karşıyaka'ya transfer oldu. Ayrıca Kırgızistan vatandaşı olduğu için 1. Lig'in yabancı statüsüne göre takımın yabancı kontenjanını doldurmayacak. Karşıyaka için ilk resmî müsabakasına 17 Eylül 2011 tarihinde Göztepe'ye karşı oynan 1. Lig karşılaşmasında çıktı. Daha önce genelde Özbekistan ekiplerinde forma giydi. Et Libi Koveş Et Libi Koveş, Linet'in İsrail'de yayınlanan bir albümüdür. 01 - איזה יופי- ("Eyze Yofi") 02 - את ליבי כובש- ("Et Libi Koveş") 03 - היכן הצדק- ("Eyhan HaTsadak") 04 - קמנגי- ("Kemancı") 05 - נשבעת בשמך- ("Neşba'at BeSameah") 06 - נעימה- ("Naime") 07 - חרוט בלב- ("Harut BeLev") 08 - פרח החיים- ("Perah HaHayim") 09 – אין אדם מושלם- ("Eyn Adam Muşlam") 10 - הכאב בא ממך- ("HaKoev Ba M'meh") 11 - ציפטטללי- ("Çiftetelli") Rollo Carpenter Rollo Capenter (d. 1965) İngiliz yazılım mühendisi ve YZ programları Jabberwacky ve Cleverbot’un yazarıdır. Silikon Vadisi’nde şirket yazılımları üreten bir kuruluşun teknik direktörü olarak çalışmıstır. Sonradan Icogno şirketinde çalısmak için Birleşik Krallık’a geri dönmüştür. "Existor Ltd." Şirketinin yönetim direktörü olarak, YZ ürünleri üretti. Bu ürünlerin amaçları sohbet, ilgi, haberleşme ve eğitimdir. Carpenter’in YZ ürünleri "George" ve "Joan" 2005 ve 2006 yıllarında Loebner Ödüllerini kazandı. 2010 yılında Carpenter "British Computer Society’s Machine Intelligence Competition" ödüllünü kazandı. Cleverbot öğrenen ve sohbet eden bir yapay zekadır. 3 Eylül 2011’de Hint’deki "ITT Guwahati" üniversitesinin Techniche festivalinde yapılan resmi bir Turing testine insanlarla yan yana katılmıştır. Ertesi gün (4 Eylül'de) yapılan oylamada 1334 oyun sonuçları verilmiştir. Katılanların % 59,3'ü Cleverbot’un gerçek insan olduğunu düşünmüştür. İnsan rakipler ise % 63,3 oran elde etmiştir. Techniche’de daha sonra yapılan basın konferansında