olan yol göstericisi onlardı. Başkalarının yıldızlara baktıkları sırada hissettiklerini, yıldızların milyonlarca yıl uzakta olduğunu, hiçbir eylem zorunluluğu yüklemediğini bilerek hissettiklerini, Dagny kent sokaklarını aydınlatan elektrik ampullerine baktığı zaman hissederdi.. Onun erişmek istediği yükseklik, şu aşağıdaki dünyaydı. Onu nasıl olup da kaybettiğini, kimin, onu tutuklunun ayağındaki gülle durumuna getirdiğini, büyüklük vaadini kimin ulaşılmaz kıldığını düşündü. Ama kent geride kalmıştı. Artık ileriye bakmak zorundaydı. Karşısında Colorado dağları yükseliyordu. Ön paneldeki küçük cam gösterge, ona yükselmekte olduğunu gösterdi. Motorun sesi, çevresini saran metal kabukta çınlıyor, ellerinin sarıldığı tekerde titriyor, uçağı dorukların üzerine taşıyan gücü gösteriyordu. Yeryüzü artık buruşuk bir heykeldi Sağa sola sallanıp duruyordu. Uçağın her eğilişinde patlayıp görünür hâle gelen bir manzara. Dagny onu, süt gibi yıldızları yırtan siyah bir kesik gibi görüyordu. Tam karşısındaydı ve giderek genişliyordu. Zihniyle vücudu uçakla birleşmiş durumda, kendisini aşağıya doğru çeken gözle görülmez emiş gücüne karşı savaştı, yeryüzünü ikide bir sallayan, neredeyse dağların yarısını da peşinden sürükleyerek gökyüzünden yuvarlanmasına yol açacakmış gibi davranan anî rüzgârlarla boğuştu. Sanki donmuş bir okyanusla boğuşuyordu da, bir tek yerden su fışkırması durumunda ölecekti. Dağlar küçülmeye başladığında, ara sıra düzlükler, sislerle dolmuş vadiler belirdi. Sonra sis yükseldi, tüm toprağı yuttu, Dagny boşlukta asılı kaldı. Motorun sesi de olmasa, hareketsiz gibiydi. Ama yeri görmeye ihtiyacı yoktu. Alet paneli ona görme gücünü verebiliyordu. En keskin zihinler hazırlamıştı onu. Dagny'ye rehber olsun diye. Her şey oradaydı, yeter ki okumasını bilsin. Bedelini nasıl tahsil etmişlerdi acaba bu görüş yeteneğini ona sunanlar. Kondanse sütten kondanse müziğe, hassas aletler sayesinde kondanse görüşe kadar ne zenginlikler sunmuşlardı dünyaya. Karşılığında ne almışlardı. Neredeydiler şimdi. Dwight Sanders neredeydi. Dagny'nin motorunun yaratıcısı neredeydi. Sis açıldığında, Dagny ilk olarak, kapkara kayalık bir alandan yükselen ateşi gördü. Nerede olduğunu hemen anladı. O alevi tanıyordu Wyatt Meşalesi. Amacına yaklaşmıştı artık. Arkasında, kuzeydoğu yönünde, Taggart Tüneli'nin deldiği dağlar vardı. Dağlar yavaşça eriyor, yerlerini Utah'ın yüksek yaylalarına bırakıyordu. Dagny uçağının yere biraz daha yaklaşmasına izin verdi. Yıldızlar kaybolmaktaydı. Gökyüzü daha bir kararıyordu. Ama doğudaki bulutların arasında ince çatlaklar belirmeye başlamıştı. Önce iplik gibi, sonra soluk yansımalar, ardından dümdüz şeritler...henüz tam pembe olmasalar bile, mavi değildiler en azından. Gelecekte ışık olacak renkteydiler. Bir görünüp bir kayboluyorlar, renkleri giderek açılıyor, gökyüzü onların karşısında daha da koyu görünüyor, bir vaadin gerçekleşmesi bekleniyordu. Kafasının içinde bir müzik parçası çalmaya başladı. Pek sık hatırlamaktan hoşlanmadığı bir parça Halley'nin Beşinci Konçertosu değildi bu, Dördüncü Konçertosu'ydu. İşkence dolu mücadelenin müziği, aralarda da uzaklardaki bir hayal gibi yükselen ezgi. Afton Havaalanı'nı millerce uzaktan gördü. Önce kıvılcımlarla dolu bir kare olarak, sonra beyaz ışıkların güneş gibi aydınlattığı bir alan olarak. Kalkacak bir uçak için aydınlatılmıştı meydan. Dagny inişini yapmak için beklemek zorunda kaldı. Alanın üzerinde, karanlık dış çemberde tur atarken, gümüş rengi bir uçağın beyaz ışıklar arasından anka kuşu gibi yükseldiğini gördü. Peşinde iz bırakırcasına yükseldi, doğuya doğru uzaklaştı. Dagny alanın ışıklarına doğru alçaldı, çimento pistin uçarak yaklaştığını gördü, tekerlerin değerken yarattığı sarsmayı duydu, yavaşladı, uçağını evcilleştirdi, otomobillerin güvenli hızına indirdi, iniş pistinden ayrılıp terminal yoluna saptı. Küçük, özel bir alandı. Afton'da hâlâ kalabilmiş olan az sayıdaki sanayi işletmelerine hizmet veriyordu. Bir görevlinin hızla kendisini karşılamak üzere geldiğini gördü. Sıçrayarak uçaktan indiğinde, uçağın sarsıntısı daha yeni kesiliyordu. Saatlerce sürmüş olan uçuş, birkaç dakika içinde silinecekti zihninden. Dagny, Beni hemen teknoloji enstitüsüne götürecek bir araba bulabilir miyim. diye sordu. Görevli ona şaşkın şaşkın baktı. Evet, herhalde bulunur, hanımefendi. Ama...ama neden. Orada hiç kimse yok. Bay Quentin Daniels var orada. Görevli başını yavaşça iki yana salladı, sonra baş parmağıyla demin kalkan uçağın kuyruk ışıklarını gösterdi. Bay Daniels şimdi gidiyor, dedi Ne.. Şimdi gitti. Gitti mi. Neden. İki üç saat önce onu almak üzere uçakla gelen adamla birlikte gitti. Hangi adam. Bilmiyorum. Onu daha önce hiç görmedim, ama...Tamam. Nefis bir uçağı vardı. Dagny yine uçağın içinde, avuçları tekere sımsıkı sarılmış durumda, pistte hızlanıyordu. Çabucak yükseldi. Bindiği uçak sanki doğuya doğru giden o kırmızı kuyruk ışıklarına nişanlanmış bir mermiydi. Bir yandan kendi kendine aynı sözcükleri tekrarlayıp durmaktaydı Yoo, hayır. Yapamazlar. Asla yapamazları Yapamazlar. Yapamazlar. Tekere, elden kaçırmak istemediği düşmana sarılır gibi sarılmıştı. Sözcükleri ayrı ayrı patlamalardı. Onları birbirine yalnızca zihnindeki ateş bağlıyordu. Kesindi artık...yok ediciyle yüz yüze gelecekti...onun kim olduğunu da, nereye saklandığını da öğrenecekti...yo, motor olamaz...motoru götürüyor olamazdı...onu karanlık bir bilinmezliğe uçuruyor olamazdı...kaçamayacaktı bu sefer... Doğuda bir ışık şeridi belirmişti. Sanki yerden fışkırıyordu. Çoktan beri tutulmuş da yeni salınmış bir soluk gibi. Yukarıdaki koyu mavinin içinde, yabancının uçağı, renk değiştiren, bir yandan diğer yana geçen tek bir kıvılcımdı. Karanlıkta sallanan bir sarkaç gibi tempo tutuyordu. Mesafenin kavisi, o kıvılcımı yere daha yakın göstermekteydi. Dagny levyeyi kaldırdı, kıvılcımı gözden kaybetmemeye çalıştı. Ufka değip gözden kaybolmasına izin veremezdi. Aydınlık artık gökyüzünü doldurmaktaydı. Sanki yabancının uçağı çekiyordu onu yerden. Uçak güneydoğuya yönelmişti. Dagny de onu güneşin doğduğu yere doğru izliyordu. Gökyüzü saydam buz yeşiliyken soluk altın rengine döndü, ardından altın rengi, pembe camın ardındaki bir göl gibi yayıldı. O unutulmuş sabahın rengi gibi. Bulutlar dumanlı mavi renklere bürünüp dağılıyordu. Dagny gözlerini yabancının uçağından ayırmıyordu. Sanki bakışları, kendi uçağını yürüten çekme halatıydı. Yabancının uçağı artık küçük siyah bir artı işaretiydi. Işıklı gökyüzünde küçülmekte olan bir onay işareti gibi. Bir ara, bulutların alçalmadığını, dünyanın kenarına yapışmış gibi durduklarını fark etti. İşte o zaman uçağın Colorado dağlarına doğru gitmekte olduğunu anladı. Gözle görünmez fırtınayla yeni bir mücadelenin onu beklemekte olduğunu anlamıştı. Bunun bilincine varırken hiçbir heyecan hissetmedi. Uçağının ya da bedeninin bunu bir kere daha yaşamaya dayanıp dayanmayacağını hiç düşünmedi. Hareket edebildiği sürece, dünyasını alıp kaçan o küçük beneğin peşinden gidecekti. Tek hissedebildiği, nefretin, öfkenin ve öldüresiye savaşmanın yangınından artakalan boşluktu. Hepsi birleşmiş, tek bir buz kitlesine dönüşmüştü. Tek bir karar...yabancıyı izlemek...izlemek ve...zihninde artık buna bir şey ekleyemiyordu. Ama kelimesiz bile olsa, o boşluğun dibinde yatan şey belliydi Hayatını vermek...eğer daha önce onun hayatını alabilmişse. Otomatiğe bağlanmış gibiydi. Bedeni uçağı uçurmanın gerektirdiği hareketleri otomatik olarak yapıyordu. Dağlar aşağıdaki mavimsi sislerin altına saklanıyor, diş gibi yükselen doruklar, karşısına daha da mavi tehlikelerin varlığını haykırırcasına dikiliyordu. Yabancının uçağıyla arasındaki mesafenin kısalmış olduğunu fark etti. Besbelli adam bu tehlikeli geçiş için hızını ayarlamış, ama Dagny devam etmiş, tehlikeyi düşünmemişti Uçağını havada tutmak için yalnız kol ve bacak kaslarıyla savaş veriyordu. Dudaklarının kısacık, gerilim dolu hareketi, gülümsemeye en yaklaştığı ifadeydi Dagny'nin uçağını uçuran...o adamdı. Kendisini uyurgezer gibi izleme gücünü o vermişti Dagny'ye. Adamın emrine uyar gibi, önündeki altimetrenin yükseldiğini gördü. Tırmanıyordu. Sürdürdü tırmanmayı. Soluğum ne zaman kesilecek, pervanem ne zaman fırlayıp düşecek, diye merak ediyordu. Güneydoğuya gitmekteydiler. Güneşin ışığını tıkayan en yüksek tepeye doğru. Güneşin ışığı ilk önce yabancının uçağına düştü. Bir an parıldadı, beyaz alev gibi Dagny'nin gözlerini kamaştırdı, ışınlarını kanatlarından göklere yansıttı. Ardından dağların dorukları geldi. Dagny güneş ışığının yarlardaki karlara düştüğünü, oradan granit duvarlara aktığını gördü. Düzlüklerde çok sert ve keskin gölgeler oluşuyor, dağları capcanlı bir forma sokuyordu. Colorado'nun en vahşi bölgesinde uçmaktaydılar. Kimsenin yaşamadığı, yaşayamayacağı, insanoğlunun yaya ya da uçakla ulaşamayacağı yerler. Yüz mil yarıçaplı alanda inilebilecek tek düzlük yoktu. Dagny benzin göstergesine baktı. Yarım saatlik benzini kalmıştı. Yabancı daha yüksek yeni bir tepeler dizisine doğru gitmekteydi. Dagny içinden, acaba neden hiçbir uçağın seçmeyeceği bir rotayı seçiyor, diye merak etti. Şu tepeler dizisi keşke arkamda kalmış olsaydı, dedi içinden. Herhalde gösterebilmeyi umduğu son çaba bu olacaktı. Yabancı birdenbire hız kesmeye başladı. Alçalıyordu. Oysa Dagny onun yükselmesini beklemekteydi. Karşısındaki granit duvar onu karşılamak üzere harekete geçmiş, kanatlara uzanıyor gibiydi. Ama adamın dümdüz hareketi aşağıya doğruydu. Dagny bu uçuşta bir kesiklik, bir sarsma, bir motor arızası işareti göremiyordu. Kontrollü bir niyet vardı bu dümdüz uçuşta. Derken kanatlarında güneşi tekrar yansıtarak yan döner gibi yaptı, spiraller çizerek uçuşa geçti. İnişe hazırlanıyor gibiydi, oysa iniş yapılabilecek bir yer görünmüyordu. Dagny açıklama bulmaya çalışmadan bakıyor, gördüklerine inanamıyordu. Uçağın birden fırlayıp yükselmesini, yeniden rotasına dönmesini bekliyordu. Ama çizdiği o düzgün daireler alçalarak sürmekteydi. Dagny'nin göremediği, düşünmeye de cesaret edemediği bir yere doğru. Granit kayalar, kırık çenedeki dişler gibiydi. Yabancının uçağıyla Dagny'nin uçağını onlar ayırıyordu. Spiral hareketlerin dibinde neyin yatağını görmesi mümkün değildi. Tek düşünebildiği, bu işin intihara hiç benzemese de, herhalde öyle bir şey olması gerektiğiydi. Kanatlarda güneşin yansıdığını bir kere daha gördü. Ardından uçak, iki kolunu açıp dalış yapan bir insan gibi aşağı kaydı, bir dizi kayanın gerisinde gözden kayboldu. Dagny uçuşunu sürdürdü, uçağın tekrar görünmesini bekledi. Böylesi bir felâketin bu kadar sessiz ve sakin biçimde yer almış olabileceğine inanamıyordu. Uçağın kaybolduğu yerin üzerinden geçerken baktı. Granit duvarların çizdiği çemberin dibinde yatan bir vadiye benziyordu. Vadiye varıp yine aşağıya baktı. İnişe elverişli yer yoktu. Uçak da görünürlerde yoktu. Vadinin dibi, yer kabuğunun ilk soğumaya başladığı günlerdeki halini andırmaktaydı. Şurayla kayalar, tehlikeli formasyonlar, uzun, kapkara yarlar, yana doğru uzamış birkaç çarpık çurpuk çam ağacı. Mendil kadar bile düzlük yoktu. Bir uçağın saklanabileceği yer de yoktu. Ama uçak enkazı da görünmüyordu. Dagny birden uçağı yana eğdi, vadinin üzerinde daire çizdi, biraz alçaldı. Açıklayamadığı bir ışık hilesi sonucu, vadinin tabanını çok daha net görebildi. Uçak yoktu orada...ama bu mümkün değildi. Daireler çizerek daha da alçaldı, çevresine bakındı. Korku dolu bir an içinde, sanki sessiz bir yaz sabahıymış, kendisi Kayalık dağlarında yapayalnız kaybolmuş, hiçbir uçağın yaklaşmaya cesaret bile edemeyeceği bir yerde benzinsiz kalmış gibi bir duyguya kapıldı. Hiçbir zaman var olmamış bir uçağı mı arıyordu burada. Yok edici yine her zamanki gibi kayıp mı olmuştu. Belki de kendisini buraya sürükleyen, yok edicinin hayaliydi. Onu da yok edebilmek için sürüklemişti küçük uçağı buraya. Dagny kendini topladı, başını iki yana salladı, uçağını biraz daha alçalttı. Quentin Daniels gibi bir beyni, aşağıdaki kayalar arasında yardımsız bırakamam, diye düşünüyordu. Eğer hâlâ sağsa, yardım edilebilecek durumdaysa, bulmak zorundaydı onu. Vadinin duvarlarının arasına inmiş, orada daireler çizmekteydi. Tehlikeli işti uçmak. Burası fazla dardı. Ama o döne döne alçalmayı sürdürdü. O anda hayatı, görüşünün keskinliğine bağlıydı. Gözlerinin iki görevi vardı Vadinin dibini taramak, bir de kanatlarını yırtmaya hazırlanan granit duvarları kollamak. Tehlikeyi işinin bir bölümü saymaktaydı. Artık kişisel bir anlamı yoktu onun. İçindeki vahşi duygu adetâ zevk veriyordu ona. Kaybedilmiş bir meydan savaşının son salvosu. Hayır. Çığlık atıyordu için için. Yok ediciye sesleniyordu. Geride bıraktığı dünyaya sesleniyordu. Bunca yılına, yenilginin upuzun yoluna sesleniyordu...Hayır....Hayır. Gözleri ön paneli taradı, sonra sesli bir soluk saldı, hareketsiz oturdu. Son baktığında altimetre 11.000 fiti gösteriyordu. Şimdi ibre 10,000 fitte durmaktaydı, Ama vadinin tabanı değişmemişti. Uçağa yaklaşmamıştı. İlk baktığı zamanki mesafe daha da kısalmış değildi. Colorado'da normal yükseltinin 8000 fit olduğunu biliyordu. İnişinin süresini fark etmemişti. Yukardayken çok net ve çok yakın görünen tabanın şimdi çok bulanık ve çok uzak görünmesine şaşıyordu. Aynı kayalara aynı perspektiften bakmaktaydı. Büyümemişlerdi kayalar. Gölgeleri hareket etmemişti. Vadinin dibinde o doğa dışı ışık hâlâ parlamaktaydı. Altimetrenin bozulduğunu düşündü, dönerek inmeyi sürdürdü. İbre de inmeyi sürdürüyordu. Granit duvarlar yükselmekteydi. Çevredeki dağlar büyüyor, doruklar gökyüzünde birbirine yaklaşıyordu...ama vadinin tabanı hâlâ değişmemişti. Sanki dipsiz kuyuya düşmekteydi. İbre 9500'e, 9300'e, 9000'e, sonra da 8700'e indi. Gözlerini kamaştıran flaşın bir kaynağı yoktu. Uçağın dışındaki hava patlamıştı sanki. Patlamış, kör edici, buz gibi bir ateş çıkmıştı. Anî ve sessiz. Şaşkınlık içinde arkasına yaslandı, elleri önündeki simiti bırakıp gözlerini korumak üzere yükseldi Bir an sonra simiti yeniden yakaladığında ışık yok olmuştu, ama uçak topaç gibi dönüyor, Dagny'nin kulakları sessizlikten patlayacak gibi oluyor, pervane önünde hareketsiz duruyordu. Motoru stop etmişti. Levyeyi itip yükselmeye çalıştı, ama uçak iniyordu...yerden ona yaklaşan da demin gördüğü kayalar değildi...demin var olmayan yeşil çimenli bir alandı. Duracak zaman yoktu. Durumu kavramaya çalışmak için zaman da yoktu. Spinden kurtulacak zaman da yoktu. Yer, üzerine gelen yeşil bir tavan gibiydi Birkaç yüz fit uzaklık vardı, o da hızla azalıyordu. Yaralı bir sarkaç gibi sağa sola yalpalayarak, tekere sımsıkı sarılarak, yarı koltuğunda, yarı diz üstü pozda, planör uçuşuna geçmeye çalıştı. Yeşil zemin çevresinde dönerken, uçağı karnı üzerine indirmeye çalışacaktı. Kolları zorlanıyor, başarıp başaramayacağını bilemiyordu. Zamanı tükenmekteydi. Bir an içinde, her zaman sahip olduğu o özel varoluş duygusunu hissetti. Sevgisine bir anlık selam, felâkete isyan dolu bir inkâr...yaşam aşkı ve kendi eşsiz değeri devreye girmekteydi. Sağ kalacağından, gurur dolu bir inançla emin oldu. Onu karşılamak üzere yükselen zemine cevap olarak, kafasının içinde, kaderine meydan okuyan çığlığı duydu...nefret ettiği sözlerdi bunlar...yenilginin, umutsuzluğun, yardım çağrılarının sözleri Öff, Allah kahretsin. John Galt kim. Bunun ne olduğunu biliyorum, diye düşündü. Onaltı yaşındayken görmeyi umduğu dünyaydı bu. Ve işte şimdi kendisi de varmıştı oraya. Öyle basit, şaşırtıcılıktan öyle uzak görünüyordu ki, içindeki duygu, evrene yönelik iki kelimeden ibaretti Ama, elbette. Yanına diz çökmüş olan adamın yüzüne baktı, geride bıraktığı onca yıl içinde görmek için canını verebileceği asıl şeyin bu olduğunu anladı. Bu yüzde ne acının, ne korkunun, ne de suçluluğun izi vardı. Ağzının biçimi gurur yansıtıyordu. Hattâ daha fazlasını ifade ediyordu. Sanki gurur duymaktan gurur duyuyordu. Yanaklarının keskin düzlemleri Dagny'nin aklına küstahlığı, gerilimi, tiksintiyi getiriyordu ama bu yüzde bunların hiçbiri yoktu. Yalnızca hepsinin son icmali vardı Dingin bir kararlılık ve af dilemeyen, bağışlamayan, katıksız bir masumiyet. Hiçbir şeyi saklamak zorunda olmayan, hiçbir şeyden kaçıp kurtulmak zorunda olmayan bir yüzdü bu. Görmekten ve görülmekten korkusu yoktu. Dagny'nin onda ilk gördüğü şey, gözlerindeki yoğun sezgi oldu. Görme yeteneği en sevdiği araçmış, kullanılması da neşeli bir serüvenmiş gibi davranıyordu. Sanki o gözlerden kendine ve dünyaya üstün değerler saçılıyordu...Kendine yönelik olanlar görme yeteneğinden ötürü, dünyaya yönelik olanlar da görülmeye bu kadar hevesle değecek şeyler sunduğu içindi. Dagny bir an için, yanındaki kişinin yalnızca bir bilinç olduğu duygusuna kapıldı...oysa bir erkeğin vücudunun hiç bu kadar farkında olmamıştı. Gömleğinin ince kumaşı, beden yapısını saklamaktan çok vurguluyordu. Teni güneş yanığıydı. Vücudunda ince, gergin bir güç vardı. Dökme demir gibiydi. Sanki metalden dökülmüştü. Ama parıltısı yumuşak bir metalden. Alüminyum-bakır alaşımı gibi. Teninin rengi, saçlarının kestane rengiyle iyi gidiyordu. Alnına dökülen saç tellerinin rengi güneş altında kestaneden altına dönüşüyor, gözleri de bu renk uyumunu tamamlıyordu. O gözler, renk uyumu içinde yumuşatılmamış tek rengi sergilemekteydi. Koyu yeşildi gözleri. Dagny'ye hafif bir gülümseme ifadesiyle bakıyordu. Bir keşif bakışı değildi bu. Tanıdık, düşünceli bir bakıştı. Sanki o da çok zamandır beklemekte olduğu, varlığından hiçbir zaman kuşku duymadığı bir şeye bakmaktaydı. Bu benim dünyam, diye düşündü Dagny. Erkeklerin böyle olması, var oluşlarıyla böyle yüzleşmesi gerekiyordu. Geri kalan her şey, bunca yılın bütün çirkinlikleri ve mücadeleleri yalnızca birilerinin anlamsız şakasıydı. Adama gülümsedi. Bir suç ortağına gülümser gibi, rahatça gülümsedi. Bir daha asla önem vermeyeceği bir yığın şeyi alaya alırcasına. O da gülümsedi. Onunki de aynı gülümsemeydi. Sanki Dagny'nin neler hissettiğini de, bunun ne anlama geldiğini de biliyordu. Dagny, Hiçbirini ciddiye almamız gerekmezdi, değil mi. diye fısıldadı. Hayır, gerekmezdi O sırada bilinci yerine gelmeye başladı, bu adamın hiç tanımadığı bir yabancı olduğunu fark etti. Ondan uzaklaşmaya çalıştı, ama bu çok belirsiz bir hareketti. Çimenlerin üzerinde yatıyor, otlar saçlarına değiyordu. Kalkmaya uğraştığında, saplanan bir ağrı onu yeniden yatmaya zorladı. Kıpırdamayın, Bayan Taggart, yaralısınız. Beni tanıyor musunuz. Sesi resmi ve sertti. Yıllardır tanıyorum. Ben sizi tammış mıydım. Evet, sanıyorum. Adınız ne. John Galt. Dagny hiç kıpırdamadan baktı ona. Adam, Neden korktunuz. diye sordu. Çünkü inanıyorum. O gülümsedi. Sanki Dagny'nin bu isimle bağdaştırdığı, isme çoktan beri yüklenmiş anlamlarla ilgili tüm itirafları anladığını ifade etmeye çalışıyordu. Bu gülümsemede bir hasmın, meydan okunmasını kabul ettiği de okunuyordu. Ama bir çocuğun kendini kandırması karşısında bir yetişkinin eğlenmesi de vardı. Dagny, kazada hasar görenin yalnızca uçak olmadığını, yavaş yavaş kendine gelmekte olduğunu hissediyordu. Henüz bulmacanın tüm parçalarını bir araya getirecek durumda değildi. Bu isimle ilgili tüm bildiklerini de derleyemiyordu. Yalnızca ismin kara bir boşlukta durduğunu, yavaş yavaş o boşluğun dolacağını biliyordu. Bu doldurma işini şu anda yapamazdı. Adam çok göz kamaştırıcı bir varlıktı. Spot ışığı gibiydi. Karanlık köşelerdeki varlıkları görmesini engelliyordu. Sizi mi izliyordum. diye sordu. Evet Yavaşça çevresine bakındı. Yeşil çimenli bir alana yatırılmıştı. Bu alan, binlerce fitten dimdik inen granit bir duvarın dibinde, uzaklardaki mavi gökyüzünün altındaydı. Alanın öbür ucunda birkaç çam ağacıyla yaprakları parıldayan birkaç huş ağacı, çevrelerini saran dağların biraz daha uzaktaki duvarını gözden saklamaktaydı. Uçağı parçalanmamıştı. Birkaç adım ötede duruyordu. Çimenlere karın üstü oturmuştu. Görünürlerde başka uçak olmadığı gibi, herhangi bir yapı ya da insan bulunduğuna dair bir işaret de yoktu. Nedir bu vadi. diye sordu. O gülümsedi. Taggart Terminali. Ne demek istiyorsunuz. Öğreneceksiniz. Belli belirsiz bir içgüdü, bir hasmın karşısında sarmal oluşturmakta olduğunu görmek gibi bir duygu, ne kadar gücü kaldığını denemek istemesine yol açtı. Kollarıyla bacaklarını oynatabiliyor, başını kaldırabiliyordu. Derin soluk aldığında bir acının saplandığını hissetti, çorabının yan tarafında ince bir çizgi halinde akan kanı gördü. İnsan buradan hiç çıkabiliyor mu. diye sordu. O cevap verirken sesi ciddiydi, ama gözlerindeki parıltıda bir gülümseme gizliydi Aslında, hayır, ama geçici olarak, evet Dagny kalkmaya yeltendi.Galt onu kaldırmak üzere eğildi, ama Dagny hızlı, anî bir hareketle gücünü topladı, onun kavramasından kurtuldu, ayağa kalkmak için mücadele etti. Sanıyorum kalkabili.. diye başlarken, kendini ayakları üzerinde bulduğu anda yeniden yere yıkıldı. Ayak bileğinden yukarı doğru müthiş bir ağrı yükselmiş, bileği onu taşımamıştı. Galt onu kollarına alıp kaldırdı, gülümsedi. Hayır, yapamazsınız, Bayan Taggart, dedi, çimenler üzerinde yürümeye başladı. Dagny kollarını onun boynuna atmış, başını onun omzuna dayamış, kucağında hareketsiz yatmaktaydı. İçinden, birkaç dakika için, bu sürdüğü kadar, tümüyle teslim olabilirim, her şeyi unutabilirim, kendime hissetme izni verebilirim, diye düşünüyordu. En son ne zaman yaşamıştı böyle bir şeyi. Bu düşünce bir an zihninde dolaştı, ama hatırlayamadı. Tanıyordu bu duyguyu. Bir zamanlar tanımıştı. Bu emin olma, sona varma, ulaşma, sorgusuz tamamlama duygusu. Ama korunduğunu hissetmek ve korunmaya izin vermek çok yeniydi. Teslim olmak...evet, çünkü bu garip güven duygusu aslında geleceğe karşı bir korunma değildi. Geçmişe karşıydı. Savaşmaktan korunmakla değil, savaşı kazanmış olmakla ilgiliydi. Dagny'nin zayıflığına değil, güçlülüğüne sunuluyordu...Onun kendi vücudundaki ellerini anormal bir yoğunlukla hissediyor, altın ve bakır saçları, kirpiklerin yanağına düşen gölgelerini seyrediyordu. Bulanık bir düşünce geçti aklından...Neye karşı korunma....Düşman oydu asıl...yoksa öyle miydi....Neden....bilmiyordu. Şu anda düşünemiyordu. Birkaç saat önce bir amacı, bir hedefi olduğunu hatırlamak bile çaba istiyordu. Kendini zorladı, onun ne olduğunu bulup çıkarmaya çalıştı. Sizi izlediğimi biliyor muydunuz. diye sordu. Hayır. Uçağınız nerede. İniş pistinde. İniş pisti nerede. Vadinin öbür tarafında. Aşağıya baktığımda, bu vadide iniş pisti yoktu. Çayır da yoktu. Bu çayır buraya nasıl geldi. Galt gökyüzüne baktı. Dikkatli bakın. Orada bir şey görebiliyor musunuz. Dagny başını arkaya attı, dosdoğru gökyüzüne baktı, orada sabahın sakin maviliğinden başka hiçbir şey göremedi. Birkaç saniye sonra, belli belirsiz birkaç şerit halinde titreşen havayı gördü. Isı dalgaları. dedi. Galt, Refraktör ışınlar, diye karşılık verdi. Sizin gördüğünüz vadi dibi, sekiz bin fit yüksekliğinde bir dağın doruğuydu, buraya da beş mil uzak. Bir...neydi. Hiçbir pilotun inmek istemeyeceği bir dağ doruğu. Sizin gördüğünüz, bu vadiye yansıtılmış bir görüntüydü. Nasıl. Her şeye karşı dikkatle hesaplanmış bir ışın ekranıyla...tabiî sizinki gibi bir cesaret hariç. Ne demek istiyorsunuz. Bir uçağın tabana yedi yüz fitten çok yaklaşmaya kalkışacağı hiç aklıma gelmemişti. Siz ışın ekranına çarptınız. Işınlardan bazıları, manyetik motorları durduracak türden. Bu da beni ikinci yenişiniz oluyor Daha önce izlendiğim de görülmemişti. O ekranı neden koyuyorsunuz. Çünkü burası özel mülkiyette ve öyle kalması gerekiyor. Nedir burası. Madem ki geldiniz, size göstereceğim burayı, Bayan Taggart. Önce görün, sorularınıza ondan sonra cevap vereceğim. Dagny sustu. Kendisinin ona her konuda soru sormuş olmasına rağmen onun kendisiyle ilgili hiçbir soru sormamış olduğunu fark etti. Sanki bu adam tek bir birimdi, Dagny ilk bakışıyla onu anlamış, çözmüştü, başka açıklamaya da ihtiyaç yoktu. Sanki onunla ilgili her şeyi direkt algılama yöntemiyle biliyordu, şimdi de bu bildiklerini tanımlama süreci başlamalıydı. Galt onu, kıvrılarak vadinin tabanına doğru inen bir patikadan aşağıya götürüyordu. Çevrelerindeki yamaçlarda kara uzun köknar ağaçları dimdikti. Çok erkeksi, çok yalın, heykel gibi bir hâlleri vardı. Huş ağaçlarının dantel gibi, güneşte titreyen yapraklarıyla fena çelişki içindeydiler. O yaprakların arasından giren güneş ışıkları Dagny'nin saçlarında, ikisinin yüzlerinde oynaşmaktaydı. Patikanın kıvrımları dolayısıyla ötürü, daha aşağılarda neler olduğu görünmüyordu. Dagny'nin gözleri ikide bir onun yüzüne dönüyordu. O da arada sırada Dagny'ye bakmaktaydı. İlk seferinde Dagny gözlerini kaçırmış, sanki yaramazlık yaparken yakalanmış gibi davranmıştı. Sonra, sanki ondan ders almış gibi, o ne zaman bakarsa, Dagny de gözlerini kaçırmamıştı. Onun, içindeki duyguları bildiğinin farkındaydı. Zaten o da kendi bakışlarının anlamını saklamıyordu. Onun sessizliğinin de kendi sessizliğiyle aynı itirafı taşıdığını biliyordu Dagny. Bir kere kendisini taşıyış biçimi, yaralı bir kadını taşıyan nötr bir erkek gibi değildi. Tavrından hiç belli olmasa da, aslında bir kucaklamaydı. Bunu anlayışının nedeni, onun da aralarındaki temasın tüm bedeniyle farkında olduğunu sezmesindendi. Kayaların altındaki kesik pırıltıları görmeden önce bir çağlayanın sesini duydu. Zihnindeki bulanık temponun arasından gelmişti çağlayanın sesi. Mücadele veren bir bellekten daha yüksek olmayan bir ses, bir ritimdi. Ama ilerledikleri hâlde ritim devam etti. Dagny suyun sesini dinliyordu ama bir başka ses ondan daha fazla netleşmeye başlamıştı. Yükseliyordu yeni ses. Kendi zihninde değildi. Yapraklar arasında bir yerden yükseliyordu. Patika kıvrıldı, görüş açısı genişledi, Dagny birdenbire aşağıdaki kayanın üzerinde küçük bir ev gördü. Güneş evin açık duran penceresinin doğramalarına düşmüştü. Aynı anda, kendisini şu ana teslim olmayı istemeye yönelten tecrübenin ne olduğunu hatırladı. Comet'in tozlu vagonunda, Halley'nin Beşinci Konçertosunu ilk defa duyduğu geceydi. Şu anda da onu duymakta olduğunu biliyordu. Bir piyanonun tuşlarından çıkıp geliyordu konçerto. Net, keskin ezgiyi, güçlü, güvenli bir tuşeyle duyuyordu. Soruyu genç adamın yüzüne fırlatırken sanki onu hazırlıksız yakalamayı ummaktaydı Bu Halley'nin Beşinci Konçertosu değil mi. Evet. Ne zaman besteledi bunu. Neden kendisine sormuyorsunuz. O burada mı. Ya.... Onunla birazdan tanışacaksınız. Sizinle konuşmak onu sevindirecek. Akşamları yalnızken evinizde dinlediğiniz tek müziğin, onun besteleri olduğunu biliyor. Nereden biliyor. Ben söyledim. Dagny'nin yüz ifadesi, soracağı sorunun, Peki siz ne demeye... diye başlayacağını gösteriyordu, ama onu sormadı. Genç adamın gözlerindeki ifadeyi görünce güldü. Gülüşü, Galt'ın bakışının anlamını yansıttı. Hiçbir şeyi sorgulayamam, diye düşündü. Artık yapamazdı. Bu müzik yapraklar arasında yankılanırken olmazdı. Özgürleşmenin, kurtuluşun müziğiydi bu. Çalınması gerektiği gibi çalınıyordu. Tozlu vagonda, yaralı tekerlerin sesleri arasındayken kafasının içinde duymaya çalıştığı gibi çalınıyordu. Bunu öngörmüştü Dagny sesler arasında o gece...ve bu vadiyi görmüştü...bu sabah güneşini ve... Birden soluğu tıkanır gibi oldu. Patika yine kavislenmiş, üstünde bulundukları kayanın yükseltisinden, aşağıdaki kasaba gözükmüştü. Kasaba değildi. Rastgele serpilmiş evlerdi. En dipten başlıyor, çevrelerini saran kayaların çeşidi düzeylerine doğru tırmanıyorlardı. Evler küçük ve yeniydi. Çıplak, köşeli çizgileri vardı. Geniş pencereleri pırıl pırıldı. İlerdeki bazı binalar daha yüksekti. Bacalarından çıkan dumanlar, oranın sanayi bölgesi olduğunu düşündürüyordu. Ama daha yakında, neredeyse Dagny'nin gözlerinin hizasındaki ince bir granit sütunun üzerinde, bir metre yüksekliğinde, ışıltısıyla göz kamaştıran, başka her şeyi sönükleştiren bir dolar işareti durmaktaydı. Som altından yapılmıştı. Kasabanın yukarısında, buranın arması olarak, markası olarak dikiliyordu. Güneş ışığını yakalayıp yansıtıyor, evlerin damları üzerindeki havaya bir kutsama gibi yayıyordu. Dagny parmağıyla işareti göstererek, O nedir. diye soludu. O Francisco'nun özel şakası. Hangi...Francisco. Sesi bir fısıltıydı, çünkü cevabı biliyordu. Francisco d'Anconia. O da mı burada. Olacak. Bugünlerde gelir. Ne bakıma onun şakası. O işareti yıldönümü armağanı olarak buranın sahibine verdi. Ardından da biz hepimiz bunu kendi özel amblemimiz olarak kabul ettik. Fikir hoşumuza gitti. Bu yerin sahibi siz değil misiniz. Ben mi. Hayır. Aşağıya doğru baktı, kayanın dibindeki bir adamı işaret etti. İşte, mal sahibi geliyor. Aşağıdaki toprak yolun ucunda bir araba durmuştu. İki kişi hızlı adımlarla yokuşu çıkmaktaydılar. Dagny yüzlerini net göremiyordu. Biri ince uzun, diğeri daha kısa, daha yapılıydı. Patikanın kıvrımında onları göremez oldu. Bu arada kendileri de yürümeyi sürdürdüler. Vay canına. diye patladı yapılı adam. Dagny onu tanımıyordu, ama adam Dagny'ye bakakalmıştı. Dagny bu arada, onun yanındaki ince uzun adama baktı Hugh Akston'dı. İlk konuşan Hugh Akston oldu. Eğilip nazik bir ‘hoş geldiniz' selamı verdi. Bayan Taggart, ilk defa olarak birisi beni haksız çıkarmış oluyor, dedi. Onu asla bulamazsınız demiştim ama, bir sonraki karşılaşmamızda sizi onun kucağında göreceğim hiç aklıma gelmemişti. Kimin kucağında. Motoru yaratan kişinin tabii Dagny sesli bir soluk saldı, gözlerini yumdu. Bu ilişkiyi kendi kendine kurması gerektiğini düşünüyordu. Gözlerini açtığında Galt'a bakıyordu. O gülümsüyor bunun Dagny için ne anlama geldiğini biliyormuş gibi görünüyordu. Güçlü kas yapısına sahip olan adam, Boynunu kırsaydın hak etmiş olurdun. diye aksilendi. Bunu kaygıdan kaynaklanan bir öfkeyle söylüyor, sevgisini belli ediyordu. Ne biçim bir numara çekmek bu. Hem de ön kapıdan gelmek istese burada sevinçle karşılanacak biri için. Galt, Bayan Taggart, size Midas Mulligan'ı takdim edebilir miyim. dedi. Dagny zayıf bir sesle, Yaa, dedi, sonra güldü. artık şaşıracak hâli kalmamıştı. ‘Yoksa ben o uçak kazasında öldüm de, bu bir tür öbür dünya yaşamı mı. dedi. Galt, Daha farklı bir yaşam, diye karşılık verdi. Ölmüş olma konusuna gelince...aslında tam tersi gibi gözükmüyor mu. Evet, diye fısıldadı Dagny. ...evet... Mulligan'a gülümsedi. Ön kapı nerede. diye sordu. Burada. Eliyle kendi alnını gösteriyordu, Dagny hiç gücenmeden, Anahtarı kaybetmişim, diye basit bir cevap verdi. Şu anda tüm anahtarları kaybetmiş durumdayım. Bulursun. Ama o uçakta ne işin vardı. İzliyordum. Onu mu. Parmağıyla Galt'ı gösteriyordu. Evet Sağ kaldığın için şanslısın. Yaran ağır mı. Sanmıyorum. Seni bir tedavi etsinler de...ondan sonra birkaç soruya cevap vermek zorunda kalacaksın. Birden döndü, öne düşüp arabaya ilerlerken Galt'a döndü. Bak sen şu işe. dedi Buna önlem almamıştık işte...ilk grev kırıcı. İlk...ne. diye sordu Dagny. Boş ver, dedi Mulligan. Galt'a baktı. Ne yapıyoruz. Galt, Görev benim, dedi. Ben sorumluyum. Siz Quentin Daniels'ı alın. Tek ihtiyacı burayı öğrenmek, alışmak. Geri kalan her şeyi biliyor gibi görünüyor. Evet. Hemen hemen tüm yolu tek başına almış. Dagny'nin kendisine anlamayan bakışlarla baktığım görüyordu. Size bir konuda teşekkür borçluyum, Bayan Taggart, dedi. Bıraktığım işi görmek üzere Quentin Daniels'ı seçmekle bana bir iltifat sunmuş oldunuz. Uygun bir kişiymiş. Nerede o. diye sordu Dagny. Bana neler olup bittiğini söyleyecek misiniz. Midas bizi iniş pistinde karşıladı, beni evime bırakıp Daniels'ı yanında götürdü. Birlikte kahvaltı etmek üzere onlara katılacaktım, o sırada sizin uçağın spin yaparak dalışa geçtiğini gördüm. Oraya en yakın bendim. Mulligan, Mümkün olduğu kadar çabuk yetişmeye çalıştık, diye onun kaldığı yerden devam etti. O uçaktaki her kimse, ölmeyi hak etmiştir diye düşünüyordum. Dünyada istisna tanıyacağım iki kişiden biri olabileceği aklıma bile gelmemişti. Öteki kim. diye sordu Dagny. Hank Rearden. Dagny'nin yüzü buruştu. Çok uzaklardaki bir yerden anî bir darbe almış gibiydi. Neden kendisine, Galt ona bakıyormuş gibi, yüzünü dikkatle inceliyormuş gibi geldiğini, neden Galt'ın yüz ifadesinde de bir anlık bir değişiklik sezdiğini bilemiyordu. Arabaya varmışlardı. Üstü açık bir Hammond'tı. Brandası açıktı. En pahalı modellerden biriydi. Birkaç yıllıktı ama çok iyi bakılmıştı. Galt onu dikkatle arka kanepeye yerleştirdi, kolunun kıvrımıyla korudu. Dagny arada sırada bıçak gibi bir sancı hissediyordu ama buna ayıracak dikkati yoktu. Mulligan marşa basıp araba ileri atılırken, o kasabanın uzaklardaki evlerine bakıyordu. Dolar işaretinin altından geçerlerken altın bir ışık gözüne girdi, sonra alnından kaydı. Kim buranın sahibi. diye sordu Dagny. Mulligan, Ben, dedi. Ya bu nedir. Galt'ı gösteriyordu. Mulligan kıkırdadı. O yalnızca burada çalışıyor. Ya siz, Dr. Akston. Akston, Galt'a baktı. Ben onun iki babasından biriyim, Bayan Taggart, dedi. Ona ihanet etmeyen baba benim. Ya. Kafasında bir bağlantı daha netleşmişti. Üçüncü öğrenciniz o muydu. Evet, Öyle. Muhasebeci yardımcısı. diye inledi Dagny. Belleği bir şeyi daha yakalamıştı. O da ne. Dr. Stadler ona öyle demişti Üçüncü öğrenciye ne oldu diye sorduğumda, Dr. Stadler bana, herhalde bir yerde muhasebeci yardımcısı olmuştur, demişti. Galt, Fazla iyimser konuşmuş, dedi. Onun ve dünyasının standartlarıyla, ben çok daha aşağıdayım. Araba vadinin üzerindeki bir kayada tek başına duran eve doğru sapmıştı. Önlerindeki patikada bir adam, hızlı adımlarla kasabaya inmekteydi. Blucin tulum giymişti, elinde bir kumanya kutusu taşıyordu. Adımlarının kesik kesik hızında tanıdık bir şey vardı. Araba adamın yanından geçerken Dagny onun yüzünü bir an için görebildi, sonra dönüp arkasına bakakaldı, sesi hareketin verdiği acının etkisiyle çığlığa dönüşerek, Ah, durun. Durun. diye bağırdı. Gitmesin, ne olur. Adam Ellis Wyatt'tı. Üç adam güldüler, ama Mulligan arabayı durdurdu. Şey... dedi Dagny. Sesi zayıf, özür diler gibiydi. Buranın Wyatt'ın terk edip gidemeyeceği yer olduğunu unutmuştu. Wyatt onlara doğru koşuyordu. O da Dagny'yi tanımıştı. Arabanın kenarını yakalayınca hızını dengeledi, karşısındaki o genç, zafer dolu gülümsemeye baktı. Aynı ifadeyi bir kere daha görmüştü Wyatt Kavşağının peronunda. Dagny. Nihayet sen burada, ha. Bizden biri misin. Galt, Hayır, dedi. Bayan Taggart kaçak yolcu. Ne.. Bayan Taggart'ın uçağı düştü. Görmediniz mi. Düştü mü. Buraya mı. Evet. Bir uçak sesi duydum, ama... Yüzündeki şaşkınlık bir gülümsemeye dönüştü. Hazin, eğleniyor gibi, dostça bir gülümseme. Anlıyorum. Hay Allah, Dagny. İnanılmaz bir şey bu. Dagny ona çaresiz bakışlarla bakıyor, geçmişi şimdiki zamana bağlamayı bir türlü başaramıyordu. Ölmüş bir dostuna bakar gibi hissediyordu kendini. Rüyadaymış gibiydi. Ona söyleyememiş olduğu sözler döküldü ağzından. Size ulaşmaya çalıştım dedi. İki yıl önce çalıp çalıp açılmayan o telefonu düşünüyordu. Wyatt yumuşacık gülümsedi. Biz de ondan beri sana ulaşmaya çalışıyoruz, Dagny...Bu gece görüşürüz. Kaygılanma, ortadan kaybolacak değilim...sanıyorum sen de kaybolmayacaksın. Ötekilere el salladı, kumanya kutusunu sallayarak yoluna devam etti. Mulligan arabayı çalıştırırken Dagny başını kaldırdı, Galt'ın gözlerinin dikkatle kendisini incelediğini gördü. Dagny'nin yüzü hemen sertleşti. Acıyı itiraf ediyormuş, ama bunun ona verdiği tatmin duygusuna meydan okuyormuş gibi. Peki, dedi. Ne tür bir şova tanık olmamı plânladığınızı anlıyorum. Ama Galt'ın yüzünde ne zalimlik, ne de acıma vardı. Yalnızca adalet kavramının içtenlikli ifadesi okunuyordu. Burada ilk kuralımız, herkesin her şeyi önce kendi gözüyle görmesidir, Bayan Taggart, dedi. Araba tek başına bir evin önünde durdu. Kaba granit bloklardan yapılmış bir evdi. Ön duvarı hemen hemen tümüyle camdı. Mulligan gaza basıp uzaklaşmadan önce, Doktoru yollarım dedi, Galt da Dagny'yi kucağında eve taşıdı. Senin evin mi. diye sordu Dagny. Benim. Kapıyı ayağıyla iterek açıyordu. Dagny'yi pırıl pırıl bir salona taşıdı. Burada güneş ışığı hüzmeler hâlinde cilalı çam duvarlara vuruyordu. Dagny odada el yapımı birkaç mobilya gördü. Tavan çıplak kütüklerden yapılmaydı. Mutfağa geçişi sağlayan yuvarlak bir kapı vardı. Küçüktü mutfak. Kaba raflar, çıplak bir tahta masa, elektrik ocağının üzerinde insanı şaşırtacak kadar parıldayan kromlar. Bir sınır kulübesinin ilkel basitliği vardı burada. En gerekli şeylerden fazlasına yer verilmemiş, ama bu iş süper-modern bir beceriyle yapılmıştı. Galt onu ışık hüzmeleri arasından geçirip küçük konuk odasına soktu, bir yatağın üzerine bıraktı. Dagny pencerenin açık olduğunu, dışarıda kaya basamaklar ve göklere yükselen çamlar göründüğünü fark etti. Duvarların ahşabına yazı yazılmış gibi küçük çizgiler ilişti gözüne. Farklı çizgilerdi, aynı elden çıkmamış gibiydiler. Kelimeleri çözemiyordu. Yarı açık bir kapı daha gördü. Oradan Galt'ın yatak odasına geçiliyordu. Burada konuk muyum, yoksa tutuklu mu. diye sordu. Seçim sizin, Bayan Taggart. Bir yabancıyla pazarlık ederken seçim yapamam. Ama yabancı sayılmazsınız. Demiryolunuza benim adımı vermemiş miydiniz. Ha....Evet... Bir bağlantı daha yerine oturmuş, onu yine sarsmıştı. Evet, ben... Uzun boylu adama, güneşin soldurduğu saçlara, başarılmaya çalışılan gülümsemeye, amansızcasına gözlemci gözlere bakıyor, hattı inşa ederkenki çabalarını, o yaz günü yapılan ilk seferi görüyordu. Eğer o hattı simgeleyecek bir insan figürü olabilseydi, herhalde bu insandan başkası olmazdı. Evet...vermiştim... Sonra geri kalanını da hatırlayarak ekledi Ama oraya bir düşmanın adını vermiştim. Galt gülümsedi. O da er geç çözmeniz gereken bir çelişkiydi, Bayan Taggart. Sendin, değil mi...hattımı mahveden sendin... Hayır, o çelişkiydi. Dagny gözlerini yumdu. Az sonra, Hakkında duyduğum onca hikâye var, dedi. Hangileri doğru. Hepsi. O hikâyeleri yayan sen miydin. Hayır.Neden yayayım. Hakkımda konuşulmasını hiçbir zaman istemedim. Ama bir efsane hâline geldiğini biliyorsun, değil mi. Evet Efsanenin tek doğru öyküsü, Twentieth Century Motordaki genç mucit, öyle değil mi. Somut anlamda gerçek olan o, evet. Heyecansız söyleyemezdi söyleyeceğini. Sesi kısıldı, soluk soluğa bir tonda, Motor... dedi. ...bulduğum motor...onu yapan sen miydin. Evet. Başının yukarı kalkmasına yol açan hevesi önleyememişti. Enerjiyi değişimden geçirip... diye başlarken sustu. Seslendirmediği umutsuz yakarışa cevap olarak, Size onbeş dakikada anlatabilirdim, dedi. Ama onu bana dünyada hiçbir güç anlattıramaz. Bunu anlayabiliyorsanız, sizi şaşırtan her şeyi de anlayacaksınız. O gece...oniki yıl önce...altı bin katilin katıldığı toplantıyı terk edip çıktığın ilkbahar gecesi...o hikâye doğru, öyle değil mi. Evet. Onlara dünyanın motorunu durduracağını söyledin. Durdurdum. Ne yaptın. Hiçbir şey yapmadım, Bayan Taggart. Zaten sırrımın tümü de orada. Dagny uzun süre boyunca ona sessizce baktı. O durmuş, bekliyordu. Sanki Dagny'nin düşüncelerini okuyordu. Dagny şaşkınlık ve çaresizlik içinde, Yokedici... dedi. Galt, Gelmiş geçmiş en kötü yaratık, diye sözü bitirdi, Dagny kendi sözcüklerini hemen tanıdı. Dünyanın beynini bitiren adam. Beni ne kadar dikkatle inceliyordun. Ve ne zamandan beri. Yalnızca bir anlık bir duraklama oldu, Galt'ın gözleri kıpırdamadı, ama Dagny'ye sanki bakışları yoğunlaşmış gibi geldi. Ona bakmakta olduğunun özel bir biçimde farkındaymış gibi. Sonra alçak sesle cevap verirken, Dagny onun sesinde de bir yoğunluğun olduğunu fark etti Yıllardır. Gözlerini yumup kendini serbest bıraktı. Vazgeçmişti. Garip, hafifsi bir kayıtsızlık hissediyordu. Sanki o anda tek istediği, çaresizlik duygusuna teslim olmakmış gibi. Gelen doktor kır saçlı, yumuşak ifadeli, düşünceli yüzlü biriydi. Davranışı özgüvenliydi. Galt, Bayan Taggart, size Dr. Hendricks'i tanıştırabilir miyim. dedi. Dr. Thomas Hendricks değil herhalde. diye soludu Dagny. Çocuksu bir kabalıktı bu. Ağzından çıkan isim çok ünlü bir cerrahın ismiydi. Altı yıl önce emekliye ayrılıp ortadan kaybolmuştu. Evet, tabiî o, dedi Galt. Dr. Hendricks, Dagny'ye gülümsedi. Midas bana, Bayan Taggart'ın şoktan ötürü tedaviye ihtiyacı olduğunu söyledi, dedi. Uğradığı şok değil...uğrayacağı şoklar nedeniyle. Galt, Bu işi size bırakıyorum, dedi. Ben de markete gidip kahvaltılık bir şeyler alayım. Uğradığı hasarlar bir bir muayene edilirken Dagny, Dr. Hendricks'in çalışmasındaki seri ustalığı seyrediyordu. Yanında Dagny'nin daha önce hiç görmediği bir âlet getirmişti. Herhalde taşınabilir bir röntgen makinesi. Muayene sonucunda, iki kaburgasının kıkırdağını yırtmış, ayak bileğini burkmuş, bir diziyle bir dirseğini sıyırmış, her yanını çürütmüş olduğunu öğrendi. Dr. Hendricks'in usta elleri sargıları sarıp, bantları yapıştırma işini bitirirken, Dagny vücudunu usta bir teknisyenin muayenesinden çıkmış bir makine gibi hissetti, artık başka bakım gerekmediğine inandı. Size yataktan çıkmamanızı tavsiye ederim, Bayan Taggart. Yo, hayır. Dikkat eder, yavaş hareket edersem bir şey olmaz. Dinlenmelisiniz. Dinlenebilir miyim ki. Doktor gülümsedi. Herhalde hayır, dedi. Dagny Galt gelene kadar giyinmişti. Dr. Hendricks durumu Galt'a özetledi, Yarın gelip yine muayene edeceğim, dedi. Galt, ‘Teşekkür ederim. Faturayı bana yollayın, diye karşılık verdi. Dagny, Asla olamaz. diye atıldı gücenik bir sesle. Kendim öderim. İki adam eğlenerek birbirlerine baktılar. Sanki bir dilencinin övünmesine tanık oluyorlardı. Galt, Bunu sonra konuşuruz, dedi. Dr. Hendricks ayrıldı, Dagny ayağa kalkmaya çalıştı, topallayarak, mobilyalara tutunarak ilerledi. Galt onu yine kucaklayıp mutfağa götürdü, iki kişilik sofranın hazırlandığı masanın başındaki sandalyeye oturttu. Dagny acıktığını hissediyordu. Ocakta kaynayan kahve, iki bardak portakal suyu, cilalı masanın üzerinde, güneş ışığında parlayan beyaz porselen tabaklar. Galt, En son ne zaman yedin ya da uyudun. diye sordu. Bilmiyorum...trende yemek yemiştim...şeyle... Acı ve çaresiz bir gülümsemeyle başını iki yana salladı. Bir serseriyle, diye düşünüyordu. Ona yalvarmış, ulaşılamayan bir intikam meleğinden kurtulmak için bilgi istemişti. O intikam meleği şimdi karşısında oturuyor, portakal suyunu içiyordu. Bilemiyorum...yüzyıllarca geride, kıtaların ardında gibi, dedi. Beni nasıl oldu da izledin. Siz kalkış yaparken ben Afton Havaalanı'na indim. Oradaki adam bana, Quentin Daniels'ın seninle gittiğini söyledi. Uçağını tepede turlarken gördüğümü hatırlıyorum. Ama o an...seni düşünmediğim tek andı. Trenle geliyorsun sanıyordum. Dagny dosdoğru ona bakarak, Buna ne anlam vermemi bekliyorsun. diye sordu. Neye. Beni düşünmediğin tek zamana. Galt gözlerini kaçırmadı. Dagny onun tipik özelliği olduğunu anladığı belli belirsiz hareketi fark etti. Gururlu dudaklarının bir gülümseme imasına doğru bükülmesiydi o hareket. Ne istersen, dedi Galt. Dagny yaptığı seçimin altını yüzünün ciddiyetiyle çizebilmek için bir an sessiz kaldı, sonra soğuk bir sesle, düşmanca bir suçlama tonunda sordu Quentin Daniels'a gelmekte olduğumu biliyor muydun. Evet. Onu önce sen kaptın, benim ulaşamamamı istedin, öyle mi. Benimle yarıştın. Bunun beni nasıl etkileyeceğini bile bile, öyle mi. Tabiî. Gözlerini kaçıran ve sessiz kalan Dagny oldu. Galt kahvaltının geri kalanını hazırlamak üzere ayağa kalktı. Dagny onun ocak başında ekmek kızarışını ve yumurtaları pişirişini seyretti. Çalışma biçiminde bir kolaylık, bir rahatlık vardı, ama bunlar başka bir meslekten gelen becerilerdi. Elleri bir mühendisin hesaplı hareketleriyle kontrol panelindeki levyeleri çekiyor, itiyordu. Böyle bir beceri türünü daha önce nerede gördüğünü hatırladı. Ocağı göstererek, Bunları Dr. Akston'dan mı öğrendin. diye sordu. Başka bir sürü şey arasında bunları da. Sana vaktini...senin vaktini....bu tür şeylere harcamanı mı öğretti. Ben vaktimi çok daha önemsiz işlere de harcadım. Tabağı Dagny'nin önüne koyduğunda Dagny, Bu yiyecekleri nereden aldın. diye sordu. Burada bakkal dükkânı da mı var. Dünyanın en iyi dükkânı. Lawrence Hammond işletiyor. Ne. Lawrence Hammond. Hammond Oto'nun sahibi. Jambon, Dwight Sanders'ın çiftliğinden. Sanders Uçak yani.Yumurtalarla tereyağı Yargıç Narragansett'den. Eskiden Illinois Eyaleti Üst Mahkemesi baş yargıcıydı. Dagny tabağına baktı. Bakışları acıydı. Sanki yiyeceklere elini sürmeye korkuyordu. Herhalde ömrümde yiyeceğim en pahalı kahvaltı, dedi. Hele aşçının ve diğerlerinin zamanlarının maliyeti hesaba alınırsa.. Evet...bir bakıma. Ama diğer yandan, ömründe bulacağın en ucuz kahvaltı, çünkü hiçbir kuruşu seni bu uğurda yıllarca çalıştıran ve sonunda açlıktan Öldüren yağmacılara gitmiyor. Uzun bir sessizlikten sonra Dagny, Ne yapıyorsunuz hepiniz burada. diye sordu. Yaşıyoruz. Dagny bu kelimenin bu kadar gerçek anlamda kullanıldığını hiç duymamıştı. İşin ne. dedi. Midas Mulligan senin burada çalıştığını söyledi. Tamir ustasıyım herhalde Nesin. Tesisatlarda bir bozukluk olunca beni çağırıyorlar. Elektrik sistemi var örneğin. Dagny ona baktı, sonra birdenbire öne uzandı, elektrik ocağına yakından bakmaya çalıştı, ama bu hareket canını yakınca sandalyesine yaslandı. Galt sesli sesli güldü. Evet, doğru, dedi. Ama ağır ol, yoksa Dr. Hendricks seni yeniden yatağa yatırır. Elektrik sistemi... Dagny boğulur gibiydi. Burada elektrik sistemi...senin motorunla mı çalışıyor. Evet. Motoru yaptın mı. Çalışıyor mu. İşliyor mu. Kahvaltını pişirebildi işte. Görmek istiyorum. Ocağa bakacağım diye kendini sakatlama. Basit bir elektrik ocağı, ama çalıştırması yüz kat daha ucuz. Görebileceğin de o kadar, Bayan Taggart. Bana bu vadiyi göstereceğine söz verdin. Göstereceğim. Ama elektrik jeneratörünü değil. Kahvaltı biter bitmez beni vadide dolaştırır mısın. İstersen...ve kıpırdayabilirsen. Kıpırdarım. Galt ayağa kalktı, telefona yürüyüp bir numara çevirdi Alo Midas....Evet...Geldi. Evet, durumu iyi...Arabanı bana bir günlüğüne kiralar mısın....Sağol. Normal fiyata...yirmibeş sent...Yollayabilir misin arabayı....Baksana, sende bir tür baston var mı. İhtiyacı olacak...Bu gece mi. Evet, sanırım. Olur. Teşekkürler. Telefonu kapattı. Dagny ona inanmaz gözlerle bakıyordu. Doğru mu anladım. İkiyüz milyon dolar parası olan Bay Mulligan, arabasını kullandın diye senden yirmibeş sent mi alacak. Doğru. Ulu Tanrım, sana arabayı nezaketen veremez miydi. Galt oturup bir an ona baktı, yüzünü inceledi, sanki onun da kendi yüzündeki eğlenen ifadeyi görmesini sağlamaya çalıştı. Bayan Taggart, dedi. Bu vadide yasalarımız yok, kurallarımız yok, hiçbir türlü resmi organizasyonumuz yok. Buraya geldik, çünkü dinlenmek istiyorduk. Ama bazı âdetlerimiz var. Onlara hepimiz uyarız, çünkü onlar, uzak kalmak istediğimiz şeylerle ilgili. Sizi şimdiden uyarsam iyi olacak, bu vadide bir tek yasak kelime varsa o da ‘vermek' kelimesidir. Özür dilerim, dedi Dagny. Haklısın. Galt onun fincanına kahve koydu, bir paket de sigara uzattı. Dagny gülümseyerek paketten bir tane aldı. Üzerinde dolar işareti vardı. Galt, Eğer akşama çok yorgun olmazsan Mulligan bizi yemeğe davet ediyor, dedi. Görmek isteyeceğini sandığım bazı konukları olacak. Aa, tabiî. Yorgun olmam. Bir daha hiç yorgun olmayacakmışım gibi geliyor. Kahvaltılarını bitirirlerken Mulligan'ın arabasının evin önünde durduğunu gördüler. Şoför dışarı fırladı, patikadan yukarı koştu, kapıyı vurmak ya da çalmak için bile duraklamadan odaya daldı. Dagny'nin bu hevesli, soluk soluğa, dağınık gencin Quentin Daniels olduğunu anlaması bir süre aldı. Bayan Taggart, diye soludu genç adam. Çok üzgünüm. Sesindeki umutsuz suçluluk duygusu, yüzündeki sevinç dolu heyecanla çelişmekteydi. Daha önce sözümden hiç dönmemiştim. Bunun özrü yok. Sizden beni bağışlamanızı isteyemem, inanmayacağınızı da biliyorum, ama işin doğrusu...unuttum. Dagny, Galt'a göz attı. İnanıyorum, dedi. Bekleyeceğime dair size söz verdiğimi unuttum. Her şeyi unuttum...birkaç dakika öncesine kadar. Bay Mulligan uçağınızın buraya düştüğünü söylediği zaman hatırladım ve hepsinin benim suçum olduğunu hemen anladım. Eğer size bir şey olsaydı...ah, Tanrım, iyi misiniz. Evet. Kaygılanma. Otur. İnsan verdiği şeref sözünü nasıl unutur, bilmiyorum. Bana neler oldu, anlayamıyorum. Ben anlıyorum, Bayan Taggart, aylardır üzerinde çalışıyordum. Özellikle bir hipotezin üzerinde. Ne kadar çabalarsam durum o kadar umutsuz görünüyordu. Son iki günü laboratuardan çıkmadan geçirmiştim. İmkânsız gözüken bir matematik denklemini çözmeye uğraşıyordum. Bu kara tahtanın başında ölürüm de pes etmem, diye düşünüyordum. O geldiği zaman gecenin geç saatiydi. İçeri girdiğini fark etmedim bile. Yani gerçek anlamda. Benimle konuşmak istediğini söyledi, bir dakika bekle, dedim, işime devam ettim. Sanıyorum onun orada olduğunu da unuttum. Öylece ayakta durmuş, beni seyrediyordu. Bu ne kadar sürdü, bilemiyorum. Tek hatırladığım, sonunda elini uzattı, tahtadaki rakamlarımın hepsini sildi, oraya bir tek kısa denklem yazdı. İşte o zaman fark ettim onu. Çığlık attım...çünkü...motorun tam cevabı değildi, ama o cevaba giden yoldu. Benim göremediğim, akıl edemediğim şeydi...ama görür görmez nereye varacağını anladım. ‘Nereden bildin.' diye haykırdım, o parmağıyla sizin motorun fotoğrafını işaret etti, ‘Çünkü onu ilk yapan benim,' dedi. İşte en son hatırladığım o, Bayan Taggart...yani kendi varlığımla ilgili son hatırladığım o oldu, çünkü ondan sonra statik elektrikten, enerji konversiyonundan, motordan söz etmeye başladık. Galt, Buraya gelene kadar da yolda hep fizik konuştuk, dedi. Daniels, Seninle gelmek isteyip istemediğimi sormuştun, onu hatırlıyorum, dedi. Gidip her şeyden vazgeçmek...Her şeyden, ha. Ormana katılmaya hazırlanan ölü bir enstitüden, hademe-köle olarak geleceğimden, Wesley Mouch'un Yönerge 10289'undan, üstümüze tırmanan hayvan-altı yaratıkların bize ‘akıl diye bir şey yok' deyip durmasından...Bayan Taggart - birden sevinçle güldü - Bana bunlardan vazgeçip kendisiyle gelmek istiyor muyum diye soruyordu. İki kere sormak zorunda kaldı, çünkü birincisinde inanamamıştım. Hiçbir insanın bunu seçenek olarak bile görebileceğine inanmıyordum. Gitmek, ha. Onunla gidebilmek için gökdelenin tepesinden atlamaya bile razı olurdum...yeter ki yere vurmadan bana formülünü söyleyeceğini bileyim. Seni suçlamıyorum, dedi Dagny. Yüzüne imrenir gibi bakıyordu. Hem sen kontratının sorumluluğunu yerine getirdin. Beni motorun sırrına götürdün. Burada da hademe olacağım, dedi Daniels. Mutlu mutlu sırıtıyordu. Bay Mulligan beni hademe olarak alıyor. Elektrik santraline. Yeterince öğrendiğim zaman elektrikçiliğe terfi edeceğim. Bay Mulligan ne harika biri, değil mi. Onun yaşına gelince ben de öyle olmak istiyorum. Para kazanmak istiyorum. Milyonlarla. Onun kadar para kazanmak istiyorum. Daniels. Dagny gülüyordu. Başlangıçta tanıdığı genç fizikçinin o sessiz özkontrolunu, ciddi dikkatini, ödünsüz mantığını hatırlıyordu. Neyin var senin. Nerelerdesin. Ağzından çıkanı biliyor musun. Buradayım, Bayan Taggart...ve burada olabilecek şeylerin sınırı yok. Dünyanın en büyük ve en zengin elektrikçisi olacağım. Ben artık... Galt, Sen artık dosdoğru Mulligan'ın evine gidiyorsun, dedi. Yatıp yirmidört saat uyuyorsun...yoksa santralin yanına bile yaklaştırmam seni. Daniels çekingen bir sesle, Peki, efendim, dedi. Güneş çevredeki granit doruklardan aşağıya süzülmeye başlamış, granit duvarların ve pırıltılı karların ortasındaki vadiye ışıklı bir daire çizmişti. Dagny birdenbire, sanki o ışıklı dairenin dışında hiçbir şey yokmuş gibi hissetti, sonluluk kavramında bulunabilecek o neşeli, gururlu duyguya şaştı, çünkü öyle bir durumda insanın tüm kaygıları, gözünün eriştiği alanla sınırlı kalırdı. Kollarını aşağıdaki kasabanın damları üzerinden uzatmak, parmak uçlarını karşıki doruklara değdirmek geldi içinden. Ama kollarını kaldıramazdı. Bir eliyle bastona abanıyor, diğeriyle Galt'ın koluna asılıyor, ayaklarını yavaş, bilinçli bir çabayla hareket ettiriyor, yürümeyi yeni öğrenen bir çocuk gibi arabaya doğru ilerliyordu. Galt arabayı sürerken o yanında oturdu, kasabanın kenarından dolaşıp, Midas Mulligan'ın evine yöneldiler. Bir kayanın üzerindeydi ev.Vadinin en büyük eviydi. İki katlı tek ev oydu. Hisar ile resort karışımı, sağlam granit duvarlarla, geniş, apaçık teraslarla donanmıştı. Bir ara durup Daniels'ı indirdiler, sonra dağlara doğru yavaşça yükselen kıvrımlı yola tırmandılar. Mulligan'nın servetini düşünmek, altlarındaki lüks arabayı fark etmek, Galt'ın direksiyondaki ellerine bakmak, ilk defa olarak, acaba Galt da mı zengin, diye merak etmesine yol açtı. Kıyafetini süzdü. Gri pantolon, beyaz gömlek. Uzun süre dayanacak türden kumaşlardan yapılmıştı, ikisi de. Belindeki ince kemerin derisi çatlak çatlaktı. Kolundaki saat çok hassastı, paslanmaz çelikten yapılmaydı. Lükse işaret edebilecek tek şeyi saçlarıydı...rüzgârla kıpırdayan o sıvı altın ve bakır rengi tellerdi. Yolun bir virajını döndüklerinde Dagny birdenbire geniş alana yayılmış çimenleri ve uzaktaki çiftlik evini gördü. Bu çayırda koyun sürüleriyle birkaç at otluyor, çitle ayrılmış domuz ağılları görünüyor ilerde ahşap ambarlar, daha uzakta da bir metal hangar göze çarpıyordu...O hangar bu çiftliğin bir parçası olamazdı. Kovboy gömleği giymiş bir adam hızlı adımlarla onlara doğru gelmekteydi. Galt arabayı durdurdu, ona el salladı, ama Dagny'nin soru soran bakışlarına cevap vermedi. Adamın yaklaşmasını, onun Dwight Sanders olduğunu Dagny'nin kendisinin anlamasını bekledi. Merhaba, Bayan Taggart, diye gülümsedi Sanders. Dagny onun sıvanmış kollarına, ağır çizmelerine, otlayan sığırlarına baktı. Demek Sanders Uçak'tan geriye kalan bu, dedi. Yo, hiç de değil. Bir de mükemmel monoplan var. En iyi modelim. Ama siz tepenin eteklerinde yamultunuz onu. Demek olanları biliyorsunuz, öyle mi. Evet, sizin uçaklarınızdan biriydi. Harika bir uçaktı. Ama korkarım onu fena hâlde yaraladım. Onartmanız gerekir. Galiba altı yırtıldı. Kimse onaramaz. Ben onarırım. Bu sözler ve bu ses tonu, Dagny'nin yıllardır duymadığı tür özgüveni yansıtıyordu. Bu davranışı insanlardan beklemekten umudunu çoktan kesmişti. Ama yüzü gülümsemeye başlayacakken, acı bir gülüşle yeniden değişti. Nasıl. diye sordu. Domuz çiftliğinde mi. Yok canım, Sanders Uçak'ta. Nerede o. Nerede olacağım sanıyorsunuz. New Jersey'deki o binada mı olacaktı. Hani Tinky Holloway'in kuzeninin, benim iflas eden vârislerimden devlet kredisiyle ve vergi ertelemesiyle satın aldığı binada mı. Sonradan orada ürettiği altı uçağın hiçbiri yerden kalkmadı, kalkan sekiz tanesi de düşüp kırkar yolcu öldürdü. Nerede öyleyse. Ben neredeysem orada. Eliyle yolun karşı tarafını gösterdi.Çamların üzerinden, vadinin dibindeki dikdörtgen biçimli havaalanı görünüyordu. Burada birkaç uçağımız var, benim işim de onların bakımını yapmak, dedi Sanders. Domuz yetiştiriyorum, aynı zamanda da havaalanı görevlisiyim. Jambon ve pastırma üretme işinde hayli başarılıyım. Eskiden bu malları satın aldığım insanlar buralarda olmasa bile. Ama o insanlar, ben olmadan uçak yapamazlar...hattâ ben olmadan jambon ve pastırma bile üretemezler. Ama siz...uçak tasarımlamıyorsunuz. Hayır, tasarımlamıyorum. Bir zamanlar size söz verdiğim diesel lokomotifleri de yapmıyorum. Sizi son gördüğümden bu yana yalnızca bir tek traktör tasarımlayıp ürettim. Bir tek. Elle yaptım onu. Seri imalât gerekmiyordu. Ama o traktör normal sekiz saatlik iş gününü dört saate indirdi. Nerelerde mi. Kolunu uzatmış sağdan sola doğru kaydırıyor, asma bahçeleri gösteriyordu. Yargıç Narragansett'in mandırasında..Kolu biraz daha kaydı, kanyonun dibindeki yeşilimsi altın rengi ekinleri gösterdi, oradan canlı yeşil kısımlara kaydı. ...buğday tarlalarında, Midas Mulligan'ın tütün tarlasında... Kol yükseldi, pırıltılı yaprakların göz doldurduğu granit balkonu gösterdi. Richard Halley'nin meyve bahçelerinde. Dagny'nin gözleri yavaşça onun kolunu izlemekteydi. Kol indikten çok sonra bile, o hâlâ gösterilen yerlere bakıyordu. Ama yalnızca, Anlıyorum, demekle yetindi. Şimdi artık uçağınızı onarabileceğime inandınız mı. Evet. Ama uçağı gördünüz mü. Tabiî. Midas ilk anda hemen iki doktor çağırdı. Hendricks'i sizin için, beni de uçağınız için. Onarılabilir. Ama pahalıya çıkar. Kaça. İki yüz dolar. İki yüz dolar mı. Dagny inanamamıştı. Bu fiyat ona çok düşük görünüyordu. Altın olarak, Bayan Taggart. Ha.... Peki, altını nereden satın alabilirim. Galt, Alamazsınız, dedi. Dagny başını meydan okur gibi ona çevirdi Alamaz mıyım. Hayır. Sizin geldiğiniz yerde, alamazsınız. Kanun yasaklıyor. Sizin kanununuz yasaklamıyor mu. Hayır O zaman siz satın bana. Kurunuzu kendiniz belirleyin. İstediğiniz parayı söyleyin...benim paramla. Ne parası. Siz meteliksizsiniz, Bayan Taggart. Ne.. Böyle bir söz duyacağı, bir Taggart varisinin asla aklına gelemezdi. Bu vadide meteliksizsiniz. Taggart Transcontinental hisselerinde milyonlarca dolarınız var, ama hepsini bir araya getirseniz bile, bu para Sanders domuz çiftliğinden yarım kilo pastırma almaya yetmez. Anlıyorum. Galt gülümsedi, Sanders'a döndü. Sen yap o uçağı, dedi. Bayan Taggart sonunda ödeyecektir. Marşa basıp yola koyuldu. Dagny kazık gibi oturuyor, hiç soru sormuyordu. İlerdeki dorukları hırçın turkuaz mavi bir renk yardı, yolun sonuna vardılar. Buranın bir göl olduğunu Dagny yeni anlıyordu. Hareketsiz su, gökyüzünün mavisiyle çam kaplı dağların yeşilini yoğunlaştırıyor ve öyle parlak bir renge dönüştürüyordu ki, gökyüzü onun yanında soluk bir griye benziyordu. Kaynayan beyaz köpükler çamların arasından fışkırıp kayalık basamaklardan göle ulaşıyor, orada kayboluyordu. Akan bu derenin yanı başında küçük bir granit yapı durmaktaydı. Galt arabayı durdururken, iş tulumu giymiş yapılı bir adam, açık duran kapıdan çıktı. Dick McNamara'ydı bu adam, yani bir zamanlar Dagny'nin tanıdığı en iyi müteahhit olan kişi. İyi günler, Bayan Taggart dedi mutlu bir sesle. Ağır yaralanmadığınıza çok sevindim. Dagny sessiz bir selam ifadesiyle başını eğdi. Sanki geçmişin kayıplarını ve acılarını selamlıyordu. Mutsuz bir akşam üstü Eddie Willers'ın kendisine...bu adamın da işi bıraktığını söyleyişini selamlıyordu. Ağır yaralanmak mı. Tabiî ağır yaralanmıştı...ama uçak düştüğü zaman değil...o akşam, o boş ofiste ağır yaralanmıştı...Yüksek sesle sordu Burada ne yapıyorsunuz. En kötü zamanda bana niye ihanet ettiniz. Adam gülümsedi, eliyle taş binayı ve akan suyu gösterdi. Ben enerji hizmetlerinden sorumluyum. Su, elektrik ve telefon hizmetlerini karşılıyorum, Tek başınıza mı. Eskiden yalnızdım. Ama son bir yıl içinde öyle büyüdük ki, bana yardım etmek üzere üç kişiyi yanıma almak zorunda kaldım. Kimleri. Nereden. Bir tanesi ekonomi profesörü. Dışarıda iş bulamamış, çünkü insanın ürettiğinden fazla tüketmesinin imkânsız olduğunu savunuyormuş. Biri tarih profesörü. O da iş bulamamış, çünkü bu ülkeyi kuranların, gecekondularda oturan insanlar olmadığını söylüyormuş. Öbürü de psikoloji profesörü. Onun iş bulamayışı, derslerini verirken, insanların düşünme yeteneğine sahip olduğunu söylemiş olması. Sizin yanınızda tesisatçı ve vasıfsız işçi olarak mı çalışıyorlar. İşlerinde ne kadar iyi olduklarını bilseniz şaşardınız. Üniversitelerimizi kimlere terk ettiler. Orada istenen kişilere. McNamara güldü. Ben size ihanet edeli ne kadar zaman oldu, Bayan Taggart. Üç yıl bile dolmadı, değil mi. John Galt Hattı'nı yapmak istememiştim. Şimdi nerede hattınız. Oysa benim şebekelerim bu arada çok büyüdü. Mulligan'ın ben gelmeden önce yaptığı bir iki millik hattan, şimdi yüzlerce millik boru ve kabloya ulaştı, hepsi de bu vadinin sınırları içinde. Dagny'nin yüzündeki bir anlık heves ifadesini gördü. İşinin ehli birinin beğenisi. McNamara gülümsedi, Galt'a göz attı, sonra yumuşak bir sesle, Biliyor musunuz, Bayan Taggart dedi. İş John Galt Hattı'na kalırsa, belki de o yoldan giden ben oldum, ihanet eden de siz oluyorsunuz. Dagny de Galt'a baktı. Galt onun yüzünü inceliyordu, ama Dagny o yüzde hiçbir şey okuyamadı. Göl kıyısında ilerlemeye başladıklarında, Bu yolu mahsus seçtin, değil mi. dedi. Bana gösterdiğin bu adamların hepsi... Sustu. Söylemek içinden gelmiyordu. Sonunda, ...benim kaybettiğim kimseler, dedi. John Galt sağlam bir sesle, Senden çekip aldığım bütün adamları gösteriyorum, dedi. Dagny içinden, bu yüzdeki suçluluktan uzak ifadenin anlamı bu işte, diye düşündü. Dagny'nin söylemek istemediği, onun yüzüne çarpmaktan kaçındığı kelimeleri sezmiş, pat diye söylemişti. Bir iyi niyeti, kendi değerlerine uymadığı için reddetmişti. Haklı olduğundan emin olduğu için de, Dagny'nin bir suçlama olarak kullanacağı şeyi, o bir övünme aracı hâline getirmişti. İlerde göl sularının üzerine uzanmış bir tahta iskele vardı. Genç bir kadın iskelenin üzerinde güneşe uzanmış, oraya dizili balık oltalarını gözlüyordu. Araba sesini duyunca dönüp baktı, sonra ayağa fırladı, belki biraz fazla aceleyle yola doğru koştu. Uzun pantolonunun paçalarını dizlerine kadar sıvamıştı. Siyah, dağınık saçları, iri gözleri vardı. Galt ona el salladı. Merhaba, John. Ne zaman döndün. diye seslendi kadın. Bu sabah. Galt durmaksızın yoluna devam etti. Dagny başını çevirip arkaya baktığında, genç kadının Galt'ın arkasından nasıl baktığını gördü. O bakışta umutsuzluğun yanı sıra huzurlu bir kabullenme, biraz da tapınma vardı. Dagny daha önce hiç tanımadığı bir şey hissetti Bıçak gibi saplanan bir kıskançlık. Kim bu. diye sordu. En iyi balıkçımız. Hammond'ın marketine balıkları o getirir. Başka ne. Hepimiz için 'başka ne' sorusunun geçerli olduğunu fark etmişsin. O bir yazar. Yazdıklarını yayınlatamayan bir yazar. Çünkü kelimelerle oynamanın, zihinlerle oynamak olduğuna inanıyor. Araba dar bir patikaya saptı, çalılar ve çamlar arasından dik bir yamaca tırmanmaya koyuldu. Dagny ağaca çivilenmiş el yapımı bir levhadaki Esperanza Geçidi yazısıyla altındaki oku görünce, ne beklemesi gerektiğini anlamıştı. Geçit değildi burası. Pırıl pırıl bir kaya duvardı, üzerine borular, pompalar, vanalar tırmanıyordu, en tepede de koskoca bir levha vardı. Harflerin gururlu hırçınlığı, mesajı aşılmaz çalı ve dikenlere, çam dallarına haykırır gibiydi Bu durum, o göze çarpan kelimelerden bile daha tanıdık geliyordu Wyatt Petrol. Borunun ağzından parıltılı bir kıvrımla aşağıdaki tanka akmakta olan şey petroldü. Kayanın içindeki korkunç gizli mücadelenin tek tanığıydı. Göze çarpmayan makinelerin kanıtıydı. Ama buradaki makineler ve mekanizmalar, bilinen petrol tesislerindekine pek benzemiyordu. Dagny o anda Buena Esperanza Geçidi'nin doğmamış sırrına bakmakta olduğunu anlamıştı. Bu petrolün yatağından, insanların imkânsız sandığı bir metotla çekilmekte olduğunu biliyordu. Ellis Wyatt tepede durmuş, kayaya gömülü bir cam göstergenin ibresine bakıyordu. Arabanın aşağıda durduğunu gördü, Merhaba, Dagny. diye seslendi. Hemen geliyorum. Onunla birlikte çalışan iki kişi daha vardı. İri, gelişkin adaleli biri, duvarın ortalarındaki bir pompanın başındaydı. Yerdeki tankın orada da bir genç duruyordu. Delikanlının sarı saçları ve yüz ifadesi ender rastlanan bir temizliği, bir saflığı yansıtmaktaydı. Dagny bu yüzü tanıdığından emindi, ama nerede gördüğünü hatırlayamıyordu. Çocuk onun şaşkın bakışını gördü, sırıttı, yardım etmek ister gibi, çok alçak sesle Halley'nin Beşinci Konçertosu'nu ıslıkla çalmaya koyuldu. Dagny güldü. Gerçekten Halley'nin Beşinci Konçertosu'ymuş, değil mi. Tabiî, dedi delikanlı. Ama bunu bir grev kırıcıya söyler miydim sanıyorsunuz. Bir neye. Yaklaşmakta olan Ellis Wyatt, Sana paranı neye karşılık veriyorum. diye sordu, çocuk kıkır kıkır güldü. Wyatt devam etti Bu eskiden senin en iyi frencindi, şimdi benim petrol işçim. Ama ikimiz de onu sonuna kadar tutabilecek değiliz. Kim tutabilecek. Richard Halley. Müzik. Halley'nin en iyi öğrencisi o. Dagny gülümsedi Biliyorum, burası yalnızca aristokratların en sünepe işlerde çalıştırıldığı bir yer. Hepsi aristokrat, o doğru, dedi Wyatt. Çünkü sünepe iş diye bir şeyin olmadığını biliyorlar. Yalnızca o işlere burun kıvıran sünepe adamlar var. İri kaslı adam onlara yukardan bakıyor, konuşulanları merakla dinliyordu. Dagny başını kaldırdı, Siz dışarıda neydiniz. diye sordu adama. Mukayeseli filoloji profesörü mü. Hayır, hanımefendi, dedi adam. Ben kamyon şoförüydüm. Sonra ekledi. Ama öyle kalmak istemedim. Ellis Wyatt çevresine, takdir duyma hevesindeki bir gencin gururuyla bakınıyordu, Salonunda resmi davet veren ev sahibinin gururu gibi, ressamın galerideki sergisinin açılışındaki hevesi gibi. Dagny gülümsedi, makineyi işaret ederek, Tabandaki petrol mü. dedi. Hı-hıı. Dünyadayken geliştirmeye çalıştığın proses mi bu. Bu söz istemeyerek ağzından kaçmıştı. Kendi sözleri karşısında soluğu şaşkınlıkla boğazına tıkanır gibi oldu. Wyatt güldü. Cehennemdeyken...evet, dedi. Dünyaya daha şimdi geldim. Ne kadar üretiyorsun. Günde iki yüz varil. Dagny'nin sesine bir hüzün yerleşti Bir zamanlar bu yöntemle günde beş tanker tren doldurmaya niyetleniyordun, dedi. Wyatt parmağıyla tankı göstererek inançla konuştu Dagny, bunun bir galonu, cehennemdeki bir tren dolusuna değer, çünkü bu benim. Hepsi. Her damlası. Hiçbir şeye değil, kendime harcamak üzere. Kara lekelerle dolu elini kaldırdı, o lekeleri bir hazine gibi sergiledi. Parmağının ucundaki bir yağ damlası, güneşte mücevher gibi parıldamaktaydı. ‘Benim, dedi. Bu kelimeyi sana unutturmalarına izin mi verdin yoksa. Nasıl bir duygu olduğunu hatırlamıyor musun. Kendine bir şans tanı da yeniden öğren. Dagny karanlık bir sesle, Tanrının yabanında bir deliğe saklanmış durumdasın, dedi. İki yüz varil petrol çıkarıyorsun. Oysa dünyayı petrol seline boğabilirdin. Ne için. Yağmacıları beslemek için mi. Hayır. Hak ettiğin serveti kazanmak için. Şu anda ben dünyadayken olduğumdan daha zenginim. Servet dediğin şeyin, insanın hayatını genişletmekten başka bir anlamı var mı. Bunu yapmanın iki yolu vardır Ya daha çok üretirsin, ya da daha hızlı üretirsin. Benim yaptığım da o, ben zaman imal ediyorum. Ne demek istiyorsun. İhtiyaç duyduğum her şeyi üretiyorum. Metotlarımı geliştirmekle uğraşıyorum. Tasarruf ettiğim her saat benim hayatıma eklenmiş oluyor. Başlangıçta bu tankın dolması beş saat sürüyordu. Şimdi üç saat. Kurtardığım iki saat benim...öylesine benim ki, sanki mezarımı her beş saatte iki saat daha ileriye itmişim gibi. Bir işten iki saat tasarruf edip onu başka işe yatırmak...çalışmak, büyümek, ilerlemek için iki saat daha. İşte biriktirdiğim bu. Dış dünyada böyle bir hesabı alacak kasa var mı. Ama ilerlemek için sana gereken mesafe nerede. Piyasan nerede. Wyatt keyifle güldü. Piyasa mı. Ben artık kullanım için çalışıyorum, kâr için değil...yani kendi kullanımım için...yağmacıların kârı için değil. Piyasam da yalnızca benim hayatıma bir şeyler katanlar...onu kemirenler değil. Piyasa dediğin, ancak üreten insanlardır, yalnızca tüketenler değil. Benim işim yamyamlarla değil, hayat verenlerle. Petrolümü üretmek daha az emekle yapılabiliyorsa, karşılığında ihtiyacım olan şeyleri alacağım insanlardan daha az şey alıyorum. Yaktıkları her galon için onların hayatlarına da biraz zaman eklemiş oluyorum. Onlar da benim gibi insanlar olduklarına göre, yaptıklarını yapabilmenin daha hızlı yollarını onlar da icat edip duruyorlar. Onlardan ekmek, giysi, tahta, maden aldığında her biri bana bir dakika, bir saat, bir gün ekliyor. Yan gözle Galt'a baktı. Satın aldığım her bir aylık elektrikte, bir yıl kazanıyorum. Piyasamız bu bizim. Böyle işliyor. Ama dış dünyada böyle değildi. Günlerimiz, hayatlarımız, enerjimiz hangi deliğe akıp gidiyordu. Hangi dipsiz kuyuya, geleceksiz lağıma bedava gömülüyordu. Biz burada başarıları değiş tokuş ediyoruz, başarısızlıkları değil. Değerleri değişiyoruz, ihtiyaçları değil. Birbirimizden özgürüz, ama yine de hep birlikte büyüyoruz. Servet mi, Dagny. Dünyada kendi hayatına sahip olmak ve onu büyümek için harcayabilmek gibi bir servet var mı. Yaşayan her şey büyümeli. Olduğu gibi duramaz. Ya büyürüm, ya da yok olurum. Bak... Ağır bir kayanın altından, yana doğru büyümeye uğraşan bir bitkiyi işaret etti. Uzun, eğri büğrü bir sapı vardı. Doğa dışı bir mücadele sonucu biçimi bozulmuştu. Sarkık, sararmış, biçim alamamış yapraklarının sonrasında bir tek yeşil filiz, son bir zayıf çabayla yukarıya, güneşe doğru yükselmeye çalışıyordu. Cehennemde bize yaptıkları buydu işte. Benim buna razı olmamı mı bekliyorsun. Hayır, diye fısıldadı Dagny. Wyatt parmağıyla Galt'ı gösterdi Onun razı olmasını bekliyor musun. Tanrım, hayır. O hâlde bu vadide gördüğün hiçbir şeye şaşırma. Arabayla uzaklaşırlarken Dagny sessizdi. Galt da bir şey söylemedi. Uzaktaki yamaçta sık, yeşil bir orman göze çarpıyordu. Çam ağaçlarından birinin yay çizerek devrildiğini, sonra diğer ağaçlar arasında gözden kaybolduğunu gördü. Bunun insan eliyle oluşan bir hareket olduğunu biliyordu. Oduncu kim burada. diye sordu. Ted Nielsen. Yolun kavisleri genişlemiş, zaten tepelerin çizgileri de yumuşamıştı. Dagny pas rengi yamacın birinde farklı yeşil tonda iki kare alan gördü. Patates bitkisinin koyu, tozlu yeşiliyle, lahanaların gümüşsü yeşili. Kırmızı gömlekli bir adam traktöre binmiş, yaban otlarını temizliyordu. Lahana kralı kim. diye sordu. Roger Marsh. Dagny gözlerini yumdu, kapanan fabrikanın temiz mermer basamaklarına tırmanan yaban otlarını hatırladı. O fabrika şu dağların ardında, birkaç yüz mil ilerdeydi. Yol vadinin tabanına doğru inmekteydi. Kasabanın damları tam altlarındaydı. Dolar işaretinin küçük, parıldayan ışığı da uzakta, karşı taraftaydı. Galt arabayı damların yukarısındaki bir kayanın üzerine kondurulmuş ilk yapının önünde durdurdu. Tuğla bir binaydı, bacasının üzerindeki havada kızılımsı bir titreşim fark ediliyordu. Aslında, son derece normal bir levha olan Stockton Dökümhanesi tabelasını orada görmek, Dagny'yi fazlasıyla şaşırttı. Güneş altında bastonuna dayana dayana binanın loş rutubetine doğru ilerlerken hissettiği şaşkınlık, yarı sıla özlemi, yarı anakronizmdi. Doğunun sanayisiydi bu. Şu birkaç saat içinde, o kavramı sanki yüzyıllarca geride bırakmıştı. Burada o çok sevdiği manzara onu bekliyordu. Kızılımsı dumanlar, görünmez kaynaklardan güneş parlamaları gibi fışkıran kıvılcımlar, kara bir sisin içinden püskürüveren anî alevler, beyaz metalle parıldayan kum kalıplar. Sis binanın duvarlarını saklıyor, boyunu küçültüyordu. Bina bir an için Dagny'ye, Stockton-Colorado'daki o kocaman ölü dökümhane gibi göründü...Nielsen Motordu burası...Rearden Çelik'ti. Merhaba, Dagny. Sisin içinden ona yaklaşan o gülümseyen yüz, Andrew Stockton'ın yüzüydü. Dagny kendisine gururla uzatılan kirli eli gördü. Sanki bir anlığına tüm cevaplar, o elin avcunun içindeydi. Hemen uzatılan ele sarıldı. Merhaba, dedi yavaşça. Geçmişi mi, geleceğini mi selamlamakta olduğunun farkında değildi. Başını salladı, Siz neden burada patates ekmiyor, ayakkabı dikmiyorsunuz. diye sordu. Kendi mesleğinizde kalmışsınız. Ayakkabıları New York'un Atwood Elektrik Şirketi'nden Calvin Atwood yapıyor. Hem benim mesleğim en eski mesleklerden biri ve ona her yerde ihtiyaç var. Yine de bu uğurda mücadele vermek zorunda kaldım, önce bir rakibi yenmem gerekiyordu. Efendim. O sırıttı, güneş ışığıyla dolmuş bir odanın cam kapısını işaret etti. İşte mahvettiğim rakibim, dedi. Dagny orada genç bir adam gördü. Uzun bir masanın üzerine eğilmiş, bir matkap ucunun karmaşık biçimli kalıbı üzerinde çalışıyordu. Elleri konser piyanisti gibi ince uzun parmaklı, usta ve güçlüydü. Yüzüyse işine eğilmiş bir cerrahın ciddi yüzüydü. Aslında o bir heykeltraş, dedi Stockton. Buraya geldiğimde, ortağıyla ikisi elle işleme ve onarım atölyesi açmışlardı. Ben gerçek bir dökümhane açtım, tüm müşterilerini ellerinden aldım. Çocuk zaten benim türümde iş yapamazdı. Bu onun için zamanının ancak yarısını verebileceği bir uğraş sayılırdı. Asıl işi heykel.O da benim yanımda çalışmaya geldi. Şimdi daha az çalışıyor, daha fazla kazanıyor. Ortağı kimyagerdi.Tarıma yöneldi, buradaki üretimi iki katına çıkaran bir kimyevî gübre geliştirdi. Patates mi demiştin. Özellikle patates üretimi arttı. O hâlde biri de gelip sizi işinizden edebilir, öyle mi. Tabiî. Bu mümkün. Bunu yapabilecek birini zaten tanıyorum. Geldiği zaman, herhalde yapacaktır da. Ama...Tamam. Onun yanında, külleri süpürme işinde çalışmaya bile razıyım. Bu vadide bir roket gibi patlayacaktır. Herkesin üretimini üç katına çıkaracaktır. Kim o. Hank Rearden. Evet... diye fısıldadı Dagny. Evet, tabiî. Bunu bu kadar emin olarak söyleyişinin nedenini merak etti. Aynı anda, hem Hank Rearden'ın bu vadide var olmasının imkânsız bir şey olduğunu hissetti, hem de buranın ona ait olduğunu, tam onun yeri olduğunu, yetiştiği, ilk adımını attığı yer olduğunu, beri yandan ömrü boyunca aradığı, ulaşmaya çalıştığı, işkence dolu savaşımının amacı olan yer olduğunu da sezdi. Şu alev dolu sis, sanki zamanı garip dairesel bir biçime sokuyordu. Bulanık düşünceler beyninden uçarak geçerken zihninde bir cümle belirdi Değişmeyen bir gençliğe sarılmak, sonunda insanı başladığı yere getirir. Bir vagon-restoranda serserinin birinin ne dediğini hatırladı John Galt gençlik çeşmesini buldu, onu aşağıya, insanlara getirmek İstedi. Ama geri dönmedi...çünkü onun aşağıya getirilemeyeceğini anladı. Sisin gerilerinden bir küme kıvılcım fışkırdı, Dagny içerdeki ustabaşının görünmeyen bir hareketi yönlendirecek el işaretini yapışına baktı. Adam emrini vermek için başını çevirdiğinde Dagny onun profilini gördü, soluğu tıkanır gibi oldu. Stockton bunu fark edip, güldü, sise doğru seslendi Hey, Ken. Gel buraya. Eski bir dostun var burada. Dagny yaklaşan Ken Danagger'a baktı. Masasında kalması için onca savaş verdiği büyük sanayicinin üstünde şimdi leke içinde bir iş tulumu vardı. Merhaba, Bayan Taggart, çok geçmeden yine karşılaşacağımızı söylemiştim size. Dagny'nin başı eğildi. Bu hem bir selam hem de bir onaylamaydı. Ama eli de bastonun sapına yüklenmişti. Bir an için, son karşılaşmalarını yaşar gibi oldu. Bir saat boyunca işkence içinde bekleyiş, sonra masada oturan bu kişinin mesafeli yüzü, giden bir yabancının arkasından kapanan kapı. Ben beklemiyordum, dedi Danagger'a. Sizi bir daha görmeyi hiç beklemiyordum. Danagger ona, bir zamanlar keşfettiği istikbal vadeden bir çocuğa bakar gibi, sevgiyle, eğlenerek bakıyordu. Biliyorum, dedi. Ama bu şaşkınlık neden. Ben...öf, olmayacak bir şey bu. Eliyle adamın giysilerini gösterdi. Nesi var. Yolunuzun sonu bu mu. Daha neler. Bu yolumun başı. Amacınız ne. Madencilik. Kömür değil ama. Demir. Nerede. Danagger dağları gösterdi. Burada. Midas Mulligan'ın kötü yatırım yaptığını hiç gördün mü. Şu kayalık alanda neler bulunduğunu bilsen şaşardın...tabiî aramasını bilene. Ben de onu yapıyorum. Arıyorum. Ya demir cevheri bulamazsanız. Danagger omuz silkti. Yapılacak başka şeyler de var. Ben ömrümce hep zaman darlığı çektim, hiçbir zaman yapılacak şeylerin darlığını çekmedim. Dagny merakla Stockton'a baktı. En tehlikeli rakibinizi kendi elinizle mi yetiştiriyorsunuz. Ben yalnızca o tür insanları işe almaktan hoşlanırım. Dagny, sen yağmacıların arasında çok mu uzun süre yaşadın. Bir insanın yeteneğinin öbür insan için bir tehdit olduğuna inanmaya mı başladın. Yo, hayır. Ama öyle düşünmeyen bir tek ben kaldım sanıyordum. Bulabildiği en yetenekli insanı işe almayan kişi, sahtekârın biridir ve çalıştığı dala lâyık değildir. Bana sorarsan dünyanın en kötü adamı, her suçludan daha iğrenci, bir insana ‘fazla iyi' diye iş vermeyen kişidir. Ben hep böyle düşünmüşümdür ve...hey, neye gülüyorsun. Dagny onu inanmazlık dolu, hevesli bir gülümsemeyle dinliyordu. Duymak öyle şaşırtıcı ki. dedi. Çünkü çok doğru. İnsan başka ne düşünebilir. Dagny yavaşça güldü. Biliyor musunuz, ben çocukken her işadamının böyle düşünmesini beklerdim. Ya daha sonra. Daha sonra iyiyi beklememeyi öğrendim. Ama doğrusu bu, öyle değil mi. Ben doğruyu beklememeyi öğrendim. Ama mantıklı değil mi. Mantık beklemekten de vazgeçtim. Ken Danagger, İşte ondan asla vazgeçmemek gerekir dedi. Arabaya dönmüş, yolun son iniş kıvrımlarında ilerliyorlardı. Dagny, Galt'a