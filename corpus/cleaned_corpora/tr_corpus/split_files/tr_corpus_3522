bir mimari yapıya sahiptir. Caminin içinde orijinal kalem işi süslemeler bulunmaktadır. Caminin Selçuklu tarzı stalâktitlerle işlenmiş mermer portali ve geçme ağaçtan yapılmış kapısı birer sanat eseridir. Ağaç kapıyı çevreleyen sarı ve siyah renkli mermerden yapılmış kemerin üzerinde Arapça yazılmış kitabe yer almaktadır. Cami duvarları minaresi ve mescitler kireç taşından tromplu kubbesi tuğladan örülmüştür. Geçme ağaçtan yapılmış giriş kapısının sağ ve sol kanadında mihrabın solundaki pencerenin sağ ve sol kanatlarında ve mihrapta mihrap ayetinin altında sağ ve solda yer alan rozetlerin içinde aynı hadisler yazılıdır. Bu hadisin manası şöyledir:’’Vakit geçmeden önce namaz’ı, ölüm gelmeden önce de tövbeye acele ediniz.’’. 215 İbadete açıktır. GÃ¼lbahar Hatun Camii, Trabzon Gülbahar Hâtûn Camii ya da Büyük İmaret Cami ya da Hâtûniye Camii Osmanlı padişahı Yavuz Sultan Selim tarafından annesi Gülbahar Hatun adına 1514 yılında Trabzon'da yaptırılmış bir camidir. Gülbahar Hatun Camii, kendi adıyla anılan mahallede Atapark'ın güneyinde yer alır. Zamanla, etrafındaki Medrese, İmaret, Mektep, Darü'l-Kurra ve Türbe ile bir Külliye oluşturmaktaydı. Bugün diğerleri yıkılarak sadece doğusundaki Türbe ayakta kalmıştır. Annesi Gülbahar Hatun'un anısına Yavuz Sultan Selim tarafından 16. yy'ın ilk çeyreğinde (1514) yaptırılmıştır. Zamanında medrese, mektep, imaret ve hamam yapılarınıda kapsayan büyük bir külliye içinde yer alıyordu. Toplum hizmetinde birçok vakfı olduğu anlaşılan bu değerli osmanlı hatununun birçok vakfı gibi buradaki külliyenin de diğer yapıları günümüze ulaşamamıştır. Camii, beş küçük kubbe ile örtülü beş bölümlü son cemaat yeri, büyük tek kubbe ile örtülü harem kısmı ile doğu ve batıdaki üzeri kubbeli birer zaviye odasından meydana gelmiştir. Son cemaat yerindeki mermer sütunların başlıkları stilize baklava motifidir. Mihrap ve mimberi de mermerlerden olan Caminin mimberi sade işçiliklidir. Mihrap da ise bitkisel bezeme ve mukarnaslı kavsaraya yer verilmiştir. Giriş kapısı üzerindeki kitabe, caminin 1885 yılında onarıldığını bildirir. İçteki iyi kalabilmiş kalmişi süslemeler de bu yıllara ait olmalıdır. Trabzon'un ünlü camilerindendir. Camii şu anda Atapark'ta bulunmaktadır. Trabzon'da halkın bir buluşma yeri olarak tanınmaktadır. Hatuniye Camii, Amasya Hatuniye Camii Sultan II. Bayezid’in hanımı ve Şehzade Ahmet’in annesi Bülbül Hatun tarafından 1510 yılında Amasya'da yaptırılmıştır. Larry Nichols Larry Nichols, Amerikalı bilim adamı. Ernő Rubik'den önce mıknatıslarla küplerin birbini tuttuğu bir zeka oyuncağı keşfetmiş ancak aldığı patentin oyuncağı, Rubik Küpü'nü piyasaya süren “Ideal Toys” adlı firmanın da içinde olduğu birçok firmaya götürmesine rağmen reddetilmiştir. Moleculon Research Corporation adlı Cambridge, Massachusetts'deki bir araştırma firmasında çalışan Nichols, 1984 yılında "Ideal Toys"'a açtığı US3655201 no.lu patent davasını kazanmıştır. Dr. Nichols, kübü Rubik'ten önce 1957'de bulmuş ve uzun yıllar satmayı düşünmemiştir. 1969'da ofisinde kübün modelini gören Dr. Arthur Obermayer, bu oyuncağı pazarlama fikrini vermiş ancak patentini aldığı küp başvurduğu her firma tarafından reddedilmiştir. Yörgüç Paşa Camii Yörgüç Paşa Camii (Kavak) Sultan II. Murad’ın vezirlerinden Atabey Abdullah Oğlu Yörgüç Paşa tarafından yaptırılmıştır. İlk yapılan cami ahşaptır, bu yıkılarak yerine kesme taştan inşa edilmiştir. Kesin yapılış tarihi bilinmeyen caminin minaresi Selçuklu ve Osmanlı minare mimarisine uymaktadır. Bir de caminin yerinde eskiden kilise bulunduğu ve minarelerinde kilisenin kulesi olduğu rivayet edilmektedir. Ya da minarenin Hristiyan bir mimar tarafından yapılmış olduğu tahmin edilmektedir. Patrick Bossert Patrick Bossert 12 yaşındayken yazdığı "You Can Do the Cube" adlı kitap ile Rubik Küpü'nü çözme yöntemlerini adım adım detaylayan kişidir. Kitapta her türlü karışmış küp için açıklamalı olarak çözüm yöntemleri vardır. Kitap, 1.5 milyon adet satarak en çok satanlar arasına girmiştir. Yaşlı Domitilla Flavia Domitilla Major ("Major", Latince "Yaşlı") Yaşlı Flavia Domitilla ya da Yaşlı Domitilla (69'dan önce öldü) Roma İmparatoru Vespasian'ın karısıdır. Mütevazı bir quaestor ve sonra da kâtip olan Flavius Liberalis'in kızıdır. Evliliğinden önce, Afrikalı bir equestrian savaşçının resmi metresiydi. Vespasian onunla yaklaşık 38 yılında evlendi. Genç Domitilla ve İmparatorlar Titus ve Domitian'ın anneleridir. Vespasian'ın tahta çıkmasından önce ölmüştür. Clare Kramer Clare Kramer (d. 3 Eylül 1974) Amerikalı sinema oyuncusu. Buffy The Vampire Slayer adlı dizide cehennem tanrıçası Glory'i canlandıran oyuncu. 2000 yılında Buffy'deki "Faith" karakteriyle tanıdığımız Eliza Dushku ile birlikte Bring It On adlı gençlik filminde rol almıştır. Kars MÃ¼zesi Kars Müzesi, Kars'ın en büyük müzesi. Birçok uygarlığa binlerce yıldan bu yana evsahipliği yapan Kars´ta ilk olarak 1959 yılında müze memurluğu kurulmuştur. Daha sonra, arkeolojik kazıların ardından eser sayısının çoğalmasıyla birlikte Kümbet Cami (Havariler Kilisesi) müzeye dönüştürüldü. 1978 yılında daha büyük bir müzeye gereksinim duyularak 1981´de açılışı yapılan "Modern Kars Müzesi" günümüzdeki arkeolojik, etnografik ve taş eserlerin sergilendiği önemli müzeler arasında yer almaktadır. 1981 yılında açılan Modern Kars Müzesi'nde, objeler iki kat üzerinde sergilenmektedir. Müzenin zemin katında Eski Eser Deposu, Bürolar ve Arkeolojik Eser Salonu; birinci katta ise Etnografik Sergi Salonu ve Lojman bölümleri vardır. Ayrıca, müze bahçesinde de tarihi eserler yer almaktadır. Müzenin zemin katındaki salonda Paleolitik Dönem eserlerine rastlamak mümkündür. 1971 yılında ünlü Türk Arkeolog Prof. Dr. Kılıç Kökten tarafından Kağızman´da yapılan kazılarda ortaya çıkan taş el baltaları, çakmak taşı, mikrolitler, kazıyıcı ve kesici aletler bulunarak sergilenmektedir. M.Ö 13. bin yılda iskân gören Kağızman´daki mağarada Anadolu´daki en eski yerleşim merkezlerinden birisi olduğu tespit edilmiştir. Bunun yanı sıra, Buzul Çağı´nın sonunda yani iki milyon yıl önce yaşayan dinozorlara ait bir bilek kemiği de bu seksiyonda bulunmaktadır. M.Ö 3 bin yılında yani Eski Tunç Çağı´nda Kafkaslardan Anadolu´ya gelen Hurriler´e ait siyah perdahlı kiremit olarak bilenen pişmiş toprak eserler Ani Ören Kenti´nde bulunarak müzede sergilenmeye başlanmıştır. Ayrıca, yine aynı döneme ait baltalar, iğneler, fibulolar, yüzükler, delici aletler ve ağırşaklarda bu salonda sergilenmektedir. Van Gölü´nden, Çıldır Gölü´ne kadar büyük bir alanda krallık kuran Urartular döneminden kalma Sarıkamış-Micingirt Köyü´nde bulunan iki adet bronz Urartu kılıcı ile bir bronz savaş kemeri, bronz bilezikler, akik boncuklar ve pişmiş toprak boyalı vazolar bu salonun en önemli eserlerindendir. Müzede sergilenen sikkeler, Grekler, Romalılar, Partlar, Bizans İmparatorluğu, Anadolu Selçuklu Devleti ve Osmanlı İmparatorluğu dönemlerine aittir. Altın, gümüş, bakır, kurşun madeninden yapılan sikkeler kronolojik olarak sergilenmektedir. Bu eserlerin yanı sıra müzenin bu salonunda, zahire küpler, Romalılar, Bizanslılar, Geç Hristiyan Dönemleri ve Selçuklulara ait birçok obje ziyaretçilerin en ilgi duydukları eserler arasında yer almaktadırlar. Müzede taştan yapılma birçok eser de mevcuttur. Bu eserler arasındaki hayvan şekilleri ve iki aslanı kollarının arasına almış vaziyette canlandırılmış Selçuklu devrine ait taştan mitolojik tasvir bulunmaktadır. Ayrıca, çeşitli uygarlıklara ait mezar taşları da dikkat çekicidir. Selçuklu ve Osmanlı dönemlerine ait çoğunluğu mimarî yapılar olduğu sanılan yazılı kitabeler de müzedeki o dönem yaşantısından izleri günümüze taşımaktadır. Müzenin birinci katında sergilenen etnografik eserler, 18 ve 19. yüzyıllarda Osmanlı Dönemine ait yöresel giysiler, mutfak kapları, halı-kilimler, silahlar ve el yazması Kuran-ı Kerimlerden oluşmaktadır. Bunun yanı sıra, oldukça zengin bir koleksiyon da vardır. Kars ve çevresinden derlenmiş olan dokuma örneklerinden halı, kilim, heybe, at çulu, farma halı, yastık yüzleri, seccadeler ile bakır ve tunçtan mamül kazanlar, siniler, tepsiler, taslar, ibrikler, yamaklar (küçük kazan veya yardımcı kap), debbeler (kavurma kabı), kevgir leğeni, sahan, havan ve kaşık gibi mutfak eşyaları, altın ve gümüş işlemeli hançer, kama ve kılıç filintalar, çakmaklı ve toplu tabancalar, demir ve tunç baltalar ile barutluklar gibi silahlar, el ve matbu baskılı eski kitap fermanlar (vesika), gazeteler, çanta ve yazı takımı gibi yazılı eserler; çadırların içinde bölmeler oluşturmak için çubuklar üzerine değişik renklerde iplikler sarılarak kilim gibi desenlendirilmiş çadır çıtı, yöreye ait kaftan, cepken, üç etek, bel kuşağı, baş örtüsü, göğüslük (tor), duluk ipi, saç bağı, şal kuşak ve çoraplar gibi günlük giysiler; gümüş işlemeli eyer takımı, deve çakları, baston, sopa, gümüş, kırbaç, fayton fenerleri, gümüş işlemeli saatler ve gümüş köstekleri, gümüş muskalıklar, gümüş tabakalar, gümüş kehrubar, oltu taşı, koka mercan, sedef olmak üzere tesbih ve ağızlıklar, nargile, şamdanlar, lambalar, semaverler, süt takımı, şekerlik, maşa, gümüş kemerler, gümüş bilezikler, tepelikler gerdanlıklar ve başlıklardan (kofik) oluşmaktadır. Müzenin ana caddeye bakan tarafındaki bahçede ise; çeşitli Türk boylarının Kars ve çevresinde kullanmış oldukları koç, koyun, kuzu ve atları tasvir eden taş eserler ile Selçuklu ve Osmanlılar´a ait yazılı kitabeler ve mimari parçalar mevcuttur. Müzenin kuzey tarafında ise; Kâzım Karabekir Paşa’ya 1921 Kars Antlaşması sırasında bir iyi niyet jesti olarak Ruslar tarafından hediye edilen tarihi Beyaz Vagon bulunmaktadır. Kazım Karabekir, o dönemlerde çalışmalarını bu vagonun içinde yapardı. Kendisi daha sonra bu vagonu Kars Vilayeti´ne bırakmıştır. Şevket Sabancı Şevket Sabancı, (1936, Kayseri, Türkiye) Türk iş adamı ve hayırsever. Yüksek tahsilini İngiltere'de Manchester University'de tekstil mühendisi olarak tamamlamıştır. Evli ve üç çocuk babasıdır. Tekstil şirketlerinde çeşitli üst düzey görevler aldıktan sonra, 1980 yılından itibaren Sabancı Topluluğu'nu yurt dışında temsil etmiştir. Sabancı Vakfı ve Sabancı Holding kurucuları arasında yer alan Şevket Sabancı, Sabancı Holding yönetim kurulu başkan vekilliği yapmıştır. 2000 yılında Sabancı Holding'teki ortaklığını devam ettirmek kaydıyla ayrılıp kızı Emine Sabancı Kamışlı ile birlikte Esas Holding'i kurmuştur. 10 yılda 6 milyar TL ciro yapan şirket, havacılık, gıda, perakende, gayrimenkul, eğlence ve sağlık sektörlerinde faaliyet göstermektedir. Pegasus Havayolları'nın sahibi olan şirket, kendi alanında Southwest Airlines stratejisini Türk sivil havacılığına uygun hale getirmeye çalışarak büyüme stratejisi izlemektedir. Bugün Esas Holding özel sermaye fonu tipi bir yatırım stratejisi izlemektedir. Yatırımlarından bazıları MAC Sportif A.Ş, UN-Ro Ro Gemi işletmeleri, Ayyakabı Dünyası ve Esas Gayrimenkul'dür. Şevket Sabancı, Forbes Türkiye'nin 2017'de hazırladığı “En Zengin 100 Türk” listesinde 900 milyon dolarlık servetiyle 33. sırada yer almaktadır. Şevket Sabancı, Ekonomist Dergisi'nin 2017'de hazırladığı “En Zengin 100 Türk Aile” listesinde 7-8 milyar dolar servetiyle 2. sırada yer almıştır. Amerika çitası Amerika çitası ("Miracinonyx"), kedigiller (Felidae) familyasından nesli tükenmiş iki türü kapsayan kedi cinsi. 3 milyon yıl öncesinden 10-12 bin yıl öncesine kadar Kuzey Amerika'da yaşayan bu kediler hakkındaki bilgiler, bu hayvanların iskelet parçalarından ibarettir. Tam olarak kendilerine çita denmez, çünkü bu hayvanlar modern çitaların ve onların atalarının türü olan "Acinonyx" türünden ayrı bir tür olarak yer alırlar. İki türü vardır:"Miracinonyx inexpectatus" ve "M. trumani". Bazen üçüncü bir tür olarak da "M. studeri" de belirtilebilir ama bu tür genel olarak "M. trumani"'nin küçüğü olarak belirtilir. Trinity College, Cambridge Trinity College ("Kutsal Üçlü Koleji"), Cambridge Üniversitesi'ni oluşturan 31 kolejden biridir. 1546 yılında Kral VIII. Henry tarafından kurulmuştur. Oxford ve Cambridge Üniversiteleri kolejleri arasında en zengin olanıdır. Cambridge Üniversitesi'nin elde ettigi 96 Nobel Ödülü'nden 32'sini alan Trinity College, üniversitede en fazla Nobel sahibiyle ilişiği olan kolejdir. Mezunları arasında fizikçi Isaac Newton, James Clerk Maxwell, Ernest Rutherford ve Niels Bohr; matematikçi Srinivasa Ramanujan; şair George Gordon Byron; filozof Ludwig Wittgenstein ve Bertrand Russell yer alır. Shuriken Shuriken Türkçede Ninja Yıldızı olarak bilinen bir çeşit silahtır.Kelime anlamı olarak ""el içinde gizli bıçak"" anlamına gelir. Geleneksel olarak ninjalar tarafından kullanılmıştır. Yıldız şeklinde, sert çelikten yapılmış, havada yay çizmesini engellemek için ortası delik ya da ağırlık takılmıştır. Atıldığı zaman dönerek gittiği için sivri kenarlarının saplanma haricinde bir de kesme fonksiyonları vardır. İnsanların üzerine saplanmadıkları için sinir sistemini felç eden ya da enfeksiyon bulaştıran zehirlere batırılarak kullanılırlardı. Ateşli silahların kullanılmaya başlanmasıyla shuriken'in kullanımı terk edilmiştir. Malt (anlam ayrımı) Esenkent Paşabahçe Paşabahçe, Atatürk'ün Türkiye'de cam sanayiini kurma ve geliştirme talimatları doğrultusunda 1935 yılında Paşabahçe'de kurulan Türkiye Şişe ve Cam Fabrikaları Anonim Sosyetesi'nin bugünkü adıyla Şişecam Topluluğu'nun en bilinen markası. Adını kurulduğu semtten almaktadır. İlk yıllarda el üretimi yöntemiyle soda camı ev eşyası üretimine başladı. 1955 yılında bugünkü otomatik üretim teknolojisinin ilk aşaması olarak kabul edilen makine üretimi, 1974 yılında ise ısıya dayanıklı cam ev eşyası üretimi gerçekleştirmiştir. Türkiye'de soda camı, kristal cam ve ısıya dayanıklı otomatik cam ev eşyasında Kırklareli, Mersin ve Eskişehir'deki fabrikaları, soda camı ve kristal el üretimi ürünlerde Denizli fabrikasında üretim tesisleri bulunmaktadır. İlk ihracatını, 1960 yılında Amerika Birleşik Devletleri'ne yaparak gerçekleştiren Paşabahçe, 2003 yılında Rusya'da bulunan cam ev eşyası fabrikası Posuda Ltd.'i satın alarak uluslararası alanda üretici konuma geldi. 2004 yılı ortasında ise Bulgaristan’da komple yeni bir cam ev eşyası fabrikası kurmak üzere Trakya Glass Bulgaria-EAD ile üretim faaliyetlerine başladı. 2012 yılı itibarı ile Paşabahçe, sektörde dünyada 3. büyük, Avrupa’da 2. büyük kuruluş konumunda bulunmaktadır. Ã‡ubuklu Harun ReÅŸid Harun Reşid (; d. 17 Mart 763 - ö. 24 Mart 809) beşinci ve en tanınmış Abbasi halifesi. 763de babası Mehdi'nin o zaman bulunduğu İran'da (modern Tahran yakınlarında) bulunan Rey şehrinde doğdu. 786'da halife olan kardeşi Hadi'nin ölmesi üzerine halifeliğe geçti. Hayatının çoğunu Bağdat'ta ve hilafetinin sonlarında yerleştiği Rakka şehrinde geçirdi. 24 Mart 809'da Horasan'da Tus şehrinde öldü ve orada toprağa verildi. Harun Reşid'in halifelik döneminde Abbasiler çok büyük askerî, siyasal, kültürel ve bilimsel gelişmeler kaydettiler. Harun Reşid ve halifelik döneminde kendi hayatı ve saray hayatı hakkında birçok söylentiler, hikâyeler ve masallar yazıya kaydedilmiş ve bunlar popüler halk arasında yaygınca söylenip zamanımıza gelmiştir. Bunlardan bazılarının temelinde gerçekler yatmakla beraber büyük ölçekte hayal mahsulleridir. Harun Reşid İran'da Rey şehrinde 763'te doğmuştur. 775-785 döneminde üçüncü Abbasi halifesi olarak hüküm süren babası Mehdi'nin üçüncü oğludur. Annesi Hayzuran adında Yemen asıllı bir cariyedir. Fakat annesi, çok güçlü karakteri ile kocasının ve sonra oğullarının halifelik dönemlerinde Abbasi devlet politikasında büyük etkisi olmuştur. Annesi ve babasının en çok sevdikleri oğulları olan Harun'un çocukluğu Bağdad'ta ki Abbasi sarayında büyük bir lüks içinde geçmiştir. Hocası, Bermaki ailesinin Abbasiler zamanında çok önemli mevkilere geçmesini sağlayan Yahya bin Halid Bermaki idi. Harun, Yahya bin Halid'in üç oğlu olan Fadıl, Cafer ve Muhammed'in çocukluk arkadaşı idi. Fadıl ile Harun süt kardeşi idiler ve Cafer'de Harun'un çok yakın arkadaşı idi. Harun babası Mehdi'nin halifelik döneminde Bizans-Abbasiler Savasi (775-783) sırasında 781 ve 782'de açılan seferlerde Abbasi ordularına komutanlık etmiştir. 782'deki seferde Abbasi ordusunun büyük kısmı ile Boğaziçi kıyılarına "Hrisopolis"e (modern Üsküdar) kadar gelmiştir. Bu seferde ordusunun Batı Anadolu'ya gönderilen bir kısmı Trakya Theması askeri valisi olan "Mihail Lachanodrakon"un komuta ettiği bir Bizans ordusuna karşı yenilgiye uğramıştır. Harun ve komutasındaki ordu ile büyük ganimetle geri dönmekte iken Bizans imparatoru naibi olan İrini temsilcileri ile Abbasilerin lehinde bir barış anlaşması yapılmasını sağlamıştır. Bundan sonra Harun'a Mısır, Suriye ve Güney Kafkasya ve Azerbaycan eyaletlerinden oluşan Batı bölgelerinin genel valiliği verilmiştir. Genel valilik yapmakta iken en yakin danışmanı ve bu büyük bölgenin gerçek idarecisi ise eski hocası, Yahya bin Halid Bermaki olmuştur. Babası 784'te öldükten sonra halifelik, ağabeyi olan Hadi'ye geçmiştir. Hadi ile Harun'un iyi geçinemedikleri bildirilir. Örneğin babalarının halifeliği sırasında iki kardeşin Dicle'yi dar bir köprüden geçmeleri gerekince Hadi'nin yaveri olan emir, Harun'un ilk olarak geçmesini önlemek için "Veliahtın senden önce geçmesini bekle" diye Harun'a sert bir emir vermiş; Harun "Başüstüne emir senin" diye yanıt vermiş ama Halife olduktan sonra bu yaveri idam ettirmiştir. Hadi, kendi öldükten sonra halifeliğin kardeşi Harun'a değil de kendi genç oğluna geçmesi için istişarelere geçti. Bağdad'taki bütün Abbasi bürokratları, zamanının halifesine Hadi'ye dalkavukluk etmeleri nedeniyle, kabule hazır olduklarını bildirmişlerdir. Fakat Bermakiler Harun'un veliahtlıktan atılmasını kabul etmediler. Başvezir olan Yahya Bermaki Halife Hadi'ye bu kararın akla uygun olmadığını ve ortaya fitne çıkarabileceğini söyleyerek onu uyardı. Hadi bir müddet düşündükten sonra bu konuda kendisinin haklı olduğunu telkin eden bürokratlara uyarak küçük oğlunu vârisi olarak ilan etmiştir. Kendini uyaran Yahya Bermaki'yi de hapse attırmıştır. Bu haberi alan Harun, Abbasi devleti batı eyaletleri genel valiliği görevini bırakarak yarı emekli bir hayat yaşamayabaşlamıştır. Hadi ancak 784-786 döneminde halifelik yapmıştır. 786'da Musul civarında bir bağ köşkünde iken hastalanmış ve ölmüştür. Bu beklenmedik ölümün üzerine çeşitli söylentiler çıkmıştır. Önceki halife ve Harun Reşid'in ağabeyi olan Hadi, halefi olarak oğlu Cafer'in veliahdlığını ilan etmiş ve bunu Harun Reşid'e kabul ettirip onun Abbasi devleti batı eyaletleri genel valiliğinden ayrılmasına neden olmuştu. Harun Reşid, ağabeyinin 786'da ölümünden sonra halifeliğe gelir gelmez, yeğeni Cafer'i kendisine biat etmeye zorlamış ve oğlu Memun'u veliaht şehzade olarak tayin etmiştir. Tahta geçtiği gün, bir Fars kölesi olan cariyesi Meracil'den olma ilk oğlu Abdullah dünyaya gelmiştir. Halife Reşid bu doğumu iyi bir işaret olarak nitelendirerek Abdullah'a, El-Memun lakabını vermiş ve oğlu Memun'u veliaht şehzade olarak ilan etmiştir. Bunun sonucunda kardeşi Hadi'nin oğlu Cafer sanki siyaset sahnesinden çekilmiştir. Bir süre sonra hanımlarından Zübeyde Bint Cafer'den ikinci oğlu Muhammed El-Emin doğmuştur. Fakat Memun'un annesinin bir cariye iken, Emin'in annesinin (Zübeyde) Farsli asilzade kızı olması dolayısıyla ve bundan annesi ve yandaşlarının hoşnut olmaması sebebi ile fikrini değiştirerek 802'de henüz beş yaşını tamamlamamış olan El-Emin'i veliaht tayin etti. Daha sonra iki oğlu arasında şöyle bir paylaşım yaptı: Emin, veliahd olarak İmparatorluğun batısına (Irak ve Suriye) genel vali olarak hükmedecek, Memun ise tertipte ikinci sırada gelerek Abbasi ülkesinin doğusuna (Horasan)'a genel vali olacaktı. Behlül Dânâ (Divane) adıyla bilinen büyük bir zat ise Halife Harun Reşid zamanında yaşamış, halifenin hep yanında olmuştur. Zübeyde bint Cafer Harun Reşid'le 781 yılında evlendi. Zamanının politik alanda en güçlü kadını olarak ün yaptı. Zübeyde, halife Mansur'un torunu ve Harun Reşid'in kuzeni idi. 8. İmam Ali Er-Rıza Hicri 148 yılının Zilkade ayının 11. günü Medine'de İmam Musa al-Kazim'ın evinde doğmuştur. İmamlığı babasından devralmıştır. Ehlullahtan Behlûl Dânâ, bir gün halife Harun Reşit ile karşılaşır. Kendisini tanıyan hükümdar, bu zata: "–Ey Behlûl! Nereden geliyorsun böyle?” diye sorar. O, hiç düşünmeden: "–Cehennemden geliyorum” cevabını verir. Harun Reşit, şaşırarak tekrar sorar: "–Ne işin vardı orada?" Behlûl Dânâ anlatır: "–Efendim; ateş lâzım olmuştu. Cehenneme gideyim de biraz isteyim dedim. Fakat oradaki memur bana "–Burada ateş yoktur” dedi. "–Nasıl olur, Cehennem ateş yeri değil mi?” diye sorunca: "–Evet; gerçekten burada ateş yoktur. Her gelen, ateşini Dünyadan getirir» cevabını verdi.” Dehşete kapılan Harun Reşit büyük bir üzüntüyle sordu: "–Behlûl! Ne yapayım ki, oraya ateş götürmeyeyim?” Behlûl Dânâ, hızla uzaklaşırken haykırdı: "–Adâlet! Adâlet! Adâlet! Harun Reşid iki defa evlilik yapmıştir. Eşlerinin isimleri : Hareminde yaklaşık 2.000 sayıda kadın cariye bulunduğu bildirilir. Harun Reşid'in onbiri cariyelerden olan, on üç oğlu ve dört kızı bulunmaktaydıı . Tabari bunlardan şunların adını vermektedir: Yakup Satar Yakup Satar (11 Mart 1898, Kırım - 2 Nisan 2008, Eskişehir), Türk Kurtuluş Savaşı ve I. Dünya Savaşı Irak Cephesi'nde savaşmış, kırmızı şeritli İstiklal Madalyası sahibi İstiklal Gazisi. Yakup Satar, Çorumlu Ömer Küyük'ün 12 Ocak 2006'da, Konyalı Veysel Turan'ın da 25 Mart 2007'de vefat etmesinin ardından, hayatta kalan son iki İstiklal Gazisi'nden biriydi. Kırımlı Yakup Satar'ın vefatıyla birlikte, yaşayan tek İstiklal Gazisi olarak emekli albay Mustafa Şekip Birgöl kalmıştı. Birgöl de 11 Kasım 2008'de vefat etmiştir. 1898 yılında o dönemde Rus İmparatorluğu'nun topraklarında olan Kırım'da Hızır Bey ve Bahtlı Hanım'ın oğlu olarak dünyaya gelen Yakup Satar, Rus İmparatorluğu'nun Türklere yaptığı baskı nedeniyle, 5 yaşındayken ailesiyle birlikte Eskişehir'e göç etti. Osmanlı Devleti'nin I. Dünya Savaşı'na girdiği yıllarda askere başladı. Alman bir kumandanın, özel görev için seçtiği 200 askerin arasında yer alarak, Gizli Gaz Birliği adı verilen bu ekiple birlikte, kimyasal silahlar olarak kullanılabilen zehirli gazlar hakkında eğitim aldı. Bu ekip, öğrendiklerini, cephedeki askerlere de öğretmeleri için yetiştirildi. Yakup Satar, o günleri şöyle hatırlıyor: Eğitimin ardından Gizli Gaz Birliği'nin üyeleri dört ayrı gruba ayrılarak farklı cephelere gönderildi. Yakup Satar ise, 50 kişilik bir grupla birlikte on günlük yolculuğun ardından Bağdat'a gitti. Görev gizli olduğu için hiç kimse, olaydan haberdar edilmedi. Yakup Satar, durumu şöyle açıklıyor: Bu gizli görev iptal olunca, normal tabura katıldı. Aynı günlerde İstanbul işgal edilip Bağdat'a asker gönderilemeyince mevcut birlikler İngilizlere teslim oldu. Yakup Satar 65 gün hastanede 2 yıl da esir kampında kaldıktan sonra esir değişimi sonrası kurtuldu ve 22 günde Bağdat'tan İstanbul'a geldi. Memleketi Eskişehir'e uğradıktan sonra Millî Mücadele'ye katıldı. 6 Nisan 2008 tarihinde Eskişehir'de, büyük katılımın sağlandığı bir törenle toprağa verildi. Grzegorz Lato Grzegorz Bolesław Lato (d. 8 Nisan 1950; Malbork), Polonyalı eski futbolcudur ve futbol oynadığı dönemde forvet olarak görev yapmıştır. Hâlen Polonya Futbol Federasyonu Başkanlığı görevini yürütmektedir. Polonya millî futbol takımı formasını 100 kez giyerek bu formayla en çok mücadele eden oyuncu olarak tarihe geçti. 1974 FIFA Dünya Kupası'nda attığı 7 golle takımının üçüncü olmasında önemli bir pay sahibi oldu ve Altın Ayakkabı'yı kazandı. Lato'nun oynadığı dönemde Polonya futbolu altın çağını yaşadı ve 1974 FIFA Dünya Kupası ile 1982 FIFA Dünya Kupası'nda üçüncü oldu. Lato, en çok Stal Mielec kulübünde forma giydi ve bu takımla 1973 ve 1976 yıllarında Polonya Birinci Ligi'nde şampiyon oldu. Lato, Stal Mielec'i 1975-76 sezonunda UEFA Kupası'nda çeyrek finale taşıdı. 1973'te 13 golle ve 1975'te de 19 golle ligde iki kez gol kralı oldu. Lato, Stal Mielec formasıyla |Polonya Birinci Ligi'nde 272 maç oynadı ve 111 gol attı. Lato, Pelé'den 1980 yılında New York Cosmos takımında oynaması için davet almasına rağmen aynı sene, Belçika kulübü Lokeren'e gitti. Kendisi, 1982-83 sezonunda CF Atlante formasıyla Meksika'da da top koşturdu ve bu takımdayken 15 gol attı. Lato, son olarak 80'lerin ortasında Kanada'nın Ontario eyaletindeki Hamilton şehrinde bulunan Polonia Hamilton adında amatör bir kulüpte forma giydi ve futbolu da burada bıraktı. Lato, 1971-1984 yılları arasında Polonya millî futbol takımı formasıyla 104 maç oynadı ve Polonya formasını en çok giyen oyuncu oldu. Millî takım kariyeri boyunca 48 gol atan Włodzimierz Lubański'nin ardından 45 golle Polonya millî futbol takımının tarihindeki en golcü ikinci oyuncusu oldu. Lato'nun ilk FIFA Dünya Kupası olan 1974 FIFA Dünya Kupası'nda Polonya, 4. Grup'a düştü ve ilk maçta kimsenin beklemediği bir şekilde Arjantin'i 3-2 yenen Polonya'nın iki golünü Lato attı. Bir sonraki maçta Polonya, Haiti'yi 7-0 yendi ve turnuvanın en farklı ikinci galibiyetini elde etti (en farklı skor, Yugoslavya'nın Zaire'yi 9-0 yendiği maçtı). Lato da o maçta, Haiti filelerine iki gol gönderdi. 2. Tur'a yükselen ve B Grubu'nda mücadele eden Polonya, İsveç'i 1-0 ve Yugoslavya'yı da 2-1 yenerken Polonya'nın galibiyet golleri Stal Mielec'in forveti Lato'dan geldi. Ama B Grubu'ndaki son maçta Polonya'nın Almanya'ya 1-0 yenilmesine engel olamayan Lato, üçüncülük maçında Polonya'nın Brezilya'yı 1-0 yendiği maçta attığı golle ülkesi Polonya'yı üçüncülüğe, kendisini de gol krallığına taşıdı. Lato, daha sonra 1978 FIFA Dünya Kupası'nda ve 1982 FIFA Dünya Kupası'nda da Polonya adına mücadele etti. Arjantin'de düzenlenen 1978 FIFA Dünya Kupası'nın ikinci turunda veda eden Polonya'da Lato, Tunus ve Brezilya'ya karşı gol atmayı başarmıştı. İspanya'da düzenlenen 1982 FIFA Dünya Kupası'nda ise üçüncü olan Polonya millî futbol takımının yine en önemli silahlarından olan Lato, Peru'ya karşı attığı golle millî takım kariyerinin 45. ve son golünü atmış oldu. Kendisi, Nisan 1984'te Polonya'nın Belçika ile oynadığı bir maçta millî takımı bıraktı ve toplamda 104 kez millî formayı giydi. Lato, Polonya millî futbol takımını bıraktığında Polonya adına 45 gol atmıştı ve gol ortalaması da maç başına 0.43 goldü. Lato, aynı zamanda Polonya adına 1972 Yaz Olimpiyatları'nda altın madalya ve 1976 Yaz Olimpiyatları'nda da gümüş madalya kazandı. Futbolu bıraktıktan sonra siyasete atıldı ve 2001 ile 2005 yılları arasında Demokratik Sol Birliği'nden senatör olarak Polonya siyasetine hizmet etti. GenÃ§ Domitilla Genç Flavia Domitilla ya da Flavia Domitilla Minor ("Minor", Latince "genç") gelecekte Roma İmparatoru olacak olan Vespasian ve karısı Yaşlı Domitilla'nın tek kızıdır. 39'da doğdu ve annesini ile yaklaşık aynı zamanda 69'dan önce öldü, ardından 85'te küçük kardeşi Domitian tarafından Augusta ilan edildi. Hristiyan azizelerinden Azize Flavia Domitilla'nın annesi olduğu söylenir. Terutoshi Ishigi Terutoshi Ishigi, Rubik küpü (Sabır küpü) olarak bilinen zeka oyuncağının patent sahiplerinden biridir. Bu oyuncağın patentini 1975'te alan Ernő Rubik'ten bir yıl kadar sonra 12 Ekim 1976'da 3x3x3'lük şeklini "Japonya Patent Ofisi"'nden "JP55‒8192" no ile almıştır. Ishigi'nin bağımsız olarak aynı icadı yaptığı kabul edilmiştir. The Times The Times, 1785'te kurulmuş bir Büyük Britanya gazetesidir. 1788'den beri bu isimle çıkmaktadır. Dünyanın ilk gazetelerinden olan "The Times", Birleşik Krallık'ın en önemli yayın kuruluşlarındandır. Dış politika başta olmak üzere kamuoyu oluşturmada önemli bir politik rolü vardır. Kardeş gazetesi "The Sunday Times" ile birlikte Rupert Murdoch'un başkanlığını yürüttüğü News Corporation Group'un sahip olduğu News International şirketinin alt şirketi olan Times Newspapers Limited tarafından basılmaktadır. Gazetenin yayın politikasında geleneksel olarak "merkez-sağ" görüş hakimdir ve Muhafazakâr Parti desteklenir. Times Times aşağıdaki anlamlara gelebilir: Samuel Goldwyn Samuel Goldwyn (doğum adı Szmuel Gelbfisz; Yidiş: שמואל געלבפֿיש; y. Temmuz 1879 – 31 Ocak 1974) veya bilinen diğer adıyla Samuel Goldfish, Hollywood sinema yapımcısı ve bazı film stüdyolarının kurucularındandır. Polonyalı Yahudi bir ailede, Szmuel Gelbfisz olarak doğdu. Oldukça genç yaşta Varşova'yı meteliksiz olarak terk etti. Bir süre Birmingham, İngiltere'de isminin İngilizce hali olan "Samuel Goldfish" olarak yaşadı. 1898'de ABD'ye göç etti ama geri çevrilmekten korktuğu için gemiden Yeni İskoçya'da inip New York'a Ocak 1899'da vardı. Yukarı New York eyaletinde, gelişmekte olan kıyafet endüstrisinde iş buldu. Pazarlama yeteneği kısa sürede onu iyi bir satış elemanı yaptı. Dört yıl sonra satış müdürü olarak New Yorkne geri döndü. 1902 yılında, Samuel Goldfish Amerikan vatandaşı oldu. O sıralarda film endüstrisi oldukça canlı bir dönem yaşıyordu ve Goldfish'de mümkün olduğu kadar çok film görmeye çalışıyordu. Kısa sürede Vodvil oyuncusu Jesse L. Lasky ve o sıralar kaynı olan, tiyatro sahibi Adolph Zukor ile işin içine girdi. Üçü birlikte, genç ve hırslı yönetmen Cecil B. DeMille ile ilk filmlerini yaptılar. Aralarında anlaşmazlıklar çıktı ve bir süre sonra Goldfish ayrıldı; ama şirketleri daha sonra Paramount Pictures olarak devam etti. Bu ilk filminden kısa süre sonra ilk eşinden, kızı Ruth'un annesi, boşandı. David Singmaster David Singmaster, İngiltere'nin başkenti Londra'daki London South Bank University'den emekli matematik profesörü. Zeka oyunları hazırlamak ve çözmek başlıca ilgi alanıdır. Özellikle Rubik küpü çözümleri konusunda uzmandır ve bu konuda bir kitap yazmıştır. Bilgisayar tarihi bir diğer ilgi alanıdır. Singmaster, düzenli olarak BBC Radio 4'te "Puzzle Panel" adlı bir yarışma programı sunmaktadır. Köşektaş, Hacıbektaş Köşektaş, Nevşehir ilinin Hacıbektaş ilçesine bağlı olup, Ankara-Kayseri asfaltının güneyinde; Hacıbektaş'ın doğusunda; Kapadokya ile Kızılırmağın kuzeyinde; buğday tarlaları ve volkanik tepelerle dolu Orta Anadolu Platosu'nun tam orta kesiminde yer alan bir köydür. "Orta Kızılırmak Platosu" diye de adlandırılan bu bölüm, kırsal nüfus yoğunluğunun da en fazla olduğu bölümdür. Kayseri, Niğde, Nevşehir, Kırşehir, Yozgat ve Kırıkkale bu bölüm içinde yer alan illerdir. Köşektaş adı bir yer adıdır. Köyün altbaşında, çevresinde başkaca bir benzeri bulunmayan, tek bir kütle olarak, yerden gri bir ur gibi bitmiş, büyükçe, volkanik bir kaya vardır. Yine bu kaya türünden olduğu anlaşılan, 20–30 m yakınlarında, aynı renkte, aynı yapıda, büyüklüğü 80x80x80 cm olarak varsayılabilecek, küre biçiminde bir kaya parçası daha bulunmaktadır. Ancak bu kaya parçası, büyük kaya gibi köklü değildir. Yaşlı insanlar, böyle, bu ölçülere yakın, bir kaya parçasının daha var olduğunu söylerler. Muhtemelen o kaya kırılmış, belki de bir yapıda kullanılmıştır. Köşektaş köyünün adı bu kayalardan gelmektedir. Köşektaş Köyü’nün kurulduğu yıllar, kesin olmamakla birlikte, Anadolu’daki köylerin birçoğu gibi 1800-1830 yılları kabul edilmektedir. Köşektaş Köyü’ne yerleşen ilk kişinin “Deli İbrahim” olduğunu kabul edip, ondan türeyen “Delioğlanlı” aile grubunun soy kütüğünü geriye sayar ve her kuşak arasında yirmi yaş olduğunu kabul edersek karşımıza yine yukarıda saptanılan 1800-1830 yılları çıkmaktadır. Adem Güneş tarafından yapılan bir araştırmada Köşektaş Köyü’nün de kayıtlı olduğu "Arabsun (Gülşehir) Tahrir Defteri"’nde 1872 yılında, köyde 38 evin olduğu ve nüfusun da 900 dolayında olduğu tespit edilmiştir. Hacı Hakkı Şen’in anlatımına göre, 1900’lü yılların başında Köşektaş Köyü’nün otuz hane kadar olduğu bilinmektedir. Kızılağıl Köyü'nden geçimsizliği nedeniyle göçe zorlanılan, Delioğlanlılar’ın atası Deli İbrahim, karısı ve tek öküzüyle, o zamanlar sulak, yeşillikli bir yer olan Ortaçeşme’nin doğusuna kendi ve ailesinin sığınabileceği küçük bir "pea" yaparak yerleşmiştir. Hacı Hakkı’nın; “Benim çocukluğunda Köşektaş’ta bu kadar ev yoktu. Bizim evin hemen kıblesinden yukarı mahallenin olduğu yerlere kadar kim bilir kimden kalma mezarlıktı, çoğu evlerini bu mezarların üstüne hem de taşlarını sökerek yaptılar” diye anlatımına göre köyün kurulduğu yer de eski bir yerleşim yeridir. Deli İbrahim belki de evini bu temel üzerine yapmıştır, diyebiliriz. Anlatılanlara göre Deli İbrahim gözü kara birisiymiş. O günlerde daha önce yerleşik düzene geçen ve çevrenin en verimli, sulak arazilerini kapmaya çalışan Baraklılara karşı Uçkuyu mevkiindeki yerleri sürmeye bir gün kara öküzüyle gider, ertesi gün de burada birden çok insan yerleşmiş desinler diye, kara öküzün üstüne beyaz gömleğini sararak ala öküz yaparmış. Bunu bir süre devam ettiren Deli İbrahim çevresinden (belki de yalnızlıktan)korktuğundan olacak, Kalaycık Köyü’ne giderek hem Kalaycık köyünün hem çevredeki tüm köylerin ser muhtarı” olan Çopuroğlu Memiş Ağa’dan yardım ister. Ser muhtar hem o çevrenin sözü en çok dinlenilen kişisi hem de aynı zamanda çevreye gelen, aşiretlerden bölünmüş, kendilerine yerleşecek yurt arayan parakendeleri (parça, kırıntı) iskan etmekle, onların vergi kayıtlarını, askere gönderme işleriyle de görevli kişidir ki büyük bir olasılıkla Herikli’dir ve bu sekiz köy onun egemenlik alanıdır. Çevredeki Kızılağıl, Kayaaltı, Cağşak, Karayaylak, Abdi, Gerce ve Kalaycık köylerine Herikli köyleri denmesine, köken gösterilmesine neden de bu köylerin kuruluşuna izin veren, organize eden kişi olmasından kaynaklanmış olabilir. Deli İbrahim ser muhtarın da yardımıyla Kırımlı, Karayusuflu (Ahmetli), Çöllü aile gruplarının ataları olan genç aileleri alıp kendi evinin yakınlarına evler yaptırarak yerleştirir. Daha sonraki yıllarda yine Kalaycık köyünden Köydağıtan, Mehmet Kea’lı, Kelemenli, Şehirliuşağı Kel Ali’li aile grupları gelip yerleşmişlerdir. Melekli ve Kızılhalilli, dört beş evden oluşan bu yerleşim yerine sonradan, kendilerine yurt arayan ve bir iki günlüğüne konaklayan Kızılhalilli, Melekli, Şehirliuşağı, Handilli, Camlı ve diğer aile grupları (belki öncekilerin zorlaması, belki de kendi istekleriyle) yerleşmişlerdir. 1880-1890 yılları arsında, Kayseri B.Tuzhisar Köyü'nden Kırkoğlu aile grubunun ataları Kör Fakı (Mustafa) gelip evlenerek köye yerleşmiştir. Bundan başka kocası seferberlikte (1914-1918) kalan Kızılağıl köyünden Topal Zeynep oğlu İbrahim (Ölgün)’i, Doyduk köyünden Fati de oğlu Hasan(Polat)’ı kocası öldürüldüğünden Köşektaş’taki baba ocaklarına getirerek köye yerleşmişlerdir. (Hüseyin Serçe (Erdem)-(Üstük) de Köşektaş’tan evlenerek yerleşmiştir.) Kuruluş yıllarında Köşektaş’ta büyükçe bir cami ve hemen yanına da bir köy odası yapılmış. Köy sakinleri camide ibadetlerini ederler, kış aylarında da köy odasında otururlarmış. Daha sonraları köyde yaşayan insan sayısı artınca, her kabile kendine ait kullanacağı, içinde yatağı, sergisi, leğeni, ibriği, testisi bulunan bir oda ve dışarıdan gelecek konukların -ki bunlar genellikle çerçiler, vaaz vermek için köyleri dolaşan alim ve imamlar, konaklama ihtiyacını duyan transit tüccarlarmış - binekleri olan at ve eşekleri için bir de ahır yapmış. Köşektaşlı emekli öğretmen Celalettin Ölgün’ün, Köy Odaları adlı çalışmasında yapmış olduğu bir tespite göre; “Sonradan yapılan bu kabile odaları gerçekte gelenek, görenek, ortak kültür ve toplu yaşama kurallarının yeni kuşaklara aktarıldığı, onların yetiştirildiği eğitim yuvalarıdır. Zaman zaman Ürgüplü Refik Başaran, Geycekli Aşık Hasan gibi saz ve söz ustaları buralara uğrar, oda toplumuna hoş vakitler geçirtir, müzik şöleni verirlermiş. Bundan da önemlisi köyde ya da çevrede bilen (alim) insanlarca din, ahlak, tarih ve tarım konularında bilgiler verici sohbetler yapılır; koyun, kuzu, şişek, toklu, yozlak, çeltek, at, kısrak, aygır, kulun, tay, deve, köşek, boduk, puhur, maya, kervan, savran, inek, öküz üzerine konuşulur, Zaloğlu Rüstem, Kan Kalesi gibi Hazreti Ali Cenkleri, Kerbela Vakası, Kısas-ı Enbiya, Binbir Gece Masalları, Kerem ile Aslı, Yusuf ile Züleyha, Arzu ile Kamber ve benzeri konularda kitaplar okunurmuş.” Her kabile böylece kendi odasına çekilince caminin yanındaki oda boş kalmış. Köy haklı o yıllarda medresede okumuş veya kendi kendini yetiştirmiş alim kişilerle bir yıllık ücret karşılığında anlaşarak, çocuklarının bu odada Arapça okuma-yazma öğrenmelerini sağlamış, okuma ve yazmayı öğrenemeyenler ise temel dini bilgiler ile namazda okunan dua ve sureleri öğrenmiş olmuşlar. Bu alim kişiler o dönemlerde namaz kıldırma, köyde ölen kimselerin cenazelerini defnetme gibi misyonları da üstlenmişler. 1800’lü yılların başında başlayan bu oda eğitimiyle okuma ve yazmayı ileri derecede öğrenen çocuklardan birçoğu Nevşehir’de medresede okuyarak, Fakih, Kolağası gibi çeşitli unvanlar almışlar. Bu Fakih ve Kolağaları yıllarca kendi köyleri Köşektaş’ta çalışmış, imamlık yapmış, çocukları okutmuşlar. Bu durum Cumhuriyetin kuruluşundan sonra, Arap alfabesi yerine Latin harflerinin kabulü olan 1 Kasım 1928 tarihine dek sürmüş. “Köşektaş’ta bilinen ilk okul binası 1928 yılında Kızılağıl Köyü ile ortak yapılan, ortak kullanılan kerpiç duvarlı toprak damlı binadır.” 1945 yılında Köşektaş Köyü’ne yeni bir okul yapılmış ve bu okul o günün koşullarında çok miktarda araç ve gereçlerle donatılmıştır. İşlik denilen koskoca bir odada marangoz, demirci, duvarcı alet ve edavatlarının hepsi mevcuttur. Ayrıca o yıllarda okula ait 150 hektar arazi tahsis edilmiştir. 1976 yılında köye ortaokul binası yapılmış ve aynı yıl eğitim-öğretime açılmıştır. 1979 yılında köye yeni bir İlkokul binası yapılmış ve 1945 yılında eğitim ve öğretime açılan Körçeşme’nin altındaki okul binası 15 ekim 1980'de kapatılmıştır. 1980’li yıllarda köyden şehre göç nedeniyle öğrenci sayısı yıldan yıla azalmaya başlamıştır. 1991 yılında ilkokulla ortaokul birleştirilerek, köydeki eğitim ilköğretime dönüştürülmüştür. İzleyen yıllarda okul müdürü Cumhur Uçar, 2003/2004 eğitim ve öğretim yılı sonu itibarıyla, kayıtlı öğrenci sayısının yetersizliğini neden göstererek Nevşehir İli Millî Eğitim Müdürlüğü’nden; Köşektaş Köyü İlkokulun’da verilen eğitim ve öğretime son verilmesini talep etmiştir. Cumhur Uçar’ın bu talebi uygun görülmüş ve 2004 yazından itibaren Köşektaş Köyü İlkokulu’ndaki eğitim ve öğretime son verilmiştir. 1928 YILINDAN 2004 YILINA DEK YAPILAN ÖĞRETMEN TAYİN VE NAKİLLERİNİ GÖSTEREN LİSTEDİR Köşektaş Köyü, Nevşehir ili, Hacıbektaş ilçesine bağlı olup, Ankara-Kayseri asfaltının güneyinde, Kapadokya ile Kızılırmağın kuzeyinde, Orta Anadolu Platosu`nun tam orta kesiminde yer alır. Köşektaş Köyü´nün tabii bitki örtüsü genellikle steptir. Yaz sıcaklığı ve kuraklığı, tabii bitki örtüsünün gelişimini engellemektedir. İlkbahar yağışlarıyla yeşeren seyrek papatya, gelincik, çiğdem, çayır ve ot toplulukları yaz aylarında şiddetli kuraklık ve sıcaklardan sararır yok olurlar. İç Anadolu Bölgesi`nin bozkır kuşağı içinde bulunan köyün tepelerinde yer yer çalılıklar göze çarpmakla birlikte; kavak, söğüt ve benzeri ağaç toplulukları genellikle akarsu boylarında görülür. Tüm bu olumsuz şartlara rağmen köy ve etrafını daha fazla yeşillendirme amacı ile bilhassa son yıllarda köy geneline değişik türden birçok fidan dikimi gerçekleştirilmiş, Yeni Harman Yeri diye adlandırılan bölgede dikilen fidanların su ihtiyacını karşılayabilmek için sondaj vurulmuş, 70 metre derinliğe inilerek fidanların sulama ihtiyacını karşılayabilecek miktarda su gün ışığına çıkartılmıştır. İklim bakımından Köşektaş Köyü İç Anadolu Bölgesi`ne özgü kara ikliminin etkisi altında kalır. Kış ayları soğuk ve kar yağışlı, yaz ayları ise sıcak ve kurak geçer. İç Anadolu Bölgesi`ni çevreleyen Toroslar ve Kuzey Anadolu Sıradağları, Akdeniz ve Karadeniz ılıman iklimlerinin iç kesimlere girmesini engellediklerinden, köyün bulunduğu bölgede Doğu Anadolu Bölgesi`ndeki gibi sürekli olmasa da kara iklimi özellikleri görülür. Ä°klim Verileri: Köyün bulunduğu bölgede yıllık ısı ortalaması 11 °C civarındadır. Bölgede en soğuk geçen aylar Aralık ve Ocak, en sıcak geçen aylar ise Temmuz ve Ağustostur. Yörede en düşük sıcaklık ortalaması -8,8 °C (1930) ile -28,0 °C (1942) arasında; en yüksek sıcaklık 34 °C (1950) ile 39,4 °C (1954)'dür. Yağışlar Köyün bulunduğu bölgede yağışlar genellikle kış ve bahar mevsimlerinde oluyor. Yaz mevsiminde bölgede hemen hemen hiç yağış olmuyor. Bölgede en yağışlı aylar Aralık, Ocak ve Şubat, en az yağışlı aylar ise Ağustos ve Eylül'dür. Bölgede en az yağış 202.3 mm ile 1932 yılında, en çok yağış 483.9 mm ile 1966 yılında olmuştur. 24 saat içinde en fazla yağış ise Hazıran ayında 65.9 mm ile düşmüştür. Yağışlı günlerin sayısı ise 37 ile 113 gün arasında değişmektedir. Bu arada 1930 yılında bir gün karla örtülü geçerken, 1949 yılında 74 gün karla örtülü geçmiştir. Köşektaş`a adını veren kaya, köyün kuzey kıyısındadır. Tek katlı ev büyüklüğünde bir kaya ve yanında bir metre çapında top biçiminde başka bir taş kütlesidir. Söylencelere göre: büyük kaya “deve”, küçüğü de onun yavrusu yani “köşeği” dir. Son yıllara kadar her iki kaya yan yana iken zaman zaman Köşek`in yuvarlanarak Ahmetli bahçelerine indirildiği olmuştur. Anlatıldığına göre köyün kurulduğu yer, Körçeşme, Göllüpınar, Ortaçeşme gibi birçok pınarın kaynadığı çayırlık, yeşillikli dolayısıyla da geçen kervanların dinlenmek için konakladıkları, develerini otlatıp karınlarını doyurdukları bir alanmış. Zaman içinde burada konaklayan kervandan bir deve ile yavrusu kaçmış. Sahibi tutmak için koşmuş, arkasından yalvarmış, bağırmış, boşuna. Kervancı ermiş biri olmalı ki; kaçıp giden deve ile yavrusuna: “Olduğunuz yerde taş olasınız” diye kargışı vermiş. Kargışı tutmuş ki deve büyükçe bir kaya parçası, köşeği* de yuvarlakça bir taş olmuş. Yüzyıllar boyu anlatıla gelmiş bu söylence; buraya yerleşen halkın köyüne ad olmuş. Yıllardır anlatılagelen bir başka söylence: Bu hikâye Nevşehir’in Hacıbektaş ilçesine bağlı Köşektaş Köyü’nün adının ortaya çıkışının efsanesidir. Olayın geçtiği zamanla ilgili kesin bir tarih yoktur. Bir rivayete göre köyün kuruluşu ile aynı tarihlerde meydana geldiği söylenir. Olayın meydana geldiği bu yörede, hayatını deve yetiştirerek ve taşımacılık yaparak sürdüren yaşlı ve dindar bir adam yaşarmış. Bir gün uzun bir yolculuktan döndükten sonra develerini otlatmak için yaylaya çıkmış. Zaten develer de yavrulamaya başladıkları için bir süre taşımacılık yapmayı düşünmüyormuş. Yaylaya çıktıktan sonra bir deve ile yavrusunun sürüde olmadığını fark etmiş. Üç gün üç gece durmaksızın deve ile yavrusunu aramış, bulamamış. Bunun üzerine ‘Allah’ım bu develerden ne bana hayır gelir ne de başkalarına. Bu deve ile yavrusuna bir gün yüzü dahi nasip olmasın, oldukları yerde taş olsunlar.’ demiş. O gece deve ile yavrusu oldukları yerde taş haline dönüşmüşler. O civarda yaşayan insanlar bu taşın etrafına kurdukları köye yöresel dilde ‘deve yavrusu’ anlamına gelen ‘köşek’ adını kullanarak ‘Köşektaş’ adını vermişler. O günden sonra bu taş ve çevresi yöre halkı tarafından kutsal bir mekân olarak kabul edilmiş. Kaya için söylenmiş bir mani Köşektaş'ın taşına, Kuşlar konar başına, Kimseler indiremez, Çıktı gönül arşına... Kaya ile Ã§evresi, Açık hava müzesi, Çizilmiş bir anıttır, TevatÃ¼r efsanesi... Geleneksel olarak yapılan düğünler Türkiye'de bölgeden bölgeye, ilden ile hatta yakın mesafedeki köyden köye bile değişmektedir. kültür etkileşiminden kaynaklanan bazı benzerlikler olsa da bariz farklılıklar vardır. Köşektaş Köyü orta büyüklükte bir yerleşim birimidir. Fazla büyük olmadığı için insanlar birbirini tanır. Kış aylarında köyün nüfusu azalır, yaz aylarında ise artar. Bazı köylüler şehirdeki eğitim, sağlık, sosyal hizmetler gibi olanaklardan faydalanmak için göç etmiştir. Ama köyle bağlantılarını koparmamışlardır. Uzun tatillerde ziyaretlerini yaparlar. Köşektaş'ta düğünler genellikle yaz aylarında yapılır. Özellikle temmuz ayı düğün ayıdır. Çünkü köyün nüfusu en üst noktasına ulaşır. Düğünler genellikle Cuma günü başlar ve üç gün sürer. Düğünlerin geleneksel çalgısı davul ve zurnadır. Düğün için günler önce hazırlıklar yapılır. Geleneksek yemekler hazırlanır. Köy halkına yetecek kadar çok yemek yapılır. Günümüzde bu gelenek artık pek uygulanmamaktadır. Yemekler etli bulgur pilavı, köfte, yaprak sarması, dolma, mantı, şerbet, baklava gibi çok uğraş isteyen yemek çeşitlerinden oluşur. Günümüzde kolaylık sağlayan yönü düşünülerek kıymalı pide yaptırılmaktadır. Yemek hazırlıkları bittikten sonra Cuma günü Cuma namazından sonra düğün başlar. Cuma namazını kılan köy halkı, erkek evine gider. Bayrağın altında kurban kesildikten sonra düğün duası yapılır. Bayrak herkesin görmesi için erkek evinin çatısına dikilir. Davul çalmaya başlar. Önceden hazırlanan yemekler köy halkına sunulur. Erkek evine köy halkının genç kızları ve erkekler toplanır. Gelin ve damadın yakınları, gelin ve damat, genç kızlar ve erkekler köyü dolaşıp köy halkını düğününe davet ederler. Köy halkına okuntu adı verilen fıstık ve şeker dağıtılır. Cuma gecesi bütün köy halkı düğün evinde toplanır. Kadınıyla, erkeğiyle hep birlikte davul zurna eşliğinde gece geç saatlere kadar eğlenirler. Her düğünde mutlaka söylenen birkaç tane türkü vardır. Düğünlerde ikinci gün daha yoğun geçer. İkinci günde deve donatılır ve ikindi vaktinde gündüz kınası yakılır. Gündüz kınası için erkek evi deve donatır. Deve donatmada gerçek bir deve söz konusu değildir. Tamamıyla düzmece doğaçlama bir oyundur deve donatma geleneği. Bütün düğünlerde kullanılan bir deve başı vardır. Deve başının kulakları tahta kaşıklardan, gözleri ise aynadan yapılır. Rivayetlere göre gözlerin aynadan yapılması nazarı geri yansıtmak içindir. Erkek evinde bunlar yapılırken kız evinde tatlı bir telaş vardır. Gelin yakın arkadaşı ya da akrabasının evine götürülür. Orada gelin başı yıkanır ve gelin gündüz kınası için hazırlanır. Erkek tarafı devesini alıp gelin başının yıkandığı eve gider. Erkek evi burada gündüz kınasını yakar. Kınadan sonra gelin erkek tarafıyla kız evine götürülür ve takı merasimi olur. Herkes bütçesine göre bir şeyler takar. Erkek tarafı kınasını yaktıktan sonra evine döner. Kız tarafı gece yapılan eğlencelere katılmaz. Kız tarafı kendi yapacakları kına gecesinde eğlenirler. Erkek tarafı gece kınası için tekrar kız evine gider. Gelin bir sandalyeye oturur ve etrafında çember oluşturulur. Kına gecesinde türküler söylenerek gelin ağlatılır. Kaynana gelinin kınasını yakar ve gelinin avucuna kına altını (Cumhuriyet altını) koyar. Gelinin arkadaşları kendi aralarında kına gecesi yaparlar. Sonra teft çalıp eğlenirler ağlar. Pazar günü son gündür. Gelin arabası süslenip diğer arabalarla gelin alınmaya gidilir. Kız evi için bu son gün çok zordur. Kız evi gelinin çeyizini hazırlar. Erkek tarafından sandık parası istenilip çeyizler gönderilir. Erkek tarafı gelini almak için öğlen vakti kız evine gider. Tabii ki gelin hemen çıkarılmaz. kız evi yüklü miktarda kapı parası ister. Gelinin erkek kardeşi ya da babası gelin kuşağını bağlar. Gelin yakınlarıyla vedalaşıp alkışlarla gelin arabasına bindirilir. Bu an kız evinin en hüzünlü zamanıdır. Gelin arabasının arkasından su dolu çömlek kırılır. Eskiden gelin erkek evine getirilince kaynana ile kayınbaba güreş tutarmış. Bu gelenek şimdilerde uygulanmamaktadır. Üç günlük yorucu ama bir haylide eğlenceli olan düğünlerin amacı sadece iki kişinin evlendiğini duyurmak değildir. Düğünler sayesinde köy halkında birlik duygusu oluşur ve mutluluklar paylaşılır. Ayrıca genç kızlar ve genç erkeklerin birbirlerini görüp beğenmelerine vesile olur. Ne yazık ki kültür yozlaşması, teknolojik gelişmeler gibi faktörler nedeniyle bazı gelenekler yok olmaktadır. Nineler, dedeler anlatÄ±rlarken dinlenenler. 1960’lı yıllarda neredeyse gelenekten düşmeye, köy yaşamından tard etmeye başlamıştı. Çünkü, çok uğraş istemesinin dışında, Köşektaş'a hem komşu, hem de akraba olan, aynı oymaktan, Herikli aşiretinden, Kızılağıl Köyü ile düşmanlığını artırdığı için, Köşektaş'a gelen ve o çevreden olmayan, gelenek dışı ilkokul öğretmenlerinin, köy enstitüsü mezunlarının çabaları sonucu ve onların etkilerine aldıkları, öğretmenlere saygı beslemeyi bir görgü kuralı sayan köy sakinleri, tabii ki o günlerin muhtarının da onayı ile, altmışlı yılların ortalarında kaldırılmış. Nereden bilsin yabancı öğretmen, sapanla taşlaşma eğlencesinin, Herikli aşiretinin kendi geleneklerini sürdürme ve geçmişlerini saygıyla anma gereksinmesinden kaynaklandığını? Sanmışlar ki, iki köy birbirine düşmanlık beslediği için, bahar gelirken bibirleriyle, sapanla taşlaşma yoluyla kapışıyorlar. Sultan Nine’ye sorarsan, bu olayın tarihçesi onun bile bilmeyeceği kadar eskilere dayanırmış. O bile annesinin kış boyunca, en güzel sapanı örmek için didinip durduğunu anımsarmış. Sapanın en iyisi yünden, kirmenle eğirilerek yapılan ipliklerden örülürmüş. Sapanı yapacak olan kadın, ilk önce, kocasına ya da oğullarına, kendi içinde besleyip oluşturduğu renklerle başlarmış örmeye. İlk önce bir sicim kalınlığında, yarım metre bir tutkaç örerler, sonra da ona bir yumurta büyüklüğünde taşı kavrayıp taşıyacak biçimde bir yuvayı evirerek dokurlarmış. Sonra da bu yuvaya bir diğer kolu ekleyip bitirirlermiş örme işini. Ördükleri sapanları komşularına bile göstermezler, ilk yaz kendini gösterene, taşlaşma günü gelene kadar sabırsızlıkla beklerlermiş. Ninemin anlatmasına bakarsan, en softa kadınlar bile, "çıkar da şu yaptığın sapanı bir görelim", diyen komşularına, daha başlamadıklarına ya da bitirmediklerine değin, olmadık yeminler ederlermiş. Yalnız "o" gün gelip de çattığında, iki köyün de sakinleri, erkek-kadın, çoluk- çocuk, kız-kızan demeden, kendi köylerinin orta yerine, kuşluk vakti toplanmaya başlarlar ve bu birikme bir saat içinde tamamlanırmış. Erkekler yaş, güç, ve yüreklilik sırasına göre gruplandırılırlarmış. En delikanlılar en ön saftlarda bir yerlerde taş atma ve yıldırma görevi üstlenirlermiş. Bu koçaklar taşları o kadar güçle fırlatırlar, o kadar uzaklara eriştirirlermiş ki, bir ok gibi ulaşırmış karşı tarafa. Böyle bir taşı yiyen de, kolay kolay bir dahaki taşlaşma törenlerinde pek gözükmez, ona, bir tür gazi olarak bakılırmış. Kimse de onunla alay etmez, onun önceki inatçı, kavgacı, Herik beyliğine de pek haram gelmezmiş. Doğal ki, taşlaşma töreni, iki köyün çocuklarının taşlaşmasıyla açılırmış. Çünkü çocuklar taşları çok yıraklara kadar yetiştiremeyecekleri için, iyice birbirlerine yaklaşırlar, birbirlerini tanıyacak, yüz yüze vuruşacak denli karşılıklı döğüşürlermiş. Taşı yiyen yere yatar, arkada duran yaşlılar veya kendi aile üyeleri tarafından geriye çekilir, yarasına göre iyileştirme uygulanırmış. Eğer aldığı yara pek önemli değil ya da yalnız bir sıyrıksa, aileler, " bundan da yara mı olurmuş canım, git de kendine doğru dürüst bir yara seç ya da bir yara da sen aç da gel!", diye çocuklarını cesaretlendirirlermiş. Çocuklar bir yarım saati geçkin taşlaşıp da yoruldu mu, iç içe girerler, boğuşarak kıyıya doğru çekilirlermiş. O zaman da izlemeye dayanamayan gençler devreye girerler, attıkları daha aralıklı taşlarla, diğer köyün gençlerine saldırı başlatarak, mevzi kazanmaya çalışırlarmış. Üstün gelen köyün gençleri, diğer köyün toplanma sınırına dayandı mıydı da, bu defa da en arkada bekleşen orta ve yaşlı grubu, kendi sınırlarına doğru yaklaşan güruhu püskürtmek için, atağa kalkarlarmış. Bu karşılıklı ataklar saatlerce sürer, her iki köyün de gençleri ve orta yaşlıları yaptıkları bu hücumlarla sınırlara gider gider gelirlermiş. Kadınlar ise gözleri kendi kocalarının ve çocuklarının üzerinde kaygıyla dolaşırken, bir taraftan da onlara taş taşırlar, yetiştirirlermiş. Karşı köyün sınırını her ne pahasına olursa olsun, direnç ve çabayla, atılım ve kıvrak hareketlerle yaran akıncılar, diğer köyün gençlerini kendi köylerinin içlerine kadar kovalarlar; arkadan da çocuklar, orta yaşlılar ve taş taşıyan yardımcı kuvvetler, çil yavrusu gibi dağılırlarmış. Durumu kurtarmaya çalışan, yenilen köyün yaşlı kurulu, bir işaretle, arkada koşumlu bekleşen at arabalarına kadınları, yaşlıları ve küçük kaçamayan çocukları bindirip kendi köylerine ulaştırma emrini çıkarırlarmış. Aynı anda taşlaşma yerinden yıldırım gibi fırlayan köyün atları, ter su içinde, arabaların arka tekerlerinden balçıklar sıçratarak birkaç dakika içinde kendi köylerinin orta yerine ulaşırlarmış. Kadınlar hemen bozguna uğrayan yavrularına kanatlarını gererler, köyün yaşlı kurulu da köye ilerleyen akıncı grubu herhangi bir olaya meydan vemesin diye, hep şu aynı öyküyü anlatırmış. "Yaptığınız ayıp sizin, bir de akraba olacaksınız. Sizin köy de bizim köy içinden çıktı. Deli İbrahim, zamanında babasına kızıp terk etmiş Kızılağıl'ı. Sonra da, yanına İlecik'ten Herikli Beyi hem kendi oğlunu vermiş, hem de yanına kattığı birkaç aileyle şimdiki Köşektaş'a gelip yerleşmişler. Bizimkiler de yardım etmişler, başlarına bir iş gelince ya da diğer oymaklar baskı yapınca. Hep birlikte kovalamışız, Sarılar'ın, Barak' ın uşaklarını. İnanmıyorsanız, dedelerinize sorun da söylesinler, Köşektaş'lıların Herikli'lerin asileri olduğunu." Böylece, hem kendi çocuklarını, hem de akıncı köyün gençlerini engellerlermiş. Öyle bir taşlaşma töreni ki, köyün yaşlıları araya girdi mi, kimse elini kaldırıp taş atmazmış. O an taşlar yere atılır, sapanlar ceplere sokulur, yenilen köyün meydanında, bu kez de barışma töreni uygulanırmış. Muhtar hemen bir şerbet hazırlattırır, diğer köylülere sunulur, hep birlikte içilir, kaçak atlıların akşam kızıllığında köylere sokularak ev ev üleştirdikleri, o sarı yasak tütünler tüttürülürmüş. Sonra da yenen köylüler, gönenerek, "amma yendik", diye böbürlenerek, kendi köylerinin yolunu tutarlar, en iyi taş atan sapanı yapan kadının adı da, gelecek yıl tekrarlanan taşlaşma törenine kadar övülerek anılırmış. Tüm Köşektaşlılar kendilerini Herikli aşiretine mensup olarak benimsese de köy halkını oluşturan aile gruplarının (sülale) hepsinin kökenleri Herikli değildir. Heriklilik bir üst kimliktir diyebiliriz. İlk yerleşen kurucu sülalelerden ya da köyün kuruluşuna izin veren aynı zamanda çevredeki iskanı düzenlemekle görevli Kalaycık ve çevre köyleri ser muhtarının Herikli olmasından dolayı "Heriklilerin Köyü” diye anılmıştır. Sonradan gelen aile gruplarının kökenlerini unutmaları ya da öncekilere uymaları sonucunda Heriklilik ortak bir köken olarak benimsenmiştir. Ancak, Herikli cemaatinin mensubu olduğu “Boynuinceli” aşireti ve “Danişmentli” oymağı incelendiğinde, Kızılhalilli, Kelemenli, Mehmet Kea’lı Kırımlı, Deliler vb. cemaatler Herikli ile akrabadır. Bu akrabalık Köşektaş Köyü’ne yerleşmede ve aynı sülaleden geldiğine inanmada etkili olmuştur. Köşektaş Köyü halkının tamamı Türkmen(*)’dir ve köy halkını oluşturan büyük aile grupları şunlardır: Camlı, Capıllı, Çöllü, Delioğlanlı, Handilli, Karayusuflu, Kelalili, Kelemenli, Kırımlı, Kırkoğlu, Kızılhalilli, Kokara, Köşgerli, Köydağıtan, Mehmet Keali, Melekli, Şehirliuşağı, Uzunlu Aile gruplarının aktarımı alfabetik sıraya göre yapılmıştır. Köşektaş Köyü Bilgisunum Sayfası, Weatherbase, Gülşehir ilçesi Tahrir Defteri, Prof. Dr. Faruk Sümer, Ana Yayınları, İstanbul 1980, Cevdet Türkay, Başbakanlık Arşivi ve Belgelerine göre Osmanlı İmparatorluğunda Oymak, Aşiret ve Cemaatler. Merle Oberon Merle Oberon (d. 19 Şubat 1911 - ö. 23 Kasım 1979), film oyuncusu. Asıl adı Estelle Merle O'Brien Thompson. Oberon; Bombay, Hindistan'da doğdu (şimdiki Mumbai). Annesi Charlotte, Sri Lankalı bir İngiliz hemşireydi. Babası Arthur, İngiliz demiryolu mühendisiydi. Merle annesinin ikinci çocuğuydu. Charlotte, ilk kızı, Constance'ı terk etmiş ve evlilik dışı bir çocuğa daha bakmayı reddetmişti. Arthur'u onunla evlenmesi için zorlasa da evlendiklerine dahil herhangi bir kayıt bulunmamaktadır. Jessica Fridrich Jessica Fridrich, ABD'nin New York eyaletinde bulunan Binghamton University'de akademisyendir. Rubik Küpü'nün en hızlı bir şekilde çözülmesini sağlayan ve en çok kullanılan hızlı çözüm yöntemi olan Fridrich Yöntemi'ni bulmuştur. Lars Petrus Lars Petrus, (d. 1960) hızlı Rubik Küpü çözümünde yeni sistem geliştirmiş, İsveç şampiyonu olarak 1982'de Budapeşte'de düzenlenen Dünya Rubik Küpü Şampiyonası'na katılmıştır. Daha sonradan kendi bulduğu ve Petrus sistemi adını verdiği çözüm yöntemini internette yayınlamıştır. III. Richard (film, 1955) III. Richard 1955 yapımı bir İngiliz filmidir. William Shakespeare'in aynı adlı eserinden uyarlanmıştır. Ayrıca VI. Henry Bölüm 3'ten de alıntılar yapılmıştır. Yönetmenliğini Laurence Olivier'in yaptığı filmde başrolü de Olivier kendisi oynamıştır. SourceForge SourceForge bir iş birliği içinde gözden geçirip düzenleme kontrolü ve yazılım geliştirme yönetim sistemidir. Özgür ve açık kaynaklı yazılımların geliştirme süreci için bir arayüz ve sürümleri numarandırılan takip sistemleri sunar. SourceForge VA Software tarafından satılan bir yazılımdır. Geliştiricilere; SVN, CVS, hata izleyici, mesajlaşma alanları, e-posta listesi, web ve shell alanı gibi hizmetleri ücretsiz sunar. Grant Wood Grant Wood (d. 13 Şubat 1891 – ö. 12 Şubat 1942) Amerikalı ressam. Bölgeci (regionalists) ressam "Amerikan Gotiği" adlı eseriyle bu akımın yayılmasında büyük rol oynamıştır. Yaşadığı eyaletteki tarlaların kilden modellerini yaparak manzara resmine yeni bir bakış açısı getirmiştir. Dünya Küp Derneği Dünya Küp Derneği, (World Cube Association - WCA) Rubik Küpü yarışmalarını ve kurallarını organize eden, düzenleyen bir dernektir. Hollandalı Ron van Bruchem ve Amerikalı Tyson Mao tarafından kurulmuştur. Şu andaki yönetimi şu şekildedir: 2019 yılına kadar 118 000 kişi WCA organizasyonlarına katılmıştır. Bu yarışmalar içinde en hızlı çözüm, 24 Kasım 2018'de Çin'da yapılan yarışmada Yusheng Du tarafından 3,47 saniye ile yapılmıştır.. Othello (film, 1965) Othello William Shakespeare'in aynı adlı oyunundan uyarlanan 1965 yapımı bir filmdir. Başrollerde Laurence Olivier, Maggie Smith, Frank Finlay, ve Joyce Redman oynamıştır. John Kelek tarafından, 1964-66 yılları arasında, "Ulusal Kraliyet Tiyatrosunda sahnelenen oyunun film hâlidir. Hatta film için özel dekor yaratmak yerine, sahnede kullanılan dekorların büyütülmüş kopyaları kullanılmıştır. Olivier'i daha önceden destekleyen hiç kimse, 1965 yılına gelindiğinde hayatta değildi. Bu nedenle tam anlamıyla film yapacak büyük miktarda para bulmak mümkün değildi. Olivier Macbeth"' 'i film yapmak istiyordu fakat filmin ana destekçisi Alexander Korda bir önceki yıl ölmüştü. Stackmat zamanlayıcısı Stackmat zamanlayıcısı, Rubik küpü, bardak sıralama gibi hıza dayalı zeka ve yetenek oyunlarında daha hassas ve doğru bir sıralama yapmak için kullanılan bir zaman ölçme cihazıdır. Focke-Wulf Ta 152 Focke-Wulf Ta 152, 1944 yılının sonlarına doğru Focke-Wulf'un Tasarım mühendisi Kurt Tank tarafından tasrımı yapılan Fw-190 varyantı avcı uçağı. Fw 190 D-9 "Dora"nın temeli üzerine kurulan fakat ince ve oldukça uzun kanatlara sahip yüksek irtifa uçağıdır. Kurt Tank bu uçakta Junkers Jumo 213 motoru kullamıştır. Yaklaşık 1.750 beygir olan motoru modifiye ederek gücünü artırmış, bu yetmemiş bir de GM1 (nitro-oxsid) ile desteklemiş, gücünü 2050 beygire kadar çıkartmıştır. Ta 152 savaşın en hızlı pervaneli uçağıdır. Saatte 752 km ulaşır. Bu hızı geçen Me 262 (jet) ve Me 163 Komet (roket)'tir. Uçak 40.000 ft yükseklikte uçabilmesi için geniş kanatlara sahipti. Bu sayede atmosfer yoğunluğunun daha az olduğu bu ortamda daha yüksek hızlara ulaşabiliyordu. İlk prototip testlerinde 41.000 ft (14 km) yükseklikte 755 km sürate ulaşmıştır. Fakat düşük irtifada nispeten daha düşük bir hızla saate 530 km süratle ilerleyebiliyorlardı. Gm1 için 80 litrelik bir nitrojen deposu barındırır. Yaklaşık 20 dk kadar gm1 kullanmasına yetmektedir. Ta 152 en önemli ikinci özeliği Messerschmittlerde olduğu gibi motorunun ortasından geçen namlusu (v 12 motorun silindir başlarının arasından geçerek) pervanin ucunda çıkan Mk 108 30 mm lik topuna sahip olmasıydı. Ayrıca Fw 190 gibi kanadın gövdesine yakın kısmına yerleştirilmiş MG-151-20 e 20 mm lik makineli tüfekleri bulunur . Bomba taşıma düzeneği ağırlık kaygısı ile konulmamış. Menzili uzatmak için kanatların içine yakıt tankları yerleştirilmiştir. Fw 190, 855 litre yakıt tankına sahipken, Ta 152'de 1650 litre gibi bir yakıt kapasitesine ulaşılmış olsa da menzili 1.200 km yi aşamamıştır. Teknik olarak zamanın en son teknolojisini barındıran uçakta LGW-Seimens K23 Autopilot, FuG 125 Navigation Equipment, BSK 16 Gun Camera marka kameraya bile sahipti. Üretimdeki amacı Me 262'nin yanında yüksek irtifada daha iyi bir manevra kabiliyeti ile daha çabuk saldırı pozisyonu almak, yüksek hızı ile erken mudahalede bulunmak, yüksek irtifada uçarak daha uzun devriyelerde bulunmak ve (14 km yüksekten) kalkışta Me-262'e güvenli yüksekliğe ve hıza ulaşana kadar eskortluk etmekti. Yaklaşık 200 adet üretildi. Romanya'daki Petrol rafinerilerinin vurulmasından sonra yakıtsız kalan Luftwaffe bu uçakları etkin bir şekilde kullanamadı. Günümüzde Il-2 Sturmovik gibi Hit simulasyon oyunlarında bu uçakların yer alması insanlarda savaşa olan merakı ve bu uçakların bu gün bile anılmasını sağlamıştır. Solomon W. Golomb Solomon Wolf Golomb (30 Mayıs 1932; Baltimore, Maryland - 1 Mayıs 2016) Amerikalı matematikçi ve mühendis. University of Southern California'da elektrik mühendisliği profesörü. Tetris'e ilham kaynağı olan pentaminoyu keşfetmiştir. Doğrudan demokrasi Doğrudan demokrasi, halkın egemenliğini bizzat ve doğrudan doğruya kullandığı demokrasi türüdür. Doğrudan demokrasi, halkın halk tarafından yönetilmesini öngörmektedir. Dolayısıyla doğrudan demokrasi dizgesi, demokrasinin ülküsel anlamına en yakın olan hâlidir. Siyasi kararların, çoğunluk esasına göre, yurttaşların oy çokluğu ile, doğrudan doğruya şehir halkı tarafından alındığı yönetim şekline, doğrudan doğruya demokrasi denir. Sovyet demokrasisi, doğrudan bir demokrasi örneğidir. Adnan Demircan Adnan Demircan, (d. 1964, Ömerli), yazar ve akademisyen. İstanbul Üniversitesi İlahiyat Fakültesi, İslam Tarihi ve Sanatları Bölümü, İslam Tarihi Anabilim Dalı Öğretim üyesi. 1987’de Atatürk Üniversitesi İlâhiyat Fakültesi’nden mezun oldu. Aynı yıl Selçuk Üniversitesi Sosyal Bilimler Enstitüsü'nde İslâm Tarihi ve Uygarlığı Bilim Dalında Yüksek Lisansa başladı. 1989 yılında Yüksek Lisansı, 1994 yılında aynı Enstitüde Doktorayı bitirdi. Ocak 1992'de Harran Üniversitesi İlâhiyat Fakültesi'ne İslâm Tarihi Araştırma Görevlisi, 1994 yılında Yardımcı Doçent olarak atandı; Ekim 1996’da Doçent, Şubat 2003’te Profesör oldu. Aralık 2012'de İstanbul Üniversitesi İlahiyat Fakültesi'ne öğretim üyesi olarak atandı. Çalışmalarını İslâm Tarihi'nin ilk dönem siyasî tarihi, özellikle de muhalif gruplar üzerine yoğunlaştıran Demircan’ın yayımlanmış birçok kitabı ve makalesi bulunmaktadır. Eylül 2018'de, Beyan Yayınları'ndan "Tarihin ve Dinin İstismarı" adlı kitabı yayımlandı. Mart 2019'da, Beyan Yayınları'ndan yayımlanan "Konusunda Bilinmesi Gereken 88 Soru" adlı sekiz kitaptan oluşan serinin genel koordinatörlüğünü üstlendi. Dutliman, BandÄ±rma Dutliman, Balıkesir ilinin, Bandırma ilçesine bağlı bir mahalledir. Osmanlı döneminde bir Rum mahallesiydi. O dönemde 800 civarında bir nüfusa sahip olduğu biliniyor. Sahilde bulunan dut ağaçlarına kayıklar bağlanırdı. İsmini buradan almaktadır. 1924 mübadelesinde Drama'nın Keçilik köyünden göç edip önce Samsun'a, bir sene sonra da Dutliman'a gelen mübadillerin yerleştiği bir yerdir. 2014'te Bandırma'nın mahallesi olmuştur. Bandırma'da, Levent Mahallesi'ni geçtikten 4 km kadar sonra, deniz kenarında bulunmaktadır. Balıkesir il merkezine uzaklığı 104, Bandırma ilçe merkezine uzaklığı ise 8 km kadardır. Mahallede okul yoktur. Taşımalı öte sistemi uygulanmaktadır. Sağlık evi ve sağlık ocağı yoktur. PTT şubesi yoktur. Su şebekesi ve kanalizasyonu vardır. Ãœstkurmaca Üstkurmaca (İngilizce: "Metafiction"), klasik anlamdaki (postmodernite öncesi) tüm kurmaca türlerine atıfta bulunan bir kurmaca türüdür. Gerçek ile kurmaca arasındaki ilişkiyi sorgulamak/sorunsallaştırmak için bilinçli ve sistemli olarak dikkati, anlatının bir kurmaca olduğuna çeken kurmaca türüdür. Genellikle ironi ve yazarın anlatıya müdahalelerini içerir (yazarın da karakter olması). Bu anlamda, günümüz tiyatrosuyla karşılaştırılabilir; günümüz tiyatrosu, seyircinin bir oyun seyrettiğini unutmasına izin vermez. Üstkurmaca da okurlara, bir kurmaca ürünü okuduklarını unutmalarına izin vermez. Üstkurmaca ilk kez modern ve postmodern edebiyatla ilişkilendirilmiştir; ancak,üstkurmaca ögelerine Cervantes'in Don Quixote'u ve hatta 14.yüzyılda yazılan Chaucer'ın Canterburry Tales'ında da rastlamak mümkündür. 1960'ların başlarında John Barth, Robert Coover ve William H.Gass gibi yazarlarca göze çarpmaya başlamıştır. Bir grup Fransız roman yazarı,"yeni roman" (new novel) anlamına gelen "Nouveau Roman"adlı bir kurmaca türü oluşturmuşlardı. Bu "yeni roman" edebiyatı o kadar ileriye taşıdı ki üstkurmaca tekniği "roman nedir?" sorusunun tanımını geride bıraktı ya da tekrar sorgulanmasına yol açtı. Nouveau Roman,romanın genel-geçer kurallarından sıkılması muhtemel okurlar için ortaya çıkarılmış bir roman türüydü. Çağdaş yazarlardan Paul Auster,yazılarında tüm dikkatini üstkurmacada toplamıştır ve belki de bu türün en aktif roman yazarıdır. Fevzi Zemzem Fevzi Zemzem (d. 4 Temmuz 1941, İskenderun), Buldozer Fevzi lakabıyla da bilinen Türk eski millî futbolcu, teknik direktör. Futbolculuk döneminde Göztepe'yle benimsenmiş bir futbolcudur ve Göztepe camiası tarafından efsane futbolcular arasında görülmektedır. Teknik direktör olarak birçok Süper Lig ve 1. Lig takımında görev alan Fevzi, iki kez gol krallığı sevinci yaşamıştır. Futbolculuk kariyerini teknik direktör olarak da sürdüren Fevzi, Orduspor'la ligi üçüncü sırada bitirerek Orduspor'un tarihinde ilk defa Avrupa Kupalarına katılmasını sağladı. 1984-85 sezonunda Diyarbakırspor'u 1. Lig'e çıkardı. Bursa'da askerliğini yaptığı dönemde, Bursa Havagücü adlı askeri futbol kulübünde oynarken Göztepeli yöneticiler tarafından keşfedilen Zemzem, faal futbol hayatı boyunca aralıksız 11 yıl taşıdığı Göztepe formasıyla 1. Futbol Ligi'nde toplam 144 gol atıp, 2 Türkiye Kupası ve 1 Cumhurbaşkanlığı Kupası kazandı. Güçlü fiziği nedeniyle "buldozer" lakabı takıldı. 1967-1968 sezonunda attığı 19 golle gol kralı oldu. 1968-1969 sezonunda UEFA Kupası'nda yarı final, ertesi sezon UEFA Kupa Galipleri Kupası'nda çeyrek final oynayan Göztepe'nin efsane kadrosunda yer aldı. 1965-1969 arasında 18 kez giydiği A Millî formayla 6 gol kaydetti. Teknik direktörlük kariyerindeki en büyük başarısı ise 1978-79 sezonunda çalıştırdığı Orduspor'un, 1. lig'i 4. sırada tamamlayarak ertesi sezon tarihinde ilk kez Avrupa kupalarında mücadele etmesi olmuştur. Bunun dışındaki diğer başarısı, 1985-86 sezonunda Diyarbakırspor'u 1. Lig'e çıkartmasıdır. NOT:"Evsahibi olarak Türkiye baz alınmıştır." Magda Goebbels Johanna Maria Magdalena Goebbels (doğum adı: Johanna Maria Magdalena Behrend, d. 11 Kasım 1901, Berlin - ö. 1 Mayıs 1945, Berlin), Nazi Almanyası'nda Propaganda Bakanı olarak görev yapan Joseph Goebbels'in eşi. Mimar Oskar Ritschel ile Auguste Behrend'in kızı olarak doğdu. 1904'te Yahudi bir tüccar tarafından evlatlık olarak alındı. Annesi 1905'te boşanıp 1906'da Yahudi asıllı Alman fabrikatör Richard Friedländer ile evlenince Magda Friedländer oldu. 1919'da olgunluk sınavını verdi ve akabinde bir yatılı okulda okudu. 1921'de sanayici Günther Quandt ile evlendi. Oğulları "Harald Quandt" doğdu. 1929'da boşandı. 1930'da Nazi Partisi'ne girdi. Nazi Partisi Büyük Berlin Yönetiminde sekreter olarak çalıştı. 1931'de Joseph Goebbels ile evlendi, altı çocukları oldu. II. Dünya Savaşı'nın sonlarında 23 Nisan 1945'te Reich Şansölyelik binası'nın altındaki Führerbunker'e taşındı. 1 Mayıs 1945'te Sovyet kuşatması altındaki Berlin'in Führerbunker'de Adolf Hitler'e hayranlığından ötürü çocuklarına onun baş harflerini taşıyan isimler vermiş ve Hitler'i Tanrı olarak kabul etmiştir. Almanya'nın yenilgisi ve Hitler'in intiharının arından önce Helga (d. 1 Eylül 1932), Hildegard (d. 13 Nisan 1934), Helmut (d. 2 Ekim 1935), Holdine (d. 19 Şubat 1937), Hedwig (d. 5 Mayıs 1938), Heidrun (d. 20 Ekim 1940) olmak üzere altı çocuğunu Dr. Ludwig Stumpfegger yardımıyla potasyum siyanür ile öldürmüş, kendisi ise eşi Joseph Goebbels tarafından vurularak öldürülmüştür. İntihar ayrıntıları belirsizdir. İntihardan sonra kocası ile beraber vücutları kısmen yanmış ve gömülü değildi. Kömürleşmiş cesetleri Rus birlikleri tarafından 2 Mayıs 1945'te öğleden sonra bulunmuş, Joseph Goebbels'in yanmış yüzünün fotoğrafları yayınlanmıştır. Magda Goebbels Adolf Hitler'e olan hayranlığıyla da bilinir. Nicole Nicole aşağıdaki anlamlara gelebilir: Komsomolets zırhlı traktör T-20 Zırhlı Traktör Komsomolets (Rusça "Bronirovannyy gusenichnyy tyagach Komsomolets T-20"), 1936 yılında geliştirilen ve Kızıl Ordu tarafından II. Dünya Savaşı sırasında kullanılan hafif zırhlı bir paletli top traktörüdür. Ordzhonikidze Moscow Plant no.37'de geliştirilen traktör, 1937-1941 yılları arasında Factory no. 37, STZ ve GAZ fabrikalarında üretilmiştir. Aykut Edibali Aykut Edibali, (d. 13 Nisan 1942, Sandıklı, Afyonkarahisar), Türk siyasetçi, yazar ve Millet Partisi Genel Başkanı. İlk ve orta öğrenimini Afyon’da tamamlayıp, sonrasında İstanbul Üniversitesi Hukuk Fakültesi'nden mezun oldu ve yeni bir siyâsi hareket başlattı. Lideri olduğu bu hareket, "Yeniden Millî Mücadele" ismiyle Türk siyasal ve sosyal hayatında yerini aldı. "Yeniden Millî Mücadele", "Bayrak", "Pınar", "Çınar", "Gerçek" ve "Çağrı" gibi dergilerde yazılar yazdı. 1974 yılında yazdığı, "Türkiye’nin Kıbrıs Politikası ne Olmalıdır" adlı kitabında, Kıbrıs Türk Cumhuriyeti’nin kurulmasını ve Ada'nın ilhakını önerir. "Yeniden Millî Mücadele" kadroları, 1984 yılında Islahatçı Demokrasi Partisi'ni kurdu ve bu partide Aykut Edibali, Kurucu Genel Başkan olarak hizmetlerini sürdürdü. 1991 yılında üçlü ittifak diye anılan Refah Partisi, Milliyetçi Çalışma Partisi ve Islahatçı Demokrasi Partisi arasındaki işbirliğinde yer aldı. Kayseri Milletvekili olarak 19. dönemde TBMM’ye girdi. Islahatçı Demokrasi Partisi'nin 2. Olağan Kongresi'nde (23 Kasım 1992); Birlik Barış Partisi, Bayrak Partisi ve Millet Partisi, IDP‘ye katıldı. Yeni partinin adı Millet Partisi oldu ve Genel Başkanlığı'na Aykut Edibali seçildi. "Muhteşem Türkiye" olarak idealize ettiği siyasi projesi vardır. Millet Partisi'nin Mayıs 2012'de yapılan kongresinde tek liste ile aday oldu ve Genel Başkanlığa seçildi. I. Gordianus Marcus Antonius Gordianus Sempronianus Romanus Africanus ( d. 159 – ö. 12 Nisan 238), ya da I. Gordianus , Roma İmparatoru. 238 yılında Altı İmparator Yılı'nın 2. imparatoru. Gordianus'un gençliği ya da aile geçmişi hakkında bilinen çok az şey olmakla birlikte, Gordianus adına istinaden aile adının Anadolu'nun Frigya bölgesi kökenli olduğu tahmin edilmektedir. Çok zengin ama mütevazı equestrian bir aileden geliyordu ve Roma Senatosu'na girene kadar hiyerarşide yükseldi. Gordianus'un, Marcus Antonius Gordianus (sonradan II. Gordianus) ve III. Gordianus'ün annesi olan Antonia Gordiana adlarında iki çocuğu vardır. Gordianus'un politik yaşamı hayatında görece geç başladı ve belki de hayatının erken yıllarını "belagât" ve edebiyat çalışmalarıyla geçirdi. Bir komutan olarak Gordianus, Suriye'de konuşlu IV "Scythica"'na komuta etti. 216'da Roma Britanyası'nda vali ve İmparator Elagabalus'un saltanatında Suffect Konsül olarak görev yaptı. Roma Britanyası'ndaki yazıtlardan ismini taşıyanlar buradaki göreviyle alakalı birtakım İmparatorluk kaynaklı rahatsızlıktan dolayı kısmen silindi. Aedile olarak düzenlediği muhteşem oyunlar ve gösteriler sayesinde hızla artan popülaritesiyle yükselirken, ihtiyatlı ve münzevi hayatı, onuruna "Antoninias" adlı epik bir şiir yazdığı Caracalla'yı kuşkulandırmadı. Gordianus, kişisel olarak entikalardan hoşlanmadığını öne sürerek Severus hanedanının kaotik zamanlarında servetini ve politik nüfuzunu korumayı başardı. Alexander Severus'un yönetimi sırasında, Gordianus (70'li yaşlarının sonunda olan) Afrika yönetiminin onuru için birçok tehlikeye atıldı.Prokonsül olarak görevinin ortalarında, Maximinus Thrax İmparator Alexander Severus'u Germania Inferior eyaletinde öldürdü ve saltanatı ele geçirdi. Maximinus sevilen bir İmparator değildi ve 238'de Afrika'daki isyanın bastırılması sırasındaki zalim yönetimi nedeniyle genel bir hoşnutsuzluk oluştu. Gordianus, gürültü patırdı arasında 22 Mart'ta İmparatorluğu ve Africanus "cognomen"ini kabul etti. İlerlemiş yaşından dolayı oğlu Marcus Antonius Gordianus'un (II. Gordianus) kendisine ortak olmasında ısrar etti. Birkaç gün sonra Gordianus, Kartaca şehrine halkın ve yerel liderlerin etkileyici destekleri arasında girdi. Bu esnada Roma'da, praetorian prefect'i Maximinus öldürüldü ve isyan başarılı gibi oldu. Senato yeni İmparatoru onayladı ve birçok eyâlet memnuniyetle Gordianus tarafına geçti. Muhalefet komşu eyalet Numidya'dan gelecekti. Numidya valisi ve Maximinus Thrax'ın sadık bir destekçisi olan Capelianus eski imparatorla ittifakını yeniledi ve bölgede konuşlu tek Lejyon Legio III "Augusta" ve kıdemli askerlerle birlikte onu Afrika'ya davet etti. II. Gordian, eğitimsiz milis ordusunun başı olarak 238'de Kartaca Muharebesi'ni kaybetti ve öldürüldü, I. Gordianus kemeriyle kendini asarak intihar etti. Gordianus'lar sadece 36 gün saltanat sürdü. Gordianus sevimli karakteri ile yüksek ününü hak etmişti. Baba ve oğlun her ikisi de, yazılanlara göre edebiyata düşkündüler ve çok sayıda edebi çalışma yayınlamayı başaracak kadar yetenekliydiler. Ancak onlar muktedir devlet adamı ya da güçlü bir yönetici olmaktan ziyâde entelektüel zevk düşkünüydüler. Gordianus'a olan sevgileri nedeniyle Senato, Maximinus'a karşı isyanı devam ettirmek zorunda kaldı ve Pupienus ve Balbinus'u müşterek İmparatorlar olarak tayin ettiler. Yine de 238 yılı sonlarında tanınan imparator, torunu III. Gordianus olacaktı. Gordian ve oğlu Senato tarafından tanrılaştırıldı. Kadıncık, Ulubey Kadıncık. Ulubeye 5 km mesafededir. Köyün halkı tüm Karadenizde olduğu gibi çoklukla yazları köylerine gelirler. Başta İstanbul, Ordu, Ulubey olmak üzere birçok değişik yerlerde insanları oturur. Geçim kaynağı fındıktır. Çok küçük alanlarda mısır yetiştirme geleneğini sürdürenler de vardır. III. Gordianus Marcus Antonius Gordianus Pius, (20 Ocak 225 - 11 Şubat 244) 238 - 244 arası (III. Gordianus olarak bilinen) Roma İmparatoru. I. Gordianus'un kızı ve II. Gordianus'un kızkardeşi Antonia Gordiana'nın oğludur. Babasını adı bilinmemektedir ve kendi adını 238'de dedesinden almıştır. Alexander Severus'un, Roma eyaleti Germania Inferior'nın başkenti Moguntiacum'da (şimdi Mainz) öldürülmesinin ardından, Maximinus Thrax Roma Senatosu ve halkın çoğunluğunun güçlü muhalefetine rağmen imparatorluğunu ilan etti. Yanıt olarak Roma bir isyanı göze aldı ve Gordianus'un dedesi ve dayısı I. ve II. Gordianus, Afrika'da müşterek imparatorluklarını ilan ettiler. İsyanları, Numidya valisi ve Maximinus Thrax'ın sadık destekçilerinden Cappellianus tarafından, bir ay içerisinde bastırıldı. I.ve II.Gordianus öldü ancak hatıraları halkın belleğinde, barış sever, edebiyat adamları ve Maximinus'un zalimliğinin kurbanları olarak sevgiyle anıldı. Bu sırada, Maximinus Roma'ya doğru ilermekteydi ve Senato Pupienus ve Balbinus'u müşterek imparatorlar olarak seçti. Bu senatörler çok popüler insanlar değillerdi ve Roma halkı hala I. Gordianus'un yazgısının şokundaydı. Bu durumda Senato genç Gordianus'u Marcus Antonius Gordianus olarak yeniden adlandırdı ve Sezar konumuna yükselterek imparatorluk varisi yaptı. Pupienus ve Balbinus, Maximinus'u