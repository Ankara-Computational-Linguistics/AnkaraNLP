emre uymadı ve kuşatmadan çıkmak için yapılan girişimlere devam edildi. Sovyet kuvvetleri, birkaç bin kişilik Alman gruplarının faaliyetlerini Temmuz ayı ortalarına kadar rapor etmiştir. Daha küçük gruplar, bir süre daha dayandılar. Alman 4. ve 9. Ordularının 100 bin civarındaki mevcudu Kızıl Ordu birliklerince kuşatma altına alınmıştı. Bunlardan yaklaşık 40 bin kadarı çatışmalarda öldü. Diğerlerinin çoğu esir düştü. Bölgedeki partizan gruplar, kuşatılan Alman birliklerinin tasfiye edilmesinde önemli bir rol oynadılar. Minsk Taarruzu, Bagration Harekâtı'nın stratejik kapsamının da ötesinde tümüyle başarılı bir harekât olmuştur. Özellikle Alman 4. Ordu'su ve Sovyet Bobruysk Harekâtı'ndan kurtulabilen 9. Ordu unsurları neredeyse tümüyle imha edildi. Bu harekâtın sonuçlanması ardından "Beyaz Rusya Stratejik Taarruz Harekâtı"nın üçüncü evresi olan "takip" evresine geçildi. 2. ve 3. Beyaz Rusya Cephesi kuvvetlerinin bir sonraki harekâtları sırasıyla Vilnüs Taarruzu ve Belostock Taarruzu olacaktır. İngilizce Wikipedia maddesinden yararlanılmıştır. Minsk Offensive Atari 2600 Atari 2600, 1977 Ekim ayında piyasaya sürülmüş olan ikinci jenerasyon oyun konsoludur. Döneminin en çok satan ve en popüler oyun konsoludur. 1977 yılında piyasaya sürülmesine rağmen, Türkiye'de kullanıcılar arasında popülerlik kazanması 1980'li yılların ortalarını bulmuştur. En çok satan 10 oyunu şunlardır: Çin Komünist Partisi Sekreteryası Çin Komünist Partisi Merkez Komite Sekreteryası (Çince: 中国共产党中央委员会书记处; Geleneksel Çince: 中國共產黨中央委員會書記處; Hanyu Pinyin: Zhōngguó Gòngchǎndǎng Zhōngyāng Wěiyuánhuì Shūjìchù) Çin Komünist Partisi'nin bürokratik kanadıdır ve Çin'de devlet yapısına paralel bir yapı oluşturur. Sekreterya'nın en önemli işlevi, hem parti hem de devlet kademelerinde personel politikasını ordu haricinde oluşturup uygulamasıdır. 2009 Kıbrıs Rallisi 2009 Kıbrıs Rallisi ya da resmî adı ile 37. FxPro Kıbrıs Rallisi, 13 Mart ve 15 Mart 2009 tarihleri arasında Limasol'da gerçekleştirilen 2009 Dünya Ralli Şampiyonası'nın üçüncü ayağıdır. Sebastien Loeb ile Daniel Elena ikilisi birinci bitirdi ve 1996'dan bu yana ilk kez Dünya Şampiyonası'nda karma yüzey turunda kazandı. Yarışın gerçekleştiği yüzey, eski durumu olan çakıl yerine karma şekile getirildi. Ayrıca Kıbrıs Rallisi en son 2006 sezonunda düzenlenmişti. Fakat 2010 takviminden Rally de Portugal ile birlikte çıkarıldı. Çin Komünist Partisi genel sekreteri Çin Komünist Partisi Merkez Komitesi Genel Sekreteri (Çince:中国共产党中央委员会总书记; geleneksel Çince 中國共產黨中央委員會總書記; Hanyu Pinyin:Zhōngguó Gòngchǎndǎng Zhōngyāng Wěiyuánhuì Zǒngshūjì) Çin Komünist Partisi içinde en yüksek resmi makamdır ve Çin Komünist Partisi Politbürosu'na başkanlık eder. 1982 yılında Çin Komünist Partisi içinde Başkanlık makamının kaldırılmasından sonra Genel Sekreterlik en yüksek makam olmuş ve Politbüro ve Yürütme Komitesine başkanlık yapmaya başlamıştır. Son zamanlarda Genel Sekreter Çin'de üstün lider otoritesini temsil etmeye başlamıştır. Bu pozisyon aynı zamanda Çin hükümetindeki en güçlü makamdır. Hillside “Boş zamanları en verimli, en kaliteli şekilde değerlendirme” işi olarak ifade edilebilecek olan “leisure” sektörünün Türkiye’deki ilk temsilcisidir. Hillside Leisure Group, turizm ve leisure sektöründe; otel, spor tesisi, sinema ve spa merkezleri işletmeciliği alanlarında iyi hissettirme misyonuyla faaliyet gösterir. Kuruluş yılı 1990'dır ve Alarko Şirketler Topluluğu'na bağlı bir şirkettir. Hillside Beach Club Resmi Web sitesi Protestan AhlakÄ± ve Kapitalizmin Ruhu Max Weber temel olarak kapitalizmin gelişimini Protestan ahlakının yaygınlaşmasına bağlamaktadır. ""Ne oldu da geleneksel toplumdan modern topluma geçildi?"" sorusuyla kapitalizmin dinamiklerine açıklama getirmeye çalışmaktadır. Bu geçişte Weber, temel farklılığı düşünce yapısındaki "Rasyonalite" kavramı ile açıklamakta ve insanlar modern zamanlarda daha çok mantığı ve aklı kullanmaktadır, demektedir. Bu durumu ise rasyonalite kavramı ile açıklamaktadır. Buna karşılık, geleneksel toplumdaki insan, daha çok din ve metafiziğe göre düşünce üretmekte ve mantık yürütmektedir. Max Weber'e göre fikri değişimler ekonomik değişimlerin öncülüdür. Weber, fikirlerdeki değişimin tarihsel değişime yaptığı etkiyi incelemiştir. Dinsel karşılaştırmalar yaparak dinlerin toplumsal değişmeyi ilerletebileceği veya engelleyebileceği yargısına varmaktadır. Buna örnek olarak, antik Çin ve Hint uygarlıklarını göstermektedir. Bu uygarlıklar, endüstrileşmenin eşiğine gelmiş olmakla birlikte, batı dünyasındaki dönüşüm bu uygarlıklarda gözlemlenmemiştir. Weber, bu dönüşümün ortaya çıkmamasını, düşünce yapısında paralel bir değişim olmamasına bağlamaktadır. Buna karşılık, İngiltere, Hollanda gibi ülkelerin modern dünyaya geçişin başladığı ilk ülkeler olduğunu, bu geçişin Protestan ahlakındaki rasyonel düşünce yapısından kaynaklandığını belirtmektedir. Weber'e göre modern dünyayı oluşturan kapitalizmin temel özelliği rasyonelliğidir. Bu anlamda, Protestan ahlak ile kapitalizm örtüşmektedir. Tüm bu açıklamalarından hareketle Weber, ideal tipteki bir kapitalist ile ideal tipteki bir Protestan arasında, büyük benzerlikler olduğunu vurgulamaktadır. Barovia Barovia, Ravenloft fantezi dünyasındaki en eski alandır. Strahd von Zarovich, sevdiği kadın Tatyana'yı elde etmek için kardeşi Sergey'i öldürdüğü zaman oluşmuştur. Barovia gerek coğrafyası gerekse yapısı itibarıyla Transilvanya'ya dayanmaktadır. Ülke çoğunlukla dağlık ve yoğun ormanlarla kaplıdır. Mevsim özellikle kışları dondurucu soğuktur. Yaşayanların %98'i yerli halktır. Geriye kalan kısmı ise Çingeneler ve göçmenler oluşturur. Barovia'nın kendi dilinde Slav etkisi görülür. Barovia'nın ilk ve son yönetici olan Strahd von Zarovich, bir vampir ve ölüm büyücüsüdür. L'Atalante L'Atalante (ya da "Le chaland qui passe", Türkçede "Geçip Giden Çatana") 1934 yapımı, Jean Vigo tarafından yönetilen ve başrollerinde Jean Dasté, Dita Parlo ve Michel Simon'un rol aldığı Fransız yapımı film. Çoğu eleştirmen tarafından tüm zamanların en iyi filmleri arasında gösterilir. Jean Daste, L'Atalante'nin kaptanı, Juliette (Dita Parlo) ile evlenir. Düğün Juliette'in taşra kasabasında olur. Filmin açılış sahnesinin -yeni evliler kiliseden Jean'in mavnasına yürürler- kesintili stili Fransız Yeni Dalga akımını akla getirir. Çift balayına geçici bir çözüm ve kargo taşıma işi için Le Havre ve Paris arasında tekne yolculuğuna başlarlar. Gemide kadın varlığına alışık olmayan mürettebatta huzursuzluk baş gösterir. İkinci kamarada, kedi sevgisini saplantı haline getirmiş Jules ile Juliete'yi konuşurken gören Jean kedileri etrafa fırlatır, tabakları kırar ve asıl çatışma konusu olan ve başına birçok iş açacak olan kıskançlığını gösterir. Paris'e vardıklarında Jean ve Juliette müzik kulübüne giderler. Burada Juliette'e kur yapan bir sokak satıcısı ile Jean arasında itiş kakış yaşanır. Gemideki hayattan sıkılan ve Paris'in parıltılı ışıklarının etkisine giren Juliette gemiden kaçar. Jean çok öfkelenir ve onun dönmesini beklemeden limandan ayrılır. Fakat sonra Jean'in depresyona girdiğini gören Jules, Juliette'i aramak ve gemiye geri getirmek üzere gider. Filmin övgü toplayan görüntüleri ünlü Sovyet yönetmen Dziga Vertov'un kardeşi Boris Kaufman tarafından çekilmiştir. Kaufman daha sonraları On the Waterfront (1954) gibi Hollywood filmleri çekmeye devam etse de Vigo ile çalıştığı yılları sinemasal cennet olarak tanımlar. Dağıtım şirketi filmin süresini 65 dakikaya çekerek filmi daha popülerleştirmek ve başlığı, filmde geçen şarkıyla aynı isim olan 'Le chaland qui passe' ("The Passing Barge") olarak değiştirmek için girişimde bulundular. 1990 yılında RAI (İtalyan Devlet Yayın Şirketi) 89 dakikalık versiyonunu sakladığından film tekrar restore edilebildi. Sonuçta şu anda film video kasete ve 2001 yılında tam versiyonuyla DVD'ye aktarıldı. Film ileri görüşlü şiirsel ve gerçekçi tarzıyla övgüyü hak eder. Piyasaya sunulmasından sonra, Fransız sanat tarihçisi Elie Faure filmi "klasik, hararetli, fikir ve hayal ile taşan; şiddet içerse de bu kötü ruhlu romantizmi ile bile hümanizmi hatırlatan bir yapıt." olarak yorumladı. Film, Vigo'nun çalışmalarına birçok gönderme yapan Fransız Yeni Dalga yönetmenlerinin de favorisi oldu. Fransız yönetmen Francois Truffaut 1946 yılında henüz 14 yaşındayken filmi gördüğünde duyduğu hayranlığı şu sözlerle belirtir: "Sinemaya girdiğimde Jean Vigo'nun kim olduğunu bile bilmiyordum. Film için duyduğum vahşi coşkuyla adeta bozguna uğradım." Yugoslav yönetmen Emir Kusturica da Jean Vigo'ya hayranlığını vurgular ve Vigo'nun şair yönüne dikkat çeker. Bu hayranlık kendini en iyi yönetmenin L'Atalante'nin su altı sahnelerini anımsatan Underground filminde kendini gÃ¶sterir. L'Atalante 1962 yılında İngiliz aylık film dergisi Sight & Sound tarafından yapılan ankette gelmiş geçmiş en iyi 10. film olarak yer bulurken, 1992 yılında ise 6.'lığa yükseldi. Ayrıca yine 2002 yılındaki Sight & Sound dergisinin anketine göre yönetmen Jim Jarmusch'in favori filmi. Mızraklı, Samandağ Hatay ilinin Samandağ ilçesine bağlı bir mahalle. Beldenin adı, Arapça "Mışraki" isminin Türkçeye çevrilmiş halidir. Antakya merkez ilçeye 22 km, Samandağ ilçesine 5 km uzaklıktadır. Şenlikköy Stadyumu Şenlikköy Stadı, İstanbul'un Bakırköy ilçesinde yer alan ve Şenlikköy (eski adıyla Florya) semtinde bulunan ve Bakırköyspor'un maçlarını oynadığı 8000 kapasiteli küçük bir stadyumdur. 1990-1993 yılları arasında Süper Lig'de oynayan Bakırköyspor'a ev sahipliği yapan stadyum, Bakırköyspor'un gerilemesi ile son yıllarda önce 2., sonra 3., ve 2007'den beri Amatör Lig maçlarına ev sahipliği yapmaktadır. 1985'te çimenli stadı olması nedeniyle Galatasaray'ın antrenman yapmaya geldiği Şenlikköy Stadı son yıllarda bakımsızlığa uğramıştır. 2009'da stadın zeminindeki sorunlar nedeniyle Bakırköyspor maçlarını Belediye stadında oynamakta, bu stadı idman amacıyla kullanmaktaydı. Şenlikköy Stadı millî bayram etkinliklerinde de kullanılır. Ferecik Ferecik (Feres, ) Yunanistan'ın Batı Trakya'daki Evros (il)'inin güneyinde, çok yakınındaki Meriç Nehri'nin ve deltasının paralelinde ve batı şeridinde yer alan yerleşim. 2001 nüfusu 9,839. Via Egnatia yolu ile Dedeağaç (Alexandroupolis) - Kavala ve Selanik'e bağlanır. Türkiye'nin sınır kasabası Enez'e kuzey-kuzeybatı yönünde 20 km mesafededir. Kent, adını ilk olarak, Bizans İmparatoru I. Aleksios'un oğullarından ve Komnenos Hanedanı'nın son temsilcisi I. Andronikos'un babası İsaakios Komnenos tarafından 1151-1152'de burada inşa ettirilen "Bera" veya "Beros" manastırından ("Bakire Meryem Cosmosoteira") aldı ve "Bera" şeklinde anıldı. Daha sonraki Bizans kaynaklarında Berroia veya Phera şeklinde de anıldı. Phera, 1330'lardan itibaren önce Aydınoğlu Gazi Umur Bey, sonrasında da Orhan Gazi'nin oğlu Süleyman Gazi aracılığıyla Bizans İmparatorlarına yardım maksadıyla asker gönderdikleri bir bölgede yer almaktaydı. Bu dönemde Türk birlikleri tarafından kez olarak ele geçirildiği anlaşılmaktadır . 1371'de Osmanlı Devleti'nin Sırp İmparatorluğu'na karşı Çirmen Savaşı'nı kazanmalarının ardından gelen Batı Trakya'nın tamamının fethi sürecinde 1373'de Lala Şahin Paşa tarafından Osmanlı topraklarına katıldı ve "Ferecik" ismini aldı. Osmanlı fethini takiben manastır ana kilisesi ("katholikon") Süleyman Gazi'nin adını taşıyan bir camiye dönüştürüldü. Beşyüz yılı aşkın bir süre cami olarak kullanılmasının ardından bölgenin Balkan Savaşları sonucunda ve 1920 sonrasında Yunanistan yönetimine geçmesi ile tekrar kiliseye çevrildi. Edirne Vilayet Matbaası Müdürü Şevket Dağdeviren'in yazdığı 1892 tarihli salnameye göre; Dedeağaç sancağı’na bağlı Ferecik nahiyesi, Cami-i Kebir, Timurcan, Şeyh Sinan, Sadrettin, Subaşı, İhsaniye, Cedid ve Kıpti Müslim isimli sekiz mahalle ile dokuz köyden oluşur. Nahiyede Gazi Süleymanpaşa ve Hamza Çavuş camileri ile bir mescit ve Vakf-ı Kebir, Boyalık, Kışlak ve Herdemşi köylerinde birer cami vardır. Nahiyede 4 zaviye, 1 hükumet konağı, telgrafhane, 27 çeşme, redif dairesi ve deposu ile süvari kışlası vardır. Yılda 2500 kilo kalitesiz tütün elde edilir. 3 adet kiremit, tuğla ve kireç ocağı olup, çömlek-hanesinde yılda 1500 çömlek yapılır. Bazı köylerde yılda 40000 kiye kireç elde edilir. Pegasus (takımyıldız) Feres ya da Pegasus, modern 88 takımyıldızdan biridir. α Peg, β Peg, ve γ Peg, α Andromeda (Alferatz) ile birlikte "Büyük Kare" olarak bilinen yıldız desenini oluştururlar. 51 Kanatlıat, takımyıldız içinde Güneşdışı gezegene sahip olan Güneş benzeri bir yıldızdır. IK Kanatlıat, bir süpernova adayıdır. HD 209458 b, spektroskopik analizleri sonucu Güneş sistemi dışında atmosferinde su buharı olduğu tespit edilen ilk Güneş dışı gezegen olmuştur. Bu gezegen HR 8799 yıldızının yörüngesindedir. Gökyüzünde yolumuzu bulurken, bazı işaretçi yıldızlardan ve takımyıldızlardan yararlanılır. Bunlardan biri de Kanatlıat takımyıldızı'nın gövdesini oluşturan Büyük Kare'dir. Takımyıldız genellikle bu kareyle tanınır. Büyük Kare'yi oluşturan yıldızlar aslında pek de parlak değildir. Ancak, hem birbirlerine yakın parlaklıklarda olmaları, hem de bölgedeki öteki yıldızların daha sönük oluşları, bu kareyi belirgin kılar. Büyük Kare'yi oluşturan dört yıldızdan birisi Kanatlıat takımyıldızına ait değildir. α Andromeda (Alferatz) adlı bu yıldız Andromeda takımyıldızı'nın sınırları içindedir. Aslında daha doğrusu, iki takımyıldız bu yıldızı paylaşmaktadır. Karenin en parlak üyesi olan Alferatz'ın adı Arapça'dan gelmektedir. Bu yıldız, aynı zamanda Andromeda'nın en parlak yıldızıdır ve bu nedenle de Alfa (α) Andromeda olarak da bilinir. α Andromeda, 2,1 kadirlik parlaklığıyla Kutupyıldızı'na yakın parlaklıkta bir yıldızdır. Karenin öteki yıldızları biraz daha sönüktür. α Kanatlıat 2,8, Gama (γ) Kanatlıat 2,5 kadir parlaklıkta; bir değişen yıldız olan Beta (β) Kanatlıat'ın parlaklığıysa 2,3 ile 2,8 kadirler arasında değişir. Karedeki en ilginç yıldız Beta (β) Kanatlıat'tır. Bu yıldız, yaklaşık 250 milyon km çaplı bir kırmızı devdir. Bu yıldızın kütlesi, Güneş'inkinin dokuz katıdır. Ancak, çapı onunkinin yaklaşık 100 katıdır. Bu, aynı zamanda kırmızı devlerin bir özelliğidir. Yaşamının sonuna gelen yıldız genişler ve buna bağlı olarak da dış katmanları soğur. Beta Kanatlıat, onun kadar parlak olmasa da Avcı'daki kırmızı dev Betelgeuse'e benzer. Parlaklığının değişim periyodu yaklaşık 40 gündür. Büyük kare, genişçe bir alan kapsamasına karşın, içerisinde çıplak gözle görülebilen çok az sayıda yıldız vardır. Aslında, buradaki çıplak gözle görülen yıldızların sayısıyla, o gece gökyüzünün gözlem için ne derece uygun olduğu anlaşılabilir. Karenin içerisinde en azından bir düzine yıldız görülebiliyorsa, gökyüzü gözlem için oldukça iyi denebilir. Kanatlıat takımyıldız, yıldızlar bakımından olduğu gibi, derin gökyüzü cisimleri bakımından da fakirdir. Ancak yine de ünlü bir gökcismini barındırır. Bu gökcismi M15'dir. Bir küresel yıldız kümesi olan M15, Kanatlıat'ın burnunu oluşturan Epsilon (ε) Kanatlıat'ın kuzeybatısında yer alır. Yani, küme atın burnunun tam ucunda denebilir. Ortalama 6,4 kadir parlaklıktaki M15, temiz gökyüzü koşullarında çıplak gözle de görülebilir. Bu küme, sonbaharın en çok gözlenen gökcisimlerinden biridir. Kümenin, gökyüzünde dürbünle bulunması ve görülmesi çok kolaydır. M15, içerisinde bir gezegenimsi bulutsu (Pease 1) olduğu bilinen tek küresel yıldız kümesidir. Doğal olarak, bu gezegenimsi bulutsuyu bir dürbünle görmek olası değildir. Takımyıldız içindeki bir diğer cisim Tip 2 Seyfert gökadası olan NGC 7742'dir. Pegasus (Kanatlı At), Perseus Medusa'yı öldürdüğü zaman Medusa'nın başından dışarıya uçar. Pegasus, zeka tanrıçası Athena tarafından Korinthos şehrinin kralı Glaukos'un oğlu Bellerophon'a verilir. Pegasus'un Bellerophon'a verilmesinin nedeni Khimaira adındaki bir canavarla savaşmaya gidecek olmasıdır. Bu canavar ağzından ateş saçan, aslan başlı, keçi gövdeli ve yılan kuyruklu bir yaratıktır. Bellerophon, kanatlı atı Pegasus'a binerek canavarın ağzından fışkıran alevlerin yetişemeyeceği kadar yükseğe çıkar. Havadan saldırarak ucu kurşun ve demirden yapılmış uzun mızrağını Khimaira'nın çenesine saplar. Canavarın nefesi kurşunu eritir. Eriyen kurşun canavarın boğazından akarak ölümüne neden olur. Bellerophon, Pegasus'a binerek tanrıların evi Olympos'a gitmek ve ölümsüzler arasına katılmak ister. Bellerophon tanrıların dağı Olympos'un tepesine yükselmeye çalışırken Zeus bir at sineği gönderir. At sineği Pegasus'u ısırınca atın canı yanar. Pegasus çıldırmış gibi uçarken Bellerophon yere düşer ve yaptığı küstahlık nedeniyle öleceği güne kadar insanların yaklaşmaktan çekindiği kör, sakat biri olarak yaşar. Pegasus ise yıldızların yanına kadar yükselir. Zeus, Pegasus'u yere indirmez ve yıldızlar arasına yerleştirir. GÃ¶ksel Gencer Selahattin Göksel Gencer (26 Temmuz 1974, Akşehir - 24 Ocak 2019, Silifke) Türk kaleci. Göksel Gencer, futbola profesyonel olarak 1993'te 3. Lig'de oynayan Silifkespor'da başladı. Burada dikkat çekip 1994'te Samsunspor'a transfer oldu. Uzun süre takımın ikinci kalecisi olsa da, 1999-2000 sezonundan itibaren kalede daha çok bulunmaya başladı. Alioum Boukar ile değişerek oynadıkları sezonlardan sonra 2002-2003 sezonunda Beşiktaş'ye transfer oldu. Beşiktaş'ın şampiyon olduğu bu sezonda Oscar Cordoba'nın ardından ikinci kalecilik yapan Göksel, biri Türkiye Kupası olmak üzere 4 maça çıktı. 2004-2005 sezonunun ikinci devresi Lig A takımı Antalyaspor'a geçti. 2005-2006 sezonunda Vestel Manisaspor ile Süper Lig'e döndü. 2006-2007'de Lig B takımı Mersin İdman Yurdu'nda forma giydi. 2008-2009 sezonunda Yimpaş Yozgatspor'un kalecisi oldu ve sezon sonunda futbola veda etti. Göksel Gencer, 1994'te ilk kez ümit milli takıma çağrıldı ve 1994-1995 arasında 10 kez ümit millî formayı giydi. Eski kaleci Göksel Gencer 24 Ocak 2019'da Silifke'de geçirdiği kalp krizi sonucu 44 yaşında öldü. Cenazesi Mersin Şehir Mezarlığı'na defnedildi. Gencer, 2003 yılında oyuncu Sera Tokdemir ile evlendi. 6 sene süren evliliğinden 1 oğlu oldu. Åžeyhmus Diken Şeyhmus Diken, 1954 yılında Diyarbakır'da doğdu. İlkokulu Mardinkapı Cumhuriyet İlkokulunda, ortaokulu Ziya Gökalp Lisesinde okudu. Ziya Gökalp Lisesinde başladığı liseyi Diyarbakır Lisesinde tamamladı. Ankara Üniversitesi Siyasal Bilgiler Fakültesi Siyaset ve İdari Bilimler Bölümü'nden 1978'de mezun oldu. İçişleri Bakanlığı bünyesinde kısa süreli mülki amirlik memuriyeti 12 Eylül askeri darbesi ile son bulan Şeyhmus Diken, yaşamını Diyarbakır'da Diyarbakır Büyükşehir Belediyesinde Başkan Danışmanı olarak sürdürdü. 2014 yılı başında belediyedeki görevinden emekli oldu. Uzun yıllar sivil toplum alanını kendine uğraş olarak seçti. Aktif bir sivil toplumcu olan Şeyhmus Diken çeşitli sivil toplum örgütlerinde gönüllü olarak yönetici, üye ve danışma kurulu üyesi kimlikleriyle çalıştı. Sivil Toplum alanının dışında Kent Kültürü, Kent Kimliği ile Yerel ve Sözlü Tarih ile ilgili eserler ortaya koydu. Türkiye Yazarlar Sendikası (TYS) ile Kürt Yazarlar Derneği üyesi olan Şeyhmus Diken, Uluslararası PEN Kulübü Türkiye kolu olan Türkiye P.E.N. Yazarlar Derneği Diyarbakır Temsilciliğini yaptı. Şiirsel metinlerinden oluşan Taşlar Şahit kitabından 13 şiiri Amerika Birleşik Devletlerinin Los Angeles şehrinde yaşayan Ut sanatçısı Yervant Bostancı tarafından bestelenip Taşlar Şahit ismiyle müzik CD'si şeklinde ölümsüzleştirildi. Diyarbekir Hikâyeleri Tiyatro oyunu İmgesel Düşler Tiyatro Topluluğu tarafından oyunlaştırılarak 2004 yılında Ağrı’dan Kızıltepe’ye kadar pek çok yerleşim yerinde sahnelendi. Diyarbekir Hikâyeleri, aynı yıl Diyarbakır Devlet Tiyatrosunun Orhan Asena Tiyatro Festivali ile Diyarbakır Büyükşehir Belediyesinin Kültür ve Sanat Festivalinde de sahnelendi. Türkiye'de günlük olarak yayınlanan Birgün gazetesinde 12 yıl köşe yazarlığı yaptı. Halen Bianet.org ve Tigris Haber Gazetesi'nde köşesinde yazmaktadır. Yahya Muhammed Hamideddin Yahya Muhammed Hamideddin el-Mütevekkil ya da bilinen kısa ismiyle İmam Yahya, (Arapça: يحيى حميد الدين, d. 18 Haziran 1869, Sana - ö. 17 Şubat 1948, Sana), Yemen imamı ve hakimi. Osmanlı tarih belgelerinde de İmam Yahya olarak belirtilir. Zeydi İmamları sülalesine bağlı olan Yahya 1869'da doğdu ve 4 Haziran 1904'te Yemen imamlığına yükseldi. Osmanlı İmparatorluğu'nun Zeydi imamlarının Yemen üzerindeki nüfuzlarını tanımaması üzerine girişilen mücadeleyi yönetti. 1911 yılında İtalya ile Osmanlı İmparatorluğu arasında Trablusgarp Savaşı'nın çıkması ve İtalya'nın Eritre üzerinden Yemen'e saldırılar düzenlemeye başlaması üzerine taraflar arasında ateşkes yapıldı ve mutabık kalınan Daan Mukavelesi ile İmam Yahya Türklerin siyasi hakimiyetini, Türk tarafı da Zeydi İmamlarının dini özerkliklerini kabul etti . İmam Yahya I. Dünya Savaşı boyunca Osmanlı İmparatorluğu'na bağlı kaldı ve 1916'da başlayan Arap Ayaklanması'na katılmadı. Savaşın Osmanlı Devleti'nin yenilgisiyle sonuçlanması ve Mondros Ateşkes Anlaşması hükümleri uyarınca Türk ordusunun Kasım 1918'de diğer Arap vilayetlerinden olduğu gibi Yemen'den de çekilmesi üzerine İmam Yahya da 17 Kasım 1918'de San'a'ya girdi ve Yemen'in bağımsızlığını ilan etti. Şubat 1948'e dek Yemen Kralı olarak hüküm süren Yahya bu tarihte damadı tarafından öldürüldü. 1973 UEFA Kupası Finali 1973 UEFA Kupası Finali, Batı Almanya takımı Borussia Mönchengladbach ve İngiltere takımı Liverpool arasında çift ayaklı oynanan futbol karşılaşması. İlk ayak 10 Mayıs 1973 tarihinde Anfield, Liverpool'da ve ikinci ayak 23 Mayıs 1973 tarihinde Bökelbergstadion, Mönchengladbach'ta oynanmıştır. Avrupa'nın ikincil kupası olan UEFA Kupası'nın 1972-73 sezon finalidir. Liverpool ve Mönchengladbach, beraber ilk kez finalde karşılaşırken; Liverpool, daha önce Avrupa Kupa Galipleri Kupası'nda finale çıkmış ve finalde Borussia Dortmund'a 2-1 yenilmiştir. İki kulüp de finale ulaşmak için dört tur ilerlemiştir. Karşılaşmalar, her bir takımın evinde yapılmak üzere çift ayaklı gerçekleştirilmiştir. Liverpool, Tottenham Hotspur'u yarı finalde deplasman golleri kuralıyla geçmesi haricinde her turda en az bir maçta iki farkla tur atlamıştır. Borussia Mönchengladbach'ın maçları ağırlıklı olarak tek taraflı gerçekleşmiştir. Batı Almanya takımı, dört turda da en az dört gol atarak ilerlerken; en farklı galibiyeti Kaiserslautern'e karşı toplamda 9-2 olmuştur. Anfield'daki ilk ayakta 41.169 seyircinin izlediği karşılaşmada Liverpool, 21. dakikada Kevin Keegan'ın golüyle öne geçmiştir. İlk yarıda Keegan, bir gol daha atarak Liverpool'un farkı açmasını sağlamış ve Larry Lloyd'un atmış olduğu sonraki gol Liverpool'un ilk ayağı 3-0 kazanmasını sağlamıştır. Bökelbergstadion'da 34.905 seyircinin izlediği rövanş maçında Borussia, 29. dakikada Jupp Heynckes'in golüyle öne geçmiş ve Heynckes, 11 dakika sonra bir gol daha atmıştır. Uzatmalara kalmak için üçüncü gole ihtiyacı olan Borussia, bu golü atamamış ve ikinci ayağı 2-0 kazanmıştır. Toplamda finali 3-2 kazanan Liverpool, Avrupa'daki ilk kupasını almıştır. Liverpool, 1971-72 sezonunda yer aldığı First Division'ı üçüncü bitirerek UEFA Kupası'nda oynamaya hak kazandı. Rakipleri ilk turda Batı Almanya takımı Eintracht Frankfurt oldu. Liverpool, evi Anfield'da yapılan ilk ayak maçını 2-0 kazandı. İkinci ayakta Frankfurt'un evi Waldstadion'da yapılan maç 0-0 berabere sonuçlandı. Liverpool, toplamda 2-0 kazanmış oldu ve ikinci tura yükseldi. İkinci turda rakip Yunan takımı AEK idi. Liverpool; Anfield'daki ilk ayağı 3-0, AEK'nin evi Nikos Goumas Stadium'daki maçı 3-1 kazanarak toplam 6-1'lik skorla tur atladı. Üçüncü turda Doğu Almanya'nın Dynamo Berlin takımıyla karşılaştı. Dynamo'nun evi Sportforum'daki ilk ayak maçı 0-0 berabere sonuçlandı. Anfield'daki ikinci turda Liverpool, ilk dakikada Phil Boersma'nın golüyle öne geçti ve altı dakika sonra Dynamo beraberliği sağladı. İki gol daha atan Liverpool, maçı 3-1 kazandı ve toplamda aynı skorla tur atladı. Çeyrek finalde Liverpool, yine Doğu Almanya'dan bir rakip olan Dynamo Dresden ile karşılaştı. Liverpool, evindeki ilk ayak maçını 2-0 kazandı ve Doğu Almanya'da gerçekleşen ikinci ayağı 1-0 kazanarak Dresden'ı toplamda 3-0 mağlup etti. Yarı finalde, geçen senenin şampiyonu Tottenham Hotspur ile eşleşti. Liverpool, Anfield'da 1-0 kazandı. White Hart Lane'deki ikinci ayak maçında Tottenham, ikinci yarıda Martin Peters'ın golüyle öne geçti. Yedi dakika sonra Liverpool, Steve Heighway'in golüyle skoru eşitledi. Bu skor, Liverpool'un toplamda 2-1'le tur atlamasını sağlıyordu. Tottenham, yine Peters'ın golüyle maçı 2-1'e getirdi. Bu gol toplamda skorun 2-2 eşitlenmesini sağlasa da Liverpool, deplasman golü attığı için finale yükselen taraf oldu. Borussia, 1971-72 sezonunda Bundesliga'yı üçüncü bitirerek UEFA Kupası'na gitmeye hak kazandı. İlk turda rakibi İskoç takımı Aberdeen oldu. Aberdeen'ın evi Pittodrie'da yapılan ilk ayak maçında Borussia 3-2 kazandı. Borussia'nın evi Bökelbergstadion'da gerçekleştirilen maçı 6-3 kazanan Batı Almanya ekibi, toplamda 9-5 kazanarak ikinci tura yükseldi. İkinci turdaki rakip, Danimarka'dan Hvidovre oldu. Borussia, Batı Almanya'da 3-0 ve ardından Danimarka'da 3-1 kazanarak toplamda 6-1 galip geldi. Üçüncü turda kendisi gibi batı Almanya takımı olan FC Köln ile eşleşti. Köln'ün evi Müngersdorfer Stadion'da yapılan ilk ayak maçı 0-0 berabere bitti. Borussia, kendi evindeki maçı 5-0'la rahat geçerek toplamda aynı skorla tur atladı. Çeyrek finalde yine batı Almanya'dan bir takımla eşleşti ve bu takım Kaiserslautern'di. Kaiserlautern'in evi Fritz-Walter-Stadion'da yapılan ilk ayak maçını 2-1 kazanan Borussia, kendi evinde 7-1 kazandı ve toplamda 9-2'lik galibiyet elde ederek yarı finale yükseldi. Borussia'nın yarı finaldeki rakibi Hollanda'dan Twente oldu. Batı Almanya'da gerçekleştirilen ilk ayak maçını Borussia 3-0 kazandı. Hollanda'daki maçta da 2-1 galip gelerek toplamda 5-1 kazandı ve tarihinde ilk kez Avrupa'da finale yükseldi. Liverpool, Avrupa'daki ikinci finaline çıkmıştır. Önceki finaline 1965-66 UEFA Kupa Galipleri Kupası'nda Batı Almanya takımı Borussia Dortmund karşısında çıkmış ve 2-1 kaybetmiştir. Avrupa'da ilk kez finale kalan Borussia Mönchengladbach, daha önce en yüksek ikinci tura kadar ilerlemiş ve sırasıyla İngiltere takımı Everton'a 1970-71 Şampiyon Kulüpler Kupası'nda, İtalya takımıInter'e 1971-72 Şampiyon Kulüpler Kupası'nda elenmiştir. Liverpool, 1972-73 Football League'de Leeds United'ı 2-0 yenerek şampiyon bitirmiştir. Ligdeki bu başarının sonucunda gelecek sezon Şampiyon Kulüpler Kupası'nda mücadele etmeye hak kazanmıştır. Ligdeki şampiyonlukla beraber Liverpool, aynı yıl hem ligi hem de Avrupa kupasını kazanan ilk İngiliz takımı olmuştur. Borussia Mönchengladbach, 1972-73 Bundesliga'yı beşinci bitirse de, Alman yerel kupası 1972-73 DFB-Pokal'ı kazanarak sonraki sezon UEFA Kupa Galipleri Kupası'nda yer almaya hak kazanmıştır. İlk ayak maçının olduğu hafta Liverpool'da şiddetli bir yağmur vardı. Buna rağmen Avusturyalı hakem Erich Linemayr, 9 Mayıs'taki maçı oynatmaya karar verdi. İlk vuruştan sonra yağmur şiddetlendi ve oyuncular birbirlerine pas bile veremiyordu. Hakem, 27. dakikada maçı iptal etme kararı aldı ve maç, ertesi güne ertelendi. Önceki gün oynanan 27 dakika, Liverpool teknik direktörü Bill Shankly'ye Borussia'nın havadan savunmadaki güvenlik açığı hakkında fikir vermişti. Bundan yararlanmak için ilk 11'e uzun forvet John Toshack'ı koydu ve daha küçük yapılı Brian Hall'ı son dakikalarda oyuna aldı. 21. dakikada Peter Cormack, Chris Lawler'a doğru kullandı. Lawler'ın sağ kanattan açtığı ortada Toshack'ın penaltı noktasına doğru kafa vuruşu Kevin Keegan'ı buldu ve Keegan, kafa ile maçın açılış golünü attı. Dört dakika sonra Ian Callaghan, Toshack'a doğru ceza sahası alanına yüksek bir top attı. Rainer Bonhof, Toshack tarafından yapılan baskı ile topa eliyle müdahale etti ve bu müdahale penaltıyla sonuçlandı. Ancak, Keegan'ın penaltısını Borussia kalecisi Wolfgang Kleff kurtardı. Birkaç dakika sonra Borussia'dan Dietmar Danner'ın şutu direği vurdu. 33. dakikada Tommy Smith, orta yuvarlaktan ceza sahası alanına yüksek bir serbest vuruş kullandı. Berti Vogts'un savunma amaçlı kafa vurduğu topu Emlyn Hughes, kafayla tekrar Borussia ceza sahası alanına gönderdi. Yine kafayla karşılayan Vogts, bu kez yalnızca topu Toschack'a doğru yönlendirebildi. Toshack'ın kafayla indirdiği topta Keegan, vole ile skoru 2-0'a getirdi. 60. dakikada Toshack, Liverpool'a köşe vuruşu kazandırdı. Keegan'ın kullandığı köşe vuruşunda altı buçuk metre uzaklıktan Larry Lloyd, attığı kafa golüyle skoru 3-0 yaptı. Televizyon yorumcusu David Coleman golü bu şekilde yorumladı: "Bu savunmaya tekrar bakın, havada umutsuz". 65. dakikada Steve Heighway'in Henning Jensen'a ceza sahası içinde yaptığı müdahaleyi hakem Linemayr faul olarak değerlendirdi. Penaltıyı kullanan Jupp Heynckes'in şutunu Ray Clemence kurtardı ve deplasman golünü önledi. Clemence daha sonra penaltı pozisyonu için şu sözleri söyledi: "Yarı finali televizyonda izlerken Heynckes'in kullandığı penaltıyı izlemiştim ve aynı yöne uzanmaya karar verdim. Bu kurtarış ev ödevim için bir ödüldü." Maç, Liverpool lehine 3-0 bitti. Shankly, maçtan sonra oyuncularını şu sözlerle övdü: "Uluslararası sınıfta bir oyundu. Gerçekten muazzam. İkinci ayak hakkında tahminde bulunmuyorum, ancak belirgin bir avantaja sahibiz çünkü deplasman golü yemedik." Shankly, "havada umutsuz" yorumu yapılan Alman savunmasına karşı başarılı bir şekilde çalışan Toshack da dahil olmak üzere aynı on birle maça başladı. Takımda yaptığı tek değişiklik, sonradan Steve Heighway ile Brian Hall'u değiştirmek yerine Toshack'ın yerine Phil Boersma'yı oyuna dâhil etmek oldu. Liverpool, üç gollü avantajını korumak için Netzer'e ve "saldıran Almanlar"a karşı daha savunmacı bir yaklaşım benimsedi. Sağnak yağışlardan bir diğeri de ikinci ayak maçını etkiledi. Sonuç olarak saha kayganlaştı ve Borussia'ya yapılan ataklar Liverpool savunması açısından sorunlara yol açtı. Hughes ve Callaghan'ın baskı altında Liverpool savunmasında yaptığı hatayla, 30. dakikada Bernd Rupp caze sahası içinde boşta kalan topu aldı. Rupp'un yaptığı arapasında Heynckes, beş buçuk metreden golü attı. 39. dakikada Vogts, ceza sahasının kenarında Rupp'a pas verdi. Rupp, bu kez Heycnkes'e verdiği pasla onun 13,7 metreden sağ ayağıyla gol atmasını sağladı. Maçı anlatan spiker, gol hakkında "falsolu güzel bir gol ve Liverpool'un başı dertte" dedi. Birkaç dakika sonra devre arasına girildiğinde Borussia'nın eşitliği sağlaması için bir gol kalmıştı. İkinci yarıda Liverpool, havadan geçit vermedi ve maçın bu şekilde bitmesini sağladı. Bu sonuçla toplamda 3-2'lik zafer elde ederek tarihindeki ilk Avrupa kupasını aldı. Liverpool'un zaferi aynı zamanda, sezon içinde hem Avrupa kupası hem de lig şampiyonluğu kazanan ilk İngiliz takımı olması anlamına geliyordu. Nuvit Yasin Yıldız Nuvit Yasin Yıldız (d. 30 Eylül 1980, İstanbul), kaleci pozisyonunda görev alan Türk eski futbolcu. Futbola 1992 yılında, Beşiktaş'nin altyapısında başladı. 1998-99 sezonunun sonunda Beşiktaş A2 takımında forma giymeye başladı. Bir sonraki sezon ise takımın birinci kalecisi oldu. Sonraki sezon da aynı başarıyı devam ettirince 2001-02 sezonunda Christoph Daum tarafından A takım kadrosuna alındı ve üçüncü kaleci oldu. 2002-03 sezonunda Mircea Lucescu ile şampiyonluk kazanan takımın Óscar Córdoba ve Göksel Gencer'den sonraki 3. kalecisiydi. Şampiyonluktan sonraki sezon da Lucescu tarafından hazırlık maçlarında denense de hiçbir resmi maçta oynamadı. 2004-05 sezonun başında Vicente del Bosque tarafından kadroda düşünülmedi ve takımdan gönderilmesine karar verildi. 2005 yılından sonra futbola devam etmedi. Kulüp kariyerinin aksine Yasin Yıldız, millî takımlar seviyesinde daha başarı oldu. 4 kez U-15, 11 kez U-16 ve Balkan Gençler Şampiyonası'nda bir kez U-17 oldu. Helleborus Helleborus, düğün çiçeğigiller (Ranunculaceae) familyasından orta, güney ve doğu Avrupa'dan Kafkasya sınırlarına kadar yayılmış yaklaşık 20 türü bulunan zehirli bir bitki cinsi. Türkiye'de doğal olarak yetişen iki türü vardır. Bunlardan "H. orientalis", Kuzey Anadolu'da Bolu, Kastamonu gibi illerde geniş bir yayılma alanına sahiptir. Genellikle orman açıklıklarında ve orman altlarında yetişir. Diğer bir tür "H. vesicarius" ise Güney Anadolu, Nur Dağları, Kahramanmaraş, Gaziantep çevresinde yetişir. "H. orientalis" halk arasında Bohça otu, Kara çöpleme, Siyah harbak, Boynuz otu, Danabağırtan, Danakıran gibi yöresel isimlerle anılır. Kökleri Kuzey Anadolu'da büyükbaş hayvanların bronşit ve benzeri göğüs hastalıklarında kullanılır. "Helleborus" çiçekleri 5 yapraklıdır ve küçük fincanımsı göbeğin etrafını çevrelerler ve nektar tutacak şekilde değişime uğramışlardır. Çiçek yaprakları dökülmeden aylarca kalabilir. "Helleborus niger" Avrupa'ya özgü bir bitkidir. Bu bitki değişik Avrupa kültürlerinde öteden beri çeşitli ülserli hastalıkların tedavisinde kullanılmaktaydı. Ancak 2002 yılında İsveç, Uppsala Üniversitesinden bir grup "Helleborus" türü bitkiler üzerinde yaptıkları geniş bir çalışmada bu bitkilerin 10 kadar türünün sitotoksik yani tümör öldürücü güce sahip olduğunu buldular ve bu bitkileri kanser araştırmaları için hedef gösterdiler. Fakat bu konuda uzunca bir süre çalışma yapılmadı. 2009 yılı Nisan ayında Berlin Üniversitesinden bir ekip bu bitkinin tümör öldürücü özelliği üzerinde yaptıkları çalışmayı yayınladılar. Bu çalışmanın amacı noel gülünün geleneksel kullanımlar dışında kanser, lösemi, lenfoma gibi hastalıklarda tedavi edici özelliğinin araştırılmasıydı. Bunun için suda çözülmüş noel gülü ekstresi insanlardan alınan çeşitli kanser hücrelerine verildi. Noel gülü ekstesinin sağlıklı hücrelere dokunmadan kanserli hücrelere nüfuz ederek bu hücrelerin kendi kendilerini imha etmesine yol açtığı görüldü. Özellikle başka bir bitkisel kanser ilacı olan Vincristine ile birleştiğinde çok etkileyici sonuçlar alındı. TÃ¼rler Pavel DÄ±benko Pavel Yefimoviç Dıbenko (, "Pavlo Yuhımovıç Dıbenko") (16 Şubat 1889 – 29 Temmuz 1938) Rus devrimci ve Bolşevik bahriyeli. İlk Sovyet hükûmeti olan Sovnarkom'da yer almıştır. Dıbenko günümüzde Rusya Federasyonu sınırları içindeki Bryansk şehrine bağlı Lyudkov köyünde Ukrayna asıllı bir köylü ailenin çocuğu olarak dünyaya gelir. Temel eğitimini bu köyde alır. 1907 yılından itibaren Bolşeviklere katılır. Devlet memuru göreviyle bir süre çalışsa da güvenilmez bulunarak işten çıkartılır. Riga'ya geçer ve limanda hamal olarak çalışır. Askere alınma döneminde kaçmaya çalışsa da yakalanarak zorla askere alınır. Kasım 1911'de Baltık Donanmasına katılır. İlk altı ayda mahkûm gemisi olarak kullanılan Dvina'da kalır. 1912 yılında artık Bolşeviklerin önde gelen üyelerindendir. I. Dünya Savaşı sırasında 1915 yılında İmparator II. Paul savaş gemisindeki ayaklanmaya katılır. Ayaklanmanın başarısız olmasından sonra altı ay hapis yatar ve Almanya'ya karşı savaşmak için Doğu Cephesine er olarak gönderilir. Burada yine savaş karşıtı propaganda yapmaktan tutuklanır ve altı ay hapse mahkûm edilir. 1917 Şubat Devrimi ile birlikte Çarlık rejiminin devrilmesiyle beraber yeniden Baltık Donanmasına döner. Burada savaş karşıtı hareketin lideri konumuna yükselir. Temmuz Günleri sırasında Petrograd'dadır. Dıbenko, Ekim Devrimi sırasında başkent Sankt-Peterburg'da iktidarın alınmasını sağlayan Kızıl Muhafızların çoğunluğunu oluşturan bahriyelilerin komutanı konumundadır. Kızıl Muhafızlar Geçici Hükümete karşı Kışlık Saray saldırısında ön saflarda yer alır. Bolşeviklerin iktidarı almasından sonra kurulan ilk Sovyet hükûmeti olan Sovnarkom'da Denizcilik İşleri Halk Komiseri olarak atanır. Lenin başkanlığındaki Sovnarkom hükümetinin ilk icraatlarından birisi Barış Kararnamesidir. Bu kararla birlikte Rusya I. Dünya Savaşından çekiliyor ve savaştaki taraflarla derhal barış görüşmelerine başlayacağını kamuoyuna açıklıyordu. Almanya ile savaş halinde olan Rus Ordusu terhis edilecek ve ülke savunması yeniden oluşturulan Kızılordu tarafından gerçekleştirilecektir. Ateşkes görüşmeleri sürmesine rağmen Alman Orduları karşılarında bir direnç olmadığından barış antlaşmasına kadar ilerlemek ve olabildiğince çok arazi ele geçirmek ister ve Petrograd'a yaklaşır. Şehri savunmakla Dıbenko ve bahriyelileri görevlendirilse de Dıbenko başarısız olacaktır. Muharebenin olduğu 23 Şubat 1918 günü Kızılordu'nın doğum günü olarak kutlanacaktır. Moskova'ya geri çağrılır. Muharebeden sonra Mart ayında Brest Litovsk Antlaşması imzalanır. Nisan 1918'de Sovnarkom'daki görevinden alınır, parti üyeliğini kaybeder ve korkaklık suçlamasıyla askeri mahkemeye çıkartılır. Mahkeme resmi bir askeri eğitim görmediği ve subay olmadığı gerekçesiyle Dıbenko'yu suçlu bulmayacaktır. Brest Litovsk Antlaşmasına karşı çıkan ve bahriyelileri buna karşı örgütleyen Dıbenko tutuklanır. Ancak kızgın bahriyelilerin tehditleri ve eşi Aleksandra Kollontay'ın çabaları sonucu serbest bırakılacaktır. Brest Litovsk Antlaşmasının imzalanmasından sonra Bolşeviklerle Ekim Devriminiden sonra ittifak içinde olan Sol SR'lar hükümetten çekilir. Nisan 1918'de artık Sovnarkom üyesi olmayan Dıbenko ve Kollontay Samara'ya geçer. Samara bu dönemde Bolşevikler karşıtlarının merkezi konumundadır. Özellikle Kurucu Meclisin kapatılmasından sonra SR'lar bölgeye gelmeye başlar. Dıbenko bu dönemde Lenin'i Alman ajanı olmakla suçlayan yazılar yazacaktır. Buna rağmen Dıbenko 15 Mayıs 1918 günü Moskova'ya döner. Yargılandığı mahkemede bir daha siyasete bulaşmaması kaydıyla affedilir. Dıbenko Moskova'dan ayrılır ve Baltık Donanması bahriyelilerinden olabildiğince uzakta yarbay rütbesiyle Rusya-Ukrayna sınırındaki bir birliğe Lenin tarafından atanır. Ukrayna Alman Ordusu işgali altında olduğu için bölgede durum çok karışıktır. İç savaşın yoğunlaştığı 1918 yılı kış aylarında Dıbenko'ya bağlı birlikler Rusya – Ukrayna sınırındaki Harkov yakınlarda bazı köyleri ele geçirir. Buradaki yerel kuvvetlerle, anarşistlerce ve Sol SR'larla ittifak yapmak istese de bu güçler Ukrayna'nın bağımsızlığını istediği için ortak hareket edilemez. 1919 yılının başında Dıbenko generalliğe terfi edilir ve Ukrayna'ya ilerleyen Kızılordu kuvvetlerinin komutanlığına getirilir. Komutası altında 10 bin asker ve anarşist lider Nestor Mahno'ya ait birlikler bulunuyordu. Bolşevikler etnik Ukraynalı Dıbenko sayesinde Kızılordunun Ukrayna'yı işgal ettiği suçlamalarını bertaraf etmeyi düşünürler. 1919 Baharında Dıbenko Ukrayna'da Bolşevik karşıtı tüm kuvvetleri yenmiş durumdadır. Nisan 1919'da Dıbenko üstlerinden gelen emirleri dinlemeyerek kuvvetlerini doğu Ukrayna'daki Donbas bölgesine kaydırmaktansa Kırım'ı ele geçirir. Dıbenko'nun verilen emri yerine getirmemesi sonucu Beyaz Ordu birlikleri Donbas'ı ala cak ve sonrasında da Ağustos - Aralık 1919 arasında da tüm Ukrayna'yı fethecektir. Dıbenko “Kırım Sovyeti Ordusu” adı altında oluşturduğu 9 bin kişilik silahlı kuvvetiyle Ukrayna Cephesinden ayrılır. Burada Kırım Sovyet Sosyalist Cumhuriyetini ilan eden Dıbenko, Lenin'in kardeşi Dmitri Ulyanov'u başbakan olması için çağırırı. Kollontay da ona katılır. Kendisi de Donanma ve Savaş Bakanlığını görevini alır. Dıbenko'nun Kırım'da kurduğu düzen "Dibenkizm" olarak adlandırılır. Dibenkizm; anarşi, tiranlık ve haydutluk ile eşanlamlı olarak kullanılır. Kızılordu komutanı Leon Troçki tüm Kırım Ordusunun "Dibenkizme" bulaştığını söyleyecek ve bu birliklere yardımı kesecektir. Dıbenko bölgedeki iktidarı sırasında etnik azınlıklara karşı saldırılarda bulunacaktır. Kırım Sovyet Sosyalist Cumhuriyeti uzun ömürlü olmaz. Bölge Beyaz Ordu komutanı Anton Denikin tarafından işgal edilir. Ordusunu kaybeden Dıbenko Ukrayna'ya kaçar. Bazı askerleri anarşist lider Nestor Mahno'ya katılacak, bazıları da bölgede cephe gerisinde partizanlık yapacaktır. 1919 Eylül ayında yeniden Moskova'dadır. Kızılordu Akademisine girer. Bir ay eğitim gördükten sonra Tsaritsyn'e yaklaşan Beyaz Ordu'ya karşı cepheye gönderilir. Mart 1920'de Kafakasya Süvari Birliğine atanır. Ancak muharebelerde başarısız olacak ve Moskova'ya geri çağrılacaktır. Mart 1921'de Mihail Tuhaçevski komutasındaki birliklerle Kronstadt Ayaklanmasının bastırılmasında yer alır. Ayrıca bu dönemde çıkan Tambov Ayaklanması'nın bastırılmasında da görev yapar. Başarılarından dolayı Kızıl Bayrak Nişanı ile üç kez ödüllendirilir. Dıbenko devrim öncesinde ve sırasında yaşadıklarına dair çok sayıda eser yazar. Kitaplarındaki yüksek kalite onun gibi eğitim seviyesi düşük birisinin gerçek yazar olmadığına dair şüphelere yol açmıştır. 1922 yılında Genelkurmay Askeri Akademisini bitirir. Bu dönemde Kollontay ile ayrılacaklardır. Dıbenko ayrılık yüzünden intihara kalkışır, Kollontay ise ondan uzaklaşabilmek için yurtdışı elçilik görevi talep ederek ülke dışına çıkar. Dıbenko, Kollontay'dan sonra iki kez daha evlenecektir. Dıbenko Akademiden mezun olduktan sonra yeniden komutanlık görevi alır ve partiye yeniden kabul edilir. 1925 – 1928 yılları arasında Kızılordu Genelkurmay Başkanlığı Topçu ve İstihkam Komutanlığında görev alır. 1928 yılından sonra Orta Asya'da görevlendirilir. Burada sınır birliklerine komuta eder. 1930 yılında görevli olarak diğer subaylarla beraber Almanya'ya gönderilir. 1933 yılında Dıbenko Volga Garnizon komutanlığına atanır. Bu dönemde yardımcısı Kutyakov tarafından kuralsızlık, alkol bağımlılığı ve başarısızlıkla itham edilse de herhangi bir kovuşturmaya uğramayacaktır. Dıbenko NKVD tarafından yapılan tasfiye hareketlerinde yeralacaktır. Bu dönemde terfi alan Dıbenko, Iona Yakir'in tasfiye edilmesinden sonra Leningrad Garnizon komutanlığına atanır. 1938 yılında ordudaki tasfiye sırasında hakimlik yapar. Dıbenko 1938 yılında partiden tasfiye edilir. Leningrad Garnizon komutanlığından alınarak Orman Sanayi Halk Komiserliği yardımcılığına getirilir. Atanmasındna 5 gün sonra yolsuzluk, ahlaksız davranış, görevleinde başarısızlık ve ABD lehine ajanlık suçlamalarıyla tutuklanır. Dıbenko, ajanlık suçlamasını reddetse de diğer suçlamaları kabul edecektir. Stalin döneminde Kızılordu komuta kademesi içinde yapılan tasfiyeler kapsamında idam cezasına çarptırılır ve kurşuna dizilir. 1956 yılında itibarı iade edilecektir. Aytuğ Ülgen Aytuğ Ülgen (d. 31 Mayıs 1980, Ankara) Türk müzikolog, orkestra şefi. 1990 yılında Hacettepe Üniversitesi Devlet Konservatuvarı Piyano Ana Sanat Dalı’na kabul edilmiştir. İngiltere University of Bristol’da sanat yönetimi çalışmış, İstanbul Bilgi Üniversitesi İletişim Fakültesi Sinema-Televizyon Bölümü’nün ardından 2004 yılında Hacettepe Üniversitesi Devlet Konservatuvarı Müzikoloji Bölümü’nden mezun olmuştur. Ankara Üniversitesi Siyasal Bilgiler Fakültesi’nde Taner Timur, Hacettepe Üniversitesi Tıp Fakültesi Deontoloji, Tıp Etiği ve Tarihi Anabilim Dalı’nda Erdem Aydın’ın derslerini takip etmiş, İlhan Baran ile 20. Yüzyıl müziği ve modal armoni, Ertuğrul Bayraktar ile etnomüzikoloji, İsmet Birkan ile Sanat Felsefesi, Günay Günaydın ile divan müziği ve Osmanlıca, Butch Morris ile doğaçlama şeflik çalışmıştır. Sivil havacılıktan göstergebilime, antropolojiden tıbba kadar geniş bir yelpazeye yayılan ilgi alanları ile birçok alanda çalışma ve etkinlikleri bulunan Ülgen, 1999 yılından itibaren çeşitli araştırma ekiplerine katılmış, yurt içi ve yurt dışında makale, yazı ve çevirileri yayınlanmış, radyo ve televizyon programına davet edilmiştir. İstanbul Bilgi Üniversitesi yayınlarından çıkan “Parşömen” dergisinin kuruluş çalışmalarında yer alan Ülgen, 1999-2001 yılları arasında Hacettepe Üniversitesi Müzikoloji Bölümü yayın organı olan “..Ve Müzik” dergisi yayın kurulu üyeliğinde bulunmuştur. 1997’den bu yana çok sayıda film, belgesel, reklam ve tiyatro müziği bestelemiş, çeşitli ulusal ve uluslararası projelerde sanat yönetmenliği, yönetmen yardımcılığı ve koordinatörlük gibi görevler üstlenmiştir. 20. yüzyıl müziği alanındaki çalışma ve performansları ile çeşitli ödüller almıştır. 2005 yılında Liverpool Governörlüğü tarafından İngiltere’ye davet edilerek 13 konser ve dört atölye çalışmasından oluşan bir turne yapmış, Uluslararası Liverpool Festivali’nin kapanış konserini Liverpool Philharmonic Hall'da gerçekleştirmiştir. Latince, Osmanlıca, İngilizce ve Rusça ve Japonca’dan yaptığı çeviriler arasında; 200 yıldan bu yana kontrpuan eğitiminin temel kaynaklarından biri olan Johann Joseph Fux’un “Gradus Ad Parnassum”, 16. yüzyıldan 19. yüzyıla kadar yazılan ve tarihimizde müziğe bakışın evrimine ışık tutan Osmanlı müzik teorisi eserleri olan edvarların “Mûsikî” başlıklı bölümleri, Richard Osborne’un “Karajan ile Sohbetler” ve İlya Musin’in “Şeflik Jestlerinin Dili” adlı kitapları ile Edo devri ozanları Masaoka Shiki ve Koyabashi İssa'nın haikularından yaptığı Japonca çeviriler bulunmaktadır. Başta Türkiye olmak üzere Rusya, İngiltere, Amerika, Macaristan, Japonya, Avustralya, Singapur, Kore, KKTC gibi ülkelerde konserler yönetmiş, konferans ve atölye çalışmaları düzenlemiştir. Kuruluş çalışmaları sırasında davet edildiği Başkent Üniversitesi Konservatuvarı’nda araştırma görevlisi olarak sürdürdüğü çalışmaları, “İcrada Yorumu Doğuran Teorik Etkenler ve Bir Müzikal Performansın Yapay Zeka Merkezli Yapısal Analizi” başlıklı yüksek lisans tezi sırasında sonlandırmıştır. Radyo Başkent ve TRT Radyoları’nda yayınlanan çeşitli programların yapımcı, uzman danışmanlığı ve sunuculuğu görevlerini yerine getiren Aytuğ Ülgen; besteci Sami Hatipoğlu ile armoni ve kontrpuan, Burak Tüzün ile orkestra şefliği ve piyanist Mehmet Okonşar ile piyano çalışmıştır. Çaykovski Moskova Devlet Konservatuvarı Opera ve Senfoni Şefliği Bölümü’nde Rusya Devlet Sanatçısı Prof. Leonid Nikolaev ile başladığı yüksek ihtisas çalışmalarına, 2009 yılı Temmuz ayında Nikolaev’in beklenmedik ölümü nedeniyle Devlet Sanatçısı Prof. Vladimir Ponkin ile devam etmiş, Rus Devlet Sanatçısı Besteci Prof. Yuri Butsko ile orkestrasyon, analiz ve partitür okuma çalışarak mezun olmuştur. Halen aynı okulda Prof. Margarita Karatıgina ile müzikolojik doktora çalışmalarını sürdürmektedir. Teorik olarak hücre ölümünü geciktirerek yaşlanma etkileri ve beyin işlevlerinin dejenerasyonunu yavaşlatan nöromüzikoloji projesi Viyana Üniversitesi ve Avusturya Yapay Zeka Araştırmaları Enstitüsü’nce desteklenmeye değer bulunarak araştırma programına alınmış, TTI-ESCOM ve Neuraps konsorsiyumu tarafından "21. Yüzyıl Bilim Hazineleri" kapsamında yayınlanarak literatüre girmiştir. Aynı proje 2016'dan itibaren Elon Musk'ın ilgisi ile SpaceX kuluçka programına dahil edilmiştir. Rostov Oda Orkestrası Daimi Şefliği ve Sanat Yönetmenliği, Mosfilm Stüdyoları Film Müziği Orkestraları Konuk Şefliği ve Sanat Danışmanlığı, görevlerinde bulunmuş, Çaykovski Moskova Devlet Konservatuvarı Senfoni Orkestrası, Moskova Genç Orkestrası, Ippolitov-Ivanov Senfoni Orkestrası, Çaykovski Moskova Devlet Konservatuvarı Opera Stüdyosu, Liverpool Docks Opera, Stanislavski-Nemirovich Danchenko Tiyatrosu, Meistersingers Chamber Opera & Consort Ensemble toplulukları ile orkestra şefi olarak çalışmıştır. Rusya'da kuruluşunu gerçekleştirdiği IBM Senfoni Orkestrası ile IBM Oda Operası Genel Müzik Direktörlüğü ve Daimi Şefliği görevlerinin yanı sıra Moskova Liberal Sanatlar Vakfı Yönetim Kurulu Üyesi'dir ve Avrupa Birliği Fon Yönetim Merkezi Kültür Fonları danışmanlığı görevlerini sürdürmektedir. 2010-2015 yılları arasında Mersin Devlet Opera ve Balesi orkestra şefliğini yaparak çok sayıda ulusal ve uluslararası konser, temsil, turne gerçekleştirmiştir. Aynı tarihler arasında Mersin Üniversitesi Devlet Konservatuvarı'nda armoni, kontrpuan, form bilgisi, teori, orkestrasyon ve partitür okuma gibi dersler veren Aytuğ Ülgen, Komposizyon ve Orkestra Şefliği Ana Sanat Dalı Başkanlığı ve Teori Sanat Dalı Başkanlığı görevini yerine getirmiş, 2015 yılında Ankara Devlet Opera ve Balesi'ne orkestra şefi olarak atanmıştır. 2015 yılında Çağdaş Gazeteciler Derneği tarafından "Yılın Orkestra Şefi" olarak Uğur Mumcu Sanat Ödülü'ne değer bulunmuştur. Araştırmalar Yazı ve Makaleler Ã‡eviriler Konferanslar DarÃ¼lhadis Camii Darülhadis Camii, Edirne, Türkiye'de bir cami. 1435 yılında II. Murat tarafından Tunca Nehri kıyısında yaptırılmıştır. Yapının bir cami olarak mı yoksa bir medrese olarak mı yaptırıldığı tartışma konusu olmuştur ve muhtelif fikirler mevcuttur. Balkan Savaşı sırasında Bulgarlar tarafından topçu ateşi ile minaresi yıkılmıştır. Caminin kıble tarafında 2 türbe vardır. Bu türbelerde II. Murat'ın iki oğlu ile III. Mustafa ve III. Ahmet'in çocuklarının kabirleri vardır. Åžeyh Hasina Vecid Şeyh Hasina Vecid (28 Eylül 1947), Bangladeş Kurucu Cumhurbaşkanı olan Mucibur Rahman'ın kızı ve 6 Ocak 2009'dan bu yana Bangladeş Başbakanı'dır. Siyasi hayatı 1960'lı yıllarda Eden Kolejde öğrenci aktivisti olarak başladı. Bu kolejdeyken öğrenci birliği başkan yardımcılığını üstlendi(1966-1967). Dakka Üniversitesi'nde iken Hasina Avami Ligi'nin öğrenci kollarında üyelik yaptı. 1971 yılında özgürlük savaşı sırasında ailesiyle beraber ev hapsine alındı. Ülkesinin bağımsızlığı sonrası politik hayatı alt düzeyde sürdü. Hayatı 1975 yılında bir anda değişti. Kendisi ve kız kardeşi Batı Almanya'da seyahatteyken babası annesi ve üç kardeşi yapılan bir darbe sonucunda katledildi. Bu olaydan sonra Birleşik Krallık'a iltica etti ardından Hindistan'a sürgüne gitti. Sürgündeyken Avami Ligi'nin başkanlığına seçildi. Ülkesine döndükten sonra Mayıs 1981'de yapılan bir darbeyle Ziya-ür-Rahman devrildi. Ertesi yıl General Hüseyin Muhammed Erşad kansız bir darbeyle tüm yetkileri ele aldı ve Sıkıyönetim ilan etti. 1983 yılında Şeyh Hasina 15 parti ile beraber bir ittifak oluşturarak yönetimi devirme planını sürdürdü. 1984 ve 1985 yıllarında ev hapsinde yaşadı. Erşad devrinde 1986 yılında düzenlenen seçimlere katılan Avami Ligi'nin lideri olarak 1987 yılı Aralık ayına kadar -muhaliflerinin eleştirilerine rağmen-muhalefette kaldı. 1991 yılında yapılan ilk demokratik seçimler sonucu Begüm Halide Ziya'nın partisi birinci oldu ve Bayan Ziya ülkesinin ilk kadın başbakanı olarak göreve başladı. Bu dönemde istifa etmek istemesine rağmen parti liderlerinin itirazları sonucu vazgeçerek 1996 yılına kadar Ana Muhalefet Partisi Başkanı olarak görev yaptı. 1996 yılı şubat seçimlerini boykot etti ve diğer muhalefet partilerinin baskısı sonucu Habibur Rahman'ın başkanlığında geçici hükûmet kuruldu ve 30 Haziran tarihinde yeni seçimlere gidildi. 1996 yılı seçimlerinde 146 sandalye ile seçimi kazandı. Küçük partilerle anlaşarak bir Milli Birlik Hükûmeti oluşturdu.Cumhurbaşkanlığına parti dışından biri olan Şahabeddin Ahmed'i seçtirmesi taraftarları tarafından büyük takdir gördü. Başbakanlık dönemi boyunca gerek Hindistan ile ilişkiler gerekse yolsuzlukla mücadele alanında çok ağır eleştiriler aldı. 2001 yılında yapılan seçimlere kadar Başbakan olarak bir kısım icraatlarda bulundu. Bunlardan Farakka Barajı hakkında Hindistan ile anlaşma önemlidir. 2001 yılında yapılan seçimler sonucu ağır bir yenilgiye uğrayarak muhalefet devrinde birçok suikast girişimine maruz kaldı. Bunlardan bir kısmında partisinin önemli isimleri hayatını kaybetti. 22 Ocak 2007 seçimlerini boykot edeceğini ilan etti ve Cumhurbaşkanı'nın istifasını talep etti. Bundan sonra seçimler belirsiz bir tarihe ertelendi ve Cumhurbaşkanı Ahmed istifa etti. 2007 temmuz ayında bir dizi soruşturmaya uğradı. 2008 başında tedavi için ABD'ye gitti. 29 Aralık 2008 tarihinde yapılan seçimlerde 299 sandalyeden 230'unu kazanarak ezici çoğunlukla iktidara gelerek ikinci kez Başbakan oldu. Bu seçimlerde yenilgiye uğrayan Begüm Halide Ziya'nın seçim hakkındaki olumsuz iddialarına rağmen uluslararası kamuoyu seçimin adil olduğunu belirtmiştir. Dünya Kadın Liderler Konseyi üyesi olup evli iki çocuk annesidir. Kudüs zaman çizelgesi Skra Bełchatów Skra Bełchatów, 1957 yılında Polonya'da kurulmuş bir voleybol takımıdır. Polonya'nın en başarılı voleybol kulüplerinden biridir. 2006 yılından bu yana Voleybol Şampiyonlar Ligi'nde mücadele etmektedir. Matt Bomer Matt Bomer doğum adı Matthew Staton Bomer, (d. 11 Ekim 1977 Houston, Teksas) Amerikalı oyuncu. 2009'da, USA Network kanalında gösterimi başlayan, başrolünü Tim DeKay ile paylaştığı White Collar adlı dizideki Neal Caffrey karakteriyle tanınmış, 2001'de Guiding Light dizisiyle çıkış yapmış oyuncu, NBC televizyonlarının sevilen dizisi Chuck'taki Bryce Larkin rolüyle dikkat çekmiştir. Matt Bomer 11 Ekim 1977 yılında Spring,Texas'ta dünyaya gelmiştir. Babası eski amerikan futbolu oyuncularından John Bomer, annesi ise Sissi Bomer'dir. Neill ve Megan adında iki kardeşi vardır. Lİse eğitimini Lee Pace ile birlikte Klein High School'da tamamladı. Ayrıca o sıralarda ikili kar amacı gütmeyen bir tiyatro olan Alley Theatre'da sahne alıyorlardı. Bomer, 2001 yılında Amerika'nın en iyi okullarından biri olan Pittsburgh, Pennsylvania'daki Carnegie Mellon Üniversitesi'nin güzel sanatlar fakültesinden mezun olmuştur. Mezun olduktan sonra Bomer, hemen New York'a taşınmış, All My Children adlı dizide küçük bir rol almıştır. 2001-2003 arası CBS kanalında yayınlanan Guiding Light adlı dizide Ben Reade karakterini canlandırmıştır. Fox'ta gösterilen Eliza Dushku'nun canlandırdığı Tru'nun aşık olduğu Luc karakterine 2003-2004 yılları arasında Tru Calling adlı dizide hayat vermiştir. 2004-2005 yılları arasında North Shore adlı dizide, 2005 yılında Jodie Foster'in başrolde olduğu Flight Plan adlı filmde boy göstermiştir. 2006'da 'de Eric'i canlandırmış, 2007'de Traveler adlı mini dizide oynamış, 2007-2009 arası NBC'nin sevilen dizisi Chuck'ta Bryce Larkin karakteriyle yönetmen ve yapımcıların ilgi odağı olmuştur. Başrol teklifi sonunda gelmiş ve 23 Ekim 2009'da gösterime başlayan White Collar adlı televizyon dizisinde Tim DeKay ile boy göstermiştir. Bir dolandırıcı olan Neal Caffrey ile FBI ajanı olan Peter Burke'un ortaklığını konu alan dizi halen devam etmekte. 2011'de BuddyTV Bomer'ı "Televizyonun En Seksi Erkeği" seçmiştir. Eylül 2011'de Dustin Lance Black'in yazdığı 8'de Broadway'de Jeff Zarillo rolüyle sahne almış, aynı oyunu Mart 2012'de Willshire Ebell Theatre'da sahnelemişlerdir. Yine aynı yıl Ekim ayında In Time filminde 105 yaşındaki Henry Hamilton'ı oynamıştır. Sonraki yıl; Haziran 2012'de gösterime giren kadınların değil erkeklerin striptiz yaptığı bir striptiz kulübünü konu alan Magic Mike adlı filmde Ken karakterini canlandırmıştır. 2013'te Jack Plotnick tarafından yönetilen "Space Station 76" adlı filmde Liv Tyler ve Patrick Wilson ile rol alacaktır. Akiva Goldsman'nın Winter Tale adlı filminin 2013 uyarlamasında da boy gösterecek olan Bomer "Peter Lake"'in babası rolünde olacak. 2014'te,The Normal Heart adlı filmde Felix Turner adlı karakteri canlandıracak. Filmin konusu ise 1980'lerde HIV/AIDS hakkında halkı bilgilendirmeye çalışan gay bir aktivistin mücadelesi. Ayrıca gündemden düşmeyen Fifty Shades of Grey (Grinin Elli Tonu) adlı kitabın sinema uyarlamasında baş erkek karakter olan Christian Grey'i canlandırması için düşünülen birkaç oyuncuden biri. Bomer ayrıca Dustin Lance Black'in yazdığı Broadway'de oynanan "8" adlı oyununda boy göstermiştir. Matt Bomer, uzun yıllardır televizyon sektöründe olan Simon Halls ile beraber. Taşıyıcı anne yardımıyla ikisi ikiz, 3 erkek çocuğa sahip. Cinsel yönelimini hiçbir zaman saklamayan Bomer, ilişkisini Şubat 2012'de kesin olarak eşcinsel olduğunu açıklamıştır. Lee Pace ve Lynn Collins ile liseden beri yakın arkadaşlardır. Kicker kicker Sportmagazin daha çok futbolla ilgili Alman spor dergisi. 1920'de Alman futbolcu Walter Bensemann tarafından kurulan dergi, pazartesi ve perşembe olmak üzere haftada iki kez yayımlanır. Pazartesi baskısı ortalama 240.000, perşembe baskısı ise ortalama 220.000 kopya satmaktadır. Bunun dışında her yıl "kicker Almanach" adında almanak yayımlanır. Yazı işleri merkezi Nürnberg'de olan derginin, Berlin, Offenbach, Peine ve Remscheid'da yazı işleri kurulu vardır. Kicker, ayrıca Avrupa Spor Dergileri'nin kurucu üyesidir. Berlin Yeni Sinagogu Neue Sinagogu ("Yeni Sinagog") 1856-1866 yılları arasında inşa edilmiş, Berlin Yahudi cemaatinin ana sinagogudur. Magribi stiliyle El Hamra Sarayına benzeyen bu yapı 19. yüzyılın ikinci yarısının önemli mimari eserlerindendir. Tasarısını Eduard Knoblauch'un yaptığı bu binanın imar sorumluluğunu Knoblauch hastalanınca Friedrich August Stüler devraldı. Sinagogun 1866'daki açılışına Kont Otto von Bismarck'ın yanı sıra Prusya Başbakanı da yer aldı. II. Dünya Savaşı'ndan önce ve savaş süresince hasar görünce sinagogun bazı bölümleri yıkılıp baştan inşa edilmek zorunda kaldı. Giriş kapısı, kubbe, kuleler ve binanın arkasındaki birkaç oda sinagog'un yeniden inşa edilen yerleridir. Oranienburger Straße'ye bakan sinagogun ön yüzü üzerinde renkli camlar bulunan şekil verilmiş tuğlalarla zengin bir biçimde süslenmiştir. Girişin arkasında ise önceden bulunan inşa yapısıyla binanın hizası değişir. Sinagogun altın kaplama kirişli kubbesi gözler alıcıdır. Ana kubbenin iki kanadı pavilyon tarzı iki küçük kubbeyle desteklenmiştir. Giriş holünün ardında 3000 koltuklu ana hol bulunur. Binanın hiza sorunu oldğundan bina eksenine ayar verilmiştir. İlk olarak bina yapımında demir kullanılmamasına rağmen sonradan eklenen demir dış sütunlarda ve sinagogun kubbesinde görülür. Neue Sinagogu, başta doğudan gelen göçler olmak üzere şehirde artan Yahudi nüfusuna hizmet vermek için inşa edildi. 3000 koltuklu bu sinagog Almanya'da zamanının en büyük sinagoguydu. 1930'da Albert Einstein'ın da katıldığı keman konserlerine sahne oldu. Org ve koro grubuyla hizmet veren sinagog cemaatin dini açıdan liberal atılımların olduğunu göstermektedir. 9 Kasım 1938'de Kristal Gece olarak da bilinen gecede Neue Sinagogu ateşe verildi. 10 Kasım sabahı sinagogun bulunduğu mahalde görev yapan polis memuru Otto Bellgardt Nazi kalabalığını dağıttı. Binanın tarihi değeri yüzünden koruyacağını söyleyen Bellgradt silahını çekip kanunlar çerçevesinde kullanmaktan çekinmeyeceğini söyledi. Bu durum itfaiyenin bölgeye gelip yangını söndürmesine olanak sağladı. Polis memuru Bellgardt'ın üssü olan bölge sorumlusu Kıdemli Çavuş Wilhelm Krützfeld bu durum karşısında polis memurunu korudu. Berlin polis komiseri Graf Helldorf Krützfeld'i sözlü olarak kınadı ve Krützfeld yanlışlıkla Neue Sinagogu'nun kurtarıcısı olarak etiketlendi. Rykestrasse Sinagogu gibi Neue Sinagogu da 1940'a kadar hizmet verdi. 1940'ta bu iki sinagog Wehrmacht tarafından ele geçirilip II. Dünya Savaşında depo olarak kullanıldı. 22 Kasım 1943'te Müttefik Devletlerce yapılan hava saldırılarında ağır hasar gören sinagog 1958'de ön bölüm hariç yıkıldı. Sinagogun yeniden inşası Berlin Duvarı'nın 1989'da yıkılmasından sonra başladı. 1988'den 1993'e kadar ön cepheden arta kalanlar ve arkadaki "Centrum Judaicum" ("Yahudi Merkezi") adı altında restore edildi. 1995'te sinagog kısmen hayata geçirildi fakat 19.yy'daki ihtişamını bulamadı. Neue Sinagoguyla birlikte açılan burjuvazi portföyüne sahip şık lokantalar ve butikler muhite can verdi. Neue Sinagogu halen Konservatiflere hizmet vermektedir;. Yapının büyük bir bölümü ofis ve müzelere ev sahipliği yapmaktadır. Kubbe, ziyarete açıktır. SpVgg Unterhaching SpVgg Unterhaching (tam adı "Spielvereinigung Unterhaching"), Almanya'nın Bavyera eyaletinin güneyinde bulunan Unterhaching şehrinin takımıdır. Kulüp iç saha karşılaşmalarını "Generali Sportpark" 'ta oynamaktadır. Kulüp ilk olarak "TSV Hachinger Tal" takımının futbol şubesini oluşturmaktaydı. 1 Ocak 1925 yılında gerçekleşen ayrılma ile kulüp kendi kendini yönetmeye ve bugünkü adı ile karşılaşmalara kendisi olarak katılmaya başlamıştır. 1933 yılında iktidarda olan nasyonal sosyalistler tarafından, politik açıdan güvenilir olmadıkları gerekçesiyle kapatılmışlardır. Savaşın sona ermesi üzerine, 1945 yılında Erich Wiese yönetiminde tekrar kulüp olarak toplanmalarına izin verilmiştir. Bundan sonraki dönemlerinde birçok kez çıkışlar ve inişler yaşayan kulüp, en büyük başarısını 1999 yılında Almanya'nın en üst ligi olan Bundesliga'ya çıkarak yakalamıştır. İlk sezonda elde edilen 10.luktan sonra kulüp bir sonraki sezonda küme düşmekten kurtulamamıştır. Unterhaching 1999-2000 sezonunda son hafta şampiyonu belirleyen kulüp olarak Almanya'da o dönem dikkatleri üstüne çekmiştir. Çeşitli tartışmlara konu olan sezonda Unterhaching son haftaya lider ve şampiyonluğun en büyük favorisi olarak giren Bayer 04 Leverkusen'i 2-0 mağlup ederek, Bavyera eyaletinin diğer takımı FC Bayern München'in şampiyon olmasını sağlamıştır. Takım ayrıca 2001 yılında son kez organize edilen "DFB Salon Futbol Turnuvası" kupasını müzesine götürmüştür. SpVgg Unterhaching g端n端m端zde Almanya 3. Ligi'nde m端cadele etmektedir. Unterhaching tarihinde en başarılı teknik direktör olarak Lorenz Günther Köstner gösterilmektedir. Takım Köstner yönetiminde Bundesliga'ya yükselme başarısını göstermiş ve ilk sezonunda 10. olmuştur. Ayrıca Almanya ile Dünya Şampiyonu olan Andreas Brehme'nin de bir dönem teknik direktörlüğünü yaptığı takımda, Türkiye'de de birçok takım çalıştıran Werner Lorant'ta sadece birkaç ay dahi olsa Unterhaching'de bu görevde bulunmuştur. Anastasiya Gimazetdinova Anastasia Gimazetdinova () (d. 5 Mayıs 1980, Taşkent, Özbekistan SSC) Özbek artistik buz patencisi. 3 kez Özbekistan Şampiyonu oldu. Antrenörü Peter Kiprushev'dir. Haziran 2008'de Rus sporcu Eduard Kamynin'le evlendi. Teodora Poštič Teodora Poštič (d. 25 Eylül 1984, Jesenice, Slovenya), Slovenyalı artistik buz patencisi. 2006 ile 2009 yılları arasında Slovenya Şampiyonu oldu. Ivana ReitmayerovÃ¡ Ivana Reitmayerová (d. 4 Mayıs 1992, Košice), Slovak artistik buz patencisi. 2009 ve 2010 Slovakya Şampiyonu ve 2008 yılının Slovakya 3.südür. Reitmayerová gençler ve büyüklerde uluslararasınca yarışmaya 2007 yılında başladı. Kardeşi Peter Reitmayer de buz patencidir. Antrenörü annesidir. G = GenÃ§ler kategorisi Hakan Şarkdemir, (d. 20 Ağustos, 1971, İstanbul) Türk şair, yazar, editör, illüstratör. Çocukluğu Maraş'ın Pazarcık ilçesinde geçen Hakan Şarkdemir, ilk ve orta okulu Balıkesir'de okudu. 1989’da Kuleli Askeri Lisesinden, 1995’te Ankara Üniversitesi Siyasal Bilgiler Fakültesinden mezun oldu. İlk şiiri 1994'te "Mülkiye Mektebi"’nde yayımlandı. Şiirleri, eleştiri yazıları, çevirileri "Şehrengiz", "Yedi İklim", "Atlılar", "Dergâh", "Ülke", "Kırklar", "Kökler", "Hece", "Heves" ve "Karagöz"’de yayımlandı. "Atlılar" dergisinin ilk döneminin şiir editörlüğünü üstlendi. Bazı edebiyat dergilerine illüstrasyonlarıyla da katkıda bulundu. 1998 yılında özel bir çizgi film stüdyosunda çalışan Hakan Şarkdemir, Çizgi Filmciler Derneği üyesidir. Türkiye Yazarlar Birliği tarafından “edebi tenkit” dalında yılın kitabı ödülüne lâyık bulunan "Kahramanın Dönüşü" adlı kitabında, modern epik şiirin tarihi serüvenini anlattı. Günümüz şiirine yeni bir açılım getiren modern epik şiir anlayışını Türk ve Dünya şiirinden örneklerle tartışan Şarkdemir, söz konusu anlayışı teorik bir bakış açısıyla savundu. Yayın yönetmenliğini üstlendiği "Karagöz"ü 2008'den bu yana Osman Özbahçe ve Serkan Işın ile birlikte çıkarmaktadır. Polotsk Taarruzu Polotsk Taarruzu, Kızıl Ordu'nun Beyaz Rusya Stratejik Taarruz Harekâtı'nın ikinci evresindeki bir taarruzdur ve genellikle Bagration Harekâtı olarak bilinir. Harekâtın operatif hedefleri şunlardır: Üst komutanlık, Kuzey Ordular Grubu (mareşal Walter Model). 1. Baltık Cephesi kuvvetleri, 30 Haziran'dan beri 3. Panzer Ordusu'na bağlı 9. Kolordu'nun kalıntılarını Polotsk'a doğru sürerek taarruzunu batı yönünde genişletmeyi sürdürüyordu. Gün sonuna kadar Sovyet 4. Şok Ordusu Sosnitsa Nehri'ne ulaşırken 6. Muhafız Ordusu'na bağlı iki piyade kolordusu (23. ve 103.), bazı Alman karşı taarruzlarına rağmen yer yer 18 km. kadar ilerledi. Bu arada "cephe"nin tank kolorduları, Ulla Nehri geçişlerinde oyalanmaları nedeniyle planlanan hedeflerinin gerisinde kaldılarsa da, başarılı bir ilerlemeyle Molodeçno - Polotsk demiyolu hattını kestiler. General Reinhardt'ın elinde ihtiyat bir yana, cephe birliği dahi kalmamıştır; 9. Kolordu ağır kayıplara uğramış, 53. Kolordu birkaç gün önce Vitebsk kuşatması'nda kesin olarak imha olmuş ve 6. Kolordu Vitebsk'in güneyinde ve doğusunda imha olmuştu. Cephe hatlarını takviye etmek için zorunlu olarak cephe gerisinden güvenlik tümenleri getirildi. Bu tümenler esasen Doğu Cephesi için, cephe gerisindeki partizan faaliyetleriyle mücadele etmek için kurulmuş olan askerî birliklerdir. Mareşal Model'in talebine verilen yanıtta, 81. ve 209. piyade tümenlerinin Kuzey Ordular Grubu'ndan acele olarak Polotsk yakınındaki çökmek üzere olan savunmayı desteklemek üzere kaydırılması istendi. Bölgenin güneyinde, 9. Kolordu'dan kalan (252. Piyade Tümeni ve D Kolordu Müfrezesi) ile eski 6. Kolordu'nun tutunabilen unsurları (esas olarak 95. Piyade Tümeni'nden) zayıf da olsa direnmeye devam etmektedir fakat, Kızıl Ordu ilerlemesi de, Alman geri dağılması da hızlı gelişmektedir. Alman 252. Tümen'inden sağ kalan bir asker yaşadıklarını şöyle anlattı. Batıya doğru gerçek bir yarış. Lojistik olanaklarının elverdiği hızda ilerleyen Sovyet birliklerini geride bırakma çabası. Tümen, yaklaşık 500 km. yol kat etti. General Bagramyan'ın planı, Polotsk'a karşı son bir taarruz başlatarak bu önemli bir ulaşım ve iletişim merkezi olan kenti, 1 Temmuz akşamına kadar alınmayı öngördü. Planlanan bu taarruz, 6. Muhafız Ordusu birlikleriyle eşgüdüm halinde çalışan 4. Şok Ordusu'nun 83. ve 100. piyade tümenleri tarafından 1 Temmuz sabahı başlatıldı. Alman direnmesi güçlüydü ve Sovyet birlikleri ancak ertesi gün kent savunmasında bir gedik açabildi. Sovyet birlikleri 2 Temmuz'da Dvina üzerindeki ana demiryolu köprüsünü ele geçirebilmek için şiddetli çatışmalara girdiler. Bu köprü önceden kentin güney ve kuzeyindeki Alman kuvvetlerinin bağlantı hattıydı. Çatışmaların sonunda köprü Kızıl Ordu birliklerinin kontrolüne geçti. Şiddetli sokak çatışmalarının ardından Polotsk, 4 Temmuz 1944 tarihinde Kızıl Ordu birliklerinin elinde geçti. İngilizce Wikipesia maddesinden yararlanılmıştır. [[w:en:Polotsk Offensive|Polotsk Offensive[[ [[Kategori:II. Dünya Savaşı Doğu Cephesi'nde muharebeler ve harekâtlar]] Wu Bangguo Wu Bangguo () Temmuz 1941'de Çin'in Anhui eyaletinin Feidong yönetim birimi sınırları içinde doğan Wu Bangguo, Çin devletinin yüksek düzeyde bir resmi görevlisidir. Günümüzde kendisini yasamanın başı ve Çin devleti makam sıralamasında devlet ve parti geleneğine göre ikinci en üst düzey yetkili yapan Çin Ulusal Halk Meclisi'nin "Yürütme Komitesinin Başkanlığı" makamındadır. Wes Craven Wesley Earl "Wes" Craven (2 Ağustos 1939 – 30 Ağustos 2015) Amerikalı film yönetmeni, film yapımcısı ve senarist. "Elm Sokağında Kâbus", "Çığlık", "The Last House on the Left", "The Hills Have Eyes", "The Serpent and the Rainbow", "The People Under the Stairs", "Vampire in Brooklyn" ve "Red Eye" gibi daha çok korku filmleriyle bilinmektedir. Craven Cleveland, Ohio'da, Caroline "(kızlık soyadı: Miller)" ve Paul Craven'in oğlu olarak doğdu. Sıkı bir Baptist eğitim aldı. Illionis'te Wheaton Koleji'nde İngilizce ve Psikoloji okudu. Psikoloji alanında Johns Hopkins Üniversitesi'nden master derecesi aldı. Film endüstrisinde ilk işi New York'ta bir yapım şirketinde ses editörlüğü oldu. Film sektöründe yapımcılığını ve yönetmenliğini yaptığı birçok film için ödüllendirildi ve korku filmlerinde tanınan bir isim haline geldi. Diğer yandan Craven, Westminster Koleji'nde İngilizce dersleri verdi ve Clarkson Üniversitesi'nde sosyal bilimler profesörü oldu. Ünlü yönetmen yakalandığı beyin kanseri nedeniyle 30 Ağustos 2015 tarihinde öldü. Van Arkel-de Boer iÅŸlemi Van Arkel-de Boer işlemi (Kristal bar işlemi veya İyodür işlemi olarak da bilinir), Anton Eduard van Arkel ve Jan Hendrik de Boer tarafından 1925 yılında geliştirilmiş metal üretim yöntemi. Bu işlem saf biçimlendirilebilir metalik zirkonyumun ticarî üretiminin ilk endüstriyel işlemdir. Bu işlem az miktarda ultra-saf titanyum ve zirkonyumun üretimi için kullanılır. İlk aşamada metal iyodürlerin oluşumu ve sonraki aşamada saf metal ürünü ayrıştırmayla sağlar. Bu işlem zamanla Kroll işlemi tarafından yerini alındı. Saf olmayan titanyum, zirkonyum, hafniyum, vanadyum, toryum ve protaktinyum, 50-250 °C'de iyot ile taşırma kabında ısıtılır. Titanyum veya zirkonyumun iyodürü (TiI4 veya ZrI4) oluşur ve buharlaşır (saf olmayan maddeleri katı olarak bırakılır). Atmosferik basınç altında TiI4, 150 °C'de erir ve 377 °C'de kaynar. Öte yandan ZrI4 ise 499 °C'de erir ve 600 °C'de kaynar. Basınçta düşürüldükçe kaynama noktaları da düşer. Gazlı metal tetraiyodürü, akkor hale gelmiş tungsten filamenti (1400 °C)'nin üzerinde ayrıştırılır. Metalin miktarı fazla oldukça filamentin daha iyice yürütülmesi gerekir. O yüzden filamentin sıcaklığını tutmak için daha büyük bir elektrik akımın sağlanması gerekir. Çöpleme Çöpleme, "Veratrum album" (ak çöpleme) ve "Helleborus" cinsinden bazı bitki türlerin ortak adı. Xatar Xatar (Asıl adı: Giwar Hajabi, d. 24 Aralık 1981, Kūh-e Qalā‘, Kürdistan Eyaleti, İran) Kürt kökenli bir Alman rapçidir. Sanatçı adı „Xatar“ Kürtçede "tehlike" anlamına gelir. Asıl ismi Giwar Hajabi olan Xatar, Kūh-e Qalā‘ (Kürtçe: "Qalue") köyünde bir Kürd ailenin oğlu olarak dünyaya geldi. Ailesi ile birlikte İran'dan Bonn'a mülteci olarak gelen Xatar, Brüser Berg semtinde büyüdü ve bölgenin çetelerinden "Brüser Berger Assis" çetesine üyeydi. Xatar babasının baskısı altında dokuz yaşında piyano çalmayı öğrenir. 1993 yılında Dr. Dre'nin The Chronic albümü ile ilk kez hip hop'la ilişkisi olmuştur. Xatar boş zamanlarında çocuklukluk arkadaşları Samy ve Ssio'la müzik yapmaya başlar. 2008 yılın başında "Alles oder nix Records" isimli müzik şirketini kurmuştur. Müzik şirketinin diğer üyeleri ise Samy, Ssio, Maestro ve DJ Bo Tex'dir. Ağustos 2008'de Xatar Bintia ve Ali As'la beraber Alman televizyon kanalı RTL 2'de „rap antrenörü“ olarak "Der Bluff" tv show'unu sunar. Xatar bu programda bir edebiyat öğrencisini rapçi rolüne sokmuştur. Show medyada olumsuz tepkiler almıştır. Kasım 2008'de Xatar solo albümü "Alles oder nix"i çıkartmıştır. Albümde Azad ve Bero Bass gibi rapçiler konuk olmuştur. Albüme ek olarak Los Banditos Films üzerinden üç ilgili video klibi yayınlamıştır. Azad ve Massiv gibi diğer rapçilerle konserler vermiştir ve sık sık "Köln Street Sinemada Fight Night"'da ve Ren kültürü festivalinde konserler vermiştir. Haziran 2009'da Xatar KDP'ye bağlı Kürdistan TV'de 30 dakikalık bir röportaj vermiştir. Şubat 2010'da Alman makamı "Bundesprüfstelle für jugendgefährdende Medien" Xatar'ın albümü "Alles oder nix"i yasaklamıştır. 26 Şubat 2010'dan itibaren albümü satın almak veya reşit olmayanlara satmak yasaktır. Kürtçe (Sorani ve Kurmanci) yanı sıra Arapça, İngilizce, Fransızca, İtalyanca ve Farsça bilmektedir. Xatar Alman ve İran vatandaşıdır. Jenny Barazza Jenny Barazza (d. 24 Temmuz 1981-Codognè) İtalyan voleybolcu. İlk kulübü 1993 yılında oynamaya başladığı Volley Codognè’di. Ulusal takım formasını ilk kez 1999 yılında giydi. İtalyan ulusal takımıyla 2007 Avrupa Şampiyonası’nda, 2007 Dünya Kupası’nda, 2009 Avrupa Şampiyonası’nda ve 2009 World Grand Champions Cup’ta şampiyonluk yaşadı. 2007 Avrupa Şampiyonası’nda “en iyi blok” ödülünün sahibi oldu. Altı sezon boyunca formasını giydiği Foppapedretti Bergamo ile 2004 Avrupa Konfederasyon Kupası, 2005 Avrupa Şampiyonlar Ligi, 2007 Avrupa Şampiyonlar Ligi ve 2009 Avrupa Şampiyonlar Ligi şampiyonluklarına ulaştı. 2010 yılında Eczacıbaşı (kadın voleybol takımı)'na transfer oldu. Metakromatik lökodistrofi Metakromatik lökodistrofi, Aril Sülfataz A enzim eksikliğnden kaynaklanan bir lizozomal depo hastalığıdır. Otozomal resesif kalıtılır. İnfantil tip, juvenil tip ve geç tip olmak üzere 3 e ayrılır. Bulguları, yürümede bozukluk, hipotoni, zeka geriliği, gelişme geriliği, tonik nöbetler. Tedavi olarak genellikle enzim replasman tedavisi, kök hücre nakli gibi yöntemler denenmektedir. MR'da galaktoserebrosid sülfat birikimine bağlı hiperintens alanlar görülür. Ancak kesin tanı lökositlerde veya fibroblastlarda enzim eksikliğinin gösterilmesiyle konur. Yucatán Yarımadası Yucatán Yarımadası (), Meksika'nın güneybatısında, Karayip Denizi'ni Meksika Körfezi'nden ayıran yarımada. Maya uygarlığının önemli bir merkezi olan yarımadada Chichen Itza, Tulum ve Uxmal dahil olmak üzere çok sayıda Maya antik yerleşimi bulunur. Alvarez hipotezine göre Kratase ile paleojen geçiş sınırında dinozorların 65 milyon yıl önce yok olma olayına Karayipler havzasındaki bir göktaşı çarpması sebep olmuştur. Bu çarpmanın konumunun yarımadadaki Chicxulub Krateri olduğu kabul edilir. Arthur Koestler (kitap) "Arthur Koestler " Mark Levene tarafından yazılan ve 1984 yılında Arthur Koestler'in intiharından bir yıl sonra yayınlanan bir kitabın başlığıdır. Kitabın yapısı alışılmadıktır; ilki bir biyografi diğer altısı ise Koestler'in altı romanı üzerine yapılmış betimlemelerden ve yorumlardan oluşan yedi ana bölümden meydana gelmektedir. 200 mm x 120 mm (küçük format) boyutlarında olan kitap Frederick Ungar Publishing Co tarafından 1984 yılında New York'ta ve Oswald Wolff (Publishers) tarafından 1985 yılında Londra'da yayınlandı.ISBN 0-85496-086-4 (ciltli); ISBN 0-85496-089-9 (ciltsiz). "Kronoloji" (Koestler'in hayatının), (sayfa ix-XV) "Koestler'in Yaşamı:" Yirminci Yüzyılda bir Ok (sayfa 1-32) "Tarihin Siluetleri:" "GladyatÃ¶rler" (sayfa 33-54) "Muhakeme Edilen Düşünce:" "Geceyarısı Ay" (sayfa 55-77) "Terapi, Estetik ve İlahi:" "Geliş ve Gidiş" (sayfa 78-95) "Eski Vasıtalar ve Yeni Gayeler:" "Geceleyin Hırsızlar" (sayfa 96-112) "İnancın Patolojisi:" "Özlem Çağı" ve "Alacakaranlık Barı" (sayfa 113-132) "Şüphe ve Yorgunluk:" "Call Kızları" ve beş hikâye (sayfa 133-148) "Sonuç" (sayfa 149-151) "Notlar" (sayfa 152-164) "KaynakÃ§a" (sayfa 166-171) "Indeks" (sayfa 172-176) M14 mayını Amerikan yapımı küçük antipersonel mayınıdır.İlk olarak 1955 tarihinde sahada yerini almıştır.Minumum metalden üretilmiş olup,genel olarak plastikten yapılmıştır.Bu nedenle tespiti güçtür."Topuk koparan" olarak da bilinmektedir. Brian Moser Brian Moser (,), kitabındaki hayali karakter, seri katil. 2006 yılında çekilen Dexter dizisinde Christian Camargo tarafından canlandırılmıştır. Brian Moser, kardeşi Dexter ile birlikte annelerinin gözleri önünde öldürülmesinin ardından akıl hastanesine gönderilmiş ve kardeşinden uzak kalmıştır. 9 fahişeyi öldürmüş ve cesetlerinin hiçbirinde kan bulunmamıştır. Miami Metro Polisleri kanların buz kamyonunda dondurulduğunu düşünerek ona "Buz Kamyonlu Katil" ismini vermiştir. Uzun süre medyanın gündemi olmuş ve Dexter dizisinin ilk sezonunda önemli yer sahibi olmuştur. Brian Moser, gerçek hayatta Rudy Cooper ismiyle yaşamış ve diziye ilk olarak öyle girmiştir. 1.Sezon finalinde Dexter'ın abisi olduğu gerçeği ortaya çıkmıştır. Brian, kendi evinde kardeşi Dexter tarafından boğazı yemek bıçağıyla kesilerek öldürülmüştür ve Dexter, cinayete intihar süsü vermiştir. Bu Dexter'ın cesedi yok etmediği ilk cinayetidir. I Was Bitten I Was Bitten Birleşik Devletler'de Animal Planet'ta ve Birleşik Krallık'ta Discovery Channel'da yayınlanan bir televizyon programıdır. Televizyon programı, geçmişte ölümcül hayvanlar tarafından ısırılan insanların hikâyelerini anlatmaktadır. İzleyiciler ısırıkların arkasındaki bilimi ve zehrin insan bedenindeki tahrip edici etkilerini keşfetmektedirler. Programdaki sahneler çok açık ve nettir ve çocuklar için uygun olmayabilir. Hastalar, hayvan zehirleri uzmanı Sean Bush tarafından tedavi edilmektedir. BBC Worldwide BBC Worldwide, BBC'nin sahipliğini yaptığı dünya çapında yayın yapan bir televizyon kanalıdır. 1995 yılında BBC Enterprises şirketinin yenilenmesi sonucu kurulmuştur. Başkanlığını Robert Webb QC yapmaktadır. Sheriff Stadyumu Sheriff Stadı FC Sheriff takımının stadyumudur. 14.300 kişilik bu stad Transdinyester'de bulunmaktadır. FC Sheriff takımı maçlarını bu stadyumda oynamaktadır. Gemecik, Refahiye Gemecik, Erzincan ilinin Refahiye ilçesine bağlı bir köydür. Köyün eski adı 1873 yılı kayıtlarında Gemecik (aşağı ve yukarı) olarak geçmektedir. Köy, Erzincan il merkezine 107 km, Refahiye ilçe merkezine 38 km uzaklıktadır. Köy, Karadeniz Bölgesi sınırları içerisinde kalmaktadır. MeÅŸaleler Muharebesi Meşaleler Muharebesi, 1583 yılında Osmanlı İmparatorluğu ile Safevî Devleti arasında yapılan bir muharebedir. Osmanlılar ve Safeviler arasında 1555 Amasya Antlaşması devam ederken Şah Tahmasb'ın ölümüyle İran'da şahlık mücadelesi başladı ve sonuçta Şah II. İsmail iktidarı ele geçirdi (1576). Şah İsmail babasının Osmanlılarla olan barış siyasetini bozdu. Ancak 1577'deki ölümüyle birlikte, önce Muhammed Hudabende, ardından oğlu Hamza Mirza idareyi eline aldı. Hudabende'nin hükümdarlığı sırasında Osmanlılar, İran içlerine doğru ilerlemeye başladılar. Çıldır Muharebesi'nden sonra Gürcistan ele geçirildi. Rumeli'den yollanan kuvvetlerin takviyesiyle Özdemiroğlu Osman Paşa İran serdarı İmam Kulu Han ile çarpıştı. 1583'de İmam Kulu Han elli bin kadar kuvvetiyle Osman Paşanın üzerine yürüdü. Osman Paşa, Beştepe mevkiinde İran ordusuyla karşı karşıya geldi. Geceleri de muharebe devam ettiğinden, meşale yakılması zorunlu olmuştur. Bu yüzden bu muharebeye "Meşaleler Muharebesi" denmiştir. Bu muharebede İmam Kulu Han 7.000 kayıp vermiştir, ve ordusunun dağılmasıyla geri çekilmek durumunda kalmıştır. Bu zaferle birlikte Osmanlılar Şirvan'ı geri almıştır. Dağıstan ve Gürcistan, Safevî tehdidinden kurtulmuştur. Kür'ün alınması kolaylaşmıştır. Büyük Osmanlı Ansiklopedisi Veba (film) Veba (İngilizce: "Carriers"), 2009 yapımı Amerikan Korku filmi. Josh Hartnett, Lou Taylor Pucci, Chris Pine, Piper Perabo, Lou Taylor Pucci ve Emily VanCamp'ın başrollerini paylaştığı filmin senaryo yazarlığını ve yönetmenliğini Àlex Pastor ve David Pastor üstlenmiştir. ABD'de 4 Eylül 2009'da vizyona giren film, Türkiye'de 18 Eylül 2009'dan itibaren gösterilmeye başlanmıştır. Dünya çapında yayılmış olan bir virüs salgını nedeniyle tüm insanlarda bir