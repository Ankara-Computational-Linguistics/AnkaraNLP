artırmak için dönemin ünlü istihkamcısı Sforza Pallavicini'yi tutarak çalışmaları başlatır. Savunmalar geliştirilir ve görece yalıtık konumda ve uzakta olan Girit ve Kıbrıs tahkimatları uzun süre kendi kendine yetebilecek şekilde güçlendirilir. Ancak özellikle uzun bir kuşatmayla karşı karşıya kalınma ihtimalinde buralarda erzak ve cephane sıkıntısı çekileceği aşikardır. Venediklilerin yardım umdukları İspanyol İmparatorluğu ise bu dönemde kendi topraklarında Moriskoların isyanı ve Hollanda Ayaklanması ile meşguldür. Venediklilerin bir diğer sorunu da çoğunlukla Ortodoks Yunanlardan oluşan ada halkının Katolik Venediklilerden memnun olmamalarıdır. Nihayet hazırlıkların tamamlanmasıyla beraber 1570 yılı Mart ayında Venedik'e yollanan Osmanlı elçisi Kıbrıs topraklarının Osmanlılara verilmesini talep eden bir ültimatomu sunar. Ultimatom reddedilir. 27 Haziran 1570 tarihinde 350-400 parça gemi ve 60-100 bin askerle yola çıkan Osmanlı donanması 3 Temmuz günü hiçbir direnişle karşılaşmadan adanın güneyindeki Larnaka yakınlarından karaya çıkarak başkent Lefkoşa'ya doğru yürüyüşe geçer. Adadaki Venedikliler çıkartma sırasında savunma yapmayı düşünselerde Osmanlı donanmasının büyüklüğü karşısında bundan vazgeçerler. Tahkim alanda savunmada beklemek ve yardım gelmesini beklemek tercih edilir. Nicosia kuşatması 22 Temmuz 1570 tarihinde başlar ve 9 Eylül gününe kadar 7 hafta sürer. Şehir duvarlarının altına kazılan lağımlar ve yoğun arkebüz ateşi sayesinde şehir düşer. Kutsal İttifak kapsamında oluşturulmuş olan ve Venedik Cumhuriyeti, Papalık Devleti ve İspanyol gemilerinden oluşan Haçlı donanması Girit'ten Kıbrıs'a girmek üzereyken aldığı Nicosia'nın düşme haberinin üzerine geriye döner. Nicosia'nın düşüşünden sonra kuzeydeki Kyrenia kalesi de direniş göstermeden teslim olur. 15 Eylül 1570 tarihinde Osmanlı süvarileri son tahkimat olan Famagusta önünde görülür. Bu aşamada toplam Venedik kayıpları, yerel halkın kayıpları dahil 56 bin ölü veya esir olarak verilmektedir. Famagusta'yı savunanların sayısı ise 8500 asker ve 90 parça toptur. Kale komutanı Marco Antonio Bragadin 11 ay boyunca kuşatmaya dayanacak ve zamanla artarak sayısı 200 bin asker ve 145 topa çıkan Osmanlı ordusuna karşı direnecektir. Osmanlı donanması kenti denizden de tamamen kuşatacak güçten uzak olduğu için Venedikliler erzak ve birlik desteği alabilmekteydi. Bu sırada Sadrazam Sokollu Mehmet Paşa da Venediklilerle uzlaşma zemini arayarak Famagusta'da bir Venedik ticaret kolonisi kalması koşuluyla tüm adanın Osmanlılara verilmesini istiyordu. Ancak uzun süren kuşatmanın başarısızlığı ve oluşmakta olan Kutsal İttifak donanmasından cesaret alan Venedikliler teklifi reddetmiştir. 12 Mayıs 1571 günü yeniden başlayan ağır bombardıman sonunda 6 Ağustos 1571 tarihinde cephanesi tükenen kale teslim olur. Kuşatma boyunca 50 bin askerini kaybeden Osmanlı Ordusunda kayıplar oldukça ağır olmuştur. Osmanlılar adadaki Hristiyan halkın kalmasına izin verecek ve Venedikli askerlerin de topraklarına dönmelerine olanak tanınacaktır. Ancak kale komutanı Bragadin'in tutsak ettiği Müslümanlara yaptığı işkenceler ortaya çıkınca Lala Mustafa Paşa bu kişinin işkenceyle öldürülmesine karar verir. Beraberindekiler de öldürülür veya köle olarak satılmak üzere tutsak edilir. Osmanlı donanması Kıbrıs'dayken Venedik kendisine hızla müttefik arayışına girer. Osmanlılarla çok az bir zaman önce barış yapmış olan Kutsal Roma Cermen İmparatoru bu barışı bozan taraf olmak istemiyordu. Fransızlar Osmanlılarla müttefik durumdaydı, Lehistan-Litvanya Birliği ise Rusya Çarlığı ile mücadele halindeydi. İspanyollar, Malta Kuşatması sırasında yardım göndermeyen Venediklilere kızgındı ve II. Felipe kuzey Afrika'ya yoğunlaşmıştı. Bu ayrımlara rağmen Papa V. Pius araya girerek Kutsal İttifak'ın oluşturulmasında başarılı olacak ve 15 Mayıs 1571 günü imza altına alınacaktır. İttifak antlaşmasına göre Messina limanında toplanacak olan Haçlı donanması Ritter Johann von Österreich komutasında olacaktır. Bu sırada Kıbrıs'ta kuşatma altında olan Famagusta'nın düştüğü haberi alınır. Yola çıkmak üzere olan donanmada farklı ülkelerden gelen bileşenler arasında şiddetli çekişmeler ve rekabet sorun yaratır. Donanma komutası farklı ülkeler arasında bölünür. Osmanlı donanması ise Müezzinzade Ali Paşa komutasında İnebahtı açıklarındadır. İki taraf da kesin bir muharebeye hazırlanarak Akdeniz'deki donanmalarının büyük çoğunluğunu bir araya getirmiştir. İki tarafın gücü de yaklaşık olarak birbirine denktir. Osmanlı gemi sayısı daha çok olsa da Haçlı donanması daha sağlam gemilerden oluşuyordu. Her iki donanmada da yaklaşık 30 bin asker bulunurken, Haçlıların top sayısı daha çoktur. Osmanlı donanmasında arkebüz ve okçuların sayısı dikkat çekicidir. 7 Ekim günü yapılan muharebede Haçlı donanması galip gelir, Osmanlı donanması büyük bir insan ve gemi kaybına uğrar. Muharebe 1538 yılında Preveze Deniz Muharebesi ile denizlerde kurulmuş olan Osmanlı hakimiyetini ortadan kaldırmıştır. Muharebenin Haçlılar açısından kısa vadeli kazanımı neredeyse hiç olmamıştır. Dağılan Haçlı donanması farklı siyasi gündemler ve kış koşulları nedeniyle üstünlüğünü kullanamamış, Osmanlılar ise kış aylarında hararetli bir çalışmayla donanmalarını neredeyse yeniden inşa etmiştir. Osmanlılar Dalmaçya kıyılarındaki Venedik topraklarına saldırmıştır. İnebahtı sonrasındaki durum Sokollu Mehmet Paşa tarafından Venedik balyosuna özetlendiği gibidir: Bu yoruma rağmen Osmanlı kayıpları uzun vadede etkisini gösterecek şiddettedir. Muharebede hayatını kaybeden donanmanın çok etkili komutanları, subayları, denizcileri ve topçularının kısa sürede yeniden yerine gelmesi imkânsızdır. Venedikliler ve İspanyollar bu teknik kişilerin yerlerinin kolay dolmayacağını bildikleri için ele geçirdikleri tüm tutsakları kılıçtan geçirmişlerdir. Önceki dönemde Malta Kuşatmasındaki başarısızlığın ardından bu mağlubiyetle aslında Akdeniz fiilen Haçlılar ve Osmanlılar arasında ikiye bölünmüş olur. Doğu Akdeniz Osmanlı denetimine girerken, batıda Osmanlı etkisi azalarak önemsizleşecektir. Bir sonraki yıl Kılıç Ali Paşa yeni donanmayla Mora Yarımadasına sefer düzenlese de teknik gücünün ve deneyiminin Haçlılardan az olduğunun bilincinde olarak büyük muharebelerden kaçınarak düşman kıyılarına saldıracak sonra da güvenli Modon limanına sığınacaktır. Sonraki dönemde Haçlıların farklı gündemleri ve çıkarları birlikte hareket etmelerine engel olur. İspanyollar Tunus'a saldırarak ele geçirirler. Venedik ise Dalmaçya'daki topraklarını güven altına almak için Osmanlılarla anlaşma yoluna gider. Barış görüşmeleri Marco Antonio Barbaro tarafından yürütülür. 7 Mart 1573 tarihinde imzalanan antlaşma Osmanlı-Venedik Savaşı sonrasındaki durumu temel alır. Buna göre Kıbrıs Osmanlı toprağı olurken, Venedik Osmanlılara 300 bin düka altın savaş tazminatı ödemeyi kabul eder. Dalmaçya kıyılarında Osmanlılara küçük ama stratejik toprakları alırken buradaki Venedik ekonomisi güvenlik açısından önemli bir darbe almış olur. İki ülke arasındaki barış 1645 yılına kadar sürer. Bu tarihte Girit yeni bir savaşın konusu olur. Kıbrıs 1878 yılına kadar Osmanlı hakimiyetinde kaldıktan sonra İngilizlere bırakılacak ve 1925 yılında ilhak edilecektir. Kimyasal Silahlar Sözleşmesi Kimyasal Silahlar Sözleşmesi (CWC), kimyasal silahların üretimini, stoklanmasını ve kullanımını yasaklayan bir silah kontrol antlaşmasıdır. Konvansiyonun tam adı Kimyasal Silahların geliştirilmesinin, Üretiminin, Stoklanmasının ve Kullanımının Yasaklanması ve Bunların İmhası ile İlgili Sözlesme şeklindedir. Antlaşma, Kimyasal Silahları Yasaklama Örgütü (OPCW) tarafından yönetilir. Bu örgüt bağımsız bir oluşum olmasına rağmen, Birleşmiş Milletler dahilinde bir departman olduğuna yönelik yanlış bir kanaat vardır. Mayıs 2009 itibarı ile konvansiyona taraf olan 188 ülke bulunmaktadır. İki ülke de sözleşmeyi imzalamış ancak henüz yürürlüğe sokmamıştır. Kimyasal ve biyolojik silahların yasaklanmasına yönelik hükümetler arası mütalaa, 1968'de 18 ülkenin dahil olduğu Silahsızlanma Komitesi ile başlatıldı. Oluşumun adı, çeşitli isim değişiklikleri ve düzenlemelerle 1984'te Silahsızlanma Konferansı (CD) oldu. 2 Eylül 1992'de Silahsızlanma Konferansı, Kimyasal Silahlar Konvansiyonu'nu kapsayan (tam adıyla "Kimyasal Silahların Gelistirilmesinin, Üretiminin, Stoklanmasının ve Kullanımının Yasaklanması ve Bunların İmhası ile İlgili Sözlesme") yıllık raporunu Birleşmiş Milletler Genel Kurulu'na sundu. Genel Kurul, 30 Kasım 1992'de Konvansiyon'u onayladı ardından BM Genel Sekreteri de 13 Ocak 1993'te Paris'te Konvansiyon'u imzaya açtı. CWC yürürlüğe girdiği 29 Nisan 1997 tarihine kadar imzaya açık kaldı. Ä°ncirburnu İncirburnu, ya da eski adıyla Avlaka Burnu olarak da bilinir. "25° 38' 59" doğu meridyeni üzerinde Çanakkale il sınırları içinde yer alır ve Türkiye'nin en batı noktası olma özelliğini taşır. Gökçeada'ya bağlı Uğurlu Köyü içindedir. Gökçeada limanı ile burun arası yaklaşık 30 kilometredir. Kedi nezlesi Bulaşıcı Kedi nezlesi ("Feline viral rhinotracheitis" ya da kısaca FVR), kedilerde görülen, "Herpesviridae" ailesinden "kedil herpesvirus 1" ("feline herpesvirus 1", "FHV-1") yolaçtığı bir üst solunum yolu enfeksiyonudur. Kedi gribi adıyla da bilinir. Viral solunum hastalıkları, özellikle bakımevleri gibi kedi nüfusunun çok ve yoğun olduğu yerlerde, ciddi olabilir. Kedilerdeki solunum hastalığı vakalarının yarısını teşkil eden kedi nezlesi, bu hastalıkların en önemlisidir ve tüm Dünya'da görülür. Kedi nezlesi çok bulaşıcıdır ve ağır hastalığa yol açabilir. Yavru kedilerde zatürre ve hipotermiden ölümlere yol açabildiği bilinmektedir. Kedigiller familyasının tümü kedi nezlesine tutulabilir. Kedi nezlesi hava ve doğrudan temasla taşınır. Kedi nezlesinin öncü semptomları öksürme, burun akıntısı, kusma, göz aklarında kızarıklıklar ve hatta göz akıntısı (konjunktivite), ve bazen yüksek ateş ve iştahsızlıktır. Semptomlar genelde 4 ilâ 7 gün arasında sona ererken, ikincil bakteriyel enfeksiyonlar, semptomların haftalarca sürmesine sebep olabilir. Hastalık, Sinüzit ve ampiyemle sonuçlanabilir. FHV-1, hamile kedilerde, genellikle gebeliğin altıncı haftasında, düşüğe yol açabilir. Küçük yaşta enfeksiyona tutulmak, kalıcı sinüs ve burun hasarına yol açabilir. Teşhis genellikle semptomlar yardımıyla yapılır. Antibiyotikler ikincil bakteriyel enfeksiyonları önlemek amacıyla sıklıkla kullanılmaktadır. Günümüzde kedi nezlesine karşı özel bir anti-virütik ilaç olmamasına rağmen, gansiklovir, PMEDAP, and sidofovir'in hastalıkla savaşımda yararlı olabileceğine dair umutlar vardır. Ciddiyeti yüksek vakalar, serumla beslenmeyi, oksijen terapisini ve hatta, bir beslenme tüpünü gerektirebilir. Gözlerde oluşan konjunktivite ve korneal ülserler gibi ikincil bakteriyel enfeksiyonlar, harici uygulanan antibiyotiklerle tedavi edilebilinir. FHV-1 için bir aşı vardır, ancak bu aşı, hastalığın ciddiyetini sınırlandırmasında rağmen, kedi nezlesine karşı tümüyle bir koruma sağlamamaktadır. Çoğu ev dezenfektanının FHV-1'i inaktive ettiği bilinmektedir. Virüs ıslak ortamlarda 18 saat kadar yaşayabilir. Kuru ortamlarda ise daha kısa süre ve yalnızca bir aerosol (havaya tutunmuş partikül) olarak yaşar. Katja Kassin Katja Kassin (d.24 Eylül 1979, Leipzig), Alman porno oyuncusu 15 Yaşındayken bir İtalyan restoranında okuldan sonraları ve haftasonları dondurma satarak para kazanmaya başladı. Lise ve liseden sonra 6 yıl garsonluk yaptı. Eylül 2000'de çıplak fotoğrafları internette dolaşmaya başladı ve 3 yıl sonra ünlü Alman pornocu Dru Berrymore'la irtibata geçti. Mart 2003'te ilk kez bir filmde oynadı. Anal film ve performansları ile tanınır. Katja İngilizce, Almanca ve Rusça biliyor. Birçok ödülleri vardır. AVN Ödüllerindende almıştır. Zaho (şarkıcı) Zaho aslen Cezayir'li olan Fransız şarkıcıdır. 10 Mayıs 1980'de Cezayir'in Oran şehrinde doğmuş, müslüman bir ailenin kızıdır. Kanada'nın Montreal kentinde yaşar ama orada Fransızca konuşulduğu için Fransa'da tanınır. Asıl adı Zehira Darabid'dir. 18 yaşında müzik hayatına atılmıştır. Bir erkek ve bir de kız kardeşi vardır. Babası tüccardır. Yedi yaşında ve çok hızlı gitar öğrendi 10 yılda Francis Cabrel bir repertuvar öğrendi. 1999 yılında Zehira Oran'dan montreale göç etti. Sonra Soprano ve Tunisiano gibi Fransa'nın önde gelen rapperlarıyla çalıştı. 2008 yılında Fransa'nın en iyi kadın sanatçısı, en iyi R&B şarkıcı ödülü ve MTV EMA yarışmasının Fransa'nın en iyi şarkıcısı olarak katıldı. Murat Dalkılıç diskografisi Türk pop müzik şarkıcısı Murat Dalkılıç'ın diskografisi; üç stüdyo albümü, bir extended play (EP), iki single ve on dokuz video klipten oluşur. Piyano eğitimi alan Dalkılıç, müziğe yönelmeye karar verdikten sonra çeşitli yerlerde sahneye çıktı. 2008 yılına gelindiğinde "Kasaba" adlı bir EP yayımladı ve aynı adlı şarkıyla çıkış yaptı. Şarkı, Türkiye resmî listesinde bir numaraya yerleşmesinden sonra Avrupa'da da listelere girdi, ayrıca 16. Kral Müzik Ödülleri'nden Radyolarda En Çok Çalan Şarkı ödülünü aldı. Bir yıl sonra "Pardon" ve "La Fontaine" single olarak dijital ortamda satışa sunuldu, ikincisi, Türkiye'de iki numaraya kadar yükseldi. Haziran 2010'da ilk stüdyo albümü "Merhaba"yı piyasaya sürdü. Albümdeki "Külah", "Kıyamadım İkimize", "Merhaba Merhaba", "Dönmem" ve "Çatlat" şarkılarına klip çekti; "Dönmem" şarkısına 2 klip çekmiştir ve 2. sini yayınlamıştır.İlk klip Murat Dalkılıç'ın Resmi Youtube Kanalındadır."Kıyamadım İkimize", Türkiye'de 3 numaraya kadar ilerledi. Şarkıcı, 2011 yılında Volga Tamöz ve Grup Hepsi ile "Şık Şık" şarkısında düet yaptı. 2012'de, ikinci Murat Dalkılıç stüdyo albümü "Bir Güzellik Yap" yayımlandı. Albümde ""Bir Güzellik Yap"" , "Kader" , "Lüzumsuz Savaş'' , "Bir Hayli" ve "Neyleyim İstanbul'u" şarkılarına klip çekti . Albümün Gülşen tarafından yazılıp bestelenen aynı adlı çıkış şarkısı, Türkiye'de üç hafta zirveden inmedi, Avrupa'da ise 77 numaraya kadar ilerledi. Yine aynı albümdeki "Lüzumsuz Savaş" şarkısı da Türkiye'de bir numaraya yerleşti.Bir Hayli video klibi Youtube'da 40 milyon kez dinlenmiştir.2014 yılında Daha Derine Albümünü çıkardı ve albümden "Bu Nasıl Aşk", "Derine", "Kördüğüm", "Yani" ve İki Yol şarkılarına klip çekti.2015 yılında aranjör Emrah Karaduman'ın Toz Duman Albümünde yer alan"Kırk Yılda Bir Gibisin" şarkısını seslendirdi ve klip çekti. NGC 1049 NGC 1049, Ocak takımyıldızı yönünde Yerel Grup yakınındaki Cüce Ocak gökadası içerisinde bulunan bir küresel yıldız kümesi. 530,000 ışık yılı uzaklıktaki küme, orta boy teleskoplarla yeterli bir şekilde gözlenebilir fakat ana gökada neredeyse hiç gözlenemez. Bu küresel küme John Herschel tarafından 1834-1838 yılları arasında keşfedilmiştir, ancak ana gökada 1938 yılında Harlow Shapley'in keşfine kadar bilinmemekteydi. Uyuyan VenÃ¼s Uyuyan Venüs (ayrıca Dresden Venüsü olarak bilinir), İtalyan Rönesans dönemi ressamı Giorgione'nin nü tablosu. Tablonun, Giorgione'nin 1510'daki vefatından sonra bir diğer rönesans ressamı olan Titian tarafından tamamlandığına inanılır. Bu iddia ilk kez Vasari tarafından ortaya atıldı. Resim şu anda Almanya'nın Dresden kentindeki Gemäldegalerie'de sergilenmektedir. Giorgione'nin son çalışmalarından biri olan tabloda arka plandaki tepelerin önünde çıplak bir kadın resmedildi. Giorgione, bu eserinde arka plandaki detaylara büyük önem verdi. Tabloda çıplak bir kadının resmedilmesi sanattaki değişimin işaretlerinden biri olarak kabul edilirken bazı ototeriteler tarafından ise Modern sanat'ın başlangıç noktalarından biri olarak kabul edildi. Giorgione'nin ölümü sebebiyle tam olarak bitirilememiş olan tablo, ileride bu tabloya benzer Urbino Venüsü isimli başka bir tablo da çizen ressam Titian tarafından tamamlandı. Venüs'ün tek eli başının arkasında, diğer eli cinsel organını kapatmış pozu erotik göndermeler içeriyordu. O güne kadar genelde sıcak tonların kullanıldığı çarşaflarda, Giorgione gümüş gibi daha soğuk bir tonu tercih etti. Bu yüzden de Titian ve Velázquez'in benzer eserlerine göre daha sert bir etki oluşturdu. Arka plandaki manzaranın kadının kıvrımları ile uyum içerisinde tasvir edilmiş olması Venüs'ün vücudunun doğadan bir parça gibi algılanmasına sebep oldu. Figürün pozu, Hypnerotomachia Poliphili için 1499 yılında yapılan gravür çizimlerden birini anımsatmaktadır. Fakat, Uyuyan Venüs'ün boyutlarında ana konusu çıplak kadın olan bir çalışma daha önce batı sanatında görülmemişti. Sadece, Giorgione'nin dönemdaşı Giovanni Battista Palumba'nın gravürlerinde bu çapta örneklere rastlanır. Her ne kadar eski ustaların çalışmalarında birçok nü figür olsa da, Giorgione, bu tablosunda en çok Botticelli'nin Venüs'ün Doğuşu ve Primavera isimli eserlerinden esinlenmiştir. Giorgione'nin doğaya ve güzelliğe olan düşünsel yaklaşımının yoğun bir şekilde hissedildiği bu tablo Ingres ve Rubens gibi ressamlara da ilham kaynağı oldu. Manet, "Olympia" isimli tablosunu yaparken hem Giorgione'nin Uyuyan Venüs'ünden hem de Titian'nın Urbino Venüsü'nden etkilendi. Stanley Freedberg'in rönesans sanatı ile ilgili yazısında tabloyu methetmek için alışılageldik analitik tarzından saptığı görülür: "Varoluşun şekli, ideal varolmanın durağan ve ağır bir uyum içerisinde şekillenmesinin tasviridir. Bu hissi varoluş, tüm duyguları saflaştırdığı gibi bütün arzuları da canlandırmıştır; Venüs, aşk yapma eylemini değil, onun hatırasını temsil etmektedir. Giorgione'nin düşlerinin mükemmel bir şekilde somutlaşması, Venüs'ün, ressamın kendisini hayal etmesini hayal etmesidir." Raymond Smullyan Raymond Merrill Smullyan (25 Mayıs 1919 - 6 Şubat 2017), Amerikalı matematikçi, konser piyanisti, mantıkçı, filozof ve hokkabaz. Far Rockaway, New York'ta doğan Smullyan kariyerine sahne sihirbazı olarak başladı. 1955'te Chicago Üniversitesinden lisans derecesi, 1959'da Princeton Üniversitesi'nden doktora derecesiyle mezun oldu. Alonzo Church himayesinde çalışmış pek çok mantıkçıdan biridir. NGC 1055 NGC 1055, Balina takımyıldızı yönünde bulunan bir sarmal galaksi. 18 Aralık 1783 tarihinde William Herschel tarafından keşfedilmiştir. Sarmal kol yapısı, galaksi düzlemi üzerinde yükselmiş gibi görünmektedir ve çıkıntının üst yarısı kolay anlaşılamaz. Sarmal galaksi M77 (NGC 1068) ile ikili bir sistemdir. Bu iki büyük galaksi, NGC 1073 ve diğer beş düzensiz galaksiyi de içeren küçük bir galaksi grubu (M77 Grubu) oluştururlar. NGC 1087, NGC 1090, ve NGC 1094 yakın görünmekle beraber sadece görüş alanındadırlar ve aslında birer arka plan galaksileridir. Auxilia Auxilia (Latince: "auxilia" = "destek"), Principatus dönemi (MÖ 30–MS 284) Roma Ordusununda görev yapan yurttaş lejyonların yanında bulunan ve yurttaş olmayan eyaletlerden toplanan askerlerden oluşturulmuş destek birlikleri. 2. yüzyıldan itibaren auxilialarda bulunan piyade sayısı lejyonlarda bulunan piyade sayısına ulaşmış ve ilave olarak süvariler, hafif süvariler ve atlı okçular ile desteklenmiş ve böylece "auxilia", Romanın düzenli sahra birliklerinin beşte üçü bir büyüklüğe ulaşmıştır. Tıpkı lejyonerler gibi mevcutları askere alınanlardan ziyade gönüllülerden oluşmaktaydı. Auxilia birliklerinin mevcutları çoğunlukla peregrinus olarak adlandırılan ve İmparatorluğun Roma yurttaşlığına geçmemiş eyaletlerinden gelen askerlerden oluşuyordu. Auxilia mevcutları içerisinde Roma yurttaşları ve imparatorluğun sınırları dışında kaldığı için "barbari" olarak adlandırılan halklardan da askerler bulunurdu. Bu durum sadece Roma yurttaşlarından oluştulan lejyonlara göre bir tezat oluşturmaktaydı. Auxilia birlikleri, romanizasyon ve eyaletlerin tek bir imparatorluk altında birleştirilmesi işlemi için genellikle askere alındıkları eyaletten farklı bir eyalete konuşlandırılırdı. Pek çok auxilia birliğinin adı 4. yüzyıla kadar varlığını korumayı başardı ancak bu yüzyıldan sonra birliklerin boyutları, yapıları ve kaliteleri öncüllerinen farklı olacak biçimde değiştirildi. Stavka Stavka (Rusça: Ставка), Rus İmparatorluğu'nun (I. Dünya Savaşı) ve Sovyetler Birliği'nin (II. Dünya Savaşı) genel karargâhı. II. Dünya Savaşında 23 Haziran 1941'de Sovyet Halk Komiserliği konseyi ve parti merkez komitesinin emriyle, yüksek sovyet askeri kurulu olarak teşkilatlandı. Bu kurulda, halk savunma komiseri General Georgy Zhukov, Joseph Stalin, Vyacheslav Molotov, Mareşal Kliment Voroşilov, Mareşal Semyon Budyonny ve halk komiseri(Narkom) ve Amiral Nikolay Gerasimoviç Kuznetsov vardı. Stavka, Sovyet silahlı kuvvetlerinin bütün faaliyetlerini kontrol ediyordu, fakat bu kontrolü devlet savunma komitesinin talimatları çerçevesinde yürüyordu. Stavka ile cephede savaşan komutanlar arasındaki iş birliği ve irtibat, komutanların Stavka'ya çağrılarak, bilgi verilmesi suretiyle gerçekleşiyordu. Aynı zamanda bu irtibat zaman zaman kurul temsilcilerinin de bizzat cephelere giderek denetim ve iş birliği yapmalarıyla da sağlanıyordu. Paramecium caudatum Paramecium caudatum, protist aleminden silliler şubesinin üyesi olan tek hücreli bir canlıdır. 0.1 - 0.5 mm arasında uzunluğa sahiptirler. Çoğunlukla 0.2 - 0.3 mm kadardırlar. 10,000 - 15,000 civarında silleri vardır. Edin DÅ¾eko Edin Džeko (; d. 17 Mart 1986) Boşnak millî futbolcudur. forvet pozisyonunda görev yapan oyuncu, Serie A kulüplerinden Roma'da forma giymektedir. Ayrıca Bosna-Hersek millî takımının da kaptanlığını yapmaktadır.Ayrıca Bosna-Hersek millî takımınınen çok gol atan futbolcusu konumundadır. Üst üste üç yıl, Bosna'da Yılın Futbolcusu seçildi. Bosna Hersek'teki futbol taraftarları ve gazeteciler tarafından, "Bosnalı Elmas" veya "Elmas" () lakabı takıldı. Roma'ya transfer olmadan önce Manchester City'de forma giyen Džeko, 2008-09 sezonunda Bundesliga'yı kazandığı Alman kulübü VfL Wolfsburg'da gösterdiği performansla dikkat topladı. O sezon ligde attığı 26 gol ile en fazla gol atan ikinci oyuncuydu. Džeko, 2009-10 sezonunda ise attığı 26 golle gol kralı oldu. Ayrıca her iki sezonda da on asist yaptı. Džeko, 2011-12 Premier League sezonunda, White Hart Lane'de Tottenham Hotspur'a karşı oynanan maçta, Manchester City formasıyla bir maçta dört gol attı. O sezonun son lig maçında, Queens Park Rangers karşısında son dakikalara 1-2 geride giren City, 90+2'de Džeko ve 90+4'te Sergio Agüero'nun golleriyle maçı 3-2 kazanarak 44 yıl aradan sonra ilk kez Premier League şampiyonluğunu kazandı. Džeko, daha sonra yaptığı açıklamada, attığı bu golün kariyerinin en önemli gollerinden birisi olduğunu belirtti. Džeko, 3 Mart 2018'de Roma formasıyla 50. lig golünü attı ve böylece Avrupa'nın en büyük beş liginin üçünde 50 gol atan ilk oyuncu oldu. Bosna-Hersek'in genç takımında da forma giyen Džeko, 2007 yılında a takım düzeyinde ilk millî maçına çıktı. Ülkesi adına 101 maçta forma giyerken, toplamda 55 gol attı. Džeko, Lihtenştayn'a karşı 7 Eylül 2012'de oynanan karşılaşmada yaptığı hat trick ile birlikte, Zvjezdan Misimović ve Elvir Bolić'i geçerek Bosna-Hersek formasıyla tüm zamanların en çok gol atan oyuncusu oldu. 11 Eylül 2018'de Avusturya'ya karşı oynanan bir maçta, 95. kez Bosna-Hersek formasını giyerek, Emir Spahić'i geride bırakarak Bosna-Hersek formasını en çok giyen oyuncu oldu. 2014 FIFA Dünya Kupası'na elemelerinde, millî takım formasıyla 10 gol atarak, ülkesinin turnuvaya katılmasına önemli bir katkı sağladı. Džeko, kariyerine Željezničar'da başladı, 2003 ve 2005 yılları arasında orta saha pozisyonunda oynadı, ancak bu pozisyonda çok az başarı elde etti. Yaygın olarak, Džeko'nun çok uzun ve teknik yetenekleri zayıf bir futbolcu olduğu düşünülüyordu. Ancak Džeko'nun antrenörü Jiří Plíšek potansiyelini gördü ve Teplice'ye onu satın almasını önerdi. Džeko, daha sonra bu takıma transfer oldu. Fakat 2005 yılında, buradan kiralık olarak Ústí nad Labem takımına gitti ve 15 maçta 6 gol attı. O yılın ilerleyen zamanlarında Teplice'ye geri döndü ve 2007'ye kadar orada kaldı. 30 maçta 13 gol attı ve 2006-07 sezonunda Çek Ligi'nin en çok gol atan ikinci oyuncusu oldu. Buradaki performansıyla VfL Wolfsburg teknik direktörü Felix Magath'ın dikkatini çeken Džeko, daha sonra €4 milyon bonservis ücreti karşılığında bu kulüple sözleşme imzaladı. Džeko, Wolfsburg'a transfer olduktan sonra 11 maçta 5 gol attı ve 3 asist yaptı. Ayrıca "Sportal" tarafından 2007-08 Bundesliga sezonunun ilk yarısında en iyi forvet olarak seçildi. Almanya'da geçirdiği ilk sezonunda, takımı Wolfsburg ligi beşinci sırada tamamlayarak, 2008-09 sezonu için UEFA Kupası için eleme oynamaya hak kazandı. Džeko 2007-08 sezonunda, 17 karşılaşmada 8 gol ve 7 asistlik bir performans ortaya koydu. Wolfsburg, Temmuz 2008'de Bosnalı millî futbolcu Zvjezdan Misimović'i aldıktan sonra, 2008-09 sezonunda Džeko'nun performansı önemli ölçüde arttı. Edin, bu sezonun ilk yarısında 5 gol attı ve 7 asist yaptı. Ancak ligin ikinci yarısında tüm takımın performansı önemli ölçüde arttı. Džeko, ikinci yarıda 21 gol attı ve 3 asist daha yaptı. Özellikle, takımının 7 Şubat - 26 Nisan 2009 tarihleri arasında yakaladığı 10 maçlık galibiyet serisinde, 11 gol ve 1 asistlik önemli bir katkı sağladı. Mayıs 2009'da Džeko, 1899 Hoffenheimm'a karşı hat trick yaptı ve yine sadece iki hafta sonra Hannover 96'ya karşı yine hat trick yaptı. 2008-09 sezonunda şampiyon olan takımının formasıyla, ligde 32 maçta toplam 26 gol attı ve 10 asist yaptı. Takım arkadaşı Grafite'nin ardından ligin en golcü ikinci oyuncusu oldu. Wolfsburg, kulüp tarihinde ilk kez sezonu Bundesliga şampiyonu olarak tamamladı. DFB-Pokal'de, iki maçta altı gol attı ve kulübünün turnuvanın finaline ulaştığı UEFA Kupası'nda 8 maçta 4 gol attı ve 2 asist yaptı. Bu performansının ardından, Bundesliga oyuncularına verilen "Yılın Futbolcusu" ödülünü kazandı. AC Milan'ın transfer etme çabalarına rağmen, Džeko kulüpte kalmaya karar verdi ve sözleşmesini Haziran 2013'e kadar uzattı. İlk UEFA Şampiyonlar Ligi golünü, 30 Eylül 2009'da Manchester United karşısında Old Trafford'da 2-1 mağlup oldukları karşılaşmada attı. 2009 Ballon d'Or'a aday gösterilen 30 futbolcudan birisiydi. 2009-10 sezonunda attığı 22 golle Bundesliga'da gol kralı oldu. Džeko 28 Ağustos 2010'da, 96 maçta 59 gol atarak, 149 maçta 57 gol atan Diego Klimowicz'i geride bıraktı ve kulüp tarihinde en çok gol atan oyuncu oldu. 2010-11 Bundesliga sezonunun ilk yarısında, Džeko, 17 maçta 10 gol atmıştı. Ağır spekülasyonlardan sonra, Manchester City teknik direktörü Roberto Mancini, 3 Ocak 2011'de Wolfsburg ile Džeko'nun £27 milyon (€32 milyon) tutarında bir bonservis bedeli karşılığında transferi için anlaşmaya varıldığını açıkladı. Džeko, 2008 yılında £32.5 milyon (€42.5 milyon) bonservis ücreti ödenerek Real Madrid'den transfer edilen Robinho'nun ardından, City'nin en pahalı ikinci transferi oldu. Ödenen bu rakam, o dönemde Premier League tarihinin en yüksek altıncı transfer ücreti oldu. Ayrıca, bu transferle birlikte, Bundesliga'da bir oyuncu için ödenen en yüksek transfer ücreti, Boşnak bir oyuncuya ödenen en yüksek transfer ücreti ve bunun yanı sıra eski Yugoslav bir oyuncuya ödenen en yüksek transfer ücreti rekorları da kırıldı. Eski Yugoslav bir oyuncuya ödenen en yüksek transfer ücreti, on yıldan uzun bir süredir, Real Madrid'in Fenerbahçe'ye 1999 yılında Elvir Baljić için ödediği €26 milyondu. Ağustos 2014'te, kulüple 2018 yılına kadar geçerli olan dört yıllık yeni bir sözleşme imzaladı. Londra'daki sağlık muayenesinin ardından 5 Ocak'ta Manchester'a gitti ve Džeko 7 Ocak'ta Manchester City ile dört buçuk yıllık bir sözleşme imzaladı. 15 Ocak'ta kulübünün 4-3 galip geldiği Wolverhampton Wanderers karşılaşmayla birlikte, City formasıyla ilk maçına çıktı ve bu maçta Yaya Touré'nin attığı üçüncü golde asist yaptı. Džeko, 30 Ocak 2011'de FA Cup dördüncü tur maçında, Manchester City'nin Notts County ile 1-1 berabere kaldığı karşılaşmada takımının tek golünü atarken, bu maçla birlikte ilk kez FA Cup'ta forma giydi. 20 Şubat'ta oynanan tekrar maçında Džeko, bir gol attı ve Manchester City'nin 5-0'lık galibiyetle bir sonraki tura çıkmasına katkı sağladı. Džeko, 24 Şubat 2011 tarihinde UEFA Avrupa Ligi'nin son 32 turu ikinci ayağında Manchester Stadyumu'nda oynanan karşılaşmada, Aris'e karşı dört buçuk dakika içinde iki gol attı. 25 Nisan 2011'de, Blackburn Rovers ile Ewood Park'ta oynanan karşılaşmada, Džeko ilk Premier League golünü sağ ayağıyla attı. Bu maçta atılan tek gol olurken, Manchester City mücadeleyi 1-0 kazandı. Sezonun son maçında Bolton Wanderers'a karşı attığı golle birlikte, City Premier League'i Arsenal'ın önünde üçüncü sırada tamamlayarak, 2011-12 UEFA Şampiyonlar Ligi'ne doğrudan katılma hakkını elde etti. 14 Mayıs 2011 tarihinde, Manchester City'nin 2011 FA Cup Finali'nde Stoke City'yi 1-0 yenerek şampiyon olduğu karşılaşmada Džeko yedek kulübesinde kaldı. Ancak kazanılan bu şampiyonlukla birlikte, kulübüyle ilk kez kupa sevinci yaşadı. Džeko, City ile ikinci sezonunda, FA Community Shield'de Manchester United'a 2-3 mağlup oldukları karşılaşmada takımının ikinci golünü attı. Sezonun üçüncü haftasında, City Premier League'de deplasmanda karşılaştığı Tottenham Hotspur'a karşı 1-5'lik skorla galip gelirken, Džeko maçta 4 gol atma başarısı gösterdi. Bu maçla birlikte, Džeko bir Premier League maçında 4 gol atma başarısı gösteren ilk Manchester City oyuncusu olarak tarihe geçti. Üç maçta attığı altı lig golü, onun ağustosta Premier League Ayın Oyuncusu ödülünü kazanmasını sağladı. Daha sonra, City'nin Wigan Athletic'i için 1-0'lık skorla mağlup ettiği karşılaşmada tek golü kafa ile attı ve liderlik koltuğundaki City ile en yakın rakipleri Manchester United arasındaki puan farkının 3'e çıkmasını sağladı. Hemen sonrasında Avrupa Ligi'nde toplamda 6-1 kazanarak eledikleri Porto ile oynanan ikinci karşılaşmada, Manchester City'yi 2-0 öne geçiren golü kaydetti. Daha sonra Blackburn Rovers karşılaşmasında, Manchester City'yi 3-0 öne geçiren golü attı ve bu gol takımının Manchester United ile arasındaki 2 puanlık farkın korunmasını sağladı. Juventus ve Bayern München gibi takımlarla transfer olacağı söylentileri çıkan Džeko'ya, Bosna-Hersek millî takım teknik direktörü Safet Sušić tarafından, Manchester City'de ilk on birde forma şansı bulamaması nedeniyle sezon sonunda başka bir takıma transfer olması önerisi geldi. Queens Park Rangers ile oynanan ve Manchester City'nin son dakikalara 1-2 mağlup olarak girdiği sezonun son maçında, Džeko 92. dakikada attığı golle maça eşitliği getirdi. Daha sonra takım arkadaşı Sergio Agüero ise 94. dakikada takımını 3-2 öne geçiren golü attı ve City 44 yıl aradan sonra Premier League şampiyonluğunu kazandı. Lig şampiyonluğunun kazanılmasında takımına ligde 14 gol atarak katkı sağlayan oyuncu, tüm kulvarlarda ise toplamda 43 kez forma şansı bulurken, 19 gol kaydetti. Džeko'nun teknik direktörü ise oyuncunun takımdan ayrılmayacağını ve çıkan haberlerin hepsinin medya tarafından yapılan spekülasyonlar olduğunu söyledi. Džeko, 2012-13 sezonuna, Southampton karşısında elde edilen 3-2'lik galibiyette, takımının eşitlik golünü atarak başladı. Sonrasında Queens Park Rangers'a karşı bir gol daha attı ve ligde üç maçta ikinci golünü atmış oldu. Ardından, City'nin Şampiyonlar Ligi organizasyonundaki ilk golünü Santiago Bernabéu'da Real Madrid'e karşı attı. 29 Eylül'de oynanan Fulham karşılaşmasında, 86. dakikada oyuna dahil olduktan bir dakika sonra takımına galibiyeti getiren golü attı. 20 Ekim'de West Bromwich Albion ile deplasmanda oynanan karşılaşmada ise 79. dakikada oyuna dahil oldu. Bir dakika sonra attığı golle maçın skorunu 1-1'e getirdi. Uzun süredir City'nin 10 kişi oynadığı maçın duraklama dakikalarında ise takımına galibiyeti getiren golü kaydetti. 11 Kasım'da, Tottenham Hotspur karşısında yine maçın 73. dakikasında yedek kulübesinden dahil olan Džeko, 88. dakikada sol ayakla attığı vole golüyle takımına 3 puanı getirdi. 29 Aralık 2012'de, takımının Norwich City'yi 4-3 mağlup ettiği karşılaşmada 2 gol attı. Sezonu Premier League'de 14, toplamda ise 15 golle tamamladı. Džeko, 2013-14 Premier League sezonunun açılış gününde, Manchester Şehir Stadyumu'nda oynanan Newcastle United maçına yeni teknik direktör Manuel Pellegrini tarafından ilk on birde sahaya sürüldü. Bu sezonki ilk golünü, deplasmanda 3-2 kaybettikleri Cardiff City maçında attı. Džeko, 28 Aralık 2013 tarihinde oynanan Crystal Palace maçında attığı tek golle birlikte, İngiltere'deki 50. golünü attı. 25 Mart 2014 tarihinde oynanan Manchester derbisinde, Manchester United ağlarını iki kez havalandırarak takımının 3-0'lık galibiyetine önemli bir katkıda bulundu. O maçın 43. saniyesinde Old Trafford'da attığı gol, Premier League tarihinde atılan en erken gol olarak kayıtlara geçti. 27 Nisan'da, City'nin Selhurst Park'ta Crystal Palace'ı 2-0 mağlup ettiği karşılaşmada bir gol attı ve bir maç eksiğiyle lig lideri Liverpool ile aradaki puan farkının 3'e inmesini sağladı. City'nin Everton ile 3 Mayıs'ta oynadığı karşılaşmada, iki gol attı ve takımının 3-2 kazanarak puan tablosunda zirveye yerleşmesine katkıda bulundu. Maçta attığı ikinci gol, Manchester City'nin tüm turnuvaların toplamında attığı 150. gol oldu. Džeko, City'nin sezonun sondan bir önceki maçında, Aston Villa'ya karşı elde ettiği 4-0'lık galibiyetinde, ikinci yarıda attığı iki golle katkı sağladı. Sezonun son maçında ise City, kendi evinde West Ham United'ı 2-0 mağlup ederek şampiyonluğunu ilan etti. Džeko, 17 Ağustos 2014 tarihinde takımının Newcastle United'ı 2-0 mağlup ettiği karşılaşmada, Manchester City'nin 2014-15 sezonunda attığı ilk golde takım arkadaşı David Silva'ya asist yaptı. Džeko 20 Ağustos'ta, onu 2018 yılına kadar Manchester City'ye bağlayan dört yıllık yeni bir sözleşme imzaladı. Džeko , 24 Eylül'de, Manchester City'nin Football League Cup üçüncü turunda Sheffield Wednesday'ı 7-0'lık skorla mağlup ettiği karşılaşmada, iki gollük bir katkı sağlarken, ayrıca kendisi adına da sezonun ilk golünü atmış oldu. 27 Eylül'de Manchester City'nin deplasmanda Hull City'ye karşı elde ettiği 4-2'lik galibiyette, rakip fileleri iki kez havalandırarak, kendisi adına sezonun ilk Premier League golünü atmış oldu. Džeko, 21 Şubat 2015'te, Manchester City'nin kendi evinde Newcastle United'ı 5-0 mağlup ettiği karşılaşmada, takımının üçüncü golünü attı ve 15 maç sonra ilk kez golle buluşmuş oldu. Džeko, aylarca süren spekülasyonlardan sonra, 2015 yaz transfer döneminde, 12 Ağustos 2015'te Serie A takımlarından Roma'ya, €4 milyonluk kiralama bedeli ve €11 milyonluk satın alma opsiyonuyla transfer oldu. Roma, 1 Ekim 2015'te satın alma opsiyonunu kullandı ve Dzeko Roma'da kalıcı oldu. Džeko, ilk Serie A maçına, Manchester City'den Roma'ya transfer olduktan on gün sonra, yeni takımının Hellas Verona ile 1-1 berabere kaldığı karşılaşmada çıktı. 30 Ağustos'taki ikinci maçında, Olimpiyat Stadyumu'nda son lig şampiyonu Juventus'u 2-1 yendikleri maçın, 79. dakikasında galibiyeti getiren golü kaydetti. 21 Şubat 2016'da, takımının Palermo ile oynadığı ve 5-0 kazandığı maçta, ilk ve son golü attı ve böylece Roma formasıyla ilk kez bir maçta iki gol atma sevincini yaşadı. Džeko'nun, 8 Serie A ve tüm turnuvalarda toplamda 10 gol attığı, Roma'daki ilk sezonunun ardından, 2016-17 sezonunda 15 maçta 12 gol, 20 genel maçta 17 gol attı ve böylece Gabriel Batistuta'nın Roma'nın ligde şampiyonluğunu kazandığı sezonun başlangıcında attığı gol sayısına ulaşmış oldu. 24 Kasım 2016'da, Avrupa Ligi'nde, Viktoria Plzeň'e karşı elde edilen 4-1'lik galibiyette hat trick yaptı. 16 Şubat 2017'de, Avrupa Ligi maçının ilk ayağında, Roma'nın 4-0'lık skorla kazandığı Villarreal maçında yine hat trick yaptı. 12 Mart 2017'de, bir sezonda oynanan tüm yarışmalarda toplamda 30 gol atan dördüncü Roma oyuncu oldu. Džeko, 1 Nisan 2017'de, tüm müsabakalarda sezon boyunca toplamda 33 gol atan ilk Roma oyuncu oldu ve Rodolfo Volk ile Francesco Totti'nin ortaklaşa elinde bulundurduğu 32 gollük rekoru geçmiş oldu. Serie A'da attığı 29 golle, sezonu gol kralı olarak tamamladı. Tüm organizasyonlarda ise toplamda 39 gol kaydeden oyuncu, bu başarıya ulaşan ilk Boşnak oyuncu oldu. Deko, üçüncü Roma'daki üçüncü sezonuna, ilk beş lig maçında attığı altı golle başladı. Sezonun ilk golünü, 26 Ağustos 2017'de Internazionale'ye karşı attı ve Roma mücadeleyi 1-3 kaybetti. Sonraki iki maçta, Verona ve Benevento'ya karşı ikişer gol kaydetti. 1 Ekim'de Milan'a karşı Giuseppe Meazza Stadyumu'nda 2-0 kazanılan karşılaşmanın açılış golüne imza attı. 9 Ekim'de, Džeko, Fransız gazetesi "France Football" tarafından, Ballon d'Or 2017 ödülüne aday gösterilen 30 oyuncudan biriydi. Džeko, 19 Ekim'de Stamford Bridge'de Chelsea'ye karşı bir gol attı. Karşılaşma 3-3 berabere bitti. Bir gol attığı, Napoli karşılaşmasında, takımı sahadan 4-2'lik skorla galip ayrıldı. Džeko , aynı zamanda Şahtar'a karşı galibiyet golünü atarak, Roma'nın UEFA Şampiyonlar Ligi çeyrek finallerine ulaşmasına da katkı sağladı. Džeko, Roma'nın 30 yıl aradan sonra UEFA Şampiyonlar Ligi yarı finallerine ulaşmasına da yardımcı oldu. Barcelona'ya karşı her iki çeyrek final maçında da gol attı, Roma, deplasman golleri kuralı ile tur atladı. Yarı finalde, Džeko her iki maçta da gol attı, ancak Roma iki maçın sonucunda Liverpool'a toplamda 6-7 elendi. Džeko, sezonu 16'sını Serie A'da olmak üzere toplamda attığı 24 golle bitirdi ve bu sayede kulübün ligdeki en iyi golcüsü oldu. Gol krallığında ise Gonzalo Higuaín ile birlikte altıncı sırayı paylaştı. Ayrıca Şampiyonlar Ligi'nde de attığı sekiz gol ile gol krallığında beşinci sırada yer aldı. Džeko, Roma formasıyla dördüncü sezonuna 19 Ağustos'ta Torino deplasmanında bir gol atarak başladı. Džeko, ilk UEFA Şampiyonlar Ligi hat-trickini 2 Ekim'de 2018-19 UEFA Şampiyonlar Ligi grup aşamasında Viktoria Plzeň'e karşı attığı 3 golle ulaştı. Üst düzey Avrupa kulüp yarışmasında hat-trick yapan ilk Bosnalı futbolcu oldu. Džeko 13 Nisan 2019'da, Udinese maçının 68. dakikada ligdeki 8. golünü attı ve Roma'nın elde ettiği galibiyete katkı sağladı. Roma formasıyla 9. lig golünü, 12 Mayıs 2019'da iç sahada son lig şampiyonu Juventus'a karşı oynanan ve Roma'nın 2-0'lık skorla kazandığı maçın 90+3. dakikasında kaydetti. Rudolf Höß Rudolf Franz Ferdinand Höß (25 Kasım 1900, Baden-Baden - 16 Nisan 1947, Auschwitz-Birkenau), Nazi Almanyası'nda SS-Obersturmbannführer ve 4 Mayıs 1940 - 19 Kasım 1943 yılları arası Auschwitz toplama kampının ilk komutanı. Bu kampta savaş sırasında 1 milyondan fazla öldürülen insanın katili olduğu düşünülmektedir. II. Dünya Savaşının bitiminden sonra, bir sene yer altında kalmayı başaran Höss, Şubat 1946'da tutuklandı, 2 Nisan 1947 günü Polonya Yüksek Mahkemesi tarafından ölüme mahkûm edildi ve 16 Nisan 1947 günü Auschwitz'de asıldı. Daha önce cinayet suçundan 5 yıl hapis yatmıştır. Höss, sıkı bir Katolik ailenin çocuğu olarak Baden-Baden'de doğdu, ancak daha sonra resmi olarak Katolik Kilisesi üyeliğinden feragat edilmiştir. Annesinin Lina Speck ve babası Franz Xaver ile yaşadı. Hess üç çocuğun en büyüğü ve tek oğluydu. 11 Aralık 1901'de Rudolf Franz Ferdinand olarak vaftiz oldu. İlkokul'a gitti ve otobiyografisinde göre hiç oyun arkadaşları yoktu ve yalnız bir çocukluk geçirdiğini belirtmiştir. Otobiyografisinde, gençliğinde kısa bir süre Çingeneler tarafından kaçırılmış olduğunu iddia etmiştir. Babası, Alman Doğu Afrikası'nda görev yapmış eski bir subaydı ve sonradan rahiplik yapmaya karar verdi. Katı dini ilkelere ve askeri disiplin ile oğlunu yetiştirdi. Höss, neredeyse fanatik bir inanç ile büyüdü. Kısa süre sonra, Höss'ün babası öldü ve askeri yaşama doğru harekete başladı. I. Dünya Savaşı patlak verdiğinde, kısa bir süre askeri hastanede görev yaptı. 14 yaşında gönüllü olarak, babasının ve dedesinin eski alayı olan Alman Ordusu'nun 21. Alayına başvurdu. 15 yaşına geldiğinde, Kut-el-Amara'da, Filistin'de ve Bağdat'ta Osmanlı 6. Ordusu ile beraber savaştı. Türkiye'de bulunurken, Feldwebel (çavuş) rütbesine yükseldi ve 17 yaşındayken orduda en genç astsubay oldu. Savaşta üç kez yaralandı ve sıtma hastalığına yakalandı. Osmanlı Ordusu tarafından kendisine Gelibolu Yıldızı madalyası ve Alman Ordusu'ndan da birinci sınıf Demir Haç ve ikinci sınıf Demir Haç madalyası verildi. Höss, süvari birliği komutanı olarak görev yaptı. Almanya'nın teslim olmasından sonra, orta öğrenimini tamamladı. Savaş sonrası Almanya'da kaos oluşmuştu. Milliyetçi paramiliter gruplara katıldı ve bunun ardından, ilk önce Doğu Prusya gönüllü Kolordusuna ve Baltık alanında, Silezya ve Ruhr Bölgesi'nde Freikorps Rossbach'a katıldı. Silezya isyanları sırasında Fransız işgal kuvvetlerine karşı ve Polonya halkına karşı gerilla saldırılarına katıldı. Höss, resmen 1922 yılında Katolik Kilisesi'nde üyeliği feragat ve yakında Adolf Hitler'in Münih konuşmasını dinledikten sonra Nazi Partisine (Parti Üye No 3240) katıldı. Bir yıl sonra, 31 Mayıs 1923'te, Mecklenburg'da Höss'ün ve Freikorps üyeleri daha sonra Hitler'in özel sekreteri oldu. Bir cinayetten suçlu bulundu ve Brandenburg Cezaevi'nde 10 yıla mahkûm edildi. Martin Bormann ise bir yıl hapis cezası aldı. Genel af kapsamında Temmuz 1928 yılında serbest bırakıldı. 17 Ağustos 1929'da, Hedwig Hensel (d. 3 Mart 1908 - ö. 1989) ile evlendi. Birlikte 1930 ile 1943 yılları arasında iki oğlu ve üç kızı olmak üzere toplam beş çocukları oldu. 20 Eylül 1933'te SS üyeliği başvurusunda bulundu ve bu isteği 1 Nisan 1934 tarihinde kabul edildi. Haziran 1934 yılında aktif olarak SS-Mann saflarına katılması için Himmler'in çağrısı oldu. İlk kez 1929 yılında Himmler ile tanıştı. Aynı yıl, SS-Totenkopfverbände birimine geçti ve Aralık ayında Blockführer görevini üstlenerek Dachau toplama kampına atandı. Dachau'da Höss'ün akıl hocası Theodor Eicke idi. Dachau görev yaptığı dört yıl sonunda, mahkûmların mülkiyet yönetici olarak görev yapıyordu. 1938'de SS-Hauptsturmführer (yüzbaşı) rütbesine terfi etti ve Sachsenhausen toplama kampında Hermann Baranowski'nin emir subayı yapıldı. 1939 yılında Waffen-SS'e katıldı. 1 Mayıs 1940'ta Batı Polonya'da, Almanya Yukarı Silezya iline dahil olan bir bölgede, bir cezaevi kampı komutanı olarak atandı. Kamp Oświęcim ilçesi yakınlarında eski bir Avusturya-Macaristan (ve daha sonra Polonya) kışlası etrafında inşa edilmiştir. Kampın Almanca adı Auschwitz'di. Höss, karısı ve beş çocuğu ile birlikte Auschwitz toplama kampının yanında bir villada yaşadı. Haziran 1941'de, Höss'ün mahkemedeki ifadesine göre, "özel bir emir almak için" Reichsführer-SS Heinrich Himmler ile bir toplantı için Berlin'e çağrıldı. Himmler, Hitler'in Avrupa'nın Yahudilerden fiziksel olarak yok edilmesi emrini verdiğini söyledi. Himmler bu amaçla demiryolu ile, kolay erişim nedeniyle Auschwitz'i seçtiğini söyledi. 10 Kasım 1943 tarihinde, Richard Glücks'ün altında toplama kamplarının müfettiş yardımcısı olarak atandı. Savaşın son günlerinde, Himmler tarafından Alman Deniz Kuvvetleri personeli arasında kendisini gizlemesi tavsiye edildi. Neredeyse bir yıl boyunca tutuklanmadı. İngiliz birlikleri tarafından 11 Mart 1946'da, bir çiftçi kılığında ve Almanya doğumlu, Yahudi asıllı Franz Lang ismiyle yakalandı. 15 Nisan 1946 tarihinde Nürnberg Uluslararası Askeri Mahkemesinde sorgulandı. Burada suçları ile ilgili ayrıntılı ifade verdi. 25 Mayıs 1946'da Polonyalı yetkililere teslim edildi ve Polonya'da Yüksek Ulusal Mahkemesinde cinayetten yargılandı. Mahkeme sırasında, üç buçuk milyon insanı öldürmekle suçlandığı zaman, ""Hayır sadece bir buçuk milyon veya iki milyon insan öldü, geri kalanı hastalık ve açlıktan öldü"" şeklinde yanıt vermiştir. 2 Nisan 1947'de Varşova'daki mahkemede ölüm cezasına çarptırıldı ve 14 gün sonra, 16 Nisan'da, eskiden komutanı olduğu Auschwitz toplama kampı krematoryumunun hemen bitişiğinde asılarak idam edildi. İdamı, bu amaçla özel olarak inşa edilmiş darağacında gerçekleştirilmiştir. Ararat (film) Ararat, 2002 Kanada-Fransa ortak yapımı filmin yönetmenliğini, senaryo yazarlığını ve yapımcılığını Ermeni asıllı Kanadalı Atom Egoyan yaptı. Film yönetmeni Edward Saroyan (Charles Aznavour), Amerikalı misyoner Clarence Ussher'in eserine dayanan ve Ermeni Soykırımını konu alan bir film çekmek için Kanada'ya Toronto'ya gelir. Senarist Rouben(Eric Bogosian) ile filmin temasını tartışırken tehcir esnasında annesini (Lousnak Abdalian) kaybeden ve ABD'ye göç ettikten sonra "The Artist and His Mother" ("Ressam ve Annesi") adlı tabloyu çizen soyut dışavurumculuk ressamı Arshile Gorky dikkatlerini çeker ve kendisinin gençlik yıllarını filmde anlatmaya karar verir. Onun için Gorky'i araştıran sanat tarihçisi Ani (Arsinée Khanjian)'den danışmanı olmasını rica eder. Dul olan Ani daha önce iki kez boşanmıştır. İlk eşi Ermeni teröristi olarak Türkiye'nin bir büyükelçisine suikast girişiminde bulunurken polis tarafından vurularak öldürülmüştür. Ani eşinin kahraman olarak öldüğüne inanmaktadır. Ancak 18 yaşındaki oğlu Raffi (David Alpay) babası hakkında "Kahraman mıydı? Yoksa terörist miydi?" sorusuyla meşgul olup dertlidir. Ani'nin ikinci eşinin kızı Celia (Marie-Josée Croze) Raffi'nin sevgilisidir. Ancak babasının ölümünün sorumluluğunu Ani'ye yükleyerek ondan nefret etmektedir. Saroyan'ın filminin çekimi başlar. Filmin başrol oyuncusu Martin Harcourt (Bruce Greenwood), Clarence Ussher rolünü oynar. Cevdet Bey adlı Osmanlı valisi rolüne, sinema camiasına yeni giren Ali (Elias Koteas) seçilir. Ali'nin sevgilisi Philip (Brent Carver) ile havalimanında görevli bir gümrük memuru olan babası David (Christopher Plummer)'in arası onların eşcinsel ilişkisi yüzünden açılmaktadır. Saroyan'ın çekim yerinde hizmetçi olarak çalışan Raffi, filmin konusundan ve Ali'nin oynadığı Cevdet'in insafsızlığından etkilenerek babasının yaşamı ve ölümünün anlamlarını aramak için Ağrı dağına gitmeye karar verir. Raffi Kanada'ya döndüğünde, havalimanında filmin konulduğu kutuyu açmayı reddettiği için, gümrük memuru David tarafından sorguya çekilir. Film henüz tamamlanmadan Fransa, İtalya, Yunanistan, Rusya, Singapur ve İsrailli film dağıtımcıları tarafından satın alındı. Gösterime girdiğinde ise, birçok ülkede sınırlı sayıda duyuldu, gişede ise başarısız bir gelir elde etti. 20 Mayıs 2002 tarihinde ilk kez Fransa'da 55. Cannes Film Festivali'nde yarışma dışı kategoride gösterildi. Gazetecilere gösterimi sırasında ise yönetmen Atom Egoyan bir soruya ""doğası itibarıyla karşılaşacağı baskılardan etkilenmemesi için, filmin Cannes Festivali’nde yarışmasını istemediğinden"" kategori dışı gösterime sokulduğunu söyledi. Türkiye için yayın hakları Belge Film tarafından alınmasına rağmen Ermeni Soykırımı tartışmaları ve baskılar nedeni ile Türkiye'de sinema gösterimine giremeyen film, 13 Nisan 2006 tarihinde KanalTürk adlı televizyon kanalında yayınlandı. Kanal, filmi yayına sokmadan önce izleyicilerine "Ararat filmi yayınlansın mı?" diye bir anket sundu. Ankete 21 bin kişi katıldı, 18 bin kişi evet, 3 bin kişi ise hayır diye yanıt verdi. Bunun üzerine filmi yayınlayan kanal, filmin yayınlanmasından sonra "Gerçekler Özel" adlı bir programda Ermeni Soykırımı konusunu tartışmaya açtı. İstanbul'da yayınlanan Agos gazetesinin genel yayın yönetmenliğini yapan ve bir suikast sonucu öldürülen Hrant Dink, 2002'de filmin Cannes'da gösterim görmesinden sonra ""Türk-Ermeni ilişkilerine katkıda bulunacak bir film olmadığını ve şiddet içeren bazı sahnelerin gereksiz olduğunu"" belirtti. Film birçok ödül kazandı. 2003'te en iyi Kanada film ödüllerinden olan Genie Ödülleri'nde, en iyi adlandırılan film, özgün tasarım ve kostüm ödülünü aldı; ayrıca ek olarak Arsinée Khanjian en iyi kadın aktör ödülünü, Elias Koteas ise en iyi yardımcı aktör ödülünü aldı. 2003'te Egoyan'a, Writers Guild of Canada tarafından da bir ödül verildi. Politik Film Topluluğu tarafından en iyi insan hakları filmi ödülü verildi ve 2003'te Erivan Uluslararası Film Festivali'nde Altın Kayısı ödülünü kazandı. Principes Principes (tekil: "Princeps"), Roma Cumhuriyetinin erken dönem ordularında başlangıçta mızrakçı, sonradan ise kılıç kullanımında uzmanlaşmış askerler olarak görev yapan birim. Genellikle hayatlarının en verimli çağlarında, iyi askeri teçhizatlar satın alabilecek kadar zengin erkeklerden seçilirlerdi. Lejyonun ağır piyadeleri olan ve büyük kalkanlar taşıyan bu lejyonerler iyi kalite örme zincir zırhlar giyerdi. Genellikle ordunu savaş tertibinde ikinci hat olarak görev yaparlardı. Hafif birlikler tarafından desteklendikleri quincunx adlı savaş düzeninde dövüşürlerdi. MÖ 107 yılındaki Marian reformlarının ardından lağvedilmişlerdir. Yo Dev Japon semenderi Dev Japon semenderi ("Andrias japonicus") Cryptobranchidae familyasından bir semender türü. Dev Japon semenderi, dünyanın en büyük ikinci semenderidir. Rekor ise 1,8 m uzunluğunda olan Dev Çin semenderine aittir. Dev Japon semenderinin uzunluğu ise 1,5 m kadardır. Ancak bu bile onu diğer akrabalarına kıyasla devasa yapar. Çünkü diğer semender türleri ortalama 5 – 15 cm uzunluğundadır. Büyük kafasının üzerindeki iki göz küçük olmasına karşın konum nedeniyle geniş görme açısı sağlar. Karada da dolaşabilse de bataklık, göl gibi sulu ortamalarda yaşamak için evrimleşmiştir. Dev Japon semenderi genellikle Japonya'da, Kyushu Adası'nın kuzey kesimlerinde ve Honshu'nun batı bölgelerinde bulunan nehirlerde yaşamaktadır. Dev Japon semenderinin en çok sevdiği besinler balık, kerevit, küçük semenderler, solucanlar ve salyangozlardır. Avını yan taraflardaki dişleriyle ısırarak öldürür. Üreme şansı için yarışan birçok erkek birey, yaraları nedeniyle ölür. Dişiler tek seferde 400 - 500 yumurta bırakırlar. Bu yumurtalar 12 - 15 hafta sonra çatlar ve yavrular doğar. Afrika kaya pitonu Afrika kaya pitonu ("Python sebae"), Afrika pitonu ve Kaya pitonu da denir, pitonların bir türüdür. Uzunluğu 7,5 m'den daha fazladır. Nadiren boyları 10 metreyi aşar. Afrika'nın en büyük yılanıdır. Avını tüm vücudunu saran kasların desteklediği büyük bir güçle sıkıştırır. Bir defa beslendikten sonra oniki ay süreyle beslenmeden yaşayabilirler. Yerliler, kanın akamayacağı ve kalbin atamayacağı bir güçle sardığına inanmaktadır. Senegal, Etiyopya, Somali, Namibya ve Güney Afrika'da yaşarlar. Duyuları çok keskindir ve gözleri iyi görmez. Triarii Triarii (tekil: "Triarius") Roma Cumhuriyetinin erken dönem ordularında görev yapan ve ordunun iyi savaş teçhizatları satın alabilecek kadar zengin, en kıdemli askerlerinden oluşan birim. Ağır ve sağlam zırhlar giyen ve büyük kalkanlar taşıyan bu askerler Roma lejyonlarının savaş tertiplenmesinde üçüncü ve son hat olarak görev yapardı. Marcus Furius Camillus döneminde hafif birlikler tarafından desteklen Falanks düzeninde savaşmışlardır. "Triarii" pek çok savaşta kullanılmamıştır çünkü düşman bu hatta ulaşmadan önce daha hafif birlikler tarafından durdurulmuştur. Triarii lejyonerlerinin avantajlı silahlı düzenleri, hastati ve principes birliklerini takip etmeye niyetli gözü kara düşmanlar için bile yeterince caydırıcı bir durumdu. Triarilere sığınmak sözü, son çare anlamında kullanılan bir Roma deyimi idi. Gaius Marius'un MÖ 107 yılındaki Marius Reformlarının ardından lağvedilmişlerdir. II. James (İngiltere kralı) II. James (14 Ekim 1633-16 Eylül 1701), İngiltere, İskoçya ve İrlanda kralı. Birleşik Krallık'ın son katolik hükümdarıdır. İktidarı döneminde, dinsel inancı ve uygulamaları nedeniyle halkın büyük bir kısmı tarafından tepki gördü. 11 Aralık 1688'de İngiltere Parlamentosu, II. James'yi halkın tepkisini ve düşüncelerini dikkate alması için uyardı. Fakat kral tavrını değiştirmeyince 11 Nisan 1689 da parlamento tarafından görevinden azledildi. Yerine kendisi gibi Katolik olan oğlu James Francis Edward değil de, Protestan olan kızı II. Mary ve kocası III. William geçirildi. Mary ve William 1689'dan itibaren ülkeyi beraber yönetmeye başladılar. İrlanda da sürgünde bulunan James tahtı geri almak için girişimde bulunduysa da kendisine bağlı güçlerin William kuvvetleri tarafından 1690'da Boyne Muharebesinde yenilmesi üzerine Fransa ya geri dönmek zorunda kaldı. Geri kalan ömrünü dostu ve aynı zamanda kuzeni olan XIV. Louis'nin koruması altında sürdürdü. II. James tahtta kaldığı süre boyunca mutlak iktidar sahibi olmak ve kendi Katolik inancına serbestlik tanınmasına çalıştı. Bu çabaları İngiltere Parlamentosu ve halkın önemli bir kısmı tarafından tepki gördü. Parlamento diğer Avrupa ülkelerinde olduğu gibi, yükselen mutlakiyetçi akımın İngiliz Kilisesi yasal üstünlüğünün yitirilmesine ve geleneksel İngiliz özgürlükçülüğüne tehdit oluşturabileceğini gördü. Bu gerilim İngiliz Parlamentosu ve taht arasında üç yıl sürecek bir mücadelenin yaşanmasına neden oldu. Sonuç olarak kral azledildi. İngiliz haklar beyannamesi kabul edildi. Tahta Hannover Hanedanı geçti. Peter Petráš Peter Petráš (d. 7 Mayıs 1979) Slovak savunma oyuncusudur. Slovakya millî futbol takımında da yer alan futbolcu günümüzde Slovan Bratislava forması giymektedir. Petráš Rossiyskaya Premyer-Liga'da Saturn Moskova'yla üç sezon geçirdi. Oyuncu ayrıca Inter Bratislava, MFK Dubnica ve Artmedia Petržalka formalarını da giydi. Petráš Slovakya millî futbol takımı adına 8 karşılaşmaya çıktı. Artim Å akiri Artim Šakiri ya da Artim Šaćiri (, ; 23 Eylül 1973, Struga), Yugoslavya doğumlu Makedon futbolcudur. Makedonya millî formasını 75 kez giyen Artim Sakiri bu alandaki rekorun da sahibidir. Millî forma altında 15 golü vardır. Bölge olarak orta sahada oynamaktadır. Çok etkili bir sol ayağı vardır ve ofansif yönüyle ön plana çıkmaktadır. 2004 Avrupa Futbol Şampiyonası eleme grubunda, Türkiye'nin de olduğu grupta, İngiltere'ye köşe vuruşundan attığı gol ile bilinmektedir. Arnavutluk, Danimarka, İngiltere gibi ülkelerde oynayan Artim Sakiri, Türkiye de Malatyaspor'da oynamıştır. İngilizce Vikipedi'de Artim Sakiri sayfası Çakşır Çakşır (Latince "ferula", "çubuk"), maydanozgiller familyasından 170 türü olan bir çiçekli bitki cinsi. Anavatanı Akdeniz bölgesinin doğusu ve Orta Asya'dır ve genelde kurak iklimlerde yetişir. Baby Did a Bad, Bad Thing "Baby Did A Bad Bad Thing" ünlü Amerikalı rock and roll sanatçısı olan Chris Isaak'ın 1995'te Forever Blue albümünün ilk singlesidir. Bu şarkı 1999'da Tom Cruise ve Nicole Kidman'ın başrollerini oynadığı Stanley Kubrick'in son filmi olan Eyes Wide Shut'da yayınlanmıştır. Şarkının klibi Herb Ritts tarafından yönetilmiştir. Isaak'a klipte bir motel odasında Fransız model Laetitia Casta eşlik etmiştir. Temmuz 1999'da VH1 videonun iki versyonunu yayınlamış, sansürlü klip akşam 9 dan önce, sansürsün klip iste akşam 9 dan sonra yayınlanmıştır. Klip VH'in "50 Sexiest Video Moments" sıralamasında 28. sırada yer almıştır. Martin Jakubko Martin Jakubko (d. 26 Şubat 1980 , Prešov) Slovak forvet oyuncusudur. Slovakya millî futbol takımında da yer alan futbolcu günümüzde FK Moskva forması giymektedir. Tarkan TÃ¼zmen Tarkan Tüzmen (d. 7 Mart 1968, Ankara), Türk şarkıcı, oyuncu, inşaat mühendisi ve milli yüzücü. ODTÜ İnşaat Mühendisliği mezunudur. 1998 Eurovision Şarkı Yarışması'nda Türkiye'yi "Unutamazsın" adlı şarkı ile temsil etmiş ve 14. olmuştur. "Kurtlar Vadisi Pusu" dizisindeki "İstihbaratçı Alper" karakterini canlandırarak kariyerine oyunculuğu da eklemiştir. Üç dönem AK Parti hükÛmetinde bakanlık yapan Kürşad Tüzmen'in kardeşidir. Roma eyaleti Roma eyaleti, (Latince: "provincia", çoğ. "provinciae") basit anlamda Antik Romada, Tetrarşiye kadar imparatorluğun İtalya yarımadası dışında kalan topraklarının yönetilmesi için oluşturulmuş en büyük idari birim. Eyaletler genellikle senatoryal sınıftan, çoğunlukla eski konsüller ya da eski praetorlar arasından seçilen valiler tarafından yönetilirdi. Bu duruma tek istisna olarak, Kleopatranın ölümün ardından Mısır topraklarını bir eyalet olarak düzenleyerek imparatorluk sınırlarına dahil eden Augustus'un eyaletin yönetimini Equestrian sınıftan bir valiye teslim etmesi gösterilir. Bu durum bir istisnadır ancak Mısır, Augustus'un şahsi toprağı olarak kabul edildiğinden Roma kanunlarına aykırı değildir. The Chris Isaak Show The Chris Isaak Show Amerikalı rock müzisyeni Chris Isaak'ın sunduğu televizyon sitkom programıdır. Şov Isaak ile başlar ve gelen konuklarla birlikte günlük problemleri tartışırlar. Şovun serisi Amerikan Showtime kanalı tarafından 2001'den 2004'e kadar sürdürülmüştür. Genellikle Kanada Vancouver'de yayınlanan program bazen San Fransisko'da da çeklimiştir. Branislav ObÅ¾era Branislav Obžera (29 Ağustos 1981), Slovak eski millî futbolcudur. orta saha da oynamıştır. Obžera geçmişte Slovakya Ligi'nde Baník Prievidza ve Artmedia Petržalka , Rossiyskaya Premyer-Liga'da Saturn Moskova formalarını giydi. Obžera Slovakya millî futbol takımına ilk kez 2007'nin Eylül ayında çağrılmıştır. 2009 Avrupa Erkekler Voleybol Şampiyonası 2009 Avrupa Erkekler Voleybol Şampiyonası, 3-13 Eylül tarihleri arasında İzmir ve İstanbul’da düzenlendi. Yirmi altıncı şampiyonaya on altı Avrupa ülkesi katıldı. Maçlar İzmir Halkapınar Spor Salonu ve İstanbul Abdi İpekçi Arena’da oynandı. 2009 Avrupa şampiyonluğunu tarihinde ilk kez Polonya kazandı. Şampiyonaya toplam on altı ülke katıldı. Bu on altı ülke önce dört takımlı A, B, C ve D gruplarına ayrıldı. Tek devreli lig usulü yapılan maçlar sonucunda gruplarında ilk üç sırayı alan takımlar ikinci tur gruplarına yükseldi. Sonuncu olan takımlar elendi. İkinci tur grupları altı takımlı E ve F gruplarından oluştu. Takımlar ilk tur gruplarında, elenen takımla yapılan maç hariç, elde ettikleri puanları ikinci tur gruplarına da taşıdılar. İkinci tur gruplarda sadece çapraz gruplardan gelen üçer takımla karşılaşıldı. Tek devreli lig usulü oynanan maçlar sonucunda gruplarında ilk iki sırayı alan takımlar yarı finale yükseldi. Yarı finalde çapraz biçimde eşleşen takımlardan galip gelenler finale yükseldi. Yenilenler ise bronz madalya maçına çıktı. Fritz Neumark Fritz Neumark (d. 20 Temmuz 1900; Hanover – ö. 9 Mart 1991; Baden-Baden); Türkiye'de iktisat öğreniminin gelişmesinde ve gelir vergisi yasalarının hazırlanmasında önemli katkıları olan Yahudi asıllı Alman iktisatçı. 1900'de doğdu. 1936'da Hitler Almanyasından Türkiye'ye göç ederek, İstanbul Üniversitesi'ne öğretim üyesi olarak katıldı.1952 yılı başına kadar Türkiye'de kaldı.Üniversitede, maliye ve iktisat dersleri verdi. Türkçe olarak çok sayıda eser yayınladı. Türk üniversitelerinde halen görevli bulunan çok sayıda iktisat ve maliye öğretim üyelerinin hocasıdır. Türkiye'den ayrıldıktan sonra Frankfurt Üniversitesinde uzun yıllar görev yapan ve rektörlüğünde bulunan Neumark, kamu maliyesi alanında milletlerarası kuruluşlarda görev yapmış ve vergi alanındaki incelemeleri yönetmiştir. Ayrıca "Boğaziçi'ne Sığınanlar" isimli Nazi Almanyası'ndan Türkiye'ye gelmiş bilimadamlarını anlatan bir kitap yazmıştır. Jada Fire Tenisha Roberta Myles ya da takma adıyla Jada Fire (d. 1 Eylül 1976, Los Angeles), Amerikalı pornografik film oyuncusu. NGC 1073 NGC 1073, Balina takımyıldızı yönünde yaklaşık olarak 54 milyon ışık yılı uzaklıkta bulunan SBc tipi bir çubuklu sarmal gökada. William Herschel tarafından 9 Ekim 1785 yılında keşfedilmiştir. Olasılıkla H II çekirdeğe sahiptir. MarÅŸ Marş, kuvvetli ve düzenli bir ritime sahip, genellikle uygun adım yürüyüşler için yazılan ve askeri bandolarda çalınan müzik eseri. Marşlar canlı askeri marşlardan durgun cenaze marşlarına kadar farklı ruhsal durumları yansıtabilir ve farklı amaçlarda yazılabilir. Beethoven'ın Eroica Senfonisi, Franz Schubert'in askeri marşları, Chopin'in La diyez minör/Si minör sonatındaki Marche Funèbre (cenaze marşı) ve Handel'in Saul oratoryosundaki Ölüm Marşı farklı atmosfere sahip marşlara örnek olarak verilebilir. X pencere yöneticileri karşılaştırması Bu makale X pencere yöneticilerinin karşılaştırmasını yapar. Ã–teki Defterler Öteki Defterler, ilk defa 2008 yılında Yapı Kredi Yayınları tarafından yayınlanan ve Nâzım Hikmet'in daha önce yayınlanmamış düz yazı eserlerini içeren kitaptır. Kitapta yarım kalmış bir roman olan "Orası" ve yine yarım kalmış bir uzun öykü ya da bir roman başlangıcı olan "Zeytin ve Üzüm Adası" isimli metinlerle birlikte, yazarın isimlendirmediği, kitap editörlerinin "Bayram" ve "Piraye'ye" şeklinde adlandırdığı iki kısa anlatı yer alır. Kitabın ilk baskısı Eylül 2008'de 5000 adet yapıldı ve her biri numaralandırıldı. Sonraki baskılarının, yayınevinin Nâzım Hikmet külliyatı dahilinde yapılması planlandı. 2008 yılında, Nâzım Hikmet'in üvey oğlu Memet Fuat'ın arşivlerinin düzenlenmesi sırasında, yazarın o zamanki eşi Piraye'ye yazdığı mektupların bulunduğu bir sandıkta, İstanbul Tevkifhanesi'nde tutukluyken doldurduğu defterler bulundu. Bu defterlerde daha önce yayınlanmamış bir şiir olan ""Dört Güvercin"" ile 3 adet tamamlanmamış roman taslağı vardı. Nâzım Hikmet defterlerin hepsinin başına, Piraye'nin kendisine yazdığı 5 Mart 1938 tarihli mektubundaki şu sözlerini alıntılamıştı: Kemal Tahir'in hapishaneden eşine yazdığı mektupların yayınlandığı Ekim 1979'dan beri, Nâzım Hikmet'in İstanbul Tevkifhanesi'nde iken "Orası" isimli bir roman üzerinde çalıştığı biliniyordu. Yazarın Piraye'ye verdiği bilinen ilk taslaklar 2008 yılına kadar ortaya çıkmamıştı. Bu tarihte, yarım bırakılmış romanın dört deftere yazılmış ilk beş bölümü bulundu. Roman, hapishane ortamına ve buradaki her türden makhumun hayatlarına ilişkin ayrıntılı tasvirlerle açılır. Hapishanede geçen küçük hırsızlık olayları, kronik hastalıklar, meydancılar ve adem babalar gibi konular anlatılır. Ancak asıl öykü, Localar denilen özel bir bölümde kalan ve komünistler olarak adlandırılan sekiz mahkûm hakkındadır. Bu mahkûmlar, ziyaret günlerinde getirilen erzak ve parayı ortak kullanır, her hafta grubu yönetecek olan bir başkan seçer, kendi aralarında düzenli toplantılar ve eğitim çalışmaları düzenler. Romanda komünizm çerçevesinde farklı fikirlere sahip olan mahkûmların fikirsel çatışmaları da işlenir. "Cezaları 28 seneyle 10 sene arasında" olan bu sekiz kişinin yedisi aslında, 29 Ağustos 1938 tarihinde sonuçlanan Donanma Davası'nda mahkûm olan kişilerdir. Bu davada "askeri isyana teşvik" suçundan dolayı Nâzım Hikmet 28 yıl, Kemal Tahir ise 15 yıl hapse mahkûm edilmişti. Diğer beş kişi de çeşitli sürelerle cezaya çarptırılmıştı. Romanda bu yedi kişi, isimleri biraz değiştirilerek ancak fizikî özellikleri ve hayatlarına dair çeşitli bilgiler aynen verilerek anlatılmıştır. Gerçek bir kişiye denk düşmeyen sekizinci mahkûm Selami ise, tıpkı "Memleketimden İnsan Manzaraları"'nda yer alan "Mahkûm Tesfiyeci Fuat" gibi, birçok farklı kişiden derlenmiş bir karakterdir. İlk dört bölümü yazılmış olan bu metin belki bir roman başlangıcıdır ve Gökçeada adasında geçer. İlk bölümde adanın tasviri yapılır ve artık limanda bir kahve işleten Topal Yorgaki ile ölen ortağı Kara Ahmet'e dair bir kaçakçılık öyküsü anlatılır. İkinci bölümde Kara Ahmet'in on iki yaşındaki oğlunun adanın tepelerinde ve kırlarında kendi kendine zaman geçirmesinden bahsedilir. Üçüncü bölümde, Yorgaki'ye çıraklık eden anası babası belirsiz Salih'in Ankara'daki askerlik dönemi, Ali'yle olan arkadaşlığı, Komiser Şaban Efendi'ye Ali'yi azarladığı için taş atması sonucunda nezarete düşmesi anlatılır. Dördüncü bölüm Komiser Şaban Efendi'nin özenle bakımı yaptığı ve "Millet Bahçesi" adını verdiği bahçede geçer. O akşam Şaban Efendi, konukları tahrirat kâtibi Lemi Bey, adadaki iki zeytinyağı fabrikasının sahibi olan Rum Dimitri Papazoğlu, diğer fabrikanın sahibi Nuri Efendi ve geniş üzüm bağlarına sahip olan Osman Ağa'yı bahçeye davet etmiştir. Adamlar ticaret, siyaset, Türk ve Yunan halklarının ticarete farklı bakışları, girişimcilik, zeytinyapı fiyatları gibi konulardan bahsederler. Osman Ağa gelecek yılın üzüm mahsulünü peşin parayla Dimitri Papazoğlu'na satmak istemektedir. Papazoğlu ise bir milletin kendi sermayesi ile kendi topraklarını işlemesi gerektiğini söyleyerek fabrikalarını Nuri Efendi'ye satmaya çalışır. Sohbetleri kısa süren bir sağanakla kesilir. Metin burada yarım kalır. Nâzım Hikmet bu anlatıda iki toplumun arasındaki ilişkileri ve farkları, ada insanlarının yaşadığı yalıtılmışlığı, adadaki sınıfsal farkları, Türkiye ile Yunanistan arasındaki nüfus mübadelesinin sonuçlarını anlatır. Defterlere isimsiz olarak yazılmış olan bu metne kitabın editörleri tarafından "Bayram" başlığı verilmiştir. Genç bir adamın iş bulmak için bir tanıdığının dükkânına doğru yürürken İstanbul'u, özellikle de Yüksekkaldırım bölgesini gözlemlediği bu anlatı için kitabın önsöz kısmında 1930'larda geçtiği söylenmiş olsa da, öyküdeki olaylar 12 Eylül 1943 tarihinde geçmektedir, dolayısıyla bu metin muhtemelen 1940larda yazılmıştır. İstanbul'un resimlerini Fransızca bir rehberde görmüş ve arkadaşı Kel Şükrü'den İstanbul hikâyeleri dinlemiş olan Bayram, askerden sonra İstanbul'a gelir. Öyküde, iş bulmak için Rum sütçü İstrati Baba'nın dükkânına gitmektedir. Yüksekkaldırım'dan yürüyerek Tünel'e doğru ilerlerken İstanbul'un kozmopolit yanını gözlemler. Çeşitli dükkânların önünden geçer, bir bıçaklama olayına şahit olur, hareketli resimlere ateş edilen bir tezgâhta atış yapar, parası olmamasına rağmen bir kitapçıya Arsen Lüpen kitapları sorar, Kuledibi'nde üzüm, kokoreç, balık, yoğurt, ciğer gibi yiyecekler satan satıcıların arasından geçer, "dünyanın sekizinci harkası canavar burada" diye teşhir edilen bir fok balığını görür, bir niyetçideki saka kuşuna niyet çektirir, Tünel'e yaklaşınca her türden müziğin çalındığı plakçılara ve üç film birden gösteren sinema salonlarına bakar. Tünel'e varınca Şişli tramvayına binip İstrati Baba'nın dükkânna varır. Metin sütçünün ve dükkânın tasvirinden sonra yarıda kesilir. Anlatı boyunca Nâzım Hikmet, Bayram karakteri üzerinden İstanbul'da yaşayan her kesimden insanı, işsizleri, işten eve dönenleri, fahişeleri, seyyar satıcıları ve üçkâğıtçıları, bahriyeli askerleri, çeşitli azınlıklara mensup kişileri gözlemler. Ayrıca ekmeğin karne ile dağıltılması gibi ekonomik sorunlara da değinir. Defterlere isimsiz olarak yazılmış olan bu metne, Piraye'ye hitaben yazıldığı için kitabın editörleri tarafından "Piraye'ye" başlığı verilmiştir. Nâzım Hikmet bu metinde hapishanedeki ilk gününü anlatır. Koridorlarda diğer mahkûmların arasından geçirilerek hücresine götürülüşünden, üzerine kilitlenen kapıdan, hücreden, yanındaki tek eşya olan birkaç parça giysiden ve Piraye'nin İstanbul'da kendisine gizlice verdiği mavi çizgili mendilden bahseder. Cezası sebebiyle "ihtilattan memnudur" yani yemeğini getirenlerle dahi konuşmaması, göz göze gelmemesi gerekir. Gelen onbaşıya yemek ve gazete sipariş eder, ancak gazete talebi reddedilir. Bir süre hücredeki sobayı yakmakla uğraşır, daha sonra paltosunu çıkarmadan kerevete uzanır. Kapının altından atılan notu almak için yerinden kalkar. Notta kendisinin de İstanbullu olduğunu söyleyen başka bir mahkûm bir isteği varsa karşılayabileceğini yazmıştır. Nâzım Hikmet bu adamla kapı arkasından kısaca konuşur, sonra yeniden yatağına yatar, yan koğuştan gelen saz ve türkü sesini dinlemeye başlar. Daha sonra İstanbul'da gördüğü türlü türlü insanı düşünmeye ve onların yüzlerini, çeşitli İstanbul manzaralarını odasının tavanında, duvarlarında görmeye başlar. Anlatı şu cümlelerden sonra yarım kalır: Cebeci Asri Mezarlığı Cebeci Asri Mezarlığı, Ankara'nın Altındağ ilçesinde bulunan bir mezarlıktır. Ankara'da Karşıyaka Mezarlığı'ndan sonra en büyük mezarlıktır. 1935 yılında bir yarışma sonucu Martin Elsaesser tarafından tasarlanan mezarlıkta en büyük bölüm olan Müslüman mezarlığı yanında Hristiyan ve Musevi bölümleri de mevcuttur. Mezar sayısı 220.000'dir. Türk kültürünün ve siyasetinin önde gelen bazı isimlerinin mezarlarını barındırır. Ankara Büyükşehir Belediyesi'nin 2000 yılında uygulamaya koyduğu Mezarlık Bilgi Sistemi (MEBİS) aracılığıyla, interaktif kiosk olarak adlandırılan bir elektronik metot kullanılarak istenilen mezara ait bilgiler görüntülenebilmektedir. Junbi undō (準備運動), "hazırlık egzersizleri" anlamına gelen Japonca terimdir. Karate'de hojo undō ve genel olarak fiziksel çalışmalar öncesinde vücudu ısıtmak, esnetmek ve solunumu koordine etmek amaçlı olarak yapılan egzersizler anlamındadır. Junbi undō Chojun Miyagi tarafından oluşturulmuştur. Bundan önce, karate uygulayıcıları çalışma öncesinde herhangi bir kurala bağlı olmadan serbest ısınma egzersizleri yapıyorlar, bu durum çalışma sırasında sakatlanma ve incinmenin önlenmesinde yetersiz kalıyordu. Bunun üzerine Miyagi Sensei akupunktur uzmanı bir hekim ve diğer sağlık çalışanlarıyla işbirliği yaparak, tanımlı bir egzersiz serisi oluşturdu. Bu egzersiz serisine "yobi undō" adını verdi. Bu egzersizlerin daha sonra Japonya'da yayılması üzerine standart Japonca ile daha uyumlu olan junbi undō adı benimsendi. Her ne kadar Gōjū-ryū stilinin kurucusu tarafından icat edilmiş ve büyük ölçüde bu stille özdeşleşmişse de diğer bazı karate stil ve ekollerinin (Ashihara gibi) yanında, karate dışındaki birtakım savaş sanatlarınca da ufak değişikliklerle de olsa uygulanmaktadır. Junbi undō ayakta duruşla ve eller belde tutularak ayak parmaklarını hareket ettirerek başlar. Daha sonra boyun bölgesine kadar vücutta bulunan eklemleri ve kas gruplarını esnetmeye ve ısıtmaya, bu arada solunumu koordine etmeye yönelik egzersizler yapılır. Temel junbi undō egzersizleri uygulayıcı tarafından tek başına yapılır. Bunun yanı sıra, partnerle yapılan ve partnerin uygulayıcı üzerinde tatbik ettiği kuvvetin esnemeyi daha da kolaylaştırdığı ek egzersizler de bulunur. 39 Basamak The Italian Job (2001 video oyunu) The Itailian Job Rockstar Games tarafından piyasaya çıkarılan The Italian Job'un ilk oyunudur. Sony PlayStation için 2001 tarihinde piyasaya çıkarılan oyun, 2002'de Windows platformuna uyarlanmıştır. İğne işi İğneişi, tekstil sanatları ve konfeksiyon süslemesi el becerilerinde geniş bir terimi ifade eder. Yapımında İğne kullanılan herhangi bir şey için iğne işi adlandırması yapılabilir. Tanım tekstil el sanatı aletlerini örnek kroşe kancasını içererek genişler. Benzer yetenekler iğne işinin farklı çeşitleri arasında birbirleri arasında nakil edilir. Parmak kaslarının bir motor gibi çalışması yeteneği örnekdir. Aynı aletlerin bazıları iğne işinin farklı çeşitlerinde kullanılabilir. Örnek olarak ipliği iğne deliğine geçirmede kullanılan bir alet gibi. NGC 1156 NGC 1156, Koç takımyıldızı yönünde bulunan Ibm türü bir cüce düzensiz gökada. "Macellan"-türü bir düzensiz olarak kabul edilir. AGES araştırması, NGC 1156 yakınlarında bugüne kadar birkaç tane bulunabilen bir karanlık gökada adayı keşfetmiştir. NGC 1156, H II çekirdeğe sahiptir. Hayal Şarkısı That Thing You Do! 1996 yılında senaristliğini ve yönetmenliğini Tom Hanks'in yaptığı filmdir. Film gerçek hayattan ve The Wonders'in That Thing You Do şarkısından etkilenerek yazılmıştır. Ayrıca filmle aynı adı taşıyan şarkının bestecisi olan Adam Schlesinger o yıl içinde en iyi orijinal şarkı dalında Oscar'a aday olmuştur. Marius Reformları Marius reformları, MÖ 107 yılında Roma Cumhuriyetinin devlet adamı ve generallerinden Gaius Marius tarafından yapılan bir dizi askeri reform. Marius reformları öncelikle nüfus sayımlarında toprakları olmadığı için dikkate alınmayan, "kelle sayısı" olarak kaydedilen ve "capite censi" olarak adlandırılan topraksız Romalı yığınları içine aldı. Bu insanlar artık dikkate değer herhangi bir mülkleri olmadığı halde Marius'un devlet bütçesinden sağladığı kaynaklarla teçhiz edilmeye başlandı. Böylece düzenli bir kazanç elde etmekten yoksun olan bu kitleler için profesyonel askerlik yolu açılırken aynı zamanda seferlerde elde edilen ganimetlerden pay alma şansı verildi. Başka yollardan toplumsal bir statü sahibi olma şansı olmayan kitleler Marius'un yeni ordusuna katılmak için akın ettiler. Bu askerler 16 yıllık profesyonel bir kariyer için askere alınıyorlardı. Bu daimi ordu sayesinde Marius'un Roma lejyonlarının eğitim ve teçhizatlarını standardize etmesi mümkün oldu. Acemi askerlerin eğitimi, acil durumlar hariç, yaklaşık bir yıllık bir süreyi kapsıyordu. Marius, lejyonları yeniden organize etti. Tam güce sahip bir lejyon 5,200'ü aktif olmak üzere toplam 6,000 askerden oluşturuldu. Geride kalanlar hizmet ve destek birlikleri olarak sınıflandırıldı. Lejyonun iç teşkilatlanması ise her birinde 6 centuria bulunan toplam 10 Kohort olacak şekilde düzenlendi. Her bir Centuria 80 askerden oluşurdu. Yine de ilk kohort diğerlerinden farklı olarak her biri 160 mevcutlu 5 çift centuria'dan oluşacak şekilde organize edilmişti. Centuria ise kendi içinde her biri 8 asker mevcuda sahip ve aynı çadırda uyuyan "contubernium"lara bölünmüştü. Centuria tek bir birlik olarak savaşır, intikal eder ve üslenirdi. Centuria savaşçı bir birlik olarak beraberinde tüm teçhizatını, barınma ve beslenme gereksinimlerini taşırdı. Bu düzenleme sonucu ordunun destek olarak taşıması gereken malzeme miktarı azalmış, bu da orduyu çok daha mobil bir hale getirmişti. 2 ve 6 lejyondan oluşan bir birlik orduyu oluştururdu. Lejyonlar kısa bir süre sonra, antik dünyada eşine az rastlanır bir biçimde, fizik-kondüsyon ve disiplin açısından mükemmel hale geldiler. Bu, Roma ordusunda gerçekleştirilen ikinci büyük reformdu. Marius'un üçüncü reformu ise görev süresini dolduran emekli askerlere yeni fethedilen topraklardan generalleri tarafından arazi verilmesini sağlamaktı. Görevlilere ve komutanlara ise zaman zaman standart lejyoner maaşının 10-25 katına kadar ödül verilebilmesinin önü açılmıştı. Marius son olarak, Roma'nın İtalyan müttefikleri olan Etruria, Picenum gibi bölgelerden gelen askerlere Roma için savaşmaları ve görev sürelerini tamamlamaları karşılığında tam Roma yurttaşı olma hakkı verdi. FC Internazionale Milano Football Club Internazionale Milano, kısaca Internazionale () veya Inter şeklinde telaffuz edilir, Milano kökenli İtalyan profesyonel futbol kulübüdür. 1908 yılında kurulmuş ve maçlarını 80,065 kişi kapasiteli San Siro'nda oynamaktadır. Renkleri ise mavi ve siyahtır. Mücadele ettikleri Serie A'yı şu ana dek 18 defa kazanan takım , bu sayıyla yalnızca rakibi Juventus'un gerisindedir. Coppa Italia'yı 7 defa müzesine götürmüştür. Aynı zamanda, iki turnuvanın galiplerinin karşılaştığı Supercoppa Italiana'yı da 5 kez kazanmıştır. Internazionale, sadece İtalya'da değil, Avrupa'daki ve kıtalararası turnuvalarda da kupa kazanmıştır. Şampiyonlar Ligi'ni ve UEFA Kupası'nı 3 kez, Kıtalararası Kupa'yı da 2 kez birincilikle tamamlamıştır. Aynı zamanda, G-14 adı verilen, şubat 2008'de dağılmış, Avrupa'nın en büyük ve prestijli kulüplerinin oluşturduğu grubun da kurucu üyelerindendir. G-14, daha sonra Avrupa Kulüpler Birliği adı altında yeniden kurulmuş ve bu oluşumun da üyelerinden biri Inter olmuştur. "Football Club Internazionale Milano", 9 Mart 1908 tarihinde, 1899 dan kurulmuş olan 'AC Milan' futbol takımındanndan kovulan 44 üyeyle birlikte kuruldu. Takımın renkleri günümüzde de kulübün geçerli renkleri olan altın, mavi ve siyahtı. Takımın tamamı İsviçreli ve İtalyan futbolculardan oluşuyordu ve bu nedenle de yabancı oyunculara açık bir takımdı. FC Internazionale Milano, I. Dünya Savaşı sırasında ölen antrenörleri Virgilio Fossati ile birlikte 1910 yılında ilk, Fossati'den yoksun olmalarına rağmen de 1920'de ikinci defa "Scudetto" kazandı. 1922'de Inter Serie A'da B Grubu'nda 11 puan toplayarak son sırada yer aldı. Buna rağmen, Serie B'ye düşmemek için yapılan play-off maçını kazanıp tekrar ligde kaldı ve 1928 yılında da başlayan faşizm dönemiyle birlikte kulübün adı önce "Milanese Unione Sportiva", daha sonra "Ambrosiana SS Milano" oldu. Süreç geride kaldıktan sonra, kulüp 1939 yılında oyuncuları Giuseppe Meazza'nın önderliğinde Coppa Italia'yı kazandı. Meazza'nın ismi, daha sonra da kulübün stadı olan Giuseppe Meazza Stadyumu'na verildi. 1940'ta ise, 1930 ve 1938'den sonra 5. Serie A şampiyonluğu Meazza'nın yokluğunda kazanıldı. Bu başarıların ardından II. Dünya Savaşı başladı. Savaş boyunca yapılmayan ligler tekrar başladı ve Inter, şu an da geçerli olan "FC Internazionale