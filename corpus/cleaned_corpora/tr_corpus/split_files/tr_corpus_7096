Mayıs 2016 tarihinde çıkış yapmıştır. Oyun farklı haritalarda farklı oyun modları ile oynanır. Oyun içerisinde farklı özelliklere ve yeteneklere sahip birçok karakter ve bu karakterlerin her birinin farklı rolleri vardır. Grand Millennium Hotel Divan Erbil Irak'ın Kürdistan Bölgesel Yönetimi'nin Süleymaniye şehrinde lüks bir oteldir. Edvard Kardelj Edvard Kardelj (d. 27 Ocak 1910 – ö. 10 Şubat 1979), Yugoslav siyaset adamı. Öğretmen okulunu bitirdikten sonra bir süre mesleğini yürüttü. Yugoslav Komünist Partisi'ne üye olarak gizli etkinliklerde bulunduğu gerekçesiyle hapsedildi (1930-1932). Özgürlüğüne kavuştuktan sonra Sovyetler Birliği'ne gitti. 1941'de Slovenya'da Naziler'e karşı direnme hareketini kurdu ve II. Dünya Savaşı boyunca Tito'nun antifaşist partizan birliklerine Slovenya'da komuta etti. Bu arada 1943'te Ulusal Kurtuluş Komitesi başkan yardımcılığına seçildi. Savaş sonrasında federatif bir Yugoslavya kurulması fikrini savundu. Tito döneminde başbakan yardımcılığı ve dış işleri bakanlığı yaptı. Super Monday Night Combat Super Monday Night Combat (kısaltılmış adıyla Super MNC ve SMNC), oynaması ücretsiz üçüncü şahıs nişancı MOBA oyunudur. Oyun, Uber Entertainment tarafından Microsoft Windows için geliştirildi ve yayınlandı. Bu, Monday Night Combat evreninin ikinci sürümüdür ve Monday Night Combat'ın devamıdır. Uber Entertainment Super Monday Night Combat'ı 24 Ağustos 2011 tarihinde Pax Prime 2011 sırasında duyurdu. Oyun, Steam'da 17 Nisan 2012 tarihinde yanlışlıkla yayınlandı. Saatler sonra bir yama dağıtıldı ve 18 Nisan 2012'de oyun resmen yayınlandı. Super MNC'nin gelişimi 14 Ağustos 2013 tarihinde sonlandırıldı. Spinnin' Records Spinnin' Records 1999 yılında Eelko van Kooten ve Roger de Graaf tarafından kurulan Hollandalı bağımsız plak şirketidir. Lagos yarasa virüsü Lagos yarasa virüsü Güney ve Merkezi Afrika'da görülen, memelilerde kuduz benzeri etkiler gösteren bir lyssavirus çeşididir. İlk olarak 1956 yılında Nijerya'nın Lagos Adasında meyve yarasalarında ("Eidolon helvum") tespit edilmiştir . Yarasaların beyin numunelerinde kuduz virüsündekine benzer antikorlara rastlanmıştır ancak bu virüsün kuduz virüsüyle ilişkili başka bir virüs olduğu anlaşılımıştır. Bu kuduza benzer ilk virüs keşfi olmuştur. Bu vakte kadar kuduza neden olan tek bir ajanın olduğu sanılmaktaydı. İlk tanımlanmasından bu yana dört tane daha lyssavirus türü ve sayısız deneysel türler tanımlanmıştır. Lagos yarasa virüsü Güney ve Merkezi Afrika'da kediler, bir köpek ve yarasalar da dahil olmak üzere vahşi ve evcil memelilerde izole edilmiştir.Fransada da 1999 yılında meyve yarasasından ("Rousettus egypticus") izole edildi, yarasa ölmeden önce saldırganlık belirtileri göstermiştir. Yarasa Afrikadan getirilmişti. Virüsle hastalanmış insan vakasına rastlanmamıştır. İstanbul'da Istırap İstanbul'da Istırap 1922 yapımı Muhsin Ertuğrul'un yönettiği ve oyuncu olarak da oynadığı Türk dram filmi. Film, 1919 yılında "Samson" adıyla çekilmiştir. Şeref Osmanoğlu Şeref Osmanoğlu, doğum adıyla Şerif El-Şerif (d. ; 2 Ocak 1989), Ukrayna asıllı Türk uzun ve üç adım atlayıcı. Osmanoğlu, 2015 Türkiye Süper Lig yarışlarındaki 16,70'lik atlayışıyla üç adım atlama Türkiye rekorunu kırdı. El-Şerif'in annesi Ukraynalı, babası ise Sudanlıdır. 2013'te Türk vatandaşlığına geçerek Şeref Osmanoğlu adını almıştır. Delal Köprüsü Delal Köprüsü Irak'ın kuzey bölgesinde yer alan Kürdistan Bölgesel Yönetimi'nin Zaho kentinde Habur Nehri üzerinde eski bir köprüdür. Köprü 114 metre uzunluğunda ve 15,5 metre yüksekliğindedir. Rivayetlere göre burayı yapan usta her sabah buraya geldiğinde taşların düşmüş olduğunu görüyormuş. Bölgenin hükümdarı ustayı çağırmış, olup bitenleri sormuş. Ustada cevap olarak yapmış olduğu işe nazar değdiğini hükümdara söylemiş. Bunun üzerine hükümdar köprü inşaatına muhafızlar yerleştirmiş ve sabah buraya ilk gelen canlı varlığın kellesinin kesilmesini emretmiş. Ertesi sabah Ustanın gelini olan Delal Kayınbabasının kahvaltısını getirmiş. Beraberinde köpeğide varmış. Usta, Gelini ve köpeğinin kendisine doğru geldiklerini görünce Gelini için çok endişelenmiş ama gelinine bir türlü gelme diyemiyormuş. Bunun üzerine köpeği çağırmış. Köpek Delal gelinin önünde gelmek üzereyken yolda bir kemik parçasına rastlamış ve o kemik parçasıyla meşgul olurken Delal gelin kayınbabasının kahvaltısını vermek üzere yanına varmış. İlk gelen canlı olduğu için Muhafızlar Delal gelinin kellesini kesmişler. Bundan dolayı bu tarihi köprü Delal ismiyle anılmış, ve bu dramatik olay Günümüze kadar dilden dile dolaşmıştır. Dukan Gölü Dukan Gölü Irak'ın Kürdistan Bölgesel Yönetimi'nin Süleymaniye şehrinde bulunan bir göldür. Bu göl Raniye şehrine çok yakın bir konumdadır. Duhok (spor kulübü) Duhok SC, (Arapça: نادي دهوك الرياضي‎, Kürtçe: یانه‌یا وه‌رزشی یا دهوکێ) Irak'in Kürdistan Bölgesel Yönetimi'nin Duhok şehrinde kurulan futbol takımıdır. "2019 itibarıyla" Ayhan Bıçak Ayhan Bıçak Türk akademisyendir. İstanbul Üniversitesi Felsefe Bölümü'nde öğretim üyesidir. 1956 yılında Erzincan'da doğmuştur. Boğaziçi Behçet Çağlar Lisesi'nde öğrenim gördükten sonra 1978 yılında İstanbul Üniversitesi Felsefe Bölümü'nde öğrenime başlamıştır. 1982 yılında lisans derecesini, 1985 yılında da Aristoteles'in İnsan Toplum ve Tarih Anlayışı teziyle yüksek lisans derecesini tamamlamıştır. 1991 yılında aynı bölüme araştırma görevlisi olarak atanmıştır. Doktorasını Prof. Dr. Teoman Duralı'nın danışmanlığında Platon'un Tarih Kavrayışı teziyle 1992 yılında tamamlamıştır. 1995'te yardımcı doçent, 1996'da doçent, 2007'de profesör unvanı almıştır. Tarih felsefesi, siyaset felsefesi, felsefe tarihi konularında çalışmaktadır. Tarih anlayışı, evren tasavvuru, antik Yunan düşüncesi ve Türk düşüncesi hakkındaki yayınları ile tanınmaktadır. Türk düşüncesinde tarih ve yaşam felsefesi hakkında çeşitli konferans ve seminerler düzenlemiştir. İslam öncesi Türk devlet düşüncesi hakkında çalışmaları da mevcuttur. Türk Düşüncesi adlı kitabı Türk tefekkür tarihini felsefe açısından ele alan sayılı eserlerdendir. Mart 2016'dan itibaren İstanbul Üniversitesi Felsefe Bölümü başkanlığını sürdürmektedir. Stepan PetriÃ§enko Stepan Maksimoviç Petriçenko (; 1892-2 Haziran 1947), Anarko-sendikalist Rus Devrimci. Üçüncü Rus Devrimi'nin en bilinen simalarından, Naissaar Askerler ve Kale İnşaatçıları Sovyet Cumhuriyeti'nin başı, Kronstadt Ayaklanması lideri ve Kronstadt Komünü lideri. Vladimir Hapishanesi'nde SSCB/Rusya SFSC'de idam edilmiştir. Ezbend Muharebesi Ezbend Muharebesi, ya da Sufiyan Muharebesi 1603-1612 Osmanlı Safevi Savaşı'nda bir evre. Muharebe İran ordusunun galibiyetiyle sonuçlanmıştır. 1590 yılında imzalanan İstanbul Antlaşması Osmanlı ile Safevî Devleti arasında barışı sağlamışsa da gerginlikler sürmekteydi. 1585'ten beri Osmanlı toprağı olan Tebriz'deki gelişmeler Şah Abbas'a kaybedilen toprakları geri almak için savaş açma bahanesini verdi. Avusturya savaşı ve Celali isyanları nedeniyle Osmanlı Devleti doğudaki eyalet askerlerinin maaşlarını ödemekte zorluklar yaşıyor, buradaki askerler de bunu bahane ederek etraftaki sancakları yağmalıyorlardı. Selmas kalesi hakimi Gazi Bey de bu yağma harekatlarından nasibini aldı ve 1603 Mayıs ayında Şah Abbas'tan yardım istedi. Şah kendisine, "han" unvanıyla birlikte kavuk, kılıç ve kemer de takdim etti. Tebriz Beylerbeyi Zincirkıran Ali Paşa ihanet olarak gördüğü bu hareketi cezalandırmak için Tebriz'de zayıflamış bir garnizon bırakarak Nahcıvan ve Ahıska valilerinin komutasındaki birliklerle Karnıyarık Kalesi'ne sığınmış Gazi Bey'in üzerine yürüdü. Karnıyarık Kalesi zaptedildiyse de Gazi Bey kaçmayı başardı ve İsfahan'daki Şahın yanına sığındı. Şah Abbas, himayesine sığınmış Gazi Bey'i koruma bahanesiyle 1603 yılında Osmanlı Devleti'ne savaş ilan etti. İran ordusu önce Nihavend'i direnişsiz zaptetti. Ardından, Şah Abbas ordusuyla 26 Eylül'de Tebriz önlerine vardı ve 1585 yılından beri Osmanlıların elinde bulunan şehri kuşatmaya başladı. Kuşatma başladığında Zincirkıran Ali Paşa komutasındaki seçkin birlikler Tebriz dışındaydı. Paşa, Tebriz Kalesi'ndeki birliklerin komutasını ise oğluna bırakmıştı. İran ordusunun gelişinden haberdar olan Tebriz halkı Şiiliği simgeleyen başlıklarını taktılar. Halkın coşkusunu fark eden Osmanlı birlikleri şehirden ayrılarak kalede toplandılar. Bununla birlikte kale komutanı kuşatanların kim olduğunu başlangıçta anlamadı ve şehrin yağmacılar tarafından kuşatıldığına dair babası Zincirkıran Ali Paşa'ya haber gönderdi. Bir süre sonra, kaleyi kuşatanın Şah Abbas olduğunu anlayan kale komutanı babası Ali Paşa'ya bu defa iki ulak daha gönderdi ve yardım istedi. İran ordusunun Tebriz önünde belirdiğini haber alan ve Karnıyarık Kalesi üzerine seferinden dönen Ali Paşa derhal birlikleriyle yardım için anılan şehre yöneldi. 26 Eylül'den beri kaleyi kuşatmakta olan Şah Abbas, Ali Paşa komutasındaki birliklerin üzerine yürüdü. Ali Paşa'nın komutasındaki birlikler İran ordusuna göre sayıca çok zayıftı. Tarihçi Naîmâ İran ordusunu 15.000, Türk ordusunu da 1.500 kişi olarak verirken, bazı kaynaklarsa Ali Paşa komutasındaki birliklerin asker sayısını 5.000'e kadar çıkarmaktadır. Türk birliğiyle İran ordusu Tebriz'in kuzeybatısındaki Sufiyan kasabasının (burası iki yıl sonra daha büyük çaplı Urmiye Muharebesine de sahne olacaktı) Ezbend mevkiinde 28 Eylül 1603 tarihinde karşılaştılar. Ali Paşa, sayı azlığının dezavantajını ortadan kaldırmak amacıyla ve Tebriz'i kurtarmak için mutlak surette İran ordusunu geriletmek zorunda olduğu için taarruza geçti. Ancak komutanlardan Demircioğlu'nun birlikleri yenilgiye uğrayıp gerilemeye başlayınca mağlubiyet tüm birliklere sirayet etti. Birliklerin önemli bir bölümü ölürken, kalanları da esir düştü. Başta komutan Zincirkıran Ali Paşa olmak üzere altı paşa esirler, eski Nahcıvan Beylerbeyi Mahmud Paşa ve Ahıska Beylerbeyi Halil Paşa da ölenler arasındaydı. Bu galibiyet Safevilerin Osmanlılara karşı yüz yılı aşkın bir süredir elde ettikleri ilk askeri başarı oldu. Her ne kadar, İran ordusu Türk birliklerine karşı sayıca bir hayli üstünse de, bu birliklerin Tebriz kalesinde olmaları halinde anılan kentin savunmasında daha etkili olmaları kuvvetle muhtemeldi. Bu yenilgiyle Osmanlı Devleti'nin bölgenin savunması için tahsis ettiği birlikler bu görevlerini ifa edemeden bertaraf edilmiş oldu. Savunması zayıf kalan Tebriz garnizonu 21 Ekim'e kadar mukavemet gösterdiyse de sonunda teslim olmak zorunda kaldılar. Yenilen birliklerin arasında Ahıska ve Nahcıvan vilayetlerinin savunmasından sorumlu askerler de vardı. Bu da, bu bölgelerin de savunmalarının zayıflamasına neden oldu. Şah Abbas, Tebriz'i aldıktan sonra diğer Batı İran vilayetlerini savaşmadan aldı ve kolayca Nahcıvan üzerine yürüdü. Buradaki zayıf garnizonun da kaleyi tahliye etmesi üzerine 26 Ekim 1603 tarihinde burayı da savaşmaksızın ele geçirdi. Bölgede dağınık halde bulunan yaklaşık 12.000 askerden oluşan Türk birlikleri daha etkin bir savunma düzeni alabilecekleri Revan'a çekildiler. Şah Abbas ileri harekâtını sürdürdü ve Kasım'da Revan'ı kuşatmaya başladı. 1921-1922 Sovyet Kıtlığı 1921-1922 Sovyet Kıtlığı Savaş Komünizmi döneminde baş gösteren kıtlık. Kıtlıktan milyonlarca insan etkilenmiştir ve 6 milyonu ölmüştür. Nâzım Hikmet 1921 Moskova ziyareti sırasında şahit oldukları sonucu şunları söylemiştir: Değil birkaç/değil beş on/otuz milyon/aç bizim. Kıtlık zamanı tehlikeli bir dönemdeydi çünkü Kapitalist ülkelerce daha yeni kurulmuş Sovyet hükumetini yıkmak için iyi bir fırsattı. Bu yüzden Vladimir İlyiç Ulyanof "Lenin" uluslararası işçi birlikleri tarafından başlatılan yardım kampanyalarına şu sözleriyle destekledi: Süleymaniye Müzesi Süleymaniye Müzesi (Kürtçe: مۆزهخانهی سلێمانی; Arapça: متحف السليمانية) Irak'ın Kürdistan Bölgesel Yönetimi'nin Süleymaniye şehir merkezinde yer almaktadır ve arkeolojik bir müzedir. Süleymaniye Müzesi, Bağdat'taki Irak Müzesi'nden sonra Irak'ta ikinci büyük müzedir. 2011 CE yana, Müze geliştirmek ve yenilemek Müzesi ve bina genişletmek için UNESCO ile işbirliği olmuştur.. Peshraw TÃ¼neli Peshraw Tüneli, Irak'ın Kürdistan Bölgesel Yönetimi'nin Süleymaniye şehir merkezinde bulunan karayolu tüneli. MeydancÄ±k TatlÄ±payam Wretch 32 Jermaine Scott Sinclair (d. 9 Mart 1985), bilinen sahne adı ile Wretch 32 , İngiliz rapçi ve eski bir Grime müzik temsilcisi. Çocukluğunun geçtiği Tottenham, Londra da yerel Reggie DJ'liği yapmıştır. Grime tarzı müzik yapan "Combination Chain Gang" grubunun, Scorcher, Ghetts ve Mercston ile beraber üyesiydi. Wretch yaptığı ilk single ""Traktor"" 'ü Ocak 2011'de yayınladı. "2009 Mp3 Musik Ödülleri"nde aday olduğu açıklandı. Ödülün yanında Chipmunk and Haringey Independent ve Channel U / Channel AKA hikâyesini yayınladı. 6 Aralık 2010 tarihinde, BBC Wretch 32'nin "BBC 2011'in Sesi" ve MTV de "2011 MTV Yeni Marka ödülleri" için aday olduğu açıklandı. 2011 yılında, Wretch 32 ilk albümü Black and White 'ın 3 şarkısı listelerde ilk beşe girmeyi başarırken albüm bir milyonun üzerinde bir satış rakamına ulaştı. 2012 yılında hem Adidas ve Coca Cola markalarının Londra 2012 Yaz Olimpiyatları kampanyaların ana yüzlerinden biri oldu hem de 1 Temmuz 2012'de "BET Ödülleri En İyi Uluslararası Sanatçı" ödülünü kazandı. 2014 yılında, Wretch üçüncü stüdyo albümü olan Growing Over Life 'tan üç single ""Blackout"", ""Doing OK"" ve ""6 Words"" 'ü yayınladı. 1985 yılında doğmuştur. Annesi Guyanalı ve babası Afro Afrikalıdır. Scott "Combination Chain Gang" ve "The Movement" gruplarının yanında büyüdü. 2006 yılında MC kariyerine devam ederken, Scott, Wretch 32 ismi altında "Teacher's Training Day" dahil olmak üzere bir dizi mixtape yayınladı. Bunlarda Ghetts, Bashy ve Scorcher konuk sanatçı olarak yer aldı. Annesi Jamaika asıllydı. "Wretch" sıska ve zayıf anlamına geliydu. Annesi küçükken ona genellikle "Wretch" diye sesleniyordu ve bu lakap onun üzerinde kaldı. 32 ise onun şanslı sayısıdır ve bunun bir soyadı olarak eğlenceli olacağını düşünüp, "Wretch" in sonuna 32 eklemiştir. İlk stüdyo albümü, Wretchrospective 2008 yılında Birleşik Krallık'ta piyasaya sürülmeden önce Ministry of Sound adlı kayıt şirketi ile sözleşme imzaladı. 6 Aralık 2010 tarihinde, Wretch 32 BBC'nin "2011 Yılın Sesi" adaylarından biri olarak seçildi. Anketlerde gelecek yıllarda ilerleme gösterecek adaylardan biri oldu. 2010 yılında Wretch 32 "Official Mixtape Ödülleri"nde 2009'un en iyi hiphop mixtape ödülünü kazandı. 16 Ocak 2011 tarihinde, Wretch ikinci stüdyo albümü olan Black and White yayınladı.""Traktor"" single'ı Ministry of Sound tarafından, hem de dijital indirme ve CD single olarak piyasaya sürüldü. Parça ticari başarı yakaladı. BBC Radio 1'de yayın yapan Reggie Yates'in programı tarafından 19-20 Aralık 2010 tarihlerinin Weekend Anthem(Haftasonu Millî Marşı) olarak seçilmiştir. Ayrıca parça UK Singles Chart'a beş numaradan giriş yaparak haftanın en yüksek giriş yapan üçüncü parçası olmuştur. 17 Nisan 2011 de albümün ikinci single olarak İngiliz Rapçi Example ile birlikte yaptıkları ""Unorthodox"" u piyasaya sürdü. Şarkı The Stope Roses'ın 1989 yılı hit parçası olan "Fools Good" un örnek alınarak denenmiş versiyonuydu.Parça UK Singles Chart listesine ikinci sıradan giriş yaparken,R&B Chart ve Independent Releses Chart da ilk sıraya yükselmeyi başardı. Parça Jo Whiley tarafından 26-27 Mart 2011 tarihlerinin Weekend Anthem olarak seçildi. 14 Ağustos 2011 de Josh Kumra ile birlikte yaptıkları albümün üçüncü single'ı ""Don't Go"" yayınlandı. Parça UK Singles Chart'a ilk sıradan giriş yaptı ve Wretch'in o zamana kadarki en başarılı single'ı oldu. Albümün dördüncü single'ında Wretch, Etta Bond ile birlikte çalışmıştır. UK Singles Chart'a 49'uncu sıradan giriş yaptı. Albümün son ve beşinci single'ı Ed Sheeran ile birlikte yaptıkları ""Hush Little Baby"" parçasıdır. 27 Mayıs 2012 de Black and White albümünü yayınlamıştır. Albüm UK Chart'ta 35'inci sıraya kadar yükselmiştir. 2012'nin Nisan ve Mayıs aylarında ilk destekçilerinden Example ile beraber İngiltere turu olarak düzenlediği "Arena Tour Around The UK" tamamladı. 20-30 Nisan ve 8-19 Mayıs tarihlerinde Jakwob ve Kyra ile beraber iki tur daha düzenledi. Bu turlarda yeni albümüyle piyasaya çıkaracağı ""Blur"" parçasını tanıtı ve şarkı FIFA 13 'ün şarkı listesinde yer aldı. 2012'nin başlarında Wretch 32 Adidas 'ın Ulusal televizyon ve reklam kampanyalarında Londra 2012 Yaz Olimpiyatları için yer aldı. Wretch arkadaşı ve prodüktörü Wizzy Wow ile şarkı kaydetmiş ve bu şarkı Adidas 'ın #takethestage kampanyası ve TV reklamlarında kullanılmıştır. Ülke genelinde poster ve reklam panolarında markanın ana yüzü olmuştur.1 Temmuz 2012 de Wretch 32 "BET ödülleri En İyi Uluslararası Sanatçı Ödülü"nü kazanmıştır. Coca Cola sponsorluğunda İngiltere'nin güneyini kapsayan tur düzenlemiştir. Olimpiyat meşalesi ve açılış seremonisinde sahne almıştır. 15 Ağustos 2012 de Wretchercise adlı mixtapeyi yayınlamıştır. Bu mixtape de Chip, Scorcher, Loick Essien, Krept, Konan ve Kano ile çalışmıştır. Kasım 2012 de Wretch ilk albümü olan Wretchrospective iTunes üzerinden yeniden yayınlamıştır. Bu albümde Action Man ile olan bonus şarkı bulunuyordu. 2012'nin sonlarına doğru yeni parçası ""Pop?"" yayınlandı ve birçok önemli radyo istasyonu tarafından çalındı. Parçaya Melé, Fake Blood ve Wonder tarafından remix yapıldı. Promosyon olarak Melé remix Ministry of Sound tarafından "Clubber Guide" 2013 da yayınlandı. 4 Mart 2013 tarihinde BBC Radio 1Xtra da MistaJam Wretch 32 nin Shakka ile beraber yaptığı ""Blackout"" u tanıttı. Bu parça üçüncü stüdyo albümü olan Growing Over Life 'ın baş parçasıydı. Şarkının prodüksyonluğunu Knox Brown yapmıştır. Knox ile beraber "Wretchercise" da birkaç parça üzerinde de çalışmışlardı. Albümün Ağustos ayında çıkması bekleniyordu ancak albüm ancak 2014'ün başında yayınlanabildi. 18 Haziran 2013'te MistaJam ikinci single olan ""Doing OK"" 'u tanıttı. Parçanın prodüktörlüğünü tekrar Knox Brown yaptı. Wretch 32, Naughty Boy'un ilk albümü olan Hotel Cabana ve Emeli Sandé'in ""Pluto"" parçasında bulundu. ""24 Hours"" adlı single FIFA 14'ün şarkı listesinde yer aldı. Albümün üçüncü single'ı ""6 Words"" eylül ayında yayınlandı. Parça UK Singles Chart'ta sekizinci sıraya kadar yükseldi. Scott'un eski kız arkadaşı Ashlee'den iki çocuğu olmuştur. Kyrayn Scott (2006 doğumlu) ve Skye-Laurell Scott (2011 doğumlu). Ebu Ferec el-Libi Mustafa Ferec Muhammed Muhammed Mesud el-Cedid el-Uzeybi veya tanınan adıyla Ebu Ferec el-Libi (; d. 1970, Trablus), Guantanamo Kampı'nda tutuklu bulunan Libyalı üst düzey el-Kaide yöneticisi. Pakistan'ın ulusal istihbarat teşkilatı Servislerarası İstihbarat (ISI) tarafından 2 Mayıs 2005'te, Merdan'da yakalandı. Haziran 2005'te Amerikalı yetkililere teslim edildi. Önce CIA gizli hapishanelerinde tutuldu, Eylül 2006'da Küba'daki Guantanamo Kampı'na nakledildi. Yetkililerin ifadesine göre el-Libi, Halid Şeyh Muhammed'in 2003'te tutuklanmasıyla kendisinin 2005'te tutuklanması arasında el-Kaide'nin üçüncü kademedeki sorumlusu olarak faaliyet göstermekteydi. Amerika Birleşik Devletleri federal hükûmeti tarafından hazırlanan ve Nisan 2011'de WikiLeaks tarafından sızdırılan 10 Eylül 2008 tarihli bir rapora göre 1970 yılında, Libya'nın Trablus şehrinde doğdu. 1989'da Şüheda el-Vacib Lisesi'nden mezun oldu. Raporda 1979-1989 yılları arasında gerçekleşen Sovyet-Afgan Savaşı'ndaki mücahitlere katılmadığı ifadesini söylerken, analizciler Avad Halife Muhammed Ebu Bekir Ebu Üveyşah ile İbn el-Şeyh el-Libi'nin kendisinin bu savaşta yer aldığı yönündeki ifadeleri olduğunu notunu düşmüştü. Rapordaki sorgulamasına göre Afganistan'daki savaşa katılan ve Afganistan'a gitmek isteyen gönüllülere yardımcı olan Cafer isimli komşusu ve diğer üç gönüllü ile birlikte, Libya'nın Pakistan vizesi vermemesi sebebiyle Mısır'ın Kahire şehrine hareket etti. Mısır'dan da vize alınamaması sebebiyle pasaportları Suudi Arabistan'a götüren Cafer, burada tutuklanarak Mısır'a geri gönderildi. Cafer'in yetkililere, el-Libi ve diğer üç kişinin kaldığı evi söylemesinin ardından beş kişi de Tunus'a gönderildi. Burada da Pakistan vizesi almaya çalışırken Tunuslu yetkililerce tutuklandılar. 1989 sonu veya 1990 başında serbest bırakılmaları sonrasında Cafer bu dört kişi için Cezayir'e bir uçuş ayarladı ve Pakistan vizesi almayı başardı. 1990 yılı başlarında İslamabad'a varmaları sonrasında Cafer'in bağlantısıyla telefonda konuşup Peşaver'de bulunan bir el-Ensar misafirhanesine gittiler. Rapordaki ifadelerine göre Peşaver'e gelmesinden birkaç gün sonra bazı Libyalılarla birlikte önce Miramşah'taki misafirhaneye, oradan da temel askerî eğitim almak için el-Kaide'nin Host'taki Cevar Kampı'na gitti. İki ay kadar eğitim aldıktan sonra birkaç kişiyle birlikte kampın lideriyle görüşme gerçekleştirerek örgütün üyesi oldu. 1992 yılının ortalarına kadar çatışmalarda yer almasının yanı sıra Pakistan'daki eğitim kamplarında çalıştı. 1992 yılının ortalarında 25-30 kişiyle birlikte İslami eğitim alması için Peşaver'deki üniversiteye gönderilse de, yaklaşık üç ay sonrasında grubun tamamı üniversiteden ayrıldı. Cihad Vel eğitim kampına dönen el-Libi, Tacikistan'dan gelenlere eğitim vermeye başladı. 1993 ile 1998 yılları arasında ise el-Faruk eğitim kampında yönetici ve eğitmen olarak görev aldı. 2000 yılı başlarında Kâbil'deki iki misafirhanenin yöneticiliğini üstlenmeye başladı ve Kâbil'in Kasım 2001'deki düşüşüne kadar bu görevini sürdürdü. Aralık 2001'de Kandahar'daki eşinin yanına gitti. Burada kaldığı süreçte Gardez'e giderek Kendahar'a geçmeye çalışan 100 ila 200 kişilik gruba yardımcı olurken, sonraki 9-10 ayını Pakistan'a ailesiyle birlikte saklanarak geçirdi. Ekim 2002'de el-Libi ile iletişime geçen Abdülhadi el-Iraki, el-Libi'den kendisine Peşaver'de yardımcı olmasını istedi. Beş ila altı ayını Peşaver'de, örgüt üyelerine çeşitli kaynakları sağlayarak geçirdi. Temmuz 2003'te Usame bin Ladin'in kuryesi Mevlevi Abdül Halik Can'dan bir mektup aldığını söyleyen el-Libi, mektupta kendisine bağış toplama, seyahatleri organize etme ve gelirleri Pakistan'daki ailelere dağıtma sorumluluklarının verildiğini belirtmişti. Bin Ladin mektupta, kendisi ve Pakistan'daki kişiler arasındaki bağlantının el-Libi olacağını yazmıştı. 2003 yılının ortalarında ailesini Abbottabad'a yerleştirdi ve Abbottabad ile Peşaver arasında çalışmaya başladı. Yetkililer, Halid Şeyh Muhammed'in 2003'te tutuklanması sonrasında el-Libi'nin, el-Kaide'nin üçüncü kademede sorumlusu olarak faaliyet göstermeye başladığını söyledi. 2 Mayıs 2005'te, Mevlevi Abdül Halik Can ile buluşmak için gittiği Merdan'da Servislerarası İstihbarat (ISI) tarafından tutuklandı. Pakistanlı yetkililer tarafından 6 Haziran günü yapılan açıklamayla, el-Libi'nin Amerikalı yetkililere teslim edildiği bildirildi. Amerika Birleşik Devletleri Senato Seçilmiş İstihbarat Komitesi tarafından hazırlanan rapora göre CIA gizli hapishanelerinde tutulan el-Libi, burada "geliştirilmiş sorgulama teknikleri"ne maruz kaldı. 4 Eylül 2006'da Küba'daki Guantanamo Kampı'na nakledilen el-Libi, halen burada tutulmaktadır. Dornier 328 Dornier 328, turboprop gücü ile çalışan bir bölgesel yolcu uçağı. Başta Alman Dornier Luftfahrt GmbH tarafından üretilen uçak, 1996'da Fairchild Aircraft şirketi tarafından satın alındı. Bunun sonucu Fairchild-Dornier şirketi 328 ailesini Oberpfaffenhofen'de imal etti, satışları San Antonio, Teksas, ABD'den, ve ürün hattı desteğini her iki yerden sağladı. En son sahipleri Fatih ve Eren Özmen olan ABD menşeli Sierra Nevada Corporation (SNC) tarafından satın alınıp, Türkiye'nin ilk yerli yolcu uçağı projesine dahil edilmiştir. Fairchild Dornier 328JET olan jet gücü ile çalışan bir türü de vardır. Geçmişi 1914’te claudius Dornier tarafından kurulan Dornier flugzeugwerke’ye uzanan Dornier, ıı. Dünya savaşı ve sonrasının en önemli askeri ve sivil hava aracı üreticilerinden biri oldu. Şirket 1985’te Daimler-benz Grubu’na katıldı. Dornier ailesi şirketin kendilerinde kalan bölümüyle tekstil işine girerken Daimlerbenz’deki bölüm savunma, uydu, medikal ve uçak gibi alt bölümlere ayrıldı. Şirket Dasa (Deutsche aerospace aktiengesellschaft) içinde yer alıyordu. 1989’da kurulan Dasa’yı Daimler-benz, mtu ve Dornier flugzeugwerke oluşturuyordu. Bunlara daha sonra Daimler-benz’in satın aldığı messerschmittbölkow-blohm da (mbb) katıldı. Dornier 328 ilk uçuşunu 1991’de yaptı, iki yıl sonra da ticari kullanım başladı. Pervaneli Dornier 328, savaş deneyiminden büyük ölçüde yararlanmış ve iyi mühendisliğe sahip bir uçaktı. Beklenen ticari yarar yüksek seyir hızı ve gelişmiş donanımıyla bölgesel uçak kullanımı biçiminde olsa da askeri nakliye, keşif ve elektronik savaş platformu olarak da kullanılabilecekti. Dornier 1980’lerin ortalarındaki analizi 30 koltuklu bölgesel uçak için pazar olduğu yönündeydi. Önceki Dornier uçaklarından farklı olarak yeni bir gövdeye sahipti ayrıca üç sıralı tek koridorlu oturma düzeni olan uçak sınıfı için hızlı (620 km/saat) ve iyi bir tırmanma performansına sahipti. menzili bin 850 km’ye ulaşıyordu. uçağın gövdesini Daewoo Heavy ındustries, burnunu aermacchi, motor yuvasını Westland, kanatlarını ısrael aircraft ındustries üretiyor, uçağın yüzde 40’ını koreli, italyan, ingiliz ve israilli endüstriyel ortaklar temin ediyordu. bu şekilde 110 uçak yapıldı. son Dornier 328, 1999’da avusturyalı air alp aviation’a teslim edildi. Pervaneli Dornier 328’i üreten Dornier luftfahrt’ın yüzde 80 hissesini 1996’da Amerikan uçak üreticisi Fairchild Aircraft aldı. Fairchild yakın destek uçağı a-10 ve askeri/nakliye ve sivil/bölgesel uçak c-26 metroliner’daki başarısıyla bilinen bir üretici. Bu hisse devrinden sonra şirketin adı Fairchild Dornier oldu. Şirket Daimler benz aerospace lisansı altında “fairchild Dornier 328Jet” adıyla uçağın üretimine geçti. Yeni uçağın temel farkı Dornier 328’in pervaneli türbinlerinin (turboprop) türbofanlarla değiştirilmesiydi. 328Jet ilk uçuşunu ocak 1998’de yaptı. Daha gelişmiş Pratt & Whitney motorlarıyla hız 750 km/saate, menzil ise ek yakıt tanklarıyla 3 bin 705 km’ye çıktı. biri lockheed martin yapımı X-55a acca olmak üzere 112 adet 328Jet üretildi. Daha sonra Fairchild aerospace corporation adını alan şirket, aralık 1999’da alman sigorta şirketi allianz aG ve amerikan yatırım grubu clayton, Dubilier & rice tarafından 1,2 milyar dolara satın alındı. anlaşmaya göre alıcılar şirkete 400 milyon nakit aktardı. Ayrıca alman banka ve finansal kurumlarından oluşan şirketler birliği 800 milyon dolarlık borcu üstlendi. Ancak şirket temmuz 2002’de iflasını açıkladı. 2003 ortalarında ise alman avcraft aerospace 328Jet’in haklarıyla birlikte tamamlanmış 18 uçağı satın aldı ama yine de şirket 2005’te iflas yönetimine geçti. Bu noktada, 328 support services GmbH, Do 328, Do 428 ve diğer modellerin tüm fikri haklarını satın aldı. 3224 üretim numarasıyla fabrikadan çıkan son 328Jet mart 2005’te D-baDa kuyruk işaretiyle aero-Dienst işletmeciliğinde aDac’a teslim edildi. Bugüne kadarki en büyük müşteri talebini Haziran 2009’da 29 uçakla (üretilen uçakların yüzde 13’ü) tayvanlı tianjin airlines oluşturmuş. Ancak 29 uçak şu anda uçmuyor, depolanmış görünüyor. Çinlilerden sonra en çok 328Jet’e (biri alım sürecinde) 15 uçakla Danimarkalı sun air of scandinavia sahip. sun air, dördü alman sicilindeki 328Jet uçağından oluşan filosunun yüzde 66’sını ağırlıkla son dört yılda oluşturmuş. üretilen uçakların 75’i (tianjin’inkiler dahil) depoda, ikisi üreticiye ayrılmış, 13’ü ise hasar ve benzeri gibi nedenlerle kullanım dışında. Dolayısıyla bugün üretilenlerin yüzde 60’unu oluşturan 132 uçak kullanımda. Copa Airlines Compañía Panameña de Aviación, S.A. (ya da Copa Airlines) Panama'nın ulusal ve bayrak taşıyıcı havayolu şirketi. Uçuşlarını başkent Panama şehrindeki Tocumen Uluslararası Havalimanı merkezli gerçekleştiren Copa Airlines, 30 ülkede 72 farklı noktaya uçmaktadır. Copa Airlines, Haziran 2012'den bu yana Star Alliance üyesidir. Saray Camii Saray (Hisar Bey) Camii, Kütahya'da eski hükûmet konağı arkasında bulunan, halk arasında "Saray Camii" olarak bilinen 15. yüzyıl eseri cami. II. Bayezid zamanında 1487 senesinde Germiyanoğulları Beyliği hükümdarı II. Yakub Bey'in subaşısı olan Hisar Bey'in oğlu Mustafa Bey tarafından yaptırılmıştır. Hisar Bey, Yıldırım Bayezid'in cülûsu senesinde II. Yakub Bey ile beraber İpsala Kalesi'ne hapsedilmiştir. Yakub Bey'in ikinci defa hükûmetini elde ettiği sırada Hisar Bey yine onun ümerasında bulunmuştu. Hisar Bey İpsala Kalesi'nden II. Yakub Bey ile beraber kaçmıştır. 1412 senesine ait vakfiyesinde de hâlen Germiyanoğulları ümerasından olduğu anlaşılmaktadır. Babasının adı İynehan Bey'dir. Evliya Çelebi, kendisinin Mustafa Bey'in ahfadından olduğunu, İshak Paşa'nın valiliği sırasında Mustafa Bey'in bu camiyi yaptırdığını yazar. Hisar Bey Camii 1749'da Anadolu Valisi Yahya Paşa tarafından yeniden yapılmışçasına tamir edilmiştir. Caminin tamir kitabesi üst kattaki mahfil kısmında bulunmaktadır. Mihrabın iki tarafında bulunan bakır şamdanlar tamir senesinde konmuş olup üzerlerinde tarihleri vardır. Cami duvarına asılmış olan I. Abdülhamid'in tuğrası Yeğen Mehmed Paşa'nın eseri olup yine burada duvardaki dua levhası da Anadolu Valisi Hacı Abdullah Paşa'ya aittir. Yine aynı yerde Yahya Paşa'nın I. Mahmud'un ismini bulunduran tuğrası mevcuttur. Caminin avlusunda bulunan kabir Silahtar Mehmed Paşa'nın kethüdası Selim Ağa'ya aittir. Bizans isyan ve iç savaşları listesi Doğu Roma ya da Bizans İmparatorluğu (330-1453) tarihi boyunca gerçekleşmiş iç savaş ya da diğer iç huzursuzlukların listesidir. Tanım, Bizans İmparatorluğu sınırları içerisinde en az bir muhalefet liderinin iktidara karşı gerçekleştirdiği herhangi bir ihtilaftır. Harici ihtilaflar için, Bizans savaşları listesine bakınız. Hisseden Adam Hisseden Adam, Üsküdar Üniversitesi tarafından 2011'de yaptırılan bir heykeldir. Halen Altunizade'de, Haluk Türksoy Sokağı üzerinde bulunmaktadır. Heykel Üsküdar Üniversitesi tarafından alanında öne çıkan kişilere simgesel olarak takdim edilmektedir. Hisseden adam insanı anlamaya dair bir semboldür. Günümüzde öfke, kin, nefret, sevgi gibi her bir duygunun beyinde biyokimyasal bir karşılığı olduğu kabul ediliyor. Üsküdar Üniversitesi Hisseden Adam sembolü; güzel duyguların harekete geçirilmesi, kötücül duygular yerine iyicil duyguların yaşatılmasını simgeliyor. Duygular hakkında farkındalık oluşturabilenler, "Hisseden Adam"ı ve hayatı hisseden şanslı kişilerdir. Hisseden adam; mutlu olabilmek için, düşünen, yardım eden, yardım alan, duygudaş olmanın önemini hatırlatan insani değerlerin temsilcisidir. GÃ©nesis Carmona Génesis Cristina Carmona Tovar (d. 20 Eylül 1991; Valencia ; ö. 19 Şubat 2014) "Miss Venezuela" güzeli seçilen model. 22 yaşında üniversite öğrencisiyken Genesis Carmona, 2013'te Carabbo eyaletinde "Turizm Güzeli" seçilmiştir. Aynı zamanda üniversitede turizm eğitimi alan güzellik kraliçesinin mezun olmasına sadece 1 dönem kalmıştı. 2014'te "Miss Venezuela" seçilen genç model 19 Şubat 2014'te hükûmet karşıtı gösterilerde vurularak öldürülmüştür. Jess Moskaluke Jess Moskaluke (d. Langenburg, Saskatchewan) Kanadalı country pop şarkıcısı. Moskaluke Haziran 2011'de "The Next Big Thing" yarışmasını kazandı. Eylül 2011'de ise Kanada Müzik Derneği Ödülleri'nde "Yeni Vitrin Sanatçı Ödülü"nü kazanmıştır. Moskaluke'nin ilk single'ı "Catch Me If You Can"i 4 Haziran 2012'de çıkardı. ""Catch Me If You Can""EP'si ise 4 Eylül 2012'de MDM Recordings'ten çıktı. İkinci EP'si "Hit N Run", 2013 "Billboard" Kanada Country Listesi Top 40'ına girdi. 2013'te de Saskatchewan Country Müzik Derneği Ödülleri'nde "Yılın Kadın Vokalisti" seçildi. Moskaluke'nin ilk stüdyo ablümünün ilk single'ı "Good Lovin'"i Ekim 2013'te çıkardı. Ve Billboard Kanada Country Listesi Top 20'sine girdi. ""Light Up the Night"" albümü 15 Nisan 2014'te çıktı. "Cheap Wine and Cigarettes" ve "Used" single'ları da 2014'te bu albümden çıktı. Venera Venera (, ) serisi sondalar, Sovyetler Birliği tarafından 1961 ile 1984 arasında Rusça adı Venera olan Venüs'le ilgili bilgi edinmek üzere geliştirilmiştir. Sovyetlerin bazı diğer sondaları gibi, sonraki sürümler, ikincisi ilkinden biraz sonra fırlatılmak üzere, çifter çifter uzaya gönderilmiştir. İki Vega programı aracı ve Venera-Halley sondası dahil olmak üzere, Venera serisinden on adet sonda Venüs'e başarılı inişler gerçekleştirmiş ve yüzeyden veri iletmiştir. Bunun yanında 13 Venera sondası da Venüs'ün atmosferinden veri iletmiştir. Diğer sonuçların yanında, bu serinin sondaları ilk defa başka bir gezegenin atmosferine giren (18 Ekim 1967'de Venera 4), başka bir gezegene yumuşak iniş yapan (15 Aralık 1970'te Venera 7), gezegen yüzeyinden görüntü gönderen (8 Haziran 1975'te Venera 9) ve yüksek çözünürlükte Venüs'ün radarla haritalama çalışmalarını yapan (2 Haziran 1983'te Venera 15) ilk insan yapımı araçlar olmuştur. Bütün seri oldukça başarılı olarak nitelendirilebilir. Venüs'teki yüzey koşulları yüzünden sondalar yüzeyde ilk seferlerde 23 dakika kadar, sonlara doğru ise 2 saate kadar dayanabilmişlerdir. Venüs'e yakın uçuş için ilk defa 4 Şubat 1961'de sonda gönderilmeye çalışılmış; fakat Dünya'nın yörüngesinden çıkmayı başaramamıştır. O dönemin Sovyet politikası gereği başarısızlıkla sonuçlanan görevlerin detayları duyurulmadığından bu görev Tyazhely Sputnik ("Ağır Uydu") olarak isimlendirilmiştir. Aynı zamanda Venera 1VA olarak da bilinir. Venera 1 ve Venera 2 Venüs yörüngesine girmeden yakın uçuş gerçekleştirmek üzere planlanmıştır. Venera 1, 12 Şubat 1961'de fırlatıldı. Sondadaki telemetri fırlatmadan 7 gün sonra bozuldu. Venüs'ün 100 bin kilometre yakınından geçtiği ve Güneş'in yörüngesine girdiği düşünülmektedir. Venera 2, 12 Kasım 1965'te fırlatıldı, fakat Dünya'nın yörüngesinden çıktığı anda yine telemetri bozukluğu yaşandı. Venüs'e yakın uçuş için 1960ların başında Sovyetler tarafından başka denemeler de oldu; fakat gezegen görevleri olarak duyurulmadıkları için "Venera" olarak isimlendirilmediler. Venera sondaları tarafından elde edilen verilerle ilgili birçok bilimsel bulgu tespit edildi. Örneğin, Venera 15 ve 16'nın gönderdiği radar görüntülerinin analizinin neticesinde Venüs yüzeyindeki tepe ve çukurların tektonik deformasyonlar olduğu kanaatine varıldı. Venera 9 ve 10'un ikişer tane kamerası vardı. fakat sadece biri başarıyla çalışabildi. Venera 11 ve 12 için tasarımlar değiştirildi. Fakat bu değişim kameraların hepsini toptan çalışmaz hale getirdi. Tüm kameraların düzgün çalıştığı görevler Venera 13 ve 14 oldu. Ubitus 2007'de Tayvanda kurulmuş bir Bulut bilişim sektörüdür. Aynı zamanda GameNow'un yapımcılarıdır. 200 adetten fazla ofisi vardır, bunlar Amerika Birleşik Devletleri, Japonya, Çin ve Kore'de bulunmaktadır. Bulut bilişim sektörü ile ilgili bir sürü başarısı vardır ve çok fazla sponsoru bulunmaktadır. Fantastic Mr. Fox Fantastic Mr. Fox, Wes Anderson'un yazıp yönettiği, aynı isimli romandan uyarlanan, Amerikan yapımı bir animasyon filmdir. Tilki Mr. Fox ve ailesi, karınlarını doyurmak için çiftliklerden tavuk aşırmaktadır. Çiftlik sahibi üç zengin adamsa bu durum karşısında oldukça öfkelidir. Nihayetinde taraflar birbirine meydan okur ve Mr. Fox için tehlikelerle dolu çılgın macera başlar. Gface GFACE tarayıcı merkezli Bulut oyun hizmetidir. Crytek tarafından kurulup işletilmektedir. Servis insanlarla tanışmak ve insanların bir biriyle oyun oynaması için tasarlanmıştır. Sophie von Kessel Sophie von Kessel (d. 12 Ekim 1968, Meksiko), Alman oyuncu. 1994'te oyunculuk kariyerine başlayan Sophie von Kessel özellikle 2006 yapımı duygusal-dram tarzındaki film "Ein langer Abschied" ile dikkat çekmiştir. Damarys Ruiz Damarys Ruiz (d. 1947 ; ö. 9 Mayıs 2015) 1973'te "Miss Venezuela" güzeli seçilen eski model. 1973'te "Miss Venezuela" seçilen Damarys Ruiz, hayatının son 15 yılını evsiz geçirdi. Hukuk bölümü mezunu olmasına rağmen bu işi yapmayan Ruiz aileiçi şiddet görünce sokaklarda yaşamış takı satarak yaşamını sağlamıştır. Venezuela'nın eski güzellik kraliçesi Damarys Ruiz, hayatının son 15 yılını evsiz geçirmenin ardından 9 Mayıs 2015'te 68 yaşında yaşamını yitirdi. Hatice (şarkıcı) Hatice Çarpar, veya tanınan adıyla Hatice (d. 6 Aralık 1978), Türk şarkıcı. 6 Aralık 1978'de İzmir'in Narlıdere ilçesinde doğdu. Müziğe düşkün olan ailesi henüz küçük yaşta iken bu konudaki yeteneğini keşfederek, bu yeteneği üzerine eğilmesi için teşvik ettiler. Aile toplantılarında ve düğünlerde amatörce şarkı söyleyerek başladığı müzik hayatına "İner misin Çıkar mısın?" isimli yarışma programında müzik dalında birinci seçilerek profesyonelce devam etme şansını yakaladı. ATV televizyonundan gelen sunuculuk teklifi ile bir süre Çürük Elma programını sunduktan sonra müziğe olan ilgisinin daha agir basması sonucunda "Eyüpsultan Musiki Cemiyeti" ’ne kayıt oldu ve Nejat Yertut’tan ders aldı. Aynı zamanda Arif Sağ Müzik Okulu’na devam ederek müzik üzerine akademik kariyerinin yeterince olgunlastigi kanisina vardiktan sonra profesyonel çalismalara basladı. 1999 yılında prestij müzik ile Vol 1 isimli albümü piyasaya sürdü. Bu albümde "Fidayda" büyük bir başarıya ulaştı. Çıt çıt ve Şeker oğlan gibi parcalar oldukça hit oldu. 2001 yılında Vol 2 isimli albümü piyasaya sundu ve "farfara" ile "kezban yenge" oldukça hit oldu ancak 2001 ekonomi krizi dolayı prestijden ayrılmak zorunda kaldı ve Sembol plak ile bir anlaşma imzaladı ve Vol 3 isimli albümü çıkartı. Bu albümde Dilala ve Hoppala isimli şarkılar oldukça popüler oldu. 2002 yıl sonunda bir programda eşi Güney ile bir albüm çıkartıcanı söyledi ancak eşi lösemi hastası olduğu için vefat etti ve Hatice 2 sene boyunca ortadan kayıp oldu Kocası vefat ettikten sonra ortadan kayıp olan Hatice 2005 yılında kocasına söyledi şarkıları piyasa sürdü. Bu albümden Doyamıyorum, Dönmemen gerek, Hani gitmeyecektin, Nazar değmesin, Haram geceler gibi şarkılar Hatice'nin kariyerindeki en yüksek zirveye ulaştırdı. Hatice bu albüm sayesinde 2006 yılında Canımın ötesi isimli albümü piyasaya sürdü ve Eller yansın gibi şarkılar zirveye oturdu ancak öbür albümü kadar hit olamadı Avrupa müzik ile anlaşan şarkıcı 2008 yılında Tenin tenime isimlim albümü piyasa sürdü. Hakketmişim, Seni seviyorum, Ne olur ve Sensizlik parçaları popüler olmuştu. 2010 yılında pardon isimli albümü piyasa sürdü ve bu albümde klip çekilen Teşekürler et ve pardon listelerin arasında girmiştir Kılıç müzik film ile anlaşan Hatice Çok uzun sürdü bu ayrılık isimli albümü piyasaya sundu ve ayrılık isimli şarkıya klip çekildi ancak albüm çok başarlı olamadı. 2014 yılında Sultan prodüksiyon ile Sarmaş dolaş isimli single sundu. 2017de Hüzünleri sattım isimli şarkıya yayımladı. 2019da sundu Dert olsun şarkına pekte sevilmedi ve Hatice bir programda "kocam vefat ettikten sonra kafaya yedim" diyerek cevap verdi Çemberimde Gül Oya (film müziği albümü) Çemberimde Gül Oya, 2004 yapımı olan aynı adlı Çemberimde Gül Oya dizisinin orijinal dizi müzikleri albümü. Dizi müzikleri, düzenlemeleri T&J Project yapımcılığa ait olup yapımcı şirket Esen Müzik aracılığıyla albüm haline getirilmiştir. Dizinin ardından 33 parçadan oluşan albümün yayınlanması için filmin yönetmenliğini yapan Çağan Irmak çeşitli girişimlerde bulunmuştur. Albümde yer alan müzikleri filmin oyuncuları seslendirmiştir. "Hep Bana" adlı şarkı; Grup Dilemma tarafından bestelenip seslendirilmiştir. Albümün yönetmenliğini Çağan Irmak yapmıştır. Albümde yer alan şarkıların toplam süresi 47:13 dakika olup albüm "T&A Project" etiketiyle yayınlanmıştır. Jeopark Jeopark, uluslararası öneme sahip farklı veya aynı türden jeolojik miras örneklerinin bir arada bulunduğu, yönetimi planlanmış, özel doğa koruma bölgeleridir. Yerkabuğunun oluşumunu açıklayan unsurlar, bilinen bir olayın temsilcileri, ender görülen veya fazlaca büyük olan oluşumlar, jeolojik miras olarak tanımlanır. Fosil yatakları, mineral topluluğu, tektonik yapı, ilginç yerşekilleri, kayaçlar, maden yatakları jeolojik mirasa örnek alanlardır. jeolojik evrimin parçaları olan bu unsurlar yerbilimi eğitimi ile yerkürenin anlaşılması ve öğrenilmesinde önemlidir. Türkiye'de Pamukkale travertenleri ve peribacaları bilinen jelojik miras parçalarıdır. Jeoparklar; volkan, tsunami ile depremler gibi jeolojik tehlikeler için afete hazırlık ve jeolojik bilinç alanıdır. İklim değişikliği bilgilerinin saklandığı yerlerdir. Jeoparklar, jeolojik ve doğal güzelliklerin korunup, gelecek nesillere aktarıldığı, bu alanlara yapılan jeoturizm ile yerkürenin geçmişinin öğrenildiği alanlardır. Jeolojik Mirası Koruma Derneği (JEMİRKO) Türkiye'de aşağıdaki jeoparkların kurulmasını teklif etmektedir. : Come and Get It Come and Get It ÅŸu anlamlara gelebilir: Koralin ve Gizli DÃ¼nya Koralin ve Gizli Dünya (özgün adıyla: Coraline), Henry Selick'in yazıp yönettiği, aynı isimli romandan uyarlanan, Amerikan yapımı bir stop motion animasyon filmdir. Ailesi tarafından ihmal edildiğini düşünen Coraline, yeni taşındıkları evde gizli bir geçit bulur. Geçidin ardında kendi dünyasına benzer bir hayatın sürdüğünü keşfeder. Coraline, ailelerin çocuklarına fazlasıyla düşkün olduğu bu dünyaya, sonsuza dek mutlu yaşama vaadiyle davet edilir. Aleksey Oorjak Aleksey Oorjak (Tuvaca: Алексей Кара-оолович Ооржак ) "(doğ. 14 Temmuz, 1952)" — Tıva asıllı yönetmen, Tıva Cumhuriyetinin ulusal sanatçısı, Rusya Federasyonunun ünlü sanatçısı. Tıvanın Sanat Merkezinin baş yönetmeni. A. Oorjak 14 Temmuz 1952 yılında Tıva Otonom Sovyet Sosyalist Cumhuriyetinin Barıın-Hemçik bölgesinin Kızıl-Majalık beldesinde doğmuştur. Moskova B.B. Şukin adlı tiyatro okulunu 1978 yılında bitirmiştir. 1978 yılından 1993 yılına değin Tıva Ulusal Tiyatro Merkezinde yönetmen ve tiyatro sanatçısı olarak çalışmaktadır. 1993 yılından beri Tıva Ulusal Tiyatrosunun baş yönetmenidir.. W. Şekspir'in «Lir Han» (Kral Lear), N. Gogol'un «Oynakçı» (Oyuncu), M. Tikamatsu'nun «Üstüg tamı» (Yağlı Cehennem), H. Şiriin-ool'un «Hostug Tıva» (Müstakil Tıva), «Egil, ejim, egil!», V. Kök-ool'un «Hayıraan bot», E. Mijit'in «Kım sen, Sübedey-Maadır?», «Çirgilçinner», R. Tom'un «Ses ınak hereejen» (Sekiz seven kadınlar), A. Çehov'un «Attın familyazı» (At'ın soyadı) ve bunlardan da özge çok sayıda piyes yapmıştır.. Ataque de nervios Ataque de nervios (İspanyolca telaffuz: [ atake DE nerβjos ] , Portekiz : ataque de nervos , telaffuz: [ ɐtaki dʒi neʁvus ] veya [ ɐtakɨ ðɨ neɾvuʃ ], aynı zamanda " Porto Rikolu Sendromu" olarak da bilinir. Kültüre özgü psikolojik bir sendrom olan Ataque de Nervios yaygın olarak Karayipler'de yaşayan Latin halkta ve diğer Latin kültürüne sahip insanlarda görülür. İngilizcede "attact of the nerves" çevrilen bu sendrom;Türkçede "sinir krizi" olarak tanımlanır.Belirtileri geçici ve tipik olarak ani, şiddetli psikososyal strese karşı ortaya çıkar.Bu durum belirtilerinin belirli bir desen oluşturmasından dolayı sinirli hissetmek gibi genel bir terim olarak kullanılmaktan çok kültüre özgü bir form olarak atfedilir. Appendix I'in gözden geçirilmiş dördüncü baskısı "Diagnostic and Statistical Manual of Mental Disorders (DSM-IV-TR)" Mental Bozuklukların İstatistiksel El Kitabı adlı kitabında kültüre özgü sendrom olarak yer alır. Semptomlar daha çok düşüncesiz ve dramatik davranışlar olarak ortaya çıkar. Kontrol edilemeyen ağlama, titreme, çığlık atma, yoğun öfke, yanakların ve başın kızarması, nesneleri kırıp dökme, disosiyatif deneyimler, sözlü ve fiziksel saldırı olarak görülür. Daha az olarak bayılma, intihar girişimi, gasp benzeri davranışlar görülebilir. Sonuçta kısa süreli tutarsız psikoz, işitsel ve görsel halüsinasyonlar da eşlik edebilir. Reaksiyonlar genellikle aile içi stres yaratan olaylardan doğar. Ataque de Nervios Karayipli Latin halkta nispeten daha çok görülür. Örneğin Porto Riko'da bulunan yetişkinlerin tahmini olarak %13.8'inde bu durum görülmüştür. Sosyodemogratif faktörlerin hastalıkla ilişkisi birinci sırada yer almaktadır. Hastalığın prevelansı yaş üstü kadınlarda, sosyoekonomik durumu düşük, boşanmış ve dul insanlarda daha yüksektir.Atakların sevilen birinin kaybı, çatışmalara bağlı aile göçü gibi durumlarla da ilişkili olduğu görülmektedir. Ataque de Nervios diğer psikiyatrik düzensizlikler ile de bağlantılıdır. Porto Riko'da yapılan bir araştırmada Ataque de Nervios hastalarının %63'ünde psikiyatrik bozukluk kriterleri saptanmıştır. Ataque de Nervios hastalarının hasta olamayanlarda 4.35 kat psikiyatrik bozukluğa yatkın olduğu görülmüştür. Özellikle anksiyete bozuklukları, agarofobi panik bozukluklar, aşırı mood değişiklikleri ve majör depresyon bu bireylerde daha sık görülür. Ataklar sırasında ortaya çıkan semptomlar ilişkili olduğu mental bozukluklara göre değişiklik göstermektedir. Aşırı mood değişikliği olan hastalarda ataklar sırasında öfke patlamaları, çığlık atma, bağırma, çevreye zarar veren davranışlar görülürken panik atakla birlikteliğinde hastalarda aşırı ölüm korkusu, boğulma hissi, şiddetli kaygı görülmektedir. Ataque de Nervios ayrıca çocukluk çağı travmaları ve seksüel travmalar geçirmiş bireylerde diğer insanlara oranla daha sık görülmektedir. Sonuç olarak hastaların semptomları diğer hastalıklardan kesin olarak ayrılarak ele alınmalı; tedavi bu ölçütlere göre planlanmalıdır. Semptomlar daha çok düşüncesiz ve dramatik davranışlar olarak ortaya çıkar. Kontrol edilemeyen ağlama, titreme, çığlık atma, yoğun öfke, yanakların ve başın kızarması, nesneleri kırıp dökme, disosiyatif deneyimler, sözlü ve fiziksel saldırı olarak görülür.Daha az olarak bayılma, intihar girişimi, gasp benzeri davranışlar görülebilir. Sonuçta kısa süreli tutarsız psikoz, işitsel ve görsel halüsinasyonlar da eşlik edebilir. Reaksiyonlar genellikle aile içi stres yaratan olaylardan doğar. Ataque de Nervios ilk olarak Porto Riko'da bulunan Amerikan Askeri Psikiyatrist tarafından Porto Rikolu bir gençte gözlendi. Bu durum daha önce karşılaşılmamış bir hastalık olarak kayıtlara geçti. Kızılcahamam-Çamlıdere Jeoparkı Kızılcahamam-Çamlıdere Jeoparkı, Ankara ilinin, Kızılcahamam ile Çamlıdere ilçeleri sınırları içinde 2000 km² alanda, 2010 yılında kurulmuş jeoparktır. Alanda bulunan 250 jeositten 23'ü turizme açılmıştır. (Jeosit; eski veya güncel bir jeolojik olayı, süreci, özelliği temsil eden, mineral, kaya, fosil, istif, yapı, arazi veya yerşeklidir..) Diğerleri bilim adamlarının ziyaretine açıktır. 23 jeosit (durak) turlar ve yollarla birbirine bağlıdır. Alan Köroğlu Dağlarının 23-20, 18-16, 11-9 milyon yılları arasında üç evreli faaliyetleri ile şekillenmiştir. Volkanik faaliyetler genelde patlamalı oluşmuş, bazen de uzun yer kırığı ve yarıklarından yüzeye ulaşmıştır. Volkanizmanın durduğu dönemlerde akarsu, bataklık ve göller oluşmuştur. Yeniden volkanizma aktif olduğunda ise bu çukur alanlar volkanik tüf ve küllerle dolmuştur. Taşlaşmış ağaçlar, kurbağa, balık, yaprak ve böcek fosilleri bu istifler içinde oluşmuştur. Zamanımıza doğru bu volkanik istiflerin aşınması ile kanyonlar, vadiler ve tepeler oluşmuştur. Deniz Celiloğlu Deniz Celiloğlu (1 Ocak 1986; Bulgaristan) Türk dizi ve film oyuncusu. 1 Ocak 1986'da Bulgaristan'da doğan Deniz Celiloğlu, 3 yaşındayken 1989 Tehcir Süreci nedeniyle ailesiyle birlikte Türkiye’ye geldi. Mimar Sinan Üniversitesi, Devlet Konservatuvarı Fakültesi, Tiyatro bölümü mezunu olan Deniz Celiloğlu birçok tiyatro oyununda rol aldı. Kanal D’de yayımlanan "Kanıt" dizisindeki Komiser Selim rolüyle tanındı. Ayrıca "Ev" ve "Tamam mıyız?" gibi filmlerde başrol oynadı. 12 Aralık 2010'da oyuncu Müge Bayramoğlu ile evlenen Deniz Celiloğlu, 27 Aralık 2013'te İstanbul Aile Mahkemesinde 3 yıldır evli olduğu eşinden tek celsede boşandı. Deniz Celiloğlu dizi projelerinin yanı sıra Mu Tunç'un yönettiği "Arada" adlı sinema filminde yer almıştır. Pantograf Pantograf, ölçekli çizimde daha büyük veya daha küçük ölçekte numune çıkarmak için elle kullanılan maket ölçeklendirme aracıdır. CNC makinelerinin yaygınlaşmadığı dönemde oldukça popüler kullanım alanı bulunmaktaydı. Daha sonradan gelişen CNC donanımları ile birlikte Pantograf, CNC'nin yapamayacağı ince el hassasiyeti isteyen model çıkarma işlemleri için kullanılmış, bazı açılardan CNC modelleme veya CNC kullanım bilgisi gerektirmeyen, el işçiliğinin ve emeğin değerli olduğu özel üretim numuneler için kullanımı devam etmiştir. Özellikle madeni para basımında, büyük ebatlı taslak numunelerin madeni para üzerine geçirilmesi için mastır kalıp uygulamalarında kullanımı, birçok ülkenin merkez bankasına bağlı darphanelerinde uygulaması halen daha devam etmektedir. Heng Samrin Heng Samrin (Khmerce: ហេង សំរិន; d. 25 Mayıs 1934), Kamboçya Millet Meclisi Başkanı, Kamboçya Halk Partisi'nin Onursal Genel Başkanı ve Kampong Cham İli parlamentosu üyesidir. Daha önce, 1979-1981 yılları arasında Hanoi destekli Kampuçya Halk Cumhuriyeti'nin de facto lideri olarak ve 1981'den 1991 yılına kadar Kamboçyalı Halkın Devrimci Partisi Genel Sekreteri olarak görev yaptı. Samrin, Kamboçya'nın en yaşlı milletvekili olarak kayda geçti. Onursal unvanı "Samdech Akeak Moha Ponhea Chakrei Heng Samrin" dir (Khmerce: សម្តេចអគ្គមហាពញាចក្រីហេង សំរិន). Willys MB Willys MB (Genel olarak, resmen ABD Ordu KamyonU, 1/4 ton, 4x4 cip, olarak da bilinir), Dünya Savaşı sırasında imal edilmiş bir dört tekerlekten çekiş teknolojisini kullanan araçtır. 1941-1945 yılları arasında üretimi yapıldı, savaş sonrası üretilen sivil Jeep CJ geliştirilirken onun tasarımı örnek alındı. Mendilimde Kan Sesleri Mendilimde Kan Sesleri şair Edip Cansever'in “"Sonrası Kalır"” (1974) kitabında yer alan bir şiirdir. Şairin şiir anlayışını en iyi şekilde yansıtan ve en çok sevilen şiirlerinden biridir. Memleketin içinde bulunduğu durum karşısında hüzünlenen ve bu hüznünü toplumdan bir insanla -Ahmet Abi'yle- paylaşan şehirli bir bireyin ağzından yazılmıştır. Şairin bireyi değil toplumu ele aldığı bir şiirdir.Şiir beş birimden oluşur. Dramatik bir şiirdir. Birinci bölümde anlatıcı Ahmet Abi’ye seslenir, hem ondan hem çocuklardan geç kaldığı şeyler için özür diler. Ahmet Abi’ye seslense de aslında kendisi ile konuşmakta olan anlatıcı, ikinci birimde yaşanan olaylar karşısında bir şey yapamamanın verdiği üzüntüyü duyar. “"İnsan yaşadığı yere benzer"” diyen anlatıcı, sonraki mısralarda “"İnsan neye benzer?"” sorusunu sorar ve cevaplar verir. Ahmet Abi’nin de Türkiye’nin coğrafyası gibi mutsuz ve hüzünlü olduğuna dikkat çeker. Üçüncü birimde Türk halkının hikâyesinden Ahmet Abi’nin hikâyesine geçilir. Anlatıcı, Ahmet Abi’nin geçmişteki hali ile şimdiki halini kıyaslar. Eskiden dediği zaman diliminde Ahmet Abi ile yaptıklarını anlatır. Dördüncü birimde Ahmet Abi’ye umutlu olmasını öğütler ve memleketi tasvir etmeye devam eder. Beşinci ve son birim anlatıcının hüznünü ve mutsuzluğunu ifade eden mısralardan oluşur. Şiirde simgesel bir anlatım vardır. Ahmet Abi bütün bir Türk toplumunu; çocuklar ülkeyi kurtarma idealini gerçekleştirecek Türk çocukları, Ahmet Abi’nin sevgilisi olduğu hayal edilen kadın ise o çocukları yetiştirecek kadınları simgeler. Şair, istasyonları ve pazarları anlatarak memleketteki karışıklık ve huzursuzluğu ifade eder. Sade ve açık bir dille yazılmıştır; bu özelliği ile şairin diğer şiirlerinden ayrılır. Konuşma diliyle yazılmış olduğu ve baştan sonra bir monolog olduğu için tekrarlara sık başvurulur. Hüzün duygusu yaratan kelimelerin birkaç kez tekrar edilerek ahenk sağlar. Anlatıcı kimi zaman cevabını beklemeksizin Ahmet Abi’ye sorular sorar. Şair, bu şiiri şiirde adı geçen Ahmet Abi’ye ithaf etmiştir. "Ahmet Abi", Cansever’in İstanbul’da tanıştığı, TKP üyesi eski bir işçi olan Ahmet Gayretli’dir. Lloviu virüsü Lloviu virüsü (LLOV) Ebola virüsü ve Marburg virüsü ile uzaktan ilişkili kültürsüz bir virüstür. Lloviu virüsünden (kısaltması LLOV), "Lloviu cuevavirus" türünün tek üyesi olarak 2010 yılında söz edildi, "Cuevavirus" cinsi, "Filoviridae" ailesi, "Mononegavirales" takımı içinde yer alması önerilmiştir. Adını ilk keşfedildiği yer olan "Cueva del Lloviu" adında bir İspanyol mağarasından almıştır Lloviu virüsü j’ɔːvjuː vaɪrəs olarak telaffuz edilir (IPA). Uluslararası Virüs Sınıflandırma Komitesi'ne göre, adı Lloviu virüsüdür ve daima baş harfi büyük yazılır, italik yazılmaz ve kısaltması LLOV'dur. LLOV 2002 yılında, Cueva del Lloviu mağarasında, Schreiber'in uzun parmaklı yarasalarında (Miniopterus schreibersii) keşfedildi. Henüz yeni bir yarasa hastalığının etiyolojikajanı olduğu kanıtlanmadı ancak sağlıklı Schreiber'in uzun parmaklı yarasalarında da virüs izleri bulunamadı. Belli yarasa türlerinde patojenikolduğu düşünülmektedir. Nekropsilerde makroskobik bulgulara rastlanmamasına rağmen mikroskobik muayenelerde viral pnömoni bulgularına rastlanmıştır. Cueva del Lloviu mağarası turistlerin sıklıkla ziyaret ettikleri bir yerdir ve henüz insanlarda hastalık veya enfeksiyona rastlanmamıştır. İkinci flovirüs olan LLOV'un insanlar için patojenik olmadığı bildirilmiştir. (Birincisi Restron virüsü (RESTV)). Fenerbahçe (futbol takımı) 2015-16 sezonu Fenerbahçe (futbol takımı) 2015-16 sezonu, Fenerbahçe'nin kuruluşundan itibaren 109. ve ulusal ligdeki 58. sezonudur. 2014-15 sezonunu ikinci bitiren Fenerbahçe bu sezonda Şampiyonlar Ligi 3.ön eleme turunda Şahtar Donetsk'e 0 - 0 ve 3 - 0'lık sonuçlarla elenerek yoluna UEFA Avrupa Liginden devam etti. Bu turnuvada son 16 turunda Braga'ya elendi. Ligi ikinci olarak tamamlarken, Türkiye Kupası final maçında Galatasaray'a 1-0 yenilerek turnuvayı kupasız tamamladı. Kaynak: Fenerbahçe'nin 2015-16 formalarını Adidas üretmektedir. Formaların göğüs sponsoru Avrupa Kupası karşılaşmalarında Türk Hava Yolları, Süper Lig ve Türkiye Kupası karşılaşmalarında Yandex ,kol sponsoru Coca-Cola, sırt sponsoru Ülker (Halley), şort sponsoru İntegral Forex'dir. Sezon 14/15/16 Ağustos 2015'te başlayacak ve 22 Mayıs 2016'da sona erecektir. Revan Kuşatması (1603-1604) Revan Kuşatması, 1603-1618 Osmanlı-Safevi Savaşı'nda bir evre. Kuşatma Safevi ordusunun başarısıyla ve Revan'ın 21 yıl sonra tekrar İran idaresine geçmesiyle sonuçlanmıştır. 28 Eylül 1603 yılında Ezbend Muharebesi'nde Tebriz Beylerbeyi Zincirkıran Ali Paşa komutasındaki birliklerin Safevi ordusuna yenilmesi ve Tebriz'de zayıf kalan garnizonun 21 Ekim'de teslim olmasıyla Safevi birliklerinin önünde direnç gösterebilecek bir ordu ya da müstahkem mevki kalmamıştı. Şah Abbas, Tebriz'i aldıktan sonra diğer Batı Safevi vilayetlerini savaşmadan ele geçirdi ve kolayca Nahcıvan üzerine yürüdü. Ordubad, Culfa, Maku, Selmas, Hoy, Meraga ve Civanşir kısa sürede Safevilerin eline geçti. Bunlardan Culfa'da bulunan Ermeniler Safevi ordusu yaklaşırken isyan etmişler ve kentteki 100 kişilik Osmanlı garnizonunu öldürerek kesilmiş başlarını şehrin anahtarlarıyla birlikte Şah Abbas'a göndermişlerdi . Nahcıvan'daki zayıf garnizonun da, kalenin duvarlarının topraktan ve istihkamlarının zayıf olmasından dolayı, Şah ordusu gelmeden kaleyi tahliye etmesi üzerine Şah Abbas 26 Ekim 1603 tarihinde burayı da savaşmaksızın ele geçirdi. Bölgede dağınık halde bulunan yaklaşık 12.000 askerden oluşan Osmanlı birlikleri Revan'a çekildi. Bu birlikler Revan Kalesi'nin Aras Nehri'ne bakmayan surlarını onararak mukavemete hazır hale getirdiler. Şah Abbas Revan Valisi Şerif Paşa'ya mektup yazarak, Nahcıvan'ın savaşsız alınmasına da atıfla, Revan'ın zaptını da olmuş bitmiş bir olay addederek kışı halen Osmanlıların elinde bulunan Gence ve Şirvan'da geçireceğini iddia etti. Şerif Paşa mektuba yanıt vermedi, ancak İstanbul'a göndertti ve çevre eyaletlerden yardım istediyse de hiçbir takviye alamadı. 6 Kasım'da Safevi ordusunun 6.000 Türk ve bir kısım Kürt'ten oluşan öncü birlikleri Revan kalesi önünde göründü. Bu birlikler arasında Tebriz'in Safevilerce kuşatılmasına giden süreçte rol oynayan Gazi Bey'in kardeşi Seyfeddin Bey, Osmanlılar tarafından kendisine beylik verilmiş Şeyh Haydar, Nahcıvan'da Osmanlıların yanında yer alan Alaeddin Bey, Maku hakimi Mustafa Bey, Eleşkirt hakimi Kılıç Bey, sürekli taraf değiştiren Berküşad hakimi Ferruhrûz Bey ve Zeynel Bey de Safevilerle birlikte hareket ediyordu. Şah Abbas da Revan önlerine gelince çadırını Minnet Tepesi adlı mevkiye kurdurdu ve kuşatma resmen başladı. Safeviler soğuk nedeniyle toprağın sertliğinden dolayı metris kazmakta zorlandılar. Revan Valisi Şerif Paşa da Safevilere karşı 18, 23 ve 27 Kasım tarihlerindeki huruç harekatlarında başarı kazanarak kuşatma birliklerine zayiat verdirdi. Bununla birlikte, Şerif Paşa'nın Van Valisine yardım talep etmek üzere gönderdiği ulak Safevilerin eline geçti. Bunun üzerine Şah Abbas bu ulağın yanına Safevi elçisi Molla Yahşi'yi katarak kalenin kuşatıldığı, yardım isteme olanağının kalmadığı ve teslim olmaktan başka çarenin bulunmadığı mesajını iletti. Teklif Şerif Paşa tarafından reddedildiği gibi, geri dönmekte olan Yahşi muhafızların eline geçerek öldürüldü. Bu sırada Safevi Devleti'yle savaşın başladığı, Tebriz'in düstüğü ve İran ordusunun Revan'ı kuşattığı haberi İstanbul'a ulaştı ve Trabzon'da sürgün bulunan Saatçi Hasan Paşa doğu seferi için komutan tayin edildi. Ancak, 22 Aralık 1603 tarihinde Osmanlı padişahı III. Mehmed öldü ve tahta 13 yaşındaki I. Ahmed tahta çıktı. Yeni padişah coğrafyayı bilen Cığalazade Sinan Paşa'yı "şark serdarı" (doğu ordusu komutanı) olarak atadı. Bununla birlikte Sinan Paşa'nın ordusunu toplayıp sefere çıkması 1604 Haziran ayını buldu. Kış aylarında Allahverdi Han komutasındaki 12.000 askerlik süvari birliği de Safevi Türk ordusuna katıldı. Beraberinde Şah'ın Osmanlılara ve Özbeklere karşı zaferleriyle son fetihlerini tebrik eden ve çeşitli hediyeler getiren Babür İmparatorluğu elçisi geldi ve kuşatmanın sonuçlanmasına kadar Şah Abbas'ın yanında kaldı. Bu sırada 1578 yılından beri Osmanlı egemenliğindeki Kakheti Krallığı'nın hakimi II. Alexander da Şah Abbas'tan aldığı mesaj üzerine Tiflis'teki Osmanlı garnizonunu imha etti. Başkenti Tiflis'in düşmesiyle Kartli Krallığı da Osmanlı egemenliğinden kurtuldu ve 25 yıl sonra yeniden Safevi türklerinin hakimiyetine girdi. Kakheti Kralı II. Alexander ve Kartli Kralı X. Giorgi Revan'ı kuşatmakta olan Şah'ın yanına geldiler. Bahar aylarıyla birlikte Safevi ordusu kuşatmayı sıkılaştırdı. Elçisinin ölüdürülmesine kızan Şah Abbas'da kaleye giden suyu kestirdi. Çevre bölgelerden topladığı 12.000 Ermeni köylüye kalenin karşısına kuşatma kuleleri inşa ettirdi. Safevi birlikleri sert kış koşullarından, Ermeni köylüler de hem kış koşullarından hem de iki tarafın ateşlerinden dolayı önemli zayiat verdiler. Kuşatma kuleleri tamamlandığında Şah Abbas buralara top koydurttu, ayrıca topçu ve tüfekçi yerleştirerek kaleyi sürekli ateş altında tutma emri verdi. Yoğun ateş, susuzluk nedeniyle çıkan hastalıklar ve açlık kaledeki Osmanlı garnizonunu giderek olumsuz etkilemeye başladı. Kalenin üç hisarından birinin baskın sonucu Safevilerin eline geçmesi ve savaşabilecek durumda 500 askerinin kalması üzerine Şerif Paşa serbestçe çekilmek koşuluyla teslim oldu. Şerif Paşa ve Revan Kadısı Şah'ın huzuruna kabul edildiğinde, Kakheti Kralı II. Alexander, Kartli Kralı X. Giorgi, Tebriz civarında Ezbend Muharebesi'nde Şah'a esir düşen esi Tebriz Valisi Zincirkıran Ali Paşa ve iki ülke arasında savaşın başlamasına bahane olan Selmas hakimi Gazi Bey de Şah'ın yanındalardı. Şah bu şahıslara iyi davranmış ama esir ulemayı idam ettirmişti. Bu suretle 1583 yılında Osmanlı Devleti'nin eline geçen Revan 21 yıl sonra tekrar Safevi Devleti'nin topraklarına katıldı. Arif Arif () — erkek çocuklara verilen bir isim. Ayrıca Ârif, "Arif-i Billah" kısaltması, yani ermiş kişidir. Ad olarak kullananlar SoyadÄ± olarak kullananlar Uluslararası Virüs Taksonomisi Komitesi Uluslararası Virüs Sınıflandırma Komitesi (International Committee on Taxonomy of Viruses), virüslerin isimlendirilmesi ve sınıflandırmasında yetkili bir komitedir. Virüsleri isimlendiren ve canlı organizmalardaki etkilerine göre sınıflandıran bir sistem geliştirmişlerdir. Üyeleri kabul görmüş uzman vilologlardır. Uluslararası Mikrobiyoloji Birliği'nin Viroloji Bölümü tarafından yönetilir. Komitenin virÃ¼s isimlendirmesindeki temel ilkeleri. Sınıflandırmada biyolojik sınıflandırma sisteminin biraz değiştirilmiş halini kullanırlar. Sadece takson düzeni tanırlar, aile, altaile, cins ve tür. Komite 1962 yılında kurulmasından bu yana istikrarın sağlanmasında çok başarılı olmuştur.1980'lerde tanımlanan her cins ve aile 2005 yılında da kullanılmaya devam etmiştir. Yeni isimler, isim değişiklikleri ve taksonların yerleştirilmesi yönetim kurulunda öneriler biçiminde ele alınır. Tüm kararlar önce alt komiteler ve çalışma gruplarına danışılır. Komite tarafından onaylanmayan bir takson adı yok statüsündedir ve kabul edilmiş hiyerarsik taksona bağlı ise onaylanır. Önerilen takson ismi kabul edilebilir değilse, komite kabul edilebilir uluslararası bir isim bulana kadar kararsız kalır ya da o isim kabul görür Tür isminde gereğinden fazla kelime olmamalıdır. Virüs ismine -"virus" son eki getirilerek oluşturulur. Tür ismi uygun olmalı ve tür için kesin bir kimlik sağlamalıdır. Numaralar ve harfler ve bunların kombinasyonları yaygın olarak kullanılmıştır ancak yeni isimlendirmelerde artık tek başlarına kullanılamamaktadırlar. Cinsler bazı önemli özellikleri benzeşen ve sadece konak ve virülensleri farklı virüslerden oluşur. Cins ismi son eki -virus olan tek bir kelimden oluşur. Ortak özellikler paylaşan cinslerin bir gurubudur. Karmaşık bir hiyerarşik durumu çözmek için gerektiğinde kullanılan bir taksondur. Son eki -"virinae" olan tek bir kelimedir. Aile cinslerin bir gurubudur, ortak özellikler paylaşan altaileler şeklinde düzenlenmişlerdir. Son eki "-viridae" ile biten tek bir kelimeden oluÅŸur Takım bazı ortak karakterler taşıyan ailelerin oluşturduğu bir gruptur, son eki "-virales" ile biten tek bir kelimedir. Virüslerin sınıflandırması için geçerli olan kuralar viroidler için de geçerlidir. Viroidelerin de son ekleri vardır. Türler için viroid, cinsler için "-viroid", altaileler için "-viroinae" ve aileler için "-viroidae" Retrotransposonlar da sınıflandırma ve teriminolojide virus olarak geçmektediler. Satallitler (uydular) ve prionlar virüs olarak sınıflandırılmazlar. Shimoni yarasa virüsü Shimoni yarasa virüsü lyssaviruslerdendir. 2009 yılında Kenya'da keşfedildi. Lagos yarasa virüsü ile önemli benzerlikleri bulunmaktadır. Virüs ölü bir Commerson's yaprak burunlu yarasa'sının ("Hipposideros commersoni") beyninden izole edilmiştir. Bu güne kadar insanlarda enfeksiyona yol açtığı bir vaka görülmemiştir. Beyaz burun sendromu Beyaz burun sendromu, ABD ve Kanada'da görülen birçok yarasanın ölümüne neden olan bir durumdur. etkilenen yarasaların burunlarının etrafında beyaz renkli mantarlar oluştuğu için beyaz burun sendromu denmiştir. İlk olarak Şubat 2006'da bulunmuştur. Bu hastalık Ocak 2006'da New York'taki bazı mağaralarda rapor edilmiştir. 2008'de diğer New York mağaraları, Vermont, Massachusetts ve Connecticut'a yayıldı 2009 yılı başlarında New Hampshire,New Jersey, Pennsylvanya. Batı Virginiaya yayıldı Mart 2010'da Ontario, Kanada ve Middle Tennessee'de rastlandı. 2012 yılında kuzeydoğu Ohio'da ve MaineArcadia millî Parkındayeni vakalar bildirildi . Son vakalar ise 2013 yılında Georgia, Kuzey Karolina, ve Illinois'te meydana geldi. Katenoteizm Katenoteizm, Henoteizm'in Monolatrizm'le birlikte iki alt tipinden biri. Birçok tanrının var olduğuna inanmakla birlikte, bu tanrıların her birinin sadece kendisine tapan kişilere karşı güçlü olduklarını kabul eden Monolatrizm'den farklı olarak, birçok tanrıya yıl içerisinde belirli zamanlarda tapılan inanç sistemidir. Sophie Aldred Sophie Aldred (d. 20 Ağustos 1962), İngiliz oyuncu ve televizyon sunucusu. Greenwich, Londra'da doğan Aldred, Blackheath'te büyüdü. St James kilisenin Kidbrooke korosunda şarkı söyledi. 1973'ten 1980 yılına kadar Blackheath High School'da okudu. Manchester Üniversitesi'nde drama öğrencisi olarak yer aldı. 1983 yılında mezun oldu ve çocuk tiyatrosu alanında kariyer yapmaya karar verdi. 1987 yılında "Doctor Who" ile ilk başta 3 bölümlüğüne Ace rolünde oynamak için anlaştı. Ancak klasik serinin sonuna kadar oynadı. Ocak 1992'de "The Stranger More than a Messiah" videolarında göründü. "Doctor Who"dan önce ve sonra da televizyonda kariyeri olan Aldred özellikle çocuk programlarında, "Corners" ve "Melvin and Maureen's Music-a-grams" gibi eğitim programlarında yer aldı. Tiny and Crew, BBC dizisi "Words and Pictures" ve "It's a Mystery" programlarında yer aldı. Ayrıca CITV'de 1999 ve 2001 yılları arasında "ZZZap!" programının 8. sezonunda Minnie The Mini Magician karakterini oynadı. Aldred "Singing Together", "Music Workshop", "Time and Tune" ve "Music Box" programlarının da olduğu çeşitli BBC Okul Radyo serilerinde yer aldı. 1993 yılında "Doctor Who" dizisinin 30. yıl dönümünde "Dimensions in Time" özel bölümünde Ace rolünü oynadı. Ayrıca Big Finish Productions tarafından yapılan "Doctor Who" radyo oyunlarında yer aldı. 2000'lerde genelde televizyon reklamlarında, "Bob the Builder", "Sergeant Stripes" ve "Dennis & Gnasher" animasyonlarında seslendirmeler yaptı. 1996 yılında Mike Tucker ile yazdığı "Ace, The Inside Story of the End of An Era" kitabı Virgin Publishing tarafından yayınlandı. (ISBN 1-85227-574-X). Aldred 2009 yılında baş karakterin Afacan Dennis olduğu "Dennis and Gnasher" çizgi filminde seslendirme yaptı. 2012 yılında BBC'nin çocuk kanalında "Tree Fu Tom" çizgi filminde Tom'u seslendirdi. Aynı çizgi filmde Doktor'un onuncu yüzünü oynayan David Tennant (Twigs'i seslendirdi) da yer aldı. Kasım 2013'te "Doctor Who" dizisinin 50. yıl dönümüyle ilgi yapılan "The Five(ish) Doctors Reboot" komedisinde yer aldı. Aldred, ilk evliğini komedyen Les Dennis ile yaptı. 12 Temmuz 1997 tarihinde Vince Henderson ile evlendi. Adam ve William adını verdikleri iki oğulları oldu. Squid (yazılım) Squid, HTTP ve FTP gibi web servisleri için proxy önbellekleme yapan aynı zamanda internet çıkışlarınızı filtreliyerek yönetmenizi sağlayan bir proxy server’dır. Öncelikli olarak HTTP ve FTP için kullanılsa da, TLS, SSL, Internet Gopher ve HTTPS gibi birkaç farklı protokole de sınırlı bir şekilde destek sağlayabilmektedir. Squid başta Unix türevi işletim sistemleri için bir daemon olarak tasarlanmıştır. 2.7 versiyonu ile windows port eklenmiştir. Yeni versiyonlar Cygwin ortamını kullanan windowslar için çalışabilmektedir. Squid GNU Genel Kamu Lisansı altında yayınlanan bir özgür yazılımdır. Youtube gibi video akışı sağlayan sitelerde yaygın olarak kullanılan bir özellik şöyledir: Eğer bir kullanıcı videonun ortasına basarsa videoyu başlangıcından itibaren tüm bilgileri aktarmak yerine sunucu videonun ortasından itibaren bilgileri göndermeye başlayabilir. Parçalı indirmeler için de Microsoft Windows Güncelleştirmeleri için çokça kullanılır. Oldukça büyük güncelleştirme paketleri arka planda indirilebilir ve eğer bir kullanıcı bilgisayarı kapatırsa ya da interneti kesililirse indirmeler bekletilebilir. Squid web sunucusuna yapılan kısmi isteklerin yerini alabilir. Squid istek yapılan nesnenin aynısının bir kopyasını belleğinde barındırmalıdır. Eğer bir proxy video kullanıcı tarafından izleniyorken video tamamiyle yüklenmeden başka bir sayfaya istek yapılırsa Squid kısmi indirmeyi yeniden kullanım için tutmaz. Devam eden indirmelerin kullanımı için özel ayarların yapılması gerekmektedir. Squid aşağıdaki işletim sistemlerinde çalışabilmektedir: Dostluk İçin Futbol Dostluk İçin Futbol (, ), PJSC Gazprom tarafından her yıl gerçekleştirilen çocuklar için uluslararası bir sosyal programdır. Programın amacı, futbol aracılığıyla genç nesillere temel değerleri aşılamak ve onların sağlıklı bir yaşam tarzına ilgi duymaya teşvik etmektir. Program kapsamında her yıl düzenlenen uluslararası çocuk forumunda, farklı ülkelerden gelen 12 yaşındaki futbolcular, Uluslararası Futbol ve Dostluk Gününde "Dostluk İçin Futbol" Dünya Kupasına katılır. İşbu Program, - FIFA, UEFA, BM, Olimpiyat ve Paralimpik Komiteleri, çeşitli ülkelerin devlet başkanları, hükümet ve futbol federasyonları, uluslararası hayır kurumları, kamu kuruluşları ve dünyanın önde gelen futbol kulüpleri tarafından desteklenmektedir. Program tüm dünyada AGT Communications Group (Rusya) tarafından organize edilir. İlk Dostluk İçin Futbol uluslararası çocuk forumu 25 Mayıs 2013'te Londra'da düzenlendi. Bu etkinliğe 8 ülkeden (Almanya, Bulgaristan, Büyük Britanya, Macaristan, Rusya, Sırbistan, Slovenya, Yunanistan) toplam 670 çocuk katıldı. Rusya, 2018'deki FIFA Dünya Kupası'na ev sahipliği yapacak 11 Rus şehrinden 11 futbol takımı ile temsil edildi. Foruma ayrıca Zenit, Chelsea, Schalke 04, Kızılyıldız kulüplerinin genç takımları, Gazprom spor günü kazananları ve Fakel Festivali kazananları katıldı. Çocuklar forum boyunca diğer ülkelerden akranlarıyla ve ünlü futbolcularla sohbet etti ve 2012/2013 UEFA Şampiyonlar Ligi Finalini Wembley Stadyumu'nda izledi. Forumun sonunda projenin sekiz değerinin (dostluk, eşitlik, adalet, sağlık, barış, sadakat, zafer ve gelenek) çocuklarca dile getirildiği bir açık mektup hazırlandı. Bu mektup daha sonra UEFA, FIFA ve IOC başkanlarına gönderildi. 2013'ün Eylül ayında Vladimir Putin ve Vitali Mutko ile bir araya gelen Sepp Blatter, mektubun kendisine ulaştığını teyit etti ve Dostluk İçin Futbol programına destek vermeye hazır olduğunu ifade etti. Dostluk İçin Futbol programının ikinci sezonu, 23-25 Mayıs 2014 tarihleri arasında Lizbon'da gerçekleştirildi. Forum'a 16 ülkeden (Almanya, Beyaz Rusya, Bulgaristan, Büyük Britanya, Fransa, Hırvatistan, Hollanda, İtalya, Macaristan, Polonya, Rusya, Sırbistan, Slovenya, Ukrayna ve Türkiye) 450'den fazla genç katıldı. Genç futbolcular uluslararası Dostluk İçin Futbol forumu ile bir sokak futbolu turnuvasına katıldı ve 2013/2014 UEFA Şampiyonlar Ligi Finalini izledi. 2014 Uluslararası Sokak Futbolu Turnuvasının galibi Benfica (Portekiz) genç takımı oldu. Programın bu ikinci sezonunun sonucunda Dostluk İçin Futbol hareketine bir lider seçildi. Seçilen lider Portekiz'den Felipe Suarez old. Kendisi, 2014'ün Haziran ayında hareketin lideri olarak, Yuri Andreyevich Morozov'un anısına düzenlenen dokuzuncu uluslararası gençler futbol turnuvasını ziyaret etti. Dostluk İçin Futbol uluslararası sosyal programının üçüncü sezonu Haziran 2015'te Berlin'de düzenlendi. Asya kıtasından gelen genç katılımcılar (Japonya, Çin ve Kazakistan çocuk futbol takımları) programa bu yıl ilk defa katıldı. Üçüncü sezonda toplam 24 ülkenin 24 futbol kulübünden genç takımlar yer aldı. Genç futbolcular, diğer ülkelerden yaşıtları ve programın küresel elçisi Franz Beckenbauer gibi dünya futbolunun büyük yıldızlarıyla iletişim kurmanın yanı sıra, genç futbol takımları arasında düzenlenen Uluslararası turnuvada mücadele etme imkânı buldu. 2015 Uluslararası Sokak Futbolu Turnuvasının galibi Rapid (Avusturya) genç takımı oldu. Dostluk İçin Futbol programının üçüncü sezonunun etkinliklerini, dünyanın önde gelen medya kuruluşlarından 200 gazeteci ve Uluslararası Çocuk Basın Merkezi üyesi, Avrupa ve Asya'dan 24 genç muhabir takip etti. 2015 seremonisinin zirve noktası, Barcelona (İspanya) futbol kulübünün kazandığı Dokuz Değer Kupasının takdim edilmesiydi. Kazanan, 24 katılımcı ülkede Forum'dan önceki gün düzenlenen küresel bir oylama ile çocuklar tarafından seçildi. Forum'un sonunda tüm katılımcılar, Berlin Olimpiyat Stadyumu'nda 2014/2015 UEFA Şampiyonlar Ligi Finalini izledi. 2016'daki Dostluk İçin Futbol Çocuklar için Uluslararası Sosyal Programının startı, programın küresel elçisi Franz Beckenbauer'in de katılımıyla 24 Mart tarihinde Münih'te Hangouts üzerinden düzenlenen çevrim içi basın toplantısıyla verildi. Programın dördüncü sezonuna Arjantin, Azerbaycan, Brezilya, Cezayir, Ermenistan, Kırgızistan, Suriye ve Vietnam'dan 8 yeni genç takım katıldı, böylece katılan toplam ülke sayısı 32 oldu. 5 Nisan 2016'da, spor camiasında benzeri olmayan bir ödül olan Dokuz Değer Kupası için oylama başladı. Kazananın seçilmesine tüm dünyadan taraftarlar katıldı ancak son karar Dostluk İçin Futbol programının katılımcıları tarafından oylama ile verildi. Kupayı Bayern futbol kulübü (Münih) kazandı. Dostluk İçin Futbol programının katılımcıları, özel ihtiyaçları bulunan çocuklara sağladığı destekler, farklı ülkelerdeki çocuklara yönelik sağlık alanında bulunduğu girişimler ve ihtiyaç sahiplerine sağladığı yardımlar sebebiyle Bayern Münih'i kupaya layık gördü. Dördüncü Dostluk İçin Futbol uluslararası çocuk forumu ve çocuklar uluslararası futbol turnuvasının final maçı 27-28 Mayıs 2016 tarihlerinde Milano'da yapıldı. Turnuvanın kazananı Slovenya'nın Maribor takımı oldu. Forum'un sonunda katılımcılar, UEFA Şampiyonlar Ligi Finalini izleme geleneğini yerine getirdi. Forum'un etkinlikleri dünyanın önde gelen medya kuruluşlarından 200'den fazla gazeteci ve katılan ülkelerden genç gazeteciyi bünyesinde barındıran Uluslararası Çocuk Basın Merkezi tarafından takip edildi.. Dostluk İçin Futbol dördüncü sezonunda ilk kez Suriye'den bir kulüp olan Al-Wahda'nın genç futbolcuları da yer aldı. Suriye takımının program katılımcıları arasında bulunması ve Suriyeli çocukların Milano'daki etkinlikleri ziyaret etmesi, ülkenin insanı açıdan yalnız bırakılmışlığını aşma yönünde önemli bir adım olarak öne çıktı. Uluslararası Russia Today televizyon kanalının Arap spor yayın kurulu, Suriye Futbol Federasyonu'nun da desteğiyle projeye katılan çocuklarla ilgili "Three Days Without War" (Savaşsız Üç Gün) isimli bir belgesel hazırladı. 14 Eylül 2016'da, filmin Şam'da yapılan galasına 7000'den fazla kişi katıldı. Dostluk için Futbol uluslararası çocuk sosyal projesi 2017 yılında St. Petersburg'da (Rusya) gerçekleştirildi ve final etkinlikleri 26 Haziran ile 3 Temmuz tarihleri arasında yapıldı. 2017'de, katılan ülke sayısı 32'den 64'e çıktı. Dostluk İçin Futbol programına o sene ilk defa Meksika ve Amerika Birleşik Devletleri'nden çocuklar da katıldı. Böylece proje dört kıtadan (Afrika, Avrasya, Kuzey ve Güney Amerika) genç futbolcuları bir araya getirmiş oldu. Program beşinci sezonda yeni bir konsept ile gerçekleştirildi: her ülkeden kendi ülkesini temsil etmesi için bir genç futbolcu. Aralarında engelliler de olan bu 12 yaşındaki kız ve erkek çocuklarından sekiz uluslararası Dostluk Takımı oluşturuldu. Takımların hangi ülkelerden oluşacağı ve katılan ülke temsilcilerinin hangi pozisyonlardan olacağı kura ile belirlendi. Kura çekimi İnternet konferansı biçiminde gerçekleştirildi. Sekiz Dostluk Takımının başına da genç teknik direktörler getirildi: Rene Lampert (Slovenya), Stefan Maksimovich (Sırbistan), Brendon Shabani (Büyük Britanya), Charlie Sui (Çin), Anatoly Chentuloyev (Rusya), Bogdan Krolevetsky (Rusya), Anton Ivanov (Rusya), Emma Henschen (Hollanda). Dostluk İçin Futbol uluslararası basın merkezi temsilcilerinden biri olan Liliya Matsumoto da (Japonya) kuraya iştirak etti. Dostluk İçin Futbol 2017 Dünya Kupasını, dokuz ülkeden gelen genç futbolculardan kurulu olan ve yine genç bir teknik direktör tarafından yönetilen "turuncu" takım kazandı: Rene Lampert (Slovenya), Hong Jun Marvin Tue (Singapur), Paul Puig I Montana (İspanya), Gabriel Mendoza (Bolivya), Ravan Kazimov (Azerbaycan), Khrisimir Stanimirov Stanchev (Bulgaristan), Ivan Agustin Casco (Arjantin), Roman Horak (Çek Cumhuriyeti), Hamzah Yusuf Nuri Alhavvat (Libya). Dostluk İçin Futbol uluslararası çocuk forumuna Viktor Zubkov (PJSC Gazprom Yönetim Kurulu Başkanı), Fatma Samura (FIFA Genel Sekreteri), Philippe Le Flock (FIFA Ticari Direktörü), Giulio Baptista (Brezilyalı futbolcu), Ivan Zamorano (Şilili forvet), Alexander Kerzhakov (Rus futbolcu) ve diğer konuklar katılarak genç nesiller arasında önemli insani değerlerin teşvik edilmesi çağrısında bulundular. Вu proje 2017 yılında 600.000'den fazla kişiyi bir araya getirdi ve St. Petersburg'da düzenlenen final etkinliklerine dünyanın 64 ülkesinden gelen 1000'den fazla çocuk ve yetişkin katıldı. 2018 yılında, Dostluk İçin Futbol programının altıncı sezonuna 15 Şubat - 15 Haziran tarihleri arasında Rusya ev sahipliği yapacak. Son etkinlikler, FIFA 2018 Dünya Kupası arifesinde Moskova'da gerçekleşti. Programın katılımcıları arasında dünyanın 211 ülkesini ve bölgesini temsil eden genç futbolcular ve gazeteciler var. 2018 programının resmî başlangıcında canlı yayınlanan “Dostluk İçin Futbol” 'una dair açık adçekme düzenlendi. Bu adçekmenin neticesinde 32 futbol takımı yani Uluslararası karma Dostluk takımları oluşturuldu. 2018 yılında, çevre koruma misyonu çerçevesinde, uluslararası Dostluk Takımlarının isimleri nadir ve nesli tükenmekte olan hayvan türlerinden seçildi: Ayrıca, 2018 ekolojik misyonu çerçevesinde, 30 Mayıs'ta, Happy Buzz Day adlı uluslararası aksiyon başlatıldı. Etkinliğe Rusya, ABD, Nepal ve Büyük Britanya'nın milli parkları katıldı. Ayrıca, Moskova'daki Dostluk için Futbol programının son etkinlikleri sırasında katılımcılar doğal gazla çalışan çevre dostu otobüslerle geziyorlardı. 2018'de "Dostluk İçin Futbol" Programına katılan ülkeler ve bölgeler: 1. Avustralya Federal Devleti 2. Avusturya Cumhuriyeti 3. Azerbaycan Cumhuriyeti 4. Cezayir Demokratik Halk Cumhuriyeti 5. Amerikan Virgin Adaları 6.