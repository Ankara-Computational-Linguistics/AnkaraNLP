"Platte Nehri" ağzının 30 km kuzeyindedir. Omaha komşu olan Council Bluffs, İowa şehrinde yaşayan zengin arazi spekülatörleri tarafından 1854'te Missouri Nehrinin batısında kuruldu. Council Bluffs şehrinden bu yeni yerleşkeye geçiş Missouri Nehri üzerinde bulunan "Lone Tree Ferry" adlı atlı araba taşıyan feri ile geçiş mevkinden olmaktaydı. Bunun için Omaha "Batı'ya Kapı" takma adını aldı. 19. yüzyılda Omaha'nın ABD içindeki merkezi konumu şehrin önce bir araba yolu ve sonra bir demiryolu merkezi olmasına yol açtı. 19. yüzyıl boyunca Omaha'nın ekonomisinde taşımacılık, demiryolları, toptan ticaret ve bira üretimi önemli rol oymadı. 20. yüzyılda Omaha'da bulunan "Omaha Stockyards" büyükbaş hayvan pazarları ve et sanayi ile şehir ABD'nin Chicago'dan en önemli etçilik merkezi oldu. Günümüzde de Omaha önemli ekonomi merkezi olmayı korumaktadır. ABD'de en büyük firmalar listesi olan Fortune 500 şirketler listesinde bulunan 5 şirketin merkezliğini yapmaktadır. Bunlar "ConAgra Foods", "Union Pacific Corporation", "Mütual of Omaha", "Peter Kiewit and Sons, Inc." ve "Berkshire Hathaway"'dir. Omaha'da karasal iklim hakimdir. Kışlar soğuk olup ortalama ısı -6.1 °C olur. Yazlar kuru ve nispeten sicak geçer; ortalama ısı Temmuz'da 24.9 °C olarak kaydedilmiştir. Yıllık ortalama yağış 758.4 mm olarak gözümlenmiştir. Şehir sınırları içinde nüfus (2010 Nüfus Sayımı itibarıyla) 408,958 kişidir. Böylece nüfus bakımından ABD'nin 42. büyük şehri olmaktadır. Şehir "Omaha-Council Bluffs metropoliten bölgesi"'nin en önemli merkezi olup bu bölge Omaha'dan gecen Missouri Nehri'nin karşı sahilinde bulunan Council Bluffs, Iowa kentini de içine alır. Omaha-Council Bluffs Metropoliten Bölgesi nüfusu 885,350 kişi olmaktadır. Boylece ABD'de metropoliten kentsel bölgeler nüfus büyüklük sıralamasında 60. gelmektedir. Omaha Şehri'nin şu kentlerle kardeş şehir bağlantıları bulunur: Omahalar Omaha Nebraska'nin bozkırlarında yaşayan bir Kızılderili kabilesi. Ova Kızılderilileri kültür grubuna dahildirler. Omahalar Sioux'lar ile akraba diller konuşmalarına rağmen hiç Sioux'larla birlik olmamışlar ve hatta onlarla sık sık savaşmışlardır. Omahaların eski memleketi St. Louis civarındaki Missisippi kıyıları olarak bilinir. Sonradan Nebraska'ya göç etmişler, ve buradaki topraklarını 1830, 1836 ve 1854 yıllarında imzalanan kontratlar ile ABD'ye vermişler ve Vinnebago kabilesi ile birlikte Nebraska'nın kuzeyinde bir Rezervasyona yerleştirilmişler. Komançiler Komançiler (Komançice tekil "Nʉmʉ", çoğul "Nʉmʉnʉʉ" «crawling on belly like a snake» ; İngilizce "Comanche") Amerika Birleşik Devletleri'nde yaşayan yerli Amerikalı bir gruptur. Anavatanları Comancheria olarak bilinen ve günümüz New Mexicosu'nun doğusu, güney Kolorado, güney Kansas, Oklahoma'nın tamamı ve kuzey ve güney Teksas'ın büyük bölümünü kaplayan topraklardır. Comancheler'in sayısının bir zamanlar 20.000 civarında olduğu tahmin edilmektedir. Bugün ise Comanche Ulusu 10.000 üyeden oluşmaktadır. Günümüzde 5.000 civarında Comanche Oklahoma'da (özellikle Lawton çevresinde), geri kalanlarsa Teksas, Kaliforniya ve New Mexico'da yaşamaktadır. Ova Kızılderilileri kültür grubuna dahildirler. "Comanche" adı Utece "kɨmmantsi" («enemy, stranger») kelimesinden gelir. Comancheler bazen Shoshone dilinin bir lehçesi olarak da sınıflandırılan bir Uto-Aztek dili konuşurlar. Kiyovalar Kiyovalar (kai-gwa: "ilk insanlar") Oklahoma'da yaşayan bir kızılderili kabilesi. Bir efsaneye göre Yellowstone Irmağı bölgesinden gelmişlerdir. 18'ncı yüzyılda ellerine atlar geçmesi ile, bozkırlara açılıp bizon avlamaya başlamışlardır. Bu dönemde hem Ova Apaçileri (Na-Dene dilli Kiyova Apaçileri) hem de eski düşmanları olan Komançilerle birleşmişlerdir. Kiowa-Tano dil öbeği içerisinde yer alırlar. ABD hakimiyeti altına girmemek için en çetin mücadeleyi veren ve ABD devletini en son tanıyan kabilelerden biridir. Koni şeklinde deri çadırlarda yaşarlardı. Genellikle tarımla değil, hayvan avlama (özellikle bizon) işi ile uğraşırlardı. Kuzey Amerika kızılderilileri içerisindeki en savaşçı kabilelerdendi. Her altı ayda bir kendileri için önem arz eden olayları, gelişmeleri deri üzerine resmederek ölümsüzleştirirlerdi. Ponkalar Ponkalar, Oklahoma ve Nebraska'da yaşayan bir Kızılderili kabilesi. Kendileri gibi Siyu dillerinden lehçeleri konuşan Omaha, Osage ve Kansa kabileleri ile yakın akrabadırlar. Ova Kızılderilileri kültür grubuna dahildirler. Dinelen Ayı Dinelen Ayı (yerli dilinde Maⁿchú-Naⁿzhíⁿ; İngilizce Standing Bear) (1834-1908), Kızılderili kabilelerinden Ponkaların şefidir. 1875 yılında, Ponca kabilesi ve bazı kabileler, ABD hükümetince bir dizi anlaşma ile yaşadıkları Nebraska'dan Oklahoma'ya yerleştirilmek istendi. Kabile şefleri önce anlaşmayı imzalasa da sonra hatalı tercüme olduğu ve anlaşmayı yanlış anladıkları gerekçesiyle düzenlemeyi kabul etmedi. Kızılderili şefleri anlaşmanın Oklahoma değil, Nebraska'daki bölgesine olduğunu sanarak antlaşmaya varmışlardı. Ancak ABD ordusunun baskısıyla 1878 yılında Ponca kabilesi Oklahoma'ya hareket etti. Açlıktan, sefaletten ve hastalıktan ölen birçok Kızılderilinin içinde Dinelen Ayı'nın büyük oğlu Ayı Kalkanı da (Bear Shield) bulunmaktaydı. Dinelen Ayı, oğluna onu vatanı olan Niobrara Nehri Vadisi'ne defnedeceğine dair söz verdi. Bu söz üzerine 65 kişiyle birlikte kuzeye doğru ilerlemeyi bıraktı. Nebraska'ya doğru devam eden Dinelen Ayı ve yoldaşlarını Omaha Rezervasyonu'nda yakınları karşıladı. Nebraska'ya varmalarından kısa bir süre sonra hükûmet harekete geçti. Kızılderili İşleri Bürosu'ndan General 'un emriyle, Tuğgeneral tarafından rezervasyonu terkederken Dinelen Ayı ve diğerleri tutuklandı ve 'ya götürüldü. Yerli bölgesine geri dönmeleri emredilmesine rağmen, Crook; yolculuk için yerlilerin dinlenip, yeniden güç kazanabilmeleri için emrin uygulanmasını geciktirdi. Crook, Ponca kabilesinin hikâyesini gazeteci 'a anlattı ve 'da geniş olarak yayınlanmasını sağladı. Dinelen Ayı, Nisan 1879 yılında Omaha'da Birleşik Devletler Bölge Mahkemesi'nde dava açtı. Davada kendisinin ve tüm Kızılderilerinin hukuki manada "kişi" olduklarını ve Habeas corpus haklarının "(kısaca; mahkeme kararı olmaksızın tutuklama yapılamayacağı hakkı)" olması gerektiğini savundu. Davada kendisine tercümanlık yaptı. Tuğgeneral Crook resmi davalı olarak belirlendi, çünkü hukuken Ponca kabilesinin fertlerini elinde tutan kişiydi. 12 Mayıs 1879 tarihinde hakim Kızılderililerin hukuki manada "kişi" oldukları ve Habeas corpus hakkına sahip oldukları kararına varıldığını açıkladı. Aynı zamanda Ponca fertlerinin tutuklanması ve esaret altına alınmasında Federal Hükümetin hukuki bir temel gösteremediğini belirtti. Dinelen Ayı ve yanındakiler bu kararla serbest bırakıldı. Bu dava sonucunda; bazı kabilelerin Niobrara Nehri vadisine geri dönüşleri hakkında Hayes hükümetinin dikkati çekilmiş oldu. Dinelen Ayı, Ekim 1879 ile 1883 yıllarında avukat 'in desteğiyle Kızılderili Hakları konusunda konuşmalar yapmak üzere Birleşik Devletler'in doğusuna seyahatler yaptı. Bu yolculuklarda Tibbles ve LaFlesche aileleri destek oldu. Şair Henry Wadsworth Longfellow gibi dönemin önemli ABD vatandaşlarının desteğini kazandı. Doğu seyahatinden dönüşünde Niobrara'daki eski evine yerleşti. Çiftliğinin yakınına yerleşmesine izin verilen 170 Ponca ile birlikte tarım ile uğraştı. 1908'de ölünce, doğduğu yere bakan bir tepeye defnedildi. Dinelen Ayı, Susette Primeau ile evliydi ve birçok çocukları olmuştu. Dinelen Ayı'nın adı ölümünden uzun yıllar sonra Nebraska Onur Listesi'ne alındı. 2005'te bir okula ve 1998'de inşa edilen Niobrara Nehri üzerindeki bir köprüye adı verilmiştir. Ponca City'de bir heykeli bulunmaktadır. TÃ¼rkei Kurier Türkei-Kurier, Türkiye ile Almanya arası ekonomik ve sosyal alanda özgün araştırma, bilgi ve haber sağlamaya yönelik bir köprü oluşturmak; ekonomi ve iş çevreleri ile bilateral önem taşıyan tüm sınai ve ticari sektörlere ilişkin özel haber, yorum ve incelemelerle nitelikli enformasyon ihtiyacını karşılarken, Türkçe sayfalarla okurları, Almanya'daki ticari imkânlar, Alman ekonomisindeki gelişme, eğilim ve uygulamalar ile Türkiye'ye ilişkin görüş, politika ve yatırım planları konusunda aydınlatmak, almanca sayfalarla okurlara Türkiye ekonomisi, Türkiye pazarı ve ülkelerarası sosyal, kültürel konularda içerik sunarak, her iki ülke arasındaki ekonomik ve sosyal ilişkilerin gelişmesine bağımsız basın organı yapısıyla katkı sağlamak amacıyla 1987 yılında yayın hayatına başlamış olan alanının ilk ve tek gazetesidir. Türkei-Kurier'in Türkçe ve Almanca bölümlerinde yer alan haberler, inceleme ve makaleler her iki ülkenin ekonomik ve sosyal gündeminin ihtiyaç ve taleplerine göre hazırlanmakta olup birbirlerinden farklı içerik taşımaktadır. Gazete Alman-Türk Ticaret ve Sanayi Odası (AHK) ile işbirliği kapsamında, oda üyeleri ile Türkiye'de yerleşik, 2000'i aşkın Alman firma yöneticilerine gönderilirken, İstanbul, İzmir, Ankara illeri yanında Ege ile Akdeniz yörelerindeki Türk ve Alman işadamlarının uğrak yerleri oteller ve turistik tesislere de dağıtılmaktadır. Ayrıca, Almanya'daki Ticaret ve Sanayi Odalarına (IHK), Endüstri Merkezi Birliklerine (BDI), Makine Sanayi Birliklerine (VDMA), Federal Kalkınma Teşkilatı Merkezine (DEG), Türkiye Sanayici ve İşadamları Derneği'ne (TÜSİAD) ve TÜSİAD Brüksel ve Berlin Temsilcilikleri'ne, Avrupa-Türk İşadamları Derneği (ATİAD) ile Federal Bakanlıklara, Eyalet Bakanlıklarına, Türkiye ile ticari işbirliğinde bulunan Alman firmalarına dağıtılmakta, Almanya'nın tüm önemli havalimanları, tren istasyonları ve büyük şehir merkez gazete bayilerinde perakende sunulmaktadır. 50 yıllık gazeteci, Anadolu Ajansı'nin ve Hürriyet ve Tercüman Gazetesi'nin Avrupa ve Almanya temsilciliğini yapmış Erdoğan Olcayto'nun kurucusu ve yayın danışma kurulu üyesi olduğu Türkei-Kurier Gazetesi'nin imtiyaz sahipliği ve yazı işleri müdürlüğü Ekim 2008 itibarıyla EUROTURK Group adına Ömer Sipahioğlu'na geçmiştir. ISI BeÅŸ Uygar Kabile Beş Göçmen Kültürüne Uyum Sağlamış Kabile Cherokee, Chickasaw, Choctaw, Creek ve Seminole kabilelerine beyaz insan tarafından verilmiş bir isimdi. Bu kabilelerin beyaz toplumlar arasında "uygar" olarak anılmasının sebebi, bu beş kabilenin plantasyon ve köle sahibi olmak da dahil olmak üzere sömürgecilerin adetlerini benimsemeleri ve genellikle komşularıyla iyi ilişkiler kurmalarıydı. Beş Uyum Sağlayan Kabile, ülkenin diğer bölgelerine -özellikle günümüz Oklahoması'na yerleştirilmelerinden önce Amerika Birleşik Devletleri'nin güneydoğusunda yaşamaktaydı. Bugün özellikle diğer kabilelerden gelen birçok yerli Amerikalı, "Beş Uygar Kabile" yaftasını patronluk taslayıcı ya da ırkçı bulmaktadır. Kendi aralarında kabilelerden konuşurken, bazen düzeltilmiş "Beş Kabile" adı kullanılmaktadır; böylece bu beş kabile dışında kalan diğer yerli Amerikalıların vahşi oldukları iması ortadan kaldırılmaktadır. Beş kabile, Federal hükûmet tarafından izin verilmiş yerlilerin yerinin değiştirilmesi operasyonlarıyla birkaç on yıl içerisinde, anavatanları olan Mississippi Nehri'nin doğusundan o zamanlar "Kızılderili Arazisi" denilen, bugünse Oklahoma eyaletinin doğusunu oluşturan topraklara yerleştirilmişlerdir. Bu yer değiştirme operasyonlarının en kötü üne sahip olanı 1838'de gerçekleşen Gözyaşı Patikası'dır. Başkan Martin Van Buren Cherokeeler'le yaptığı -Cherokeeler'in topraklarını batıda onlara verilecek yeni topraklarla değişmesini öngören- tartışmalı New Echota Antlaşması'nı yürürlüğe koyarak kabileyi yer değiştirmeye zorlamıştır. Yaklaşık 4000 Cherokee'nin ölümüne neden olan bu zorunlu göç, Cherokee kabilesinin olayı anmak için kullandığı "Nunna daul Isunyi"—"Ağladığımız Yol"- isimlendirmesinden dolayı diğer kaynaklarda da "Gözyaşı Patikası" olarak geçmektedir. Beş kabile Amerikan İç Savaşı sırasında bölündüler. Choctaw and Chickasaw kabilelerinin büyük kısmı güneyli Konfederasyon devletleri yanında savaşırken; Creek, Seminole ve özellikle Cherokee kuzeyli Birlik'i destekleyenler ve güneyli Konfederasyon'u destekleyenler olarak ikiye ayrıldı. Bu nedenle, Cherokee kendi kabilesi içinde de bir iç savaş yaşadı. Beş kabile Kızılderili Arazisi'ne yerleştirildikten sonra Amerika Birleşik Devletleri hükûmeti bu kabilelere, beyazların onların yaşadıkları topraklara yerleşmeyeceklerine dair güvence vermişti. 1893'e kadar tek tük beyaz yerleşimleri dışında bu kurala uyuldu, fakat anılan tarihte hükûmet Oklahoma Bölgesi civarındaki Cherokee Yerleşimi'ni dış yerleşime açtı. 1907 yılında Oklahoma Bölgesi ve Kızılderili Arazisi Oklahoma Eyaleti ismi altında birleştirildi. Beş Uygar Kabile'nin bugün o topraklarda önemli bir varlığı söz konusudur. Zahle Türk Şehitliği Zahle Türk Şehitliği, günümüzde Lübnan'ın Bekaa vilayetinin ("muhafaza") merkezi olan ve I. Dünya Savaşı'nda Filistin Cephesi'nde İngiliz ordusuna karşı savaşan Türk/Osmanlı kuvvetlerine lojistik üs işlevi görmüş bulunan Zahle şehri yakınlarında gömülü, sayıları yaklaşık 20 bin olarak tahmin edilen Türk şehitleri için günümüze kadar yapılamamış bir Türk Şehitliği'dir. 25 Eylül 2006 tarihli Cumhuriyet gazetesinin haberine göre, önce 1969'da eski Kara Kuvvetleri Komutanı Muhittin Fisunoğlu'nun Beyrut'ta askeri ataşe olarak bulunduğu sırada, sonra da 1998'de dönemin Beyrut askeri ataşesi Mehmet İlhan Ünver'in görev süresinde, Zahle'de bir Türk Şehitliği'nin inşası için çabalarda bulunulmuş, ancak özellikle Lübnan'daki iç karışıklık ortamı ve Suriye'nin güdümünde olması gibi nedenlerle sonuç alınamamıştır. Habere göre, 1939'da Lübnan'daki Fransız Yüksek Komiserliği'nin onayladığı ve Lübnan Parlamentosu tarafından alınmış bir karara dayalı olarak, o dönemde Türk Hükümeti'ne şehitliğin inşasında kullanılması için bir arazi tahsis edilmiş bulunmaktadır. Pusan Birleşmiş Milletler Kore Savaşı Şehitliği, Güney Kore Güney Kore'nin Pusan kentinde bulunan ve Birleşmiş Milletler tarafından yaptırılmış olan şehitliktir. Kore Savaşı'nda hayatını kaybetmiş askerler BM Çokuluslu Gücü'nün askerleri için yaptırılmıştır. Şehitlik içerisinde Türk askerlerinin yattığı kısıma "Pusan Türk Şehitliği" adı verilmiştir. 14,4 hektarlık bir alanda kurulu olan Kore Savaşı Mezarlığı 18 Ocak 1951'de inşa edilmiştir. Kore Savaşı Mezarlığı'nda 462 Türk şehit, 36 Amerikalı, 117 Hollandalı, 34 Yeni Zelandalı, 281 Avustralyalı, 378 Kanadalı, 44 Fransız, 1 Norveçli, 36 Güney Koreli, 11 Güney Afrikalı, 885 İngiliz ve 15 milliyeti bilinmeyen şehit askerler yatmaktadır.Savaş Mezarlığı'nda, her askerin adını ve milletini belirten yazılı bir taş bulunmaktadır. Riot Grrrl Riot grrrl, 1990'larda gücünün zirvesinde olan ve hâlen alternatif kültürler üzerinde etkisini sürdüren bir indi-punk feminist harekettir. 1990'ların başında ABD'de (Olympia, Washington) özellikle müzik piyasasında var olan erkek egemenliğini kırmak ve kadın müzik gruplarının birbirini desteklemesi için bir ortam oluşturmak amacıyla kadın müzisyenler tarafından başlatılmıştır. Hareketi başlatanlar arasında Kathleen Hanna (Bikini Kill, Julie Ruin, Le Tigre), Jen Smith (Bratmobile, The Quails), Tobi Vail (Bikini Kill, The Go Team, The Frumpies), Allison Wolfe (Bratmobile, Cold Cold Hearts), Erin Smith (Bratmobile, Cold Cold Hearts), Molly Neumann (Bratmobile) gibi isimler yer almaktadır. Hareket, hem erkek müzisyenlerin sayıca çokluğu ve onların sahnedeki üstünlükleri hem de sahne şovlarındaki tipik eril unsurların varlığına tepki göstermekteydi. Hareketin en eski ve tanınmış temsilcilerinden biri ve Bikini Kill ile Le Tigre isimli müzik gruplarının da üyesi olan Kathleen Hanna, metinleri ve röportajlarında feminist isteklere yer vermiştir. Kathleen Hanna, sergi ve galeri ile çalışmalarına başlamış ve Nirvana’nın yardım toplantıları ile desteklenmiştir. Riot-Grrrl Hareketi temaları arasında eşitliğin yanı sıra; kadın ve erkeğin sanatsal anlamda var oluşu, erkek ve kadın sanatçıların özerklikleri ile alternatif ürün ve dağıtım yapıları vardır. Birçok kadın müzik grubu o dönemde ortaya çıkmış; arkadaşlar gruplarının toplantılarında sahne alıp bir sürü kendine özgü fantastik metinler üretmişlerdir. Hareketin temsilcileri; Babes In Toyland, Bikini Kill, Hole, Le Tigre, Bratmobile, Sleater-Kinney, Jack Off Jill, Excuse 17, Mecca Normal, Tribe 8, L7 ve Team Dresch gruplarıdır. Sloganı ise; “Artık Devrim kadını tarzı !” şeklindedir. (“Revolution Girl Style Now!”) Hareketin etkinlikleri arasında çeşitli çalışma atölyelerinin sonunda birçok fanzin çıkarılmıştır. Bu fanzinler arasında hareketle aynı adı taşıyan "Riot Grrrl" de vardır. Riot grrrl, adını Jen Smith'in Allison Wolfe'ye yazdığı bir mektupta geçen "This summer's going to be a girl riot" ("Bu yaz, bir kadın isyanı olacak") cümlesinden almıştır.Kaynak Birçok Riot grrrls’in direnme stratejileri, iletişim gerillacılığı taktikleri ve yöntemleri ile ön plana çıkmaktadır. Bu yolla; “kadınsal” ve “normal” olarak nitelendirilen şeylerin üstünün örtülmesi ya da kayma yoluyla hafızalardan silinmesine çalışılmıştır. Bunların dışında; hareket günümüzde “Kadın Şenlikleri” ile devam ettirilmektedir. Yayla, BahÃ§elievler Yayla, İstanbul'un Bahçelievler ilçesinin merkezinde bir semt. Bahçelievler metro istasyonundan başlayıp Basınsitesi, Ünverdi, UEFA Meydanı arasındaki alanı kapsar. Yoğun bir iş ve yerleşim merkezi oluşunun yanında Marmara Üniversitesi İktisadi İdari Bilimler Fakültesi Kadir Has Üniversitesi hazırlık bölümü, Anadolu Meslek Yüksek Okulu, Bahçelievler Kültür Merkezi, İstanbul Bahçelievler Lisesi, Adnan Menderes Anadolu Lisesi gibi kültür ve eğitim kurumlarını da barındırmaktadır. Ayrıca bünyesinde Bahçelievler Evlendirme Dairesi'ni ve Bahçelievler posta dağıtım toplama merkez müdürlüğünü (PTT)'de barındırmaktadır. Ateşrengi algler Ateşrengi algler, Pyrrophyta ya da Dinoflagellates Protista aleminin kamçılı, tek hücreli veya koloni halinde yaşayan şubesidir. Fitoplanktonların önemli bir kısmını oluştururlar. Genellikle iki kamçılı, iri çekirdek taşıyan, stigmaya sahip hücreleri vardır. genellikle denizlerde, bazı türleri ise, tatlı ve acı sularda yaşarlar. Ototrof, saprotrof, parazit ya da holozoik beslenirler. Fotosentez ürünleri nişasta, poliglikoller ve katı yağlardır. Eşeysiz ve eşeyli olarak ürerler. Eşeysiz üremede, genellikle hücre boyuna ikiye bölünür. Bazen de ana hücre eğimli bölünerek selüloz çeper bölünme doğrultusunda açılır ve ana hücrenin zırhının aynı kalmasıyla yalnız yavru hücreler bu çeperin yarısı içinde yer alır. Açıkta kalan kısımlar eksik plaklarını tamamlayarak zırhı oluştururlar. Zırh içinde meydana gelen bölünmede ortaya çıkan iki çıplak yavru hücre, çeperi parçalayarak serbest hale geçtiğinde zoospor ödevini görür. Bunlar birer zırh oluşturarak ana hücre şeklini alırlar. Aplonospor ve kist oluşumu da görülmektedir. Eşeyli üremede, izogami ve anizogami görülür. İzogami görülenlerde ana hücre, selüloz çeper içinde bölünerek 4 çıplak izogamet verir. Bunlar, ana hücre çeperinin parçalanmasıyla serbest hale geçer. Bir süre serbest yüzdükten sonra diğer ana hücrelerden gelenlerle birleşip zigot oluştururlar. Mayoz ile 4 haploid hücre oluştururlar. Önceleri çıplak olan hücreler daha sonra kendilerine birer zırh yaparlar. Boynuz otları Boynuz otları (Anthocerotophyta), kara yosunları bölümünün ya da damarsız bitkilerin büyük bir bölümü. Gametofit nesil üzerinde indirgenmiş sporofit nesil bulundururlar. Dünyanın her yerinde yaş ve nemli yerlerde yetişebilen bitkilerdir. Bazı türleri bahçe topraklarında ve ekilmiş alanlarda bulunan küçük tohumlarıyla yetişebilir. Yarı tropikal ve tropikal türler, ("Dendroceros" gibi) ağaç kütükleri üzerinde de bulunabilirler. Boynuz otları, aslında haploid gametofit nesilin gövdesidir. Tallusdaki her hücre sadece bir kloroplast içerir. Bazı kolonilerde tallusta gelişen bakteriler yüzünden Boynuz otları mavi-yeşil renkte görünürler. Hasan Esat Işık Hasan Esat Işık, (1916, İstanbul, Osmanlı İmparatorluğu - 2 Temmuz 1989, Ankara, Türkiye Cumhuriyeti), Türk diplomat ve siyaset adamı. Galatasaray Lisesi ve Ankara Üniversitesi Hukuk Fakültesi'ni bitirdikten sonra girdiği Dışişleri Bakanlığı'nda çeşitli görevlerde bulundu. 1952 yılında Cenevre'de Avrupa Ofisi Daimi Temsilciliği, 1962 - 1973 yılları arasında Brüksel, Moskova ve Paris Büyükelçiliği görevlerinde bulundu. 1965'te Suat Hayri Ürgüplü Hükûmeti'nde TBMM dışından Dışişleri Bakanı olarak görevlendirildi. Dışişleri'nden ayrıldıktan sonra 1973 ve 1977 seçimlerinde CHP'den Bursa Milletvekili seçildi. 26 Ocak 1974'te CHP - MSP Koalisyon Hükûmeti'nde, 21 Haziran 1977'de CHP Azınlık Hükûmeti'nde, 5 Ocak 1978'de 3. Bülent Ecevit Hükûmeti'nde Millî Savunma Bakanı olarak görevlendirildi. 16 Ocak 1979'da Bakanlık görevinden ayrıldı. Aynı zamanda CHP Genel Sekreter Yardımcılığı görevinde bulunan Hasan Esat Işık, 12 Eylül 1980 darbesiyle, yeni anayasanın siyasetle uğraşmayı 5 yıl süreyle yasakladığı kişiler arasında yer aldı. Alanya Alanya, Türkiye'nin Akdeniz Bölgesi'deki Antalya iline bağlı bir turizm ilçesidir. Şehir merkezine uzaklığı 154 kilometredir. Türkiye'nin güney sahillerinde bulunan Alanya, 1.598,51 km²'lik bir alana sahiptir ve 2018'te nüfusu ("TUIK Adrese Dayalı Nüfus Kayıt Sistemi (ADNKS)" sistemine gore) 312.319 kişidir. Alanya ilçesi idari olarak Antalya iline bağlıdır, Alanya Belediyesi ve ilçesi de Antalya Büyükşehir Belediyesi sorumluluk alanına girmiştir. Alanya'ya 45 kilometre mesafede bulunan Alanya Gazipaşa Havalimanı 2012 yılında faaliyete geçmiştir. Stratejik konumu bakımından Akdeniz'in kıyı kesimlerinde küçük bir yarımada şeklindedir. Kuzeyinde Toros Dağları uzanır. Alanya tarih boyunca, , Roma, Bizans, Selçuklu ve Osmanlı gibi imparatorluklar için Akdeniz'de önemli bir kale vazifesi görmüştür. Selçuklu zamanında, I. Alaeddin Keykubad yönetimi altındaki bölge, jeopolitik bir önem kazanmıştır. Şehrin bugünkü sembollerinden Kızıl Kule, tersane ve Alanya Kalesi bu dönemde yapılmıştır. Bölgede Akdeniz ikliminin özellikleri görülmektedir. Kışın ılık ve yazın sıcak geçer. Turizm açısından Türkiye'de yüzde dokuzluk bir paya sahipken Yabancıların Türkiye'de mülk alımında ise yüzde otuzluk bir paya sahiptir. Turizm, özellikle 1958'lerden sonra gelişmeye başlayarak, ilçedeki en etkin iş kolu haline gelmiş ve bu durum bölgede nüfus artışını meydana getirmiştir. Sıcak iklimi sayesinde birçok sportif faaliyet ve kültürel etkinliğe elverişlidir. İlçenin belediye başkanlığını 30 Mart 2014 yerel seçimlerinde göreve seçilen Adem Murat Yücel yapmaktadır. Şehir, tarih boyunca birçok defa farklı isimlerle adlandırılmıştır. Alanya ismi, Latince ("Coracesium") veya Yunancaya ("Korakesion") Luvi dilinde uç/çıkıntılı şehir anlamına gelen "Korakassa" kelimesinden geçmiştir. Bizans egemenliği altındayken, Yunanca güzel/hoş dağ anlamındaki Kalonoros veya Kalon Oros adı kullanılmıştır. Selçuklular ise şehrin adını, I. Alaeddin Keykubad'ın isminin farklı bir türevi olarak Alâiye'ye (علاعية) çevirmişlerdir. 13 ve 14. yüzyıla gelindiğinde ise İtalyan tüccarlar Candelore veya Cardelloro ismini kullanmışlardır. 1935 yılında Mustafa Kemal Atatürk buraya yaptığı ziyaret ile şehir isminin son halini almıştır. Söylentilere göre, bir hata sonucu telgraftaki "Alâiye" kelimesi "Alanya" şeklinde yazılmıştır. 1933 yılında ise Resmi Gazetede "Alanya" adının kullanılmasıyla bu isim resmilik kazanmıştır. Alanya, Antik çağlarda korsanlara, Bizans döneminde derebeylerine ev sahipliği yapmış ve nihayet Anadolu Selçukluları döneminde de başkentliğe yükselmiş ender güzellikteki tarihi bir şehirdir. Alanya antik çağda Pamfilya ile Kilikya arasında yer almıştır. Herodot'a göre bu bölgenin insanları Truva savaşı sonrası Anadolu'ya dağılan insanların soyundan gelir. Yapılan araştırmalarda (Kadıini Mağarası-1957) ilk yerleşimin günümüzden 20 bin yıl öncesine üst Paleotik Döneme kadar uzandığı anlaşılmıştır. Tarihte bilinen ilk adı Coracesium'dur. MÖ 4. yüzyılda Persler'in istilası altındadır. Daha sonra korsanların barınağı olmuştur. MÖ 139 yılında Seleukos İmparatorluğu kenti istila etmiştir. Ama bundan sonra bile kent korsanların barınağı olmaktan kurtulamamıştır. MÖ 65 yılında Romalı komutan Magnus Pompeius tarafından Roma İmparatorluğu topraklarına katılan şehir, Roma’nın çöküşü ile Bizans döneminde adı da “güzel dağ” anlamında Kalonoros olur. 1204 yılında Haçlı orduları'nın İstanbul'da Latin İmparatorluğu'nu kurması üzerine Anadolu'da bir otorite boşluğu doğmuştur. Bir derebeyi olan Kyr Vart, Kilikya Ermeni Krallığı adına Kalonoros'ta hakimiyeti sağlamıştır. Kent, 1221 yılında Anadolu Selçuklu Sultanı Alaaddin Keykubat tarafından ele geçirilmiştir. Sultan Alaaddin Keykubat derebeyi Kyr Vart'ın kızıyla evlenerek kenti yeniletmiş ve kışlık başkent yapmıştır. Kentin adını da Sultan Alaaddin'in şehri anlamına gelen Alâiye olarak koymuştur. Alaaddin Keykubat döneminde şehir en parlak günlerini yaşar. Bugünkü kale, tersane ve hala ayakta duran yapıların birçoğu o dönemdendir. 1300 yılında Anadolu Selçukluları'nın dağılması sonucu şehir Karamanoğlu Beyliği'nin egemenliğine girer. Konya merkezli Karamanoğulları, 1427 yılında şehri 5 bin altın karşılığı Mısır Memluk Sultanlığı'na satar. Nihayet Anadolu'da birliğin sağlanması ve Osmanlı Beyliği’nin öne çıkması ile Alâiye, 1471 yılında Fatih Sultan Mehmet’in komutanlarından Gedik Ahmet Paşa tarafından Osmanlı Devleti topraklarına dahil edilir. Osmanlı İmparatorluğu döneminde Alâiye, önce Kıbrıs eyaletine bağlanır (1571), ardından Konya Vilayetinin sancağı yapılır (1864), sonra Antalya sancağına (1868) ve nihayet 1871 yılında da Antalya’nın ilçesi yapılır. 1931 yılında Mustafa Kemal Atatürk programında olmamasına rağmen Alaiye'yi ziyaret etmiş, ve bu jeste karşılık da dönemin belediye başkanı Hüseyin Hacıkadiroğlu, Alaiye halkı adına ziyaret sonrası Atatürk'ün seyahat etmekte olduğu gemiye Alaiyelilerin sevgi, saygı ve bağlılıklarını ileten bir telgraf çekmiştir. Ancak o zamanlarda karadan gemiye çekilen telgrafların tamamı Çanakkale üzerinden iletildiğinden, Atatürk'ün eline ulaşan telgrafta Alaiye'nin adı yanlışlıkla Alanya olarak yazılmıştır. Bunu fark eden Atatürk, Sultan Alaaddin'in şehrinin adının Alanya olarak değiştirilmesi talimatını vermiştir. Cumhuriyet döneminde Mustafa Kemal Atatürk'ün emri ile bundan sonra kent Alanya adını almıştır. Şehrin ekonomisi tamamen tarım ve turizme dayalıdır. Hizmet sektörü iyi gelişmiştir. Üretilen hizmet ve malların tamamına yakının tüketimi, çevrede bulunan turistik otellerde gerçekleşmektedir. Alanya, ülke turizminde önemli paya sahiptir. 1980'li yıllarda başlayan turizm atılımı sayesinde şehir, bugünkü halini almıştır. İlk başlarda apart otellerin yoğun olduğu ilçede, günümüzde 1.000 kişi kapasiteli tesislerden 3.500 kişi kapasiteli devasa tesislere kadar pek çok çeşit ve türde turistik tesis mevcuttur. Seracılık ve narenciye üretimi bölgenin sıcak ikliminden dolayı son derece gelişmiş tekniklerle yapılmaktadır. Üretilen ürünlerin bir kısmı sadece Alanya'ya hastır. Bunların başında avokado ve muz gelir. Alanya muzunun boyutları yaklaşık ithal muzuyla aynıdır ve ithal muzdan daha tatlıdır. Alanya Ticaret ve Sanayi Odası'nın 2015 verilerine göre üretilen bazı ürünlerin verileri: Alanya İlçesinde bir Devlet ve bir Vakıf olmak üzere iki üniversite bulunmaktadır. Alanya nüfusu her geçen gün artmaktadır. 1980'li yıllarda 30.000 insanın yaşadığı ilçede yoğun yurt içi ve yurt dışı göçler sonucu artmıştır. İlçenin nüfusu 2018 adrese dayalı nüfus kayıt sistemine göre 312.319'dir. Avrupa vatandaşlarının gözdesi olan şehirde büyük çoğu yaşlı ve emekli 23.045 Avrupalı Alanya'da mülk edinerek yaşamaktadır. Yaklaşık 20 yıl öncesine kadar az nüfuslu küçük bir kasabayken son yıllarda turizm açısından önemli bir konuma gelen Alanya bugün Nüfusun yaz aylarında yaklaşık dört kat artarak Türkiye’deki birçok il merkezinden daha kalabalık hale gelmesi Alanya’yı kışın bir ilçe, yazın ise büyük bir şehir görüntüsüne sokmaktadır. Antalya Körfezi'nde, Anadolu'nun güney sahili boyunca Pamfilya ovasına yerleşmiş, kuzeyinde Toros Dağları ve güneyinde Akdeniz bulunan, Türk Rivierası sınırları dahilinde, kıyı şeridi boyunca 70 kilometrelik alana sahip bir ilçedir. Batıdan doğuya sahil şeridi boyunca Manavgat ilçesi, kuzeybatı kısımlarında dağlık bir araziye sahip Gündoğmuş ilçesi, kuzeyinde Hadim, doğusunda Taşkent ve Sarıveliler, güneydoğusunda ise Gazipaşa ilçeleriyle çevrilidir. Manavagat, Side ve Selge gibi eski şehirlere ev sahipliği yapmaktadır. Pamfilya ovası, denizin ve dağların arasında izole edilmiş, tipik Doğu Akdeniz kozalaklı-sklerofil-geniş yapraklı ormanlara sahiptir. Bu ormanlarda Lübnan sediri, yıl boyunca yapraklarını dökmeyen makiler, incir ağarçları ve karaçam yetişmektedir. Antalya'nın doğusu ve Alanya'da dağlar genellikle başkalaşım kayaçlarından meydana gelmektedir. Bu oluşumla birlikte kayaların yüksekten alçağa hareket etmesi sonucu ilçe bölünmüştür. Böylece Mahmutlar, Sugözü ve Yumrudağ bölgeleri oluşmuştur. Benzer bir litojik hareketin şehrin altında da oluştuğu gözlemlenmiştir. Boksit, alüminyum cevheri, ilçenin kuzeyinde sıkça görülür ve mayınlı olabilme ihtimali vardır. Bölgenin belirgin özelliklerinden birisi de kayalık özelliğe sahip yarımadanın doğu ve batı olarak bölünmüş olmasıdır. Limanı, ilçe merkezi ve Keykubat sahili isimlerini, I. Alaeddin Keykubad'ın buraya yerleşmesi sonucu almışlardır. Damlataş sahili adını, meşhur Damlataş Mağarası'ndan almıştır. Kleopatra sahili ise ilçenin batısındadır. Kleopatra Plajı adı muhtemelen bir efsaneye dayanmaktadır. Efsaneye göre, İmparator Marcus Antonius ve Kleopatra burada balayılarını geçirdikten sonra, İmparator şehri düğün hediyesi olarak Kleopatra'ya vermiştir. Atatürk bulvarı şehrin ana caddesidir ve denize paralel uzanır. Caddenin güneyinde birçok turistik bölge bulunur. Kuzeyde ise dağlık alanlar uzanır. Çevre Yolu Caddesi ve diğer büyük caddeler, kuzeyden ilçe merkezini çevrelemektedir. Alanya tipik bir Akdeniz iklimine sahiptir. Akdeniz havzası kışın çok fazla yağış getirir, yazları ise kışa oranla daha uzun, sıcak ve yağışsız geçer. Bu durum, turizmde "güneş gülümsüyor" sloganına ilham kaynağı olmuştur. Pek sık olmasa da kıyıya yakın bölgelerde sağanak yağış yıl içinde görülür. Toros Dağları'nın denize yakın olması sise neden olur ve çoğu sabah gökkuşağı oluşur. Sıcak günlerde sıklıkla olmasa da dağların yüksek kesimlerine kar yağmaktadır. Alanya'da deniz suyunun yıllık ortalama sıcaklığı 21,4 °C (71 °F), Ağustos ayında ise 27,9 °C (82 °F)'dir. Alanya’nın spor dünyasındaki en önemli başarılı organizasyonu olan triatlon her yıl Ekim ayında ikinci haftası Keykubat Plajı'nda başlayıp limanda son bulur. Ayrıca diğer bir uluslararası organizasyonda Avrupa Plaj Voleybol turnuvasıdır. Dünyaca meşhur Kleopatra (Damlataş) Plajında Nestle'nin sponsorluğunda yapılmaktadır. Alanyaspor futbol takımı, 2015-16 futbol sezonunda play-off müsabakalarına katılmayı hak etmiş, oynanan maçlar sonucunda tarihinde ilk kez Süper Lig'e yükselme başarısını göstermiştir. Takım maçlarını 15,000 kişilik Bahçeşehir Okulları Stadyumu'nda oynamaktadır. Alanya Belediyespor erkek voleybol takımı, 2017-18 sezonundan bu yana Türkiye Erkekler Voleybol Birinci Ligi'nde mücadele etmektedir. Takım maçlarını 1,600 kişilik Alanya Atatürk Spor Salonu'nda oynamaktadır. İlçenin değişik özel ve kamuya açık bölgelerinde amatör olarak futbol, basketbol, tenis, voleybol, hentbol, plaj voleybolu gibi sporların yapılabileceği açık hava tesisleri mevcuttur. Ayrıca şehir merkezinde iskeleye yakın bölgede kaykay, paten ve BMX sporlarının yapılabileceği geniş ve düzgün zemine sahip festival ve organizasyon alanı mevcuttur. Nikita Tibet (anlam ayrımı) Asıl olarak Tibet ülkesiyle anılan Tibet sözcüğü aşağıdaki anlamlara da gelebilir; Yapraklı kara yosunları Yapraklı kara yosunları (Bryopsida), Bryophyta bölümünün bir sınıfı. Çok hücreli, fotosentetik bitkilerdir. Yapraklı kara yosunlarının iletim sistemleri ve gerçek kök, yaprak ve gövdeleri yoktur. Çoğu yapraklı olan küçük yapılı türler içerirler. Kök yerine bir ya da çok hücreden oluşan "rizoid"ler (köksü yapılar) bulunur. Kara yosunlarında sporofit ve gametofit evre olmak üzere 2 farklı yaşam evresi vardır. Çimlenen sporun alge benzeyen ipliksi dallanmış bir yapı oluşturmasıyla başlar. Bu ipliksi sistemin bir bölümü renksiz, diğer kısmı ise yeşildir. Renksiz olan kısma "rizoid" denir. Rizoidler, toprağa tutunmayı sağlayan kökümsü yapılardır. Yeşil olan kısma ise, "Kloronema" denir. Kloronema, fotosentez yapan kısımdır. Bütün bu ipliksi sistemin her ikisine birden "Protonema" denir. Protonema uzun süre bağımsız yaşadıktan sonra kloronema üzerinde tomurcuklar belirmeye başlar. Tomurcuklardaki hücrelerin apikal bölümlerinde üç sıralı bir eksen otaya çıkar. Gençken yaprak sıraları düz olan bu yapı, gametofit nesli oluşturur. Yaşlandıkça yaprak sıraları sarmal bir durum alır. Bazı türlerin stomalarında mnium tip stomalar görülebilir. Gametofit bazı türler monoik, bazıları da dioik tip bitkilerdir. Monoik bazı türlerde erkek ve dişi organlar aynı bitkilerde fakat, farklı düzeylerde ya da yan yana veya uçta bulunabilirler. Sporofit döl, gametofitlerin üzerinde oldukça küçülmüş olarak bulunur. Bir kara yosununda gözle görülen kısımlar gametofit nesildir. Ciğer otlarından farklı olarak, arkaspor denilen verimli dokuyu oluşturan hücrelerin tümünün mayoz ile sporları oluşturması ve elater bulunması belirtlilebilir. Dış kısımları bir hücre tabakalı steril bir kılıfla çevrili ve çok hücreli gametogoniyumlara sahiptir. Spermleri iki kamçılı ve hareketlidir. Yaşam döngülerinde gametofit evre baskındır. Kara hız rekorları Sabit bir mesafede aracın gidiş gelişiyle elde edilen azami hız en yüksek hız kabul edilmektedir. Tibet Tibet (Tibetçe:བོད་; bod, Çince:西藏) Orta Asya'da Tibet halkının anavatanı olan bölge. Ortalama 4.900 metrelik yükseltisiyle "Dünyanın Çatısı" diye tanınır. Kuzeyinde Çin'in Sincan Uygur Özerk Bölgesi ve Qinghai, doğusunda Sichuan, güneyinde Hindistan, Nepal ve Bhutan vardır. Başkenti Lhasa'dır. Tibet bir zamanlar bağımsız bir krallık olan Tibet'in özgürlüğünü destekleyenler tarafından Çin'in bu bölgeyi 1950'de tarafından işgal edildiği iddia edilmektedir. Çin Halk Cumhuriyeti ise bu bölgeyi ele geçirerek politik bir özerklik verdiğini belirtmekle birlikte Tibet'in yalnızca 1913-1950 yılları arasında Çin'in politik nüfuzundan çıktığını, bölgenin tarihi olarak Çin'e ait olduğunu düşünmektedir. Tibet'in kendi kültür ve zenginliklerinin "kültürel bir soykırım"a tabi tutulduğu da iddialar arasındadır. Çin hükûmeti ise bu "kültürel soykırım" iddialarının gerçek dışı olduğunu savunmaktadır. 1959'da Çin yönetimine karşı bir isyan başlatan Dalay Lama, barışın sağlanamamasının ardından Hindistan hükûmetinin daveti üzerine Hindistan'a gitmiştir . Günümüzde Çin ile Sürgündeki Tibet Hükümeti arasında Tibet'in ne zaman Çin'in bir parçası olduğu ve Çin'in Tibet'i egemenliği altına alma geçerliliği konusunda anlaşmazlıklar bulunmaktadır. Tibet'te budizm, diğer bir adıyla 'lamaizm' olarak da bilinir, la - ma (üstün) 'lük manasındadır ayrıca bir nevi rütbe belirtir. Tibet'te budizmin başlangıcı M.S. 5. yüzyıla dayanmakla beraber M.S. 7. yüzyılda Tibet Kralı Srongsten Campo ile halkın çoğunluğuna bu inanç sistemi yayılmıştır. Budizm aslında bir din değildir temel ilkeleri felsefe ve ahlak öğretileridir,herhangi bir tanrı kavramları yoktur ve özünde Brahma inanışının değiştirilmiş bir şeklidir. Tabiata tapma , nefsine hakim olma , ahlaki değerlere önem vermek Budizm sisteminin temellerini oluşturur. Tibet budizmi günümüz bilim adamlarının gruplandırmasına göre ; Kuzey Budizmi (Vajrayana) olarak ele alınır ve Tibet , Moğolistan , Bhutan ve Hindistan başta olmak üzere birçok ülkede inananları vardır. Prag Ãœniversitesi Prag Karl Üniversitesi, Karlova Üniversitesi ya da kısaca Prag Üniversitesi, (Çekce: Univerzita Karlova; Latince: Universitas Carolina) en eski (Avrupa Üniversiteleri arasında da en eskilerinden), en büyük ve en prestijli Çek üniversitesidir. Merkez Avrupa'da açılan ilk üniversite olarak civardaki bölgelerden çok sayıda öğrenciyi kendine çekti. Bu bölgelerden en önemlisi ise o sırada hâlen Bohemya Bölgesini de içeren Kutsal Roma Cermen İmparatorluğu idi. Shanghai Jiao Tong Üniversitesi tarafından yapılan en yeni "Dünya Üniversitelerinin Akademik Sıralaması" değerlendirmesinde yalnızca Çek Cumhuriyeti'nin değil, doğu Avrupa bölgesinin de en önde gelen üniversitesi olarak gösterildi. 2006 yılı sıralamasında Avrupa'nın 80. Dünya'nın ise 202. üniversitesi oldu. Sosyal bilimler alanında başarılı bir üniversitedir. Murat Karayalçın Murat Karayalçın (1943, Samsun), Türk siyasetçi. 1993-95 arasında Başbakan Yardımcısı, 1994-95 arasında Dışişleri Bakanı ve 1989-93 yılları arasında Ankara Büyükşehir Belediye Başkanı olarak görev yaptı. Rize Çamlıhemşinli bir ailenin oğlu olarak Samsun'da dünyaya geldi. Ankara Üniversitesi Siyasal Bilgiler Fakültesi İktisat-Maliye Bölümünden 1968 yılında mezun oldu. Devlet Planlama Teşkilatı'nda (DPT) uzman yardımcısı ve uzman olarak çalıştı, İngiltere'de kalkınma ekonomisi üzerine lisans derecesi aldı. 1978-1979 yıllarında Köy İşleri Bakanlığında Müsteşar Yardımcılığı görevini yürüttü. Batıkent Konut Üretim Yapı Kooperatifleri Birliği'nin (Kent-Koop) kurucuları arasında yer alan Karayalçın, Kent-Koop'ta sırasıyla mali sekreterlik, genel sekreterlik ve 1981'den 1991 yılına kadar da Genel Başkanlık görevlerini üstlendi. Karayalçın, 1986-1987 yılları arasında Uluslararası İskan Konseyi Yönetim Kurulu üyeliği, kurulduğu tarih olan 1988 yılından 1993 yılı Eylül ayına kadar olan Türkiye Kent Kooperatifleri Merkez Birliği'nin Genel Başkanlığı görevlerini sürdürdü. Ankara şehir yerleşiminin rahatlamasını sağlamak amacıyla öncülüğünü yaptığı uydukent projesi "Batıkent" olarak hayata geçti. 1986 yılında İngiltere'de Dünya Konut Yılı Ödülü'nü alan Karayalçın, aynı yıl Nokta Dergisi tarafından yılın iş adamı seçildi. 1987 ve 1991 yıllarında Türkiye'nin dış tanıtımına yaptığı katkılar nedeniyle Türk Tanıtma Vakfı (TÜTAV) Ödülüne, 1993 yılında da Fransız Hükûmeti tarafından Légion d'honneur nişanına layık görüldü. Siyasal Bilgiler Fakültesi'ndeki öğrencilik yıllarında sağ öğrencilerin kurduğu Hür Düşünce Kulübü'nde yer almış olan Karayalçın, 26 Mart 1989 tarihinde yapılan yerel seçimlerinde Sosyaldemokrat Halkçı Parti'den (SHP) Ankara Büyükşehir Belediye Başkanı seçildi. Bu görevini SHP'nin 11 Eylül 1993'te yapılan 4. Olağan Kurultayında Genel Başkanlığa seçilmesine kadar sürdürdü. Genel başkanlığa seçilmesiyle, DYP-SHP Koalisyon hükümeti'nde Başbakan Yardımcısı, Devlet Bakanı ve Dışişleri Bakanı (1994-1995) olarak görev yaptı. Şubat 1995'te SHP'nin Cumhuriyet Halk Partisi (CHP) ile birleşmesinden sonra genel başkanlıktan ayrıldı. 9-10 Eylül 1995 tarihlerinde yapılan CHP 27. Olağan Kurultayı'nda genel başkanlığa adaylığını koydu, ancak Deniz Baykal'a karşı yenildi. 1995 genel seçimleri’nde CHP listesinden Samsun Milletvekili seçildi. 18 Nisan 1999 yerel seçimlerinde CHP'den Ankara Büyükşehir Belediye Başkanlığı'na adaylığını koydu fakat kazanamadı. 22 Mayıs 1999'da toplanan CHP IX. Olağanüstü Kurultayı'nda genel başkanlığa adaylığını koydu fakat kazanamadı. 2001 yılında CHP'den istifa etti ve Fikri Sağlar ile birlikte solda yeni bir oluşum için yola koyuldu, solda ittifak hareketi ile geniş tabanlı bir parti oluşturulmaya çalışıldı. Mayıs 2002'de Sosyaldemokrat Halk Partisi adında yeni bir parti kurdu. 2004 Yerel Seçimleri'nde Sosyaldemokrat Halk Partisi'nden Ankara Büyükşehir Belediye Başkanlığına tekrar aday oldu ancak kazanamadı. 2009 Yerel Seçimleri'nde CHP'den Ankara Büyükşehir Belediye Başkanlığına aday oldu; ancak seçimleri kazanamadı. 2012-14 arasında CHP Parti Meclisi üyeliği yaptı. 17 Aralık 2014 tarihinde CHP İstanbul il başkanlığına atandı. Bu görevi Aralık 2015'e kadar devam ettirdi. Neşe Karayalçın ile evli olup, bir erkek çocuk babasıdır. Tibet Özerk Bölgesi Tibet Özerk Bölgesi (Çince: 西藏自治区, pinyin: "Xīzàng zìzhìqū"; Tibetçe: བོད་རང་སྐྱོང་ལྗོངས་, "bod rang skyong lbyongs"; Xizang Özerk Bölgesi), Çin içinde eyalet düzeyinde olan bir özerk bölge. Tibet Platosu Tibet Platosu ya da Çang-Tang, Çin'in Tibet Özerk Bölgesi ve Qinghai Eyaleti'nin büyük bir bölümünü kapsayan, Orta Asya'da yer alan yüksek platoya verilen isimdir. 1.000 km'ye 2.500 km'lik bir yer kaplayan bu platonun ortalama yükseltisi 4.500 m civarındadır. 2,5 milyon kilometre karelik bu plato Dünya'nın en yüksek ve büyük platosudur ve "Dünya'nın Çatısı" diye anılır. İskoçya millî futbol takımı İskoçya millî futbol takımı, İskoçya'yı uluslararası arenada temsil eden futbol takımıdır. Millî takımlar tarihinde ilk millî maçı yapan takımdır. (1872) Aşağıdaki oyuncular Kasım 2019'da Kıbrıs ve Kazakistan'a karşı UEFA Euro 2020 eleme maçlarına çağrıldılar. [ Dede Korkut KitabÄ± Dede Korkut Kitabı (Dresden yazmasının adıyla: "Kitāb-ı Dedem Ḳorḳud Alā Lisān-ı Tāife-i Oġuzân", Vatikan yazmasının adıyla: Hikâyet-i Oğuznâme, Kazan Beğ ve Gayrı), Oğuz Türklerinin bilinen en eski epik destansı hikâyeleridir. 14. veya 15. yüzyılda anonim bir yazar tarafından yazıldı. On iki destansı hikâye ve bir önsözden oluşur. İçerdiği hikâyeler tarih boyunca dilden dile, anlatıcıdan anlatıcıya aktarılan birer sözlü gelenek ürünüdür. Hikâyeler kulaktan kulağa aktarıldığından dolayı gerçek hâlinin dışına çıkmıştır. XV. yüzyılın ikinci yarısında yazıya geçirildiği tahmin edilir. Oğuzların yaşam biçimlerinden, ekonomisine, inançlarından, giyinişlerine, beslenmelerinden içinde yaşadıkları doğaya kadar pek çok konuda bilgi sağlayan bir kaynaktır. Günümüze ulaşan iki el yazması nüshadan biri Dresden Kütüphanesi’nde, öteki Vatikan Kütüphanesi’ndedir. Dede Korkut Kitabı, destansı Oğuz hikâyelerinin mecmuasıdır. İçerdiği on iki hikâyenin büyük bölümü ilk defa X. -XI. yüzyıllar arasında Oğuzların eski yurdu olan Seyhun nehri boylarında ortaya çıkmış, XI. yüzyılda Oğuzlar’ın Kuzey İran, Güney Kafkasya ve Anadolu’yu ele geçirmeleri ile Yakındoğu’ya gelmiştir. “"Alpamış"” olarak da bilinen Bamsı Beyrek hikâyesi ise V.-VI. yüzyıllara kadar tarihlenmektedir. Hikâyelerin çoğu Doğu ve Güneydoğu Anadolu’nun iki büyük nehri Amıt suyu (Diclenehri]) ve Aras nehrinin kollarından Kara Dere, Dereşam Suyu civarında geçer. ""Kanlı Koca Oğlu Kan Turalı Boyu"” hikâyesinde Trabzon çevresi net bir şekilde tasvir edilir. Hikâyelerinin yazıya geçirildiği tarih olarak XV. yüzyılın ikinci yarısı kabul edilmektedir. Kars, Erzurum civarında hüküm süren Akkoyunluların bu destanları yazıya geçirttiği tahmin edilmektedir. Eserde nazım ve nesir bir arada verilmiştir. Dili Âzerî lehçesinin özelliklerini göstermekle birlikte bugünkü Azerî lehçesiyle karşılaştırıldığında bütün dil özelliklerinin bu lehçeye ait olmadığı görülür. Gereksiz edebiyat süsleri bulunmayan, kısa, yalın ifadelerle örülmüş, yapmacıksız, özentisiz bir üslûp hâkimdir. Yer yer dünya mitoloji ve folklorik metinleri ile benzerlikler gösteren kısımlar mevcuttur. 19. yüzyılın başlarında Dresden’de bulunmuş olan Dede Korkut yazması, “Kitâb-ı Dedem Korkud Alâ Lisân-ı Tâife-i Oğuzân” adını taşır; Hikâyelerinin yazıya geçirildiği tarih olarak XV. yüzyılın ikinci yarısı kabul edilmektedir. Kars, Erzurum civarında hüküm süren Akkoyunluların bu destanları yazıya geçirttiği tahmin edilen eserin günümüze ulaşan üç adet el yazması mevcuttur. Biri 19. yüzyılda Dresden’de, diğeri 20. yüzyılda Vatikan'da, üçüncüsü ise 21. yüzyılda İran'da bulunmuştur. Dresden nüshası Kitâb-ı "Dedem Korkud Alâ Lisân-ı Tâife-i Oğuzân" (“Oğuz boyunun diliyle Dedem Korkud Kitabı””) adını taşır; giriş ve 12 hikâye içerir. İlk defa H.O.Fleisch tarafından bulunmuştur. Bilim dünyasına 1815’te Heinrich Friedrich von Diez’in yayımladığı bir makale ile tanıtılmıştır. von Diez'in Dresden nüshasını kopyalayarak elde ettiği bir kopya, Berlin Kütüphanesi’ndedir ve "Berlin nüshası" diye adlandırılır. Vatikan nüshası "Hikâyet-i Oğuznâme, Kazan Beğ ve Gayrı" (Oğuzname hikâyesi, Kazan Bey ve diğerleri”) adını taşır; giriş ve 6 hikâyeyi içine almaktadır; Vatikan Kütüphanesi Türkçe kısmında 102 numarada kayıtlıdır. Nüshaların dil özellikleri ve kurguları birbirinden farklıdır. Kimi araştırmacılar iki nüshasının ortak bir dip nüshaya dayandığı görüşündedir; kimileri ise iki nüshanın da farklı anlatıcılardan ayrı ayrı derlenmiş olabileceği ihtimalini dile getirmiştir. Dede Korkut Hikâyeleri ilk olarak Berlin nüshasına dayanarak Kilisli Rifat tarafından 1916’da Arap harfleriyle "Kitâb-ı Dede Korkud alâ Tâife-i Oğuzân" adıyla İstanbul’da yayımlandı. Orhan Şaik Gökyay, Berlin nüshasını Dresden nüshasının fotoğrafları ile karşılaştırarak “"Dede Korkut"” adıyla (1938) yayımlamıştır. Ardından Gökyay, Dresden nüshasını esas alarak Vatikan nüshasındaki fazlalıkları da eklemek suretiyle geniş bir incelemeyi “"Dedem Korkud’un Kitabı"” adıyla yeniden yayımladı (1973). Muharrem Ergin ise Dresden ve Vatikan nüshalarının tıpkı basımlarını vererek eseri "Dede Korkut Kitabı I" ([Giriş-Metin-Faksimile], Ankara 1958), "II" ([İndeks-Gramer], Ankara 1963) adıyla neşretmiştir. Eser Rusça’ya (1950 ve 1951), İtalyanca’ya (1952), Almanca’ya (1958), İngilizce’ye (1972 ve 1978), Sırpça’ya (1981) çevrilmiştir. Farsça’ya İngilizce tercümesinden "Bâbâ Korkud" adıyla ve Türkçe aslından "Hamâse-i Dede Korkut adıyla çevrilmiştir." Hikâyelerin hepsinin bir toyla (eğlenceyle) başlaması eski bir Türk geleneğinin göstergesidir. Çocuklara ad verilirken yaptıkları işin gözetilmesi de eski bir Türk geleneği olarak kabul edilmelidir. Örneğin Boğaç Han, ismini boğayı öldürmesiyle almıştır. Toy etme; Oğuzlar mühim konularda karar vermek için toplantı yaparlardı. "Kudretli Oğuz beylerini hep çağırdılar evlerine getirdiler. Ağır misafirlik eylediler." Kitabın girişi iki kısımdan oluşur: Birincisi hikâyelerin kopyalanması sırasında yazılmış olan ve Dede Korkut’u tanıtan kısımdır. İkinci kısmı ise Dede Korkut’un sözlerine ayrılmıştır; önce Dede Korkut’un söylemiş, olduğu vecizeler sıralanmakta, sonra da kadınları dörde ayıran sözleri gelmektedir. Dresden nüshasına göre eserde sırasıyla şu Oğuz hikâyeleri gelmektedir: Vatikan yazmasında altı öykü vardır: Salıncak (albüm) Salıncak, Türk halk müziği sanatçısı Şükriye Tutkun'un 2007 yılında yayınlanan stüdyo albümüdür. Akapella Akapella, müzik terminolojisinde a cappella olarak geçen çok sesli bir müzik türü. Enstrüman olarak insan sesi kullanılır. Kelime anlamı olarak İtalyanca "kilise tarzı" demektir ve rönesans tarzı ile barok konçertosunu birbirinden ayırmak için geliştirilmiştir. 19. yüzyılda rönesans tarzı kilise müziklerinde genellikle enstrümanlar kullanılırdı, bu tarz ise aynı tip müziklerin herhangi bir enstrüman kullanılmadan seslendirilmesidir. Daha çok kilise korolarında duyulmakla birlikte Rock, Jazz, Pop, Rap, R&B gibi müzik türlerinin tümünde akapellaya rastlanabilir. Acapella grupları içerisinde yer alan tenor, soprano, bariton, mezzo soprano, alto ve bas sesleri farklı farklı tonlarda yazılmış olan eseri bir arada icra eder. Ayrıca müzik enstürmanı olarak bir insan sesinin yani beatbox yapılarak da acapella okumak mümkün ve daha kolaydır. Ulalı grubu Pura Fé (Tuscarora Kabilesi), Soni (Maya, Apaçi, Yaqui Kabileleri), ve Jennifer (Tuscarora Kabilesi) isimli üç kızılderili kadının kurduğu bir akapella grubudur. Yerli yaşam biçiminden esintiler de barındıran kendine özgü bir müzik tarzı yaratmışlardır. Şarkılarında kızılderili insanların mücadelelerini yansıtırlar ve pre-colombian (keşif öncesi) motifler kullanırlar. Bu şarkılardan "Mahk Jchi" (Kalbin davulu) ve "Ancestor Song" (ataların şarkısı) Robbie Robertson tarafından -Music for The Native Americans (Yerli Amerikalılar için Müzik)- albümünde kullanılmıştır. Star (gazete) Star, 1999-2019 yıllarında Türkiye'de yayınlanmış günlük, ulusal gazetedir. Sloganı "Milli İradenin Sesi"dir. 2004 yılında TMSF'ye devredilen gazete, son olarak Ethem Sancak tarafından yönetiliyordu. Cem Uzan'ın kurduğu ve sahibi olduğu Ulusal Basın Gazetecilik Matbaacılık ve Yayıncılık Sanayi A. Ş. bünyesinde İstanbul'da hazırlanıp tüm Türkiye'de yayımlanmaya başlandı. İlk Genel Yayın Yönetmeni Fatih Çekirge'dir. Daha sonraki yıllarda Can Ataklı tarafından da yönetilmiştir. İlk kurulduğunda Star TV ve Uzan Grubu'nun yazılı medya organıydı. Cem Uzan'ın Genç Parti'yle siyasete atılmasından sonra, Genç Parti'nin yayın organı olarak kullanılmaya başlandı. 2004 itibarıyla "Star" gazetesine de, tüm Uzan grubu kuruluşlarına olduğu gibi TMSF tarafından el konuldu. Kıbrıslı Türk iş adamı Ali Özmen Safa tarafından 5 milyon 150 bin dolara satın alındı. Ali Özmen Safa, Star Medya Grubu'nda bulunan hisselerinin büyük bir bölümünü 2007'de Ethem Sancak'a sattı. 9 Eylül 2015'te logosunu değiştirdi ve "Yeni Türkiye'nin Gazetesi" sloganını bırakıp "Milli İradenin Sesi" sloganını kullanmaya başladı. 31 Aralık 2019'da baskılı yayına son vermiş ve internet üzerinden yayına devam etme kararı almıştır. Blowfish Blowfish, Bruce Schneier tarafından 1993 yılında tasarlanmış, çok sayıda şifreleyici ve şifreleme ürününe dahil olan; anahtarlanmış, simetrik bir Block Cipher (öbek şifreleyici)dir. Blowfish ile ilgili olarak şu ana kadar etkin bir şifre çözme analizi var olmasa da, artık AES ya da Twofish gibi daha büyük ebatlı öbek şifreleyicilerine daha fazla önem verilmektedir. Schneier; Blowfish'i bir genel kullanım algoritması olarak, eskiyen DES'ın yerini alması için ve diğer algoritmalarla yaşanan sorunlara çözüm olarak tasarlamıştır. O zamanlarda, birçok diğer tasarım lisanslı, patentle korunmakta ya da devlet sırrı olarak saklanmaktaydı. Bruce Schneier, bunu şu şekilde ortaya koymaktadır : Tasarımın belirgin özellikleri anahtar-bağımlı S-boxes ve oldukça karmaşık anahtar çizelgesini içerir. Blowfish, 64-bit öbek büyüklüğüne ve 32 bit'ten 448 bit'e kadar anahtar uzunluğuna sahiptir. 16-tur Feistel Cipher'dır ve anahtar-bağımlı S-boxes kullanır. Sabit S-boxes kullanan CAST-128 yapısına benzer. Blowfish'in hareketi; algoritma iki alt anahtar sırası (subkey array) tutar: 18-girişli P-sırası ve dört 256-girişli S-boxes. S-boxes 8-bit girdi kabul eder ve 32-bit çıktı oluşturur. P-sırasının bir girişi her turda kullanılır ve son turdan sonra veri öbeğinin her bir yarısı geri kalan kullanılmamış iki P-girişinden biri tarafından XOR'lanır. İşlev, 32-bit girdiyi, dört adet sekiz-bitlik çeyreğe böler ve çeyrekleri S-boxes'lara girdi olarak kullanır. Çıktılar modulo 2^32 a eklenir ve son 32-bit çıktıyı oluşturmak üzere XOR'lanır. Blowfish bir Feistel ağı olduğundan, basitçe P17 XOR'layarak ve şifreleyici metin öbeğine P18 ile, daha sonra P-girişlerini ters sırayla kullanarak ters çevrilebilir. Blowfish'in anahtar çizelgesi P-sıralarını ve S-box'ları, hiçbir belirgin şablon (pattern) içermeyen; pi sayısının hexadecimal (onaltılık) dijitlerinden türetilen değerlerle başlangıç konumuna getirerek başlar. Sonra, gizli anahtar, sırayla P-girişleri ile XOR'lanır (gerekirse anahtarı devrederek). 64-bit sıfır öbeği olduğu gibi algoritma ile şifrelenir. Sonuç şifreleyici metni P1 ve P2 nin yerini alır. Şifreleyici metin yeni alt anahtarlarla yeniden şifrelenir ve yeni şifreleyici metin P3 ve P4 yerini alır. Tüm P-sıraları ve S-box girişlerinin yerini alarak devam eder. Sonuçta, Blowfish şifreleme algoritması tüm alt anahtarları oluşturmak için 521 kez çalışacaktır - yaklaşık 4KB veri işlenmiş olur. 2006 itibarıyla Blowfish'in genel olarak bilinen etkin bir kriptanalizi mevcut değildir. 64 bit öbek büyüklüğü günümüzde çok kısa olarak düşünülse de; 2^32den fazla veri öbeğini şifrelemek doğumgünü saldırıları nedeniyle plaintext hakkında bilgi sızmasını başlatabilir. Buna rağmen, Blowfish şu ana kadar güvenli görünmektedir. Kısa öbek büyüklüğü, e-posta gibi rutin kullanıcı uygulamaları konusunda ciddi endişeler yaratmasa da, Blowfish veri arşivleme gibi büyük şifresiz metinler konusunda uygun olmayabilir. 1996'da Serge Vaudenay kırmak için 28r + 1 şifresiz metin gerektiren (r turların sayısını ifade eder) bir bilinen-şifresiz metin saldırısı keşfetti. Daha da fazlası, yalnızca 24r + 1 bilinen-şifresiz metinlerle aynı saldırılarla kırılabilecek bir weak key (zayıf anahtar) sınıfı buldu. Bu saldırı tam 16-tur Blowfish 'e karşı kullanılamadığından; Vaudenay Blowfish'in indirgenmiş-turlu bir türevini kullandı. Vincent Rijmen, doktora tezinde, dört turdan fazlasını kıramayan ikincil-sıra diferansiyel saldırıyı sundu. Halen, tam 16-tur'u kırabilecek, brute-force search dışında bir yol bilinmemektedir. 2005'te Dieter Schmidt, Blowfish anahtar çizelgesini araştırdı ve üçüncü ve dördüncü turlar için alt anahtarların ilk 64 bitlik kullanıcı anahtarından bağımsız olduğunu ortaya koydu.. Blowfish, anahtar değiştirme dışında; geniş kullanımdaki en hızlı öbek şifreleyecilerden biridir. Her yeni anahtar metnin yaklaşık 4 KB'ını şifrelemek için ön-işleme (pre-processing) eşdeğeri gerektirir ki bu diğer öbek şifreleyicilerine kıyasla çok yavaştır. Bu, bazı uygulamalarda kullanımı engeller. Bir uygulamada, aslında bu bir faydadır: OpenBSD'de kullanılan parola-bozma (password-hashing) yöntemi Blowfish'ten türetilen yavaş anahtarlı bir algoritma kullanır; burada düşünce, gereken fazladan hesaba dayalı çabanın dictionary attack (sözlük saldırılarına) karşı koruma sağlamasıdır. Bazı uygulamalarda, Blowfish, 4 kilobyte RAM dan biraz fazla, göreceli olarak büyük hafıza ayakizine sahiptir. Bu, eski daha küçük masa üstü ve diz üstü bilgisayarlar için bile bir sorun değildir, ancak, ilk smartcard (akıllı kartlar) gibi en küçük embedded systems 'lerde kullanımı engeller. Imagine Me & You Imagine Me & You, yönetmenliğini Ol Parker'ın, Başrollerini ise Piper Perabo ile Lena Headey'nin üstlendiği 94 dakikalık filmdir. Türü romantik komedidir. 2005 yılında Londra'da çekilen film ABD/İngiltere/Almanya ortak yapımıdır. İlk kez 9 Eylül 2005 tarihinde Toronto Film Festivali'nde gösterilmiştir. Film adını Happy Together isimli şarkının bir dizesinden almıştır. Filmin bir özelliği de The Cave filminde birlikte rol alan Perabo ve Headey'i bir kez daha bir araya getirmesidir. Perabo ve Headey'nin doğumgünleri arasında 28 gün bulunmaktadır. Bu unsur filme de taşınmış ve ve filmin ana karakterleri arasındaki doğumgünlerinin birbirine yakın olduğu filmde vurgulanmıştır. Film, Luce (Lena Headey) ile kendi düğün gününde tanışan Rachel'ın (Piper Perabo) ilişkisine odaklanmaktadır. Rachel (Piper Perabo) Heck (Matthew Goode) ile evlenmektedir ve Luce (Lena Headey) düğün salonuna yerleştirilen çiçekleri hazırlayan kişidir. Rachel, mihraba doğru yürürken Luce ile gözgöze gelir. Düğünde Rachel yüzüğünü "punch" kasesinin içine düşürür. Luce yüzüğü çıkartır. İki kadın bu sayede tanışırlar. İki kadın arasındaki bağ kısa ama yoğundur. Düğünde Luce Rachel'in 10-11 yaşlarındaki küçük kız kardeşi Henrietta (kısaca H.) ile arkadaş olur. Bir iki hafta sonra Rachel, Luce'un çiçekçi dükkânına gelir ve Luce'a teşekkür eder. Luce'ın bir müşteriyle çiçekler hakkında yaptığı konuşmadan etkilenen Rachel Luce'ı eve akşam yemeğine davet eder. Yemeğe Rachel,Heck ve Luce'ın yanı sıra Heck'in en yakın arkadaşı bekar Coop da (Darren Boyd) gelir. Rachel kocasına, Luce ve Coop'un aralarını yapmayı önerir. Luce, Heck'e lezbiyen olduğunu söyler. Heck, bu durumu arkadaşı Coop'a iletse de Coop Luce ile birlikte olmayı deneyecektir. Heck'in çalışma saatleri uzundur. Karısını luce ile arkadaş olması yönünde teşvik eder. Luce ve Rachel bir akşam dışarı çıkarlar. Birlikte bir futbol maçına, oradan da dans etmeye giderler. Luce ve Rachel birlikte Rachel'in evine doğru yürürler. Vedalaşmaları, aralarındaki gerilimden dolayı tuhaflaşır. Rachel Luce'u öpmek üzereyken birdenbire geri çekilir. Rachel, Heck'e sadık kalmak için Luce'a duyduğu çekimi inkar eder. Luce ise, evli bir çiftin arasına girmek istememektedir. Rachel bir gün dayanamaz ve Luce'ın dükkânına giderek kendi duygularıyla yüzleşir ve Luce'a ikisi arasında herhangi bir şey olamayacağını söyler. Ardından, dükkânı terkeden Rachel aniden geri döner ve Luce'ı dükkânın deposunda öper. Bu sırada dükkâna Rachel'a çiçek almak isteyen Heck gelir. Heck, Rachel ile arasının açılmaya başladığını hissetmekte ve durumdan kendisini sorumlu tutmaktadır. Luce'dan yardım ister. Depoda Luce ve kocasının konuşmalarını duyan Rachel dükkânı terkeder. Daha sonra Luce'a Heck'i aldatamayacağını söyler. Heck'e de içinde bulunuğu durumu itiraf eder. Heck, moral bozukluğu içinde olanları arkadaşı Coop'a anlatır. Coop, Luce'un dükkânına giderek olay çıkartır. Luce, sevdiği kadınla aynı şehirde kalmaya dayanamayacağınu anlar ve şehirden ayrılmaya karar verir. Dükkanı annesine bırakır. Heck, Rachel'i onun üzülmesine seyirci kalamayacak kadar çok sevmektedir. Rachel'in gitmesine izin verir. Rachel durumu ailesine anlatır. Ailesinin de yardımıyla Luce'un peşine düşer. Luce bir taksi tutmuş ve havaalanına doğru gitmektedir. İkili, kalabalık bir Londra caddesinde yeniden bir araya gelecektir. Aman Tanrım! Aman Tanrım! (Özgün adı: Bruce Almighty), Jim Carrey ve Morgan Freeman'in oynadığı film. Malezya ve Mısır'da yasaklanmıştır. Tanrısal güçlere sahip olmak eğlenceli bir şeydir. Buna inanmıyorsanız Bruce Nolan'a sorunuz. Çünkü onun bilmesi gerekir! Bruce Nolan, New York'taki yerel bir televizyon kanalında haber sorumlusu olarak çalışmaktadır. İnsanların ilgisini çeken eğlenceli programlar yapar. Bu programlar kendisinden başka herkesi mutlu eder. Bruce'un aklı fikri aynı kanalda çalışan ve emekliliği yaklaşan bir haber sunucusunun yerini almaktadır ya da en azından yabancı ülkelerden haber geçen bir haberci olmayı düşler. Aslında Bruce'un özel yaşamında da birtakım tatminsizlikleri vardır. Ancak bundan şikayet edecek zamanı bile bulmakta zorlanır. Karşılaştığı her zorlukta Tanrı'yı suçlamayı tercih eder. Grace isminde sevimli bir kız arkadaşı da vardır. Bir yardım merkezinde çalışan Grace son derece iyi niyetli ve yardımsever bir kızdır. Tüm negatifliğine karşın Bruce'a adeta tapmaktadır. Öte yandan Bruce'un mesleğindeki şanssızlıklar bir türlü yakasını bırakmamaktadır. Aksiliklerin üst üste gelmesi sonucunda çalıştığı televizyon kanalından kovulur. Bu yetmezmiş gibi bir de gangsterlerin saldırısına uğrar. Felaketlerin üst üste gelmesi karşısında çılgına dönen Bruce, bu olumsuzluklar yüzünden Tanrı'yı suçlamaya devam eder. Oysa Tanrı ona bu aksiliklerle başa çıkabilmesi için çok sayıda işaret ve ipucu yollamış, ancak Bruce bunları fark etmemiştir. Sonunda onunla yüz yüze görüşmek için Omni Presents şirketinin bulunduğu eski bir binaya doğru yönlendirmeye karar verir. Bruce orada bu felaketlerin sorumlusu ile, yani Tanrı ile karşılaşır ve orada kendisini Bruce'a gösterir. Evet, Tanrı karşısındadır artık! Bruce'un şikayetlerini duymuştur ve eski yayıncı Bruce'a cazip bir teklifi vardır. Ona kendi işini önermektedir. Kendisine ait Tanrısal güçleri Bruce'a verecektir. Kısacası Tanrı ona kendi görevini vererek meydan okumakta ve "Haydi bakalım, sen daha iyisini yap!" demektedir. Bruce hayretler içinde kalır. Hayal görmediğine, bunun bir kâbus olmadığına iyice kanaat getirdikten sonra Tanrısal güçlerini kendi zevki, gelişmesi ve avantajları doğrultusunda kullanmaya başlar. O artık evrenin en büyük ve en güçlü varlığı haline gelmiştir. Ancak Tanrısal güçlerini kullanması sonucunda hayatının en önemli dönem noktasına gelmesi; 24 saatliğine de olsa dünyayı yönetmenin hiç de kolay bir iş olmadığını anlaması uzun sürmeyecektir. San Antonio Spurs San Antonio Spurs, Teksas eyaletine bağlı San Antonio şehrini NBA'de temsil eden Amerikalı profesyonel basketbol takımıdır. Maçlarını San Antonio'da bulunan 18.500 kapasiteli AT&T Center'da oynamaktadır. NBA'de Batı Konferansı'nda yer alan Güneybatı Grubu'nda mücadele etmektedir. Ayrıca NBA Gelişim Ligi'nde mücadele eden Austin Toros adında bir takımı vardır. Spurs 1976 yılında Amerikan Basketbol Ligi'nin birleşmesi sonrası faaliyetten kaldırılıp yeni ligin kurulmasıyla bu zamanki resmi adıyla kuruldu ve ABA'den kalma takımlar arasında NBA şampiyonluğu yaşayan tek takımdır. Tarihinde toplam kazandığı 5 NBA şampiyonluğuyla bu kupayı Boston Celtics (17), Los Angeles Lakers (16), ve (6) Chicago Bulls'tan sonra en fazla kazanan 4. takımdır. Spurs şu ana kadar elde ettiği galibiyet yüzdesiyle Los Angeles Lakers'ın ardından NBA tarihindeki en iyi 2. yüzdeye sahip takım unvanını taşımaktadır. Ayrıca NBA finalleri tarihinde en iyi galibiyet yüzdesine sahip olan ekiptir. Spurs 1976-77 yılından bu yana geride kalan 38 sezon boyunca 20 kez kendi grubunu kazanma başarısı gösterdi. Takım 1989-90 sezonundan bu yana son 25 sezonun 24'ünde play-off yaptı ve NBA'e girdiğinden bu yana sadece 4 kez play-off'a kalamadı. Spurs takımı 1997 yılından bu yana üst üste 17 sezon play-off yapma başarısı gösterdi ve bu başarıda en büyük pay sahibi isim 1997 NBA Seçmeleri'nde draft edilen Tim Duncan'dır. Spurs ayrıca 1998-99 sezonundan bu yana üst üste 15 sezon 50 galibiyet barajını aşarak bu alanda bir NBA rekoru kırdı. Takımın şu anki koçu Gregg Popovich takımın başında kalan en uzun koç unvanını taşımaktadır. Ondan önce takımın koçluğunu yapan isim Bob Hill'di. Orijinali San Antonio Spurs olan takım ilk kez 1967 yılında Dallas Chaparrals adında kurularak Amerikan Basketbol Birliği'ne girdi. Oyuncu/Antrenör Cliff Hagan'ın çalıştırdığı Dallas böylece ligde mücadele eden 11 takımdan birisi oldu. İlk sezonlarında iyi bir yıl geçirselerde ikinci sezonlarında 41 galibiyet 37 mağlubiyetlik bir derece elde ederek herkeste hayal kırıklığı yarattılar ve sezonu 4. sırada tamamladılar. Daha sonra 1969 play-off'ları ilk turunda New Orleans Buccaneers'te yenilerek elendiler. Takım daha sonra taraftarları tarafından ilgisizlik yaşamaya başladı ve salondaki seyirci sayısı azaldı. Takım ismine yeni taraftar çekme umuduyla Texas ismi eklendi. Hatta takımı bölgesel hale getirmek için başka şehirlerin salonlarında maç bile oynadılar. Bunlar Fort Worth, Teksas'ta bulunan Tarrant County Kolezyumunun yanı sıra Lubbock, Texas'da bulunan, Lubbock Belediye Kolezyumuydu. Fakat bunların hiçbirisi aranan çözüm olmadı. 1971-72 sezonunda eskiden maçlarını oynadıkları asıl salonları Dallas Convention Center Arena'ya geri döndüler. Büyük bir batağa giren Chaparrals takımı yöneticileri mahkemelik oldu ve takıma daha fazla para harcamayı reddettiler. Takım üçüncü sezonunda sonra büyük bir mali kriz yaşamaya başlamıştı. 1972-73 sezonunda play-off yapamamanın sonrasında yöneticiler takımın başka birisine satılacağını duyurdular. Angelo Drossos, John Schaefer ve Red McCombs liderliğindeki San Antonio şehrindeki bir firma Dallas takımının sahipleriyle görüştüler. Drossos'un amacı amacı takımı San Antonio şehrine taşımaktı, ancak karşı takımın sahipleriyle ilk etapta 3 yıllık bir kiralama üzerinde anlaştılar. 1975 yılında ise takım tamamen Drossos'un firması tarafından satın alınca takımın hakları San Antonio şehrinde kaldı. Sözleşmeler imzaladıktan sonra takımın adı San Antonio Gunslingers olarak değişti. Fakat kısa bir süre sonra adı bu kez San Antonio Spurs olarak değiştirildi. Takımın ana renkleri Chaparrals'ta kırmızı, beyaz ve mavi renklerinden oluşurken Spurs ismi alındıktan sonra günümüzde herkes tarafından bilinen siyah, gümüş ve beyaz olarak değiştirildi. Spurs kendi adıyla ilk maçına HemisFair Arena'da oynanan San Diego Sails'e kaybettikleri karşılaşmada çıktı. Bu karşılaşmayı 6.000 bin seyirci izledi. 1973-74 sezonunda toplam 50 kez 100 sayı barajını aşma başarısı gösterdiler ve bu bir ABA rekoruydu. James Silas önderliğindeki Spurs takımı kadrosuna Virginia Squires takımından Swen Nater'ı katmasıyla beraber çok daha güçlü bir hale geldi. Ayrıca Nater sezon bittiğinde NBA Yılın Çaylağı Ödülü'nü kazanma başarısı gösterdi. Sezonun devre arasında ileride takımın önemli oyuncularından birisi olacak George Gervin kadroya katıldı. Ancak takım formasıyla ilk maçına ligdeki bir kural nedeniyle 7 Şubat tarihinde çıktı. Spurs 1974 sezonunu 45-39 gibi iyi bir dereceyle bitirerek konferansında 3. sırada yer alarak play-off'lara girdi. 1974 ABA Playofflarında takım ilk turda Indiana Pacers ile eşleşti. Ve bu seri boyunca takım salonuna maç başına 6.603 bin seyirci çekti. Ancak Pacers'a 7 maç sonunda dramatik bir şekilde 4-3 ile elenerek veda ettiler. 1974-75 sezonuna 17-10 gibi iyi bir dereceyle başlasalarda koç Tom Nissalke takıma sıkıcı bir basketbol oynattığı gerekçesiyle görevinden kovuldu. Yerine Bob Bass getirildi ve o yaptığı açıklamada herkesin benden takımın oyun tarzını çok fazla değiştirmesini beklemesin dedi. Nomal sezonu George Gervin ve James Silas önderliğinde 51-33'lük dereceyle noktalayarak konferanslarında 2. sırada yer aldılar. 1975 ABA Playofflarında yine Pacers ile eşleştiler, bu seferde 4-2 ile yenilerek elendiler. Spurs daha sonra 1976 yılında Denver Nuggets, Indiana Pacers ve New York Nets ile birlikte ABA-NBA birleşmesi sonrası NBA'e taşındı . Spurs'un 1976-77 sezonunda ligdeki diğer takımlara göre kadrosunun biraz daha zayıf kalması ve bunun sonucunda herkes onların kötü bir sezon geçireceğini düşünüyordu. Fakat sezonda 44-38'lik bir derece elde etmeleri sonucu herkesi şaşırttılar ve kendi bölümlerini 3. konferanslarını ise 5. sırada tamamlayarak play-off'a girdiler. Ayrıca bu sezon Houston Rockets ile rekabet içerisine girerek yeni bir rakip edinmiş oldular. Ancak 1977 NBA Playoffları ilk turu serisinde Boston Celtics'e karşı 2-0'lık skorla elendiler. Bir sonraki sezon olan 1977-78'de takımın en önemli oyuncusu George Gervin Denver Nuggets oyuncusu David Thompson ile beraber NBA Sayı Kralı unvanı için çekişti. Sezonun son gününde Thompson öğleden sonra oynanan maçta Detroit Pistons'a karşı 73 sayı atarak yarışta öne geçti. O gece Gervin'in ödülü kazanması için 58 sayı atması gerekiyordu. Spurs ile New Orleans Jazz arasında oynanan karşılaşmada Gervin 63 sayı atarak sezonun Sayı Kralı olma başarısı gösterdi. Spurs ise sezonu 52-30'luk derecesiyle Merkez Grubu şampiyonu olarak tamamladı. 1978 NBA Playoffları'nda ilk turu geçselerde konferans yarı finalinde Washington Wizards'a Gervin'in maç başına 33.2 sayı ortalamasına rağmen elendiler. Bir sonraki yıl yapılan 1979 NBA Playoffları konferans finalleri'nde Spurs Wizards'a karşı seriyi 3-1 ile açtı. Fakat Wizards sonraki 3 maçı kazanarak seriyi de 4-3 ile dramatik bir sonla kazandı ve tur atlayan taraf oldu. Serinin son maçı olan kaybettikleri 7. karşılaşmanın skoru 107-105 Wizards lehineydi. Böylece Spurs tarihinin ilk NBA finalini oynamak içi 20 sene beklemek zorunda kalıcaktı. San Antonio Spurs NBA'dek ilk 7 yılında herkes tarafından sürekli düzenli bir play-off takımı olarak bilindi ve bu dönemde 5 kez kendi bölümünde 1. olma başarısı gösterdi. Washington Bullets, Boston Celtics, Houston Rockets ve Los Angeles Lakers gibi güçlü takımlar onların play-off'larda daha ileri gidip büyük başarılar kazanmasına izin vermedi. 1980'li yıllar ilerledikçe takım 70'lerdeki görüntüsünden farklı bir görüntü vermedi ve yoluna düzenli bir play-off takımı olarak devam etti. Spurs NBA yönetiminin yeni uygulamasıyla 1980-81 sezonunda Batı Konferansı'na taşındı. Takım 1981-82 sezonunda 48-34 ve 1982-83 normal sezonlarında 53-29'luk dereceler elde etti. Takımın normal sezondaki iyi dereceleri ve başarılarına rağmen play-off'larda bir türlü başarı gelmedi. 1981'de ilk turda Houston Rockets'a, 1982'de 4 maçta yarı finalde, ve 1983'dede yarı finalde 6 maçta Los Angeles Lakers'a elendi. 1983 serisinde Lakers'ı zorlamalarına rağmen Magic Johnson ve Kareem Abdul-Jabbar'ın işbirliğine karşı gelemediler. Spurs 1995 yılına kadar konferans finallerine kalamayacaktı. 1984-85 sezonu sonrasında takımın yıldızı All-Star oyuncu George Gervin Chicago Bulls'a takas edildi ve böylece takım bunun sonucunda zorlu bir sürece girdi. Gervin'in gönderilmesi sonrası 1985'ten 1989 yılına kadarki dönemde toplam elde ettikleri 115 galibiyet 225 mağlubiyet derecesi ile takım tarihinin en kötü dönemini geçirdi. Bu yıllarda takıma taraftarlar tarafından azalan destek ve alınan kötü sonuçların etkisiyle Spurs'ün başka şehre taşınacağı söyleniyordu. Bu dönemde takımın başına gelen en iyi şey 1987 NBA Seçmeleri'nde David Robinson'u 1. sıradan draft etmesiydi. Ancak Robinson bir kural nedeniyle Amerika Birleşik Devletleri'ne asker olarak hizmet vereceğini açıklamıştı ve böylece NBA'deki ilk 2 sezonunu kaçırıp forma giyemeyecekti. O sezonlarda takımı Alvin Robertson sırlamıştı ve 1986 yılında oynanan bir karşılaşmada 20 sayı, 11 ribaund, 10 asist ve 10 top çalma ile oynayarak Quadruple-double yapma başarısı gösterdi ve bunu başaran NBA tarihindeki nadir oyunculardan birisi oldu. Spurs 1988-89 sezonunda 21-61'lik bir derece elde ederek takım tarihinin en kötü sezonunu geçirdi. Daha sonra 1989-90 sezonu öncesinde takımın baş antrenörlük görevine Kansas Üniversitesini çalıştıran ve takımını NCAA şampiyonluğuna taşıyan Larry Brown'un getirilildi. David Robinson'da ABD Deniz Harp Okulu'ndaki vatani görevini bitirdikten sonra takım kadrosuna katıldı. Robinson 1989 yaz aylarında vatani görevini bitirip takıma katıldıktan sonra hakkında free agent olup takımdan ayrılabileceği hakkında spekülasyonlar yapılıyordu. Fakat o takımıyla 2 yıllık yeni sözleşme imzalayarak bu iddialara yanıt verdi. Onun gelişiyle herkes Spurs'un biraz daha canlanacağını düşünüyordu, fakat bireysel olarak pek fazla bir şey beklenmiyordu. 1989-90 sezonunu Spurs Robinson, Arizona Üniversitesi mezunu çaylak Sean Elliott ve takasla gelen Terry Cummings'in önderliğinde geçirdi. Sezonda 56-26'lık bir derece elde ederek NBA tarihinin en büyük geri dönüşünü gerçekleştirme başarısını gösterdiler. Böylece 7 yıl sonra kendi bölümlerini şampiyon olarak tamamladılar. David Robinson ise maç başına 24.3 sayı ve 12.0 ribaund ortalamalarıyla oynayarak Yılın Çaylağı ödülünü kazandı. Ayrıca istatistikleriyle NBA tarihinde çaylak bir Pivot için en iyi sezon geçiren oyuncu oldu. 1990 NBA Playoffları'nda Spurs ilk turda Denver Nuggets'ı geçse de konferans yarı finalinde Portland Trail Blazers'a 7 maç sonucu 4-3 ile elendiler. 1990'lı yıllara takım çok iyimser ve umutlu bir şekilde başladı. Bu yıllarda takım uzun ömürlü bir play-off takımı haline geldi. Fakat koç Brown'un önderliğinde play-off'ta ikinci turun ötesini görme başarısı gösteremediler. 1991-92 sezonunun devre arasında koç Brown takım sahibi tarafından görevinden kovuldu ve yerine sezonun geri kalanı için Bob Bass getirildi. Spurs ayrıca sezonda takımın yıldızı Robinson'u sakatlığa kurban etmişti ve bununda etkisiyle 1992 NBA Playoffları'nda ilk turda Phoenix Suns'a elendiler. Takımın sahibi McCombs 1992 yazında medyaya yaptığı açıklamada takımın başına UNLV'ın koçluğunu yapan Jerry Tarkanian'ı getirdiğini açıkladı. Fakat Tarkanian'da 20 maç sonunda sezona 9-11 gibi dereceyle girdikten sonra kovuldu. Yerine bir maçlığına Rex Hughes getirildi. Fakat sezonu eski emekli basketbolcu John Lucas'ın baş antenörlüğünde noktaladılar. Lucas uyuşturucu gibi kullanımı ve tedavisi gibi problemlerle uğraşsa da Spurs onun antrenörlük yaptığı NBA'deki ilk takım oldu. Lucas dönemi takım için başarılı başladı. Onun görevi aldığı günden bu yana aldıkları sonuçlarla sezonu 39-22'lik gibi bir dereceyle noktaladılar ve 1993 NBA Playoffları'nda konferans yarı finaline ulaştılar. 1993 yılında Peter M. Holt'un başkanlığını yaptığı 22 kişilik yerli bir yatırımcı grup Red McCombs'un sahibi olduğu Spurs'u 75 milyon dolar karşılığında satın aldı. 1993-94 sezonuyla birlikte maçlarını inşa edilen yeni salonları Alamodome'de oynamaya başladılar. Ayrıca sezon öncesinde takım kadrosuna ribaund konusunda uzman forvet Dennis Rodman'ı kattı. Lucas liderliğinde Spurs 1993-94 sezonunu 55-27 gibi iyi bir dereceyle noktaladı. Ancak play-off'larda beklenmedik bir şekilde ilk turda Utah Jazz'a elendiler. 1994-95 sezonu öncesinde koç Lucas eski Pacers koçu Bob Hill tarafından değiştirilerek görevinden kovuldu. Ayrıca takımın bir önceki sezon Rodman için Detroit Pistons'a takasta verdiği Elliot bu sezon takıma geri döndü. Spurs bu sezonu 62-20 gibi iyi bir dereceyle noktalayarak kulüp tarihinde ilk kez 60 maç kazanma barajını aştı ve NBA'de sezonun birincisi unvanıyla play-off'lara girdi. Ayrıca bu takım tarihinin 1995 yılına kadarki bir sezonda elde ettiği en iyi dereceydi. Takımın yıldızı Robinson ligin en değerli oyuncusu ödülüne layık görüldü. Spurs play-off'larda konferans finaline kadar çıkma başarısı gösterdi, ancak o sezonun nihai şampiyonu olacak Olajuwon'a sahip Houston Rockets'a elendiler. Sezon boyunca özellikle play-off'larda Rodman ve bazı takım arkadaşları arasında özellikle Robinson'la sürekli sürtüşmeler yaşadı. Bunun sonucunda Rodman sezon sonunda Chicago Bulls'a takas edildi ve Bulls bu takas sonucu 1995-1998 yıllarında üst üste 3 kez şampiyon oldu. Spurs Hill'in önderliğine 1995-96 sezonunu 59-23'lük dereceyle noktaladı ve play-off'larda konferans yarı finaline kadar gidebildiler. 1996-97 sezonu öncesinde yaz aylarında Dominique Wilkins takıma eklenerek önemli bir hamle yapıldı. Robinson sakatlığı gerekçesiyle maçların ilk 1 ayında oynayamadı. O Aralık ayında sahalara geri döndü, fakat sakatlığının nüksetmesi gerekçesiyle sezonun geri kalan maçlarında oynatılmayıp dinlendirildi. Elliot'da sakatlığı nedeniyle sezonun yarısından fazlasını kaçırmıştı. Elliot ve Robinson olmadan Spurs çok kötü bir takım haline geldi. Takımın lideri maç başına 18.2 sayı ortalamasıyla oynayan Wilkins'di. Bunların sonucunda Spurs sezonu 20-62'lik bir dereceyle noktalayarak tarihinin en kötü sezonunu geçirdi. Bu yıl yapılan en önemli hamlelerden birisi ise normal sezonun bitimine 18 maç kala Hill'in yerine takımın eski yardımcı antrenörlerinden Gregg Popovich'in baş antrenörlüğe getirilmesiydi. 1996-97 sezonu bittiğinde Spurs taraftarları hayal kırıklığına uğramışlardı. Takımdan iyi yerlere gelmesi beklenirken 20-62'lik dereceyle sezonun en kötü 3. takımı unvanını aldılar. Bu kötü sezonlarının bir ödülü olarak 1997 NBA Seçmeleri'nde 1. sıra draft çekilişini kazandılar ve seçmelerde Tim Duncan'ı draft ettiler. Koç Gregg Popovich sezon öncesinde yaz liginde Duncan'ı izledikten sonra basına yaptığı açıklamada onun çok yetenekli, zeki bir oyuncu olduğunu söyledi. Duncan'da Popovich'in oyun bilgisinin çok yüksek bir koç olduğunu söyledi. Duncan ligdeki ilk sezonunu hızla kendini geliştirerek sürdürdü ve maç başına 21.1 sayı, 11.9 ribaund ortalamalarıyla oynadı. Yılın Çaylağı ödülünü kazanmasının yanında Yılın Birinci Beşine seçildi. Spurs ise sezonu 56-26'lık bir dereceyle noktalayarak 1989-90 sezonunda elde ettiği sonucun aynısını tekrarladı, fakat playoff'larda konferans yarı finalinde Utah Jazz'a elenmekten kurtulamadılar. Duncan ve Robinson çok iyi uyum sağlamıştı ve ikisi de hemen hemen aynı özellikte bulunsalarda iyi bir PF/C ikilisi oldular. 1998-99 sezonu öncesinde oyuncu sözleşmeleri ile ilgili maaşlarda bir sıkıntı bulunuyordu ve NBA başkanı David Stern bu sezon öncesi ligde lokavt olucağını söyledi. Lokavt 1999 yılının Ocak ayına kadar sürdü. Spurs ise boş geçen bu dönemde kadrosuna free agent'tan Mario Elie ve Jerome Kersey'i katarak oldukça güçlendi. Lokavt nedeniyle kısaltılmış sezonda takım 37-13'lük bir derece elde ederek konferansta ve NBA'de sezonun 1.si olma başarısı gösterdi. 1999 Playoffları'nda 11 galibiyet 1 mağlubiyet alarak egemen oldu. Bu iyi formuyla Spurs finale kadar çıktı ve normal sezonu 8. bitirip nba finaline çıkan tarihteki tek takım olan New York Knicks'in rakibi oldu. Knicks'in evi Madison Square Garden'da oynanan serinin 5. maçında galip gelen takım seriyide 4-1 alıp tarihinin ilk NBA şampiyonluğuna ulaştı. Duncan'da NBA Finalleri MVP'si seçilme onuruna erişti ve bunu başaran Magic Johnson'dan sonra tarihteki en genç 2. oyuncu oldu. Spurs'te ABA'den kalma takımlar arasında NBA şampiyonluğu yaşayan tarihteki ilk takım oldu. İlk NBA şampiyonluğunu kazandıktan sonra Spurs NBA'deki en güçlü takımlardan biri haline geldi ve 1999-00 sezonunda kendi bölümünde şampiyonluğa oynadı. Takımın önemli oyuncularından Sean Elliot'un kardeşine böbrek nakli yapıldı ve o sahalara 14 Mart'ta geri dönüp son 19 maçta forma giydi. Sezonun sonlarına doğru Duncan dizinden sakatlanarak sezonu kapadı ve Spurs ise normal sezonu 53-29'luk bir derece ile konferansında 2. sırada yer alarak noktaladı. Duncan olmadan takım çok güç kaybetti ve play-off'larda Phoenix Suns'a 4 maç sonunda süpürüldüler. 2000 yılında takım yeni bir salon inşa etmeye karar verdi ve yapılmaya bu yıl itibarıyla başlandı. Spurs hem 2000-01 hem 2001-02 sezonlarını 58-24'lük dereceler ile noktaladı. Ancak her iki sezonda da play-off'larda o yılların nihai şampiyonu olucak Los Angeles Lakers'a elendiler. 2001 play-off'larında konferans finallerinde süpürüldüler, ancak 2002'de konferans yarı finalinde 5 maç sonunda elendiler. 2002-03 sezonuna girilirken David Robinson yaptığı açıklamada bu yıl Spurs'ün formasını ve NBA'de son kez giyeceğini ve emekli olacağını açıkladı. Ayrıca sezon öncesi takımın yeni salonu AT&T Center'ın yapımı bitirildi ve yeni salona hazır hale geldi. Salonun ilk adı SBC Center olsa da takımın sponsorluk anlaşması gereği AT&T oldu. Takımın logosuda siyah, beyaz ve gümüş renkleri olarak değiştirildi. Ayrıca free agent'tan ve draftlardan yazın Stephen Jackson, Danny Ferry, Bruce Bowen, Steve Kerr, Steve Smith ve ilk NBA sezonunda oynayan 1999 ikinci tur draft seçim Arjantinli Manu Ginobili kadroya eklendi. Ayrıca bu yıl Fransız gard Tony Parker'ın daha çok süre alacağı açıklanmıştı. Spurs yeni