Türk asıllı Müslüman oyuncuların sahneye çıktığı, batı dillerinden Türkçeye tercüme edilmiş ilk oyunların ve dönemin ünlü edebiyatçılarının yazdığı Türkçe eserlerin oynandığı yer olması bakımında Türk tiyatro tarihi açısından büyük önem taşır. 1884 yılında yerle bir edilen tiyatronun bulunduğu yerde Azak Sineması yer almış ve sokağın adı “"Tiyatro Sokak"” olarak değiştirilmiştir. Gedikpaşa’da Tatlısu mevkii’nde Muzikay-ı Hümayun şeflerinden Yaver Bey ile Abdülmecid’in kâtibi Ömer Bey’in kendi mali kaynakları ile yapımını başlattıkları ancak zarara girdikleri gerekçesi ile Abraham Paşa’ya sattıkları ahşap tiyatro binası kimi kaynaklara göre 1859’da "Louis Soullier"’in sirki için tamamlandı. Fransız bir cambaz olan Soullier, at cambazlığına dayanan aile sirkiyle Osmanlı İmpratorluğu’nda gösteriler yapmaktaydı. İlk defa II. Mahmut devrinde İstanbul’a geldikten sonra birçok kez bu şehirde gösteriler yapan topluluk, 1858'deki gelişlerinde Abdülmecid’in kızları Münire ve Cemile Sultanların düğünü için Maslak’ta gösteriler yapmıştı. Kimi kaynaklarda ise 1859 yılında Gedikpaşa Tatlıkuyu mevkiinde Soullier sirki için bir cambazhane yapıldığı; sirkin boşaltmasından sonra binanın tiyatroya dönüştürüldüğü ifade edilir. Soullier sirki 1864’te binayı tamamen boşalttı. İstanbul ve Tiflis’te başarılı sirkler kurmuş olan "Karabet Papasyan" adındaki bir Ermeni, sirkin ayrılmasından sonra ahşap tiyatro binasını kiralamış; “"Gedikpaşa Tiyatrosu"” adı altında topluluğu ile birlikte her çarşamba ve perşembe sözlü ve sözsüz pandomim oynayacağını duyurmuştur.. 1867’de Kasparyan’ın ölümünden sonra tiyatroyu İtalyan Mösyö Razi “Osmanlı Tiyatrosu” adıyla işletti. Bu tiyatronun Güllü Agop tarafından kurulacak tiyatro ile ilgisi yoktur. Bir kış mevsimi çalıştıktan sonra tiyatro kapanmış, binası yıkılmış ve yeni bir bina inşa edilmiştir. Bu yeni binada tiyatronun açılışı Rossini’nin Sevil Berberi operası ile yapıldı. 1867’de Asya Kumpanyası adlı topluluğu kurmuş olan Güllü Agop, 1868 yılı itibarıyla Gedikpaşa Tiyatrosu'nda çalışmaya başladı ve bu binayı çalışmaları için merkez edindi. Kumpanyasının adı zamanla “"Tiyatro-i Osmani"” olarak bilinmeye başladı. Güllü Agop tiyatroda onarımlar yaptı. İlk onarım 1867’de, ikincisi ise 1870'te dış görünüşü değiştirilmeden yapılmıştır. Üç katlı locaları olan, tepede kubbe gibi bir avizenin asılı olduğu ve sahnenin karşısında perdeleri kapalı duran, padişaha ayrılmış büyük bir locası bulunan mekânın parter kısmında sıra sıra kanepeler ve koltuklar bulunmaktaydı. İstanbul halkının dikkatini çekmek ve onların beğenisini kazanmak isteyen Güllü Agop, Türkçe oyunlar sahneleyerek bunu başaracağını ve tiyatroyu Osmanlı hükûmetinin koruması altına alabileceğini düşündü. Ermenice olan "Sezar Borcia" adlı oyunu Türkçe olarak 16 Nisan 1868 tarihinde sahnelemesiyle ilk Türkçe oyun sahnelenmiş oldu. 1869'da sahnelenen "Leyla ve Mecnun", ise ilk Türkçe telif oyunu oldu. 1870'te hükûmet, Sadrazam Ali Paşa’nın desteğiyle İstanbul’da Türkçe tiyatro yapma tekeli on yıllığına kendisine verdi. Aynı yıl Naum Tiyatrosu’nun yanması ile Gedikpaşa Tiyatrosu rakipsiz kaldı. Türkçe müzikli oyun, operet sahnelenmesi; tekelin dışındaydı. Dikran Çuhacıyan’ın kurduğu Opera Kumpanyası’nın Beyazıt’ta sahnelediği müzikli eserler Gedikpaşa Tiyatrosu’nun rakibi oldu. İki tiyatro bir anlaşma ile bu rekabeti sona erdirdi. Bu sayede kışları Gedikpaşa Tiyatrosu, yazları ise Üsküdar’daki Aziziye Tiyatrosu Türkçe operetlerin mekanı haline geldi. 1880 yılında 10 yıllık imtiyazın sona ermesinden sonra Güllü Agop yönetimi bıraktı. Yönetimi üstlenen Mardiros Mınakyan, Osmanlı Tiyatrosu ve Osmanlı Dram Kumpanyası adlaryla Gedikpaşa’da tiyatro sahnelemeye devam etti. 30 Ekim 1883'te Ahmet Mithat Efendi’nin yazıp, Haydar Bey’in bestelediği “"Çengi"” adlı opera-komik Mınakyan’ın yönettiği Gedikpaşa’da sahneye kondu. Gösteriye Mazhar Paşa, Suphi Paşa, Prens Halim ve Mahmud Paşa gibi önemli kimseler gelmişti. Tiyatro binası, 1884’te belediye zabıtaları tarafından bir gece içerisinde yıktırılmıştır. Yerleşmiş kanıya göre tiyatro, Ahmet Mithat Efendi'nin yazdığı “"Çerkez Özdenleri"” oyunu yüzünden yıkılmıştır. Saray, oyunda Çerkeslerin hürriyetlerinin ve bağımsızlıklarının savunması yapıldığı şeklinde ihbar ulaşmıştı. 1885 yılında, Gedikpaşa'daki Osmanlı Tiyatrosu’nda oynatılmış olan “"Çengi"” ve “"Çerkez Özdenleri"” gibi oyunları engelleyemediği için tiyatrolar müfettişliğinin lağvı gündeme gelmiştir. Yıkımın ardından binanın enkazı, sahibi Abraham Paşa’ya, dekorları da kiracı Fasulyeciyan’a verildi. 1888 yılında tiyatro mahalline bir medrese yapılması gündeme geldi. 1908 tarihli bir makalede Gedikpaşa Tiyatrosu’nun medrese olarak kullanıldığı ifade edilmiştir. SÃ¼leyman Saim Tekcan Süleyman Saim Tekcan, (d. 1940) Trabzon'da doğmuş Türk ressam, sinema oyuncusu, heykeltıraş, baskı, grafik, gravür sanatçısı ve öğretim üyesi. 1961 yılında yetenek sınavını kazanarak girdiği Ankara Gazi Eğitim Enstitüsü Resim-İş bölümü'nü 1963'te bitirdi. 1965 yılında oyunculuğu deneyen Süleyman Saim Tekcan, Çiçekçi Kız, Sevmek Zamanı, Sevgim ve Gururum ve Sevgili Öğretmenim filmlerinde oynadı. Bu filmlerden en mehşuru olan Metin Erksan'ın senaryosunu yazıp yönettiği Sevmek Zamanı filmindeki kötü aşık Başar rolüyle sinema tarihine geçti. 1968 yılında "Öğretim Görevlisi" olarak başladığı İstanbul Atatürk Eğitim Enstitüsü'ndeki görevine,1975 yılına kadar devam etti. Bu arada 1970'te bir yıl süren "Baskıresim" eğitimi üzerine Almanya'da araştırmalarda bulundu. 1975'te daha sonra adı Mimar Sinan Üniversitesi Güzel sanatlar Fakültesi olacak olan Devlet Güzel Sanatlar Akademisi Resim bölümünde lisans tamamlayan sanatçı, aynı fakülteden Doktora'ya eşdeğer Sanatta yeterlik alarak Mimar Sinan Üniversitesi Güzel Sanatlar Fakültesi'ndeki kadrosunda yerini aldı. 1985 yılında Profesör unvanı ile "Grafik Sanat Dalı" Başkanlığı görevine atandı. Yurt içi ve yurt dışında Özgün Baskı seminerleri verdi. Güzel Sanatlar Akademisinin Grafik bölümünde serigrafi ve gravür atölyelerinin kuruluşu sağlandıktan sonra ve bu atölyelerden yetişen sanatçılar arasında dikkat çeken Alaettin Aksoy, Aydın Ayan, Hüseyin Bilgin, Gören Bulut, Gül Derman, Devrim Erbil, Güngör İblikçi, Gündüz Gönlönü, Mehmet Güler, Ali Teoman Germener, Zahit Büyükişleyen, Erol Deneç, Nail Peyza, Ergin İnan, Utku Varlık, Mustafa Plevneli, Hasan Pekmezci, Hayati Misman, Fevzi Karakoç, Hüsamettin Koçan, Atilla Atar, Ali İsmail Türemen, Kadri Özayten'in, kişiliği olan Türk özgün baskı sanatının oluşmasında çaba sarf ettikleri görülmüştür. 1994 yılında Mimar Sinan Güzel Sanatlar Üniversitesi Güzel Sanatlar Fakültesi dekanı oldu. 1996'da Yeditepe Üniversitesi Kurucu Dekanı, 2004 yılından bu yana da İstanbul Grafik Sanatlar Müzesi Kurucu Yönetim Kurulu Başkanlığı'nı sürdüren sanatçı, halen Işık Üniversitesi Güzel Sanatlar Fakültesi kurucu dekanıdır. Parka Parka ya da anorak, kalın ve kaba yapılı bir cekettir. Boynu ve başı kapatarak bel altına, dizlerin biraz üstüne kadar uzanır. Karlı mevsimlerde ve dondurucu rüzgarlarda özellikle kullanılır. Kuzey Kutbu'nda yaşayan Eskimolar tarafından ren geyiği ve fok kürkünden yapılmıştır. Parka, Aleutça kökenli bir sözcüktür. Aleutlular, parkalarını su geçirmemesi için düzenli olarak balık yağıyla sıvarlardı. Call of Duty 4: Modern Warfare Call of Duty 4: Modern Warfare (kısaca CoD4 ve CoD4: MW olarak da bilinir), Infinity Ward tarafından geliştirilen ve Activision tarafından; PlayStation 3, Wii, Xbox 360 oyun konsolları ile Mac OS X ve Microsoft Windows işletim sistemleri için yayımlanan birinci şahıs nişancı türündeki video oyunudur. Oyunun konsol ve Windows sürümleri Kasım 2007'de, Mac Os X sürümü 26 Eylül 2008'de, "Modern Warfare - Reflex Edition" adını taşıyan Wii sürümü ise 10 Kasım 2009'da piyasaya sürüldü. "Call of Duty" serisinin ek paketler hariç 4. oyunu olan "Modern Warfare", serinin önceki oyunları için ana tema olan II. Dünya Savaşı'nın aksine modern zamanlara göre kurgulandı. Yapım aşaması iki yıl süren oyunda, Infinity Ward'ın geliştirdiği IW 3.0 adlı oyun motoru kullanıldı. Oyunun hikâyesi kurgusal bir yakın gelecekte geçmektedir. Orta Doğu'da bulunan ve ismi belirtilmeyen bir ülkede, radikal bir liderin ülke başkanını öldürerek askerî darbe içerisinde olması ile birlikte; Rusya'daki aşırı milliyetçi yapılanmalarla ortaya çıkan iç savaş olmak üzere iki ayrı konu ele alınmaktadır. Orta Doğu, Azerbaycan, Rusya ve Ukrayna'nın aralarında olduğu çeşitli mekânlarda düzenlenen hikâye seyrine, başta Amerika Birleşik Devletleri Deniz Piyade Kolordusu askeri ve Britanya SAS komandosu olmak üzere çeşitli karakterlerin perspektifinden bakılmaktadır. Oyunun çok oyunculu kısmında ise çeşitli oyun modları ile oyuncunun ilerledikçe erişebileceği ek silahlar, silah edevatları ve kamuflaj tertiplerini içeren bir sistem bulunmaktadır. "Call of Duty 4: Modern Warfare", oyun incelemeleri derleme siteleri GameRankings ve Metacritic'ten 100 üzerinden 92-94 arasında (Wii sürümü için 78) ortalamalar aldı. Oynanabilirlik, çok oyunculu modlar ve hikâye yönünden olumlu yorumlar alırken; birinci şahıs nişancı türüne çok da fazla yenilik getirmediğinden olumsuz eleştiriler aldı. Oyun, çeşitli kuruluş ve yayınlar tarafından ödüller kazandı. 2007'nin en çok satan oyunlar listesinin birinci sırasında yer alan "Modern Warfare", Mayıs 2009 itibarıyla ise dünya genelinde 13 milyonluk satış rakamına ulaştı. Senaryo bakımından "Modern Warfare"in devamı niteliğindeki oyun "" ise 10 Kasım 2009'da, tüm dünyada eş zamanlı olarak piyasaya sürüldü. Oyunun yeniden düzenlenen sürümü "" ilk olarak, ""in Legacy, Digital Deluxe ve Legacy Pro edisyonlarıyla birlikte 4 Kasım 2016'da, PlayStation 4 ve Xbox One platformları için piyasaya sürüldü. "Call of Duty 4: Modern Warfare", "Call of Duty" serisinin önceki oyunları gibi birinci şahıs nişancı türünde olsa da; konu olarak önceki oyunların aksine günümüze göre kurgulandığından modern zamanlarda kullanılan silah, teçhizat ve teknoloji oyundaki yerini almıştır. Aynı anda en fazla iki farklı silah taşıyabilen oyuncular, ölen askerlerin silahlarını kendilerininkiyle değiştirebilmektedir. Oyuncuların taşıyabildiği birincil silahlar; StG 44, M16A4, M4A1, AK-47, Heckler & Koch G3, Heckler & Koch G36C ile M14'in oluşturduğu piyade tüfekleri; Heckler & Koch MP5, Škorpion vz. 61, Mini-Uzi, AK-74 ile FN P90'nin oluşturduğu makineli tabancalar; M249, RPD ile M60E4'ın oluşturduğu hafif makineli silahlar; Winchester 1200 ile Benelli M4'un oluşturduğu av tüfekleri ve M40A3, M21, Dragunov, Remington Model 700 ile Barrett M82'nun oluşturduğu keskin nişancı tüfekleri olmak üzere beş gruba ayrılmıştır. Bu silahların yanı sıra tek oyunculu modun bazı bölümlerinde FGM-148 Javelin, FIM-92 Stinger, M136 AT4, RPG-7 ve RPG-26 da birincil silah olarak yer almaktadır. İkincil silah olarak ise Beretta M9, Heckler & Koch USP.45, Colt M1911 ve IMI Desert Eagle'ın oluşturduğu tabancalardan yalnızca biri taşınabilir. Oyuncular, el bombasının yanı sıra; sis, ses ve ışık bombalarından herhangi biri bulundurulabilir. Tek oyunculu moddaki bazı görevlerde M18 Claymore anti personel mayını ve C-4 plastik patlayıcı da kullanılmaktadır. Oyunda var olan silahlara bomba atar (piyade tüfeklerine), susturucu (piyade tüfekleri, makineli tabancalar ve tabancalara), kırmızı nokta nişangâh (piyade tüfekleri, makineli tabancalar, hafif makineli silahlar ve av tüfeklerine), Advanced Combat Optical Gunsight (piyade tüfekleri, makineli tabancalar, hafif makineli silahlar ve keskin nişancı tüfeklerine) ve tutacak (hafif makineli silahlar ve av tüfeklerine) eklentileri eklenerek çeşitlilik sağlanmakta ve bu sayede silahlar kişiselleştirilebilmektedir. "Call of Duty 4", oynanış olarak serinin önceki oyunlarıyla benzerlik göstermektedir. Önceki oyunlarda olduğu gibi oyuncular, yapay zekânın kontrolündeki takım arkadaşlarıyla birlikte mücadele vermektedir. Dost askerler; görevlerinin bitirilmesinde, koruma ateşi açmada, düşmanları öldürmede ve giriş öncesi mekanları düşmandan temizlemede sık sık oyuncuya yardımcı olmaktadır. Karakterler; ayakta, dizüstünde ve yüzükoyun yatarak olmak üzere üç duruş pozisyonu alabilmektedir. Bu pozisyonların her biri karakterin hareketini, hedefi bulma oranını ve gizliliğini etkiler. Siper kullanılması; oyuncunun hem düşman ateşinden korunmasını, hem de ciddi bir darbe aldığında enerji seviyesinin tekrar düzeltmesini sağlamaktadır. Oyuncu herhangi bir darbe aldığında ekranın kenarları kırmızı renge dönüşmekte ve karakterin kalp atış sesleri duyulmaktadır. Oyunda herhangi bir zırh veya enerji seviyesini yükseltecek bir paket bulunmadığından iyileşmenin tek yolu düşman ateşinden korunmaktadır. Eğer karakter bir el bombasının menzilinde ise, ekranda el bombasının yerini gösteren ve bu sayede oyuncuya kaçma ya da bombayı yerden alıp düşmana fırlatma imkânı veren bir imleç belirmektedir. Tek oyunculu modda oyuncular, değişik karakterlerin rolünde görevleri tamamlamaya çalışmaktadır. Karakterlerin kurguya dahil olmaları eş zamanlı bir şekilde gerçekleşmekte ve oyundaki olaylar birbiri ile örtüşmektedir. Bu bağlamda, görevler arasında oyuncunun bakış açısı, karakterden karaktere değişmektedir. Birbirinden farklı 21 görevden oluşan tek oyunculu modda her bir görev birtakım hedeflerden meydana gelmektedir. Oyuncu; her bir hedefe, hedefin yönünü ve uzaklığını gösteren HUD yardımıyla ulaşmaktadır. Bazı hedefler, oyuncunun bir kontrol noktasında ulaşmasını gerektirirken; bazıları ise belirli bir yerdeki düşmanı tasfiye etmesini gerektirmektedir. Oyunun genelinde oyuncuya, herhangi bir etkileşimde bulunmanın mümkün olmadığı dost askeri birlikler eşlik etmektedir. Zaman zaman karşılaşılan ve düşman ile ilgili bilgiler içeren dizüstü bilgisayarların ele geçirilmesi sayesinde, oyuna ait ekstralar kullanılabilmektedir. Jenerik sonrası, 4 SAS askerinden oluşan bir ekip ile teröristler tarafında kaçırılan bir uçaktaki çok önemli şahsı tazmin etmeyi ve uçak imha olmadan kaçmayı amaçlayan özel bir epilog görev oynanabilir duruma gelmektedir. "Call of Duty 4", değişik haritalarda takım veya tek kişi esaslı çevrimiçi ve çevrimdışı (LAN) çok oyunculu modlara sahiptir. Her mod, kendine özgü strateji gerektiren görevlerden oluşmaktadır. Bir haritanın tamamlanması ise; herhangi bir takımın önceden belirlenen bir puana ulaşması ya da tahsis edilen zaman sona erdiğinde en çok puanı alan takımın kazanması ile gerçekleşmektedir. Süre dolduğunda takımların puanlarının eşit olması gibi istisnai durumlarda ise Ani Ölüm modu devreye girmektedir. Bu sayede oyunculardan herhangi biri vurulursa tekrar savaşa dahil edilmemekte, sağ kalan son adamın bulunduğu takım ya da hedefe ilk ulaşan takım galip gelmektedir. Çevrimiçi çok kişilik oyuncu modunda, oyuncuların ilerleyişleri ve puanları, oyun içerisindeki bir sistem ile takip ve kayıt edilmektedir. Bu sistem sayesinde oyuncular, genel skorlarını, hedefi tutturma, galibiyet & mağlubiyet ve ölme & öldürme oranlarını dünya genelindeki diğer oyuncular ile karşılaştırma imkânına sahip olmaktadır. Oyuncunun çok oyunculu moddaki performansı, tecrübe puanı olarak yansıtılmaktadır. Bu puanlar; diğer oyuncuları vurma, hedefleri tamamlama veya kazanan takımın üyesi olma gibi belirli aksiyonlar sonucu kazanılmaktadır. Oyuncular, tecrübe puanı kazandıkça üst seviyelere çıkıp rütbe atlamakta; bu sayede yeni silahlara, özelliklere ve oyun modlarına erişebilmektedir. Elde edilebilecek en yüksek seviye 55 olmakla birlikte, oyunun konsol sürümünde yer alan "prestij" adındaki mod sayesinde elde edilen tüm silah ve özellikler karşılığında, 1. seviyeden başlayarak oyuna devam edilebilmektedir. 10 kez yapılabilen ve her seferinde fazladan değiştirilebilir silah sınıfı veren bu sistem oyuncuya toplamda 605 derece kazanma imkânı sunmaktadır. Prestij moduna girildiği takdirde oyuncunun; öldürdüğü adam sayısı, toplam oyun süresi gibi istatistikleri bu durumdan etkilenmemektedir. Başlangıçta, her birinin kendi özelliklerine sahip olduğu beş çeşit silah sınıfı mevcuttur. Oyuncunun derecesi yükseldikçe yeni silahlar, özellikler ve ek parçalar kullanıma açılmakta, bu sayede oyuncu istediği şekilde silah sınıfı oluşturabilmektedir. Bu özelliğe binaen temel silah, tabanca ve özel el bombası çeşidi seçilebilmektedir. Ayrıca oyuncu, "perk" olarak adlandırılan özelliklerden de sınırlı sayıda olmak koşuluyla istediği kombinasyonları oluşturabilmektedir. Bu özellikler oyuncuya; daha etkili ateş etme, daha az darbe alma veya ölmeden önce bir bombayı aktif hale getirme gibi yetenekler kazandırmaktadır. Bununla birlikte aynı silahla öldürülen düşmanların sayısı belli bir seviyeye ulaştığında, silahlar için susturucu, bomba atar veya dürbün gibi çeşitli eklentiler de açılabilmektedir. Oyuncular, ölmeden öldürdükleri adam sayısına göre çeşitli ödüller kazanabilmektedir. Arka arkaya öldürülen üç adamın ardından insansız hava araçları yardımıyla keşif taraması yapabilmekte ve bu sayede düşmanların yerini tespit edebilmekte, beş adamın ardında hava saldırısı düzenleyebilmekte ve yedi adamın ardından ise saldırı helikopterleri çağırılabilmektedir. Çok oyunculu modda, çeşitli büyüklüklerde 20 farklı harita bulunmaktadır. Bu haritaların dördü indirilebilir içerik olarak satışa sunulmuş, "Winter Crash" adlı Noel temalı harita ise sadece PC versiyonu için 1,4 yamasıyla birlikte yayınlanmıştır. "Call of Duty 4", toplamda altı ana çok oyunculu mod içermektedir. "Team Deathmatch" modunda oyuncular iki takıma ayrılıp, düşmanları öldürmekte ve öldürülen düşmanlar neticesinde takım olarak puan elde eder. Belirlenen süre sonunda veya belirli bir puana ulaşan takım oyunu kazanır. Diğer bir mod "Domination"da, haritanın stratejik noktalarına yerleştirilen bayraklar bulunmaktadır. Oyunun başında tarafsız olan bayrakların ele geçirilmesi esasına dayalıdır. Kazanan, öldürülen düşman sayısı ve ele geçirilen bayraklar sonucunda elde edilen puanlara göre belirlenir. Yine takım halinde oynanan "Search and Destroy" modunda, bir takım hücum, diğer takım ise savunma halindedir. Hücum yapan takım haritadaki iki alandan birine bomba kurmaya çalışırken, defans yapan takım da bu alanları korumaya çalışmaktadır. Eğer bomba kurulmuşsa, defans yapanlar bombayı etkisiz hale getirmek zorundadırlar. Diğer modların aksine ölen oyuncular, el boyunca yeniden oyuna dahil olamamaktadır. "Sabotage" modu, haritanın ortasında bulunan bombanın, karşı takımın bulunduğu alana götürülmesi esasına dayanır. Bombayı taşıyan oyuncu silahını kullanabilmekte; fakat her daim düşman tarafından oyun haritasında görülebilmektedir. "Search and Destroy"dan farklı olarak oyuncu öldüğünde oyuna tekrar dahil olabilmektedir. "Headquarters" modunda ise oyuncuların amacı, haritanın rastgele yerine yerleştirilen bir dizüstü bilgisayar bulunmaktadır. Bilgisayarı ele geçiren takım, karşı takımdan korumakta; bilgisayarı elinde bulundurduğu her 5 saniyede bir takımına puan kazandırmaktadır. Bilgisayarı ele geçiren takımın üyeleri öldükten sonra yeniden oyuna giremezken, diğer takımda böyle bir şey söz konusu değildir. "Free-for-All" modunda ise her oyuncu kendi başınadır. Takımla oynanmayan tek mod olma özelliğini taşır. HUD ve hedef imlecinin olmayıp, silah hasarının fazla ve dost askerlere ateşin mümkün olduğu "Hardcore" ve; hiçbir silah sınıfının olmadığı, daha hızlı koşma ve daha fazla zıplama imkânı veren "Old Scool" modları da bu altı modla kombine şekilde oynanabilmektedir. Tek kişilik modda oyuncular altı farklı karakteri kontrol etmektedir. Oyunun çoğunda, Birleşik Krallık 22. SAS birliği askeri "Soap" MacTavish yer almaktadır. Bunun yanında oyuncular; Orta Doğu'daki Amerika Birleşik Devletleri Deniz Piyade Kolordusu 1. Keşif Güçleri'nde görevli Çavuş Paul Jackson'ı, oyunun Act 1 bölümünün 5 aşamasında kontrol edebilmektedir. Geçmişe dönük iki bölümde de, 22. SAS birliğinde görevli Yüzbaşı/Teğmen John Price da oynanabilen karakterler arasındadır. Oyunun açılış kısımlarında, isimsiz bir Orta Doğu ülkesinin devlet başkanı olan Yasir Al-Fulani, infaz edilmeden hemen önce oynanabilmektedir. Amerikan Lockheed AC-130 saldırı uçağı görevinde, ısıya duyarlı televizyon operatörü olarak bulunan bir karakter oyunun sadece bir bölümünde, teröristler tarafından kaçırılan bir uçaktaki önemli bir şahsı kurtarma operasyonunda SAS terörle mücadele timine bağlı bir asker ise sadece jenerik sonrası oynanabilen son bölümde oyuncuların kontrolü altındadır. Oyun; açılış videosunun ardından gelen bir eğitim turuyla başlar. Eğitim turunun ardından zorluk seviyesi seçilir; Çavuş John "Soap" MacTavish, Yüzbaşı Price, Gaz ve birkaç SAS komandosunun, Bering Denizi'ndeki Estonya bandıralı bir kargo gemisine sızıp, içeri girmesi ile hikâyeye giriş yapılır. Düşman etkisiz hale getirildikten ve kargolardan birinin içerisindeki nükleer cihazın varlığı tespit edildikten sonra gemi, düşman MiG uçakları tarafından saldırıya uğrar. Bunun üzerine ekibin, Rus aşırı milliyetçi gruplar ile Orta Doğu'daki asiler arasındaki ilişkiye ait kanıtlardan oluşan kargo beyannamesini de yanlarına alarak gemiyi terk etmesiyle bölüm tamamlanır. Bu sırada, Sovyetler Birliği'ni yeniden kurmanın planlarını yapan aşırı milliyetçi Rus lider Imran Zakhaev, planlarının uluslararası kamuoyunda tepki uyandırmasının önüne geçmek amacıyla, Orta Doğu'da yer alan bir ülkedeki ayrılıkçı lider Khaled Al-Asad tarafından başlatılan askerî darbeye maddî açıdan destek olur. Olayları öğrenen Amerika Birleşik Devletleri ve Birleşik Krallık hükûmetleri, olayların önüne geçmek amacıyla her iki bölgede de eş zamanlı operasyonlar başlatır. Orta Doğu'daki ülkenin devlet başkanı Yasir Al-Fulani'nin televizyondan canlı olarak yayınlanan infazının ardından Al-Asad, ülke yönetiminin kontrolünü ele alır. Darbenin ardından SAS birlikleri, Rus milliyetçiler tarafından yakalanmış olan Nikolai kod adlı muhbiri kurtarmak için Kafkas Dağları'nda konuşlandırılır. Çavuş Kamarov öncülüğündeki Rus askerî kuvvetlerinin de desteği ile Nikolai kurtarılır. Devamında ise Nikolai SAS ekiplerince Hamburg'a kaçırılırken, helikopter Sibirya'da düşürülür ve devreye Amerikan birlikleri girer. AC-130 uçağının ateş desteğiyle takım, güvenli bir şekilde bölgeden çıkarılır. Al-Asad'ın darbesinden kısa bir süre sonra, Amerika Birleşik Devletleri Deniz Piyade Kolordusu'nun (USMC) yerel bir limanı kontrol altına almasıyla Orta Doğu ülkesinin işgali başlar. Oyuncuların, USMC 1. Keşif Gücü'ne bağlı Çavuş Paul Jackson'ı kontrol ettiği bölümde; Teğmen Vasquez komutasındaki askerî birlik, ablukaya alınmış şehirde Al-Asad'ı bulmaya çalışır. Propaganda yayını yapmakta olan televizyon kanalının stüdyosuna baskın düzenlense de darbenin lideri bulunamaz. Bunun üzerine birlik, etkisiz durumdaki bir M1 Abrams savaş tankını korumak ve anayola çıkışında ona eşlik etmek ile görevlendirilir. Görevin sonlarına doğru Amerika Birleşik Devletleri Komuta Merkezinin talimatı uyarınca, şehrin yakınlarında Rus yapımı nükleer bir cihaz olduğu tespit edilir. Bunun üzerine Vasquez ve birliği, nükleer silahı etkisiz hale getirmek ve operasyonun son aşamasını da geçmek üzere helikopterler ile olay merkezine sevk edilir. Merkezî emir, kuvvetlerin ihtiyatlı bir şekilde bölgeyi terk etmesini gerektirmesine rağmen Vasquez'e bağlı birlik, düşman ateşi altındaki bir time yardım edip ayrılmak üzereyken, bu sefer de uçaksavarla düşürülen bir AH-1 Cobra'nın pilotunu kurtarmak için vakit kaybederler. Ekip, bu kurtarma operasyonunu da başarıyla tamamlayıp bölgeden uzaklaşmaktayken nükleer cihaz infilak eder. Patlama ile birlikte şehrin ise büyük bir kısmı yok olur, yaklaşık 30.000 Amerikan askeri ile bölgede yaşayan sivil halk ölür. Vasquez ve ekibinin bulunduğu helikopter de bombanın etkisiyle yere çakılır. Kazadan yalnızca çavuş Paul Jackson kurtulur fakat daha sonra radyasyon sonucu ölür. Olayın ardından Al-Asad'ın, Amerikan işgalinden kısa bir süre önce ülkeyi terk ettiği ve Azerbaycan'da saklandığı tespit edilir. Yüzbaşı Price liderliğindeki SAS birliği, daha önce Rusların elinden kurtarılan muhbir Nikolai'nin de yardımı ile Al-Asad'ın bulunduğu eve baskın yaparak Al-Asad'ı ele geçirir. Sorguya çekilen Al-Asad, nükleer bombayı Zakhaev'in tahsis ettiğini açıklamamakta direnir; fakat Al-Asad'ın telefonuna gelen çağrının ardından Yüzbaşı Price bombanın kimden geldiğini anlar ve Al-Asad'ı öldürür. Ardından Price'ın, Ukrayna'nın Pripyat şehrinde Zakhaev'e düzenlenen suikastte görev aldığı, geçmişe dönük bir görev başlar. Yaklaşık 15 yıl önce, Çernobil reaktör kazası ve Sovyetler Birliği'nin dağılışının ardından oluşan çalkantılı dönemden yararlanan Zakhaev, nükleer silahları ele geçirir ve Sovyet Ordusu'na bağlı askerleri kendi tarafına çekerek aşırı milliyetçi bir parti kurar. 1996'da Price, SAS'a bağlı İskoç Yüzbaşı MacMillan ile birlikte Birleşik Krallık hükûmeti tarafından Zakhaev'e suikast yapılması için görevlendirilir. İkili, Pripyat'a gizlice sızar ve terk edilmiş bir otelde konumlanarak atış için uygun zamanı bekler. Zakhaev'e Barrett M82 markalı, 50 kalibrelik keskin nişancı tüfeğiyle ateş eden Price; hedefi tam olarak tutturamaz ve mermi, Zakhaev'in sol koluna isabet eder. Suikast girişiminden sağ kurtulan Zakhaev, sol kolunun tamamını kaybeder. Olayın ardından harekete geçen parti yandaşları, keskin nişancıları takibe başlar. Kaçış sırasında MacMillan bacağından yaralanır ve Price onu kaçış noktasına kadar taşır. Tekrar günümüze dönüldüğünde ise; Yüzbaşı Price komutasındaki SAS komandoları, Al-Asad'ı yakaladıkları kasabaya Rus milliyetçiler tarafından düzenlenen karşı taarruzu, Amerikan Deniz Piyade Kolordusuna bağlı bir helikopterinin yakın hava desteği ile bertaraf etmeyi başarır. Takım, daha önce Orta Doğu'da Jackson ile beraber görev yapmış Başçavuş Griggs komutasındaki bir ekip tarafından kurtarılır. Bundan sonra, Yüzbaşı Price'ın emri altındaki SAS askerî birliği ve USMC'ye bağlı Başçavuş Griggs komutasındaki destek biriminin ortak operasyonu gerçekleşir. Bu birliklere, Rus Ordusu'na bağlı Çavuş Kamarov tarafından yönlendirilen bir birim daha eşlik eder. Ortak birimin görevi, Zakhaev'in oğlu Victor'u canlı olarak yakalamak ve babasının nerede olduğunu öğrenmektir. Fakat operasyon, Zahkaev'in oğlunun intihar etmesiyle sonuçlanır. Imran Zakhaev bu durum karşısında oldukça sinirlenir ve oğlunun ölümünden Batılı ülkeleri sorumlu tutar. Misilleme yapmak amacıyla nükleer başlık taşıyan ve yaklaşık 40 milyon kişiyi öldürebilecek kapasiteye sahip Topol-m balistik füzelerinin, USMC ile SAS askerlerinden oluşan birlik Rusya'daki tesise geldiği sırada Zakhaev, kıtalararası balistik füzelerin Amerika Birleşik Devletleri'ne gönderilme emrini verir. Ortak operasyon güçleri ana giriş kapısından üsse girer. Üç BMP tankını yok ettikten ve düşman askerlerinin çoğunu etkisizleştirdikten sonra kontrol merkezine ulaşırlar. Füzeler hedeflerine ulaşmadan, Atlas Okyanusu üzerinde imha edilir. Zakhaev'in birlikleri karşı hücuma geçerken, dost birlikler askerî cipler ile bölgeden uzaklaşır. Kaçış esnasında düşman Mil Mi-24 helikopteri, askerlerin geçişi sırasında kullanacakları köprüyü havaya uçurur. SAS ve USMC ekipleri köprüde düşman tarafından sıkıştırılır. Zakhaev'in askerleri bir süre sonra gelir ve dost kuvvetler ile mücadeleye girişir. Bu esnada Gas Kamarov'dan telefon alır ve Karamov'un askerlerde birlikte yardıma geldiğini öğrenir. Çatışma sürerken, köprü üzerindeki benzin dolu tanker alev alır ve bir patlama yaşanır. Askerlerin çoğu savaşamaz durumdayken Griggs, Soap'u güvenli yere taşımak isterken vurulur. İki askeri eşliğinde olay yerine gelen Zakhaev, Gaz ile kendisine bağlı askerleri öldürür. Zakhaev, tam Soap'ı öldürmek üzere iken, Rus Ordusu'na bağlı bir Mil Mi-28 helikopterin Mil Mi-24'ü yok etmesi dikkatini o yöne doğru çeker. Tam o sırada ağır bir biçimde yaralanmış olan Yüzbaşı Price, tabancasını Soap'a gönderir ve Soap, Zakhaev ve korumalarını öldürür. Kamarov'un içinde olduğu Rus askerî kuvvetleri alana iştirak eder ve Soap Mactavish sağlık ekibi tarafından Mil Mi-28'e taşınır. Bu sırada ilk yardım ekibinden birisinin Yüzbaşı Price'i hayata döndürmeye çalıştığı gözlenirken hikâye sona erer. Olaylardan sonra gösterilen haberlerde, "Rusya'da nükleer füze denemesi", "Aşırı Milliyetçi Parti'de liderlik mücadelesi", "Bering Boğazı'nda kaybolan bir kargo gemisini arama çalışmalarına kötü hava şartları dikkate alınarak son verildi" ve "Rusya'da yaşanan son çatışmalardaki sır perdesi hala devam etmektedir" gibi başlıklar yer almaktadır. "Call of Duty 4", yaklaşık yüz kişiden oluşturulan bir ekip tarafından, iki yılı aşkın bir sürede geliştirildi. Infinity Ward, "Call of Duty 2" sonrası, serinin önceki oyunlarının tamamında yer alan II. Dünya Savaşı temasından uzaklaşma kararı aldı. Bunun sonucu olarak, konusu yakın gelecekte geçen "Call of Duty 4: Modern Warfare" geliştirildi. Oyunun hikâyesinde, günümüzdeki olay ve savaşlara yer vermekten kaçınan Infinity Ward, serinin genelinde görülen eşit güçlerdeki iki karşı tarafın çatışması temasını bu oyunda da devam ettirdi. Oyunun yapımı esnasında Kaliforniya'daki askerî üsse gidildi, askerî yetkililerle fikir alışverişinde bulunuldu ve eğitimler izlendi. Ekip ayrıca, yakın zamanda çatışmalarda görev almış Amerika Birleşik Devletleri Deniz Piyadeleri ile birebir röportaj yaptı ve çatışma sırasında yaşananlar, hissedilen duygular ve gözlenen tutumlar hakkında bilgi aldı. Oyundaki karakterlerin tasarımında ve yapay zekâ konusunda da deneyimli askerlerden yararlanıldı. Çevrimiçi çok oyunculu modu, tecrübeli ve yeni oyuncular arasındaki fark minimum düzeyde olacak şekilde tasarlandı. Bu doğrultuda hava saldırısı düzenleme ve saldırı helikopterleri çağırabilme fikri uygulamaya geçirildi. Bunun yanında oyuncuların kişisel becerilerini geliştirmeleri için, ölmeden öldürdüğün kişi sayısına göre ödül sistemi geliştirildi. Oyuncuların, istedikleri silahlarla istedikleri kombinasyonları oluşturabilmeleri için silah sınıfı sistemi oyuna eklendi. Haritalar, öncelikli olarak Deathmatch oyun moduna göre hazırlandı ve diğer çok oyunculu modlara da adapte edildi. "Call of Duty 4: Modern Warfare"teki müziklerin birçoğu, film müziği bestecisi Harry Gregson-Williams ile ortak olarak birçok projede yer alan İngiliz besteci Stephen Barton tarafından bestelendi. Bazı müzikler, Infinity Ward'ın "7 Days of Modern Warfare" adlı internet sitesinde mevcutken, bir kısmı da Barton'nın kendi sitesinden dinlenebilmektedir. Jenerik kısmında çalan rap müzik, animasyon ekibinin başı Mark Grigsby tarafından yorumlandı. "Call of Duty 4: Modern Warfare"in kullandığı IW engine adlı oyun motoru; gerçek zamanlı dinamik aydınlatmalar, HDR ışıklandırma efektleri, dinamik gölgelendirmeler ve alan derinliği gibi özelliklere sahiptir. Kurşunların etkisi motor tarafından hesaplanmakta ve yüzey tipi, zemin kalınlığı gibi etmenlere göre verdiği hasarlar değişiklik göstermektedir. Bu özellik sayesinde, tahta çit veya ince duvar gibi nesnelerin arkasında saklanan oyuncular, az miktarda da olsa hasar alabilmektedirler. Oyunda, araba ve bazı binalar gibi belirli nesneler de hasar görebilmektedir. Ayrıca, oyuncuların oyuna katılma noktaları; düşman pozisyonlarına yakınlığa ve düşmanın görüş açısına göre uygun bir biçimde kodlanmıştır. Oyunun yapımcıları, serinin diğer oyunlarında bulunmayan bir dinamik fizik motoru kullanmışlardır. "Call of Duty 4"; saniyede 60 kare hızı geçiş özelliğine sahipken, Wii versiyonunda bu sayı 30'a düşmektedir. Xbox 360 ve PlayStation 3'te 600p çözünürlüğünde çalışan oyun, Wii'de 480p çözünürlüğünde çalışmaktadır. 27 Nisan 2007'de, oyunun resmî fragmanının yayımlanmasından bir gün önce Infinity Ward, oyunla ilgili bilgileri kamuoyu ile paylaşmak amacıyla "Charlie Oscar Delta" adlı bir site oluşturdu. Böylece oyunun rütbe sistemi hakkında bir bilgilendirme verildi. Oyunculara birtakım görevleri yerine getirmeleri ile derece atlama ve ödül kazanma fırsatı sunuldu. "Call of Duty 4: Modern Warfare"in ilk fragmanı 28 Nisan 2007’de yayımlandı. Sunucuların test edilmesi, hataların düzeltilmesi ve silahlar arasındaki dengenin kurulması amacıyla Xbox 360 için hazırlanan oyunun beta sürümü, 30 Ağustos 2007'de duyuruldu. İlk olarak Amerika Birleşik Devletleri'nde yayımlanan beta sürüm, sonraları diğer ülkelerde de yayımlandı. Beta testi, 30 Eylül 2007’de son buldu. Önceleri, betadaki maksimum rütbe sayısı 16 iken, betanın sonlarına doğru bu sayı 25'e çıkarıldı. Oyunun beta sürümünde; Crash, Vacant ve Overgrown haritaları yer almaktaydı. PC demosu ise, 11 Ekim 2007'de Yahoo! üzerinden kullanıma sunuldu. Aynı gün başka sitelerde de ücretsiz olarak yayımlandı. Sadece tek oyunculu moda sahip olan 1,37 GB boyutlu demoda, "The Bog" bölümü oynanabilir olarak yer aldı. "Call of Duty 4", çeşitli konsollar ve Windows için 6 Kasım 2007'de Kuzey Amerika'da, 7 Kasım 2007'de Avustralya'da, 9 Kasım 2007'de ise Avrupa'da yayımlandı. Aspyr tarafından geliştirilen Mac OS X versiyonu ise 26 Eylül 2008'de tüm dünyada eş zamanlı olarak satışa sunuldu. Oyun, BBFC'den 15, ESRB'den M, OFLC'den MA 15+, PEGI'den 16+ ve USK'den 18 derecelerini aldı. Wii versiyonu "Call of Duty: Modern Warfare: Reflex" ise Treyarch tarafından geliştirildi ve 10 Kasım 2009'da satışa sunuldu. Yoğun istek üzerine oyun, 25 Mayıs 2010'da Xbox Live üzerinden tekrar satışa sunuldu. Oyunun standart versiyonunun yanında koleksiyon baskısı da piyasaya sürüldü. Koleksiyon Baskısı; oyunla birlikte, "Great SAS Missions" adında, eski SAS üyelerinin bulundukları görevlerle ilgili arşivleri içinde barındıran, 168 dakikalık belgesel filmi içeren bir DVD ile sunuldu. Bunun yanında DVD'de; oyunun yapım aşaması, yapımcıların oyunu geliştirirken izledikleri adımlar, posterler, oyun içi resimler ve çizim çalışmaları yer almaktaydı. Önceleri sadece Amerika Birleşik Devletleri'nde yayımlanan Koleksiyon Baskısı, daha sonra tüm dünyada satışa sunuldu. Yılın Oyunu versiyonu ise PC, Xbox 360 ve PlayStation 3 için görücüye çıktı. PlayStation 3 versiyonu, daha önceden indirilebilir içerik olarak yayımlanan harita paketini diskte içerirken, Xbox 360 versiyonu, harita paketinin Xbox Live'den ücretsiz olarak indirilebilmesini sağlayan bir ok içeriyordu. Daha sonra üretilen versiyonlarda ise bu harita paketi yer almadı ve normal oyunla, Yılın Oyunu versiyonu arasındaki fark ortadan kalkmış oldu. Infinity Ward 4 Nisan 2008'de, "Killhouse", "Creek", "Chinatown" ve "Broadcast" haritalarını içeren bir harita paketini Xbox Live üzerinden yayımladı. Aynı paket, 24 Nisan 2008'de PlayStation Network üzerinden satışa sunuldu. Çıkışının dokuzuncu günü itibarıyla 1 milyonun üzerinde kişi tarafından indirildiği ve 10 milyon dolarlık hasılatıyla Xbox Live'de en çok kazandıran içerik olduğu teyit edildi. Paket, 5 Haziran 2008'de ise Nvidia sponsorluğunda, 1,6 güncellemesi ile beraber Windows için yayımlandı. 2009 Ağustosunun sonlarına doğru, 1,6 güncellemesindeki birtakım hataları düzelten son güncelleme 1,7, konsol versiyonları için yayımlandı. "Call of Duty 4"ün satışları, Müslüman askerlere aşırı zulüm ve şiddet uygulandığı gerekçesiyle Suudi Arabistan'da resmî olarak durduruldu. "Modern Warfare", birçok kurum tarafından olumlu eleştiriler aldı. Xbox 360 versiyonu, GameRankings'in 72 incelemeye dayanarak oluşturduğu puanlama sisteminde %94 puan alırken, Metacritic'in 69 incelemeye dayanarak oluşturduğu sistemden 100 üzerinden 94 puan aldı. PS3 versiyonu; GameRankings'ten %94, Metacritic'ten 100 üzerinden 94 puan alırken, Windows versiyonunda bu sayılar sırasıyla %93 ve %92 olarak belirlendi. Oyun eleştirmen ve yorumcularının ortak görüşü, "Modern Warfare"in türüne yeni bir soluk getirdiği ve teknolojinin en iyi ve daha da ileri götürebilecek şekilde kullanıldığı oldu. "Official Xbox Magazine", çok oyunculu mod için "oyunun mükemmelliğini pekiştirdiğini" ve "aksiyonun hiçbir zaman azalmadığını" söyledi. GameSpot, "yüksek kalitedeki oynanabilirliği ve olağanüstü çok oyunculu modu ile oyunun mükemmel olduğu" belirtti. X-Play, "oyun türünde devrim yaratmasa dahi, mükemmele oldukça yaklaştı" yorumunu yaparken, "GamePro"; "çok oyunculu modun, rakip oyun "Halo 3'nin çok ilerisinde olduğunu" belirtti. Oyun, hikâyesi yönüyle de büyük beğeni topladı. GamePro, "oyunun tek oyunculu modunda oldukça yoğun bir şekilde yer alan aksiyon ve son derece ilgi çekici hikayesi sayesinde oyunun başından kalkamayacaksınız." ifadesiyle tek oyunculu modun da en az çok oyunculu mod kadar mükemmel olduğunu belirtti. "Call of Duty 4", olumlu tepkilerin yanında zaman zaman olumsuz tepkiler de aldı. "Xbox World 360" dergisi, türüne herhangi bir yenilik getirmemekle eleştirdiği oyunu "Ucuz numaralar içeren bir oyun" olarak tanımladı. Finlandiya'da yayımlanan "Pelit" dergisi ise tek oyunculu modun, serinin önceki oyunlarına göre bir farkı olmadığını ve artık oyuncuları tatmin etmediğini dile getirdi. "Modern Warfare", çeşitli oyun sitesi ve dergisinden birçok ödüle layık görüldü. GameSpot ve GameTrailers oyuna 2007 yılının En İyi Grafik ve En iyi PlayStation 3 oyunu ödüllerini verdi. Daha sonraları GameTrailers'ın belirlediği "En İyi 10 FPS Oyunu" listesinde 3. sırada yer aldı. Oyun dergileri GamePro ve "GameSpy" tarafından verilen 2007'nin En İyi Oyunu ödülünün, "GameSpy"ın daha sonraki değerlendirmeleri sonucu ise "Modern Warfare", Yılın Oyunu ödülünün sahibi oldu. Game Critics Awards tarafından En İyi Aksiyon Oyunu, Academy of Interactive Arts & Sciences tarafından ise Yılın Aksiyon Oyunu, Yılın Konsol Oyunu, Yılın En İyi Oyunu ödüllerini aldı. IGN, X-play ve Spike Video Oyunu Ödülleri gibi diğer otoritelerden ise En İyi Ses Tasarımı, En İyi Savaş Oyunu ve En İyi Nişancı Oyunu ödüllerini kazandı. "Call of Duty 4" ayrıca; BAFTA tarafından verilen Yılın En İyi Oynanabilirliğe, Hikâyeye, Karakterlere sahip Oyunu ödüllerinin de sahibi oldu. "Call of Duty 4" piyasaya çıkarılmadan önce, "Halo 3"den daha çok satacağı ve daha büyük bir başarı elde edeceği tahmin ediliyordu. Tek platformda yayımlanan "Halo 3" nin aksine birçok platformda satışa sunulan "Modern Warfare", ön sipariş alımlarının önem kazanacaği ve oyunun üç platformda da başarıya ulaşacağı beklenmekteydi. Bu beklentiler de büyük olasılıkla gerçekleşti ve NPD Group'a göre oyunun Xbox 360 versiyonu; Kasım 2007 – Ocak 2008 tarihleri arası ABD'de en çok satan oyun oldu. Oyunun Xbox 360 versiyonu ABD'de, Kasım 2007'de 1,57 milyon, Aralık 2007'de 3,04 milyonluk satış rakamına ulaştı. Ocak 2008'de ise Xbox 360 versiyonu 331.000, PlayStation 3 versiyonu 140.000 kopya sattı. Yıl boyunca 3,04 milyon kopya satan Xbox 360 versiyonu, 4,48 milyon kopya satan "Halo 3"nin ardından ABD'de 2007'nin en çok satan ikinci Xbox 360 oyunu oldu. Ocak 2008 itibarıyla dünya genelinde 7 milyonluk satış rakamına ulaşan "Call of Duty 4" 2007'nin en çok satan oyunu oldu. Infinity Ward, 3 Haziran 2008'de yaptığı açıklamayla oyunun 10 milyonun üzerinde satıldığını belirtirken, Activison, Mayıs 2009'daki basın konferansında 13 milyonun üzerinde kopya satıldığını duyurdu. "Call of Duty 4", korsan oyun sektörü için önemli bir hedef oldu. Özellikle internet üzerinden, yasa dışı yollardan temin edilmesi, oyunun satışlarını ciddi miktarda etkiledi. Oyun, "Modern Warfare - Reflex Edition" adıyla, Treyarch tarafından Wii'ye uyarlandı. Wii versiyonu, diğer versiyonlardan daha az özellik içermektedir. İki oyuncunun aynı konsol üzerinden oynamasına imkân vermeyen oyun, grafik bakımından da diğer versiyonların gerisinde kaldı. IGN, oyuna 10 üzerinden 7 puan vererek, grafiklerin ve kontrollerin ""un çok gerisinde kaldığını; fakat çok oyunculu modun etkileyici olduğunu belirtti. "Official Nintendo Magazine" ise 100 üzerinden 80 puan vererek, diğer versiyonlara göre, grafik dışında büyük eksiklik bulunmadığını söyledi. GameTrailers, bazı detaylar dışında orijinal versiyondaki hemen her güzel şeyin bu versiyonda da yer aldığını belirterek 8,8 puan verdi. Çevrimiçi modların diğer versiyonlardaki gibi bağımlılık yaptığını ve kontrollerin kusursuz olduğunu belirten GameSpot ise oyun için 8,5 puanı uygun görürken, Metacritic ortalaması ise 76'da kaldı. 11 Şubat 2009'da Activision tarafından yapılan resmî açıklamayla, "Call of Duty 4: Modern Warfare"in konu olarak devamı niteliğindeki ""nın, Infinity Ward tarafından geliştirildiği duyuruldu. 10 Kasım 2009'da tüm dünyada eş zamanlı olarak yayımlanan oyunun konsol versiyonları, Metacritic'ten "Call of Duty 4" ile aynı şekilde %94 puan aldı. İç monolog İç monolog, oyun, roman ve öyküde, kahramanların aklından geçen düşünceleri açığa vuran anlatı tekniğidir. İç monologda, oyun, roman ya da öykü kahramanının aklından geçen düşünceler serbest çağrışıma yaklaşan, birbiriyle ilişkisi zayıf izlenimler ya da ussal kavramlaştırmalar biçiminde olabilir. Değişik biçimleri arasında, dramatize edilmiş iç çatışmalar, kendini analiz etme ve zihinde canlandırılan diyaloglar yer alır. İç monolog, doğrudan birinci kişi ağzından aktarılabileceği gibi, "düşündü," "düşünceleri ... değişti" gibi ifadelerle üçüncü kişi anlatımı ile de verilebilir. İç monolog terimi sık sık bilinç akışı yerine kullanılır. Oysa, karakterin bilincini etkileyen tam oluşmamış düşünceler, izlenimler ve çağrışımları yansıtabilen iç monolog, ussal düşüncelerin düzenli biçimde sunulmasıyla da sınırlı kalabilir. Monolog ve dramatik monolog ile yakın benzerliği olan iç monolog, kapsamlı olarak ilk kez "Les Lauriers sont coupés" (1888; Defneler Kesildi) adlı yapıtında Edouard Dujardin tarafından kullanılmış, daha sonra 20. yüzyıl psikolojik romanlarının tipik tekniği olarak yaygınlaşmıştır. Edouard Dujardin'in "Les Lauriers sont coupés"si (1888; Defneler Kesildi), T. S. Eliot'ın "The Love Song of J. Alfred Prufrock" ("J. Alfred Prufroc'un Aşk Şarkısı") adlı şiiri, James Joyce'un Ulysses'i, Virginia Woolf'un Mrs. Dalloway'i Arthur Schnitzler'in öyküleri, iç monolog tekniğinin kullanıldığı eserlerden bazılarıdır. Recaizade Mahmud Ekrem'in Araba Sevdası, Oğuz Atay'ın Tutunamayanlar'ı ve Orhan Pamuk'un Sessiz Ev'i iç monolog ve bilinç akışı tekniklerinin kullanıldığı romanlar arasında sayılabilir. Bu maddenin hazırlanmasında yararlanılan kaynaklar: Emmanuel Sanon Emmanuel Sanon (25 Haziran 1951 - 21 Şubat 2008), Haiti ulusal takımı tarihinin en golcüsü olan eski futbolcu ve teknik direktör. 1974 FIFA Dünya Kupası'nda gösterdiği performans ile tanınmıştır. Profesyonel futbol yaşantısına Haiti kulüplerinde başlayan oyuncu, Dünya Kupası sonrası Belçika'nın Beerschot AC kulübüne transfer oldu. 6 sezon burada top koşturduktan sonra, kariyerinin son birkaç senesini de ABD'de geçirdi. 1974 FIFA Dünya Kupası'nda, Sanon ve takımı, Arjantin, İtalya ve Polonya'nın bulunduğu gruba düştü. Kupadan ilk turda elenirken, Sanon turnuvada toplamda iki gol atmıştır. Emmanuel Sanon, toplamda oynadığı 1143 dakikalık millî maç periyodu boyunca kalesinde tek bir gol bile görmeyen Dino Zoff'a maçın ikinci yarısının hemen başında gol atarak takımını 1-0 öne geçirirken Zoff'un rekorunu bitirdi. İtalya, buna rağmen, maçı 3-1'lik skorla kazandı. 1143 dakika boyunca gol yemeyen İtalyan kaleci Zoff'a gol atan Emmanuel Sanon'a Haiti devlet başkanı tarafından bir otomobil hediye edildi. Joe Jordan (futbolcu) Joseph "Joe" Jordan (d. 15 Aralık 1951), Leeds United forması da giymiş eski İskoç futbolcudur. Jordan, aynı zamanda üç FIFA Dünya Kupası'nda birden gol atmayı başarmış (1974, 1978, 1982) tek İskoçoyuncudur. Nicolas Boileau Nicolas Boileau-Despréaux (1 Kasım 1636 - 13 Mart 1711), Fransız şair ve eleştirmen. Klasisizmin kurucusu olarak kabul edilir. Boileau, Fransa'da bir mahkeme kâtibi olan babasının yanında büyüdü ve bu sayede kitaplarla yakın oldu. Avrupa edebiyat tarihinde önemli bir yer edinen şair, klasik şiir akımının kurallarını belirlemede etkin oldu ve bu akımın önemli temsilcilerinden biri oldu. Ondřej Herzán Ondřej Herzán (d. 3 Mart 1981, Pardubice), orta saha pozisyonunda görev yapan Çek futbolcudur. Profesyonel kariyerine 1998 yılında AFK Lázně Bohdaneč kulübünde başladı. Daha sonra sırasıyla FK AS Pardubice, Jablonec, Sparta Prague, Lecce, Hellas Verona, Spezia, SK Kladno, Spezia ve Calcio Portogruaro Summaga kulüplerinde oynadı. Gladys Marín Gladys del Carmen Marín Millie (d. 16 Temmuz 1941, Curepto, Şili - ö. 6 Mart 2005, Santiago, Şili), Şili Komünist Partisi'nin genel sekreteri idi. Gladys Marín'in politik etkisi, Şili komünist gençlik kolları genel sekterteri iken Unidad Popular'ın halk iktidarı için gençliği harekete geçirmesiyle hissedilir. Kişisel dostları arasında Pablo Neruda, Salvador Allende, Luis Corvalán ve Víctor Jara gibi şahsiyetler bulunur. 11 Eylül 1973'teki Pinochet'nin askeri darbesi esnasında çocuklarından ayırılır, kayıp olarak kabul edilen kocası "Jorge Muñoz" cuntacılar tarafından öldürülür. Yeraltına karışan Gladys Marín sonrasında Hollanda, Demokratik Almanya ve Sovyetler Birliği'nde mültecilik elde eder. 1978'de Şili'ye döner ve yeraltında çalışır. Sonrasında Komünist Parti genel sekreteri olur ve Şili devlet başkanlığı makamı için aday olur. 80'li yıllarda Pinochet'ye karşı kitlesel protestolara öncelik ederken, Pinochet diktasından kalma anayasanın lağvedilmesi, Pinochet ve diktatörün zamanından kalma tüm suçluların cezalandırılması için mücadele verir. 1998'de Augusto Pinochet'ye karşı insan hakları ihlalinden ilk davayı açar. Marín 6 Mart 2005 Santiago'da kanserden ölür. Öncesinde tıbbi tedavi almak için Küba'da bulunmuştur. 8 Mart'taki defninde devlet töreni düzenlenir. Halkın büyük katılımıyla (medya tahmini 500 000 ile 1 000 000 arasındadır) naaşına, Ex-Congreso'dan çıkıp, Moneda önünden geçerek merkez kabristana kadar eşlik edilir. 7 ve 8 Mart tarihlerinde Şili hükûmeti ulusal yas tertipler. Comuna Estación Central'da ve Santiago de Chile'de merkezi bir caddeye (eski "Avenida Los Pajaritos" caddesi) kendisinin adı verilir. Gelincikgiller Gelincikgiller (Papaveraceae), Ranunculales takımına ait bir bitki familyası. Kuzey yarımkürenin ılıman ve subtropikal bölgelerinde yayılmış 26 cins 250 kadar tür ihtiva eder. Türkiye'de 5 cins ve 50 kadar türü bulunmaktadır. Çoğunlukla tek veya çok yıllık otsu, bazen çalı şeklinde bitkilerdir. Genellikle beyaz renkli salgı meydana gelir (bazen sarı veya kırmızı). Yapraklar genellikle loplu ve derin bölmeli, genellikle pinnatid, pinnat veya palmat damarlı, stipulsuz ve alternat dizilişlidir. Çiçekler tek, bazen rasem veya simoz durumlardadır. Çiçekler orta büyüklükten büyük olanlara kadar değişir. Çiçekler düzenli veya bir dereceye kadar düzensizdir. Periyant kaliks korolla şeklinde ayrılmış. Kaliksi meydana getiren sepaller 2 veya 1 dairede yer almış, sepaller serbest ve çabuk dökülür. Korolla 4 – 6 veya daha fazla petallidir. 2 veya 3 dairede yer almış (Çoğu kez 2+ 2 veya 3 + 3 şeklinde) Petaller sarı, portakal, kırmızı, mavi veya menekşe rengindedir. Androkeum 3 – 15 dairede yer almış, genellikle 16 – 60 Stamen ihtiva eder, nadiren 4 – 6 stamenlidir. Anterler bazifiks, uzunluğuna yarılma ile açılır. Ginekeum sinkarp, genellikle çok karpelli ovaryum tek lokuluslu, bazen 2 – 20 lokuluslu. Ovaryum üst durumlu. Plasentalanma parietal. Meyve genellikle kapsül, nadiren silikula ya da silikva. Tohumları küçüktür. Bu familyadan "Papaver somniferum", afyon adlı alkoloid elde etmek için ziraati yapılır. "Papaver rhoeas" ( gelincik): Genellikle ekin tarlalarında, çayırlarda yetişen, Anadolu’da oldukça yaygındır. Tek yıllık ve kırmızı çiçekli bitkilerdir. "Papaver somniferum" (haşhaş): Salgı kanallarında beyaz süt ihtiva eden tek yıllık otsu bir bitkidir. Türkiye'de Afyon, Isparta, Kütahya ve Burdur illerinde üretimi yapılır. Bu bitkinin kapsül tipi meyvelarından haşhaş adı verilen alkoloidler elde edilir. Bu alkoloid keyif verici ve tıbbi amaçlı kullanılır. Bernhard Cullmann Bernhard Cullmann (1 KasÄ±m 1949), Alman eski futbolcudur. 1. FC Köln formasıyla Bundesliga'da 341 maça çıkan oyuncu, ulusal takım forması altında da 40 maçta 6 gol atmıştır. 1974 ve 1978 yıllarında FIFA Dünya Kupası'nda oynamasının yanı sıra, 1980 Avrupa Futbol Şampiyonası'nda da görev almıştır. Uzay sondası Uzay sondası, Dünya'nın çekim alanından kurtulup, Ay'a, diğer gökcisimlerine, gezegenlerarası ya da galaksilerarası uzay boşluğuna gönderilerek veri toplamaya yarayan robotik uzay aracı ve bu aracın yerine getirdiği göreve verilen addır. Halihazırda etkin durumda yaklaşık 20 uzay sondası görev yapmaktadır. Şu an uzayda sondası bulunan ülkeler ve birlikler, Rusya, Ukrayna, ABD, AB, Japonya, Hindistan ve Çin'dir. Bir gezegen ya da astronomik varlık için uzaya gönderilen sondanın yaptığı görev, "alçak uçuş", "darbe", "yörünge" ya da "iniş" olarak adlandırılır. Alçak uçuş görevi en kolay tamamlanan görev türü olarak bilinmektedir. Bunun nedeni, darbe görevinde gerekli doğru ölçümlere gerek duymaması ve yörüngeye girmek için gerekli itici gücü harcamak zorunda olmamasıdır. İniş görevi yapan sondalar ise üzerine indikleri astronomik varlığa çeşitli izciler bırakırlar. Sondanın yörüngesi Dünya'nın etki alanından çıkmasının ardından Güneş tarafından belirlenir. Farklı bir gezegene yönelmek için uygulanacak en basit yöntem bir Hohmann aktarım yörüngesine girmektir. Yerçekimsel sapan gibi daha karmaşık yöntemler daha verimlidir ancak bunlar sondanın aktarım süresini uzatır. Çok az itici güç gerektirmesine karşın uzun zaman alan farklı bir yöntem ise Gezegenlerarası Taşıma Ağı üzerindeki bir yörüngeye geçmektir. "Luna 1": İlk kısmen başarılı uzay sondası denemesi, Ay üzerinde alçak uçuş görevi yapan Sovyet "Luna 1dir. 1959'da fırlatılan "Luna 1" Dünya'nın kurtulma hızını aşarak 83"' saatte Ay yüzeyinin hemen üstünde 5995 km yol almıştır. Sondanın asıl görevi Ay üzerine çarparak "darbe" türünde bir görevdi fakat Dünya yörüngesinden ayrılmadan önce üst bölümün arızalanması nedeniyle ateşlenme gecikti ve aslen çarpmak için gittiği Ay'ı ıskalayarak teknik olarak görevini başaramamıştır. Buna rağmen elde edilen bilgiler ve Dünyadan 115 km uzaklıkta Sodyum gazı ile yaptığı deneyle yapay kuyrukluyıldız oluşturarak verdiği bilgiler de göz önüne alındığında görevi kısmen tamamlayabilmiştir denilebilir. Aynı zamanda Güneş etrafında yörüngeye oturan ilk insan yapımı nesnedir. Şu an ise yörüngesi Dünya ile Mars arasındadır. "Venera 7": Sovyetler Birliği'nin 1970'te Venüs'e gönderdiği Venera 7, başka bir gezegene başarılı bir şekilde yumuşak iniş yapan ve başka bir gezegenden Dünya'ya veri gönderen ilk uzay aracı olmuştur. "Huygens sondasÄ±": Avrupa Uzay Ajansı (ESA) tarafından yaratılan Huygens sondası, Satürn'ün uydusu Titan'a yönelik "Cassini-Huygens" görevinin bir parçasıydı. "Huygens", yörüngeyi turlamakla görevlendirilen "Cassini"'den 25 Aralık 2004'te ayrıldı ve 14 Ocak 2005'te Titan'a indi. Huygens, Dünya'ya şu ana dek 350 fotoğraf göndermiştir. "Spirit" ve "Opportunity": Mars Keşif İzcileri "Spirit" ve "Opportunity" Mars yüzeyini ve gezegenin jeolojik yapısını incelemek amacıyla Mars'a indiler. 2003'te fırlatılan ve 2004'te hedeflerine ulaşan bu izciler 24 Ocak 2007 itibarıyla uzaydaki üçüncü yıllarını tamamladılar. "Opportunity" 6 Şubat 2007 tarihine dek Mars yüzeyinde 10 km ilerlemiştir. "Voyager 1": "Voyager 1" 5 Eylül 1977'de fırlatılmış olan 733 kg'lık bir sondadır. Halihazırda işlevsel olan bu sonda NASA'nın şu ana dek gerçekleşen en uzun soluklu görev projesidir. Jüpiter ve Satürn'ü ziyaret etmiş olan Voyager 1 bu gezegenlere ait ayrıntılı fotoğrafları Dünya'ya gönderen ilk sonda olma unvanını da taşımaktadır. "Voyager 1", Dünya'dan en çok uzaklaşan insan yapımı araçtır. Sondanın 9 Mayıs 2008 tarihi itibarıyla Güneş'ten uzaklığı 15.89 terametre (15.89 metre, 15.89 km, 106.26 AU, 14.72 ışık saati, 9.87 milyar mil)dir. "Voyager 1"'in gönderdiği sinyaller Dünya'ya 14 saatte ulaşmaktadır. "Voyager 1" ve "Voyager 2" Güneş'in kurtulma hızını aşmıştır. Bu nedenle, sondaların üzerinde bulunduğu yörünge onları Güneş Sistemi'ne döndürmeye yetecek güçte değildir. "Voyager 1", "Voyager 2", "Pioneer 10" ve "Pioneer 11" galaksilerarası sondalardır. Martin Hoffmann Martin Hoffmann (d. 22 Mart 1955), Doğu Almanya uyruklu eski millî futbolcudur. 1973 ve 1981 yılları arasında Doğu Almanya ulusal takımı forması giyen oyuncu, 255 maçta 78 gol atmıştır. 1976 Yaz Olimpiyatları'nda ve 1974 FIFA Dünya Kupası'nda da oynadı. 1974'te 1. FC Magdeburg formasıyla UEFA Kupa Galipleri Kupası'nı kazandı. 1973-1981 yılları arasında formasıyla 62 maçta 15 gol attı. Levent Sülün Levent Sülün (d. 8 Kasım 1975, İstanbul), Sinema ve dizi film oyuncusu, seslendirme sanatçısı. Sanat hayatına 1995 yılında Çiçek Taksi dizisiyle başlayan Levent Sülün, oyunculuk ve seslendirme sanatçılığı yapmaktadır. Sanatçı ayrıca reklam filmlerinde de rol almaktadır. Plaza de Armas Plaza de Armas (Türkçe: Silahlar meydanı), İspanya'da "" olarak adlandırılan ana meydan için Latin Amerika'da kullanılan tanımlamadır; Şehir ya da köyün orta kısmında olan meydan, genelde ana arter yolların kesişim noktasıdır. Latin Amerika'nın kolonizasyonu sırasında yerleşim yerlerinin merkezlerinin her biri, o yerin sakinleri için "Plaza de Armas" yani askeri talim meydanı olarak düzenlenmiştir. "Plaza de Armas" günümüzde çiçekler, çalılar sıklıkla da çeşmelerle sanatsal biçimde dekore edilir. Bir şehre ait kilise, yerel yönetim, postane, banka gibi en önemli binalar orada bulunur. Aynı şekilde barlar, diskolar, lokantalar ve dükkânlar gibi mekanlar da burada bulunmayı tercih ederler. Geleneklere göre belli günlerde meydan sohbet eden, çevresinde tur atan (ispanyolca ""dar una vuelta"" - „bir volta atmak“ denir) insanlarla dolu olur. Birçok şehirde pazarları çeşitli politik ve toplumsal gruplar, göndere bayrak çekmek ve milli marş söylemek için burada buluşurlar ki sıklıkla askeri usulde, üniformalı ve hazırol vaziyette bulunurlar. Ã‡aygiller Çaygiller, (Theaceae) Theales takımına ait bir familyadır. Tropik ve subtropiklerde yayılmış 30 cins ve 1100 tür ihtiva eder. Daima yeşil ağaç veya çalılardır. Yapraklar basit, derimsi ya da zarsı, alternat, stipulsuz. Çiçekler hermafrodit, bazen tek eşeyli, aktinomorf, tek tek veya gruplar halinde çıkar. Sepal 5, serbest veya tabanda bileşik, petal 5, nadiren daha fazla, serbest veya kaidede bileşiktir. Stamen çok sayıda, bazen petallerin kaidesinden çıkar. Ginekeum 3-5 karpelli, ovaryum Ã¼st durumludur. Meyve lokulusit veya septisit kapsÃ¼l. "Camellia sinensis" (çay ağacı) "Camellia japonica" (kamelya) JÃ¼rgen Sparwasser Jürgen Sparwasser (d. 4 Haziran 1948), eski Alman millî futbolcu ve teknik direktör. Kariyerinin büyük bölümünü 1. FC Magdeburg'da geçiren oyuncu, burada 1966 ve 1979 yılları arasında oynadı. 1974'te UEFA Kupa Galipleri Kupası'nı kazandıkları zaman da kadrodaydı. Doğu Almanya forması altında da 53 maçta 15 gol atan Sparwasser, 1972 Yaz Olimpiyatları'nda bronz madalya kazanmış, 1974 FIFA Dünya Kupası'nda oynamıştır. Jürgen Sparwasser, aynı zamanda 1974 FIFA Dünya Kupası elemelerinde tarihsel anlamıyla Batı Almanya ile Doğu Almanya'yı ilk ve son kez karşı karşıya getiren millî maçta Batı Almanya'nın yenilgisine sebep olan tek golün de sahibidir. Futbolculuk kariyerinden sonra 1988 ve 1989'da Eintracht Frankfurt'ta yönetici asistanı, 1990 ve 1991'de SV Darmstadt 98'de baş antrenör olarak çalıştı. Ihlamurgiller Ihlamurgiller, (Tiliaceae) Malvales takımına ait eski bir familyadır. Daha çok tropik ve subtropiklerde yayılmış 41 cins ve 400 tür ihtiva eder. Daima yeşil veya yaprağını döken ağaç, çalı, nadiren otsu bitkilerdir. Yapraklar basit, alternat. Çiçekler hermafrodit, bazen tek eşeyli, aktinomorf, kimoz. Sepal 5, serbest veya kaidede bileşik, petal 5 veya eksiktir. Stamen 10 veya çok adet, bazen filamentler kaidede bileşiktir. Ginekeum tek pistilli, ovaryum Ã¼st durumludur. Meyve bakka, drupa veya nuks. "Tilia" (ıhlamur) Türkiye'de yaygındır. Ortopedagoji Ortopedagoji, davranış bozuklukları ile ilgilenen, pedagojinin alt branştır. Pedagoji bilimi, ortopedagojinin yanı sıra, Transkültürel pedagoji, Eğitim pedagojisi ve Antropedagoji (Güneş 2005) alt başlıklarını içermektedir. Çocukların "normal" kabul edilen davranışlarında kullanılan metodoloji kültürden kültüre farklılık göstermektedir. Zira "normal davranış" tanımlaması her bir kültürde farklıdır. Normal davranış; içinde bulunulan kültürün "norm"larına uygun davranmak anlamına gelmektedir. Ancak, her toplumun kendine ait normları, kendi, örf, adet, din ve geleneklerini kullanarak ve uzun bir tarihsel süreçle oluşturduğu için, bir topluluğun "norm içi" (normal) kabul edilen davranışları, bir başka topluluk açısından çok rahatlıkla "norm dışı" (anormal) olarak kabul edilebilir. Ortopedagoji, tüm bu verilerden yola çıkarak, çocuklardaki davranış sapmalarındaki faktörleri inceler, çözümler üretir. Ortopedagoji, transkültürel pedagoji ve antropedagoji ile sıkı iş birliği içindedir. Antropedagoji Antropedagoji, pedagojinin alt branşıdır. Orthopedagoji, Transkültürelpedagoji, ve Eğitim pedagojisi ile birlikte çocukların davranış sapmalarının nedenleri üzerinde durarak çözümler üretmeye çalışır. Pedagoji, "mükemmel çocuk nasıl yetiştirilir?", sorusuna cevap ararken, yeni teoriler geliştirmektedir. Geliştirilen her bir teorinin doğruluğu veya yanlışlığı ancak onlarca yıl sonra, o teoriler doğrultusunda yetiştirilen çocukların davranışları gözlemlendikçe ortaya çıkmaktadır. Ancak bu süreç içinde yanlış pedagojik teoriler problemli çocukların yetişmesine de neden olabilmektedir. Pedagojik yanılmalar adı verilen, bu teoriler sonucu yetişen insanlar sosyal hayatı zora sokmakta ve toplumların geleceğini tehdit edebilmektedir. Antropedagoji ise, pedagojideki bu yanılmaları en aza indirmek için tarihin derinliklerinden pedagojik veri toplamaktadır. Anrtopedagoji, tarihin belli dönemlerinde yaşamış ve pedagojik açıdan değerlendirilmeye değer bulunan şahısları inceler. Bu şahısların hangi pedagojik süreçten geçtiklerini araştırır. Geçilen bu sürecin o şahısların başarılı (veya başarısız) olmasındaki payını analiz eder. Yaşanılan o tarihteki gerçekler, aile yapısının verdiği özellikler, sosyal çevrenin oluşturacağı katkı gibi mültifaktörler göz önünde tutularak, bugünkü pedagoji bilimine veri transferi yapar. Böylece, tarihin bir döneminde uygulanmış olan pedagojik yaklaşımların, pozitif ve negatif yönlerinden yeni bilimsel kuramlar üreterek, ileriye dönük pedagojik teoriler oluşturulmasına katkı sağlar. Antropedagojik yaklaşım, pedagojideki teorik yanılmaları en aza indirilmeyi amaçlamaktadır. Antropedagoji, günümüz pedagojisine tarihten veri toparlayıp getiren pedagojik tarzdır. Hou Han (5 Hanedan) Hou Han (basit: 后汉, geleneksel: 後漢; pinyin: Hòu Hàn; MS 947-950), Çin'de Beş Hanedan On Krallık döneminde Hou Jin'in Hitaylar (Çince: 契丹 pinyin: Qìdān) tarafından yıkırıldıktan bir süre sonra, Hitayların kuzeye geri döndüğünde Hou Jin’ın Jiedushi (Çince: 節度使) Liu Zhiyuan (Çince: 劉知遠) tarafından kurulmuş bir devlettir. Hou Jin’ın ilk imparatoru Shi Jingtang (Çince: 石敬 pinyin: Shí Jìng tang)’ın Hitaylara onaltı eyaleti (Çince: 燕雲十六州)’ni vermesine karşı çıkmıştı. Daha sonra Hitaylar’ın Hou Han’a saldırdığında Jedushi olduğu halde orduyu yollamamış ve kendi devletini kurmuştu. Sérgio Conceição Sérgio Conceição (d. 15 Kasım 1974, Coimbra, Portekiz), Portekizli eski millî futbolcudur. Orta saha oyuncusudur. En son Super League (Yunanistan)'nde PAOK için 14 numaralı formasıyla mücadele etmiştir. 177 cm boyundadır ve 2002 FIFA Dünya Kupası'nda Portekiz millî futbol takımının kadrosunda yer almıştır. Arceus Arceus, pokemon video oyunlarının Pokemon Diamond & Pearl, Pokemon Plantium ve daha sonra piyasaya çıkan oyunlarında görülen bir Pokemon'dur. Pokemonların efendisi diye anılan Arceus'un; Dialga, Palkia, Giratina ve Göl üçlüsü denen Uxie, Mesprit ve Azelf'i yaratttığı düşünülür. Arceus'un bulunduğu "ana pokemon video oyunları"nda Arceus ile karşılaşmanın tek yolu bir Nintendo Event'e gidip oradan Azure Flute almaktır. Nintendo Event'e gidip Azure Flute aldıktan sonra bir Pokemart'a girin. Orada yeşil giyinmiş bir adam göreceksiniz. O adamla konuşun. O adam size Azure Flute verecektir. Ardından Spear Pillar'a gidin. Spear Pillar'a girip Azure Flute'u üfledikten sonra önünüze bir merdiven çıkacaktır. Merdiven'i bitirdikten sonra Hall of Origin'e gelmiş olacaksınız. Hall of Origin'de bir Level.80 ( "Türkçede"→ 80. Seviye ) Arceus olacak. Arceus çoklu tip isimli yeteneği sayesinde, üzerine verilen her plaka ile farklı tip pokemona dönüşür. ( Bu olay Arceus'un çıktığı pokemon oyunlarında geçerlidir. Animede ise; Arceus'un üzerinde bütün plakalar takılıdır ve Arceus, istediği zaman plakalar ile tipini değiştirebilir. ) Dönüştüğü tipin saldırısını pek çok pokemondan daha güçlü şekilde yapabilir. Fakat her pokemondan daha iyi yapamaz. Çünkü Arceus'un fiziksel saldırı yeteneği de, özel saldırı yeteneği de 120 puan değerindedir. Ancak hem fiziksel hem de özel saldırı yetenekleri 120 puan değerinden yüksek pokemonlar mevcuttur. ( Örneğin; "Deoxys" Normal formu 150 puan fiziksel saldırı ve 150 puan özel saldırı değerine sahiptir. ) .Resmi olarak pokemonda en güçlü karakterdir. KiCad KiCad, baskı devre kartları (PCB) ve elektronik devre şema tasarımı için açık kaynak EDA (Elektronik tasarım otomasyonu) programıdır. KiCad, Jean-Pierre Charras tarafında geliştirilmiştir. KiCad yazılımı beş bölümle yönetilmektedir: Çoklu dil desteklemektedir. İngilizce, Portekizce, İspanyolca, Çekçe, Lehçe, Fransızca, Almanca ve Rusça gibi. Uzay ajanslarÄ± listesi Bu liste dış uzay ve uzayı keşfetmeyle ilgili aktivitelere bağlanmış hükûmet ajanslarının listesidir. Uzay ajanslarının yetenekleri aşağıdaki renk kodlarıyla ifade edilmiştir: Birleşmiş Milletler Dış Uzay İşleri Dairesi (OOSA), (İng: "United Nations Office for Outer Space Affairs") kongrenin uzay ile ilişkili politikasını yerine getirmekle görevli bir genel kongre organizasyonudur. Viyana'daki Birleşmiş Milletler Ofisi'nde yer almaktadır. Bu büro uzay başvuru programlarını ve dış uzaya yerleştirilen objelerin kayıtlarının tutulması işlerini yürütür. Daire ayrıca gelişmiş ülkelere ekonomik gelişmede uzay teknolojisinin kullanımı için destekte bulunur. 1975 yılında kurulan Avrupa Uzay Ajansı (ESA), 17 üyeli hükümetler arası bir organizasyon olup çalışmalrını uzayı keşfetmeye adamıştır. Ajansa üye ülkeler; Avusturya, Belçika, Danimarka, Finlandiya, Fransa, Almanya, Yunanistan, İrlanda, İtalya, Lüksemburg, Hollanda, Norveç, Portekiz, İspanya, İsveç, İsviçre ve Birleşik Krallık'dır. İnternet sitesine göre, “Üyelerinin finansal ve insan kaynaklarını koordine ederek, ESA programlar ve herhangi bir Avrupa ülkesinin uzay konusundaki etkinlik alanının işlerini üstlenebilir.” Genel merkezi Paris, Fransa'da yer almaktadır. 2005 yılında ESA yaklaşık 1.900 kişilik bir kadroya ve 3 milya euro' luk bütçeye sahiptir. Listelenmiş bütçeler,farklı uzay ajanslarının ana sayfalarındaki resmi bütçeleridir. Çin'in 500 milyon $' lık resmi bütçe rakamları, Çİn Ulusal Uzay Yönetimi başkan yardımcısı Luo Ge tarafından verilmiştir. En yüksek bütçe uzay keşfinde daha çok aktivite ve en iyi performans anlamına gelmez. Alaş Orda Alaş Orda (Kazakça: Алаш Орда), 1910'lu ila 1920'li yıllar arasında Kazakların ve Kırgızların ilan ettikleri bir devletin ve buna yol açan harekatın adı. Resmen 1928 yılına kadar var olmuştur. Alaş Orda 1905 yılında "Alaş Harekatı" ile ortaya çıkmış ve 1912 yılında kurulan siyasi Alaş Partisi ile güçlenmiştir. Bu parti siyasi faaliyetlerini 1928 yılında bırakmış olsa da fiilen 1937 yılına kadar var olmuştur. Alaş Orda en sonunda Türkistan Komünist Partisi nin milliyetçi siyasetçilerinden oluşan bir grup olarak kalmış ve sonra ortadan kaybolmuştur. 1980'li yılların sonunda, etki alanı Kazakistan ve Kırgızistan olan ve aynı adı kullanan yeni bir milliyetçi parti kurulmuştur. Kazakistan'ın resmî açıklamasına göre "Alaş" adı Kazakların efsanevi atası "Alaş Han"dan alınmıştır. Alaş Han, Orda Han'ın diğer bir ismidir. Alaş kelimesi Kazak Türkleri arasında Uran (Parola) olarak kullanılır. Kazaklar "ALAŞ ALAŞ" diye uran salarlar. Milli marşta Türklük vurgusu ön plandadır. Türk sözünü tarif ederken yiğit, bahadır, güçlü gibi sözler eklenerek gururla ifade edilmektedir. 1905 yılında Mustafa Çokay tarafından organize edilip "Hepimiz Alaş'ın oğullarıyız!" başlığı altında Taşkentte yapılan "Türkistan Müslümanları Kongresi" nde, soylu ailelerden gelen Kazak ve Kırgız önderler "Alaş" adı altında birleşmiştir. Bu harekata Kazak ve Kırgız entelektüelleri de katılmıştır. Bu yeni ortaya çıkan gücün başlı hedefleri şunlardı: Alaş Hareketi yine Mustafa Çokay tarafından kurulmuş olan Türkistan Müslümanları Komitesi ile sıkı bir iş birliği içindeydi. Ayrıca Osmanlı İmparatorluğun'da kurulmuş olan Jön Türkler harekatı ve İtil-Kama bölgesinde Mir Seyyit Sultan Galiyev tarafından kurulmuş olan Türk-Tatar Komitesi ile iş birliği yapmaktaydılar. 1912 yılında Alaş Hareketinden Alaş Partisi doğmuştu. Bu partiye Mustafa Çokay'ın yanında Abdulgaffar İmanov ve Amangeldi İmanov adlı Kırgız kardeşler ve bir Kazak "töre"si olan (Kazaklarda bir hükümdar unvanı) Alihan Bökeyhanulı da katılmıştı. Bökeyhanulı partinin en sözü geçen kişiliğiydi ve partinin temel unsurları da Bökeyhanulı tarafından belirlenmişti. Çünkü Bökeyhanulu, Rus parlamentosunun üyesiydi ve parlamentonun içinde ortaya çıkan "Çançılar" adlı fraksiyona mensuptu. Çançılar siyasi açıdan Rusların sosyal-devrimci grubuna yakındı. Alaş partisi bu dönemde gayet Türkçüydü ve Rus İmparatorluğunun içinde yaşayan Türk halklarını birleşerek Büyük Turan'ı kurmaya çağırmaktaydı. Bir "Töre" olarak Bökeyhanulı kendini doğrudan Cengiz Han'ın mirasçısı olarak görmekteydi. İmanov kardeşleri ise "Qoja" olarak kendilerini Muhammed bin Abdullah'ın mirasçıları olarak görmekteydiler. Alaş Partisinin asıl önem kazanması ama Rus İmparatorluğu'nun 1917 yılında çökmesi ile başlamıştı. Artık yeni kurulan bir Rusya'nın içinde özerk bir Kazak-Kırgız millî devleti için çaba gösterilmekteydiler. Bu devletin Rusya'nın o dönemde Kırgız olarak tanımlanan tüm topluluklarını içine alması ve "Alaş Orda" adını taşıması isteniyordu. Mustafa Çokay bu devletin ilk lideri olarak seçilmişti. Aynı zamanda Alaş Orda Türkistan'da gerçekleşen ayaklanmalara da destek oluyordu. 1917 yılının ilkbaharında Bişkek'te liderleri İmanov kardeşler olan "Alaş-Başan Hareketi" (Alaş Baş Hareketi) kuruldu. Hareketi bu Kırgız kanadının merkezi Bişkek değil Hokant oldu. 1917 yılı henüz geçmeden Alaş Orda Orenburg'da, Rusya'nın içinde bir özerk Kazak ülkesinin kurulmasını savunan "Kırgızların Müslüman Kongresi"ni gerçekleştirdi. Ayrıca özerkliğe kavuşmak için Rusya'nın bütün Türk halkları ile iş birliği yapılması gerektiği vurgulanmaktaydı. Ancak Alaş Orda bu döneminde henüz, tüm Türk halklarının birleştiği bir gücün içinde Kırgızların önder rolünde olması gerektiği fikrindeydi. Alaş Orda Bolşeviklerin başa geçmesine karşı çıkması, ve Rusya'nın demokratik biçimde yönetilmesi gerektiğini savunması ile yeni Sovyet rejimi ile arası açılmıştı. Rusya'nın iç savaşları sırasında Alaş Orda Kazakların yaşadığı bölgeleri Bolşeviklere karşı savunmak için kendince ayrı bir ordu kurmuştu. Ancak büyük birleşik bir bölgeyi tutmayı başaramadılar ve bölge ikiye bölündü. Bu bölümlerin arasında iletişim sorunları olduğundan dolayı iki ayrı yönetim oluştu. Batı bölümün lideri Bukeyhanov, doğu bölümün liderleri Imanov kardeşleri oldu. Mustafa Çokayev bu durumu düzeltmek için Imanov kardeşlerin rızası ile, Kazakistan ve Kırgızistan'ı içine alan yeni bir devlet ilan etti. Ancak bu devletin aslında hiçbir anlamı yoktu, çünkü komünist Rus rejimi sadece Bukeyhanov'u Alaş Orda lideri olarak tanımaktaydı. Bolşeviklere karşı güç kazanmak için Alaş Orda Kozaklar'la iş birliği yapmaya başladı. Ancak 1919 yılında Alaş Orda'nın orduları Kızıl Ordu tarafından mağlup edildi ve liderlerinin çoğu öldürüldü. Alaş Orda'nın 1919 yılında Kızıl Ordu tarafından mağlup edilmesi ile pek bir anlamı kalmamıştı. Alaş Orda'nın az sayıda kalmış Türkçü kanadını oluşturan üyeleri Türkistan'ın güneyine gidip Basmacı Ayaklanması'na katılmışlardı. Partinin reformcu kanadı Türkistan Komünist Partisi'ne katıldı. Alaş Orda Partisi dış görünümü ile hala Kazak partisi olarak varlığını sürdürmekteydi, ancak artık KPdSU tarafından kontrol edilmekteydi. Harekatın Kırgız kanadı ise 1919 yılında çoktan tamamen dağılmıştı. Bökeyhanulı Moskova'ya taşındı ve Rus parlamentosu tarafından çok kez tercüman olarak görevlendirildi. Siyaset ile artık hiçbir alakası kalmamıştı. Bökeyhanulı Rusya'da birçok Türk dillerinde yazılan gazeteler için yazarlık yaptı ve birkaç kitaplar yazdı. 1921 yılında Bökeyhanulı bazı diğer kişilerle birlikte "Jas Alaş" gazetesini ve kendi başına "Qazaq Tili" (Kazak dili) adlı bir gazeteyi yarattı. Bökeyhanulı 1937 yılında Moskova'da hala açıklığa kavuşmamış olan sebeblerden dolayı öldü. Stalin'in emiri ile KGB tarafından öldürülmüş olduğu tahmin edilmekte. Alihan Bukeyhanulı'nın ölümünden sonra Alaş Orda da artık serbest parti olarak faaliyetlerine son verdi ve son üyeleri Kazakistan Komünist Partisi'ne entegre edildi. 1988 yılında Sovyetler Birliğinin dağılmasından sonra birçok Kazak ve Kırgız "Azat" ve "Aşar" harekatlarına katılarak Alaş Millî Bağımsızlık Partisi adında yeni bir milliyetçi Müslüman parti oluşturdular. Bu partinin kuruluşu aynı zamanda Kazakistan ve Kırgızistan'da kurulan milliyetçi Rus partilere bir yanıt idi. Alaş Partisinin hedefleri Alaş Orda Hanlığı'nın tekrar kurulması ve Orta Asya'da İslam'ın modernleştirilmesiydi. Ayrıca tüm Türk halklarının topraklarını içine alan bir Birleşik Türkistan Devletleri'nin kurulması gerektiğini savunmaktaydılar. Aşırı İslamcı ve sağcı olan Türkistan Partisi ("Türkistani Partisi") ile iş birliği yapmaktaydılar. Bu parti bütün Türklerin İslam'a dönüşünü ve tüm gayrimüslimlerin Türk topraklarından çekilmesini amaçlamaktaydı. 1994 yılında Alaş Partisi, yeni Kazak idaresi tarafından "faşist" olarak tanımlandı ve yasaklandı. Partinin ulusçu üyeleri tekrar Azat Hareketi'ne katıldılar. Milliyetçi olan Kazak-Kırgız üyeleri ise "Aşar" (veya "Asar" = Türkiye Türkçesi: İmece) adında yeni bir milliyetçi parti kurdular. Bugün Asar Partisi Kazakistan'da parlamentoda yer almaktayken Kırgızistan'daki kolu siyasi hayatta kalma mücadelesi vermektedir. Seyid Muavvaz Seyid Muavvaz (d. 25 Mayıs 1979), Mısırlı millî eski futbolcudur. Sol bek ve sol kanatta oynayan oyuncu daha önce Al-Aluminium ve Al-Ismaily takımlarında top koşturdu. Mısır millî futbol takımında düzenli olarak forma giymektedir. 2007-08 sezonu ara transfer döneminde Trabzonspor'a kiralık olarak verilmiştir. Trabzonspor'da bekleneni veremeyen oyuncu ülkesine dönerek, Al-Ahly takımıyla anlaşmıştır. Onur KÄ±vrak Onur Recep Kıvrak (d. 6 Aralık 1988, Alaşehir), Türk eski millî kaleci. 2011 ve 2013 senelerinde Futbol Plus Dergisi Yılın Futbol Oscarları kapsamında yılın kalecisi, 2010 senesinde ise yılın genç yeteneği seçilmiştir. Futbola 1996'da İzmir'in amatör takımlarından Yeşilova'da başlayan Onur, 2004 yılında Karşıyaka'da profesyonelliğe geçti. 2008 yılının Ocak ayında ise Ersun Yanal yönetimindeki Trabzonspor'a transfer oldu. Bordo mavili takımdaki ilk iki sezonunda pek forma şansı bulamazken, takımın başına Şenol Güneş'in gelmesiyle ilk onbirde oynamaya başladı. Trabzonspor'la bir Türkiye Kupası bir de Türkiye Süper Kupası olmak üzere iki kez kupa sevinci yaşayan Onur, Mart 2011'de dizinden sakatlanarak, 6 ay sahalardan uzak kaldı. "Türkiye U-17" takımıyla 2005 yılında İtalya'da düzenlenen Avrupa 17 Yaş Altı Futbol Şampiyonası'nda şampiyonluk, aynı yıl Peru'da düzenlenen 17 Yaş Altı Dünya Kupası'nda ise dördüncülük başarısı yaşayan genç kaleci, 26 Mayıs 2010'da ilk kez A millî takım forması giydi. 13 Ocak 2019 tarihinde Trabzonspor ile olan sözleşmesini fesih ederek futbolu bıraktığını açıkladı. 1988 yılında Manisa'nın Alaşehir ilçesinde doğan Onur, 1 yaşındayken ailesi İzmir'e yerleşti. 8 yaşındayken oturduğu semtin takımı olan Yeşilova'nın seçmelerine katıldı ve başarılı olunca kulübe dahil oldu. İki yıl sonra da kendisine lisans çıkartıldı. Altı yıl boyunca A ve B Genç takımlarının yanı sıra Süper Amatör Lig'de mücadele eden takımda da yer aldı. Bu dönemde büyük kulüpler tarafından izlenilmeye başlanan Onur, bir hafta Bursaspor ve bir hafta da Galatasaray'da çalışmalara çıktı. 2004-05 sezonu başında profesyonel yapılma şartıyla 22.500 TL karşılığında Karşıyaka'ya verildi. İlk sezonunda takımda tecrübeli kalecilerin yer alması nedeniyle forma şansı bulamayan Onur, 21 Mayıs 2005'te Manisaspor'la oynanılan ve 2-1 kazanılan ligin son hafta maçında ilk kez resmî bir maça çıktı. 2005-06 sezonunda ise Recep Biler ve Murat Akarsu'dan sonra üçüncü kaleci olan Onur, sezon boyunca hiçbir maçta forma giyemedi. Ertesi yıl ise Recep Biler'in yedeği oldu ve sadece ligin son haftalarında iki maça çıkabildi. Onur takımda forma şansı bulamaması nedeniyle Ersun Yanal'ın çalıştırdığı Manisaspor'la bir protokol imzaladı. Ancak daha sonra Karşıyaka ile sözleşmesini 2 yıl uzattı. 2007-08 sezonu başında kaleci Recep'in takımdan ayrılmasıyla teknik direktör Engin İpekoğlu tarafından birinci kaleci yapıldı. O sezon oynadığı maçlarda çok iyi performans gösterdi ve Fenerbahçe, Galatasaray gibi büyük kulüplerin transfer listesine girdi. Rıdvan Dilmen'in tavsiyesi üzerine Fenerbahçe tarafından takibe alınan genç futbolcu için sarı-lacivertliler 900 bin TL önerdi. Ancak bu teklifi Karşıkaya kulübünün reddetmesi üzerine araya giren Trabzonspor'a 510 bin € karşılığında satıldı. Onur Kıvrak, 15 Ocak 2008'de Trabzonspor'la 3,5 yıllık sözleşme imzaladı. Genç kaleci yeni takımındaki ilk maçına 24 Ocak'ta Gençlerbirliği ile oynanılan kupa maçında çıktı. Ligin son haftalarına kadar forma şansı bulamazken, 1-1 sona eren 26 Nisan 2008'deki Gaziantepspor maçında ilk kez bir Süper Lig maçında forma giydi. Son iki haftada da Trabzonspor'un kalesini koruyarak o sezon ligde 3 maça çıkıp, kalesinde 2 gol gördü. Ertesi sezon ise Tony Sylva'nın da transfer edilmesiyle birlikte Tolga Zengin'in ardından üçüncü kaleci konumuna düştü. Onur o sezon 2 kupa maçı haricinde, ligde hiçbir maçta forma giyemedi. Onur, 2009-10 sezonunda ligin ilk 13 haftasında teknik direktör Hugo Broos'un görevde bulunduğu sürede hiç forma şansı bulamadı. Kaleci Sylva'nın yönetim tarafından kadro dışı bırakılması ve ikinci kaleci Tolga Zengin'in de bir sakatlık yaşamasıyla ligin 14. haftasında sportif direktör Ünal Karaman yönetiminde 2-1 kazanılan Eskişehirspor maçında uzun bir aradan sonra ilk kez takımın kalesini korudu. Teknik direktörlüğe Şenol Güneş'in gelmesiyle birlikte de ilk onbirde yer almaya başladı. Sezon sonuna kadar 33. haftadaki Denizlispor maçı haricinde 19 karşılaşmada forma giydi. Onur bu maçlarda kalesinde 12 gol görürken, 7 maçta da kalesini gole kapattı. 5 Mayıs 2010 tarihinde Fenerbahçe ile oynanılan ve 3-1'lik sonuçla kazanılan Türkiye Kupası finalinde bordo mavili ekibin kalesini koruyarak kariyerinde ilk kez bir kupa sevinci yaşadı. Genç kaleci daha sonra üçüncü kez düzenlenen TrabzonCell Ayın Futbolcusu yarışmasında TrabzonCell aboneleri tarafından nisan ayının en iyi futbolcusu seçildi. Sezon sonunda ise "Bordomavi.net" tarafından gerçekleştirilen Trabzonspor Taraftar Ödülleri'nde "Yılın En İyi Yerli Futbolcusu" ödülüne lâyık görüldü. Onur, 7 Ağustos 2010'da Bursaspor'la oynanılan ve 3-0 kazanılan Süper Kupa finalindeki başarılı performansıyla yeni sezona iyi bir başlangıç yaptı. Kariyerinin ikinci kupa sevincini yaşayan genç kaleci, iki hafta sonraki UEFA Avrupa Ligi playoff maçında Joe Cole'un penaltısını da kurtarmasına rağmen, takımının Liverpool'a 1-0 mağlup olmasını engelleyemedi. Onur, Süper Lig kariyerinin 24. maçı olan 2010-11 sezonun ikinci haftasındaki Fenerbahçe maçında ilk kez kalesinde iki gol birden gördü. Ligin ilk beş haftasında 6 gol yerken, sezon arasına kadar kalesinde 4 gol daha görerek, ligin ilk yarısında toplamda 10 gol yedi. Onur, ligin ilk yarısındaki 17 maçın tamamında 90 dakika forma giydi. Ligin ikinci yarısına takımıyla orantılı kötü bir başlangıç yapan genç kaleci, daha sonra toparlanarak yaptığı kurtarışlarla şubat ayının en iyi futbolcusu seçildi. Onur böylece ikinci kez "TrabzonCell Ayın Futbolcusu" ödülüne lâyık görüldü. Ödülünü 12 Mart 2011'de Kasımpaşa ile oynanılan maçın öncesinde alan Onur, aynı karşılaşmanın son saniyelerindeki bir hava topu mücadelesinde