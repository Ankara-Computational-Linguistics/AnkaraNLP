için bir rüyadan öteye geçmeyecek olan- Harvard Üniversitesi’nde yüksek lisansını yapan bir Mısırlı. İkinci en önemli karakter ise Kalaş: Boş zamanlarında çapkınlık yapmayı seven, Tunuslu bir taksi şoförü. Kâğıt üzerinde aralarında dağlar kadar fark olan bu iki karakter, birbirleriyle hayatlarında büyük bir yer kaplayan ortak bir nokta dolayısıyla derin bir bağ kuruyorlar: İ kisi de Akdeniz’in sıcak ikliminden binlerce kilometre uzakta, birer gurbetçi olarak –birisi dünyanın en iyi üniversitelerinde okumak için gelmiş olsa da – hasretini çektikleri vatan sıcaklığını birbirlerinde buluyorlar. Kendi kararları doğrultusunda ülkelerinden ayrılmış olsalar da, her insanda doğal olarak oluşabilecek hüznü ve içlerindeki burukluğu, onlar için evi temsil eden birbirleriyle vakit geçirerek dindirmeye çalışıyorlar bir bakıma. Günümüzde de ülkelerinden kaçmaya zorlanmış, evlerini işlerini kaybedip; belki de önceden alışık oldukları standartlardan çok daha kötü koşullarda, hatta sokaklarda yaşamaya mahkûm bırakılmış, mesleklerinden olmuş Suriyeli mültecileri gördükçe ve ülkemizin gitgide karışan politik durumunu düşündükçe bana bir zamanlar heyecan verici ve muhteşem görünen – hangi sebep için olursa olsun- başka bir ülkeye taşınıp, hayatını orada sürdürebilme, başka bir millete kültürel olarak adapta olma düşüncesi- çok da uzak olmayan ihtimali- benim için artık heyecan verici bir düşünceden çok, korkutucu bir olasılığa dönüşmeye başladı. Kendi isteğinizle ve belirli bir süreliğine olsa bile ülkenizden ayrıldığınızda, yemeklerinden tutun da her sabah ekmek almaya gittiğiniz bakkal gibi en küçük parçalarını bile özleyebildiğiniz ülkenizi sonsuza kadar kaybetmek; sevdiklerinizi, evinizi bir daha göremeyecek olmak benim için hayal edilebilecek en korkunç durumlardan birine dönüştü. "Kendi vatanında bile yabancıdır kanadı kırık kuşlar." (Kulin, 2016). Yine son zamanlarda çok daha sık gündeme gelen göç temasını konu alan Kanadı Kırık Kuşlar adlı romandan bir alıntı. Artık çevremdeki eğitimli ve bu imkânlara sahip insanlardan çok daha sık duymaya başladığım “Olmadı, gideriz. Türkiye’nin artık yaşanacak hali kalmadı.” cümlesinin doğru olmamasını; tarih boyunca milyonlarca insan, millet aynı durumu yaş amış, tanıdıkları bildikleri her şeyin göz açıp kapanıncaya kadar yok olmasını seyretmek zorunda kalmış, tüm hayatları boyunca vatanlarından ayrı kalmış insanların biz olmamamız için; şansın bizim tarafımızı tutması için tüm kalbimle dua ediyorum. Küçükken bana “Ee, büyüyünce okuyup yurtdışına gidecek misin bakalım?” diyen amcaların, teyzelerin de belki de bu sözleri üzerlerinde çok fazla düşünerek söylemediklerini; sadece benim mutlu olup geleceğe, eğitimime umutla bakmamı istediklerini ya da gerçekle hayalin arasındaki farkı göz ardı ettiklerine inanıyorum. Bu yüzden de zorla ya da kendi isteğimle; daha iyi bir gelecek için olsa da ülkemi sonsuza kadar terk etme düşüncesi yıllar sonra, küçüklüğümdeki hayallerimden çok farklı -oldukça buruk ve korkutucu- bir hal aldı benim için. SELİ N SOMUNCU KAYNAKLAR  Kulin, A. (2016). Kanadı Kırık Kuşlar. İ stanbul: Everest Yayınları. Umay Atay Bilkent ID: 21503007 YILDIZLARI GÖRMEK İSTER BAZILARIMIZ Kendimizi var etme, bir birey olarak güçlü bir şekilde ayakta tutabilme çabası içinde geçer hayat. Hayatımıza giren her bir kişi, yaşadığımız her bir deneyim hem var ettiğimiz birey hem de bu bireyin bakış açısı üzerinde kalıcı izler bırakır. Kendimizi de çevremizi de nasıl gördüğümüz ya da dışarıdan nasıl görünmeyi istediğimiz tüm bu bireysel çabaların ve dış etkenlerin birikiminin bir sonucudur. Bu yüzden gördüğümüz her şey aslında kendi yarattığımız illüzyonun süzgecinden bize ulaşabilmiş olanlardır. Aynı şeye bakıyor olsak bile farklı şeyler görür, farkı şeyler hissederiz. Tepkilerimizi bu doğrultuda gösterir, davranışlarımızı da bu yolla şekillendiririz. İnsanları anlamanın zor ama eğlenceli kısmı da budur zaten. Karşılaştığımız her bir kişi ucu bucağı görünmeyen yeni bir macera, ustalıkla kurgulanmış bir bilmece sunar bizlere. Hayatın kendisinin bir okul olduğu, deneyimlememiz, ders almamız gerekenleri karşımıza tek tek çıkardığı söylenir ki bence de doğrudur. Önümüze çıkan her bilinmez ya da yaşadığımız her an aslında bize özel yaratılmış interaktif bir eğitimdir. Yaşam derslerimizin kimi şefkatle, kimi zorluklarla kendilerini bize sunduklarından tüm bu süreçte gösterdiğimiz çabanın karşılığını da almak isteriz. Bu nedenle yaşamla ve kendimizle mücadele etmeye devam eder, onlara yeni şeyler katarız. İnsanlardan beklentimiz de bizi, tüm bu yaşam derslerini bizimle birlikte deneyimlemişcesine değerlendirmeleri ve çabalarımızı takdir etmeleridir. Sonuçta, biz nasıl görünmek, anlaşılmak istediğimizi ince ince biçimlendirmekle meşgul olsak da nasıl göründüğümüz aslında karşımızdaki kişinin ya da içinde bulunulan durumun yaşanmışlıklarının bir 1 Umay Atay Bilkent ID: 21503007 ürünüdür. Bu nedenle herhangi bir kimse ya da olay karşısında bütünüyle objektif olmaz insan. Hatta yaşam yolunda ilerledikçe dahi aynı durum ve kişilerde gördükleri değişir, yeni yaşanmışlıklarla yenilenir. Aynadaki görüntünün de her geçen günle değişimini sürdürmesi gibi... Bazen biz bile kendimizi geçmiş emeklerimize o kadar kaptırırız ki önümüzdeki upuzun yolu, bastığımız yeryüzünü, başımızın üstündeki yıldızları göremez, baktığımız her şeyi görmek istediğimiz şekilde, yaşanmışlıklarımızı takdir ediyorlarmışçasına şekillendiririz. Bizi kendi gerçekliğimize kör eden de yine kendi yarattığımız illüzyondur. Suzan Bilgen Özgün, Yıldızlara Bakıyor Bazılarımız kitabında yer alan “Kırıklar” öyküsünde “İnsanlar kendileriyle o kadar meşguller ki, bana baktıklarında beni değil yalnızca görmek istediklerini görüyorlar.” 1 (18) diyerek aynanın bakışından anlatır bu durumu. Kendimizle meşgul olmak… Bir taraftan insan olarak varoluşumuzun doğasında yer alırken, nasıl oluyor da öteki taraftan bizi gerçek olandan uzaklaştırabiliyor? Peki görmek istediklerimizi görmek bize her zaman iyi olanı mı getirir yoksa bizim yaşam yolculuğumuz için iyi olanı mı? Görmek istediğimiz şeylerin beraberinde daha çok üzüntü ve acı getirmeyeceğinin bir garantisi ya da en azından bir seçim şansı var mı? Onu çok özlediğimiz için kaybettiğimiz birini başkalarıyla özdeşleştirip baktığımız her yerde ondan bir parça görmek, bize ne kadar iyi gelebilir ki? Kendimizle meşgul olduğumuz için değil aslında sadece istediklerimizi görmemiz, bazen içinde bulunduğumuz andan hatta kendimizden bile uzaklaşma isteğimizden, bir çıkar yol 1 Özgün, Suzan Bilgen. Yıldızlara Bakıyor Bazılarımız. İstanbul: Dedalus Kitap, 2015. 2 Umay Atay Bilkent ID: 21503007 arayışımızdan. Görmeye çalıştıklarımızın, baktıklarımızdan ve görmek zorunda kaldıklarımızdan daha iyi olmasını umut ettiğimizden... Kimilerinin yaşanmışlıklarında güzellikler, kimilerininkinde zorluklar üstün gelir. Bu nedenle kimileri yıldızlara bakarken, kimileri gözlerini sımsıkı kapamayı seçer. Ama hayat bu, görülmesi gerekeni iyi ya da kötü elbet karşımıza diker. Gözlerini kapayanlar kaçmayı başarabilenler değil, kendilerini yıldızlardan da mahrum bırakanlardır. Yıldızlara bakanlar, parlamayı olası gösterir, gözlerini kapayanlara dahi aydınlığı hissettirirler. Belki de yıldızlar bile biz onları yükseklerde görmek istediğimiz için gökyüzünde parlarlar, karanlıkta dahi bize aydınlığın varlığını anımsatırlar. 3 BAĞDATLI 1 İrem Bağdatlı 21400416 TURK 102 SECTION 25 Sare ÖZ 08/02/2015 Assignment 1 Final ADIM ADIM LİDERLİĞE Teknolojinin ve bilimin, hayatımızın her noktasında yer aldığı bu dönemde, bilim kurgu filmlerinin de popülerliğinin giderek arttığını görmek mümkündür. Bilim kurgu filmleri içlerinde gizemi, aksiyonu ve yepyeni dünyaları barındırır. Her filmde farklı bir dünyaya, farklı bir topluma ya da farklı bir zamana yolculuk yaparız. İnsanlar, esas olarak bu filmlerin içerdiği doğaüstü veya fantastik şeyleri izlemeyi sevseler de beni bu filmlerin çoğunda yer alan toplum oluşturma kavramı etkiler. Her filmde farklı bir toplum yaratılır, farklı kurallar uygulanır ve bu toplumlarda yaşam mücadelesi verilir. Geçen gün izlemeye fırsat bulduğum Labirent: Ölümcül Kaçış filminde de yeni yaratılan bir toplumun hangi kurallar çerçevesinde nasıl işlediğini aksiyon dolu olay örgüsü içerisinde gözlemleme imkânına erişebildim. Filmin en ilgi çekici noktalarından biri ise bu sonradan yaratılmış toplum içerisinde güçlü bir lider olabilmek için gereken sırların çoğunu, bu müthiş filmin gizemli dünyasında keşfedebiliyor olmaktır. Labirent: Ölümcül Kaçış filmi, çocukların labirentlerle çevrili bir alanda yaşamaya mahkûm olmasını ve zamanla orada kendilerince bir toplum oluşturmasını konu alır. Herkes toplumda bir görev edinip hayatlarını barış içerisinde geçirmeye çalışırken bir yandan da kapana kısıldıkları bu yerden kaçmak için uğraş verirler. Yaşanan her şey Thomas adlı çocuğun da bu yere gönderilmesinden sonra değişir. Her ne kadar buradan kaçışı imkânsız gibi görseler de Thomas onlar için bir umut kaynağı olacaktır. Bu zorlu yolculukta Thomas’ın BAĞDATLI 2 sergilediği davranışlar ve aldığı zorlu kararlar üzerinden bir liderin nasıl olabileceğini veya nasıl olması gerektiğini en iyi şekilde gözlemleme şansına sahip olabiliyoruz. Öncelikle, iyi bir lider olmak için meraklı olmak, sorgulamak gerekir. Gittiğin her toplumun farklı bir yapısı, farklı özellikte insanları ve farklı kuralları olur. Senin de bir bukalemun gibi bu toplumun rengine bürünmek için öncelikle onu gözlemleyip anlaman gerekir. İlk olarak yaşadığın yeri gezersin, ne gibi zorluklarla karşılaşabileceğini kavramaya çalışırsın, daha sonra etrafında bulunan insanları incelemene alırsın. Fakat toplumun içine karışmak senin için asla yeterli olmamalı çünkü hala önünde iki farklı yol vardır. İster kuralların egemenliğinde boğulursun ve silik bir insana dönüşürsün, ister toplumda senin kafanı karıştıran her şeyi sorgulayıp kaçış için bir umut haline gelirsin. Seçim senin… Elbette bu toplumlardaki kurallara da uyman gerekir fakat karşılığında özgürlüğün anahtarına erişmek varsa, o zaman bazı kuralları yıkabilirsin. Günün sonunda körü körüne bağlı kaldığın kurallar değil, özgürlük yolunda sorgulayıcılığın sayesinde attığın adımlar seni kurtaracaktır. Filmden öğrendiğim başka bir vasıf ise cesaretli olup fedakârlık gösterebilmektir. Özgürlük uğruna yapılan mücadeleler yanlarında acıyı, tehlikeyi ve hatta ölümü bile getirebilir. Bu mücadelede önünde gene iki tane yol vardır. Bunlardan biri arka planda durup kendini riske atmamakken ikincisi ise cesaretli olup kanının son damlasına kadar özgürlüğün için mücadele etmektir. Öncekinde olduğu gibi seçim yine senin ama lider olmak istiyorsan eğer ikinci yol daha makul gözüküyor. Bu mücadeleler sırasında bir yoldaşın tehlikenin ortasına düşebilir. Onu ölümle baş başa mı bırakacaksın? Asla! Gerekirse ölümü göğüsleyeceksin ama onu kurtarmak için tüm nefesini harcayacaksın. Ancak o zaman lider olma yolunda bir adım daha atabilirsin. Liderliğe ulaşma yolu göründüğü kadar kolay değildir. Önüne türlü türlü engeller çıkabilir ve bunların üstesinden gelmen gerekir. Filmde de olduğu gibi bu engellerin en BAĞDATLI 3 büyüğü karşıt zihniyetteki insanların özgürlük mücadelesine karşı çıkmasıdır. Bazı insanlar değişimden ve mücadeleden korkarlar. Yaşadıkları ortam ne kadar kötü ve bunaltıcı olsa bile rahatlarını bozup katkıda bulunmak istemezler. Kendi düzenlerinin değiştiklerini gördüklerinde ise bunu durdurmak için her türlü yolu denerler. Senin imajını kötülemeye çalışıp insanların sana olan desteklerini geri çekmeye çalışırlar. Bu hareketler karşısında tükenmiş ve çaresiz hissedebilirsin. Bir bakmışsın herkes sana karşı olmuş. Sakın pes etme! Onları doğru yola girmeleri için ışık göster. Onlara gerçekleri anlat, baktı anlamıyorlar, tekrar tekrar anlat. Elbet senin yol göstericiliğinle diğerleri de gerçeği fark edeceklerdir. Bunu da başarırsan iyi bir lider olabilmek için önünde çok az engel kalır. Size verebileceğim son tavsiye ise gerektiğinde kendi hatanı anlayıp suça üslenebilmektir. Tüm insanlar gibi sen de zaman zaman hata yapabilirsin ya da yanlış yola sapabilirsin. Önemli olan hiç hata yapmamak değil, yaptığın hatayı göğüslenebilmektir. Belki de Thomas gibi geçmişte yaptığın bazı hatalar toplumu bu duruma sürüklemiş olabilir. Bu demek değildir ki sen her zaman hatalısındır. Tersine, tüm bunlardan bir ders çıkarıp ileriye bakaraktan iyi bir lider olma yolundaki son adımı da atabilirsin. Yol göstericimiz Thomas sayesinde iyi bir lider olma yolundaki tüm adımları öğrenme şansına sahip olduk. Thomas bu zorlu dünyada sadece sağ kalmakla yetinmedi. O, özgürlüğüne erişebilmek için sıradan bir vatandaş olmak istemedi. Hep meraklı biri oldu, yaşadığı yeri, kuralları hiç çekinmeden sorguladı. Cesaretini hiçbir zaman yitirmedi ve hep yoldaşları için savaş verdi. Zaman zaman karşısına yıkıcı engeller çıktı fakat o hiçbir zaman yılmadı ve insanlara yol gösterdi. Elbette o da hata yaptı fakat bu hataları göğüsleyebildi. Tüm bu gösterdiği davranışlar sonucunda iyi bir lider olmayı başarabildi ve toplumunu özgürlüğe taşıyan bir ışık, bir umut oldu. Siz de Thomas gibi özgürlük yolunda savaş vermek ve gerektiğinde bu savaşa liderlik etmek istiyorsanız, eminim ki bu yazıdaki tüm bilgiler sizin yol göstericiniz olacaktır. Nükleer Çağ ve EtkileriYüz yıl önce, Amerika çıkıp "Binlerce insanı aynı anda kül edebilecek bir silah yapacağız!" deseydi muhtemelen kimse inanmazdı. Şimdi böyle bir şey dese, o da neymiş, deriz. 2. Dünya Savaşından sonra dünya değişti tabii. Ama iyi yönde değiştiği pek söylenemez. Milyonlarca insanın hayatını kaybettiği bir savaştan sonrabile, insanlığın akıllanamamış olmasını kafa almıyor. Bu durum, nükleer çağın etkilerindendir. İlk atom bombasının patlatılmasından itibaren yapılan testler, küresel siyasetin nükleer tehditler etrafında dönmesi hep bu yüzdendir. Ellerinden geldiği kadarıyla neredeyse tüm ülkeler nükleer gelişime katkıda bulunmuş ve bomba yapımına başlamış yada başlamaya çalışmıştır. Peki biz bu çağdan canlı çıkabilecek miyiz?Yıllar boyu yaşanan gelişmeler şunu gösterdi: Dünya, nükleer çağa hazır değil. Hatta yakın bile değil. Nükleer enerji desen, bu sistemi uzun vadeli kullanabilecek ekonomiye sahip bir ülke bulunmuyor. Enerji yüzdesinde nükleer enerjinin en büyük payı olan Fransa'nın ekonomisinin çatlaklar vermeye başladığı haberleri yayılıyor. Ve nükleer enerji, harcanan para düşünülünce sağladığı enerjinin yarardan çok zarara yolaçacağı bir çok kaynakta açıkça belirtilmiştir. Nükleer enerji, bazıları tarafından yeni petrol olarak adlandırılmaktadır. Fakat bir yıl içinde tüm ülkelerin ekonomisi patlamayaşayıp nükleer enerjinin fiyatları ani düşüş yaşamadığı sürece böyle bir şey mümkündeğildir. Nükleer çağın bir diğer yanı da nükleer silahlanmadır. Bazı ülkelerde nükleer silahlanma hâlâ yavaşlamadı, aksine hızlandı. Askeri harcamalar her geçen yıl daha da artıyor. Belki bilirsiniz Çar Bombasını. Patlatılan en güçlü bomba derler genelde. Rusya tarafından patlatılmıştı ve yayılan radyasyon azalsın diye önlemler almaları gerekmişti, düşünün test bu. Sanki atomu parçalamaya çalışıyorlardı. Peki ne oldu? Testler bir süre daha devam etti ve sonlandırıldı. Peki sonra ne oldu? Bir şey olmadı. Antlaşmalar imzalandı, nükleer silahsızlandırma diye. Bir işe yaramadı. Nükleer silahların bittiğini düşünen varsa fazla umutludur derim. Nükleer silahların ortadan kaybolabilmesi için bir savaşın çıkması lâzım. Böyle bir savaş çıkarsa, bizlerin (Sivillerin) canlı çıkabilmesi mümkün değil. Patlamalardan canlı çıkılsa bile, yayılan radyasyondan sonra Dünya diye bir yer kalmaz. İşin sonunda, insanlık diye bir şey dekalmaz. Peki, bu savaşı başlatabilecek potansiyel ülkeler bunu biliyor mu? Bilmemeleri imkânsız gibi geliyor bana. En başta ABD, nükleer gücün yıkıcı tarafının farkındadır çünkü zaten onlar başlattı. Peki insanlık kimsenin umrunda mı? Tabii ki hayır. Siyasetin başarabildiği iki şey var. Biri politik birimlerin egolarını tatmin etmek, diğeride savaş başlatmak. İkincisi söylediğim, siyasetin en başarılı eserlerindendir. Daha iyi savaş başlatan bir şey bulamazsınız.Sonuç olarak, ne yapabiliriz? Elimizden bir şey geleceğini sanmıyorum. Halk devlete el atsa diyeceğim ama savaşa girmek isteyende devlet, niye dinlesin ki? Gelecek bir yana, nükleer çağın günümüzde ki durumunu düşününce bile içi kararıyor insanın. Nükleer enerjinin yakın vakitte bir işe yarayacağı yok. Santraller kurulsa bile sağlam güvenlik sağlamak da ayrı bir sıkıntı tek başına. Sağlanabilse bilesıkıntı çıkabiliyor. Konu nükleer güce gelince bir de, küçük bir sıkıntı bile yüzlerce insanın hayatına mal olabiliyor. Yine de, her şey bir yana, Türkiye'nin, nükleer enerji konusunda o kadar sapıkça düşünceleri yok. Santral yapımına halktan gelen tepkiler açık. Yine yaparlar muhtemelen, devlet sonuçta amacı halkı dinlemek değil (!). Ama en azından, bir sıkıntı çıkarsa (Çıkacağını hepimiz biliyoruz.) en azından "Biz demiştik" deriz. Konu nükleere gelince, sonuçta, elimizden pek bir şey gelmiyor...Ahmet Ali NUHOĞLU KAYIP DUYGUSU Giray Kemer’in, Ses Veriyorum kitabı, öylesine benim hayatımın bir resmiydi ki, tanımadığım bir yazarın değil, arkadaşımın kitabını okuduğumu sandım. Erkekler âşık olurlar ve hayatları bir anda değişir. Rutin, sıkıntılı, gri bir yaşama, renk, bedelini de yanına alarak gelir. İlişki denince benim aklıma hep savaş geliyor, bir savaşa girmek gibi çünkü. Âşık olmak da bu düzlemde savaşı başlatan mermi oluyor. Bir kadının size ateş etmesi ile savaş ilan etmekten başka şansınız kalmıyor ve işte yine başlıyoruz. Sonra ilişki başlıyor ama ilişki demek, bence bir erkek için dert demek. Onsuz yapamadığınız, bir süre sonra onunla da yapamadığınız, dolayısıyla kaçmanın imkânı olmayan bir dert. Bir gün öleceğinizi bilerek yaşamaya benziyor bu; bir gün biteceğini bilerek girişiyorsunuz çünkü. Aşk dediğimiz şey, tepe noktasındayken o kadar müthiş bir his veriyor ki insana, orada mutluluktan çok hüzün duyuyorsunuz, evet, bu bile bir gün bitecek, hüzün ve bazen keder bundan kaynaklanıyor. Sonra o kaçınılmaz gün geliyor ve başlıyor yalnızlık günleri. Dost sohbetlerine meze olmaya başlıyor o muhteşem düş. Kitaptaki Avukat ve Burak karakterinin dostlukları, iki erkeğin eski aşkları üzerine muhabbetleri bu yüzden çok tanıdık geldi bana. Hepimizi temsil ediyor o iki kişi. Benim ise ayrılıklar konusunda farklı bir düşüncem var, arkadaşlarıma da hep aynısını söylüyorum, beni anlıyorlar mı? Belki de anlamıyorlar ve belki siz beni anlarsınız. Bir ilişkinin bitmesinde, üzücü olan şey partnerinizin size yaptığı hatalar değildir aslında. Bana şunu yaptı, beni aldattı, bana yalan söyledi gibi şeyleri kafaya takmak ucuzluktur. İnsanız ve mükemmel değiliz, olamayız, dolayısıyla öne sürülen bu şeyleri kafaya takmak, daha en başında insan olmanın ne anlama geldiğini bilmemekle eşdeğerdedir benim için. Üzücü olan şey, bir gün öldüğümüzde, sayfa sonsuza dek kapandığında nasıl şimdi olan her şey anlamsızlaşacaksa, işte o anlamsızlığı hayattayken duyumsamaktır. Nerede şimdi o harika günler? Kendini neye adadın ve şimdi ne var elinde? Onunlayken yaşadığın onca duygunun karşılığı, bir terasta oturduğun ve içtiğin şu anlarda nereye kayboldu? İzler siliniyor, onca şey ilk dalgayla denizin dibini boylayan kumdan kaleden daha fazlası değilmiş meğer. İnsan, vicdanına yenik düşüyor ve bunun bir çaresi yok. Onu unutmamalıyım, yaşadığım günlerin hatırı var, o günler anlamlı günlerdi benim için, değerliydi, bu yüzden onun izleri silinmemeli zihnimden diyor vicdanınız ama çaresiz kalıyorsunuz bu ses karşısında, çünkü her şey geçiyor. Geçmesini istemediğimiz şeyler de geçiyor. Asıl üzücü olan, mutsuzluk değil, mutlu anların da izlerinin silinmesi bu yüzden. İnsan mutsuzlukla, acıyla baş edebilir ama harika gecelerin izlerinin kaybolmasıyla nasıl baş edeceğiz? Her şey gibi mutluluğun da buharlaşması karşısında ne yapacağız? Geriye kalan tatlı bir savaşın yorgunluğu olsa bile o yorgunluk da kayboluyor. Ben de bir ilişkide bunlara üzülüyorum, bir terasta dostlarımla konuşurken onlara bunu anlatmaya çalışıyorum. Bittiği için üzülmedim diyorum, inanmıyorlar belki ama gerçekten bitmesi değil üzücü olan, bana yaşattıkları ya da yaptığı yanlışlar değil; kaybolması. Kızlar ne yaşıyorlar, neye üzülüyorlar bilmiyorum. Bildiğim tek şey, geride bıraktıkları kişinin şu an ne yaptığıyla fazlasıyla ilgilenmeleri, böyle saçma sapan şeyleri merak etmeleri. Erkekler ise oturup bunları konuşuyorlar işte. Dolayısıyla Giray Kemer’in bu romanı için bir erkek romanı diyebilirim. Anlatılan erkeklerin hikayesi. Benim hikayem. Kederlendirdi bunları yazmak beni. Muhtemelen bugün sarhoş olacağım. Sonra tekrar başlayacağız ve sonra tekrar. Kayıp duygusu, yaşamımın merkezine oturmuş bir hüzün. Her seferinde bir kez daha anlıyorum bunu. Kaynakça: Kemer, Giray. Ses Veriyorum. İstanbul: İletişim Yayınları, 2016. Olumlamam Gerekenlerde Bugün : Bedenim! Merve Görgün-21602823 İnsanlar nedeni bilinmese de daima birbirleriyle ezeli bir rekabet içerisindedir. Bazen bu rekabet, sonuçları hiç kimsenin beklentisini karşılamayan bir yarışa dönüşür . Bu yarış insan hayatını oluşturan tüm konularda olsa da fiziksel özelliklerimiz söz konusu olduğunda bu yarışta cinsiyetçilik ön plana çıkar ve tüm kadınlar kendilerini bedenleri üzerinden birbirleriyle kıyaslandıkları bir yarışmada bulur. Üstelik bu yarışın jürisi her kimse, seçme şansımız olmayan ve bize doğuştan bahşedilen özelliklerimizi başlangıç noktasına yerleştirir ve hayat acımasız düdüğünü çalar. Bitiş çizgisine ilk varan olabilmek içinse; ışıltılı bir cilde, incecik bir bele ve pürüzsüz bacaklara sahip olmanız gerekmekte. Eğer sahip değilseniz bunun da çözümü var tabii. Bir hiç uğruna tüm farklılıklarınızı sıradanlaştırmanız isteniyor sizlerden. Üstelik bu “tek tipleşme” olayını gerçekleştirmek için hem paranızdan hem de ruh sağlığınızdan olmanıza sebep olacak birbirinden farklı yöntemlere ve hayat tarzlarına mecbur bırakılıyorsunuz. En ufak farklılığınız ise sanki bir kusurmuş gibi kabul ettirilmeye çalışılıyor. Peki ya kim tarafından? Küreselleşen Dünya’nın sonuçlarından birisi olan tüketim toplumu haline gelişimizin tam olarak hangi tarihe dayandığını söyleyebilmek oldukça zor. Bu tüketim çılgınlığı ise medya ve moda sektörleri tarafından yerinde ama etik olmaktan fazlasıyla uzak hamlelerle, insanların ruh sağlığını hatta yaşamını tehdit edecek şekilde yönlendirildi. Bu iki sektör özümüzde var olan beğenilme arzumuzu sömürerek, özellikle kadın bedeni üzerinden belirli kalıplar dayatmaya başladı. Bu dayatmaların acımasız sonuçlarına örnek olarak “0 Beden” hayali kuran birçok genç kızı sağlığından eden anoreksiya nevroza hastalığını gösterebiliriz. Çoğu psikoloji uzmanı tarafından bu hastalığın altında yatan sebeplerden birisinin mükemmeliyet çabası olduğu kabul edilir. Bu mükemmeliyet çabasındaki mükemmel ise piyasa tarafından bizlere dayatılan “ideal beden”dir. Hepimiz biliyoruz ki, günümüzde pek çok moda ve kozmetik firması satış ve pazarlama stratejilerini gerçek olamayacak kadar mükemmelleştirilmiş ve sağlıklı olmaktan oldukça uzak mankenler üzerinden yürütmekte. Açık konuşmak gerekirse; podyumda yürüyebilmek için uzun bacaklara, belirlenmiş vücut ölçülerine ve herkes tarafından kabul görecek bir güzelliğe sahip olmanız gerekli. Siyahî, göbekli ve sivilceliyseniz sanki tanıtılan kıyafetleri almaya hakkınız yokmuşçasına? Çoğu genç kız kendini olduğu gibi kabul etmek ve olduğu kişiyi sevmek yerine reklam filmleri ve podyumda gördüğü yıldızlara benzemek için kendinden vazgeçmeye ve diğer herkes gibi olmaya zorlanıyor. Kadın çalışmalarıyla ünlü Sosyoloji Profesörü Gail Dines “Eğer kadınlar yarın sabah uyanıp bedenlerini sevdiklerine karar verselerdi, kaç işletmenin iflas edeceğini bir düşünün.”** Sözüyle birçok sektörün nasıl da bizim mutsuzluğumuz üzerinden para kazandığına dikkat çekiyor. Fakat tabii ki bir uyanış noktası olacaktı. İşte tam bir uyanış ihtiyacı içerisindeyken, yurtdışında birkaç yıldır, Türkiye’de ise son zamanlarda hızla yayılmaya başlayan “Beden Olumlama” dediğimiz akımın yardım çağrımıza yanıt verdiğini görüyoruz. Henüz Türkiye’de bu akımın parmakla gösterilebilecek kadar başarılı bir temsilcisi olmasa da, Hürriyet 02.09.2017 tarihli haberinde Beden Olumlamaya “O ideal beden öldü, yaşasın beden olumlama” başlığıyla yer veriyor ve bu akımın Türkiye’deki öncülerinden 4 kadınla keyifli bir söyleşi gerçekleştiriyor. Beden Olumlama herkes tarafından farklı cümlelerle tanımlanıyor ancak akımın amacını; hiçbir bedensel farklılığımızın kusur olmadığı konusunda tüm insanlarda farkındalık yaratmak ve tüm fiziksel özelliklerimizin bizi biz yaptığına dikkat çekmesi olarak özetleyebiliriz. Beden Olumlama Hareketi; küçük göğüslerimizin, akneli cildimizin, siyah ten rengimizin, bacaklarımızdaki çatlak ve selülitlerin, vücudumuzu sıcak tutan tüylerimizin, bel çevremizi sarmalayan yağlarımızın fazlasıyla doğal olduğunun üzerine basa basa, bunun güzelliğini bizlere anlatan ve değişerek günlük yaşantımıza ayak uyduran bedenimizle gurur duymamız gerektiğini her daim tüm insanlığa hatırlatan bir akım.Tüm insanların hayat boyu birlikte yaşamak zorunda kaldıkları bedenlerini kabullenmelerinin ve sevmelerinin, bedensel ve ruhsal sağlıkları için ne kadar büyük bir önem taşıdığı inkâr edilemez bir gerçek. Özellikle ergenlik dönemi olarak adlandırdığımız zaman aralığında sırf kalıplaşmış güzellik algısına uymadığı gerekçesiyle sayısız genç yaşadıkları çevre ve bazen aileleri tarafından psikolojik hatta fiziksel şiddete maruz kalıyor. Bu şiddete maruz kalan kişiler yaşadıklarının etkilerinden uzun yıllar hatta bazen ömür boyu kurtulamıyor ve sadece yeterince güzel olamadıklarını düşündükleri için mutsuz bir hayat sürdürüyor. Dünya üzerinde hiçbir sebebin, insanın mutluluğunu elinden almaya yetecek ve ona kendini değersiz hissettirecek kadar önemli olduğuna inanmıyorum. Büyüyorum ve büyürken bu değişime ayak uydurarak çatlayan derimi, güneşin selamına karşılık vererek yüzümü kaplayan çillerimi, ders çalışırken içilen kahvelerin sararttığı dişlerimi seviyorum. Bedenimle ilgili gerçekçi olmayan beklentilerin peşinde olmaktansa, onu olduğu gibi kabullenmeyi, her gün benimle birlikte uyandığı, tüm günün yorucu temposunda beni asla yarı yolda bırakmadığı ve daima kendini yenilediği için onu çok seviyorum ve dayatılan tüm güzellik algılarına rağmen gururla şunu söyleyebiliyorum ki “Olduğumuz kişiyle, hepimiz en güzeliz!” Önemli Notlar ** işaretiyle belirtilen alıntı http://catlakzemin.com/beden-olumlama-hareketi/ adlı siteden yapılmıştır. Alıntı yapılırken, sözün ait olduğu kişi özel olarak araştırılmıştır. Bu yazının oluşturulma sürecinde aşağıdaki kaynaklar incelenmiştir. https://ezgiepifani.wordpress.com/ http://www.hurriyet.com.tr/o-ideal-beden-oldu-yasasin-beden-olumlama-40567646 http://catlakzemin.com/beden-olumlama-hareketi/ Sevim Ceren Özgül 21502313 Ozgul 1 Cumhuriyet Küçüklüğümden beri ailemden, öğretmenlerimden, tavsiylerini ve konuşmalarını önemsediğim kişilerden çok sık duyduğum bir kavramdı cumhuriyet. Çevremdeki kişilerin bu konu hakkında konuşurken kullandıkları ses tonlarını ne şekilde bahsettiklerini gözlemlerken, çok fazla anlayamasam da cumhuriyetin güzel bir şey olduğunu, bizim için iyi olduğunu çıkarabiliyordum. Tarihe dair ilk bilgilerimi öğrenmemi sağlayan ders olan sosyal bilgiler dersinde bu kavramı ilk kez kesin tanımlar ve açıklamalarla öğrendim. Hocamın cumhuriyeti “Cumhuriyet: Ulusun, egemenliğini kendi elinde tuttuğu ve bunu belirli süreler için seçtiği milletvekilleri aracılığıyla kullandığı devlet biçimidir.” Cümlesiyle açıkladığı gün daha dün gibi aklımda. Aile büyükleriniz bir konuda ne söylerse söylesin, kendi doğrularınız kendi düşünme sisteminizi oluşturmaya başladığınızda ortaya çıkıyor. Kendi penceremden tarihe, önceki sistemlere ve insanların yaşadığı şeylere baktığımda, bu kavramın asıl anlamını görmeye başladım. Bizleri köle olma ihtimalinden tamamen uzaklaştıran, bağımsızlık içinde yaşayabilmemizi sağlayan ve insana insancıl hakları veren bir sistemdi. İnsan olmaktı, insanca yaşamaktı cumhuriyet. Yakın zamanda Marquis de Sade tarafından yazılmış Cumhuriyetçi Olmak İstiyorsanız Biraz Daha Cesaret adlı bir kitaba rastladım. Kitabın ismi ilgimi çekti. Çünkü kitabın ismi direkt olarak cumhuriyet ile yaşamanın, benimsemenin cesaret istediğini söylüyor. Nedenini sorguladım, neden cumhuriyet ile yaşamak bir cesaret işi olsun ki? Neden cumhuriyeti benimsemek, cumhuriyetçi olmanın cesaretle bir bağlantısı var? Cumhuriyet yalnızca halkın kendi kendini yönetmesi, söz sahibi olması demek değil aslında. Halkın haklarının korunması ve tüm yurttaşların kanun önünde eşit haklara sahip olması anlamına da geliyor. Örneğin cumhuriyet kelimesini duyduğumuzda aklımıza laiklik, demokrasi, sosyal devlet gibi kavramlar da geliyor. Öyle bir sistem ki, yalnızca halka değil, halkın inandığı değerlere de sahip çıkıyor. Din özellikle Osmanlı’nın son dönemlerinde birçok defa suistimal edilen bir konu haline geldiği için, dinin devlet işlerine karışmasının nasıl sonuçlar doğurduğunu, halkı ve yönetimi nerelere sürüklediğini anlayabiliyoruz. Cumhuriyet sistemi, desteklediği laiklik ilkesi ile dinin siyasi meselelere karışmasını engelliyor. Bu bana kalırsa dine engel olmak, insanların dinlerini diledikleri gibi yaşamasını önlemek değil; tam tersine insanlar için önemli olan bu kavramı, başka işlere bulaşmaması için koruma altına almaktır. Hukuk kurallarına, akla, bilime ve toplumun ihtiyaçlarına dayalı, insanların düşüncelerini ifade etmekte daha hür, yanlışa yanlış doğruya doğru demek konusunda çok büyük haklara sahip olduğu, bağırıp tartışmalar çıkarmak yerine kullanacağı oyla herkes kanun önünde devlete istediği cevabı verebildiği bir dünyayı hazırlıyor bu sistem. Sevim Ceren Özgül 21502313 Ozgul 2 Cumhuriyetçi olmak için neden cesaret gerekir sorusunun cevabını, cumhuriyeti anlamaya çalışırken verdim. Başkalarının görüşlerine saygıyla yaklaşmak, senin gibi düşünmeyene karşı sesini çıkarmamak tartışmaya girmemek ve kabullenmek bir tartışma ortamı oluşturup insanlara fikirleri yüzünden hakaretler etmekten ya da onlara baskı kurmaya çalışmaktan çok daha zor. Bana kalırsa cumhuriyet ve cumhuriyetçi olmak işte bu noktada zoru başarmak anlamına geliyor. Kendi sesini duyurabildiğin bir sistemde başka sesleri de duymaya razı olmak lazım. Cumhuriyet; mücadeleyle ve uzun süren uğraşlarla inşa edilmiş, bize bir miras olarak devredilmiş en kıymetli hazinedir. Bu sistemi kuran ve milletin cumhuriyeti benimsemesini sağlayan insanlar, yeniden köle olmaktansa bin kez ölmeyi tercih etmiş insanlardır. Bence, bir insanın vereceği en haklı ve onurlu mücadele o insanın bağımsızlığı için verdiği mücadele ve bizler yalnızca burjuva kesiminin bolluk içinde yaşayıp diğer kesimlerin kıtlık içinde yaşadığı ve köle pazarlarında satıldığı bir ülkeye değil, bu haklı mücadele zaferle sonuçlandıktan sonraki bu güzel topraklarda doğduk. Hal böyle olunca anlıyorum ki cumhuriyet sadece ilkelerini benimserken değil, aynı zamanda cumhuriyeti kurmaya çalışırken de cesaret istermiş. Nursena Kurubaş 21602965 Geçmiş Denen Canavar Verilen tüm savaşlara, gösterilen tüm çabalara rağmen peşimizi bırakmayan bir gölge gibidir geçmiş. Artık bizden uzak bir parça; fakat yine de kopmamakta ısrarcı. Anlık bir görüntüyle, kokularla, hafif bir melodiyle biz daha ne olduğunu anlamadan ele geçiriyor bizi; bazen bir gülümsemeyle belli ederken kendini, bazen bir damla gözyaşı olup karışıyor yağmura. O bizi bir kez ele geçirmeye karar verdi mi, ne kadar çırpınırsak çırpınalım sökemiyoruz pençelerini zihnimizden. Biz kendimizi ona bırakmadıkça bizi rahat bırakmayı reddediyor. Rachel Hawkins, Trendeki Kız adlı romanında çok güzel değiniyor bu noktaya: “Bir geçmişinizin olduğu insanlar sizi bırakmıyordu ve ne kadar çabalarsanız çabalayın, kendinizi kurtaramıyor, özgür kalamıyordunuz. Belki de bir süre sonra çabalamaktan vazgeçiyordunuz.” (s. 295) Hiç düşündünüz mü bilmem, belki de geçmişin bizi ele geçirmesi, o kadar da isteğimiz dışında gerçekleşmiyordur. Unutmak adına her şeyinizden vazgeçeceğinizi düşündüğünüz anıları, gerçekten unutmak istediğinize emin misiniz? Zihninizin bir köşesinde belki o anıdan zannettiği kadar nefret etmediği için, belki de ders almanız gerektiğini düşündüğü için ondan vazgeçemeyen bir parça olabilir mi? O anıyı unutmak, bir şekilde zihninizin derinliklerinde yok etmek adına yaptığınız her çırpınışta, aslında o parçayı harekete geçiriyor olabilir misiniz? İşin doğrusu, bu olasılığın doğruluğuna inanmak bana oldukça ağır geliyor. “Eminim, unutmak istiyorum,” diyorum kendi kendime. Fakat elimde değil, her önünden geçişimde bir parkın, her duyuşumda hırçın dalgaların sesini, her bakışımda kasvetli gökyüzüne aklıma geliyor hatırlamaya cesaretim olmayan günler. Çığlık atmak istiyorum fakat ses tellerim hüzünle kaplanıyor. Bir maske iniyor yüzüme, sanki ipleri zorla çekilen bir kukla gibi kıvrılıveriyor dudaklarımın kenarları. Gözlerimi kaplayan perdede çığlıklar, kahkahalar ve gözyaşlarının doldurduğu bir film sahnesi… Baktıkça canımın acıyacağını bilsem de kapatamam gözlerimi, geçmişe direnmek faydasız. Zor, kaybettiğiniz günleri hatırlamak gerçekten zor. Fakat önemli olan geçmişe teslim olmak değil; o kaçınılmaz zaten, anlık bir olay. Asıl mesele, kendimizi tamamen teslim etmeden önce kurtulabilmek geçmişin pençelerinden. Çok düşündüm bu konuda, sanırım unutmak istemiyorum kalbimi paramparça eden hatıralarımı. “Belki de tekrar aynı hataya düşmek üzereyim ve beni bu hatıralardan başka kimse yolumdan döndüremez,” diye düşünüyorum bazen. Doğruya doğru, korkuyorum onlardan. Bilsem de silik bir gölgeden fazlası olmadığını geçmişin, çok uzakta kaldığını gözlerimin önünden geçen hatıraların, yine de korkuyorum. Fakat öğrendim artık yüzleşmeyi; ağrıtsa da kalbimi, damarlarımdan kan yerine zehir akıyor gibi hissettirse de fark ettim ki her hatıramızın bize anlatmak istediği bir şey var. Durup dinlemeyi öğrendim geçmişi. Bir anlığına izin versem de ıslanmasına saçlarımın, yağmura karışmasına gözyaşlarımın; sonrasında şemsiyemi açıp gözlerimi silmeyi ve yoluma devam etmeyi tercih ettim. Geçmişin damlalarına her yakalanışımda beni tamamen ele geçirmesini engellemeyi, kalbimdeki izleri üzerine yaptığı küçük bir dokunuştan sonra onu geldiği kuytu karanlığa geri göndermeyi öğrendim. Bana dokunmasına izin verdiğim an biraz acıdı canım ve aktı gözyaşlarım, fakat sadece küçük bir yansımasıydı bu ders almam gereken hatıraların. Bir diğer mesele ise hayranlığım, uzun bir ömür dileyen insanların cesaretine. Arkama dönüp baktığımda karşıma çıkan geçmiş, açlığı asla dinmeyecek, besledikçe büyüyen bir canavar ve ben yaşadıkça o da büyümeye devam ediyor. Uzun bir ömür dilemek benim için oldukça iddialı bir davranış olurdu bu yüzden. Belki de aklıma çok gelmese de varlığını bildiğim pembe, yıldızlı hatıralarım daha ön planda olsa sıcak bakabilirdim bu düşünceye. Ah, işte o hatıralar var ya… Gözleriniz dalıp giderken fark etmeden yüzünüzde oluşan gülümsemenin o sıcak hissi… Çok nadir olmalarından mı geliyor güzellikleri bilmem ama sanırım ömre bedel diyebilirim benimkiler adına. Mesela hayatımın en mutlu günlerinden birinde: “Bir gün öleceksem o gün, bugün olabilir. Nasıl olsa bundan sonra yaşayacağım hiçbir gün, bugünün yerini tutmayacak,” diye düşünüyordum. Zamanla düşüncemin doğruluğunu tartışır hâle gelmiş olabilirim; fakat ne olursa olsun, o günü her hatırlayışımda izinsizce oturur yüzüme hafif bir gülümseme. Belki de ihtiyacımız olan düşünce budur; geçmiş denen canavarı kasvet dolu hatıralarla beslemek, yılların bağıyla kendimize gittikçe daha sıkı bağlamak gölgesini, sırf o bir günlük mutluluk için değer. Burada bize düşen görev, o günün geleceğine dair umutlarımızı yitirmemek olacaktır. Zaten umut değil midir, insanı her sabah gözlerini dünyaya açması için ikna eden? Ve yine geleceğe dair umut değil midir, geçmişteki şeytanlarımızla zor da olsa başa çıkmamızı sağlayan? O zaman bırakalım da umutla beslediğimiz gelecek çarpışsın, hüzünle beslediğimiz geçmişimizle. O zaman bırakalım, belki bu sefer huzur daha kolay bulur yolunu ulaşırken bize. Sinan Cem Göde BaskıToplum baskısından sıkıldım. İnsanları baskı dürtüsüne sahip oldukları için suçlayamam ama bu dürtüyü kontrol altında tutmadıkları için suçlayabilirim. Çünkü baskılama dürtülerini törpülemeyi başaramamış insanlar, insanlığa zarar verecektir. Kendisine aykırı gelen kitapları yakacaktır. Kanaatine karşı gelen bütün insanları öldürecektir, sürgüne gönderecektir. Dinine karşı çıkan kimlikleri kendisi gibi yapmak için savaşacaktır, ailelerini kılıçtan geçirecektir. Karşı düşünceyi kendisi gibi yapana dek elinden geleni ardına koymayacaktır. En azından burjuvaziden gelen iyi eğitimli tarih hocaları böyle diyor. Dediklerinin doğru olduğunu düşünüyorum çünkü tarih tekerrür eder. Günümüzde de farklı fikirler çeşitli yöntemlerle susturulmaya çalışılıyor.Maalesef tarihe tanıklık ediyorum. Dedem, abim ile bana kahvede ettiği sözler sonucu nasıl jandarma tarafından götürüldüğünü anlatırdı. Ben de torunlarıma sıcak bir mayıs ayında genzimde oluşan o kimyasal acılığını anlatacağım. Dönem farklı, karşı çıkılan normlar farklı ama baskılama yöntemi aynı. Kaba kuvvet her dönemde baki. Toplumumuz yanımızda durmak yerine karşımıza geçiyor. Yalnız kalıyoruz. Bize karşı olanların illa da bizden güçlü olmasına gerek yok. Neden kız arkadaşımla kahvaltı ederken üst katımdaki komşum beni polise şikayet ediyor ve evimi ahlak büro basıyor. Neden Mustafa Özel nü erkek içeren bir tuvalini galericisiyüzünden sergileyemiyor. Üstelik ne Mustafa abi bir aykırılık yapıyor, ne de ben bir aykırılık yapıyorum. Yaptıklarımız onların genel ahlak denilen değerlerine uymadığı için halkın önünde küçük düşürülüyoruz. Bu dayatmalarla sanki biri suratımıza şöyle bağırıyor: “bizim kurallarımıza uymadan yaşamaya çalışırsanız, yaşayamazsınız.”Bugünlerde herkes kendi kendini susturuyor, başı derde girmesin diye. Bunun adı otosansür. Pek bir moda oldu maalesef. Her kendimizi susturduğumuzda biraz daha yük biniyor sırtımıza. Otorite denilen güç, ne gülünçtür ki bu gücü ona biz verdik, karşı çıkmadığımız her an bizi daha da eziyor. Halk kendi gücünü lehine kullanıp ilerlemek yerine bir avuç insanı statü sahibi yapıp onlara boyun eğiyor. Bu durumdan fazlasıyla sıkıldım ve insanların otoritesiz bir şekilde yaşamaları gerektiğini düşünüyorum. Benden güçsüz bir insanın bana üstünlük kurduğunu her düşündüğümde boğulma hissine kapılıyorum. Sanki birisi kafamıza buzlu su dolu birküvete sokuyor ve her çırpındığımda kafamı dışarı çıkartıyor. Çırpınmadığım sürece kafam hep buzlu suyun içinde duruyor. Tek başıma ne kadar çırpınırsam çırpınayım yapabileceğim tek şey biraz nefes almak. İnsanların çırpınışlarımı fark edip beni boğmaya çalışan insanın ensesine binmeleri gerekiyor. Çünkü ertesi gün benim yerimde onlar olabilir. İnsanlar nedense bu durumun farkında değil ve yılan onları ısırmadığı sürece yılanı beslemeye devam ediyorlar.Yukarıdaki resim herkes için farklı bir şeyi çağrıştırıyor olabilir ama ortak bir paydadaya buluşmalıyız. Sizi bilmem ama ben bu resmi görmek istiyorum. Herkes rahatça yaşamayı hak ediyor. Neden durduk yere birisinin ellerini ben boğazımda hissediyorum. Fazlasıyla sıkıldım ve bunaldım. Bireysel özgürlüğümün her seferinde ihlal edildiğini görmek beni yoruyor. Bunlar hiç yaşanmıyormuş gibi davranmak da istemiyorum. Başkaları da bu şekil suistimallere maruz kalıyor olabilir ve ben o başkalarını da düşünüyorum. Bir yandan da özgürlüğün hak edilmesi gereken bir kavram olduğunu düşünüyorum. İnsanlar özgürlüğü hak etmek için başkaldırmadıkları sürece onların özgürlüğünü neden ben savunayım ki. İstediğimiz hayatları yaşayabilmek sadece bizim elimizde. Bu ayrıcalığı bize üçüncü bir şahıs asla sağlamayacaktır. Kendi içimde bazı çatışmalar yaşasam da boynumu eğdirmek isteyen herkese karşı dik duracağım. Kimsenin boyunduruğu altına girmeyeceğim. Birisinin emirlerini sorgulamadan asla yapmayacağım. Ben özgürüm.Kaynakça:http://www.aksisanat.com/2019/04/09/meltem-dagci-mustafa-ozel-ile-sansur-ve-resim-uzerine-konustu/ Resim, Mustafa Özel, Game of Life SeriesOrtaylı, İlber, 12 Kasım 2017 CNN Türk Teke Tek Programı Konuşması https://www.youtube.com/watch?v=nWR_VVk9waw Değişim Her insanın yaşamında öyle bir an gelir ki hayatta yaptığımız her aktivite bir önceki aktivitenin tekrarı gibi hissedilir. Hayatı yaşamak gitgide zorlaşır. Pek çok insanın hayal ettiği bir yaşamınız bile olsa tekrar hissi yani hayatın monotonlaşması size hayatı zor kılar. İşte Aldatmak kitabının başkarakteri Linda da hayatının monotonlaştığını fark ediyor. Linda Cenevre’de yaşayan iki çocuk annesi gazeteci bir kadındır. Eşi İsviçre’nin en zengin insanlarından biridir. İnsanların hayalini süsleyen bir yaşamı olduğunu düşünürken bir yazar ile yaptığı söyleşi hayatını sorgulamasını sebep olur ve hayatında bir monotonluk olduğunu fark eder. Linda kitap boyunca bu farkındalık sonrası pek çok şey yaşadı. Beni etkileyen kısımlar hayatı yaşarken denk geldiğimiz belki de şimdiye kadar yaşadıklarımızla kıyaslandığında ufacık bir anın kalacak bir olayın hayatımızı tam anlamı ile değiştirebilecek güce sahip olması ve o olaydan sonra geçirdiğimiz aşamalar oldu. Linda da kitap boyunca biraz sonra bahsedeceğim olayları yaşıyor. O hayatının monotonluğunu kırmak için kocasını aldatıyor. İlk başlarda başarılı oluyor. Daha sonraları bunun tam bir çözüm olmadığını fark ediyor. Bunlar olurken yaptığı her röportaj ona farklı bir düşünce katıyor. En sonunda kocası onu aldattığını öğreniyor. Ama birbirlerine olan sevgileri ağır basıyor ve monotonluğu sevgi tarafından kırılmış bir şekilde hayatlarına devam ediyorlar. İnsanlar genellikle hayatlarını sorgulatacak bir olay olana kadar nasıl yaşadıklarını fark etmezler. Her gün işe veya okula giderler gittikleri yerlerde aynı işleri yaparlar. İnsanlar kendilerini sarsan bir olay olana kadar genellikle nasıl yaşadıklarını sorgulamazlar. Bu olay bazen bir yakının vefatı olabilirken bazense gazetede okuduğu bir haber olabiliyor. O olay sanki suya atılan taşın ilk başta bir nokta oluşturup sonradan ise büyük çemberler oluşturması gibi insanı giderek artan bir şekilde etkiliyor. İlk başlarda yaşadığımız hayatı sorgulamaya başlıyoruz. Hayatta amacımım ne genellikle ilk gelen soru oluyor. Bu soruyu cevapladıktan sonra bu amacı gerçekleştirmek için yapılan işlere bakıyoruz. Mesela amacımız başarılı olmak ise her gün okula gidiyoruz, ders çalışıyoruz. Her gün bir önceki gün yaptığımız aktiviteleri tekrarlıyoruz. Bu noktada dalganın büyüyüp bize yaptığı etkileri fark ediyoruz. Hayatımızın tamamı tekrarlardan oluşuyor. Hayattan sıkılmaya başlıyoruz. Yaptığımız her işi sanki bize zorla yaptırtıyorlarmış gibi yapıyoruz. Artık yaptığımız her işi sorguluyoruz. O an yaşarken belki de fark etmediğimiz olay bizim hayatımızı değiştiriyor. Şimdiye kadar yaptığı işleri sadece yapmak için yapan bizler artık hayatı yaptığımız işleri sorguluyoruz. Monotonluktan kurtulmak istiyoruz. Bunun için farklı yollar deniyoruz. İlk başlarda yaptığımız işleri değiştiriyoruz. Hayattan bir nevi kaçıyoruz. Eğer işi olan bir yetişkin isek tatile çıkıyoruz, bir öğrenci isek çalışmayı kesmeye çalışıyoruz. Kısa dönemli yaşadığımız monotonluğa çözüm buluyoruz ama hayatın gerçeklerinden kaçamayız. Yaptığımız işlere mecburen dönmek zorundayız. Burada başka çözümler arıyoruz. Monotonluk üzerine düşünüyoruz. Etrafımıza baktığımızda her gün aynı işleri yapmasına rağmen hayatından çok mutlu insanlar görüyoruz. Aramızdaki farklılıklara bakıyoruz ve inceliyoruz. Aramızdaki en önemli fark, onlar işlerini ne amaçla yaptıklarının farkındalar ve yaptıkları işleri seviyorlar. Sevginin bu monotonluğu kıran faktör olduğunu düşünüyoruz. Yaptığımız işleri biz de sevgi ile yapma kararı alıyoruz. O monotonluğun yavaş yavaş gittiğini fark ediyoruz. Geçmişe baktığımızda yaşadığımız bir olay bizi bir yola soktu. Bu yolda yaşadığımız hayat, yaptığımız işler, amacımız üzerine düşündük. Ardından hayatımızı değiştirecek kararlar aldık. Artık hayatımız belki yaptığımız şeyler değişmese bile yaşarken hissettiğimiz duygular sayesinde monotonluğu kırılmış oldu. Sadık Said Kasap 21401557 Turk101-30 Muhammed Harun Kılıç 21401496 TURK 102-14 Pranga Mı Kalkan Mı? Bizi hayata bağlayan bir şey midir korku, yoksa ayaklarımıza pranga mı vurur? Korkmaktan tamamen kendimizi alıkoymalı mıyız yoksa bizi biz yapan, kendisinin hariç tutulduğu bir yaşamın düşünülemeyeceği bir duygu mudur korku? Bir hatırlasanıza: Kimi zaman bir şeyleri yapmaktan bizi alıkoyduğu olmuştur, kendimize korktuğumuz için sitem etmişizdir. Ama kendi kendimize “İyi ki korkmuşum.” dediğimiz anlar da olmuştur mutlaka. Bir de toplumda ‘korkak’ diye adlandırılan insanlar vardır ki bu insanların yerinde kim olmak ister ki! Korkunun ne kadarı insana yeterlidir, hep aklımı kurcalamıştır. Acaba hiç olmamalı mıdır, yoksa çoğu zaman ödümüz mü kopmalıdır? Ne kadar korkan korkak sayılır? Hiçbir şeyden korkmamak mı isterdim yoksa korkak olarak nitelendirilmeyi mi? Peki, kendinize bir sorun; özellikle etrafınızda korkak olarak adlandırdığınız insanlar varsa: İçinizde bir damla bile korku olmamasını ister miydiniz? Düşünsenize, karanlıkların hepsi aydınlanmış, en ücra köşelerdeki belki de hiç keşfedilmemiş yerlere korkusuzca seyahat ediyorsunuz. Ayağınıza yalancı prangalar vurmadan yelken açılmamış denizlere açılıyorsunuz. Kim bilir, belki de mutluluğumuz oralarda bir yerde saklanmıştır. Ya o yelken açılmamış denizlerde bin bir türlü kötülükler varsa? Karanlıklar aydınlığa çıktığında o aydınlıklarda bize hayatı zindan eden bir şeyler varsa ne olacak? Yoksa korku bizi bu tür kötülüklerden koruyan bir kalkan mıdır? Ama görmeden bilemeyiz ki. Bir görenden dinleyelim desek, zaten o deniz yelken açılmamış bir deniz değil demektir. Kaldı ki, anlatana ne kadar güvenebiliriz? Belki de o denizlerde bulduğu mutluluk definesini bizimle paylaşmak istemiyordur. Nasıl emin olacağız? O kadar kolay mı hiçbir şeyden korkmamak? İnsan elinde olan bir şey değil ki bu. Öyle ha deyince yenilmiyor hayatımız boyunca kazandığımız korkular. Korkaklığın da öyle kolay olduğu söylenemez açıkçası. Yoksa hangi korkak çekmek ister o cefayı? Kendi elleriyle kapatır mı bir insan kendini karanlık zindanlara? Tüm lambaların sönük olduğu bir evde yaşam sürmek istenilecek bir şey midir? Ama o lambaları yakamıyorsak yapacak bir şeyimiz yok, mecburuz yaşamaya. Yaşar Kemal’in kaleme aldığı Tek Kanatlı Bir Kuş adlı romanda posta müdürü Recep Bey ve karısı Melek Hanım sokuluyor böyle bir imtihana: Korku mu cesaret mi… Bence bu ikilemin ne demek olduğunu en iyi anlayan kahramanlar Recep Bey ve karısıdır. Ama yine de ‘Keşke ben de en iyi anlayanlardan olsaydım.’ demeyeceğim. Öyle kolay mı bir korkuyla yüzleşmek? İki ucu keskin kılıç derler ya, bu romanla çok özdeşleştirdim ben bu deyimi. Hangi kararı verirsen öyle kolay olmayacak Recep Bey. Bir tarafta korkular, diğer tarafta görevin var. Bir korku uğruna görevinden vaz mı geçeceksin? Yoksa görevin uğruna o kasabaya ayak basman için hiçbir şey sana engel olamayacak mı? Oraya gittiğinde korkulacak bir şey yoksa her şey tamam. Ama varsa ve başına bir bela gelirse geride bırakacaklarına ne olacak? Onları hiç hesaba katmadan mı vereceksin o kasabaya gitme kararını? Gitmeden de bilemeyeceksin bunların hiçbirini. Zaten tüm denklemi başlatan bu. İçinde kötülüklerin olduğu söylenen bir karanlığa ayak basmak öyle her babayiğidin harcı değil. Gerçekten denildiği gibi kötülükler bulunmuyorsa bir sıkıntı yok. Ama ya varsa… İşin içinden çıkmak öyle kolay olmayacak. Yazarın bile kendi kahramanlarının meçhule doğru gitmelerine gönlü elvermiyor. Ama onları korkup geri dönmeyecek kadar da gururlu olarak yaratmış. Tabii korkmamak insan için bir gurur kaynağıysa eğer… Eray Şimşek Etik ve Trafik Kurallar temelde sosyal bir varlık olan insanın topluluk halinde yaşayabilmesini sağlamaya yarar. Bunların bazıları ciddi öneme sahiptir ve uyulmaması halinde ceza uygulanır. Bu ceza da uyulmayan kuralın ciddiyetine göre belirlenir, kimi yerlerde yaşama hakkının sona ermesi olarak bile olabilir. Geleneksel olarak sonunda ceza olan kurallar, toplumun maddi yapısını ve uyumunu sağlamaya yönelik olanlardır. Bugün hukuğun kapsamının genişlemesiyle birlikte manevi yapının muhafazası da kısmen kanunlar ile güvence altına alınmıştır. Kısmenden daha ötesi günümüz teknolojisi ve koşullarıyla mümkün olmayacak. Manevi suçların tespit edilmesini sağlayacak mekanizmalar mevcut değil. İhtiyaç duyulmaması bunun temel sebeplerinden biridir muhtemelen. Çünkü resmi hukuğun yetkisinin bittiği bu sınırdan itibaren gayriresmi hukuk zaten binlerce yıldır hüküm sürüyor. Ahlaki değerler, toplumsal ilişki kalıpları, cinsiyet rolleri bu gayriresmi hukuğun eserleridir. İncelediğimiz zaman bu eserlerin de ekonomik ve sosyal yapının uyumunu sağlamaya dolaylı yoldan etki yapacak şekilde biçimlendiğini görürüz. Maddi temellerden bağımsız ahlaki değerlerin var olması zaten mümkün değildir. Yani ahlaki değerler sosyal ve ekonomik yaşamı kusursuzlaştırmak yolunda oluşturulmuş girişimlerdir. Bugün birçoğunun gerici, anlamsız ve mantıksız olması bu gerçeği değiştirmez. Çünkü bunlar daha eski ve azgelişmiş bir toplumun ihtiyaçlarını yansıtmaktadır. Muhafazakar erkeklerde yaygın olan bir düşünce var; zorunda kalmadıkları sürece kadının çalışmasını doğru bulmuyorlar. Pek tabii çift yönlü maddi temelleri olan bir düşünce. Birincisi, doğal egemeni oldukları ev mekanındaki temel ayrıcalık kaynaklarını yitirmek istemiyorlar. Çünkü sosyal anlamda erkek egemenliği ekonomik bir olgudur. Erkeğe "evin direği" yakıştırmasının yapılması, onun evin temel maddi kaynağı olmasından dolayıdır. Kapitalizmin gelişmesiyle birlikte erkek hem aile üzerindeki egemenliğini kadın ile paylaşma riskiyle karşı karşıya kalıyor hem de kadın üzerindeki denetleyiciliğini yitiriyordu. İşin ikinci boyutu ise işyeri odaklıdır. Kadınlar çalışmak zorunda kaldıkları dönem, işverenleri ve iş arkadaşları tarafından oraya ait görülmüyorlardı. Evini geçindiren kocasıydı ve onun görevi kocasına destek olmaktı. Böylece bir erkek işçi ile maaş pazarlığı yapan patron; onun ailesinin giderlerini, ev masraflarını, sosyal ihtiyaçlarını düşünmek zorundayken, kadın işçinin maaşı konusunda hiç de bu tür kısıtlamalara sahip değildi. Olabildiğince düşük bir ücrete çalıştırabilirdi kadınları. Bu, erkek iş arkadaşları tarafından doğal olarak hoş karşılanmıyordu. Çünkü yarattıkları rekabet erkeklerin de maaşının düşmesine çalışma koşullarının kötüleşmesine yol açıyordu. Sonuç olarak bu erkekler eşlerinin ya da kızlarının çalışmasını hoş karşılamayabilirler çünkü böyle bir zihinsel gelenek devralmışlar böyle olmasının kendileri için daha hayırlı olacağı atalarından. Ama yeterli ekonomik gelire sahip değillerse buna göz yummaktan başka çareleri yok. Mevzubahis gayriresmi hukuğun en değerli sonuçlarından birisi sıra kültürüdür. Birçok insan bir işlemi yapmak istemektedir ancak o işlem aynı anda yalnız bir kişi tarafından yapılabilmektedir. Sıra kültürünün olmadığı bir durumda bazı zayıf insanlar saatlerce beklemelerine rağmen işlemi gerçekleştiremez ve bazı insanlar hiç beklemeden işlemini gerçekleştirip gider. Sıra kültürü toplum nezdinde var olan eşitlikçi geleneğin en değerli parçalarından biridir. Statü, meslek, cinsiyet veya yaş farkı olmaksızın herkesin geçici olarak eşitlendiği bir süreç olarak düşünebiliriz. İsteyen sırayı yok sayarak en öne geçmeyi deneyebilir ancak en iyi ihtimalle ayıplanmayı ve sataşılmayı göze almalıdır. Ezici çoğunluk bunu göze almaz ve gelenek insanı iyi ve saygılı olmaya zorlar. Tabi yaya sıraları asırlardır varolduğu için artık böyle bir kültür yaratılabilmiştir. Aynı şeyi kabaca bir asırlık ömrü olan motorlu taşıt sürücüleri için söyleyemiyoruz maalesef. Şoförlerin de kendi aralarında ufak tefek gelenekleri oluşmuş. Karşı yönden gelen arabaya ileride radar olduğunu belirtmek için sinyal vermek, yol veren kişiye el kaldırarak teşekkür etmek gibi trafikte insana tebessüm ettiren davranışlar mevcut. Ancak bazı konularda muhakkak daha fazla ilerlemek ve farkındalık yaratmak gerekiyor. İşe/okula gidiş vakti bir anayol ve onun sağ tarafından ayrılarak farklı bir yola bağlanan bir tali yol olduğunu düşünelim. Tali yoldan dönüşler yolun genişliğinin o esnada kaldıramayacağı yoğunlukta olabilir. O yüzden trafiğin sıkışması doğal bir olgu. Ancak olabildiğince hızlı ilerlemek, oradaki şoförlerin ortak emeği ve sıra kültürüne sadakat ile mümkün olur. Bu tali yola döneceğini bilen şoförler yolun biraz gerisinden itibaren bir sıra oluşturur. Yine tali yola dönecek bazı şoförler ise kendilerini pek akıllı ve kurnaz sandıklarından bu sıraya girmeyip, yan şeritten onu takip etmek suretiyle tam kavşak noktasında burnunu sokarak tali yola dahil olmaktadır. Bu tam anlamıyla terbiyesizliktir. Öncelikle orada bekleyen şoförlerin tamamına haksızlıktır, çünkü bekleyenler daha önce gelmiştir ve ulaşmak istedikleri yere daha önce ulaşmak hakkına sahip olmalıdırlar. Öbür yandan trafiğin olağan işleyişine zarar verdikleri için yoldaki bütün şoförlere zararlıdırlar ve kazalara sebebiyet verme ihtimalleri küçümsenemeyecek kadar yüksektir. Sıra bekleyen şoförlerin araya kaynamaya çalışanlara tepki göstermesi ve bu davranışın yanlışlığının genel kabulü, trafikte sıra kültürünün oluşmasına katkı sağlayabilir. Türkiye'de şoförlük ve doğal olarak şoförlük geleneği oldukça yeni bir olgudur ve kendi kurallarını oluşturacağı muhakkaktır. Çünkü başta dediğim gibi bu yazılı olmayan kurallar bir aksaklığa çözüm getirir ve ihtiyaç olduğu oranda sahiplenilirler. Avrupa’da Bir Türk Oğuzhan Gökce20 Kasım 2014Esztergom Bazilikası, Jonathan WeighterTarih kimi insanlar için sadece masaldan ibaret olsa da; kimileri için geçmişteki hataları, kimileri içinse olmak istedikleri geleceği ifade eder. Tarihte bazı milletler şu an içindeki bulundukları konumdan çok daha güçlü devletler kurabilmişlerdir. Kimileri ise günümüzde, geçmişteki hallerinden çok daha iyi konumdadırlar. Benim için günümüzde bulunduğumuz konum geçmişte sahip olduğumuz güç ve otoriteden çok daha geridedir. Bu sebepten dolayı kitaplarımızda AVRUPA HATIRASI  1yazan tarihimiz, benim için adeta özlenen, hüzünlü bir şarkıdır. Bulgaristan’dan buralara göçüp gelen arkadaşlarımın ve ailelerinin hatıraları, devletlerinin toprak bütünlüğü bozulduktan sonra Avrupa’dan sürülen binlerce Müslüman ve Balkanlar’da, Avrupa’da meydana gelen değişim bizim ne kadar çok çalışmamız gerektiğini özetler niteliktedir. Esztergom Bazilikası ,2014 Brandenburg Kapısı,2013 Macaristan Parlamentosu,2014Pek çok insanın da hayatında en az bir kere duyduğu bir gerçek vardır ki, o da Avrupa’dan Türk izlerinin pek çoğu silinmiştir ve hala da silinmeye çalışılmaktadır. Bu kimilerimize hurafe gibi gelmesine rağmen, gidip görenler söyleyeceklerdir ki medeniyet timsali gözüken bazı devletler yakın tarihlerindeki Türk izlerini silmek için yoğun çabalar harcamış ve ortak düşman algısı üzerinde birleşebilmek ve kendi içlerinde ittifak halini alabilmek için Türk toplumunu kullanmışlardır. İşte bu silinen değerlerden birisi de yüzyıllar boyunca Türk Akıncılarının Avrupa’ya açılan kapısı olan Estergon Kalesi’dir yani günümüzdeki adıyla Esztergom Bazilikası. Esztergom Bazilikası, Estergon Kalesi ele geçirildikten sonra kalenin temelleri esas alınarak yapılmış ve onlarca yıl Macar saray erkanına hizmet etmiş bir yapıdır. Günümüzde kalenin kalıntılarını görebilmek oldukça zordur. Her yıl pek çok turiste ev sahipliği yapan bu yapı aynı zamanda ibadet için de kullanılmaktadır. Kaleyi görmeye gittiğinizde çok da uzak olmayan bir geçmişte üzerinde yürüdüğünüz toprakların sizin devlet sınırlarınız içerisinde olduğunu bilmek ve devletinizin askerlerinin AVRUPA HATIRASI  2kullandığı bir kalenin üzerinde Macaristan’ın en büyük bazilikalarından bir tanesinin bulunduğunu görmek Avrupa’da insanı kahreden detaylardan sadece birisidir. Etrafınıza baktığınızda sizin gibi düşünen başka yüzler de görebilirsiniz, şaşkınlıkla bakan; aynı zamanda bunun sadece bir eğlence olduğunu düşünen ve sırf fotoğraf çektirebilmek için gelen insanlarla da karşılaşabilirsiniz. Ülkenize geri döndüğünüzde, uçakta, otobüste veyahut toplu taşıma araçlarında duyarsınız: Avrupa’nın ne kadar medeni olduğunu, insanların birbirlerine neden gelişemedikleriyle ilgili attığı nutukları. Tarihini bilmeyen bir milletin geleceği olmadığı gibi tarihini bilip de sadece konuşan toplumların da çok fazla yol alamayacağı fikrindeyim. Devletler millet inşası için değerler ararken, bize ufacık gözüken tarihsel olayları, savaşları, kahramanlıkları anıtlaştırırken, diğer milletlerin izlerini tarihlerinden silmeye çalışırken, bizim için durum tam tersidir. Pek çok tarihsel değerimiz itibarsızlaştırılmaya çalışılmakta ve aynı zamanda milyonlarca insanımız tarihlerinden bihaber yaşamaktadır. Millet olabilme bilincinin sarsıldığı, farklı etnik kökene sahip insanlardan farklı seslerin çıktığı şu günlerde; canla başla ortak payda arayıp küçük çaplı tarihsel olaylar ve ortak düşmanlar üzerinden birlik olan devletleri görmek bizlere ders olmalıdır. Avrupa seyahatleri benim için yeri geldiğinde hüzünlendiren ve sinirlendiren yeri geldiğinde ise içerisinde bulunduğumuz gelişmişlik seviyesinin neden diğer birçok ülkeden düşük olduğunu sorgulatan, bana vizyon ve farkındalık kazandıran faaliyetlerden birisidir. Şimdi kalkıp İstanbul’a gittiğinizde Roma İmparatorluğu’na ait eserlerinin çoğunluğunun sokak aralarında tabiri caizse can çekiştiğini görebilmektesiniz, fakat bu eserlerden büyük çoğunluğu bilinçli bir devlet politikası veyahut millet inşası için harap edilmemiş aksine korunmaya çalışılmıştır. Gerekli önem verilmemesine rağmen hemen hemen her sokakta farklı milletlerin izlerini görmek mümkündür çünkü bizim kültürümüzde başkasının tarihini yok ederek üstüne yeni bir tarih inşa etmek yoktur. Ülkemizin pek çok bölgesinde İlk Çağ medeniyetlerinden AVRUPA HATIRASI  3Orta Çağ medeniyetlerine kadar irili ufaklı binlerce tarihi eser korunmaya ve insanlarımıza tarih bilinci aşılanmaya çalışılırken, aynı zamanda yeni tarihi bulgular da aranmaktadır. Buna karşın pek çok Avrupa ülkesi Türk ve Müslüman toplumların izlerini silmeye çalışmaktadır. Bu duruma ufak bir örnek vermek gerekirse, Mimar Sinan’ın yapmış olduğu Balkanlar’daki en büyük camilerden birisi olan İbrahim Paşa Camii günümüzde bakımsızlıktan dökülüyor olmasına rağmen inatla ayakta kalabilmeyi başarmış ve bu nadide eser belki de bizden geriye kalabilen son hatıralarımızdandır. Nice eserler yıkılmış, yakılmış ve Avrupa’dan, Balkanlar’dan izlerimiz silinmeye çalışılmıştır. Tarihimize sahip çıkmak, geçmişimiz ve değerlerimize sahip çıkmak demektir. Tarihimiz konusunda bilinçlenmeli ve aynı zamanda geçmişimizin geleceğimize yön verebileceği bilincini toplumumuzun her bireyine kazandırmamız gerekmektedir. Tarihimizi bilmek, geleceğimizi değiştirebilecek, gelişmişlik düzeyimizi artırabilecek mihenk taşlarından bir tanesidir. Ancak geçmişlerinden ders çıkarabilen toplumlar, gelecekte başarıya ulaşabilmektedir. AVRUPA HATIRASI  4Oytun Ege Aytaç 21501118 Her Şey Birisi İçin Oberon Flim, Tom Hanks, Kral İçin Hologram Sabah kalktınız, duşunuzu aldınız ve akşamdan bavuldan çıkardığınız takım elbisenizi giydiniz. Kim için mi? Tabii ki de birisi için. Sizi otelinizden alması için beklediğiniz servis gelmedi. Başkasını buldunuz. Sizi oraya götürdü. Heyecanlısınız çünkü uzun bir aradan sonra tutunacağınız dalı buldunuz. Kim için mi? Yine başkası için. Yeni iş yerinize yaklaşık iki saat sonra vardınız. Hava sıcak ve bunaltıcı. Birlikte çalışıcağınız insanlarla tanıştınız. Kendinize yakın gelen kişiler olduğu için onları sevdiniz. Çalışma ortamı beklediğiniz gibi değil ama sorunları kafasına takmayan biri olarak bunu da görmezden geldiniz. Siz ve ekibiniz çok heyecanlısınız çünkü önemli birisi ile buluşmak için bekliyorsunuz. Ama o da ne? Etrafta kimse yok ve kendinizi bu ıssız topraklarda terk edilmiş hissediyorsunuz. Oysa ki, siz kendiniz için değil başkaları için bunca çabayı gösteriyordunuz. Günler geçiyor ses seda yok! Telaşlanıyorsunuz çünkü geride bıraktıklarınız size bu konuda güveniyor, sizden bir cevap bekliyor. Sonrasında, içine girdiğiniz bu yabancı dünyada kendiniz için değil $1sadece birileri için çabalamanın size ne kadar acı çektirdiğini anlamış oluyorsunuz. Evet, trajik bir hikaye değil mi? Yazar Dave Eggers’ın bize anlatmak istediği de bence bu olsa gerek. Hayatlarımızı kendi belirlediğimiz çizgiler haricinde, başkalarını mutlu etme amaçlı olarak yaşamak bizi kendimiz yapan değerlerden uzaklaştırmışa benziyor. Ya da aynı değerler başkaları için çabalamanın temelini oluşturuyordur. Kim bilir? Belkide tüm bunlar hayatı anlamamız için kafamızın içine işlenmiş birer duygudan ibarettir ama sizlere gönül rahatlığıyla söyleyebilirim ki; insan sevdiği kişileri mutlu ettiği sürece kendisi de mutlu olur. Evet, değerler bizi biz yapan ana unsurların başında geliyor. Özellikle sevdiklerimizin bize verdiği önem ve bizim onlara verdiğimiz önem; bence, bizim kendi değerimizi gözler önüne seriyor. Sevdiklerimiz için uğraşmak tabii ki de güzel bir şey ama sonuçta bu dünyada yalnızca kendi hayatlarımızın patronuyuz. Başka bir değişle, başkaları için ne kadar çabalasak da onları kendi fikir ve düşüncelerinden ayıramayız. Hayattaki amacınız sizin için çocuğunuzu veya herhangi birini mutlu etmek olabilir ama unutulmamalıdır ki, sizler bunu yaparken onlar başka bir hayalin peşinde koşuyor olabilir ya da en azından sizin gibi onun da hayatında mutlu etmesi gereken birileri olabilir. Bu dünyanın ne kadar acımasız olduğunu büyük ihtimalle sizlere söylememe gerek yok ama maalesef insan bu dünyada tek başına ayakta durmak zorunda. Hayatın zorluklarıyla tek başına mücadele etmek elbette kolay değil ama günün sonunda onlar da, siz de bu işten kârlı çıkacaksınız. İnsanın kendi kendine yetebilmesi bence bu hayattan alınabilecek en güzel zevklerin başında geliyor. Başkasına muhtaç olmamak, başkasının hayatına karışmamak kadar önemli olmalı çünkü insanlar kendilerini ancak kendilerini dinledikleri kadar ileriye götürebilirler. Muhtemelen size bu söylediklerim karışık geliyor olabilir çünkü gerçekten de karışık bir durum. Fakat bu karışık insan psikolojisi etrafınızda gördüğünüz hemen hemen herşeyin çıkış noktası. İçinde yaşadığımız bu sosyal dünyada önümüze çıkan zorlukların üstesinden gelmek için yapmadığımız şey yok. Devlet kavramı bunlardan sadece biri. İnsan oğlu yine kendisinden kaynaklanan sorunlardan ötürü, daha güvenli ve daha yaşanabilir bir $2ortam yaratmak için devlet denen bu soyut anlayışı yaratmadımı? Evet. Peki bu düzen kim için yapıldı? Toplumun düzen anlayışından çıkar sağlamak isteyenler de olabilir, sadece daha gücenli bir toplum yaratmak isteyenlerde. Kısacası, kendimizin şekillendirdiği bu dünyada birbirimiz ile olan ilişkilerimiz hayat yaşantılarımızı etkileyen en önemli faktörlerin başında geliyor. Tüm bu bahsettiklerimin belkide sizin için bir anlam ifade etmiyor olabilir ama bundan sonra çevrenizdeki insanların yaşam tarzlarını ve size olan tutumlarını daha iyi gözlemleyeceğinizden hiç kuşkum yok. Kendimiz için bir dakika oturup düşünmek çok zor olmasa gerek. Çoğumuz için hayatta sevdiklerimize önem vermek güzel bir davranış ama size olan katkısı uzun vadede bir hiçten ibaret. Kendimizi tanımamız ve buna göre hayatımıza yön vermemiz bana en doğru davranış gibi geliyor. Başka bir değişle; siz ve onların arasına mesafe koymak hem bizim hemde onlar için biçilmiş kaftan. Birgün tüm bu söylediklerimi uygulayarak kendiniz için önemli bir adım atabilirsiniz ya da kendinizi Tom Hanks’in çölün ortasında çaresizce kaldığı gibi bulabilirsiniz. Karar tamamen size kalmış ya da en azından siz ve diğerlerine. KAYNAKÇA Oberon Flim. Tom Hanks. Kral için Hologram. 2016. Fotoğraf. Web. Eggers, Dave. Kral için Hologram. Siren Yayınları, 2015. Baskı. $3Ne İçin Yaşarız Her günümüz koca bir insan selinin ortasında geçiyor ve biz, bu insan selinin içinde bulabildiğimiz az sayıda insana tutunabiliyoruz ancak. Geri kalan kalabalığı göz ardı ediyoruz. Onları anlamak için en ufak bir çaba harcamıyoruz. Yüzümüze çarpan rahatsız edici dalgalardan ibaretler bizim için. Yanımızdan gelip geçiyorlar ve biz, onların da bir akla, ruha sahip olduğunu unutuyoruz. Halbuki onlardan birini adamakıllı anlamaya çalışıp sözlerini irdelesek belki de daha önce eşine benzerine rastlanmamış bir zenginlikle karşılaşacağız. İşte Sabahattin Ali’nin Kürk Mantolu Madonna’sı bizi o insanlardan birinin eşsiz ve bir o kadar da mahsun dünyasına götürüyor. O bizi götüredursun, ben de o dünyayı size kendi penceremden sunacağım. Kürk Mantolu Madonna’da Raif Efendi’nin iç parçalayan öyküsünü, çok yerinde yapılmış psikolojik çözümlemeler sayesinde daha iyi anlıyoruz. Sabahattin Ali romanını yazarken sembolik bir karakter aracılığıyla okuyucuya da yer vermeyi unutmamış. O karakter bizim yerimize Raif Efendi’yi gözlüyor ve ne kadar boş ve normal bir insan olduğunu gözler önüne seriyor ancak bu noktada, Sabahatiin Ali karakterimizin iç dünyasına dair bir ipucu sunuyor bize. Bundan sonra şaşkınlık içerisinde sayfaları çevirmekten başka çaremiz kalmıyor. Kendimizi Raif Efendi’nin iç dünyasını merak etmekten alamıyoruz. Her bir çevrilen sayfada bir sırrı daha çözüyoruz onun iç dünyasına dair. Olayları Raif Efendinin anılarını karaladığı defterden takip etmeye başlıyoruz bir süre sonra. Bu anı defteri sayesinde Raif Efendinin ruh zenginliği içinde kendimizi kaybediyoruz adeta ancak bu zenginliğin tek başına mutluluk getirmeyeceğini çok geçmeden fark ediyoruz çünkü birikimlerimiz, hazlarımız, duygularımız kısacası ruhumuzun tüm hazinesi anlamsız kalıyor eğer bu güzellikleri paylaşabileceğimiz kimsemiz yoksa. Diğer bir ihtimal ise bu durumun bizden kaynaklanıyor olması. Yani etrafımızda paylaşabileceğimiz insanlar var ancak biz onlara kendi benliğimizi açmıyoruz. Kendi hazinelerimize layık görmüyoruz bu insanları. Her iki ihtimal de mutlak bir yalnızlıkla sonuçlanıyor ve bu yalnızlık hissi hayatımızı günden güne daha değersiz kılıyor. Tek başına yaşanılan bir hayat ne kadar değerli bir hayattır bunu sorgulamaya başlıyoruz. İnsan ne için yaşar bu hayatta? Sabahattin Ali bir tokat gibi çarpıyor bu soruyu yüzümüze. Günlük hayatımızın kargaşasında üzerinde kafa yormaya fırsat bulamadığımız ya da özellikle zihnimizin derinliklerine attığımız düşünceler su yüzüne çıkıyor bu soruyla. Sahi biz ne için yaşıyoruz diye durup düşünmekten kendimizi alamıyoruz. Daha iyi yaşam koşullarına ulaşmak için mi yaşıyoruz? Sürekli çalışıp didinmemiz bu yüzden olsa gerek. Peki o hep hayalini kurduğumuz yaşama kavuştuktan sonra ne olacak? O zaman ne için yaşayacağız? İşte bu noktada cevapları Kürk Mantolu Madonna’da buluyoruz. Bize bu soruları sordurtan kitap, cevapları da barındırıyor. Cevaplar kendi içimizde yatıyor, uzakta değil. O halde kendimize dönelim biraz. Yaşadığımız güzellikleri düşünelim. En basitinden, bir tabloya baktığımızda sadece kendimizin gördüğünü düşündüğümüz bir ayrıntı ya da bir insanda bulduğumuz farklı ve güzel bir özellik. Bu güzelliklerin hepsi ruhumuzu besliyor bize farklı bakış açıları kazandırıyor ancak tüm bunları bir başkasıyla paylaşmadıktan sonra tüm bunların hiçbir anlamı yok çünkü ruh zenginliği ancak ve ancak paylaşıldıkça bereketlenir ve çoğalır. Diğer türlü, bu zenginlik içimizde büyür ve gün gelir bizi boğmaya başlar. Yani aslında cevabımız çok basit. İnsan kendi ruhunu başkalarıyla bütünlemek, böylece mutlak bir ruh güzelliğine ulaşmak için yaşar. Romanda, Raif Efendinin bu arayışı konu edilir ve onun aracılığı ile anlatılmak istenenler bunlar. Okuduktan sonra hayatın anlamını sorgulamamanız mümkün değil. Berk Bilgin TURK 101-9 TEŞEKKÜRLER SANA Bir resim yapmak bazen ustalık gerektiren fırça darbeleri ile tuvale yansıtılacağı gibi, bazen de amatör ruhlu profesyonel sanatçıların minimalist ruhlarını sokak duvarlarına işlemesiyle de olabilir. New York metrosundaki boş reklam panolarını kendine tuval seçen Keith Haring benim gerçek anlamda sanatını kabullendiğim tek sanatkârdır. Diğerleri profesyonelliklerinde boğulurken, Keith sokak ve pop kültürünün harmanlaması olan eserlerini halka sunmuştur. Benim en etkilendiğim ressamdır Keith Haring. Çünkü o çizgilerine öyle bir kavis verip şekillendirmiştir ki, yarattığı figürler çizim olarak çok kolay gözükse de, uzaktan bakıldığında her bir figürün, her bir çizginin arkasında o minimal, idealist düşünceyi görebilirsiniz. “Sanat hayattır, hayatta bir sanattır.” der Keith. Kendi ideolojisini bu kadar az kelimeyle anlatabilecek güce de sahiptir. Bunu sadece kelimeleriyle değil, resimleriyle de yapar. İçindeki bu asi ruhla sanatını gerçekten halk karşısında yapan Haring bu yönleriyle beni ortaokul yıllarımda aşırı etkilemiş ve beni kendisinin en büyük hayranlarından biri haline getirmiştir. Fotoğraf 1: Metro duvarlarını tuval olarak kullanırken Herkes yapmıştır, bir dağ, bir ev, dumanı tüten bir çatı ve son olarak dağın arkasından doğan güneş. Klasik ilkokul resim derslerinden bir tablo. Belki de öğretmenlerimin tutumu, belki de bu kalıplaşmış sistemden dolayı hiç sevmedim resim dersini. Daha doğrusu sevmemiştim. Yanlış hatırlamıyorsam altıncı sınıf, ilk Keith Haring resmini o zaman görmüştüm. Ödevim vardı, beğendiğim resmi ana hatlarıyla çizip onun hakkında kısa bir sunum yapacaktım. Tek kelimeyle muhteşem bir projeydi benim için. Taklit etmesi kolay basit çizgiler, herkesin anlayabileceği insan ve köpek figürleri, tam çantada keklik bir ödev. Açtım interneti araştırıyorum, o kadar çok resim var ki hangisi çizsem kağıdım daha dolu olur diye düşünmekten zaman kaybediyorum. Neyse çıktısını aldım, bir kağıt altına koydum çizgilerin üstünden geçiyorum, çizimin yarısında farkına vardım ki kağıt aşırı boş kalacaktı. Sil yeniden yap. Böyle beş denemeden sonra çizimi poşet dosyaya koy, sakla çantanın en buruşmayacak bölmesine, düzgünce yerleştir, sabah uyan okula git. Görev basit. Ders zamanı geldi herkes sırayla çıkıyor tahtaya, Picasso’lar, Pollock’lar havada uçuşuyor. Bana geldi sıra. Resmimi astım tahtaya bir de hakkında güzel güzel konuştum. Kendimden etkilenmiştim. Hiç bir ressama bu entelektüellikle yaklaşmamanın vermiş olduğu tecrübesizlikle yerime geçtim. Benim tembelliğim sayesinde tanıştık Keith Haring’le. Ama bir ödev değildi artık Keith Haring resimleri benim için. Bana genel anlamında mutluluğu ve pop kültürün getirdiği pozitiviteyi çağrıştırıyor resimleri. Belli nesnelere anlam yükleyen insanlardan değilim ve asla Berk Bilgin TURK 101-9 öyle olamayacağım ama Keith Haring’in sanat felsefesine tam anlamıyla duygusal olarak bağlıyım. Belli bir ölçütte farklı olmanın insanı hep daha iyi yerlere getirdiğine inanmışımdır. Bu belli ölçütlerin sınırlarını çizen ve bizlerin de mensubu olduğumuz toplumun gözüne batmadan, fikirlerin açıkça ortaya koyulması insanlığı hep ileriye götürdüğüne inanırım. Keith içinde barındırdığı bu isyankâr ruhla sokak sanatının öncülerinden biri olmuş ve resmini kâr Fotoğraf 2: Sanatını halk önünde icra ediyor amacı gütmeden halkın önünde yapmış, eserlerinin seyircisini kritik ve eleştirmenler değil, sokaktan geçen her bir insan seçmiştir. Belki de bu tutumu resimlerinin her kıtaya kolaylıkla yayılmasını sağlamış, kendini itibar sahibi bir ressama çevirmiştir. En sevdiğim resmi budur Keith Haring’in. Aklıma direk birini sevme duygusunu getirir. Bir ilişkiyi çağrıştırır bu resim bende. İki kişinin çabası sonucu ilişki sürdürülebilirliğini korur. Bunu sağlamanın başka bir yolu olduğu pek söylenemez. Resim yapmayı sevmek, görmeyi, yorumlamayı sevmek ve bir ressamı sevmek. Bunlar hayatım boyunca hep uzak kaldığım ve bir ressamı sevmek dışında da hep uzak kalacağım kavramlar. Bu benim belki de müze müze gezmeyi değil de, sokak aralarındaki hikayelerden daha fazla etkilenmemdendir. Fotoğraf 3: Love isimli eseri Sanatı sanat yapan içindeki ustalık gerektiren profesyonel buluntular değildir. Sanat onu anlayan, benimseyenler olduğu sürece sanattır. Bu yüzden gerçek anlamda sanatçı olanlar bedenen bu dünyada olmasalar bile, yarattığı akımlar, doldurduğu tuvaller ve mesajları, felsefeleri daima yaşayacak. Beni basit çizgilerine kattığı hiç de basit olmayan anlamlarla etkileyen Keith Haring’e teşekkür etmek istiyorum. Kendisi bana sahip olamadığım ve büyük bir ihtimalle hayatımın geri kalanında da tam anlamıyla sahip olamayacağım entelektüeliteyi aşıladı. Teşekkürler Keith. Senin sanatın ben bu dünyada olduğum sürece yaşayacak. Sen rahat uyu... BÜŞRA TUĞÇE GÜRBÜZ EN KIYMETLİMİZ; YALNIZLIĞIMIZ Cem Şancı’nın yazdığı Yalnızlık Doktorası önderliğinde hepimizin aşina olduğu bir kavrama değinmek istiyorum; yalnızlık. Uğruna nice şarkılar, şiirler yazılmıştır. Kimimize göre bir öcü olmuş, kimimize göreyse bir dost. Cahit Sıtkı’yı çok üzüp kendi dizleri üzerinde ağlatmış, Halit Ziya tarafındansa kıymete bindirilmiş; “Yalnızlık bir mahrumiyet değil, lükstür.” (Şancı 13) dedirtmiştir. Halit Ziya’nın yaklaşımı üzerine çoğunuzun “Yalnızlık nasıl iyi olur ki?” diye düşündüğünüzü tahmin edebiliyorum çünkü toplumumuzda yalnızlık maalesef ki bir öcüdür. Korkunçtur yalnızlık, yalnız olan da acınılacak durumdadır, her gün bize televizyonlarda böyle gösterilir çünkü. Evlenme programları, aşk üzerine kurulu diziler… Bunlarda yalnız olan karakterler öyle bir gösterilir ki kendileri acı çeker, bol bol ağlar, hayatları berbattır, ölmek isterler. Biz de izleyip “Vah vah, yazık !” nidalarıyla durumu daha da dramatikleştiririz ve yalnız kalmamak, o karakterler gibi acı çekip “vah vah” durumuna düşmemek için elimizden geleni ardımıza koymayız çünkü gösterilen bir öcüdür yalnızlık. Aslında bakarsanız böyle de olmalı toplum çıkarları için. Modern toplumların daha çok üretmeye motive olmuş bireylere ihtiyacı vardır, gelişmelilerdir çünkü. Eğer toplumda bireyler yalnızlığı tercih ederse üretim çabasından uzaklaşmış olurlar, ihtiyaçları da azalır ve buna paralel olarak da tüketimleri azalır. Bu da toplumun hoşlanmayacağı bir duruma yani tepetaklak ekonomiye tekabül eder. Bu açıdan baktığımızda yalnızlığın böyle bir öcü haline getirilmesi anlaşılabilir bir durumdur. Toplum aslında bir mağara içindedir. Soğuk ve karanlık bir mağara ve bireyler zincirlidirler bu mağaralara. Algılamaları, kavramları hatta benlikleri bile mahkûmiyet içindedir bu mağarada. Gösterilen görülür, istenen söylenir. Toplum, insanların bu mağaradan kaçmasını engellemek için canavarlar gösterir onlara yalnızlık gibi. Korkup en güvenli yerin zararsız bir şekilde hayatımızı devam ettirdiğimiz mağara olduğuna karar vermemizi sağlarlar. Böylelikle orada kalırız sorgulamadan, bozmayız ekonomiyi, düzeni falan da sürü gibi yaşar gideriz. Peki ya mağaranın dışarısı? Şöyle diyebilirim ki o mağaranın dışarısına çıkarak atacağınız adım, hayatınızı değiştirecek en büyük adımdır. Dışarısı çok farklıdır mağaranın. Aydınlıktır, uçsuz bucaksız bir ovadır. Gözlerini açıp rahatça bakabilirsin burada ufuğa doğru, ciğerlerin patlayana kadar oksijeni çekebilirsin, seni ve düşüncelerini kısıtlayan bir şey yoktur çünkü. Özgürdür burası, zincirleri yoktur lakin cesaret gerektiren bir iştir buraya gelmek. Bir kez çıktınız mı mağaradan dışarı, bir daha asla geri dönemezsiniz. Zaten özgürlük sizi öyle bir büyüler ki sizin tercihiniz de dönmemek olur. Dönüp dışarısını anlatıp oradaki insanları kurtarmak istersiniz belki fakat bunu da başaramazsınız. İçerideki o zincirlenmiş insanlar sizi dinlemez, size inanmaz hatta deli olduğunuzu düşünürler. Bir kez dışarı çıktınız mı artık özgür yani yalnızsınızdır. Mağaranın dışarısına çıkıp yalnız kalmalısınız eğer gerçek anlamda hayatınızı yaşamak istiyorsanız. Ve yalnızlık aslında bir öcü değildir, toplumun bizi kendince haklı nedenlerle mağarada zincirli tutmak için gösterdiği canavarlardandır. Yalnızlık; kendimizle baş başa kalmak, kendimizi tanımaktır ve kendimizi tanımak da bizim bu hayatta kendimize yapabileceğimiz en iyi şeydir. Kendinizi tanıdığınız, potansiyellerinizi keşfettiğiniz sürece istediğiniz bir hayatı yaşayıp mutlu olabilirsiniz. Ancak yalnızlığa çekilip kendinizi tanıdığınız zaman doğru kişiyi bulup aşık olabilirsiniz ve ancak bu hayatta istediğiniz şeyi keşfedip başarılı olabilirsiniz. Kısacası, yalnızlık gösterildiğinin aksine, kendimize yapabileceğimiz en büyük iyilik ve bir lükstür. Bizim için böyle kıymetli bir değerden uzak durmamalıyız öyleyse. Dışarıya çıkmalıyız o mağaradan, özgürlüğün tenimizde dans etmesine,