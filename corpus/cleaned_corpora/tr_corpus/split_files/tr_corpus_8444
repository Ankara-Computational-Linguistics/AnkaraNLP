oyunun 1 milyon kişi tarafından izlendiğini ifade etti. Oyun, VCD ve DVD versiyonları ile satışa çıkmıştır. Yılmaz Erdoğan, 2009 yılında Sanem Altan'a verdiği bir röportajda Sen Hiç Ateşböceği Gördün Mü? oyununu film yapmak istediğinden bahsetmiştir. 1948 yılında İstanbul'da doğan "Gülseren", dört rakamlı sayıları aklından çarpabilen üstün zekalı bir kadındır. Oyun 50 yıllık bir dönemde, arka planda Türkiye'nin panoroması eşliğinde Gülseren'in hayatından kesitler sunmaktadır. DVD versiyonunda oyunun aralarına serpiştirilmiş Demet Akbağ ve Yılmaz Erdoğan röportajları arasında, ateşböceklerinin (Lampyridae), teknoloji karşısında direnişi de izlenmektedir. 1999 yılında Duygu Asena, Milliyet'te yazdığı köşe yazısında oyunu, komedi unsurlarından kopmamış düşündürücü bir oyun olarak tanımlamış, Demet Akbağ'ın oyunda harikalar yarattığını belirtmiştir. 2001 yılında Doğan Heper, Milliyet'te yazdığı köşe yazısında Vizontele filminin sahne yapısını bu oyuna benzetmiştir. Demet Akbağ, 2009 yılında Mevlüt Tezel'e verdiği bir röportajda, kariyerinde oynamaktan en çok zevk aldığı rolün Sen Hiç Ateşböceği Gördün Mü? oyunundaki Gülseren karakteri olduğunu ifade etti. Yılmaz Erdoğan ise, 2008 yılında İsmail Çınar Ergin'e verdiği röportajda "Göz bebeğim diyebileceğiniz bir karakter var mı?" sorusuna aşağıdaki şekilde cevap vermiştir. Oyun , o yıl 3. defa düzenlenen Afife Jale Tiyatro Ödülleri'nde yardımcı kadın oyuncu kategorisinde Şebnem Sönmez'le, müzikal dalda kadın oyuncu kategorisinde Demet Akbağ ile, sahne müziği kategorisinde Metin Kalender'le ve Yılmaz Erdoğan'la Cevat Fehmi Başkut Özel Ödülü olmak üzere toplam 4 adet ödül aldı. Ayrıca, 29 Kasım 1999 tarihinde, o yıl 22.si düzenlenen Avni Dilligil Tiyatro Ödülleri'nde yılın en başarılı yazarı dalında Yılmaz Erdoğan, en başarılı tiyatro müziği dalında Metin Kalender, en başarılı yardımcı kadın oyuncu dalında Zerrin Sümer ödül alırken, oyun en iyi yapım ödülünü aldı. Behiç Çelik Behiç Çelik (18 Şubat 1955, Anamur, Mersin), Türk siyasetçi. 1977 yılında Ankara Üniversitesi Siyasal Bilgiler Fakültesi'ni bitirdi. Yüksek lisansını yerel yönetimler alanında tamamladı. Millî Savunma Bakanlığı'nda iktisatçı olarak çalıştı. Kaymakam vekili olarak bulunduğu Taşova ve Göksun'da Belediye Başkanlığı görevlerini de yürüttü. Bozkır, Delice, Muradiye, Tatvan'da Kaymakam olarak görev yaptı. İçişleri Bakanlığı Mahalli İdareler Genel Müdürlüğü'nde Daire Başkanı ve Genel Müdür Yardımcısı oldu. Kırıkkale Valiliği görevinde bulundu. Merkez Valiliğine atandı. Yerel yönetimler alanında TODAİE'de ders verdi. Bir kitabın sahibi olup, muhtelif makaleleri yayınlandı. Mersin XXIII. dönem milletvekilidir. Evli ve üç çocuk babasıdır. Panorama Panorama, bir alanın geniş açıyla herhangi bir görünümüdür. Boyama, çizim, fotoğraf, film/video veya üç boyutlu bir modelde uygulanabilir. Ayrıca hareketli resim terimi (pan, pannig, panama; kamerayı döndürerek elde edilen görüntü) panoramadan türetilmiştir. Kelime aslında İrlandalı ressam Robert Barker tarafından Edinburgh'un panoramik resimlerini tanımlamak için icat edilmiştir. Silindirik bir yüzeye gösterilen resimler, silindirin içinden incelenmiştir. Bu çalışmalar 1792 yılında Londra'da panorama adıyla sergilendi. Büyük boyutlu panoramaları sergilemek amacıyla inşa edilen yapılara panoramik yapılar denir. Silindir biçiminde olan ve ışığı üstten alan bu yapılarda, resim tüm düşey yüzeyleri kesiksiz olarak kaplar ve silindirin tabanında bulunan yükseltilmiş bir platformdan seyredilirdi. Bu türden ilk gösteri 1799'da Paris'te R. Fulton tarafından yapılmıştır. Panorama yapılarında genellikle doğal görüntüler ve savaş sahneleri sergilenirdi. 19. yüzyılda, panoramik resim ve modeller, manzara ve tarihi olayları temsil etmenin popüler bir yoluydu. Tayanç Ayaydın Tayanç Ayaydın (d. 7 Ağustos 1979, İstanbul), Türk sinema ve dizi oyuncusu. Birçok sinema filmi ve dizide rol alan oyuncu 1979 yılında İstanbul’da dünyaya gelmiştir. Tayanç Ayaydın Özel Doğa koleji mezunudur. Liseyi Tercüman Lisesi ve İstek Vakfı Lisesinde tamamlamıştır. Mimar Sinan Üniversitesi Tiyatro Bölümü’nü tamamlamıştır. 2011 yılında oyuncu Bulut Köpük ile bir evlilik gerçekleştirmiş ancak aynı sene boşanmışlardır. Aliye dizisinde Doktor Kahraman karakterini canlandıran Tayanç Ayaydın bu dizi ile tanınmaya başlamıştır. 2009 yılıda Sakarya Fırat dizisinde Uzm.J.II Kad. Çvş. Osman Kanat rolünü canlandırmıştır. Tayanç Ayaydın 9 Şubat 2016 da Kanal D ekranlarında yayınlanmaya başlayan Hayat Şarkısı dizisi oyuncuları arasında yer almakta ve dizide Hüseyin Cevher karakterini canlandırmaktadır. Strelitzia Strelitzia, Güney Afrika'ya özgü bir tür bitkidir. Bu türün bilinen adı cennet kuşu çiçeğidir. Çiçeklerinin cennet kuşuna benzemesi nedeniyle bu adı aldığı sanılmaktadır. Güney Afrika'da ise genellikle "turna" çiçeği olarak bilinir. Türkiye'de Starliçe olarak adlandırıldığı da bilinmektedir. Bu cinsin türlerinden "S. nicolai" en büyük olanıdır, 10 metre boya ulaşanları vardır; diğer türler genellikle 2-6 metre boyundadırlar. Yaprakları büyüktür, 30–200 cm uzunluğunda ve 10–80 cm genişliğindedir. Yaprakları muz yapraklarına benzemektedir. Zerrin SÃ¼mer Zerrin Sümer (d. 1945, Bergama), Türk oyuncu. Zerrin Sümer 1945 yılında İzmir‘in Bergama ilçesinde hayata gelmiş ve hayatının dönüm noktası Bergama Halk Eğitim Merkezi tiyatro topluluğuna katılması olmuştur. Burada tiyatro ile tanışan oyuncu sonrasında sanatını geliştirerek ilerlemiştir. Neslihan Yeldan Neslihan Yeldan (d. 25 Şubat 1969, İstanbul), tiyatro, sinema ve dizi oyuncusu, seslendirme sanatçısı. Sanat yaşamına 1987 yılında Ortaoyuncular topluluğunda başlayan Yeldan, 1995 yılında İstanbul Üniversitesi Devlet Konservatuvarı Tiyatro Bölümü'nden mezun oldu. Kent Oyuncuları, Dormen Tiyatrosu gibi topluluklarda çalışmanın ardından, Beşiktaş Kültür Merkezi oyuncularına katıldı. Çeşitli sinema ve dizi filmlerde rol alan sanatçı, aynı zamanda seslendirme çalışmaları yapıyor. Anlaşılmaz Komuşmalar (2020) Sermiyan Midyat Sermiyan Midyat (d. 2 Aralık 1974, Ankara), Türk oyuncu, yönetmen ve senarist. Anne ve babası Kürt olan Midyat, 2 Aralık 1974'te Ankara'da doğdu. 1998 yılında sınavla girdiği Nöbetçi Tiyatro'da (Ortaoyuncular) Ferhan Şensoy, Derya Baykal, Rasim Öztekin ve Tuncel Kurtiz'den tiyatro eğitimi alan Sermiyan Midyat, 1993 yılından 1996 yılına kadar Kadıköy Halk Eğitim Merkezi'nde akademik tiyatro eğitimi gördü. 1994 yılında girdiği İstanbul Üniversitesi Mühendislik Fakültesi Kimya Bölümünde üç yıl okuduktan sonra, ayrılarak İşletme Fakültesine geçiş yaptı. Kadıköy Halk Eğitim Merkezi'nde oyuncu ve yönetmen yardımcısı olarak görev yaptı. Daha sonra, Haluk Bilginer ve Zuhal Olcay gibi ustalarla çalıştı. 2 ayrı oyunda Oyun Atölyesi'nde oyuncu olarak yer aldı. Birçok dizi ve filmde görev alan Midyat, Emret Komutanım dizisinde "Arıza Hamza" rolüyle dikkatleri üzerine çekti. 2007 yılında kurduğu Oyunbozan adlı tiyatronun ilk oyunu "9 Ay Son Gün"'ü yazıp yönetti. Ayrıca Mustafa Ceceli'nin seslendirdiği "Limon Çiçekleri" ve Özcan Deniz'in seslendirdiği "Kalp Yarası" şarkılarının sözleri Sermiyan Midyat'a aittir. Kumların Kadını Kumların Kadını (Orijinal Adı:Suna no onna) Kobo Abe'nin 1962 yılında yayınlanan ve dünya çapında üne kavuşmasını sağlayan roman. Roman, bir böcek koleksiyoncusunun deniz kenarındaki bir köye gitmesiyle başlar. Köyün özelliği kumullarla kaplı olmasıdır. Kumullar köyü tehdit ettiği için, köylüler evlere dolan kumulu temizlemeyi bir görev olarak benimsemişlerdir. Romanın kahramanı (Cumpei Niki), köyde yolunu kaynbedince kendini bir entrikanın içinde bulur. Genç bir kadınla birlikte evlerden birine hapsedilir. Niki'nin evden kurtulma çalışmaları sonuç vermez ve zamanla durumu kabüllenmeye başlar. Suna no onna, varoluşçu edebiyatın önemli yapıtlarından bir olarak görülür ve Kafka, Sartre, Camus, Beckett gibi yazarların eserleriyle kıyaslanmaktadır. Roman, aynı yıl Japon edebiyatının en prestijli ödüllerinden biri olan Yomiuri Ödülü'nü almış, iki yıl sonra filme çekilmiştir. Filmi de çok başaılı bulunmuş, Cannes Film Festivali'nde Jüri Özel Ödülünü almış, en iyi yabancı film dalında Oscar'a aday gösterilmiştir. ComÃ©die-Italienne Comédie-Italienne veya Théatre-Italien, Paris'teki İtalyan commedia dell'arte topluluklarına verilen ad. 1680'den sonra Comédie-Française'den ayırt edilebilmeleri için bu isimle anılmışlardır. İtalyan commedia dell'arte toplulukları 16. yüzyıldan beri Fransa'da gösteriler yapıyorlardı. Hem saraylılar tarafından hem de halk tarafından doğaçlama soytarılıkları ve pandomimleriyle beğeni topluyorlardı. Zamanla seyircinin ısrarlarıyla İtalyan toplulukları gösterilerine Fransızca sözcükler ve deyimler sokmaya başladı. Daha sonraları oyunlarına tamamen Fransızca sahneler bile koymaya başladılar. Tüm bunların üzerine en sonunda topluluklardan birinin başkanı, Kral XIV. Louis'den resmi bir izin alarak oyunların Fransızca oynanmasının yolunu açtı. Ancak bu imtiyaza rağmen Comédie-Italienne toplulukları 1697'den sonra saldırgan bulunan yergileri sebebiyle Fransa'dan uzaklaştırdılar. 1716'da sonra topluluklar tekrar Fransa'ya alınmaya başladıktan sonra, Fransız yazarların oyunlarını oynamaya başladılar. Zamanla Fransız oyuncuların, İtalyanlar'ın yerini almaya başlaması, oynanan oyunların giderek hafif operalara dönmeye başlamasıyla çözülmeye yüz tutan Comédie-Italienne, 1801 yılında Théatre Feydeau ile birleşerek Opera-Comique isimli topluluğa katılmasıyla dağıldı. Ä°htiyarlara Yer Yok İhtiyarlara Yer Yok (özgün adı: No Country For Old Men) Amerikalı yazar Cormac McCarthy'in 2005 yılında yayınlanan romanı. Roza Hakmen tarafından Türkçeye çevrildi (2008). Olay Teksas'ta geçer. Moss, kasabanın dışındaki bir çatışmanın sonucunda orada bırakılmış, içinde 2.4 milyon dolar olan bir çanta bulur. Chigurg ise parayı ele geçirmek istemektedir. Şerif olayı çözemeye çalışır. Chigurg'un olayla bağlantısı olduğunu bilmektedir fakat onu yakamala çabaları sonuç vermez. Roman, 2007 yılında Coen Kardeşler tarafından aynı adla filme çekildi ve en iyi film de dahil olmak üzere 4 dalda Oscar aldı. Cormac McCarthy, romanda William Faulkner'in diline yakın bir anlatım kullanmış, şerifin aracılığıyla Amerikan toplumunun geçirdiği toplumsal değişimi ve günümüz insanın şiddet karşısında duyarsızlaşmasını anlatmıştır. Ercan Topaca Ercan Topaca, (d. 1965, Manavgat), Türk bürokrat. 1987 yılında İstanbul Üniversitesi Siyasal Bilgiler Fakültesi'nden mezun oldu. Aynı yıl Sayıştay Denetçisi olarak memuriyet hayatına başladı. 1989 yılından itibaren sırasıyla Milas, Alaca, Azdavay, Çermik ve Kulu kaymakamlıkları ile Bolu Vali yardımcılığı görevlerinde bulundu. 2000 yılında İçişleri Bakanlığı Mahalli İdareler Genel Müdürlüğünde Şube Müdürlüğü ve Daire başkanlığı görevlerinde bulundu. 2004 yılında Başbakanlık İdareyi Geliştirme Başkanı oldu. 2006 yılında Mahalli İdareler Genel Müdürlüğü ile 2007 ile 2008 yılları arasında Düzce valiliği yaptı. Mahalli İdareler Genel Müdürü iken 13 Mayıs 2010 tarihli kararname ile Kocaeli Valisi olmuştur. 15 Eylül 2014 tarih ve 6780 nolu müşterek kararname ile Hatay Valiliği'ne atandı. 10 Eylül 2016 tarihine kadar görevini sürdüren Topaca, 7 Eylül 2016 tarih ve 9158 sayılı kararname ile Ankara Valiliğine atandı. Ankara Valiliği görevini 6 Kasım 2018'e kadar sürdürmüştür. Evli ve 3 çocuk babasıdır. AT-7 Saxhorn 9K115 "Metis" (Türkçe "melez") SSCB tarafından geliştirilen ve SACLOS sınıfı güdümleme sistemi sayesinde hedefini bulan bir tanksavar füzesidir. Füzenin NATO rapor adı AT-7 "Saxhorn" dir. Tasarımı KBP Endüstri Tasarım Bürosu tarafından yapılmıştır. AT-4 Spigot ile görüntü olarak benzerlik taşıyan üç adet pervanecik taşır. Füze daha az motor yakıtı aldığı için diğer füzeye oranla daha hafiftir. Daha az yakıt kullanmasından ötürü füzenin azami menzili 1000 metreye düşmüştür. 1980li yıllarda yapılana geliştirmelerin ardından "Metis-M" 9M131 (bazı yerlerde "Metis-2") füzesi geliştirilmiştir. Aynı fırlatıcıdan atılan füzelerren 9M131 daha uzun ve ağır olup azami menzili uzamış ve savaş başlığı büyütülmüştür. NATO kaynakları bu füzeye AT-13 adını vermiştir. Füze 1979 yılında Rusya Ordusunda bölük düzeyinde kullanılan AT-4 Spigot modeline ilave olarak geliştirildi. AT-4 Spigot sistemine göre hafif olmasının nedeni daha az karmaşık fırlatıcı ve daha hafif bir füze olmasından geliyordu. Rus ordusunda AT-7 füzesi her birlikte üçer adet olarak üzere avcı motorize bölükleri seviyesinde dağıtıldı. İki kişilik ekiplerce kullanıldı. Silahçı 9P151 fırlatma platformunu ve bir füze zarfını taşımakta yardımcısı icce 3 adet füze zarfını taşımaktaydı. 1992 yılındaki ihraç fiyatları şuydu: Füze genel olarak 9P151 model babit bir üçayaklı fırlatma platformunda ateşlenmekteydi.Silahçının çok becerekli olduğu durumlarda istenildiğinde insan omuzundan da fırlatılabiliyordu. Fırlatma platformunun toplam ağırlığı 10.2 kiloyu bulmaktaydı. Füze zarfı içerisinden yine aynı tasarım bürosu tarafından geliştirilen AT-4 Spigot sisteminde de kullanılan gaz jeneratörünin yardımıyla dışarıya çıkıyordu. 9S816 güdüm sistemi ateşleme anında gerekli gücü fırlatma zarfındaki bataryalardan almakta uçuş süresinde bu güç kablo yardımıyla füzeye iletilmektedir. Füze bina veya mağara gibi kapalı alanlarda fırlatılabilmkete ancak gerisinde en az 6 metre veya 100 m³ boşluk bulunması gerekmekteydi. Asgari olarak 40 metre menzile ihtiyacı olan füzenin hedefe vuruş hızı 60 km/stir. Füze savaş başlığı olarak HEAT kullanmaktadır. Simon Jentzsch Simon Jentzsch, (d. 4 Mayıs 1976 Düsseldorf). VfL Wolfsburg'da oynayan Alman kaleci. Son zamanlarda adı Trabzonspor ile anılmaktadır. Simon Jentzsch Alman Teknik Direktör Werner Jentzsch ile İngiliz bir annenin oğludur. Futbol yaşamına Niederrhein'de bulunan Brueggen askeri barakalarında başladı. Waldniel, Borussia Mönchengladbach ve Bavarian 05 Uerdingen kulüplerinin genç takımlarında forma giydi. İlk profesyonel kariyerine başladığı KFC Uerdingen'de başarılı olamadı. Ardından Karlsruher SC ile TSV 1860 München takımlarında forma giydi ve 2003/2004 sezonunda VfL Wolfsburg takımına transfer oldu. Almanya millî futbol takımında Aralık 2004 Asya turnesinde görev aldı. 2007/2008 sezonu devre arasında Teknik Direktör Felix Magath ile arası açılan Jentzsch takımdan uzaklaştı ve ikinci takımla antrenmanlara çıkmaya başladı. Felix Magath bu durumda dahi Jentzsch'den "Yine tekrarlıyorum; Simon Jentzsch mükemmel bir kalecidir" diye bahsetmeyi ihmal etmedi. Söz konusu dönemde İngiltere'den Aston Villa, West Bromwich Albion ve FC Fulham, Jentzsch ile temasa geçti. Bundesliga'daki lakabı "elfmeterkiller" (11 Metre/penaltı katili) olan tecrübeli kaleciyle Trabzonspor dışında İngiltere'nin Fulham ekibi de ilgileniyor. Ancak Fulham'ın ligde kötü durumda olması ve küme düşme ihtimali kulübüyle 2011 yılına kadar sözleşmesi bulunan kalecinin bu takıma sıcak bakmamasının önündeki en büyük engel olarak görülüyor. Geç Dönem Ağır Bombardıman Geç Dönem Ağır Bombardıman (ay tufanı olarak da bilinir) Ay üzerinde önemli sayıda çarpma kraterinin oluştuğuna, aynı şekilde Dünya, Merkür, Venüs ve Mars’ta da benzer kraterlerin meydana geldiğine inanılan ve yaklaşık olarak günümüzden 3,800 ile 4,100 milyar yıl öncesi dönem. Bu olaya kanıt olarak gösterilen, bu çok dar zaman aralığı içinde çarpma sonucu oluşan erimiş kayaları işaret eden aya ait örneklerin yaş tayinleridir. Güneş Sistemimizin iç yörüngesine doğru asteroit veya kuyruklu yıldız hareketlerindeki bu “artışı” açıklamak için pek çok varsayım ortaya konsa da henüz bunun “nedeni” üzerinde bir fikir birliğine varılamamıştır. Bombardımana açıklık getirme anlamında en çok kabul gören açıklama ise Nice modeli'dir (). Bu modele göre; Jüpiter ve Satürn, Güneş Sisteminde daha iç yörüngedeydi ve bu iki gaz devi birbirlerine daha yakın konumdaydı. Bu yakınlaşma arttıkça Jüpiter'in kütleçekim kuvvetinin etkisine girerek daha "dış" yörüngeye itilen Satürn, Uranüs ve Neptün'ün yörüngelerinde düzensizliğe sebep oldu ve daha "dış"ta bulunan binlerce gezegenimsi cismin de yörüngesini saptırdı. Daha "iç"te bulunan Jüpiter ve Satürn'ün dev kütleçekimlerine kapılan bu cisimler, bugün Kuiper Kuşağı ve Oort bulutu olarak bilinen bölgelerden, iç güneş sistemine doğru çekilmeye başlanarak Merkür-Mars arasındaki bölgeye hareket etmeye başladı. Günümüzde de sırrını korumaya devam eden bu dönem hakkındaki tartışmalar devam etmektedir. HÄ±rvatistan tarihi Hırvatistan tarihi bugünkü Hırvatistan topraklarının tarih öncesi dönemlerden günümüze kadar uzanan tarihini kapsar. Hırvatlar Balkanlar'daki diğer Slavlar gibi 7. yüzyılda bulundukları topraklara yerleştiler. Aşağı Panonya ve Kıyı Panonyası adındaki iki düklük kurdular. Hırvatların çoğu 9. yüzyılda Hıristiyan oldular. Hırvatların ilk kralı Tomislav (910–928) iki düklüğü birleştirerek Hırvat Krallığını kurdu ve 925 yılında taç giydi. Bulgar kralı I. Simeon'u yenerek sınırlarını genişletti. Hırvat kralı IV. Petar Krešimir (1058–1074) döneminde Hırvat Krallığı en geniş sınırlarına ulaştı. Son Hırvat kralı II. Stjepan'ın 1091 yılında ölümünden sonra Hırvatistan toprakları Macar kralı I. László tarafından işgal edildi. 1493 yılında Bosna Beylerbeyi Yakup Paşa komutasındaki Osmanlı ordusu İstirya'ya girdi. Hırvat komutanı Mirko Derenčin'in ordularını Kırbova Savaşı'nda ağır bir yenilgiye uğrattı (Krbava Muharebesi). Macaristan 1526 yılındaki Mohaç Muharebesi'nde yenildikten sonra Hırvatlar Habsburgların egemenliği altına girdiler. 16. yüzyılda Osmanlılar Hırvatistan'ın büyük bir bölümünü ele geçirdiler. Slavonya, Batı Bosna ve Lika Osmanlılara geçti. 1566 yılında 6. Macaristan Seferine çıkan Kanuni Sultan Süleyman'ın orduları Hırvat komutan Nikola Šubić Zrinski tarafından savunulan Zigetvar kalesini kuşattılar. Zigetvar Savaşı olarak bilinen bu kuşatma sırasında Osmanlılar çok kayıp verdi ama kale Osmanlıların eline geçti. 1592 yılında Hırvat asıllı bir Bosnalı olan Osmanlı kumandanı Hasan Paşa (Predojević) Bihać kentini ele geçirdi. 17. yüzyılda boyunca Avusturyalılar Hırvatistan topraklarını almak için çok uğraştılar ama başarılı olamadılar. Osmanlılarla Avusturyalılar arasında 1664 yılında imzalanan Vasvar Antlaşması Hırvat topraklarının Osmanlı Devletinde kaldığını kabul ediyordu. Ancak 1683 yılında II. Viyana Kuşatmasının başarısız olmasından sonra Osmanlı Devleti'nin şansı değişti. 1699 yılına kadar süren Osmanlı-Kutsal İttifak Savaşlarını kaybeden Osmanlı Devleti Hırvatistan'ın Dalmaçya kıyılarını Venedik Cumhuriyeti'ne bırakmak zorunda kaldı. 19. yüzyıl boyunca Hırvatistan topraklarının çoğu Avusturya-Macaristan İmparatorluğu'nun bir parçasıydı. Bu dönemde Hırvatlar Alman ve Macar kültürlerinin baskısı altında yaşadılar. Buna karşılık Hırvatlar arasında Güney Slavları (Sırplar, Hırvatlar, Slovenler ve Boşnaklar) bir bayrak altında toplamayı amaçlayan Yugoslav hareketi güç kazandı. I. Dünya Savaşı'nın bitmesinden kısa bir süre önce Hırvat Meclisi Avusturya-Macaristan İmparatorluğu'ndan ayrılma kararı aldı. Savaşın bitmesinden sonra da Hırvatların katılımıyla 1 Aralık 1918 tarihinde Yugoslavya Krallığı (Sırp, Hırvat ve Sloven Krallığı) kuruldu. Yugoslavya kurulduğu tarihten başlayarak içinde barındırdığı etnik grupların çatışmalarına sahne oldu. Yugoslavya'dan ayrılmak isteyen bazı Hırvatlar faşist eğilimli Ustaşa örgütünü kurarak terör eylemlerine giriştiler. 9 Ekim 1934'te Karacorceviç Hanedanından gelen Yugoslavya kralı I. Aleksandar bir Ustaşa militanı tarafından Fransa'da suikast sonucu öldürüldü. II. Dünya Savaşı başlayınca Yugoslavya komşularının tersine Mihver Devletlerine katılmadı. 1941 yılında Nazi Almanyası tarafından işgal edildi ve kısa bir süre içinde teslim olarak birkaç parçaya bölündü. Son Yugoslavya kralı II. Petar Londra'ya kaçtı. Slovenya'nın büyük bölümü ve Banat doğrudan Almanya'ya bağlandı. İtalya daha önce hak iddia ettiği Slovenya'nın güneyi ile Dalmaçya'nın önemli bir bölümünü aldı. Karadağ'ı işgal eden İtalyan birlikleri göstermelik bir meclisle bağımsızlık ilan etti. Kosova Arnavutluk'a verildi. Vojvodina'nın büyük bölümü Macarlarca ilhak edildi. Sınırları iyice daralan Sırbistan'da kukla bir rejim başa geçirildi. Sırbistan ve Makedonya'nın geri kalan kesimi Bulgaristan'a bırakıldı. İşgalin başlangıcından dört gün sonra 10 Nisan 1941'de Zagreb'de bir Hırvatistan Bağımsız Devleti'nin kurulduğu ilan edildi. Bu devlet İtalya, Almanya ve Vatikan tarafından hemen tanındı. Devlet, Slavonya, Krayina, Bosna-Hersek, Srem ve Dalmaçya'nın bir bölümünü içine alıyordu. NDH'nın başına da Ustaşa örgütünün lideri olan Ante Paveliç getirildi. Ustaşa birlikleri sivil Sırplara, Yahudilere ve Çingenelere karşı sistemli bir soykırım yürüttüler. Nazilerden ilham alarak kurdukları toplama kamplarında, Nazileri bile rahatsız edecek bir şiddet politikası izliyorlardı. "(Detaylı bilgi için: İkinci Dünya Savaşı döneminde Sırp soykırımı, Hırvatistan'da Holokost)" Faşizme karşı halk arasında başlayan direniş hareketleri iki grupta toplanıyordu: Birisi işgalden önce Yugoslavya Ordusunda görevli olan Albay Draža Mihailović 'in önderliğinde kurulan ve Çetnikler olarak bilinen çetelerdi. Diğeri ise Josip Broz Tito yönetimindeki Yugoslavya Komünist Partisi'nin Temmuz 1941'de başlattığı silahlı ayaklanma hareketiydi. Kendilerine Partizan adı veren bu kuvvetler Sovyet birliklerinin ortak harekatıyla Ekim 1944'te Belgrad'ı ele geçirdi. Çetnikleri de yenerek Yugoslavya'ya hakim olan Partizanlar 2 Aralık 1945'te Demokratik Yugoslavya Federasyonu'nun kurulduğunu ilan ettiler. 1946 yılında ülkenin adı Yugoslavya Federal Halk Cumhuriyeti, 1963'te de Sosyalist Federal Yugoslavya Cumhuriyeti olarak değiştirildi. Soğuk Savaş yıllarında Tito'nun önderliğindeki Yugoslavya diğer Doğu Bloku ülkelerine göre SSCB'den daha bağımsız bir siyaset izledi. 1990'ların başında Doğu Bloku'nda başlayan çözülme Yugoslavya'yı da etkiledi. Slovenya, Hırvatistan, Kuzey Makedonya ve Bosna-Hersek'te bağımsızlık talepleri ortaya çıktı. 1991 yılında Hırvatistan'daki Sırplar Krajina Cumhuriyeti adı altında ayrılıkçı bir cumhuriyet ilan ettiler. 19 Mayıs 1991 tarihinde Hırvatistan'ın geleceği konusunda Sırpların boykot ettiği bir referandum yapıldı ve nüfusun %95'i Hırvatistan'ın bağımsız olmasını desteklemesiyle sonuçlandı. Bu karar üzerinde Sırbistan Hırvatistan'a saldırıya geçti. Ekim ayında Sırpların Dubrovnik kentini kuşatması üzerine Avrupa Birliği Sırbistan'a ambargo koydu. Bu sırada Bosna-Hersek bağımsızlığını ilan etmeye hazırlanıyordu. Sırbistan dikkatini Bosna'ya çevirdi ve Hırvatistan'la barış yapmaya razı oldu. 1992 yılının Ocak ayında Birleşmiş Milletler'in aracılığıyla bir barış antlaşması imzalandı. 22 Mayıs 1992 tarihinde de Hırvatistan Birleşmiş Milletler'e üye oldu. Sırbistan devlet başkanı Slobodan Miloseviç Bosna-Hersek'teki ayrılıkçı Sırpları kışkırtarak 1992-1995 yılları arasında devam eden Bosna Savaşı'nı körükledi. Hırvatistan Bosna-Hersek'teki Boşnak-Hırvat koalisyonunu destekledi. Nihayet uluslararası baskılar sonucu Bosna-Hersek devlet başkanı İzzetbegoviç, Hırvatistan devlet başkanı Tudjman ve Sırbistan devlet başkanı Miloseviç anlaşma masasına oturdular. 21 Kasım 1995'te Dayton Antlaşması kabul edildi. 14 Aralık 1995'te bu antlaşmanın son halinin imzalanmasıyla birlikte Bosna Savaşı son bulmuş oldu. Isua yeşiltaş kemeri Isua yeşiltaş kemeri güneybatı Grönland'da yaşı 3,8 ile 3,7 milyar yıl arası tahmin edilen Arkeyan dönemine ait bir yeşiltaş kemeridir ve Yeryüzü’nde bilinen en eski, en iyi korunmuş, metavolkanik, metasedimenter ve tortul kayalardır. Beş tektonik alan içermektedir. Neredeyse kayaların hepsinin şekli bozulmuş durumdadır ve büyük ölçüde metasomatizm ile değişikliğe uğramıştır ancak volkanik ve tortulaşmış yapıların geçiş aşamalardan yaprak kayaçlara (İngilizce: schist / Türkçede “şist”) geçişi çok açık bir şekilde görülmektedir. Virani Virani, 16. yüzyılın sonları ile 17. yüzyılın başlarında yaşadı. Eğriboz adasında doğduğu kabul edilmektedir. İyi bir eğitim aldı. Türkçe ve Osmanlıcanın dışında Arapça ve Farsça öğrendi. Hurufiliği benimsemiş bir Bektaşi aşığı olan Virani , Yedi Ulu Ozan'dan birisidir . Necef'te dini görev yapmış ve Kerbela gibi kutsal yerlere uğramıştır . Bektaşiliğin ikinci piri Balım Sultan'dan el aldı. Şah Abbas'la (1587-1618) görüştü. Anadolu'nun birçok yerini ve daha sonra da, Bulgaristan'da Deliorman ve Debruca'yı dolaştı. Necef’ten dönüşünde, Deliorman yöresinde bulunan Demir Baba Tekkesini ziyaret etti ve ondan icazet aldı. Şiirlerinin toplandığı divanı bugüne ulaşabildi. Virani, Bektaşi düşüncesini işlediği yüzlerce şiirini de aruz vezniyle yazdı. Ancak halk arasında yayılanlar daha çok hece ölçüsüyle yazılanlardır. Virani, Demir Baba Tekkesinden ayrıldıktan sonra Otman Baba’yı ziyaret etmek üzere yolunun üzerinde uğradığı Karlıova’daki Hafızzade Türbesinde rahatsızlandı ve öldü. Mezarı türbenin avlusundadır. Virani'nin deyişlerinden örnekler ; "Gel Dilber Ağlatma Beni Şah-ı Merdan Aşkına Dü Cihanın Ranimasi Şir-i Yezdan Aşkına Şahım Hasan Pir Hüseyin Kerbela Meydan İçin Lütfedip Bağışla Cürmüm Ali Süphan Aşkına" Boeing AH-64 Apache AH-64 Apache, başta ABD ordusu tarafından kullanılan çift kişilik,çift türbinli taarruz helikopteridir.Model 77 isminde gelişmiş helikopter programı için Bell firması tarafından tasarlanmıştır.İlk uçuşunu 1979 yılında yaptı ve 1984'te göreve başladı. Görev süresinden bu yana pek çok muharebede kullanıldı.Başlıca modelleri AH-64A ve AH-64D Longbow'dur. McDonnald Douglas üretimi olan AH-64 Apache, var olan saldırı helikopterlerinin en iyilerindendir. Atılgan, yüksek beka kabiliyetine sahip, zor yakalanabilir, manevra ve ateş kabiliyeti yüksek olan Apache 1973'te ortaya çıkmıştır. O tarihlerde Hughes Aircraft tarafından şekillendirilen Apache, ilk uçuşunu 30 Eylül 1975'te gerçekleştirmiştir. Apache; gece, gündüz ve her türlü hava koşullarında tanksavar ve eskort görevlerini yerine getirebilir. Sahip olduğu gece görüş sensörleri ve seyrüsefer sistemleriyle yerle bir uçuş veya yalama uçuşu [NOE] da yapabilecek niteliktedir. Ayrıca üzerinde bulundurduğu elektronik karşı tedbir sistemleri sayesinde zırhlı düşman hedeflerinin yanı sıra, düşmanın hava savunmasında yer alan radar ve yer konuşlu hava savunma silahları ile de başarıyla savaşabilir. Helikopterde Martin Maretta üretimi atış kontrol radarı (FCC), veri çoğaltıcı bilgi sistemi (MUX), sembol jeneratörü (SG), entegre kask ve görüntü nişan sistemi (IHADSS), Litton üretimi doppler atalet seyrüsefer elemanı {DASE], Martin Maretta üretimi hedef tespit/tanıma nişangahı, pilot gece görüş sensörü [TADS/PNVS], hava bilgi sistemi [ADS], silah sistemleri ve araç üzerindeki arızaları bulma ve belirleme sistemi [FD/LS], otomatik test cihazı (ATE)bulunmaktadır. Apache'nin kompozit yapısı araca büyük dayanıklılık verir. Kokpit tabanı ve kenarları, düşük ağırlıklı boron zırh ile kaplanmıştır ve bu 23 mm roketlere ve 12.7 mm yüksek infilaklı ve zırh delici mermilere karşı koruma sağlar. Apache, her biri 1890 shp (1340W) güç sağlayan 2 adet T700-GE-701Cs motoru ile donatılmıştır. 8 tona yakın olan azami kalkış ağırlığı ile 234 km/s seyir hızıyla 3 saatten fazla havada kalabilir. Apache'nin savaş yarıçapı yaklaşık olarak 150 km'dir. Ancak takılan 870 lt'lik harici yakıt tanklarıyla bu değer yaklaşık olarak 300 km'ye çıkar. Ayrıca helikopter tek motor ile 30 dakika transmisyon yağı olmadan uçabilir AH-64A Apache, çok alçaktan uçarak hedef bölgeye gelir, hover ile yükselerek ateş eder ve yine alçak uçuşta bölgeyi terk eder. Bu tarz uçuşlar, düşman radarları ve hava savunma sistemlerini atlatmakta önemli rol oynar. Siyanobakteri Siyanobakteriler (Cyanobacteria) enerjilerini fotosentez yolu ile elde eden bir bakteri dalıdır. İsmi bakterinin renginden gelir. (Yunanca: "κυανός (kyanós)"; mavi demektir.) Denizdeki nitrojen çevriminin önemli bir bileşeni ve okyanusun pek çok yerinde özbeslenendir (ing: autotroph / Türkçede ototrof) ve ayrıca karada da bulunmaktadır. Oksijen üreten siyanobakterilerin 2,8 milyar yıl öncesine ait fosilleşmiş stromatolitleri bulunmuştur. Siyanobakterinin karbondioksit ile fotosentez gerçekleştirmesi yeteneğinin, Dünya üzerindeki yaşam formlarının çarpıcı bir şekilde değişmesine ve adeta yaşam çeşitliliğinin patlamasına neden olacak şekilde erken dönem dünya atmosferinin oksijenle dolmasına yol açtığı düşünülmektedir. Bitkilerdeki kloroplastlar ve ökaryotik algler siyanobakteri tarafından harekete geçirilir. AT-13 Metis-M 9К115-2 Metis-M SSCB tarafından geliştirilen güdümlü tanksavar füzesidir. Füzenin GRAU adı "9K115-2" , NATO rapor adı ise AT-13 "Saxhorn-2"dir. Füze motorize bölük sınıfı seviyesinde kullanılmıştır. Metis-M sistemi bomba fırlatıcı silahların sahip olduğu menzil, isabet oranı ve ölümcüllüğe sahip bir silahtır. Sahip olduğu küçük ve hafif yapısından ötürü sistem her türlü arazi şartında hatta akarsu geçişlerinde bile kolaylıkla taşınabilmektedir. Üç kişiden oluşan ekip silahı ve bun ait 5 adet füze zarfını taşımaktadır. Silahçı üzerinde bir adet füze zarfının takılı olduğu fırlatıcı sistemi taşımakta olup bu sayede daha sonraki atışlarda daha çabuk değiştirme şansı elde etmektedir. Eğer aniden bir hedefin ortaya çıkması durumunda silahçı füzeyi fırlatma ayağı olmadan omuzdan da fırlatabilir. Diğer iki mürettebat ise ikişerden toplam dört adet füze zarfı taşımaktadır. Sistemin basit ve kolay bir kullanımı vardı: Metis-M şu sistemlerden oluşuyordu: Metis-M sisteminin görev parçaları şunlardı: Metis-M ATGM sistemi yarı otomatik güdümleme sistemine sahip olup, ateşlendikten sonraki tüm gerekli komutlar ince bir tel yardımıyla füzeye iletilmektedir. Jiroskopik yer belirleyici, elektronik parçalar ve güç bataryasıdan oluşan çok gelişmiş ve pahalı güdümleme sistemi füze haricinde tutulmuştur. ATGM füze fırlatma zarfı bünyesindeki füze içerisinde kontrol ünitesi, uçuş motoru, savaş başlığı, kanatçıklar, fırlatma motoru ve güdümleme sistemine ait tel bulunmaktadır. Güçlü ikili patlayıcılı HEAT savaş başlığına sahip 9M131 füzesi çok çeşitli hedefelere örneğin yarı etkin zırh ile korunan ana muharebe tankları, sığınak ve siperler, ayrıca hafif zırhlı araçlara karşıda etkilidir. Yapılan geliştirmelerle elde edilen 9M131F füzeleri üzerindeki termobarik savaş başlığı içerisindeki yüksek patlayıcı sayesinde yerleşim alanlarındaki bina ve yapılarak karşı aynen yüksek kalibreli top mermilerinin sahip olduğu etkiyi yapabilmektedir. 9P151 fırlatıcı düzenek optik nişangah gözü, elektronik parçalar, yanal ve dikey açılarda dönebilen üçayaktan oluşmaktadır. 9P151 fırlatıcıyı kullanmak için silahçının yüzüstü yatarak nişangah yardımıyla hedefi takip etmesi gerekmekteydi. Gece ve kötü hava şartlarında 9P151 fırlatıcıya 1PN86-VI termal nişangah takılarak daha başarılı isabet oranları elde edilmektedir. Füze sistemi kullanım ve saklanma sırasında herhangi bir koruyucu bakıma ihtiyaç duymamaktadır. 9P151 fırlatıcı ve 1PN86-1 termal nişangah test ekipmanı ile beraber saklanmaktadır. 9F640 tatbikat eğitim aparatı sayesinde silahçı çatışmalarda silahı nasıl kullanacağını arazide birebir öğrenebilmektedir. 9F660-4 eğitim aparatı sayesinde ise silahçı dershane çatısı altında basit çatıma tekniklerini öğrenir. İsrail askeri kaynakları ve Lübnan'da bulunan bazı Hizbullaha yakın basın organları bu füzelerin 2006 İsrail-Lübnan Savaşı sırasında Hizbullah'a bağlı silahlı gruplarca İsrail yapımı Merkava tanklarına karşı kullanıldığını doğrulamaktadır. İsrailin bu gelişmiş tanksavar füzelerinin Rusya tarafından Hizbullah'a satıldığına ilişkin suçlamalar üzerine Rus yetkililer bu görüşü bir basın açıklaması ile yalanlamıştır. Rus yetkililer bu füzelerin Suriye'ye satıldığını ancak bazı silah kaçakçıları tarafından karaborsa yoluyla Hizbullah'ın eline geçtiğini ileri sürmüştür. Bunun üzerine Rusya ya giden yetkililer Moskovada yaptıkları incelemelerde bu füzenin sadece Suriye’ye satıldığını gösteren kanıtlara ulaşmıştır. Rus Yapımı anti-tank füzeleri için NATO rapor isimleri listesi Magnezyum hidroksit Magnezyum hidroksit (Mg(OH)), magnezyum elementinin elde edilmesinde kullanılan bir cevherdir. Toprak alkali metallerinden (2A) magnezyum ile hidroksit (OH) iyonunun sentez reaksiyonu ile oluşur. Oldukça kuvvetli bir baz olup kimyagerler tarafından sıkça kullanılan başlıca kuvvetli bazlardan biridir. Suda %100 çözünürken, iyonlaşma oranı %99,87'dir. Titrasyonlarda ve iyonlaşmalarda 2 değerliklidir. Sentez reaksiyonları dışında, magnezyum metalinin hidritasyon yoluyla yükseltgenmesi sonucu da elde edilebilir. Ancak bu reaksiyonda tepkime veriminin düşük olması ve reaksiyon sonunda şiddetli hidrojen gazı çıkması nedeniyle bilimadamları magnezyum hidroksiti sentez reaksiyonuyla elde etmeyi tercih etmektedir. Suda magnezya sütü olarak bilinen bir süspansiyon oluşturur. Bu süspansiyon bir antiasit ve müshil olarak kullanılmaktadır. Ayrıca güçlü alkali, asitlik düzenleyici olarak kullanılır. Peynirde rennet arttırıcı ve konserveleme süresince sebzelerin rengini korumada stabilizör olarak kullanılır. Yüksek konsantrasyonlu çözeltisinin deriyle teması halinde yanma, kızarıklık ve kaşıntı oluşur. Bu durumlarda acil önlem alınması gerekir. Ayrıca yanlışlıkla yutulması da çok büyük etkilere sebep olur. Seyreltik çözeltisinin sindirim sisteminde, midede, yemek borusunda kanamalara yol açtığı, derişik çözeltisinin ise kusma, mide kanaması, şiddetli kramp, karın ağrısı ve ses tellerinde hasara yol açtığı bilinmektedir. Hemen müdahale edilmezse ölümle sonuçlanabilir. Yaktı Geçti Yaktı Geçti, Ferdi Özbeğen'in 1989 yılında Yaşar Kekeva Plak tarafından yayımlanan, 17. albümü. Albümün üretimini Ülkü Aker, orkestrasyonunu Muzaffer Özpınar, düzenlemelerini Osman İşmen yapmıştır. 1463-1479 Osmanlı-Venedik Savaşı Osmanlı'nın Balkanlar'da kazanmış oldukları topraklar Osmanlıları Venedik Cumhuriyeti ile komşu haline getirdi. Osmanlıların Ege Adaları'nı ele geçirmeleri Venediklilerin ticari çıkarlarıyla çatışmaya başladı ve savaş patlak verdi. Bu savaşlar 16 yıl sürdü (1463-1479). Bu savaşlar boyunca Osmanlılar Eğriboz başta olmak üzere birçok adaları ellerine geçirdiler. Savaşın sonunda Osmanlılarla Venedikliler arasında barış yapıldı. Bu antlaşmanın bazı şartları şunlardır: Antlaşmanın bir diğer şartına göre Venedik Cumhuriyeti en tecrübeli ressamlarından birini Fatih Sultan Mehmet'in tablosunu yapmak üzere İstanbul'a gönderecekti. Bu amaçla ressam Gentile Bellini İstanbul'a geldi ve İstanbul'da Fatih Sultan Mehmet'in ünlü tablosu başta olmak üzere birçok eserler yaptı. Eklem kasları Eklem kasları; iki kemiğin, vücut bölümlerinin hareket edebilmesini sağlamak için birleştiği kısma verilen isimdir. Alt alta, üst üste ya da yan yana gelen iki kemiğe birleşen bölüme denir. Mustafa Şekip Birgöl Mustafa Şekip Birgöl (1903, Üsküdar - 11 Kasım 2008 Üsküdar), Türk Kurtuluş Savaşı'nda mülazım rütbesiyle savaşmış asker, emekli albay ve İstiklal Savaşı'nın son gazisi. Birgöl, Yakup Satar'ın ölümünden sonra hayatta kalan son İstiklal Savaşı gazisiydi. 105 yaşında ölümüyle birlikte, yaşayan İstiklal Savaşı gazisi kalmamıştır. İstanbul Üsküdar'da 1903 yılında doğan Birgöl'ün babası ve dedesi de deniz subayıydı. İlkokulu İstanbul Hasanpaşa, ortaokulu Bursa Işıklar Askeri Okulu, liseyi ise Edirne Askeri İdadisi'nde okuyan Mustafa Şekip Birgöl, daha sonra Harp Okulu'na girdi. Eğitim hayatının ardından asteğmen rütbesi ile orduya katıldı. 1921 yılında 18 yaşındayken İstanbul'dan Afyon'a geçerek burada 15. Fırka 45. Alay'dan Piyade Mülazım (asteğmen) rütbesi ile Milli Mücadele hareketine katıldı. Afyon Cephesi'nde Kurtuluş Savaşı'nda cephe görevlerine katılan Birgöl, ardından Büyük Taarruz'da görev aldı ve savaşın sonuna kadar cephede kaldıktan sonra 9 Ekim 1922'de İzmir'in Kurtuluşu sonrasında Samsun'daki birliğine döndü. Savaşın ardından 1928'e kadar Samsun'daki kıtasında görev yapan Birgöl, ardından Sarıkamış, Bayburt ve Muğla'da görev yaparak Kurtuluş Savaşı'ndan sonra çıkan bazı ayaklanmaların bastırılmasında fiilen çalıştı. Bu görevlerinin ardından Çanakkale Eğitim Alayı, Ezine Dağ Tugayı ve Gelibolu 4. Tümen'de bulunan Birgöl, 13 Eylül 1952 yılında Albay rütbesiyle emekli olarak ordudan ayrıldı. Mustafa Şekip Birgöl'ün 1988 yılında vefat eden ilk eşi Pakize Birgöl'den Tamay, İnci ve İpek adında 3 kızı oldu. Birgöl'ün kızları Tamay Gökçetin ve İnci Tokel de Birgöl'den birkaç yıl önce vefat etmişlerdir. Mustafa Şekip Birgöl'ün biri kız, ikisi erkek üç torunu ve bir de torununun çocuğu bulunuyordu. Mustafa Şekip Birgöl, TBMM tarafından kabul edilen İstiklal Madalyası Kanunu gereğince, Milli Ordu’da vazife alması nedeniyle muhariplere verilen kırmızı şeritli İstiklal Madalyası ile onurlandırıldı. Birgöl'ün yaşayan gaziler arasında olduğunu, 3 yıl önce 1. Ordu Komutanı olduğu dönemde Orgeneral İlker Başbuğ ortaya çıkarmıştır. Kayıtlardan ismini bulan Orgeneral Başbuğ, Birgöl'ün yaşadığını öğrendikten sonra İstanbul'daki evinde ziyarette bulunarak yanında 3,5 saat kalmış ve böylece hayatta kalan son Kurtuluş Savaşı gazilerinden biri olduğunu öğrenmişti. Mustafa Şekip Birgöl, hayatının son dönemini üç kızından hayatta kalan İpek ve damadı Bekir Artunç ile birlikte geçirdi. Savaşla ilgili konuşmayı sevmediği için, Kurtuluş Savaşı’na ilişkin hatıralarını yazmadı. Son zamanlarında sağlık problemleri ciddiyetini artırdı. Heyecanlanmaması için ailesi, fotoğraf ve kamera görüntüsü alınmasına izin vermiyordu. Yürüyemiyor, kulakları ağır işitiyor ve bir gözü hiç görmüyordu. Damarlarının da işlevini görememesi sebebiyle sıvıyla besleniyordu. Bağırsak düğümlenmesi nedeniyle geçirdiği ameliyatı atlattı ve 15 gün yoğun bakımda kaldı. Bu arada tüm organları iflas etti. Birgöl, 11 Kasım 2008'de sabah saat 03.00 sıralarında tedavi gördüğü GATA Haydarpaşa Askeri Hastanesi'nde, 105 yaşında hayatını kaybetti. Vefat ettiğinde bilinci yerindeydi. Birgöl'ün naaşı, 12 Kasım'da Ankara'ya getirildi. Düzenlenen devlet törenine Türkiye Cumhuriyeti Cumhurbaşkanı Abdullah Gül, Türkiye Büyük Millet Meclisi Başkanı Köksal Toptan, Türkiye Cumhuriyeti Genelkurmay Başkanı Orgeneral İlker Başbuğ, Devlet Bakanı ve Başbakan Yardımcıları Cemil Çiçek, Hayati Yazıcı ve Nazım Ekren, CHP Genel Başkanı Deniz Baykal, MHP Genel Başkanı Devlet Bahçeli, kabine üyeleri, Yargıtay Başkanı Hasan Gerçeker, Kara Kuvvetleri Komutanı Orgeneral Işık Koşaner, Hava Kuvvetleri Komutanı Orgeneral Aydoğan Babaoğlu, Jandarma Genel Komutanı Atila Işık, DSP Genel Başkanı Zeki Sezer, BBP Genel Başkanı Muhsin Yazıcıoğlu, eski Meclis Başkanları ve bakanlar ile milletvekilleri katıldı. Törende Kıbrıs ve Kore gazileri de hazır bulundu. Ertesi gün 1. Ordu Komutanlığı'na bağlı İstanbul Selimiye Kışlası'nda bir tören daha düzenlendi. Düzenlenen törene son gazinin kızı İpek ve eşi Mehmet Artunç, Cumhurbaşkanı Vekili Köksal Toptan ve eşi Saime Toptan, Devlet Bakanı ve Başbakan Yardımcısı Hayati Yazıcı, Genelkurmay Başkanı Orgeneral İlker Başbuğ, MHP Grup Başkanvekili Oktay Vural, İstanbul Valisi Muammer Güler, İstanbul Büyükşehir Belediye Başkanı Kadir Topbaş, İstanbul Cumhuriyet Başsavcısı Aykut Cengiz Engin, Emniyet Müdürü Celalettin Cerrah, eski Genelkurmay Başkanları, askeri ve sivil erkan, gaziler ile öğrenciler katıldı. Mustafa Şekip Birgöl'ün Türk Bayrağı'na sarılı cenazesi, törenin ardından İstanbul Karacaahmet Mezarlığı'nda saygı atışı eşliğinde ilk eşi Pakiye Birgöl'ün kabri yakınında toprağa verildi. Mezarın üstü çelenklerle süslendi. Mustafa Şekip Birgöl'ün tabutuna sarılan Türk bayrağını, 23. Piyade Tümen Komutanı Tümgeneral Bülent Dağsalı, Birgöl'ün ikinci eşi Ayşe Birgöl'e teslim etti. No One Lives Forever 2: A Spy In H.A.R.M.'s Way No One Lives Forever 2: A Spy In H.A.R.M.'s Way veya kısa adıyla NOLF 2, Monolith Productions tarafından geliştirilen ve Sierra Entertainment tarafından yayımlanan bilgisayar ve video oyunu. 30 Nisan 2002 tarihinde piyasaya sürülen oyun serisinin ikincisidir. Ardından 12 Haziran 2003 tarihinde Contract J.A.C.K. adıyla bir de geliştirici paketi piyasaya sürülmüştür.Ancak Contract J.A.C.K , NOLF serisinin bir devam niteliğindeki oyunu değildir. Oyunun baş karakteri süper-ajan Cate Archer terörist organizasyon H.A.R.M.'ın izini sürmeye bu seride de devam eder. Sibirya, Hindistan, ABD, Antarktika gibi pek çok yerde bulunur. Oyun, silahlar, kullanılan akıllı aletler ve konunun geçtiği yerler bakımından pek çok yenilik getirmesiyle birlikte, maceralı ve eğlenceli anlatımını sürdürmeye devam etmektedir. Cenova baskısı pullar İtalya'nın Cenova Şehrinde bulunan I.G.A. Barabino & Graeve Matbaası tarafından basılan dört seri pul Türk filatelisinde Cenova Baskısı Pullar olarak bilinir. Bu seriler Türk pullarında Ankara Hükûmeti dönemi Anadolu pulları ile Türkiye Cumhuriyeti dönemi pulları arasında geçiş dönemini oluştururlar . Cenova Baskısı Pullar dört seri olarak incelenebilir; Edirne Selimiye Camii serisi Osmanlı posta idaresi tarafından I.G.A. Barabino & Graeve Matbaasına sipariş edilmiştir. Matbaa çeşitli renklerde 1 kuruş ile 500 kuruş arasında değerli sekiz adet puldan oluşan seriyi 100'lük tabakalar halinde basarak Osmanlı posta idaresine teslim etmişse de, pullar Türk ordusunun eline geçmiştir. Pulların büyük kısmı imha edilmiş, 6500-8563 adedi sürşarjlanarak İkinci Adana anma serisi olarak tedavüle çıkarılmıştır. Sürşarjlanmayan 500 seri olduğu sanılmaktadır, bunların bir kısmı milletvekillerine dağıtılmış bir kısmı ise PTT müzesine ayrılmıştır. Cenova baskısı posta pulları 10 para ile 500 kuruş arasında değişen değerlerde on iki puldan oluşan bir seridir. Adında belirtildiği gibi Cenova şehrinde 100 lük tabakalar halinde basılan seri 23 Ocak 1922 tarihinde Türkiye Büyük Millet Meclisi Hükûmeti posta idaresi tarafından tedavüle çıkartılmıştır. Pulların her birinin deseni farklıdır. 50 kuruş pullar iki çeşittir, pullardan birinde "Devlet-i Osmaniye Postaları" diğerinde ise "Türkiye Postaları" yazılıdır ancak resimleri aynıdır. Cenova baskısı takse pulları 20 para ile 5 kuruş arasında değişen değerlerde beş puldan oluşan bir seridir ve 1922 yılında tedavüle çıkmıştır. Bu seride bulunan pulların tabakalarıda 100 adet puldan oluşur, serinin bütün pullarında İstanbul'da bulunan Yeni cami çinilerinden alınan aynı desen vardır ve çeşitli renklerde basılmışlardır. Türkiye Büyük Millet Meclisi posta pulları 5 paradan 3 kuruşa değişen değerlerde altı puldan oluşan bir seridir ve 1922 yılında tedavüle çıkmıştır. Pulların tabakaları 200 puldan oluşmaktadır, serinin bütün pullarında ilk meclis binasının resmi bulunmaktadır ve çeşitli renklerde basılmışlardır. Pulhan Türk Pulları Kataloğu XII Monomer Bir monomer ( Yunanca "mono" "bir" ve "meros" "parça" ) bir polimer oluşturmak için diğer monomerlere kimyasal olarak bağlanabilecek küçük bir moleküldür . Monomer, daha yüksek bağlı molekül kütleli yeni bir ürün vermek için kendisiyle ya da başka bir bileşikle tepkiyebilen bileşikleri belirten kimya terimi. Kendisiyle tepkiyerek polieteni veren eten, monomerlere örnek gösterilebilir: - + CH.,=CH.+CH-r=CHv+CH.,=CH.J + --> — CH,-CrL—CH.-CH,—CHo-CH,-Burada .çok büyük sayıda monomer molekülü, birbirleriyle tepkiyerek bir polimer oluştururlar. Yalnızca 2 monomer molekülü tepkidiğindeyse, ürüne "dimer" adı verilir. Monomerlerin örnekleri alkenler ve aromatik hidrokarbonlar türardışık seriler (ing: homologous series / Türkçede Homolog seriler) gibi hidrokarbonlardır. Burada feniletilen ve etilen gibi hidrokarbonlar polifeniletilen (en çok polistiren olarak bilinir) ve polieten (en çok polietilen veya politenel olarak bilinir) gibi plastik olarak kullanılan polimerler oluşturur. Diğer ticari olarak değerli monomerler akrilik asit, metil metakrilat ve akrilamit. Hayyim Hayyim (İbranice: חַיִּים "ḥayyīm"; "Chaim", "Chayyim", "Haim" veya "Hayim" gibi de uyarlanılabiliyor), İbranice/Yahudi kökenli bir isimdir, ve ilk kullanışı Orta Çağ'da bulunabilir. İsrail'de popüler bir isimdir. Hayyim'in anlamı "hayat"tır. Kabbala'ya göre, Hayim adı bir kişinin sağlıklı kalmasını sağlar, ve bazı kişilerin sağlıklarını iyileştirmek için Hayim'i soyadlarını olarak ekledikleri biliniyor. Amerika Birleşik Devletleri'nde bu kelime genellikle "Chaim" olarak yazılıyor; fakat fonetik olmamasına rağmen, Haim veya Hayim de bazen alternatif yazılışlar olarak kullanılıyorlar. "Ch" yazılışı, Yidiş kökene sahiptir. Arapça حياة ("ḥayāt") kelimesine kandaş kelimedir, ve Arapça kelimesi aynı anlama sahip olmaktadır, çünkü her iki kelime aynı Proto-Semitik dalından türetiliyorlar. İbranice l'chaim ifadesi, "hayata" anlamı taşıyan bir tebriktir, ve böylece insanlar her zaman bu adı taşıyan bir kişinin sağlığına içer. A Dog's Life (film, 1918) A Dog's Life, Charles Chaplin' in yapımcılığını, yönetmenliğini ve senaryosunu üstlendiği 1918, ABD yapımı kısa ve sessiz bir komedi filmidir. Film aynı zamanda Chaplin'in First National Pictures Inc.'la çektiği sessiz filmlerin ilkidir. Ayrıca bu filmde bir sosis satıcısını canlandıran, Charles Chaplin'in kardeşi Sydney Chaplin, ilk kez bir filmde rol almıştır. Chaplin'in köpeklere önemli roller verdiği diğer filmleri The Champion (film, 1915), The Gold Rush (1925), City Lights ve Modern Times'tır. Charlie, evsiz ve beş parasız bir serseridir. Karnınını doyuracak bir şeyler bulmak için gündüzleri sağda solda dolanmakta veya geçici işler yapmakta, geceleri ise etrafı yıkık dökük çitlerle çevrili bir arsada kumun üzerinde uyumaktadır. Filmin ilk sahnesinde onu burada uyurken buluruz. O sırada yoldan geçen bir sosis satıcısından gelen iştah açıcı kokularla uykudan uyanan Charlie, çitin arkasından satıcıya çaktırmadan bir sosis alamayı başarır; fakat bu sırada onu bir polis görür. Polisin hışmından kaçmak için sosisi yerine bıraksa da polis ona kötü davranmaya devam eder. Charlie de çevikliğini ve kurnazlığını kullanarak polise gerekli dersi verip oradan kaçar. Ardından geldiği işçi bulma kurumunda ise polise karşı gösterdiği uyanıklıktan eser yoktur. İlk sırada olmasına ve çok çabalamasına rağmen işi almayı beceremez. Dışarı çıktığında ise sevgili köpeği Scrabs' ı iri yarı köpeklerin elinden kurtarır ama bu sırada Charlie ve köpeklerin koşuşturması yüzünden sokak savaş alanına döner. Bir sosis satıcısında (Syd Chaplin) kurnazlıkla para vermeden hem kendini hem de köpeğini doyuran Charlie, şehrin batakanelerine doğru ilerleyip bir kulübe gider. Buraya köpek alınmadığından onu pantolonunun içine saklar. Pantolonun arkasındaki delikten çıkan Scrabs' ın kuyruğu Charlie'ninmiş gibi göründüğünden kulüpte komik olaylar olur. Charlie burada şarkı söyleyen utangaç ve sessiz şarkıcı Edna ile tanışır. Ama parası olmadığı anlaşılınca kulupten atılır. Bu esnada zengin bir adamı soyan iki haydut polisten kaçarken parayı Charlie'nin "arsası"na saklarlar. Scrabs sayesinde parayı bulan Charlie, hemen kulube gidip aşık olduğu Edna'yı oradan kurtarmak ister; fakat kulüpte parasını haydutlara kaptırır. Bulduğu akıllıca bir fikir ve asıl önemlisi köpeğinin yardımıyla haydutlerdan parayı almayı başaran Charlie, Edna ile evlenip bir kır evine yerleşip çiftçiliğe başlar. Edna ile hayalini kurduğu yaşama kavuşan Charlie filmin son sahnesinde mutlu bir şekilde Edna ve yeni yavrular doğurmuş olan Scrabs ile beraberdir. TasÄ±m Tasım veya kıyas (Eski Yunanca: συλλογισμός) mantıkta, birisi orta terim olmak üzere "öncül" adı verilen iki önerme ile bu iki öncülden zorunlu olarak çıkarsanan ve ardıl adı verilen üçüncü bir önerme biçimde ifade edilen ya da edilebilen kanıttır. Tasım temel kategori olarak 3 bölümden oluşur Aristotales'e göre her terim şu formdadır; "Her A, B'dir", "Bazı A'lar, B'dir", "Hiçbir A, B değildir" veya "Bazı A'lar, B değildir". Burada A bir terim, B ise başka bir terimdir."Bütün A'lar, B'dir" ve "Hiçbir A, B değildir" universal önerme; "Bazı A'lar B'dir" ve "Bazı A'lar B değildir" ayrıntı önermedir. Örneğin: Yukarıdaki üç farklı tanım faklı kategöriyi temsil eder. Yukarıdaki örnekte,"insanlar", "ölümlü" ve "Yunanlar" gibi. "Ölümlü" majör tanım, "Yunan" ise minör tanımdır. Bu örnekte bir de ortak tanım vardır ki, o da "insanlar"dır.Her iki tanım da, sonuç gibi, üniversaldir. Bu örnekde de, Majör tanım "ölüm", minör tanım da "erkek" ve ortak tanım da "ölümlü"dür. Majör terim üniversal, minör terim ve sonuç ayrınt önermedir. Ulalume Ulalume, Edgar Allan Poe tarafından 1847'de yazılmış bir şiirdir. Poe'nun birkaç başka şiiri (örn. "Kuzgun", "Annabel Lee" ve "Lenore") gibi "Ulalume" de güzel bir kadının zamansız ölümünü anlatır. Poe şiiri aslında bir hitabetin parçası olarak yazmıştır, o sebeple şiir işitsel güzelliğe odaklanmıştır. Ayrıca şiirde özellikle mitolojiye pek çok gönderme bulunur. Ulalume'nin gerçek bir kişi olup olmadığı ve kimliği tartışılagelmiştir. Şiir, yaprakların kurumaya başladığı sonbaharda, ""yapayalnız Ekim'de"" gökyüzünün gri olduğu bir gecede geçer. Anlatıcı, Weir bölgesindeki Auber Gölü'nün etrafında ""volkanik yüreğiyle"" gezinmektedir. Zamanın Ekim ayı olduğunun ya da gezintisinin onu nereye götürdüğünün farkında olmayan anlatıcı, ruhuyla ""ağır ve ciddi"" bir konuşma yapmaktadır. Gece bastırınca yıldızlardan, yıldızların en parlağından bahseder ve o yıldızın, yanaklarındaki gözyaşlarının henüz kurumamış olduğunu bilip bilmediğini merak eder. Ruhu ise yıldıza ve yıldızın onları yönlendirdiği yere güvenmez. Anlatıcı ruhunu yatıştırmaya çalışırken, tam bir yıl önce bu gece ""kaybettiği Ulalume'yi"" gömdüğü mezara gelmiş olduğunu fark eder. "Annabel Leenin aksine bu şiirdeki anlatıcı, sevdiğinin mezarına geri dönmekte olduğunun farkında değildir. Bu durum anlatıcının Ulalume'ye ve onun aşkına olan bağımlılığını gösterir. Onu kaybetmek, anlatıcıyı sadece mutsuz etmemiş, adeta yıkıma uğratmıştır ve mezarını yeniden ziyaret ederek kendisini acı çekmeye mahkûm etmektedir. Şiir çürüme ve bozulmaya odaklanmıştır: yapraklar "solmuş", anlatıcının düşünceleri "felce uğramıştır." Mısralar özellikle tınılı şekilde, mutsuzluk ve ızdırap hissi veren sesler etrafında kurulmuştur. Şiir, Poe'nun şiirlerindeki tipik tema olan "güzel bir kadının ölümü" teması üzerine kurulmuştur. Bu tema Poe'ya göre "dünyadaki en şiirsel konudur." Bu temanın sıklıkla kullanılmasının ardında otobiyografik nedenler olduğu düşünülmektedir. Biyografi yazarları ve eleştirmenlere göre bu neden, Poe'nun annesi Eliza Poe ve manevi annesi Frances Allan da dahil olmak üzere hayatındaki kadınları arka arkaya kaybetmesidir. Ulalume'nin kim olduğu kesin değildir. Şiirsel yönden Ulalume ismi, Poe'nun "Annabel Lee", "Eulalie" ve "Lenore" gibi diğer kadın karakterlerine benzer şekilde ""L"" harfini vurgular. Poe'nun Ulalume'den "o şey" ve "o sır" gibi çekici olmayan ifadelerle bahsetmesi, onun gerçekten de kaybedilmiş bir sevgili olduğu konusunda şüphe uyandırmaktadır. Ulalume aslında ölümü temsil ediyor olabilir. Başta Thomas Ollive Mabbott olmak üzere kimi araştırmacılar, şiirde geçen isimlerin kaynaklarını ortaya çıkarmak için derin araştırmalar yapmışlarsa da, kimi başka araştırmacılara göre bu isimler sadece şiirsel uyumu sağlamak için uydurulmuştur. Şiirin başlığı akla iniltiyi getirir (Latince'deki "ululareden) Anlatıcı ruhunu Yunan mitolojisindeki Psyche'ye benzetir. Anlatıcının bilinçaltının akıl dışı ancak dikkatli yönünü temsil eden Psyche aynı zamanda gittikleri yönü ve Ulalume'nin mezarına gelmiş olduklarını ilk fark eden olur. Gökyüzündeki parlak yıldız, Venüs ile ilişkilendirilen bir tanrıça olan Astarte'dir. Bu tanrıça verimlilik ve cinsellik ile tanrısıdır. Astarte cinsel baştan çıkarma ya da idealize görüntü olarak yorumlanabilir. Şiirin ilk metninde yer alan son kıtadaki ""ahlaksızca parıldayan gezegen"" sözleriyle yine Venüs'ten bahsedilmektedir. "Kuzey kutbu ülkelerindeki" "kükürt akıntılı" Yaanek Dağı, o zamanlar Antarktika'da yeni keşfedilmiş bir volkan olan Erebus Dağı'dır. Şiirdeki Auber ve Wier isimlerinin ise, Poe'nun iki çağdaşına yapılan göndermeler olduğu öne sürülmüştür: hüzünlü opera parçalarının bestecisi "Daniel François Esprit Auber" ile Amerikalı ressam ve heykeltıraş "John Ferguson Weir". Ancak bu yorumda John Ferguson Weir ile ilgili bölüm çok doğru gözükmemektedir, çünkü Poe öldüğünde Weir henüz sekiz yaşındaydı. Şiirdeki Weir isminin asıl kaynağının, Hudson Nehri Ekolü'nün bir üyesi olan, manzara resimleriyle ünlenmiş ressam "Robert Walter Weir" olduğu düşünülmektedir. Poe bu şiiri, Rahip Cotesworth Bronson'ın halka yapacağı bir konuşmada kullanmak için bir şiir istemesi üzerine yazdı. Bronson Poe'dan ""vokal çeşitlemelere sahip"" bir şiir istemişti. Poe bu isteği muhtemelen kişisel bir meydan okuma olarak değerlendirdi. Ayrıca bir önceki şiiri olan Kuzgun'daki hitabet tarzının başarılı olmasını da dikkate alarak, bu isteği kendi ününü artırmak için bir fırsat olarak gördü. Ancak Bronson Poe'nun gönderdiği Ulalume şiirini kullanmaktan vazgeçti. Poe şiiri "Sartain's Union Magazinee gönderdi ancak şiir çok yopun olduğu gerekçesiyle reddedildi. Şiir sonunda Aralık 1847'de, "Ulalume - Bir Ballad" başlığı ile ancak isimsiz olarak "American Whig Review"'da yayımlandı. Aslında Poe derginin editörü George Hooker Colton'a "The Rationale of Verse" başlıklı makalesini satmıştı ancak bu makale henüz yayımlanmamıştı. Poe bu makale yerine Ulalume'yi yayımlattı. Şiir daha sonra Nathaniel Parker Willis tarafından "Home Journal"'da, yine isimsiz olarak, ancak Poe'nun isteği üzerine şiire ilgiyi artırmak için şairin kim olduğunu soran bir notla birlikte yeniden yayımlandı. Evert Augustus Duyckinck gibi bazı kişiler şiiri yazanın Willis olduğunu düşündüler. Şiirin ilk baskılarında 10 kıta vardı. Artık standart olan ve son kıtayı içermeyen versiyonu ise ilk defa Poe'nun edebi vasisi olan Rufus Wilmot Griswold yayımlamıştı. Şiiri bir defasında son kıtası da dahil olarak okuyan Poe, bu kıtanın anlaşılmaz olduğunu ve anlamının kendisi için bile açık olmadığını söylemişti. Aldous Huxley ""Vulgarity in Literature (Edebiyatta Bayağılık)"" başlıklı makalesinde Ulalume hakkında, şiirin bir özden mahrum olduğunu anlatmak için ""mücevherli sesin boş kabuğu"" demiştir. Huxley bu şiiri, Poe'nun şiirlerindeki "aşırı şiirselliğin" bir örneği olarak ileri sürer ve bunu her parmağa bir elmas yüzük takmaya benzetir. Şair Daniel Hoffman ise okuyucunun, şiirdeki ""hipnotik büyü"" ve şiirin ""hassas mekanik ölçüsü"" karşısında ""kendi iradesini terk etmesi"" gerektiğini söyler. Hofmann, ""Ulalume, badem ezmesinden yemek yapmak gibi bir şey"" der, ""besleyici olabilir ancak tadı duyuları köreltiyor ve yedikten sonra mide ağrısına sebep oluyor."" Buna rağmen şiir olumlu eleştiriler de aldı. George Gilfill, "The London Critic"' şöyle yazmıştı: Bu çoğu kişiye sadece "sözcüklerden" ibaret gibi görünebilir; ama ne harika sözcükler! Nasıl da büyülü sözcükler! Ne tuhaf bir bütünlükleri var! Daha söylendikleri anda, kedere baskın çıkacak bir ızdırabın temsilcisi olarak aşağıda bir katilin gözleri kadar koyu bir gölden ve yukarıda çırpınan ince sarı yapraklardan oluşan puslu bir resim, ruhunuzun odalarını bir daha terk etmemek üzere kaplıyor. Poe'nun ölümünün ardından, Thomas Holley Chivers Ulalume'nin kendisine ait bir şiirden intihal olduğunu öne sürdü. Chivers Poe hakkında buna benzer başka asılsız iddialarda da bulunmuştu. Ancak Chivers yine de şiir için ""nektarla karıştırılmış ambrosia gibi"" demiştir. Poe'nun başka bir arkadaşı olan Henry B. Hirst ise "Saturday Courier"'ın 22 Ocak 1848 tarihli sayısında, Poe'nun şiire ilişkin "öncü fikri" Thomas Buchanan Read'in bir eserinde bulduğunu ileri sürmüştür. F. Scott Fitzgerald'ın ilk romanı olan "This Side of Paradise"'ta başkahraman Amory Blaine, kırlık alanda gezinirken Ulalume'yi ezberden okur. Diğer karakter Eleanor Savage, Blaine için ""Ulalume'yi seven kumral çocuk"" der. İki karakter fırtınaya yakalandıklarında Blaine şiiri okurken Savage da Psyche'yi canlandırmayı kabul eder. H. P. Lovecraft'ın "Deliliğin Dağlarında" isimli uzun öyküsündeki karakterlerden biri şiirden bahseder. Bir dağa bakmakta olan karakter, ""1840'ta keşfedilen bu dağ, şüphesizdir ki Poe'nun yedi yıl sonra yazdığı şu dizelerin ilham kaynağıdır:"" der ve şiirden birkaç mısra okur. Roger Zelazny'nin 1993 tarihli Lovecraftvari romanı "A Night in the Lonesome October", adını bu şiirden alır, ancak romanın gerisinde Poe'nun pek etkisi görülmez. Tennessee Williams'ın "İhtiras Tramvayı" oyununda Blanche DuBois, kızkardeşi Stella'nın evini ""perilerin uğrağı Weir Korusu'na"" benzetir. Stanley Kubrick'in "Lolita" isimli filminde Humbert Humbert Lolita'ya odasına ilk defa geldiğinde bu şiirden bir parça okur. Pulitzer ödüllü yazar Bruce Catton, Birlik Ordusu'nun tarihine ilişkin kitabı "This Hallowed Ground"'da Amerikan İç Savaşı'ndaki Chickamauga Muharebesi'nin, "hortlakların bastığı Weir ormanlığını" anımsatacak karanlık ve korkutucu bir yerde gerçekleştiğini yazmıştır. Duyular dışı algılama Duyular-dışı algılama veya altıncı his, parapsikologların telepati, durugörü, prekognisyon gibi beş duyunun ötesindeki her türlü paranormal algılamaları belirtmek üzere kullandıkları bir terim olup, Türkçede DDA veya DDİ (duyular-dışı idrak) kısaltmasıyla, İngilizcede ise ESP (extra-sensory perception) kısaltmasıyla ifade edilir. Bir sözdebilim terimidir. Terim ilk kez 1870'te Sir Richard Burton tarafından kullanılmış, 1930'larda J.B. Rhine tarafından popüler hale getirilmiştir. Bruce Willis'in baş rolde oynadığı "Altıncı His" adlı sinema filminde ise bir çocuğun ölmüş insanların ruhlarını görebilme kabiliyetini konu olarak ele almaktadır. Bilal Çubukçu Bilal Çubukçu (16 Mayıs 1987, Berlin), SV Babelsberg 03 takımında orta saha pozisyonunda görev yapan Türk-Alman futbolcudur. Millî takım olarak Türkiye'yi seçmiştir. 2008-2009 sezonu başında Hertha Berlin'den Gençlerbirliği'ne transfer edilen Bilal, Mesut Bakkal ve Samet Aybaba döneminde 34 maçta çoğu sonradan oyuna girmeler şeklinde 12 defa forma giyme şansı buldu. 2009-2010 sezonunda ise Thomas Doll yönetiminde daha çok forma şansı bularak kadroda bir alternatif haline geldi. Ancak, aynı sezon içerisinde Thomas Doll tarafından yetersiz olduğu gerekçesiyle PAF takıma gönderildi. TÃ¼fek Omza (film, 1918) Tüfek Omza, (Shoulder Arms) Charles Chaplin' in yapımcılığını, yönetmenliğini ve senaryosunu üstlendiği 1918, ABD yapımı sessiz bir komedi filmidir. I. Dünya Savaşı sırasında çekilen film, Chaplin'in First National Stüdyoları ile çalışırken çektiği filmlerin ikincisidir. Chaplin'in kahraman olmanın çok uzağındaki sakar bir askeri canlandırdığı film, Chaplin filmlerinin genel özelliği olan ve beden dili ile ifade edilen komedi türündeki kovalamaca sahnelerine sık sık başvurur. Filmin ana eksenini oluşturan tüm olaylar, asker Charlie'nin uyuyakaldığı bir anda gördüğü bir rüya olarak kurgulanmıştır. Shoulder Arms, aslında kendi dönemi içinde sinemaya hayli büyük bir yenilik getiriyordu; zira ilk kez savaş gibi ciddi bir konu sinemada komedi unsuru olarak kullanılmıştı. Bu nedenle de Shoulder Arms'ın savaşı komedi unsuru olarak kullanan ilk komedi filmi olduğu düşünülmektedir. Chaplin, filmin barındırdığı bazı sinemasal hatalar (anakronizm) nedeniyle eleştirilse de bu film ile büyük bir başarı kazanmıştır. (Örneğin filmde, Chaplin'in düşman hatlarındayken ağaç kılığında Almanlardan kaçtığı sahnelerde, arkadaki otoyoldan geçen arabalar görülmektedir. Almanya'da ilk otoyollar 1921'de yapıldı; yani 1918'de orada otoyol olamazdı.) I. Dünya Savaşı bütün hızıyla sürerken Charlie de acemi bir piyade olarak Amerikan ordusunda görev yapmaktadır. Ordudaki talimler sonrasında yorgunluk içinde uykuya dalar. Uyandığında ise kendini Fransız siperlerinde Almanlara karşı savaşmaya giden bir Amerikalı asker olarak bulacaktır. Siperdeki sığnağa yerleşmesi için bir çavuş (Sydney Chaplin) onu yönlendirir. Charlie'nin asker giysilerinden fare kapanı ve rende gibi ilginç aletler sarkmaktadır. Rendeyi duvardaki bir çiviye tutturup sırtını kaşımak için kullanır. O ranzasına yerleştiği sırada, askerlere posta gelir. Postası olmayan Charlie, evden gelen mektuplar ve taze kekler ile neşelenen askerleri hüzünle izler. Askerlerden birine sevgilisinden gelen mektubu sanki kendisininmiş gibi askerin omzu üzerinden onunla birlikte okumaya devam ederken sonunda ona da bir posta gelir. Fakat onun paketinden kötü kokusu ile tanınan "Limburger" peyniri çıkar. Derhal gaz maskesini takan Charlie, bu peyniri düşman hatlarına fırlatarak bir gaz bombası olarak kullanır; hatta onu bir Alman subayına isabet ettirmeyi başarır. Daha sonra bir dizi seri hareketle düşman hatlarına başarılı saldırlar düzenler ve bir düzine Alman askeri esir olarak kendi bölüğüne getirir. Yorulduğunda ise siperdeki sığnağına geçer; fakat yağan yağmur nedeniyle burası yarıya kadar suyla dolmuştur. Alt ranzadaki yatağı tamamen suya gömülmüşse de çaresizlikten oraya yatar; üzerini ıslak battaniyesi ile özenle örter ve bir gramofonun ağız kısmını nefes almak için şnorkel gibi kullanarak suyun altında uykuya dalar. Uyandığında bütün erler acil bir görev için topanmıştır. Alman hatlarına sızarak Almanların liderini ele geçirecek bir gönüllü aranmaktadır. Bu görevi tehlikelerinden habersiz kabul eden Charlie, kendini ağaç kılığında kamufle ederek Alman hatlarına geçer. Fakat oduna ihtiyacı olan Alman askerler onu bir balta ile kesmek isteyecek o da onları tek tek bayıltacaktır. Fakat yine de Almanlar onu fark eder ve peşine düşerler. Charlie, ağaç kılığında olmasının avantajını kullanmak için ağaçlık bir yere girip izini kaybettirmeye çalışır. En sonunda bir noktada onlardan ve ağaç kıyafetinden kurtulur ve yıkık dökük bir eve gelir. Evin duvarları yıkık da olsa kapıyı sıkı sıkı kapatmayı ihmal etmez ve üst katta bulduğu bir yatakta uykuya dalar. Bu sırada bir Fransız olan Edna onu bulur ve onun kanayan elini sarar. Charlie uyanır ve kendini tanıtır. Edna da Almanlardan kaçmaktadır. Bu esnada Almanlar onları bulur ve öldürmeye çalışır ama tam bu sırada ev yıkılır ve Almanlar yıkıntının altında kalır. Edna düşmana yardım ettiği için tutuklanırken Charlie onu gizlice izler. Edna bir Alman subayının odasına getirilir ama subay yalnız kaldıkları anda ona saldırır. Bacadan geçerek odaya girmeyi başaran Charlie subayı bayıltır. Aynı anda Almanların komutanı bu subayı ziyarete gelir. Panik içindeki Charlie son bir hamleyle subayın kıyafetlerini giyer. Onu Alman subayı zanneden komutanı da savaşı düşünmesi gerekirken bir kadınla vakit geçirdiği için ona sinirlenip odadan kovar. Edna ile oradan çıkan Charlie, Fransız siperlerinden tanıdığı, Almanlara esir düşmüş olan çavuş ile karşılaşır. Onunla bizzat ilgileneceğini söyleyip etraftaki askerlere dağılmalarının emreder. Daha sonra bu üç kişi komutanın arabasındaki şoförleri etkisiz hale getirip onların yerine geçerler. Bu sayede de durumdan habersiz olan Alman komutanı, Alman veliaht prensini ve bir subayı taşıyan arabayı kendi birliklerine götürerek esir almayı başarırlar. Charlie böylece görevini yerine getirip bir kahraman olmuş, Edna'nın da kalbini kazanmıştır. Filmin son sahesinde Charlie birkaç askerin kendini sarsması ile zar zor uyanırken görülür. Bu noktada bütün bu olayların onun yorgunluk içinde uyuyakalmasıdan sonra gördüğü bir rüya olduğunu anlarız. O hâlâ "tüfek omza" emrine bile tam uyamayan beceriksiz bir piyadedir. Taneli Jarva Taneli Jarva (d. 4 Ocak 1975), Fin müzisyen. Heavy metal grubu Sentenced'ın "Shadows of the Past", "North From Here" ve "Amok" albümlerinde yer almıştır. 1995 yılında Sentenced'dan ayrılmış; Chaos Breed ve Implared Nazarene gruplarında geçici sürelerle bulunmuş ve The Black League isimli bir grup kurmuştur. Türkmen şehristanı Türkmen şehristanı (Farsça: شهرستان ترکمن), İran'ın Gülistan Eyaleti'nin 12 şehristanından birisidir. Şehristanın 2006 yılı toplam nüfusu 122.218 kişi ve 25.295 hanedir. Yönetim merkezi aynı isimli Bender Türkmen şehridir. Eski adı 'Bender Türkmen' (Türkmen limanı) olan şehristan Hazar Denizi kıyısında yer alır. 2006 yılı nüfusu yaklaşık 126.000'dir. Şehristan merkezi aynı isimli Bandar Türkmen şehridir. Nüfusunun büyük çoğunluğunu Türkmenler oluşturmaktadır. Kentin adı "Türkmen Limanı" anlamına gelir. Tarihte ismi geçen Abskun Adası buradadır. Gümüş Tepe, Hoca Nepes, Omçalı, Beş Yuska ve Suyci Bal (Türkçe: Tatlı Bal) bu şehristanın önemli beldelerindendir. Türkmence konuşan Türkmen Limanı halkı diğer İran Türkmenleri gibi Sünni, Hanefi Müslümanlardandır. İlçenin geçim kaynağı çiftçilik ve balıkçılıktır. Öyle ki İran'ın havyar'ının %50'den fazlası Türkmen balıkçılar tarafından temin edilmektedir ve bu yüzden İran'da bu ilçeye Siyah İnci ilçesi derler. Ayrıca pamuk tarlalarından dolayı da Türkmen Limanı'na Beyaz Altın Bölgesi derler. Şehristanın bağlı 2 bahş ve 3 şehir aşağıdaki tabloda gösterilmiştir. Ayberk Atilla Ayberk Atilla (d. 18 Eylül 1946, İstanbul - ö. 21 Ocak 2017, İstanbul), Türk tiyatro, sinema ve dizi oyuncusu. İstanbul Üniversitesi İktisat Fakültesi İşletme Bölümü'nden mezun olan sanatçı, sanat hayatına 1967 yılında Lale Oraloğlu Tiyatrosu'nda başladı. Sırasıyla Münir Özkul Tiyatrosu, Altan Karındaş Tiyatrosu, Devekuşu Kabare, Üç Maymun Kabare, Enis Fosforoğlu Tiyatrosu, Tiyatro İstanbul gibi topluluklarda çalıştı. Sinema ve dizi filmlerde de rol alan Atilla, bir süre aranın ardından yeniden tiyatroya dönerek, BKM Oyuncuları kadrosuna katıldı. 2013 yılında Dilek Türker-Tiyatro Ayna oyuncusu oldu. 12 Ocak 2017 tarihinde kanser hastalığına yakalandığı açıklandı. İBB Şehir Tiyatroları'nda Komik-i Şehir Naşit Bey Oyunu'nun provalarındayken Prömiyere iki gün kala hastaneye kaldırıldı. Bir süredir mesane kanseri tedavisi gören Ayberk Atilla, tedavi gördüğü hastanede 21 Ocak 2017 Cumartesi günü, 70 yaşında hayatını kaybetti. Cenazesi Karacaahmet Mezarlığına defnedildi. XII. Uluslararas覺 Kad覺n Haklar覺 Cemiyeti Kongresi anma pullar覺 XII. Uluslararası Kadın Hakları Cemiyeti Kongresi Anma Pulları, 1935 yılında İstanbul'da toplanan XII. Uluslararası Kadın Hakları Cemiyeti Kongresi ("fr. XII. Congres Suffragiste International") toplantısı için TBMM tarafından kabul edilen özel kanun ile çıkartılan pullardır. Bu pullar postada kullanılmak ve Uluslararası Kadın Hakları Cemiyetine yardım toplamak amacı ile 2673 sayılı ve 13-3-1935 tarihli kanuna uygun olarak çıkartılmışlardır. Pullar İsviçre'nin La Chaux de Fonds şehrinde Courvoisier Matbaasında fotogravür tekniği kullanılarak basılmışlardır. Bu pulların satışa çıkışı 18 Nisan 1935 tarihindedir ve postada 31 Aralık 1935 tarihine kadar geçerli olmuşlardır. Pullar 20 para+20 para dan 100 kuruş+100 Kuruş değerine kadar 15 değişik değerde basılmışlardır. En düşük değerli pul 1 000 000 adet en yüksek değerli pul 100 000 adet basılmıştır, ancak pullardan tam seri olarak sadece 6 880 seri satılmıştır, pullardan kalanlar 26 haziran 1936 tarihinde imha edilmiştir. 100 kuruş + 100 kuruş değerli pul üzerinde bulunan Atatürk portresi Türk filatelistlerinin beğenisini kazanmıştır. Pulların tirajı oldukça yüksek olduğu için ve pul için ödenen ücretin yarısı yardım sadece yarısı posta ücretine geçerli olduğu için pullara talep olmamasına karşılık pulların imhasından sonra talep çok hızlı şekilde artmıştır. Türk filatelisinde bir dönem pula talep fazla arz ise az olduğu için piyasa fiyatı günden güne yükselmişsede daha sonra İsviçre'de bulunan stokların Türkiye'ye yavaş yavaş gelmesi ile fiyatı bugünkü düzeylere inmiştir. Pullar üzerindeki resimler ve kişiler dolayısı ile değişik konulu pul koleksiyoncuları tarafından arandığı için seri, uluslararası filatelistler tarafından aranan bir seridir. Ayrıca Yıldız Sarayı'nda düzenlenen kongre süresince kurulan posta şubesinde Özel Kongre Damgası kullanılmıştır. Bu pulların posta gönderileri üzerinde Özel damgası ile damgalanmış olanları koleksiyoncular tarafından aranmakta ve yüksek fiyatlardan el değiştirmektedir. Yarışma Yarışma, insanların belirli bir hedefe ulaşmak için sergiledikleri mücadelelerin toplamıdır. Yarışma ve yarışmalar insanlar için vazgeçilmez bir olgudur. İnsanın içerisindeki bencillik duygusu ve hırs duygusu insanın kodlarından gelen yarışma duygusunun ortaya çıkmasına neden olur. Aile içerisinde kardeşler arasında mücadele, okulda öğrenciler arasında mücadele, işte çalışanlar arasında mücadele hep insanın içinde sahip olduğu yarışma duygusundan kaynaklanır. Sistemlerin getirdiği bazı kurallar da insanın içerisindeki yarışma duygularını tetikler. Örneğin; ÖSS, OKS, KPSS gibi sınavlar öğrencilik hayatında insanın benliğinde derin izler yaratır ve yarışma psikolojisini üzerinden atamamasına neden olur. İnsanın benliğinde sahip olduğu kazanma ve başkalarını ekarte etme çabası, günümüzde yarışma sektörünün doğmasına neden olmuştur. Günümüzde özellikle televizyon yarışmalarını yapan organizatörler, insanın içerisinde sahip olduğu çeşitli duyguları kullanarak yarışma üretirler. Resmi ve çok katılımlı müsabakalar Bireysel mÃ¼sabakalar Tomáš Garrigue Masaryk Tomáš Garrigue Masaryk (d. 7 Mart 1850 - ö. 14 Eylül 1937), Çekoslovakya'nın kurucusu ve ilk cumhurbaşkanı (1918-1935). Babası Slovak bir arabacı, annesi ise Almanlaşmış Moravyalı bir aileden gelen bir hizmetçiydi. Öğretmen okulunu bitirdiyse de kısa süre bir çilingirin yanında çıraklık yaptı. Daha sonra, 1865'te Brno'da Alman Yüksekokulu'na girdi. Öğrenimini Viyana Üniversitesi'nde sürdürerek 1876'da doktora çalışmasını tamamladı. Leipzig'de bir yıl süren araştırmaları sırasında karşılaştığı Amerikalı müzik öğrencisi Charlotte Garrigue ile 1878yılında evlendi. 1879'da Viyana'da felsefe dersleri vermeye başladı. 1882'de Prag'daki Çek üniversitesinde felsefe profesörü oldu. Yeni-Kantçılığı benimsemekle birlikte İngiliz püriten ahlak anlayışından ve Husçuların sofu öğretisinden de önemli ölçüde etkilenmişti. Aynı zamanda kapitalizmin yol açtığı toplumsal sorunları eleştirel bir yaklaşımla inceliyordu. Çek reform hareketi ile 19. yüzyılın başındaki kültürel canlanma konularındaki ilk çalışmalarında Çekoslovak tarihsel mirasının "dinsel anlamı" üzerinde durdu. Avusturya devleti içinde Slavlara eşit hakların sağlanmasını savunan tarihçi František Palacký'nin yapıtlarını konu alan çalışması Çek-Avusturya çekişmesinin kapsamlı bir incelemesiydi. Bu arada iki dergi çıkardı. Bunlardan birinde sert bir tartışmanın ardından, Orta Çağın başlarında yazıldığı ve Alman "Nibelungenlied" 'inin (y. 1200) Slav kültüründeki karşılığı olduğu sanılan iki şiirin, gerçekte 19. yüzyılın başlarında bir Çek şairinin yurtseverce duygularla yaptığı bir sahtekarlık olduğunu kanıtladı. 1889'da siyasetle ilgilenmeye başladı. 1890'ların başında dikkatini Kuzey Macaristan'da yaşayan Slovaklara yöneltti. Bir yandan Macar egemenliğinin feodal niteliğini eleştirirken bir yandan da Slovak politikacıların Panslav eğilimlerine karşı çıkarak 1918-1919'da Çek-Slovak birliğinin sağlanmasında belirleyici rol oynayacak olan genç Slovak ilericilerinin hayranlığını kazandı. 1899'da bir dinsel ayin sırasında cinayet işlemekle suçlanan Yahudilerin suçsuz olduğunu kanıtlayarak, ahlaki dürüstlüğünü bir kez daha gösterdi. Siyasal etkinliklerinin yanı sıra 1914'ten önce iki önemli yapıt yayımladı. 1898 yılında Marksizm üzerine yazdığı kitabında kapitalizm ve sosyalizmin iç çelişkilerini ele aldı. 1913 yılında yazdığı Rusya ve Avrupa'yı konu aldığı eserinde Ortodoks Kilisesi ile gerici düşüncelerin Rusya'da yol açtığı dinsel, düşünsel ve toplumsal bunalımların eleştirel bir incelemesini yaptı. Siyasetçi olarak önceleri 1848'de öngörülmüş olan Avusturya-Slav federal birliğinden yanaydı. Ama zamanla Ulusal Parti'nin tutucu kanadını oluşturan Yaşlı Çekler'den uzaklaşarak liberal eğilimli Genç Çekler'e katıldı. 1891'de Avusturya Devlet Konseyi'ne ("Reichsrat") seçilsede Genç Çekler'le milliyetçilik anlayışı konusunda anlaşmazlığa düşerek 1893'te görevinden istifa etti. Mart 1900'de Gerçekçi Parti'yi kurdu. Bu arada daha demokratik bir nitelik kazanmış olan konseye yeniden seçildi ve Slav muhalefetin sol kanadının önderlerinden biri durumuna geldi. Hem konseyde, hem de Avusturya ve Macaristan parlamentolarının sürekli komitesinde Avusturya-Macaristan İmparatorluğu'ın Almanya'yla ittifakını ve Balkanlar'da izlediği emperyalist politikaları eleştirdi. Avusturya'nın Bosna-Hersek'i ilhakı sırasında Sırp ve Hırvatların haklarını savundu. I. Dünya Savaşı'nın başlamasından sonra 1915 başlarında Batı Avrupa'ya gitti ve yeraltı Çek kurtuluş hareketinin önderi olarak Avusturya-Macaristan ve Almanya'ya karşı etkili bir kampanya yürüttü. İngiliz ve Fransız dostları aracılığıyla Müttefik önderlerle ilişkiler kurdu.1917'de mutlakıyetçi çarlık rejiminin devrilmesinden sonra Rusya'ya giderek Çek savaş tutsaklarından oluşan Çekoslovak Lejyonu'nu örgütledi ve yeni hükümetle ilişkiler geliştirdi. Sovyet Devrimi'nden sonra ABD'ye giderek Başkan Woodrow Wilson ve Dışişleri Bakanı Robert Lansing ile Çekoslovakya'nın bağımsızlığı konusunu görüştü. Mayıs 1918 tarihli Lansing Bildirisi'nde ABD'nin Çek özgürlük hareketini desteklediği ifade edildi. Wilson'ın I. Dünya Savaşı sonrası barış görüşmelerinin temeli olarak öngördüğü On Dört Madde, bağımsız bir Çekoslovak devleti'nin kurulmasını da içeriyordu. Masaryk ayrıca Slovak önderlerle Slovaklara geniş özerklik tanıyan Pittsburgh Sözleşmesi'ni imzaladı. Bu sözleşmenin yorumlanışı sonradan birinci Çek Cumhuriyeti döneminde Slovak muhalefet ile Çek hükûmeti arasında anlaşmazlıklara yol açtı. 3 Haziran 1918'de Çekoslovakya İtilaf devletlerinden biri olarak tanındı ve sınırları Masaryk'ın öngördüğü biçimde belirlendi. Masaryk çok uluslu yeni devletin kalabalık Alman ve Macar etnik gruplarının azınlık haklarına saygı göstereceğine söz verdi. 14 Kasım 1918'de Çekoslovakya cumhurbaşkanı oldu. Aynı göreve 1920, 1927 ve 1934'te yeniden seçildi. Ülkenin kurucusu ve babası olarak, Çek ve Slovak gruplar arasındaki anlaşmazlıklardan ve Slovakya'nın azınlık statüsünden kaynaklanan bunalımları çözmeye uğraştı. Uzak görüşlü bir siyasetçi ve demokrat olarak, Nazilerin 1933'te Almanya'da iktidara gelmelerinden sonra Orta Avrupa'nın geleceğiyle ilgili kaygılarını ilk dile getirenlerdendir. Aralık 1935'te görevinden istifa etti ve yaklaşık iki yıl sonra öldü. Zakir 1- Zakir, İslam'ın On İki İmam mezhebi içinde yer alan Alevi-Bektaşilikte, Cem ibadeti içerisinde deyişleri saz eşliğinde söyleyen ve bu statüye çekirdekten, başka bir deyişle kuşaktan kuşağa sözlü aktarma yolu ile yetişerek gelen ozanlardır. Zakirlerin ortalama 1000 ile 3000 arasında deyişi belleklerinde tuttukları düşünülür. Zakirlerin belleğinde tuttuğu deyişler hem önceki etkili ozanların deyişlerinden, hem de kendi ürettiği ve sentez olduğu anlaşılan ilahi şiirlerden oluşur. Zakirlerin etkilendiği ozanların başında Yedi Ulu Ozan'lar başı çekmektedir. Deyişlerin konusu ile daha çok Allah, İslam, Muhammed, Ali, Oniki İmamlar, Ehli Beyt sevgisi, Hüseyin, Kerbela, Hacı Bektaş-ı Veli, Balım Sultan gibi İslam'ın temel karakterlerinin yanı sıra, öteki Caferi ve İsmaili Alevi toplulukların aksine Musa, Davut ve Süleyman gibi Yahudilik, Hristiyanlık peygamberleri de Muhammed, Ali ile beraber övmektedir. 2- Kelime anlamı zikrullah yapandır. Tekke ve dergahlarda ilahi okuyan ve cehri zikir yaptıran kişidir. Özellikle Kadirilikte önemli bir mertebedir. Yerel inanç ve kültürün bir sonucu olmasına karşın Orta Asya'da da bu tür ozanların yarı dinsel nitelikte şiirler okuduğu bilinmektedir. Ancak 12 İmam inancını benimseyen ve İslamlaşan Türk topluluklarının gelecek yüzyıllardaki etkisi ile Zakirlik geleneği Balkanlara da sıçrayacaktır. Özellikle Bektaşi tarikatı aracılığıyla bugün Bulgaristan, Makedonya, Kosova, Arnavutluk ve Batı Trakya bölgesinde Zakirlik geleneğinin izleri saptanmaktadır.Öte yandan Kars ve Iğdır illerinde yaşayan Türklerle benzer kültüre sahip Azerbaycan Türklerinde bu kurumun SSCB'den beri devlet tarafından kültürel miras olarak korunduğu görülmektedir. Murphy (roman) Murphy, Samuel Beckett'in üçüncü kurgusal düz yazı çalışmasıdır. Roman, yazarın Fransızca yazdığı pek çok eserinin aksine, İngilizce yazılmıştır. 42 kez reddedildikten sonra, Beckett'in ressam arkadaşı Jack Yeats'in tavsiyesi üzerine Routledge tarafından basılmıştır . "Murphy"'nin ana karakteri isimsiz "pejmürde bir solipsist"tir. Sevgilisi Celia Kelly'nin ısrarıyla Magdalen Mental Mercyseat'te erkek hemşire olarak çalışmaya başlar ve hastaların deliliğinin bilinçli varoluşa çekici bir alternatif oluşturduğu düşününür. "Murphy", Beckett'in satrancın sanatsal ve metaforik olasılıklarına duyduğu tutkunun önemli bir örneğidir. Romanın sonlarına doğru Murphy, "hastanedeki en uysal küçük kaçık" olan Mr. Endon'la satranç oynar. Ancak Murphy, katatonik büyük mutluluk haline kendisini inandıramadığı gibi, rakibinin simetrik ve dairesel oyununu da tekrarlayamaz. "Ruhunda aptal matıyla" istifa eder ve kısa süre sonra ölür. Beckett oyunu tamamen İngiliz satranç sistemiyle ilişkilendirir ve komik bir yorumla sona erdirir. İrlanda ile İngiltere arasında geçen kitap, yazarın "Aşksız İlişkiler" adlı kitabını daha önce sansürlemiş olan Bağımsız İrlanda Cumhuriyeti'ne (Irish Free State) karşı iğneleyici hiciv öğeleri içerir: Murphy'nin hakaret ettiği astrolog, "yüksek kültür ve teknolojiye sahip dünyada ve Bağımsız İrlanda Cumhuriyeti'nde" ünlüdür, Murphy'nin hayranı Miss Counihan 'İrlandalı bir kız için oldukça sıradışı biçimde insana benzer' ve Paskalya Ayaklanması bölgesindeki Merkez Postanedede Neary, Oliver Sheppard'ın mitik İrlandalı kahraman Cúchulainn'e ait heykelinin kalçasına saldırır. (Gerçekte bu heykelin kalça kısmı yoktur.) Roman ayrıca, şair Austin Clarke'ın ayyaş Austin Ticklepenny olarak bir portresini de çizer. Oliver St. John Gogarty'nin önerisine rağmen Clarke buna karşı dava açmayı reddetti. Murphy aslında özgürlüğünü kazanmak için delirmez. Bunun yerine hiçbir şey yapmaz ve külleri bir bar bulaşığının ortasına yayılır. Ayrıca Celia da, Murphy'yi kaybetmesi ve büyükbabasının sağlığının bozulmasıyla hiçbir şey yapmamanın güzelliğini keşfeder. Beckett sonraki eserlerinden Godot'yu Beklerken'de yaptığı gibi komediyi