Gliese 581 c, bu bölgenin "ılık" köşesinde olup (muhtemel atmosferin etkisini göze almadan) tahmin edilen ortalama sıcaklığın Venüs'le kıyaslanabilir olduğu hâlde −3 °C ve Dünya ile kıyaslanabilir olduğu hâlde eğ 40 °C olduğu tahmin ediliyor. Daha sonraki araştırmalar, Gliese 581 c'nin Venüs gibi kontroldışı olmuş bir sera etkisi altında kaldığını, fakat kardeş gezegen Gliese 581 d'in 0,22 AB uzaklık ve 7,7 Dünya kütlesiyle yaşanabilir bölgede bulunduğunu tahmin ediyor. Bugüne kadar bulunan en küçük dev Dünya MOA-2007-BLG-192Lb olup astrofizikçi David P. Bennett uluslararası MOA birliği için 2 Haziran 2008'de duyurmuştur. Bu gezegenin tahminen 3,3 Dünya kütlesi olup bir kahverengi cücenin etrafında dönmektedir. Kütleçekimsel mikromercekleme ile tespit edilmiştir. 2008 Haziran'ında Avrupalı araştırmacılar, Güneş'ten biraz daha az kütleli HD 40307 etrafında üç dev Dünyayı keşfettiklerini açıkladılar. Gezegenlerin kütleleri Dünya'nın en az 4,2, 6,7 ve 9,4 katı olarak tespit edildi. Gezegenler, dikeyhız metoduyla Şili'deki HARPS (İng. "High Accuracy Radial Velocity Planet Searcher" - Yüksek seçicili dikey hız gezegen araştırıcısı) ile saptandı. Ayrıca aynı Avrupalı araştırmacılar, HD 181433 yıldızının etrafında dönen 7,5 Dünya kütleli başka bir gezegenin varlığını da îlan ettiler. Bu yıldızı ayrıca Jüpiter benzeri bir gezegen, üç yılda bir dolanmaktadır. 4,8 Dünya kütlesi olduğu tahmîn edilen ve 0,853 günde yıldızı etrafında dönen COROT-7b gezegeninin keşfi 3 Şubat 2009'da îlan edildi. COROT-7b için elde edilen yoğunluk tahmini, Güneş Sistemi'nin iç dört gezegeninin benzeri kayamsı silikat minerâllerden oluştuğuna işaret etmektedir. Bu yeni ve hatırı sayılır bir keşiftir. 1,9 Dünyü kütleli Gliese 581 e'nin keşfi, 21 Nisan 2009'da ilan edildi. Normal bir yıldızın etrafında dolanan en küçük kütleli güneşdışı gezegen olup kütlesi Dünya'nınkine en yakın olandır. Sâdece 0,03 AB uzaklıkta yıldızı etrafında 3,15 günde dolanan bu gezegen, yaşanabilir bölgede bulunmamaktadır ve Jüpiter'in volkanik uydusu İo'dan 100 kat daha fazla gelgit ısınmasına mâruz kalmaktadır. Ek olarak 0,2 AB uzaklıktan ve 67 günde kırmızı cüce yıldızı dolanan Gliese 581 d'nin yaşanabilir bölgede bulunduğundan keşfedilen güneşdışı gezegenler arasında yüzeyinde su bulunma ihtimâli yüksek ilk gezegen olmuş oldu. 2009 Aralık'ında bulunan GJ 1214 b, Dünya'dan 2,7 kere daha büyük olup Güneş'ten çok daha küçük ve az aydınlatma gücü çok daha az olan bir yıldız etrafında dolanıyor. Harvard astronomi profesörü ve keşfi haber veren makalenin önde gelen yazarlarından olan David Charbonneau, "Bu gezegende muhtemelen su vardır" demiştir. 2009 Kasım'ına kadar toplan 30 dev Dünyalar keşfedilmiş olup bunların 24'ü HARPS'la incelenmiştir. 5 Ocak 2010'da keşfedilen HD 156668 b gezegeninin en az kütlesi 4,15 Dünya kütlesidir ve dikeyhız metoduyla bulunan ikinci derecede az kütleli olandır. Bundan daha az kütleli olup dikeyhız metodu gezegeni Gliese 581 e olup 1,9 Dünya kütlesi vardır (yukarı bakınız). 24 Ağustos'ta astronomlar, ESO’nun HARPS ölçü âletini kullanarak HD 10180 adında Güneş benzeri bir yıldızın etrafında dolanan yediye kadar gezegeni olan bir gezegen sistemi keşfettiklerini haber verdiler. Bu gezegenlerden birinin şimdiye kadar doğrulanmamış bir ölçüme göre 1,35 ± 0,23 Dünya kütlesi vardır. Bu da bugüne kadar bulunmuş ve bir anakol yıldızı etrafında dönen en küçük kütleli güneşdışı gezegen olurdu. Tasdik edilmemiş olmasına rağmen bu gezegenin var olma ihtimâli %98,6'dır. A.B.D'nin millî bilim vakfı olan "National Science Foundation", 29 Eylül'de M cücesi Gliese 581'in etrafında dönen dördüncü dev Dünyanın keşfini haber verdi. Gezegenin en düşük kütlesi Dünya'nın 3,1 katı olup 0,146 AB uzaklıktan neredeyse dairesel bir yörüngede 36,6 günde yıldızı etrafında dönmektedir. Bu yörünge, gezegeni c ve d gezegenlerinin arasına ve yüzeyde suyun bulunabilen yaşanabilir bölgenin ortasına yerleştirmektedir. Bu keşif de dikeyhız metoduyla Santa Cruz'daki Kaliforniya Üniversitesi ve Washington'daki Carnegie kurumunca yapınldı. Fakat Gliese 581 g'in varlığı, başka bir grup tarafından şüpheyle karşılandığından bugün The Extrasolar Gezegenler Encyclopaedia'da doğrulanmamışlar arasında listelenmektedir. 2 Şubat'ta Kepler uzay aracı grubu keşfedilmiş 1235 güneşdışı gezegen adayları listesini yayınladı. Bunların 68'i takrîben "Dünya boyutu"nda (Rp < 1,25 Re) ve 288 "dev Dünya boyutu"nda adayı (1,25 Re < Rp < 2 Re) var. İlâveten 54 gezegen adayı "yaşanabilir bölge"de keşfedildi. Altı aday, bu bölgede Dünya'nın iki katından azdır [şöyle ki: KOI 326.01 (Rp = 0,85), KOI 701.03 (Rp = 1,73), KOI 268.01 (Rp = 1,75), KOI 1026.01 (Rp = 1,77), KOI 854.01 (Rp = 1,91), KOI 70.03 (Rp = 1,96) - çizelge 6] Son zamanlarda yapılan bir çalışma, bu adaylardan birinin (KOI 326.01) aslında çok daha büyük ve sıcak olduğunu bildirdi. En son Kepler bulguları dâhilinda astronom Seth Shostak, "Dünya'dan bin ışık yılı uzakta yaşanabilir bölgede bulunan en az 30.000 dünya" var. Bu bulgulara dayanarak Kepler ekibi, "Samanyolu'nda 50 milyar gezegenin" olduğu tahmin ediliyor. Bunların "en az 500 milyonu" yaşanabilir bölgede olduğu sanılıyor. 17 Ağustos'ta muhtemelen yaşanabilir dev Dünya HD 85512 b ile birlikte üç dev Dünya sistemi 82 G. Eridani HARPS kullanılarak keşfedildi. HD 85512 b'nin %50'den fazla bulutla kaplı olması hâlinde yaşanabilir olduğu sanılıyor. Bir aydan az süre geçtikten sonra, içinde 10 dev Dünya olan 41 yeni güneşdışı gezegenler haber verildi. 5 Aralık'ta Kepler uzay teleskopu, Güneş benzeri bir yıldızın etrafında dolanıp yaşanabilir (Goldilocks) bölgesinde bulunan ilk gezegeni keşfetti. Kepler-22b adı verilen bu gezegenin çapı, Dünya çapının 2,4 katı olup yıldızına Dünya'mızın Güneş'e olduğundan %15 daha yakındır. Bu yakınlık, yıldızın daha sönük olmasıyla telâfî edilmekte olup gezegenin olası yüzeyinde su bulunabilir. Büyük kütlelerinden dolayı dev Dünyaların fiziksel nitelikleri Dünya'dan farklıdır. Diana Valencia etrafındaki ekibin Gliese 876 d üzerine yaptığı bir çalışma, düzgeçiş metoduyla yarıçapın ve gezegen kütlesinin öğrenilerek gezegenin yapısal bileşiminin çıkarılabileceğini söylüyor. Gliese 876 söz konusu olduğunda hesaplar, çok büyük demir çekirdeği olan kayalık bir gezegen için 9.200 km (1,4 Dünya çapı) ve su ve buz dolu bir gezegen için de 12.500 km'lik çap (2,0 Dünya çapı) olabileceğini hesaplıyor. Bu sınır içinde dev Dünya Gliese 876 d'in yüzey çekimi 1,9 ilâ 3,3 g (19 ilâ 32 m/s²) arası olmalıdır. İlâveten Valencia ve başkaları tarafından yapılan teorik çalışmalar, dev Dünyaların Dünya'dan jeolojik olarak daha aktif olacağını, daha ince plâkalarının daha büyük gerilim altında daha dinamik tabaka tektoniğine sebep olacağı yönüne işaret etmektedir. Gerçekte onların modelleri, Dünya'nın "sınırda" bir gezegen olarak plaka tektoniğini ancak kaldırabilecek kadar büyük olduğunu ifade eder. Fakat başka çalışmalar, daha şiddetli çekimin etkisiyle mantodaki kuvvetli konveksiyon akımlarının kabuğu daha sağlamlaştıracağı ve plaka tektoniğini engelleyeceği yönünde sonuçlara varmışlardır. Gezegenin yüzeyinin magmanın itici gücüyle kabuğu delerek plakalara ayıramayacak kadar kuvvetli olacağı sanılmaktadır. Dev Dünyaların atmosferlerinin ve sera etkisinin olup olmadığı daha bilinemediğinden yüzey sıcaklıkları bilinememekte, ancak genel bir denge sıcaklığı verilebilmektedir. Mesela Dünya'nın kara cisim ışınımı 254,3 K'dir (−19 °C). Dünya'yı daha sıcak tutan sera gazlarıdır. Venüs'ün kara cisim ışıması sadece 231.7 K (−41 °C) iken gerçek sıcaklığı 737 K'dir (464 °C). Venüs'ün atmosferi daha çok ısı tutmasına rağmen NASA, Venüs'ün kara cisim ışımasını fevkalâde yüksek aklık derecesi olmasından dolayı daha soğurucu (düşük aklık dereceli) Dünya'dan daha düşük olarak verir. 33. Akademi Ödülleri'nde Yabancı Dilde En İyi Film Ödülü başvuruları Bu sayfa, 1960'ta Yabancı Dilde En İyi Film Akademi Ödülü'ne yapılan başvuruların listesidir. Ödül için 12 başvuru yapıldı. Başvurular arasından, Fransa, İtalya, Meksika, İsveç ve Yugoslavya'nın filmleri adaylığa kabul edildi. Kazanan, İsveç'i temsil eden Ingmar Bergman filmi "Jungfrukällen (Kaynak)" oldu. Brezilya bu sene yarışmaya ilk defa film gönderdi. SÄ±rbistan Futbol Federasyonu Sırbistan Futbol Federasyonu, ( ya da ФСС/FSS) Sırbistan futbolunun yönetim organı. Görevleri, en üst düzeyden en alt düzeye kadar olan futbol liglerini organize etmek ve aynı zamanda erkek ve kadın ulusal futbol takımlarını yönetmek. Merkezi başkent Belgrad'da bulunmaktadır. FSS 1919 yılında Zagreb'de kuruldu ve 2006 yılında Sırbistan Karadağ Futbol Federasyonu'na katıldı ve Yugoslavya Futbol Federasyonu'nun yerini aldı. Kosova ve Metohiya Futbol Federasyonu Sırp Futbol Federasyonuna bağlıdır. SÃ¼leyman Aliyev Süleyman Aliyev Gürcistan politikacısı. Gürcistan Türkleri Konfederasyonu Yüksek Konseyi Başkanı Süleyman Hüseyin-oğlu Aliyev 3 Eylül 1988'de Gürcistan SSC, Marneuli ilçesinin Kaçağan köyünde doğdu. 1994 dahil olduğu M.H.Mollayev Kaçağan orta okulundan 2005 yılında mezun olmuştur. 2008 A.Topçubaşov Yüksek Siyasi Okulda (ASM) "Yönetimin teşkili" kursunu bitirdi. 2005 yılında Bakü'de, Azerbaycan Uluslararası Üniversitesi'ne kabul edildi ve 2009 yılında bu üniversiteyi gümrük işinin teşkili alanında başa vurub. Azerice, Türkçe, Rusca, İngilizce ve Gürcüce serbest konuşuyor. Genç yaşlarından Gürcistan'da sosyo-politik süreçlere bağlı. 2004 yılında Gürcistan Azerbaycanlılarının Milli Asamblesi (GAMA) üyeliğine dahil oldu ve bu örgütün Gürcistan'da insan huqulari uğrunda yaptığı mücadelesinde yakından katıldı. 2005-2009 yıllarında Gürcistan Azerbaycanlıları Milli Asamblesi Yüksek Meclisi sekreterliği görevini yürüttü. 2009 yılı 1 martından Gürcistan Azərbaycanlılarının Milli Asamblesi'nin Kurumsal konularda Sekreteri görevini tutuyor. 2 Kasım 2011 yılında Gürcistan Türkleri Konfederasyonunun Azerbaycanın Gence şeherin'de yapılan Tesis Kurultayının Başkanı seçilmiş ve Kurultaya Başkanlık etmiştir. 2 Kasım 2011 yılında Gürcistan Türkleri Konfederasyonu Yüksek Konseyi üyesi seçildi. 30 Kasım 2011 tarihinde Gürcistan Türkleri Konfederasyonu Yüksek Konseyinin birinci oturumunda Konfederasyon Yüksek Konseyi ilk Başkanı seçildi. 2007 yılından Gürcistan Azerbaycanlılarının Milli Asamblesi Yüksek Meclis üyesi, 2009 yılından ise Büyük Birlik Teşkilatı Başkan Yardımcısı ve Yönetim Kurulu üyesidir. Asimetrik bar Asimetrik bar (asimetrik paralel), 1930'larda geliştirilen ve bayanlar arası yarışmalarda kullanılan jimnastik aleti. Artistik jimnastik yarışlarının mecburi bir parçası olan bar hareketlerinden kadınların performans gösterdiği tek disiplindir. Üst çubuğun yerden yüksekliği 2.4 metre, alttakinin ise 1.7 metre olması dışında, erkeklerin kullandığı paralel bardan yapı ve boyut olarak farklı değildir. Eşit olmayan veya asimetrik barlar, odundan, plastikten ya da bileşik maddelerden yapılmışlardır. Bileşenleri ne olursa olsun, emici olmalıdırlar ve onları kayganlaştıracak şekilde verniklenmemeli ve cilalanmamalıdırlar. İskelet metal ya da çeliktendir. Direkler zemine bağlı çelik halatlarla korunabilir. Uluslararası Jimnastik Federasyonu'na (IFG) göre asimetrik barın ölçüleri; Uluslararası yarışmalarda ilk kez 1936 Olimpiyat Oyunları'nda kullanılmıştır. Asılma ve salınım hareketleri ağırlık taşımakla birlikte, asimetrik paralel pek çok değişik harekete olanak sağlar. Amaç, yumuşak ve akıcı hareketlerle iki çubuğu da eşit oranda kullanmaktır. Hızı sağlayabilmek için birkaç hazırlayıcı sıçrayıştan sonra, jimnastikçiler barın altından ve üstünden olmak üzere bir hareket serisi sergilerler. Bütün gösteriler sadece çeşitli farklı tutuşlarla icra edilebilecek olan bükülme ve taklalar sunmalıdır. Barlar arasındaki uçuş hareketleri mümkün olduğu kadar yüksek ve ihtişamlı olmalıdır. 1972 Yaz Olimpiyatları'nda Sovyet yıldız Olga Korbut asimetrik barın en tepesinde durdu, geri fiske atarak ve barı tekrar yakalayarak hakemleri şaşırttı. Dünya Spor Denetim Merkezi hareketin özellikle insanlar için oldukça zor olduğuna karar verdi ve hareketi hemen yasakladılar. 2004 Olimpiyat Oyunları'nda Fransız Émilie Le Pennec asimetrik barda kazandığı altın madalyayla bu disiplindeki 50 yıllık Doğu Avrupa hegemonyasına son verdi. Star Medya Grubu Star Medya Grubu, Uzan Grubu bünyesinde kurulmuş ve gazete, dergi, kitap, radyo ve televizyon yayıncılık, alanlarında faaliyet gösteren bir şirkettir. Türkiye'de görsel ve işitsel basın alanlarında ilk özel (Star TV), ilk tematik (Teleon TV), ilk müzik (Kral TV), ilk Türk sineması (Yeşilçam TV) ve ilk Türk dizileri (Dizi TV) televizyon kanalları; (Süper FM), ilk arabesk müzik yayını yapan (Kral FM), ilk yabancı müzik yayını yapan (Metro FM) ve ilk slow müzik yayını yapan (Joy FM) radyo istasyonları ile ilk sayısal yayın platformunu (Star Digital) kurarak önemli işler başarmıştır. Ayrıca Star Grubu'nda Star TV, Kral TV, Teleon, Kanal 6, Süper FM, Metro FM, Kral FM, Joy FM, Joy Türk FM, Star Digital, DigiFunClub, Star Gazetesi, Zımba Gazetesi ve Damga Gazetesi'nde yer almıştır. Halen Kanal 24 ve Tv4 ile Star Gazetesi'nde yer almaktadır. Star TV ise 2005 yılında Doğan Grubu ve Kral TV ve Kral FM ise 2008 yılında Doğuş Grubu'na satıldı. Şubat 2016 yılında Esmedya ile birleşmiştir. Sinplus Sinplus İtalyan kökenli İsviçreli müzik grubu. Azerbaycan'ın başkenti Bakü'de düzenlenecek 2012 Eurovision Şarkı Yarışması'nda İsviçre'yi "Unbreakable" adlı İngilizce şarkıyla temsil etmiştir. Birinci yarı finalde yedinci sırada sahneye çıkmıştır. İzlanda'dan 2 puan, Letonya'dan 7 puan, Arnavuluk'tan 3 puan, Romanya'dan 2 puan, İsrail'den 1 puan, San Marino'dan 1 puan, Kıbrıs'tan 2 puan, Macaristan'dan 8 puan, Avusturya'dan 3 puan, Moldova'dan 8 puan ve İtalya'dan 8 puan alarak toplamda 45 puan ile 11. olmuştur. İlk 10'a giremediği için finale çıkamamıştır. Esad Aliyev Asad Aliyev Gürcistanın toplumsal ve siyasi militanı. Gürcistan Türkleri Konfederasyonu Genel Başkan Yardımcısı, Büyük Birlik Teşkilatının Başkanı, Gürcistan Azerbaycanlıları Milli Asamblesi Yüksek Meclis Başkanı. Asad Ali-oğlu Aliyev 30 Nisan 1989 yılında Gürcistan SSC nin Marneuli ilçesinin Kaçağan köyünde dünyaya gelmiştir. 1993 yılında M.H.Mollayev adına Kaçağan 1 saylı orta okuluna başlamıştır. Bu okuldan 2005 yılında mezun olmuştur. 2005 yılında Bakü'de, Azerbaycan uluslararası Üniversitesine girdi. 2009 yılında Azerbaycan Uluslararası Üniversitesi Gazetecilik bölümünü Gazetecilik alanında bitirdi. 2008 yılında Ə.Topçubaşov adına Yüksek Siyasi Okulda "yönetimin teşkili" kurusunu geçti. Azerbaycan, Rus, Türk ve Gürcü dillerinde serbest konuşuyor. 2004 yılından toplumsal-siyasi faaliyete başladı. 2005-2007 yıllarında Gürcistan Azərbaycanlılarının Milli Asamblesi (GAMA) Gençlerle iş üzere sekreterliği görevini tutup. 2001-2009 yılları arasında GAMA Kurumsal konularda Sekreteri çalıştı. 1 Mart 2009 yılında GAMA Genel Sekreteri tayin edildi. 1 Mart 2009 yılından 10 Ağustos 2011 yılına kadar GAMA Genel Sekreteri görevini yürüttü. 11 Ağustos 2011 yılında Gürcistan Azerbaycanlılarının Milli Asamblesi Yüksek Mesclisinin toplantısında, Yüksek Meclis Başkanı secildi. 30 Eylül 2009 yılında Asad Aliyev'in girişimi ile Gürcistan'da "Büyük Birlik Teşkilatı" kurulur ve o bu yeni örgütün ilk başkanı seçilir. 10 Mart 2009 yılında Gürcistan Azərbaycanlılarının Milli Asamblesi (GAMA) Genel Başkanı Taşkın Gülmemmedov hapis edildikten sonra Asad Aliyev 2011 yılının Temmuz ayına kadar, fiili olarag GAMA-ya yönetimi gerçekleştirmiştir. 2 Kasım 2011 yılında Gürcistan Türkleri Konfederasyonunun Azerbaycan'ın Gence şehrinde düzenlenen 1. (Tesis) Kurultayı'nda Gürcistan Türkleri Konfederasyonu Başkan Yardımcısı ve Konfederasyon Yüksek Konseyi üyesi seçilir. 2007 yılından Gürcistan Azərbaycanlılarının Milli Asamblesi Yüksek Meclisi, 2006 yılından itibaren ise Gürcistan Azerbaycanlı Gazeteciler Federasyonu Yönetim Kurulu ve Büyük Birlik Teşkilatı Yönetim Kurulu üyesidir. 2008-2010 yıllarında "Azerbaycan Yolu" gazetesinin Genel editörü görevini almıştır. Unbreakable (Sinplus şarkısı) Unbreakable ya da Türkçesi "Kırılmaz", Sinplus tarafından seslendirilen, Azerbaycan'ın başkenti Bakü'de düzenlenecek 2012 Eurovision Şarkı Yarışması'nda İsviçre'yi temsil eden şarkı. Çankaya Üniversitesi Hukuk Fakültesi Çankaya Üniversitesi Hukuk Fakültesi, 1997 yılında Ankara'da kurulmuştur. Üniversitenin eğitim dili Türkçe olan tek bölümü ve fakültesidir. Çankaya Üniversitesi'nin Balgat kampüsünde eğitim vermektedir. 34 akademik personel ile öğrenci başına düşen öğretim görevlisi sayısı bakımından ortalaması en yüksek üniversiteler arasındadır. Fakültenin dekanı Prof. Dr. Feriha Bilge Tanrıbilir'dir. Çankaya Üniversitesi Mühendislik Fakültesi Çankaya Üniversitesi Mühendislik Fakültesi, 3 Ağustos 2012 tarihinde Mühendislik-Mimarlık fakültesinin Mimarlık ve Mühendislik şeklinde 2'ye ayrılması sonucu kurulmuştur. Fakültedeki tüm bölümlerin eğitim dili İngilizcedir. Çankaya Üniversitesi'nin merkez kampüsünde eğitim vermektedir. Fakültede şu bölümler bulunmaktadır: Fakültenin dekanı Prof. Dr. Nevzat Onur'dur. Çankaya Üniversitesi İktisadi ve İdari Bilimler Fakültesi Çankaya Üniversitesi İktisadi ve İdari Bilimler Fakültesi, 1997 yılında Ankara'da kurulmuştur. Fakültedeki tüm bölümlerin eğitim dili İngilizcedir. Çankaya Üniversitesi'nin Turkuaz kampüsünde eğitim vermektedir. Fakültenin dekanı M. Mete Doğanay'dır. Fakültenin ilk açılan bölümlerinden birisidir. Bölüm başkanı Doç. Dr. Mehmet Yazıcı'dır. Turkuaz Kampüsü'nde faaliyetlerini sürdürmektedir. Fakültenin ilk açılan bölümlerinden birisidir. Bölüm başkanı aynı zamanda rektör yardımıcısı olan Prof. Dr. Alaeddin Tileylioğlu'dur. Turkuaz Kampüsü'nde faaliyetlerini sürdürmektedir. Fakültenin ilk açılan bölümlerinden birisidir. Bölüm başkanı aynı zamanda fakültenin dekanı olan Prof. Dr. Aykut Kansu'dur. Turkuaz Kampüsü'nde faaliyetlerini sürdürmektedir. Fakültenin ilk açılan bölümlerinden birisidir. Turkuaz Kampüsü'nde faaliyetlerini sürdürmektedir. Türkiye'de OT/VT çözümleri Türkiye'nin ilk OTVT firması olan Teta Elektronik A.Ş., 1982 yılında Ankarada ilk barkod okuyucu terminalini üretti. Türkiye'de Barkod kullanılan ilk uygulama, Teta A.Ş. nin Türkiye Atom Enerjisi Kurumuna kurduğu kartlı geçiş kontrol sistemi oldu. Firma,1982 yılında ve 1988 yıllarında Türkiye'de ilk kez manyetik kart okuyucu ve proximity kart okuyucuları da üretti. Üretim ve stok takibine yönelik endüstride ilk kullanılan OTVT sistemi ise, 1984 yılında, Teta A.Ş tarafından Arçelik fabrikasına kuruldu. Bu uygulamada 100den fazla makineden toplanan veriler IBM PC nin ilk versiyonu olan, 8 bitlik data hattına sahip olan 8088 islemciye sahip bilgisayarında toplandı. Türkiye Odalar Birliği, 1988 yılında Türkiye'de satılan ürünlerin üzerine basılacak barkodların tekniği, yapısı ve kullanımı yönünde düzenlemeleri hazırlayarak marketlerde OTVT uygulamasının fiilen kullanılmasını sağladı. Bu dönemde faaliyette bulunan Porcan, Barkod, Teta gibi OTVT firmaları Türkiye genelinde firmalara danışmanlık yaparak teknolojinin kullanımı ve yaygınlaşması için sürece katkıda bulundular. Temaslı Akıllıkart teknolojisi,ilk kez 1990 lı yılların başlarında kamuya ait Testaş A.Ş. tarafından üretildi ve takograflarda kullanılmaya başlandı. Temaslı akıllıkartklar 2000 yılından sonra Alfagaz tarafından üretilen gaz sayaçlarında kullanıldı. 1990 sonrasında Barkod teknolojisi bazı alanlarda RFID teknolojisine yerini bırakmaya başlamıştır. Radyo frekanslı tanıma teknolojisi anlamına gelen RFID, barkoda göre daha pahalı ancak daha kullanışlı ve pratik olduğundan özellikle geçiş kontrol ve elektronik ödeme sistemlerinde vazgeçilmez hale geldi. 1995 yılında Teta, MIFARE terminalini üreterek Türkiye'de ilk RFID elektronik ödeme sistemini uyguladı. Sonraki yıllarda Mifare, toplu ulaşımda ve kartlı geçiş uygulamaları için yaygın olarak kullanılmaya başlandı. 2004 yılından sonra çipleri ucuzlayan Mifare iyice gelişen mifare teknolojisi pek çok yeni üretici mifare teknolojisi ile üretim yapmaya başladı. Rus protestoları (2011) 2011 Rusya protestoları, Rusya yasal seçim sürecinde, birçok Rus ve yabancı gazeteciler, siyasi aktivistler ve kusurlu olarak kabul kamu üyeleri için bir tepki olarak başladı, küçük ölçekli gösteriler bir hafta sonra, Rusya Moskova, Sovyetler Birliği'nin çöküşünden bu yana en büyük protestolar gördü. İktidar partisi Birleşik Rusya, Vladimir Putin, Başbakan ve önceki iki dönem Başkanı, 2012 yılında Başkan tekrar çalıştırmak için niyetini duyurdu protestoların odak noktası olmuştur. Shim Changmin Shim Changmin (d. 18 Şubat 1988, Seul), sahne adı Choikang Changmin olan şarkıcı, oyuncu, şarkı sözü yazarı ve bestecidir. En çok TVXQ üyesi olarak bilinir. Kore’de SM Entertainment, Japonya’da ise Avex Trax şirketiyle çalışmaktadır. Changmin Seul şehrinde doğup büyüdü. Öğretmen olan anne babasının ilk çocuğudur. Shim Soo-yeon ve Shim Ji-yeon adında iki kız kardeşi vardır. SM Entertainment’a badminton oynarken bir kadının ona yaklaşıp yarışmalara gelmesini söylemesinden sonra annesi istediği için katılmıştır. SM Entertainment tarafından düzenlenen Altıncı Gençlik Yarışmasında en iyi şarkıcı ve en iyi yıldız ödülünü almıştır. 2003 senesinde TVXQ adı altında SBS kanalında yayınlanan yılbaşı gecesi BoA ve Britney Spears Özel Show’da “Hug” şarkılarını söyleyerek çıkış yapmıştır. TVXQ’nun yanı sıra solo projelerinde de yer almıştır. 2007 senesinde SM TOWN kış albümü “Only Love” için grup üyesi Park yoochun tarafından bestelenmiş olan “Evergreen” şarkısının sözlerini yazmıştır. 2008 senesinde grubun dördüncü albümü Mirotic’te yer alan “Love ın the Ice” şarkısının yazmıştır. 2010 senesinde “Keep Your Head Down” albümünde yer alan “Confession” şarkısının sözlerini yazmıştır. Şarkının çevirisi için tıklayın. 2006 senesinde TVXQ üyeleri ile beraber Vacation isimli mini dizide oynadı, bu dizi çalışması ilk kez Yonsei Üniversitesinde büyük bir ekranda seyirci ile buluştu. Aynı zamanda birkaç bölümlük Banjun dizilerinde de rol aldılar grup olarak. Bu Banjun dizileri SBS kanalında yayınlanmış ve zamanında çok tutulmuştur. Changmin “Snow Flower” dizisi için ilk düşünülen isim olmuş, fakat TVXQ üyelerinin yoğunluğu nedeniyle rol Kim Ki Bum’a verilmiştir. 2010 senesinde Changmin Athena: Goddes War dizisine 16. bölümde katılmış dizinin sonuna yani 20. bölümüne dek oynamıştır. 2011 senesinde Pradise Ranch dizisinde başrolü oynamıştır. Dizi zengin bir aile çocuğunun fakir bir kızla genç yaşta evlenip, gereksiz yere boşanmanın getirdiği hataları konu almaktadır.Kendisi bu dizide canladırdığı karaktere Japonca seslendirme de yapmıştır. Changmin 2006 senesinde Gaepo Yüksek okulundan mezun oldu. Sonrasında Seoulun Kyung Hee Üniversitesine kabul edildi. 2009 senesinde Kyung Hee Üniversitesi'nin “Modern Müzik” bölümüne kaydoldu. Fakat 2011 senesinde üniversite değiştirip Konkuk Üniversitesi'ne yazılmıştır. 2008 senesinde babası ile birlikte Kore tarihinde yaşanan en büyük petrol faciası yüzünden kirlenen Taean sahilinin temizlenmesine yardım etmiştir. Kısa TVXQ tatili sırasında yaptığı bu yardımı gizli tutmak istemişse de hayran sitelerinden birine eklenen kanıt resmi ile halk yaptığı bu yardımı duymuştur. Sonra’dan bu olay şirketi tarafından onaylanmıştır. Altıncı en iyi yarışmacı SM ödülü: En iyi şarkıcı Altıncı en iyi yarışmacı SM ödülü: En iyi sanatçı Finlandiya Futbol Federasyonu Finlandiya Futbol Federasyonu, Finlandiya'da futbol faaliyetlerini yürütmek, futbolun gelişmesini ve yurt sathına yayılmasını sağlamak, bu konularda her türlü düzenlemeyi yapmak, kararlar almak ve uygulamakla yetkili kurumdur. SPL ayrıca erkek ve bayan millî futbol takımları ile ikinci ve üçüncü seviyedeki millî futbol takımlarını idare etmekle yükümlüdür. Finlandiya'nın en üst düzey futbol ligi Veikkausliiga ayrı bir kuruluş tarafından organize edilir. Alt ligler ise 12 mahalli örgüt tarafından organize edilmektedir. 1907 yılında kurulmuştur. Federasyonun merkezi Finlandiya'nın başkenti Helsinki'de bulunmaktadır. Federasyona bağlı 1.000'den fazla üye kulüp ve yaklaşık 115.000 kayıtlı oyuncu bulunmaktadır. Fin kamuoyu anketinde, spor ile ilgilenen yaklaşık 500.000 Fin futbolun en popüler eğlence olduğunu belirtmiştir. SPL Finlandiya'nın en büyük amatör spor federasyonudur. Yerel düzeydeki Finlandiya futbolu, aşağıdaki 12 bölgesel SPL örgütü tarafından yönetilmektedir: Hint kazı Hint kazı ("Anser indicus"), ördekgiller familyasından Orta Asya’da dağ gölleri civarında binlerce kuşluk sürü ile dolaşan ve üreyen ve kışları Güney Asya’da geçiren göçmen kaz türü. Hint kazının Dünya’nın en yüksekten uçan kuşlarından biri olduğu düşünülmektedir. Dünya’nın en yüksek beşinci dağı olan Makalu Dağı (8.481 m) üzerinden uçarken görülmüştür. Everest Dağı (8.848 m) üzerinden de uçtuğu söylenmiştir ama bu bilgi kanıtlanamamıştır. Hint kazı bazı sınıflandırmalarda "Anser" cinsinden ayrılır, ve içinde tek tür olarak bulunduğu "Eulabeia" cinsinde sınıflandırılır. Hint kazı genel olarak soluk gri renklidir. "Anser" cinsi içinde diğer kazlardan, başında bulunan kara şeritlerle kolayca ayırdedilebilir. Rengi diğer kazlardan daha soluktur. Erkekler 71–76 cm boyunda ve 1,87-3,2 kg ağırlığındadır. Bering kazı Bering kazı ("Anser canagicus"), ördekgiller familyasından Bering Denizi çevresinde Alaska ve Kamçatka’da üreyen ve kışları Aleut Adaları’nda geçiren göçmen kaz türü. Bering kazı Amerikan Ornitologlar Birliği tarafından "Anser" cinsinde değil, diğer Kuzey Amerika “beyaz” kazlarıyla birlikte "Chen" cinsinde "Chen canagica" olarak sınıflandırılır. Bering kazı tıknaz bir gövdeye ve gri renkli tüylere sahiptir. Çok ince siyah şeritleri vardır. Başı ve boynunun arkası beyaz renklidir ve çoğunlukla demir zengin sular nedeniyle turuncu lekelidir. Kar kazının mavi versiyonunun aksine beyaz renk boynunun önüne kadar uzanmaz. Erkek ve dişinin renkleri aynıdır ama erişkin olmayan kuşların başları gövdeleriyle aynıdır. Küçük kar kazı Küçük kar kazı ("Anser rossii"), ördekgiller familyasından Kanada’nın kuzeyinde üreyen ve kışları ABD’nin güneyinde ve Meksika’nın kuzeyinde geçiren göçmen kaz türü. Küçük kar kazı Amerikan Ornitologlar Birliği tarafından "Anser" cinsinde değil, diğer “beyaz” kazlarla birlikte "Chen" cinsinde "Chen rossii" olarak sınıflandırılır. Küçük kar kazının kanatlarının ucundaki siyahlık haricinde tüyleri beyazdır. Görünüşü kar kazına benzer ama yaklaşık %40 kadar daha küçüktür. Kar kazından diğer farklılıkları gagasının gövdesine oranla daha kısa olması ve “siyah dudaklar”ının olmamasıdır. Koyu renkli versiyonuna çok ender rastlanır. Kuzey Pasifik gerçek balinası Kuzey Pasifik gerçek balinası "(Eubalaena japonica)", Büyük Okyanus'un kuzeyinde yaşayan çok büyük bir balina türüdür. Kuzey Pasifik gerçek balinaları, Büyük Okyanus'un kuzeyindeki yarı arktik sularda yaşamaktadır. İki türe ayrılan Kuzey Pasifik gerçek balinalarının birinci türü, Ohotsk Denizi, Kuril Adaları kıyıları ve Kamçatka Yarımadası kıyısında, ikinci türü Alaska Körfezi ve Bering Denizi'nde yaşamaktadır. Ayrıca nadiren Meksika kıyılarında görülmektedir. Kuzey Pasifik gerçek balinalarının dişisi, Japonya sularında doğum yapmaktadır. Cevdet BaÄŸca Cevdet Bağca (d. 1965, Iğdır), söz yazarı, aynı zamanda öğretmen. 1965 yılında Iğdır'ın Melekli kasabasında doğdu. Ailesi Turgutlu'ya göç ettikten sonra yıllarca işçilik yaptı, öte yandan anne ve babasının da gayretiyle öğrenimine devam etti. Üniversite yıllarına kadar Turgutlu'da yaşadı. Politik gerekçelerle yarım kalan birkaç üniversite yaşantısından sonra Gazi Üniversitesi Sınıf Öğretmenliği'ni bitirdi. 1989'da öğretmenliğe başladı. O tarihten beri öğretmenliğe devam etmektedir. Bununla birlikte 23 yıldır profesyonel anlamda söz yazarlığı ve bestecilik yapmaktadır . Edip Akbayram, Yavuz Bingöl, Hüseyin Turan, Grup Sentez, Yeninur Ada, Metin Yılmaz, Yol Arkadaşları, Alişan, Güler Işık, Nurettin Güleç, Nurdan İpek, Deniz Erdoğan, Bağdagül, Recep Ergül, Umuda Ezgi Grubu ve birçok sanatçılarla çalıştı. Ayrıca film müzikleri ve belgesel çalışmaları yaptı. İlk albümü olan Simurg'u 2000 yılında yaptı. Bu başarılı albümü Emanet Öyküler(2005), Mayna(2007), Nuda(2011) ve Haymatlos(2015) albümleri izledi. Yurt içi ve yurt dışında devamlı konserler vermektedir. Walter Smith Walter Smith OBE (d. 24 Şubat 1948, Lanark), İskoçyalı eski futbolcu ve teknik direktör. Son olarak Glasgow Rangers takımını çalıştırmıştır. Kariyerine Dundee United takımında başlayan Smith, uzun süre Dundee United'ta oynadıktan sonra futbola Dumbarton takımında devam etti. Tekrar Dundee United'a döndükten sonra hem yaşadığı sakatlıklar nedeniyle fazla maç yapamayıp yardımcı antrenörlük yapan ve futbolu burada bırakan Smith, İskoçya U-19 ve İskoçya U-21'i çalıştırdı. 1986 FIFA Dünya Kupası'nda mücadele eden İskoçya'nın o zamanki teknik direktörü Sir Alex Ferguson'un yardımcılığını yaptı.Aynı zamanda Glasgow Rangers takımında da o zamanki teknik direktör Graeme Souness'ın yardımcılığını yaptı. 1991 yılında Souness'ın takımdan ayrılmasıyla Glasgow Rangers'ın başına geçen Smith, 1998 yılında İngiliz takım Everton'ın başına geçti. 2002 yılında Everton'dan ayrılan Smith, 2004 yılına kadar Manchester United takımında yine o zaman ve şu an teknik direktörü olan Sir Alex Ferguson'ın yardımcılığını yaptı. 2004 yılında İskoçya'nın başına geçtikten sonra 2007 yılında tekrar Glasgow Rangers'a geri döndü. İlk sezonunda takımını UEFA Kupası'nda finale taşıyan Smith, 2011 yılında takımdan ayrıldı. Smith ayrıca Britanya İmparatorluğu Nişanı'nın "Officier" (OBE (Türkçesi: Subay)) rütbesine getirildi. Jérémy Berthod Jérémy Berthod (d. 24 Nisan 1984, Tassin-la-Demi-Lune), Fransız futbolcudur. 2002 yılında Olympique Lyonnais takımında profesyonel olan Berthod, kariyerindeki ilk maçına 13 Eylül 2003 tarihinde 1-1 biten maçta şu an oynadığı takım olan Auxerre karşısında çıktı. İlk golünü ise 4 Ocak 2006 tarihinde 4-0 kazandıkları maçta Strasbourg'a karşı attı. Berthod, 6 Temmuz 2007 tarihinde 2 milyon € karşılığında Monaco'ya transfer oldu. Orada sadece 12 maç yapabilen Berthod, 14 Haziran 2008 tarihinde Auxerre'e transfer oldu. Berthod, Fransa U-19 fromasını 15 kez giydi ve 3 gol attı. Fransa U-21 formasını ise 8 kez giyme başarısı gösterdi. Ayrıca Fransa U-21 formasıyla 2006 Avrupa 21 Yaş Altı Futbol Şampiyonası'nda da mücadele etti. Erkek kardeşi Alexandre de kendisi gibi futbolcu ve defans bölgesinde oynamaktadır. Eser Özaltındere Hasan Eser Özaltındere (d. 13 Şubat 1954, Ankara), Türk eski millî futbolcu, teknik direktör. Galatasaray yakınlığıyla bilinir ve genelde Fatih Terim'ın yanında kaleci antrenörlüğü yapmaktadır. Futbolcu kariyeri yanında iki üniversite bitirme başarısı gösterdi. Gençlerbirliği'nde oynadığı dönemlerde Ankara'da İktisadi ve Ticari İlimler Akademisinde okudu. Daha sonra Galatasaray'da oynadığı dönemlerde İstanbul Üniversitesinde Felsefe ve İşletme bölümlerini bitirdi. Eski sinema sanatçısı Feri Cansel' in kızı sinema sanatçısı İlter Özcan ya da sahne ismiyle Zümrüt Cansel ile evlidir. Futbola 1968 yılında Artvin yöresinde başladı ve sonra 2. Lig'de mücadele eden Gençlerbirliği'nde profesyonel seviyede futbol oynamaya başladı. Burada yetenek avcılarının dikkati çekmeye başladı ve bunun üzerine 1974-75 sezonunun başında Süper Lig ekiplerinden Adana Demirspor'a transfer oldu. Burada uyum sorunu yaşmadan eski kaleci Erden Arat'ın takımdan ayrılmasından sonra boşalan 1. kaleciliği kazanmayı bildi. Gösterdiği performansla önce Türkiye ümit millî takıma ve bir ay arayla Türkiye A millî takımına davet edilmeye başlandı. 1977-78 sezonunun ilk haftalarinda 1. kalecisi Boško Kajganić'in ülkesinde geçirdiği bir trafik kazasinda hayatini kaybetmesi sonucu kaleyi bir sezon boyunca yedek kaleciler Nihat Akbay ve Bahattin Demircan emanet etmek zorunda kalan Galatasaray, özellikle Nihat Akbay'ın sezon sonu futbola veda etmek istemesi sonucu kaleci arayısına girdi. Bunun üzerine Eser Özaltındere Galatasaray'a transfer edildi. Burada gelisiyle beraber 1. Kaleci olarak görev aldı ve bu Galatasaray'da oynadığı altı sezonun dördünü 1. Kaleci olarak görev yaptı. Son iki sezon yedek kaleci Haydar Erdoğan' la zaman zaman değişikliklerle oynadı. 1984-85 sezonunun yaz transfer döneminde Galatasaray hem eski teknik direktörü Tomislav Ivić verdiği haber doğrultusunda hem de teknik direktörlüğüne yeni getirilen Jupp Derwall' ın yeni kaleci istemesi doğrultusunda Yugoslav kaleci Zoran Simović transfer edildi ve Eser Özaltındere gidecekler listesine konuldu. Bunun üzerine aynı sezonun transfer dönemi kapanmadan Sakaryaspor' a transfer oldu. Daha sonraki sezonlar Üsküdar Anadolu, Yalovaspor, Feriköyspor ve Galata SK' de forma giydi. 27 kez millî takımlara çağrılan Eser Özaltındere, 7 kez kez Türkiye U-21 ve 8 kez de Türkiye forması olmak üzere toplam 15 kez millî formayı giymiştir ve karşılaşmalarda 1 gol kaydetmiştir. ümit millî takımı için ilk karşılaşmasına 12 Ekim 1975 tarihinde Romanya ümit millî takımına karşı oynanan karşılaşmada çıktı. A millî takım için ilk kar karşılaşmasına 25 Ağustos 1976 tarihinde Finlandiya millî takımına karşı oynanan karşılaşmada çıktı. A millî takımda genelde Rasim Kara ve Şenol Güneş'ın ardından yedek kaleci olarak görev aldı. Futbolculuk kariyerinin son yıllarında Üniversite eğitiminin yaninda teknik direktörlük ve antrenörlük kurslarınada gitti. Futbola vedasindan sonra yardımcı antrenörlük ve kaleci antrenörlüğü yapmaya karar verdi. İlk deneyimi olarak 1994-95 sezonunda Galatasaray'da kaleci antrenörü olarak görev almaya başladı. 1993-94 sezonunun Mart ayından sezon sonuna kadar yardımcı antrenörlük görevinide üstlendi. 1995-96 sezonunda itibaren tekrar kaleci antrenörü olarak görev almaya başladı. Bu görevini 2003-04 sezonunun sonuna kadar sürdürdü. GÃ¶rme Görsel algı çevredeki objelerin görülebilir spektruma yansıttığı ışığı kullanarak çevreyi yorumlayabilme yeteneğidir. Bu, etrafı ne kadar net görmeyi ifade eden görsel keskinlikten farklıdır (örneğin "20/20 vizyon"). Bir kişi 20/20 vizyonu olsa bile görsel algısal işleme ile ilgili problemler yaşayabilir. Sonuç olarak algı, ayrıca görsel algı, görüş veya vizyon olarak da bilinir (sıfat biçimi:"görsel", "optik" veya "oküler"). Görme işleminde bulunan çeşitli fizyolojik bileşenler topluca görsel sistem olarak adlandırılır ve toplu olarak görme bilimi olarak adlandırılan dilbilim, psikoloji, bilişsel bilim, nörobilim ve moleküler biyoloji alanlarında çok fazla araştırmanın odağıdır. İnsanlarda ve diğer bazı memelilerde, ışık göze korneadan girer ve lens tarafından gözün arka tarafında bulunan ışığa duyarlı bir zar olan retinaya odaklanır. Retina, ışığı nöronal sinyallere çevirmesi için bir dönüştürücü görevi yapar. Bu transdüksiyon, ışık fotonlarını tespit eden ve onlara nöral impulslar üreterek yanıt veren rods ve cones olarak da bilinen retinanın özel fotoreseptif hücreleri tarafından gerçekleştirilir. Bu sinyaller retinadan, beyindeki merkezigangliyona optik sinir tarafından iletilir. Lateral genikülat çekirdek bilgiyi görsel kortekse iletir . Retinadan gelen sinyaller de doğrudan retinadan üstün kollikulusa gider . Lateral genikülat çekirdek sinyalleri, striat korteks olarak da adlandırılan birincil görsel kortekse gönderir. Görsel bağlantı korteksi olarak da adlandırılan, extrastriate korteksi hem birbirinden hem de striat korteksten bilgi alan bir dizi kortikal yapıdır. Görsel ilişkilendirme korteksinin son açıklamaları, bir bölümü iki fonksiyonel yolla açıklar, ventral ve dorsal yol. Bu varsayım iki akım hipotezi olarak bilinir. İnsan görsel sisteminin genellikle elektromanyetik spektrumun 370 ve 730 nanometresi (0.00000037 ila 0.00000073 metre) dalga boyları arasındaki görünür ışığa duyarlı olduğuna inanılmaktadır. Bununla birlikte, bazı araştırmalar insanların, özellikle de gençlerin, 340 (UA-V) nanometreye dalgaboyununa kadar olan ışığı, algılayabildiğini öne sürer. Görsel algıdaki başlıca problem, retinal uyaranın (örneğin;retinadaki görüntü) insanların gördüklerinin basit bir çevirisi olmadığıdır. Bundan dolayı algı ile ilgilenen insanlar, görsel işlemenin aslında neyin göründüğünü ortaya çıkarmak için neler yaptığını açıklamakta uzun süreler uğraşmaktadırlar. Görmenin nasıl işlediğine dair ilkel açıklama getiren iki büyük antik Yunan okulu vardı. Birincisi, ışınlar gözlerden yayıldığında ve görsel nesneler tarafından tutulduğunda görme olayının sürdürülmesini sağlayan " salınım teorisi " idi. Bir nesne direkt görülürse, gözlerden çıkan ve tekrar nesnenin üzerine düşen 'ışınlar' yoluyla olmuş demektir. Fakat görüntü kırılması da, gözlerden çıkan ve havada dolaşan 'ışınlar' aracılığıyla da görülebilir ki bu ışınların hareketinin sonucu olarak da görülebilir olan görünür nesnenin üzerine düşer. Bu teori Öklid ve Batlamyus gibi akademisyenler ve onları takip edenler tarafından desteklenmiştir. İkinci okul, görme olayının, objenin temsili olan gözlere giren bir şeyden geldiğini savunan 'intro-misyon' denen yaklaşımını savunurdu. Ana temsilcileri Aristotle, Galen ve takipçileri ile bu teori, görme olayının gerçekte ne olduğuna dair modern teorilere yakın olduğu görülüyor ancak sadece deneysel temele sahip olmayan bir tartışma olarak kaldı. (On sekizinci yüzyıl İngiltere'sinde Isaac Newton, John Locke ve diğerleri, vizyonun / gerçekçi teorisini, görme olayını gerçek nesneden oluşan ışınların görülen nesnelerden yayıldığı ve görenin zihnine gözün diyafram açıklığından duyulan bir süreç içerdiği konusunda ısrar ederek teoriyi ileri taşıdılar. Her iki düşünce okulu da "beğeni ancak hoşlanmayla bilinir" ilkesine, dolayısıyla gözün görünür ışığın "dış ateşiyle" etkileşime giren ve görmeyi mümkün kılan bir "iç ateş" ten oluştuğu prensip üzerine kuruludur. Plato, bu iddiayı Aristotle'nin De Sensu'da yaptığı gibi Timaeus diyaloğunda yapar. Alhazen (965 - 1040) görsel algı üzerine birçok araştırma ve deney gerçekleştirdi bunlar; Ptolemy' nin binoküler görme konusundaki çalışmalarını genişletmek ve Galen' in anatomik çalışmalarını yorumlamak üzerineydi. Işık bir cisim üzerinde sektiğinde görme olayının meydana geldiğini ve daha sonra kişinin gözünde oluştuğunu açıklayan ilk kişiydi. Leonardo da Vinci'nin (1452–1519) gözün özel optik niteliklerini ilk olarak tanımlayan kişi olduğuna inanılmaktadır. "İnsan gözünün işlevi ... çok sayıda yazar tarafından belli bir şekilde tanımlandı ama ben tamamen farklı görüşteyim. " diye yazmıştır. Temel deneysel bulgusu, görüş çizgisinde yani foveada sona eren optik çizgide sadece belirgin ve net bir görüş olmasıydı. Bu kelimeleri tam anlamıyla kullanmasa da, aslında foveal ve periferik görme arasındaki modern ayrımın babasıdır. Issac Newton (1642-1726 / 27), bir prizmadan geçen ışık spektrumunun her bir rengini izole ederek, nesnelerin görsel olarak algılanan renginin yansıtılan ışığın karakteri nedeniyle ortaya çıktığını ve bu ayrılmış renklerin ,günün beklentisine ters bir şekilde, herhangi başka bir renge dönüştürülmeyeceğini deneylerle keşfeden ilk kişidir. Hermann von Helmholtz genelde görsel algı ile ilgili ilk modern çalışma ile ön plana çıkar. Helmholtz insan gözünü üzerine incelemeler yaptı ve yüksek kaliteli bir görüntü üretmeye kapasitesinin olmadığına karar verdi. Yeterli olmayan bilgi, görme olayını imkansız hale getirmiş gibi görünüyordu. Bu nedenle o, görmenin ancak 'bilinçdışı çıkarım'ın formunun bir sonucu olabileceği çıkarımına vardı ve bu kavramı 1867'de ortaya çıkardı. O, beynin eski deneyimlere dayanan ve yeterli olmayan verilerden varsayımlar ve sonuçlar çıkardığını ileri sürdü. Çıkarımlar, dünyanın önceki deneyimini gerektirir. Görsel deneyimlerle temellenen iyi bilinen varsayım örnekleri: Görsel yanılsamaların (çıkarım sürecinin yanlış gittiği durumlar) incelenmesi, görsel sistemin ne tür varsayımlarda bulunduğuna dair çok fazla fikir vermektedir. Bilinçsiz çıkarım hipotezinin başka bir türü (olasılıklara dayalı olan) yakın zamanda Bayes adı verilen görsel algı çalışmalarıyla tekrar canlandırılmıştır. Bu yaklaşımın savunucuları, görsel sistemin duyusal verilerle algı oluşturmak için bir çeşit Bayesci çıkarım gerçekleştirdiğini düşünmektedir. Bununla birlikte, bu görüşe sahip olanların prensip olarak Bayes eşitliğinin gerektirdiği bağlantılı olasılıkları nasıl ürettiği açık değildir. Bu düşünceye dayanan modeller , hareket algısı, derinlik algısı ve şekil-zemin algısı gibi çeşitli görsel algısal işlevleri tanımlamak için kullanılmıştır. “ Tamamen ampirik algı teorisi ” Bayes formalizmini açıkça anımsatmadan görsel algıyı rasyonelleştirmeyle ilgili yeni bir yaklaşımdır. Bugün vizyon bilimcileri tarafından incelenen araştırma sorularının çoğunu ilk olarak 1930'larda ve 1940'larda çalışan Gestalt psikologları gündeme getirdi. Gestalt Organizasyon Yasaları, insanların görsel bileşenleri nasıl bir çok farklı parça yerine organize olmuş desenler ya da boşluklar olarak algıladıklarına dair çalışmalara rehberlik etmiştir. "Gestalt", anlamı kısmen "biçim ya da desen" ile birlikte "bütün ya da ortaya çıkan yapı" olan Almanca bir kelimedir. Bu teoriye göre, görsel sistemin yapıları nasıl otomatik olarak desenler şeklinde gruplandırdığını belirleyen sekiz ana faktör vardır: Yakınlık, Benzerlik, Kapama, Simetri, Ortak hareket, Sürekliliğin yanısıra İyi Gestalt( düzenli, basit ve sıralı yapı) ise ve geçmiş deneyimler. 1960'lı yıllardaki teknik gelişmeler, göz hareketlerinin okuma boyunca kaydedilebilmesine, resimlerin görüntülenebilmesine, ve sonrasında görsel problemlerin çözümü ve başa monte edilebilir kameralar çıktığında araba yolculuğunun kaydedilebilmesine de olanak sağlamıştır. Sağdaki resim, görsel incelemenin ilk iki saniyesinde neler olabileceğini göstermektedir. Çevresel görüşü temsil eden arka plan odak dışındayken, ilk göz hareketi adamın botlarına doğru olur.( bunun sebebi başlangıç sabitliğine yakın olması ve uygun kontrastının olmasıdır). Devamındaki sabitler bir yüzden diğerine atlar. Hatta yüzler arasında karşılaştırma yapılmasına bile izin verebilirler. İkon "yüzünün", çevresel görüş alanında çok çekici bir arama ikonu olduğu sonucuna varılabilir. Foveal görme çevresel ilk izlenime bir çok ayrıntılı bilgi sağlar. Farklı göz hareketleri türleri olduğu da belirtilebilir: fiksasyonel göz hareketleri ( mikrosakaslar, oküler sürüklenme ve ürperme), verjans hareketleri, sakkadik hareketler ve takip hareketleri. Fiksasyonlar, gözün durduğu nispeten statik noktalardır. Bununla birlikte, göz asla tamamen hareketsiz değildir, ancak bakış pozisyonu sürüklenir. Bu sürüklenmeler, çok küçük fiksasyonel göz hareketleri olan mikrosakaslar ile düzeltilir. Verjans hareketleri, gözlerin bir görüntüyü her iki retinada aynı bölgeye düşürmek için birlikte çalışmasını içerir. Bunun sonucunda tek bir odaklanmış görüntü oluşur. Sakkadik hareketler,bir konumdan diğerine atlayan ve bir görüntüyü/sahneyi hızla taramak için kullanılan göz hareketi türüdür. Son olarak, takip hareketi düzgün göz hareketidir ve hareket halindeki nesneleri takip etmek için kullanılır. Yüz ve nesne tanımanın farklı sistemler tarafından gerçekleştirildiğine dair önemli kanıtlar mevcuttur. Örneğin, Prosopagnosik hastaları yüz analizi konusunda eksikliklere sahip olup nesne analizi konusunda sorun yaşamazken, nesne agnosik hastaları (en önemlisi: C.K. hastaları) nesne analizi sorunları ile birlikte ayrılan yüzleri analiz etmede de sorun yaşarlar. Davranışsal olarak, nesnelerin değil de yüzlerin ters çevirme etkisine sahip olması, onların 'özel' olduğu iddiasına yol açmıştır. Ayrıca, yüz ve nesne analizleri farklı sinir sistemlerini barındırır. Özellikle, bazıları, insan beyninin yüz işleme için belirgin uzmanlaşmasının gerçek etki alanı özgüllüğünü değil, belirli bir uyaran sınıfında daha genel bir uzman düzeyinde ayrımcılık sürecini yansıttığını, ancak bu son iddia önemli bir konu olduğunu savunmuşlardır. Bu son iddia önemli bir tartışma konusudur. FMRI ve elektrofizyoloji kullanarak Doris Tsao ve meslektaşları, beyin bölgelerini ve makak maymunlarında yüz tanıma mekanizmasını tanımladılar. İnferotemporal korteks, farklı nesnelerin tanınması ve farklı olanların birbirinden ayrılmasında önemli bir role sahiptir. MIT'in bir araştırmasında, IT korteksinin alt küme bölgelerinin farklı nesnelerden sorumlu olduğu sonucu çıkarılmıştır. Çalışmadaki hayvan, korteksin birçok küçük alanının nöral aktivitesini seçici olarak kapatır ve belirli nesne çiftlerini dönüşümlü olarak ayırt edemez. Bu, IT korteksinin farklı ve belirli görsel özelliklere yanıt veren bölgelere ayrıldığını gösterir. Benzer bir şekilde, korteksin bazı kısımları ve bölgeleri, yüz tanımaya diğer nesnelerin tanınmasından daha fazla dahil olur. Bazı çalışmalar, tekdüze küresel görüntü yerine, nesnelerin bazı kendine ait özelliklerinin ve ilgi alanlarının, beynin görüntüdeki bir nesneyi tanıması gerektiğinde anahtar unsurlar olduğunu gösterme eğilimindedir. Buradan çıkarılacak sonuç, insan görüşünün, nesnenin kenarlarını bozmak, dokuyu değiştirmek veya görüntünün önemli bir bölgesindeki herhangi bir küçük değişiklik gibi görüntüdeki küçük özel değişikliklere karşı savunmasız olabileceğidir. Uzun bir körlükten sonra görüşü tekrar yerine gelen insanların çalışmaları, nesneleri ve yüzleri (renk, hareket ve basit geometrik şekillerin aksine) tanıyamayacaklarını ortaya koymaktadır. Bazıları, çocukluk döneminde kör olmanın, bu üst düzey görevler için gerekli olan görsel sistemin bir kısmının düzgün bir şekilde gelişmesini engellediğini varsaymaktadır. 2007de gerçekleştirilen bir çalışma, Kritik sürenin 5 veya 6 yaşına dek sürüğüne dair genel bir yargının olduğunu ve deneyimledikçe yaşlı hastaların da bu yetenekleri geliştirebileceğini öne sürdü. 1970'lerde David Marr, farklı soyutlama seviyelerinde görme sürecini analiz eden çok seviyeli bir vizyon teorisi geliştirdi. Vizyondaki belirli sorunların anlaşılmasına odaklanmak için üç analiz seviyesi tanımladı: "hesaplama", "algoritmik" ve "uygulama" seviyeleri. Tomaso Poggio da dahil olmak üzere vizyon üzerine çalışan birçok bilim insanı, bu analiz seviyelerini benimsedi ve bunları vizyonu hesaplamalı bir açıdan karakterize etmek için kullandı. "Hesaplama düzeyi", yüksek bir soyutlama düzeyinde, görsel sistemin üstesinden gelmesi gereken sorunları ele alır. "Algoritmik seviye", bu sorunları çözmek için kullanılabilecek stratejiyi belirlemeye çalışır. Son olarak, "uygulama düzeyi" bu sorunlara çözümlerin nöral devrede nasıl gerçekleştiğini açıklamaya çalışır. Marr, vizyonu bu düzeylerin herhangi birinde bağımsız olarak araştırmanın mümkün olduğunu ileri sürdü. Marr, vizyonu iki boyutlu bir görsel diziden (retinaya yansıdığı şekilde) çıkarak dünyanın üç boyutlu bir tanımına ilerlemek olarak tanımladı. Marr'ın görme aşamaları şunları içerir: Marr'ın 2 1/2 B çizimi bir derinlik haritası inşa edildiğini varsayar ve bu harita bu 3D şekil algısının temelidir. Bununla birlikte, hem stereoskopik hem de resimsel algılamanın yanı sıra monoküler görüntüleme, 3D şekil algısının derinlik algısından önce geldiğine ve derinlik algısına güvenmediğini açıklar. Bir ön derinlik haritasının prensipte nasıl inşa edilebileceği ya da bunun şekil temelli organizasyon ya da gruplama sorununu nasıl ele alacağı açık değildir. Marr'ın göz ardı ettiği algısal düzenleme kısıtlamalarının, dürbünle görüntülenen 3B nesnelerden gelen 3B şekil algılarının üretiminde rolü, 3B tel nesneleri örneğinde ampirik olarak gösterilmiştir Daha ayrıntılı bir tartışma için bkz. Pizlo (2008). Daha yeni, alternatif bir teorik bakış açısı, vizyonun aşağıdaki üç aşama ile oluşturulduğunu önermektedir: kodlama, seçim ve kod çözme. Kodlama, görsel girdileri örneklemek ve temsil etmektir (örn., Retinadaki sinirsel aktiviteler olarak görsel girdileri temsil etmek). Seçim veya dikkatli seçim, giriş bilgilerinin küçük bir kısmını daha fazla işlem için, örneğin o konumdaki görsel sinyalleri daha iyi işlemek için bir nesneye veya görsel bir konuma kaydırarak, seçmektir. Kod çözme, seçilen giriş sinyallerini çıkarımlamak veya tanımaktır, örneğin bakış merkezindeki nesneyi birinin yüzü olarak ayırt etmek. Bu teorik bakış açısının içerisinde, dikkatli seçim görsel yol boyunca birincil görsel kortekste başlar ve dikkat kısıtlamaları görsel tanıma veya kod çözme için kullanılan merkezi ve çevresel görsel alanlar arasında ikili bir çelişki oluşturur. Transdüksiyon, çevresel uyarıcılardan gelen enerjiyi nöral aktiviteye çevirme işlemidir. Retina üç farklı hücre katmanı içerir: fotoreseptör katman, çift kutuplu hücre katmanı ve gangliyon hücre katmanı. Transdüksiyon, lensten en uzak olan fotoreseptör katmanında gerçekleşir. Lens, farklı duyarlılıkları olan, cones ve rods olarak adlandırılan fotoreseptörler içerir. Cones renk algılanmasından sorumludur ve kırmızı, yeşil ve mavi olarak üç tiptedir. Rods düşük ışıktaki objelerin algılanmasından sorumludur. Fotoreseptörler kendileriyle birlikte lamella zarına gömülü, fotopigment olarak adlandırılan özel kimyasallar içerir: tek bir insan rod’u onlardan yaklaşık 10 milyon içerir. Fotopigment molekülü iki bölümden oluşur: opsin (protein) ve retinal (lipid). Görünür ışık spektrumuna yanıt veren 3 spesifik fotopigment (her biri kendi dalga boyu hassasiyetine sahiptir) vardır. Görünür ışık spektrumuna cevap veren 3 özel fotopigment vardır(herbiri kendi dalga boyu hassasiyetine sahiptir). Uygun dalga boyları (belirli fotopigmentin hassas olduğu) fotoreseptöre vurduğunda, optik siniri oluşturan ve bilgiyi beyne ileten aksonlardan olan gangliyon hücreye sinyali gönderen çift kutuplu hücre katmanına, sinyal gönderen fotopigmentler ikiye bölünür. Genetik bir anomallik sebebiyle belirli bir cone tipi kayıpsa veya anormalse, bazen renk körlüğü olarak da adlandırılan renk görme eksikliği ortaya çıkar. Transdüksiyon, fotoreseptörlerden çift kutuplu hücrelere ve gangliyon hücrelerine gönderilen kimyasal mesajları içerir. Bir çok fotoreseptör, bilgilerini bir gangliyon hücreye gönderebilirler. İki tip gangliyon hücre vardır: kırmızı/yeşil ve sari/mavi. Bu nöronlar sürekli ateşlenir- uyarılmadıklarında bile. Bu nöronların ateşlenme oranı değiştiğinde, beyin farklı renkleri yorumlar (birçok bilgi ve görüntüyle). Kırmızı ışık kırmızı cone uyarır bu da kırmızı/yeşil gangliyon hücreyi uyarır. Aynı şekilde yeşil ışık, kırmızı/yeşil gangliyon hücreyi uyaran yeşil cone uyarır ve mavi ışık sari/mavi gangliyon hücreyi uyaran mavi cone uyarır. Gangliyon hücrenin ateşlenme oranı bir cone tarafından sinyal verildiğinde artar, ve başka bir cone tarafından sinyal verildiğinde azalır. Gangliyon hücrenin ismindeki ilk renk onu uyaran renk, ikinci renk ise engelleyen renktir. Örneğin, kırmızı cone, kırmızı/yeşil gangliyon hücreyi uyaracaktır ve yeşil cone, kırmızı/yeşil gangliyon hücreyi engelleyecektir. Buna rakip süreç işlemidir. Eğer kırmızı/yeşil gangliyon hücrenin ateşlenme oranı artarsa, beyin bilirki ışık kırmızı renkteydi, eğer oran düşürüldüyse, beyin bilirdiki ışık yeşil renkteydi. Görsel algı teorileri ve gözlemleri, bilgisayar vizyonu ( makine vizyonu veya hesaplama vizyonu olarak da adlandırılır) için temel ilham kaynağı olmuştur. Özel donanım yapıları ve yazılım algoritmaları, makinelere bir kameradan veya bir sensörden gelen görüntüleri yorumlama yeteneği sağlar. 2008 Yaz OlimpiyatlarÄ±'nda Aruba Aruba, Çin'in başkenti Pekin'de düzenlenen 2008 Yaz Olimpiyatlarına biri judoda, diğeri ise yüzmede olmak üzere iki sporcuyla katıldı. Oyunlara altıncı kez sporcu gönderen Aruba, tarihindeki en az sporcuyu bu oyunlara gönderdi. Ülke adına yarışan sporcuların hiçbiri eleme aşamasını geçemedi, dolayısıyla herhangi bir madalya da alamadı. Erkekler 81 kg kategorisinde yarışan judocu Fiderd Vis, 32 sporcunun yarıştığı ilk turda elendi. Erkekler 100 metre serbest dalında mücadele eden yüzücü Jan Roodzant ise elemeleri geçemedi ve genel klasmanda 53. sırayı elde ederek oyunlara veda etti. Olimpiyat Oyunları'na ilk katılımını Güney Kore'nin başkenti Seul'de düzenlenen 1988 Yaz Olimpiyatları'nda yapan Aruba, 2008 Yaz Olimpiyatları da dahil olmak üzere sonraki beş oyuna katıldı. 2008 oyunlarına iki sporcu göndermeyi başaran Aruba, katıldığı oyunlardaki en düşük sporcu sayısını elde etti. İki farklı spor dalından katılan bu sporcuların ikisi de erkekti. 1 Ağustos 2008'de iki sporcu, antrenörleri ve Aruba Olimpiyat Komitesi yetkilileri Edmundo Josiah ile Chu Halabi'den oluşan Aruba kafilesi, KLM'nin 765 sefer sayılı uçuşuyla Pekin'e hareket etti. Üç gün sonra ise komite başkanı Leo Maduro ile komitede çalışan Mary Hsing ve Ling Wong Çin'e giriş yaptı. Ülke, Pekin Ulusal Stadyumu'nda düzenlenen açılış töreninde 109. sıradan çıkış yaptı. Judocu Fiderd Vis, ülke bayrağını taşıyan isimdi. Kapanış töreninde ise bayrağı, ülkeyi temsil eden diğer sporcu Jan Roodzant taşıdı. 2008 Yaz Olimpiyatları'ndaki judo müsabakalarında Aruba'yı temsil eden tek sporcu Fiderd Vis idi. Oyunlara, antrenör Alberto Thiel eşliğinde Brezilya'da hazırlandı. Vis'in performansını gören Uluslararası Olimpiyat Komitesi, sporcunun oyunlara katılması için özel davette bulundu. Aruba Olimpiyat Komitesinin daveti kabul etmesiyle birlikte Vis, Aruba'nın 2008 Yaz Olimpiyatları'na gönderdiği ikinci ve son sporcu oldu. Vis, erkekler 81 kg kategorisinden katıldığı judo müsabakalarının 12 Ağustos günü düzenlenen ilk turunda ev sahibi Çin'i temsil eden Guo Lei ile karşılaştı. Rakibine 1100-0 kaybeden judocu, ilk karşılaşmasının ardından oyunlara veda etti. 2008 Yaz Olimpiyatları'nda Aruba'yı temsil eden ikinci sporcu, Hollanda doğumlu yüzücü Jan Roodzant idi. Antrenör Ismael Santiesteban ile birlikte Florida'nın Gainesville şehrinde, Florida Üniversitesi yüzme takımı eşliğinde oyunlara hazırlandı. 2008 CARIFTA Yüzme Şampiyonası'nda gösterdiği performans sonucunda ise Olimpiyatlara katılma hakkı elde etti. 12 Ağustos'taki erkekler 100 metre serbest dalından katıldığı yarışmalarda, ikinci seride yarıştı ve elde ettiği 51.69 saniyelik süreyle serisini birinci sırada tamamladı. Genel sıralamada ise 64 yüzücü arasından 53. olarak elemeleri geçemedi ve oyunlara veda etti. Yer hareketleri Yer hareketleri, genellikle minderle kaplı bir alanda yapılan artistik jimnastik yarışması. Yer hareketleri kadın artistik jimnastiğinin dört disiplininden ve erkek artistik jimnastiğinin altı disiplininden bir tanesidir. Yer hareketleri, izleyiciye beceri ve güç gösterili bir aksiyon paketi sunan en popüler jimnastik dallarındandır. Bireysel yarışmacılar kare bir yer paspas üzerinde koreograflanmış gösterilerini sunarlar ve hem akrobatik başarılarına hem de sanatsal yaratıcılıklarına göre puanlandırılırlar. Yarışmacıların gösterileri sırasında bütün paspas alanını kullanmaları beklenir ve Tumbling koşusu genelde yerin bir köşesinden karşıt köşeye kadar olan bir alanı kapsayacak şekilde gerçekleştirilir. Jimnastikçiler yer hareketlerini, kenar uzunlukları 12 x 12 metre ölçülerindeki kare biçimli bir alanın üzerinde yaparlar. Bu alanın dört tarafı da net olarak işaretlenmiş sınır çizgileriyle belirlenmiştir. Çoğu zemin üzerinde, doldurulmuş alan, sakatlanmaları önlemek amacıyla en az 1 metre belirlenen işaretlerin dışına kadar genişler. Jimnastikçi sınır çizgisinin dışına adım attığı veya düştüğü zaman puan penaltısı oluşur. Zemin paspas süngerden yapılmıştır; altında yüzeyi hareketli kontrplaktan oluşan bir tabaka yer alır. Jimnastikçi sıçrama tahtasını Tumbling koşularında yükseklik ve hız vermek amacıyla kullanılır. Yarışmada bir alet kullanılmaz. Kadın jimnastikçiler, yer hareketlerini maksimum 90 saniye içerisinde müzik eşliğinde gerçekleştirirler (müzik sadece enstrümantal olmalıdır). Erkek jimnastikçi gösterileri maksimum 70 saniye sürebilir ve müziksiz sergilenir. Esneklik, güç, sıçrama, duruş ve denge öğelerini birleştiren bir dizi hareketi kapsar. Bütün hareketler ritim ve uyum içinde yapılmalı, ayrıca jimnastikçi alanın büyük bölümünü kullanarak değişik yönlerde hareket etmelidir. Jimnastikçi gösterisinin başlangıcında ve bitiminde genellikle bir dizi takla atar. Başlıca takla biçimleri yerde ve havada olmak üzere yan, ileri ve geri perende ile saltodur. Başlangıç ile bitiş arasında ise tek ayak üzerinde dengede durma, amuda kalkma, kipe, elli aşma, ayrıca yuvarlanma ve sıçramalar gerçekleştirilir. Yer hareketleri gösterileri 10 üzerinden puanlandırılır; "mükemmel 10"u almak pek de mümkün değildir. İki grup hakem vardır: Bir grup gösteriyi zorluğu üzerinden puanlandırır, diğeri ise icranın yeterliliğini ödüllendirir. Her yer hareket gösterisi bazı gerekli unsurları (ters salto, geriye takla gibi) kapsamalıdır ve başlangıç değeri belirlenir. Bu değer değişebilir fakat genellikle aşağı yukarı 9.4'tür. Her akrobasi ve dans öğesi A'dan (en kolayı) G'ye kadar bir set değeri taşır. Bütün gerekli öğeleri başarılı bir şekilde sergilemiş yarışmacılar, hangi seviyede olurlarsa olsunlar, ekstra puanlarla ödüllendirilebilirler. Ancak, hakemler tarafından fark edilen herhangi hafif bir denge kaybı ya da yanlış beden hareketi not kaybettirecektir. Jimnastik 1896'dan beri Olimpiyatlarda yer almaktadır. Yer hareketleri erkeklerde ilk defa 1936'da ortaya çıktı, kadınlarda ise 1952'de programa dahil edildi. Fiderd Vis Fiderd Vis (d. 29 Mart 1981), Arubalı judocu. Çin'in başkenti Pekin'de yapılan 2008 Yaz Olimpiyatları'nda ülkesini temsil eden sporcu, oyunların açılış töreninde ülkesinin bayrağını taşıyan isim oldu. Erkekler 81 kg dalında yarışan Vis, ilk turda Çinli rakibi Guo Lei'ye kaybederek oyunlara veda etti. Hacı İvaz Paşa Hacı İvaz Paşa (ö. 20 Ağustos 1428, Bursa) Osmanlı devlet adamı , asker, mimar. Çelebi Mehmet döneminde Bursa subaşılığı, Bursa valiliği ve vezirlik görevlerinde bulundu. II. Murad dönemlerinde vezirlik yaptı. Bursa’nın sembollerinden Yeşil Camii’nin planını çizen, yapımını üstlenen kişidir. Tokat’ta doğmuş olmasına rağmen Bursa’ya kazandırdığı eserleri nedeniyle ""Bursalı"" olarak tanınmıştır. Diğer ülkelerden sanat ehlini Osmanlı ülkesine getirerek özellikle çiniciliği gelişmesinde önemli rol oynamıştır. Tokat'ın Kazâbâd nahiyesinde (bugünkü Pazar nahiyesi) dünyaya geldi. Babası, Tokat âhileri’nden Âhi Bayezid b. İvaz Hüseyin’dir. Çelebi Sultan Mehmed’in Amasya sancakbeyliği sırasında, tımarlı sipahi olarak onun askerleri arasına katıldı. 1402 yılında Ankara Savaşı'na katıldı. Timur tarafından esir alınan Yıldırım Bayezid'in ölümünden sonra şehzadeler arasında başlayan taht mücadelelerinde Çelebi Mehmet’i destekledi. 1414 yılında Bursa subaşısı iken Timur ve Karamanoğulları istilaları sırasında Bursa’yı bir ay boyunca savundu, kapıları açtırmadı. Bu sırada Çelebi Mehmet Rumeli'de kardeşi Musa Çelebi ile son mücadelesini veriyordu. Bursa'yı savunmadaki başarısı ile göze giren Hacı İvaz Paşa, Çelebi Mehmet tarafından vezirliğe getirildi. Bursa’nın imar çalışmalarında büyük katkısı oldu. Bursa’nın sembollerinden Yeşil Türbe ile Yeşil Camii başta olmak üzere birçok eserin planını çizdi. Bursa'daki Yeşil Külliye dışında Dimetoka'daki camisi ve Edirne'deki Acemi Oğlanları Kışlası olarak kullanılan saray onun eseridir. 1421'de Edirne'de av sırasında at üstünde felç geçirerek attan düşüp yaralanan Çelebi Mehmed'in ölümünü Amasya'daki Şehzade Muras'ın Bursa'ya gelip tahta çıkışına kadar 42 gün gizledi. II. Murad zamanında ikinci vezir oldu. Şehzade Mustafa Çelebi isyanının bastırılmasında önemli rol oynadı. Veziriazam Çandarlı İbrahim Paşa’yla anlaşmazlığa düştü. Emir Sultan gibi muhalifleri tarafından hakkında ordu ile gizi ilişkiler içinde bulunduğu, padişaha suikast yapacağı ve tahtı gasp edeceği şeklinde dedikodular üretildi. Divan toplantılarına gelirken kaftanının altına zırh giyinmeyi adet edinmiş olan Hacı İvaz PaşaBunun üzerine II. Murad, İvaz Paşayı önce vezirlikten azletti, daha sonra gözlerine mil çekerek Edirne'ye gitmesini emretti (1424). Bursa’da mecburi ikamete tabi tutulan İvaz Paşa, bir veba salgını sırasında 20 Ağustos 1428'de hayatını kaybetti. Pınarbaşı’nda Kuzgunluk mevkisine defnedildi. Türbesinde oğlu Ahi Çelebi ile birlikte yatmaktadır. Bursa-İnegöl arasında hanı ve çeşmesi, İnegöl'de mektebi, Derekızık köyünde camisi, Tokat'ta camisi ve medresesi, Kazova'da mescidi, medresesi, zaviyesi ve hamamı bulunmaktadır. Kaynaklarda, oğullarından Ahi Çelebi'nin (ö. 1437) ""Atai"" mahlasıyla şiirler yazdığı, Anadolu'da Türkçe gazellerle atasözü söyleme adedini başlattığı bilgisi yer alır. Hacı İvaz Paşa’nın gölge oyunu Karagöz ve Hacivat’taki "Hacivat" karakteri ile aynı kişi olduğu iddia edilmiştir Hacı İvaz Paşa, mimar olarak imza attığı eserler dışında 15. yüzyıla girerken Bursa'da artan üretim ve ticaret alt yapı ihtiyacını karşılamak üzere şehre çeşitli eserler inşa ettirmiştir. Ali GenÃ§ay Ali Gençay (d. 2 Şubat 1905-ö. 28 Mart 1957), Türk eski millî futbolcudur. 1'i Olimpik Millî olmak üzere 8 kez millî olmuş olan defans oyuncusu, 25 Mayıs 1924 yılında Bergere Stadı'nda Çekoslovakya ile oynanan (Çekoslovakya'nın 5-2 kazandığı) olimpiyat maçı ile ilk kez milli olmuştur. Bu maçtan sonra 1924 ve 1925 yıllarındaki özel maçlarda millî formayı 7 kez daha giymiştir. 2008 Yaz OlimpiyatlarÄ±'nda judo 2008 Yaz Olimpiyatları'ndaki judo yarışmaları 9 ile 15 Ağustos tarihleri arasında, Pekin Bilim ve Teknoloji Üniversitesi Spor Salonu'nda gerçekleştirildi. Erkekler ve kadınlarda altı farklı sıklette müsabakalar düzenlendi. Yarışmalar sonunda dördü altın olmak üzere yedi madalya toplayan Japonya en başarılı ülke olurken, toplamda dört madalyaya sahip üç altınlı Çin ile bir altınlı Güney Kore Japonya'yı takip eden ülkeler oldu. Kırmızı (oyun) Kırmızı (İngilizce özgün adıyla Red), Amerikalı oyun yazarı John Logan tarafından yazılan, ressam Mark Rothko hakkındaki tiyatro oyunu. Oyun ilk defa Londra'daki Donmar Warehouse yapımı olarak Aralık 2009'da sahnelendi. Michael Grandage yönetmenliğindeki yapımda Alfred Molina Rothko'yu, Eddie Redmayne ise asistanı Ken'i canlandırdı. Oyunun bu prodüksiyonu, oyuncularıyla birlikte Broadway'e taşındı ve John Golden Theater'da 11 Mart - 27 Haziran 2010 tarihleri arasında sahnelendi. Oyun 2010 yılı Tony Ödülleri'nde En İyi Oyun ödülünü aldı. Ayrıca Redmayne de Oyun Dalında En İyi Yardımcı Erkek Oyuncu Tony Ödülü kazandı. 1958-59 yıllarında Mark Rothko New York'taki stüdyosunda, yeni açılacak olan pahalı ve lüks Four Seasons restoranı için duvar resimleri yapmaktadır. Kurgusal asistanı Ken ise boyaları karıştırmak, tuvalleri germek, astar boyalarını atmak gibi işleri yerine getirir. Ancak Ken zamanla Rothko'nun sanata dair teorilerini sorgulamaya başlar ve son dönem eserlerinin gittikçe ticari birer projeye dönüşmesini eleştirir. Londra'daki prodüksiyon sonrasında oyun hakkındaki görüşler karışıktı, ancak Molina'nın performansı olumlu eleştiriler aldı. "The Guardian"'da Michael Billington tarafından yazılan bir yazıda Molina'nın "iri yapısı ve sarkık kaşları ile, resimlerinde Apollo ile Dionisos'un çarpışmasını işleyen ressamın vahşi yoğunluğunu tam olarak yansıttığı" belirtildi. Brodway prodüksiyonuyla ilgili bir yazısında Michael Kuchwara oyundan "John Logan'ın sanat, sanatçı ve yaratma fiili hakkındaki sürükleyici, büyüleyici yeni oyunu" olarak bahsetti. "Variety" dergisine göre Molina "muhteşemdi". Oyun 2010 Drama League Ödülleri'nde Öne Çıkan Oyun Prodüksiyonu Ödülü, Molina ise Öne Çıkan Performans Ödülü kazandı. Tony Ödülleri'nde ise yedi dalda aday gösterilen oyun altı ödül kazandı: Böylece oyun o sezon sahnelenen tüm prodüksiyonlar arasında en fazla ödül alan yapım oldu. Drama Desk Ödülleri'nde ise oyun Öne Çıkan Oyun ödülü alırken, Grandage ve Austin de kendi kategorilerinde ödüllendirildiler. Molina, Redmayne, Cork ve Oram ise aday gösterildiler. Kayseriye Çarşısı Kayseriye Çarşısı, Mardin'de bir çarşıdır. Ulu Camii'nin kuzeyindedir. Yapılış tarihi tam olarak bilinmese de 1487-1502 tarihleri arasında yapıldığı tahmin edilmektedir. Yapı genel olarak dikdörtgen şeklindedir. Doğuda, kuzeyde ve güneyde olmak üzere üç tane kapısı vardır. Kayıtlara göre 1526'da 74, 1540'ta 80, bin beş yüz atmış dört de ise doksan dokuzu etkin 111 dükkandan oluşmaktaydı. Özgün yapısını büyük ölçüde kaybetmiş olsa da halen kullanımdadır ve Mardin'in en önemli çarşılarından biridir.Kare planlı olan çarşı öznemli bir yere sahiptir. Çarşının iç mekanı iki sıra kalın kolonların üzerine çapraz tonozlardan kurulmuştur. 2011 Scottish Cup Finali 2011 Scottish Cup Finali, 126. kez düzenlenen Scottish Cup'ın final maçı. 21 Mayıs 2011 tarihinde Hampden Park'ta Scottish Premier League'in iki takımı; Motherwell ile Celtic karşı karşıya geldi. Bu turnuvada Motherwell'in yaşadığı 7. final olurken Celtic'in ise yaşadığı 54. finaldi. Celtic, Motherwell karşısında final maçını 3-0 kazandı. Aynı zamanda eknik direktör Neil Lennon'ın Celtic ile kazandığı ilk kupa oldu. Final maçı İngiltere'de BBC One Scotland ve Sportscene tarafından canlı olarak yayınlandı. Ayrıca Sky Sports 2 ve Sky Sports HD2 tarafından da canlı olarak yayınlandı. Radyodan canlı yayın ise BBC Radio Scotland tarafından yapıldı. John Logan John David Logan, (d. 24 Eylül 1961) Amerikalı oyun yazarı, senarist ve film yapımcısı. "Kırmızı" oyunuyla Tony Ödülü kazanan Logan, "Gladyatör" ve "Göklerin Hakimi" filmleriyle de En İyi Özgün Senaryo Akademi Ödülü'ne iki defa aday gösterilmiştir. Logan 24 Eylül 1961'de San Diego'da doğdu. Ailesi ABD'ye İrlanda'dan, Kanada üzerinden göç etmişti. Üç çocuğun en küçüğü olan Logan'ın bir ağabeyi ve bir ablası vardır. California ve New Jersey'de büyüyen Logan daha sonra Chicago'ya taşındı ve burada Northwestern Üniversitesi'ne yazılıp 1983'te mezun oldu. Logan senaristliğe başlamadan önce uzun süre Şikago'da başarılı bir oyun yazarı olarak çalıştı. İlk oyunu "Never the Sinner", Leopold ve Loeb Davası ile ilgiliydi. Daha sonra Lindbergh bebeğinin kaçırılması hakkındaki "Hauptmann" ve Şikago'nun ünlü eğlence parkı Riverview Park'ta geçen müzikal melodram "Riverview"'i yazdı. Ressam Mark Rothko hakkındaki oyunu "Kırmızı", Aralık 2009'da Londra'daki Donmar Warehouse tarafından sahnelendi. Daha sonra Broadway'e taşınan prodüksiyon Haziran 2010'da 6 Tony Ödülü kazandı. Bu ödüller arasında en iyi oyun, Michael Grandage için en iyi yönetmen, Eddie Redmayne için en iyi yardımcı erkek oyuncu ödülleri de vardı. Logan, "Kazanma Hırsı" ve TV filmi "RKO 281"'ın senaryosunu yazdıktan sonra, 2000'de En İyi Film Akademi Ödülü kazanan "Gladyatör"'ün senaristlerinden biri olarak En İyi Özgün Senaryo Akademi Ödülü'ne aday gösterildi. Aynı daldaki ikinci adaylığını ise 2004'te Martin Scorsese'nin yönettiği ve başrolünde Leonardo DiCaprio'nun oynadığı "Göklerin Hakimi" ile elde etti. Senaryosunu yazdığı diğer kayda değer filmler arasında "Star Trek Nemesis", "" ve Tim Burton'nın yönettiği müzikal "" bulunur. Logan "Sweeney Todd" ile Altın Küre Ödülü kazandı. Logan'ın en yakın tarihli film çalışmaları arasında Johnny Depp'in başrolünde yer aldığı Gore Verbinski yönetimindeki animasyon filmi "Rango", Shakespeare'in "Coriolanus" oyununun Ralph Fiennes yönetimindeki sinema uyarlaması ve Martin Scorsese'nin yönettiği "Hugo" vardır. Logan ayrıca çekilmekte olan yeni James Bond filmi "Skyfall"'un senaryosunu Neal Purvis ve Robert Wade ile yazmıştır. 2010 Scottish Cup Finali 2010 Scottish Cup Finali, 125. kez düzenlenen Scottish Cup'ın final maçı. 15 Mayıs 2010 tarihinde Hampden Park'ta 1994 finalini kazanan Dundee United ile ilk kez final oynayan Ross County karşı karşıya geldi. Dundee United maçı 3-0 kazandı ve 16 yıl sonra kupanın sahibi oldu. 2009 Scottish Cup Finali 2009 Scottish Cup Finali, 124. kez düzenlenen Scottish Cup'ın final maçı. 30 Mayıs 2009 tarihinde Hampden Park'ta 2008 finali'nin şampiyonu Glasgow Rangers ile en son 1957 yılında final oynayan Falkirk karşı karşıya geldi. Glasgow Rangers maçı 1-0 kazandı ve 51. finalinde 32. kez kupanın sahibi oldu. Final maçı İngiltere'de BBC One Scotland, Sky Sports 2 ve Sky Sports HD2 tarafından, Avustralya'da ise Setanta Sports tarafından canlı olarak yayınlandı. Birol Erdem Birol Erdem (24 Temmuz 1966, Doğanşehir, Malatya), Türk hâkim. 1988 yılında Ankara Üniversitesi Hukuk Fakültesi'nden mezun oldu. 1990 yılında İdarî Yargı hâkim adayı olarak mesleğe başlayan Erdem; sırasıyla Edirne İdare Mahkemesi, Ankara İdare Mahkemesi üyeliği, Adalet Bakanlığı Personel Genel Müdürlüğü'nde çeşitli görevler yaptıktan sonra genel müdürlük görevini yaptı ve 25 Ekim 2010 tarihi itibarıyla Hâkimler ve Savcılar Yüksek Kurulu üyeliği görevini yürüten Erdem 21 Kasım 2011 tarihinde Adalet Bakanlığı Müsteşarlığı görevine başladı ve 1 Ocak 2014 tarihinde görevden alınıp Adalet Bakanlığı Yüksek Müşaviri olarak atanmış olup bu unvan ile beraber Başbakan Başdanışmanı olarak görev yaptı. John Mensah John Mensah (d. 29 Kasım 1982, Obuasi) Ganalı millî futbolcudur. Ligue 1 takımlarından Lyon'un oyuncusu olmasına rağmen 2009-10 ve 2010-11 sezonlarında Sunderland takımında kiralık olarak forma giymektedir. Mensah Gana millî takımının mevcut kaptanıdır. Defansın ortasında ve sağ bekte görev yapabilmektedir. Futbola MBC Accra ve Bologna takımlarının alt yapılarında eğitim alarak başlamıştır. 2000-2001 sezonunda Bellinzona takımı ile ilk profesyonel sözleşmesini imzalamıştır. Hızı nedeniyle birçok takımın gözlemcisi tarafından takip edilen Mensah 2001 yılında Premier League ekiplerinden Chelsea'ye transfer olmuştur. Bu takımda 24 kez forma giyip 3 gol atmıştır. Mensah sırasıyla Chievo, Modena, Cremonese, Rennes takımlarında oynadı. 2008 yılında Fransa'nın en güçlü takımlarından Lyon'a transfer olmuştur. Lyon takımında 12 kez forma şansı bulmuştur. Son iki sezondur kiralık olarak İngiltere Premier Lig takımlarından Sunderland formasını giymektedir. 2001 yılından bu yana Gana millî takımının formasını giymektedir. Bugüne dek 75 kez Millî formayı giymiş ve 1 gol atma başarısı göstermiştir. Şu an millî takımın kaptanlığını sürdürmektedir. 2008 Scottish Cup Finali 2008 Scottish Cup Finali, 123. kez düzenlenen Scottish Cup'ın final maçı. 24 Mayıs 2008 tarihinde Hampden Park'ta Queen of the South ile Glasgow Rangers karşı karşıya geldi. Glasgow Rangers maçı 3-2 kazandı ve kupanın sahibi oldu. Glasgow Rangers'lı futbolcu John Fleck, final maçının 85'. dakikasında oyuna girdi ve -16 yıl, 274 günlükken- kupa finalinde mücadele eden en genç futbolcu olma unvanını ele geçirdi. Final maçı İskoçya'da BBC One Scotland tarafından canlı olarak yayınlanırken İngiltere'de ise Sky Sports Xtra tarafından canlı olarak yayınlandı. Kuzey Amerika'da ise Setanta Sports USA tarafından canlı ve ücretli olarak yayınlandı. Kenya'da G Sports 1, Çek Cumhuriyeti'nde Sport 1, İtalya'da Sky İtalia, Rusya'da 7tv, Bosna-Hersek'te ise Televizija OBN tarafından canlı ve ücretsiz olarak yayınlandı. Radyodan canlı yayını ise BBC Radio Scotland, BBC Radio nan Gàidheal ve BBC Radio 5 Live tarafından yayınlandı. Polis karakolu Polis karakolu veya polis merkezi, polis memurlarının ve polis gücünde görevli sivil memurların görev yaptığı bina ve tesisler. Çoğunlukla sadece karakol olarak adlandırılır. Bünyesinde kısa süreli gözaltı (nezaret) hücreleri ve sorgu odaları bulunur. Polis araçları ve diğer araç-gereçlere ev sahipliği yapar. Polis karakolu, polisin sorumlu olduğu bölgelerde işlenen suçlarda, şüphelilerin götürüldüğü ilk kurumdur. Burada şüphelilerin ilk sorguları yapılır ve gerekirse gözaltına alınırlar. Ülkeden ülkeye değişmekle birlikte, karakollarda araç trafik kaydı işlemleri gibi bazı idarî işlemler de gerçekleştirilir. "Karakol" kelimesinin kökeni "gözcü, nöbetçi, öncü" gibi anlamlara gelen "karavul" ve bundan türetilmiş "karavulhane" sözcüklerine dayanır. Karavul kelimesi Türkçeye Moğolca "karagul" sözcüğünden girmiştir. Polis kelimesinin kökeni ise Latince "politia" (vatandaşlık, hükümet) ve bundan öncesinde de Yunanca "polis" (şehir) sözcüklerine dayanır. Günümüzdeki anlamda 19. yüzyılda kullanılmaya başlanmıştır. Yelena Slesarenko Yelena Vladimirovna Slesarenko kızlık soyadı ile Sivuşenko (, d. 28 Şubat 1982, Volgograd) Rus yüksek atlayıcı. 2004'ten önce büyük ölçüde tanınmayan Slesarenko, sezona 2,04 m'lik derecesiyle Dünya Salon Şampiyonası'nı kazanarak başladı. Aynı derecesiyle Avrupa Kupası'nı kazanan Rus atlet, 2002'de elde ettiği 1,97 metrelik kişisel en iyi derecesini de geliştirmişti. Yüksek formunu 2004 Yaz Olimpiyatları'nda da sürdüren sporcu, 2,06 metreyle Rusya rekoru, kişisel en iyi derece ve 1984'te Stefka Kostadinova'nın kırdığı Olimpiyat rekorunu geride bırakarak altın madalyaya uzandı. 2,06'dan sonra, dünya rekoru için 2,10'u deneyen Slesarenko, bu yüksekliği aşamadı. Sezonu Dünya Atletizm Finali'ni kazanarak tamamladı. 2005'te sakatlıklar yaşayan sporcu 2005 Dünya Atletizm Şampiyonası da dahil olmak üzere yarışlara katılamadı. Slesarenko 2006'nın başlarında Dünya Salon Şampiyonası'nı 2,02 metreyle kazandı. 2006 Avrupa Atletizm Şampiyonası'nı ise 2,00 m'yle beşinci sırada bitirdi. 2008 Pekin Yaz Olimpiyatları'nda Slesarenko, 2,03 metredeki üç denemesinde de başarısız olarak 2,01 metrelik atlayışıyla kadınlar yüksek atlamada dördüncü oldu. Bununla birlikte, 2016 yılında hem kendisi hem de vatandaşı ve bronz madalyanın sahibi olan Anna Çiçerova, Pekin'den gelen ilaç örneklerinin tekrar test edilmesi üzerine bu etkinlikten diskalifiye edildi. Slesarenko, başarılı bir kariyerin ardından 2014 yılında emekli oldu ve şu anda kendi şehri Volgograd'da bir kış sporları akademisinin yöneticisidir. 2007-08 TÃ¼rkiye Bayanlar Futbol Ligi 2007-08 Bayanlar 1. Ligi, KadÄ±nlar 1. Ligi'nin 12. sezonudur. Bayanlar 1. Lig 1. Kademe karşılaşmaları 17 Kasım 2007-30 Mart 2008 tarihleri arasında oynandı. beşer takımlı 5 ayrı grupta oynanan 1. Kademe karşılaşmaları sonunda gruplarında ilk 3'e giren ekipler, ikinci kademeye yükselme hakkını kazandı. 2. Kademe karşılaşmaları 12 Nisan-11 Mayıs 2008 tarihleri arasında oynandı. beşer takımlı 3 ayrı grupta 15 takımın katılımıyla oynanan 2. Kademe karşılaşmaları sonunda gruplarında ilk 2 sırayı alan 6 takım, tarafsız bir grup merkezinde oynanacak ve müsabakalar sonunda lig şampiyonunun belirleneceği play-off aşamasına katılmaya hak kazandı. Kadınlar Futbol Ligi 2007-2008 sezonu final karşılaşmaları 22-25 Mayıs tarihleri arasında Muğla’da yapıldı. Câlût Câlût ya da Golyat (İbranice: גָּלְיָת; Arapça: جالوت ), MÖ 11. yüzyılda yaşadığına inanılan ve Tanah, Eski Ahit ve Kur'an'da bahsi geçen savaşçı dev. İsrail Krallığı'nın gelecekteki hükümdarı Davud (İslam'da Davud peygamber) ile yaptığı ve kaybettiği düello ile bilinir. Tanah ve Eski Ahit'e göre Antik Filistin şehri Gat'tandır. 1. Samuel 17 bölümüne göre Antik Filistinliler, İsrail Kralı Şaul (İslam'da Tâlût) ile savaş halindeydiler ve Câlût her gün İsrail askerlerini düelloya davet ediyordu. Sadece Davud Câlût'un karşısına çıkmaya cesaret edebildi ve onu sapanıyla yendi. Yenilmez savaşçılarını kaybeden Filistinlilerin cesareti kırıldı ve savaşı bırakarak kaçtılar. Devin kolları kesilerek tapınağa konuldu. Câlût'u yenen Davud'un halk tarafından çok sevilmesi, adına maniler dizilmesi Kral Şaul'u endişelendirmeye başladı (1. Samuel, 18). Halkın Davud'u kral yapmak istediğini düşünmeye başladı ve onu öldürmeye karar verdi. Davud Şaul'dan kaçarken Câlût'un kılıcını yanına aldı (1. Samuel 21: 1-9). Tanah ve Eski Ahit'teki bir başka bölümde (2. Samuel 21: 18-22) Beytüllahimli Yareoregim'in oğlu Elhanan'ın Câlût'u öldürdüğü söylenir. Akademisyenler bunun bir elle kopyalama hatası olabileceği düşünür, zira paralel başka bir bölümde ""Elhanan, Gatlı Golyat'ın kardeşi Lahmi'yi öldürdü,"" denir.(1. Tarihler 20:5) Bakara Sûresi'nde (249-251) Davud ve Câlût'dan kısaca bahsedilir. Câlût'un kafir bir kavimden olduğu, Davud tarafından öldürüldüğü ve Allah'ın Davud'a hükümdarlık bahşettiği söylenir. Câlût'un boyu tarih boyunca çeşitli yazar ve çevirmenler tarafından gitgide büyütülmekle birlikte; eldeki en eski belgeler olan Ölü Deniz Tomarları'nda, 1. yüzyıl tarihçilerinden Josephus'un kayıtlarında ve 4. yüzyıl Septuaginta'sında (Yunanca Eski Ahit) "4 dirsek () ve bir karış (span)" olarak verilir. Yaklaşık olarak 2 metreye denk gelen bu boy günümüz standartlarına göre devasa olmamakla birlikte Câlût çağdaşlarından yaklaşık %30 daha uzundu. Daha sonraki dönem belgelerde 6 dirsek ve 1 karış olduğundan bahsedilir ki bu da yaklaşık 3 metreye denk gelir. Selim Soydan Eşref Selim Soydan (1941, İstanbul) Türk eski millî futbolcu, spor insanı, köşe yazarı, yapımcı. 5 Temmuz 1968'de Hülya Koçyiğit ile evlenmiştir. 25 Ağustos 1971'de, 31 yaşında, Fenerbahçe-Beşiktaş maçı ile jübilesini yaparak futbolu bırakmıştır. 8 Temmuz 1961'de amatörlükten profesyonelliğe Fenerbahçe ile imzaladığı sözleşmeyle (oynamakta olduğu Beşiktaş takımından ayrılıp) geçmiştir. Soydan'ın da bir dönem yorumculuk yaptığı "Telegol" adlı futbol programı 2013'te sona erdi. 2019 yılında yapılan Türkiye Futbol Federasyonu kongresinde başkan olan Nihat Özdemir'in yönetim kurulunda icra kurulu üyesi,