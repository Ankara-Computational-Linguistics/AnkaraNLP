Brice Durand canlandırmaktadır. Videonun başında Spears ve sevgilisini bir hamakta görürüz. Videoda Spears'ın sevgilisiyle ateş başında yakınlaştığı sahneler de bulunmaktadır. Ayrıca Spears ve sevgilisi deniz kenarında bir aşk sahnesi yapmaktadır. Spears, erkek arkadaşına bilmesini istediklerini bir tiki kulübesinde söyler. Videonun ikinci yarısında Spears bir ağacın üstünde oturmaktadır ve erkek arkadaşı ona doğru uzanır. Ayrıca Spears'ın kumsalda koştuğu ve erkek arkadaşının onu kovaladığı sahneler de mevcuttur. Video, TRL'de listeye bir numaradan girmiş ve emekliye ayrılmayı başarmıştır. Ayrıca Billboard Müzik Ödülleri'nde en iyi yetişkin videosu dalında aday gösterilmiştir. "Don't Let Me Be the Last to Know", tartışmasız Spears'ın listelerde başarılı olamayan ilk teklisidir. Bunun nedeni teklinin hiçbir ticari biçimde yayımlanmadığı için listelerde yükselmesini sağlayacak satışının olmamasıdır. Şarkı, ABD'de radyoda da başarı gösterememiştir. Uluslararası alanda "Don't Let Me Be the Last to Know", biraz daha başarılıdır. Arjantin gibi Güney Amerika ülkelerinde büyük başarı göstermiştir. Birleşik Krallık'ta tekli ortalama bir başarı göstermiş, 12 numaraya kadar yükselerek ilk ona girememiştir. Bu ülkede tekli toplam 67.000 adet satılmıştır. Tevfik Altındağ Tevfik Altındağ (d. 26 Ekim, 1988, Böblingen, Almanya) Almanya doğumlu Türk futbolcudur. 1. Lig'de Giresunspor forması ile forvetif orta saha futbolcusu olarak görev almaktadır. Temmuz 2007 yılında SSV Reutlingen takımından MKE Ankaragücü takımına transfer oldu. MKE Ankaragücü'nde 17 numaralı forma ile mücadele etti ve 8 kez Turkcell Süper Lig, 4 kez Türkiye PAF Ligi, 1 kez de Türkiye Kupası maçına çıktı. Cosi fan tutte Così fan tutte (İtalyanca tam adı Cosi fan tutte, ossia La scuola degli amanti) (çevirisi "Kadınlar Böyle Yapar") (Köchel Dizini numarası K. 588), Wolfgang Amadeus Mozart tarafından hazırlanmış 2 perdelik bir opera buffa eseridir. Eserin librettosu Lorenzo da Ponte yazılmıştır. Eserin adı üzerinde devamlı sorunlar olmaktadır. "Cosi fan tutte" kelime anlamı ile "Bütün kadınlar böyle yapar"dır; fakat birçok dilde çeviri "Kadınlar zaten böyledir" şeklindedir. Liberetto yazarı benzer ifadeyi Figaro'nun düğünü II. Perde 7.Sahne'de "Così fan tutte le belle" olarak kullanmıştır ve "Cosi fan tutte" eserinde ise II. Perde 8. Sahnedeki erkekler üçlüsünde ifade edilmektedir. Geleneksel olarak "Cosi fan tutte" operasının hazırlanmasının Avusturya İmparator II. Joseph'in isteği üzerine yapıldığı sanılmaktadır. Fakat yeni araştırmalar bunun gerçek olmadığına işaret etmektedir. Mozart'la aynı dönemde yaşamış ve Viyana'da saray bestecisi olan Salieri'nin aynı librettoyu kullanarak bir opera eseri hazırlamayı denemiş ama bu konudan bir eser çıkarılamayacağına karar kılıp bu projeden vazgeçmiştir. Ardından Mozart aynı hikâyeyi kullanarak başarılı bir opera bestelemiştir. Eserin prömiyeri 26 Ocak 1790'da Viyana'da Burgtheaterda yapılmıştır. Bu eserin kapsadığı konu o zamanki Viyanalıların ahlâk duygularını hiç rencide etmemiştir. Fakat 19. yüzyılda ve 20. yüzyıl başlarında eserin kapsadığı konular ve gösterilen tutumlar Viyanalılar tarafından müstehcen bulunmaya başlamıştır. Bu nedenle bu tarihlerde bu opera çok nadiren sahnelenmiştir ve nadir sahnelenmelerinde de açık saçık sözler ve düşünceler ifade edildiği kabul edilen kısımları sansürden geçirilip makaslanıp atılmıştır. II. Dünya Savaşı'ndan sonra batı ülkelerindeki ahlakî görüş değişmiş ve bu eser Opera Evlerinin repertuvarlarına bir demirbaş eser olarak girmiştir. Kuzey Amerika opera evlerinde en çok sahnelenen 20 opera arasında 15. sırayı almıştır. "Cosi fan tutte" için Mozart tarafından hazırlanan notalar orkestra içinde şu çalgıların bulunmasını istemektedir: Bu eserin teması ta 13. yüzyılda bile yazılmış olan yakın arkadaşların sözlülerini birbiriyle değiştirmelerdir. Batı edebiyatında aynı temayı işleyen ünlü bir örnek Boccaccio'nun Dekameron hikâyelerinden biridir. "1. Sahne: Bir kahvehane" Napoli ordusunda subay olan Ferrando ve Guglielmo sözlüleri Dorabella ve Fiordiligi'nin kendilerine devamlı sadık kalacaklarını ve hiçbir zaman diğer bir erkekle ihanete girişmeyecekleri iddia etmektedirler. Don Alfonso da bu konuşmaya katılır ve soölülerinin her kadın kısmı gibi vefasız olduğunu ve bir gün içinde bunu ispat edebileceğini bildirir. Bunun için Don Alfonso ve iki subay epeyce büyük bir meblağa bahse girerler. İki erkek Don Alfonso'nun verdiği her direktifi kabul edeceklerine söz verirler. İki subay önce bir yalandan harbe gitmek üzere sözlülerine veda ederek evlerinden ayrılacaklar ve sonra kıyafet değiştirerek geri dönüp biri diğerinin sözlüsünü kandırmaya çalışacaklardır. Sahne iki kızkardeş olan sözlülerinin bulunduğu yere geçer. Birbirlerine kendi sözlülerini övmektedirler. Don Alfonso gelir ve bir kötü haber getirmekte olduğunu söyler; bütün subaylar, bu arada sözlüleri de, savaşa gitmek üzere çağrılmışlardır. Ferrando ve Guglielmo da gelirler ve yapmacıktan çok üzgün olduklarını bildirirler. Güya savaşa gitmek üzere ayrılmak için elveda demek için gelmişlerdir.(Beşli: "Sento, o Dio, che questo piedo è restio"—"Tanrım, ayaklarımın hiç gitmek istemediğini hissediyorum."). Onları güya savaşa götüren gemi rıhtımdan ayrılırken Alfonso ve sözlüleri onlara iyi yolculuklar dilerler. (Üçlü: "Soave sia il vento"—"Rüzgarin hafif hafif esmesini dileriz."). Sonra Alfonso kadın kısmı ve onların vefasızlığı aleyhine bir şarkıya başlar (Arya:"Oh, poverini, per femmina giocar cento zecchini?"—"Oh, talihsiz küçüklerim; bir kadın uğruna 100 Venedik altınına bahse girmek.") "2.Sahne: Kızkardeşlerin evinde bir oda" Hizmetçileri Despina gelir ve ne olduğunu sorar. Dorabella tek başına bırakılmanın bir eziyet olduğundan şikayete başlar. (Arya: "Smanie implacabili"—"Affedilmez eziyet"). Despina kızkardeşleri alaya alır ve eski aşıkları yerine yeni sevdalar bulmayı düşünmelerini tavsiye eder. (Arya: "In uomini, in soldati, sperare fedeltà?"—"Erkeklerden ve askerlerden, sadakat mi umarsınız?") Onlar sahneden ayrıldıktan sonra Alfonso girer. Despina'nin iki genç erkeği tanıyabileceğinden korkmaktadır; onun için ona yüksek bahşiş vererek girişmiş olduğu bahsi kazanmasında destek vermesini sağlar. Sonra iki genç girerler ve sahte bıyık ve özel giysiler içinde güya Arnavut olarak kılık değiştirmişlerdir. İki kızkardeş girerler ve evlerine gelmiş olan iki yabancı adamdan korkarlar. Arnavut kılıklı erkekler onları kendi taraflarına çekmeye çalışırlar. Bu uğraşı sırasında Guglielmo kendi erkeklik karakterlerini saymaya başlar. (Aria: "Non siate ritrosi"—"Çekingen olmayın"), fakat başarı kazanamaz (Arya: "Come scoglio"—"Bir kaya gibi"). Tek başına kalan Ferrando bahsi kendinin kazanacağını hissederek, sevgilisini övmeye başlar.(Aria: "Un'aura amorosa"—"Bir seven nefes"). "3. Sahne: BahÃ§e" Kızkardeşler hala özlem çekmektedirler. Despina Don Alfonso'dan kızları kandırmak için kendi planının uygulanmasını ister. Birden Arnavutlar yine gelirler ve eğer iki kızkardeşe kur yapmaları reddedilirse zehir alıp intihar edeceklerini söyleyip onları tehdit ederler. Alfonso onları sakinleştirmeye çalışır, ama onlar güya zehir alıp kendilerinden geçerler. Hemen oraya bir doktor çağırırlar; gelen doktor kıyafet değiştirmiş alan Despina'dır. O büyük bir mıknatıs kullanarak iki gencin kendilerine gelmelerini sağlar. Fakat ayılan gençler bu sefer hayal gördüklerine inanmaktadırlar. Önlerinde bulunan iki genç kızı tanrıça sanıp bu tanrıçalardan birer öpücük isterler. Alfonso ve doktor (Despina) genç kızlara bu isteklere uymalarını nasihat etmekle beraber iki kızkardeş öpücük vermeyi kabul etmezler. Despina kızkardeşleri Arnavutların isteklerini yerine getirip onlara teslim olmaya teşvik eder. (Arya:"Una donna a quindici anni"—"On beş yaşında bir kadın"). Despina ayrıldıktan sonra Dorabella kardeşine baştan çıkabileceğini itiraf eder. İki kızkardeş sadece hafif bir flörtun kimseye bir zararı dokunmayacağına ve sözlülerinin geri donmesini beklerken kendilerinin iyi vakit geçirmelerini sağlayacağı önerileri üzerinde anlaşırlar. (İkili: "Prenderò quel brunettino"—"Ben esmerini alacağım."). "2. Sahne: BahÃ§e" Bahçede Dorabella ile kıyafet değiştirmiş olan Guglielmo birlikte olurlar ve Ferrando da Fiordiligi ile. İki çiftin yakın olmalarından doğan rahatsızlıkları nedeniyle çiftlerin birbirleriyle konuşmalar gittikçe zorlaşmaktadır. Bunun üzerine Ferrando ile Fiordiligi çifti birlikte oradan ayrılırlar. Yalnız kaldıktan sonra Guglielmo Dorabello'ya daha yakından kur yapmaya başlar ve Dorabella buna fazla karşı koyamaz. Çok geçmeden Dorabello içinde sözlüsü Ferrando'nun ufak portresi olan kendi hatıra madalyonunu, kalp şeklindeki Guglielmo'nun verdiği bir madalyonla değişir. (İkili: "Il core vi dono"—"Sana kalbimi veriyorum") Ferrando ise Fiordiligi'yi kandırmada daha az başarılıdır. (Arya Ferrando: "Ah, lo veggio"—"O, görüyorum onu" ve arya Fiordiligi: "Per pietà, ben mio, perdona"—"Ne olur sevgilim, beni affet") Sonra iki erkek karşılasınca Ferrando sözlüsünün yeni sevgilisi Guglielmo'ya içinde kendi resmî bulunan madalyonu hemen verdiğine çok sinirlenir. Guglielmo once Ferrando'nun duygularını paylaşır "Donne mie, la fate a tanti"—"Hanımlarımız, siz çok kişiyle birlikte oluyorsunuz"). Fakat sonra kendi sözlüsü daha vefalı çıktığı için, bu durumdan Ferrando'nun gizli gizli zevk aldığı ortaya çıkar. "3. Sahne: Kızkardeşlerin odası" Dorabella, Fiordiligi'ye Arnavutla bir kaçamak yaptığını itiraf eder. ("È amore un ladroncello" —"Aşk küçük bir hırsızdır."). Bu gelişmeden hoşlanmayan Fiordiligi ordugaha gidip kendi sözlüsü olan subayı bulmaya karar verir. Ama daha oradan ayrılmadan Arnavut kılıkta Ferrando gelir ve daha önceki bıraktığı yerden tekrar flört edip kızı kandırma hareketlerine tekrar koyulur. Fiordiligi en sonunda bunlara inanır ve kendini Arnavut erkeğin kolları arasına atar. (duet: "Fra gli amplessi"—"Onun kucağında"). Sonra Ferrando arkadaşına daha önce Guglielmo'nun kendine anlatığı şeytanca zevk alma hikâyelerinin benzerini anlatmaya başlar ve bunlar Guglielmo'yu çılgına döndürür. Alfonso bahsi kazanmıştır; genç erkeklere sözlülerini affetmelerini ister. Ne de olsa ("Cosi fan tutte" - "Kadınlar zaten hep öyledir.") "4. Sahne:" Kızkardeşlerin Arnavut koca adayları ile çifte nikâh töreni başlamasıyla bu sahne açılır. Despina, yapmacıktan bir noter olarak, evlenecekleri evlenme kontratını sunar ve hepsi de bunu imzalarlar. Tam bu merasim bittiğinde dışarıdan bir askeri marş sesi duyulur ve ordunun ve subayların geri gelmiş olduğu anlaşılır. Alfonso kızkardeşlere korktuklarının başlarına geldiğini bildirir: Fernando ve Guglielemo geri dönmüştür. Arnavutlar güya korkup saklanırlar. Aslında kıyafetlerini değiştirip üniformalarını tekrar giyerler. Subay olarak eve gelerek ve kızkardeşlere sevgilerini tekrar ilan ederler. Alfonso biraz önce imzalanan evlilik kontratlarını subaylara gösterir ve bunları okuyunca onlar büyük bir kızgınlık taklidi yapmaya başlarlar. Oradan kızgınlıkla ayrılırlar. Fakat hemen sonra yarı subay yarı Arnavut elbiseleri giymiş olarak tekrar görünürler. Despina noter taklidi yaptığını ve merasimin geçerli olmadığını açıklar. Kızkardeşler aldatılıp alaya alındıklarını anlamışlardır. Sonunda her şey hal yoluna girer ve herkes affedilir. Bütün grup kişi hayatın kaçınılmaz iyi zamanlarını ve kötü zamanlarını tevekkülle kabul etme gereğini anlamışlardır. Cennet Yaratıkları Cennet Yaratıkları 1994 Yeni Zelanda yapımı dramatik filmdir. Özgün adı Heavenly Creatures dır. Bol kanlı korku komedi filmleriyle ün yapmış olan Yeni Zelanda'lı yönetmen Peter Jackson'un sinemadaki ilk ciddi filmi olan "Cennet Yaratıkları" O zamana kadar sadece birkaç televizyon dizisinde gözükmüş olan Kate Winslet'in da ilk sinema filmidir. Senaryosunu Fran Walsh'un Peter Jackson'la birlikte yazdıkları filmin diğer başrol oyuncusu ise Melanie Lynskey'dir ve onun da sinemaya başlangıç filmidir. Kate Winslet filmde Puccini'nin La bohème'inden bir aryayı da seslendirmektedir. Filmde 1954 yılında Yeni Zelanda'nın Christchurch şehrinde yaşanmış olan ülkenin en önemli skandalının gerçek hikâyesi anlatılmaktadır. "Parker-Hulme cinayeti" olarak da anılan ve o tarihlerde ülkeyi sarsmış olan bu olayda bir kadın, birisi kendi kızı diğeri de onun arkadaşı olan öğrenci iki genç kız tarafından katledilmişti. Filmin senaryosu genç kızlardan Pauline Parker'ın (filmde Melanie Lynskey tarafından canlandırılıyor) günlüklerine dayanmaktadır. Filmin çekimleri de olayların geçtiği mekanlarda gerçekleştirilmiştir. Filmin kahramanlarından Juliet Hulme'un (filmde Kate Winslet tarafından canlandırılıyor) günümüzde İskoçya'da Anne Perry takma adıyla cinayet romanları yazdığı Yeni Zelanda medyası tarafından ortaya çıkartılmıştı. Aynı olaydan ilham almış bir başka film de 1971 Fransız yapımı Mais ne nous délivrez pas du mal'dir. Bir anlamda "Cennet Yaratıkları" bu filmin yeniden çevrimi sayılabilir. Hem hayvani bir enerji hem de şaşırtıcı bir insancıllıkla harmanlanmış bu film için yönetmeni Peter Jackson şu tanımlamayı yapmıştı: "Sevgiden bahseden bir cinayet öyküsü, canileri olmayan bir cinayet öyküsü." En İyi Özgün Senaryo Akademi Ödülü'ne aday gösterilen film, Venedik Film Festivali'nde Gümüş Aslan (en iyi yönetmen), Toronto Film Festivali'nde ise "Metro Media" ödülünü kazandı. Kendi ülkesi Yeni Zelanda'nın "Film ve TV" ödüllerinin tamamının verildiği film çeşitli yarışma ve festivallerde toplam 16 ödül kazandı. 1952 yılında Yeni Zelanda'nın Christchurch şehrinin disiplinli kız lisesinde okuyan 16 yaşındaki içine kapanık, ağırkanlı ve biraz da vurdumduymaz Pauline Parker (Melanie Lynskey), sağlık nedenleriyle İngiltere'den bu ülkeye gelmiş olan ve kendi sınıfına kayıt yaptıran 15 yaşındaki Juliet Hulme'e (Kate Winslet) daha ilk dakikalarda bir hayranlık duyar. Juliet sınıfa adım atar atmaz burnundan kıl aldırmayan Fransızca öğretmeninin bir hatasını bulmuş ve cesaretle bunu onun yüzüne karşı söylemiştir. Pauline'nin Juliet'te ilk hayranlık uyandıran özelliği ise bacağındaki büyük ameliyat izi olur. Bu izler küçükken osteomyelit nedeniyle geçirdiği bir dizi kemik ameliyatının izleridir. Şimdi bir ortak noktaları daha çıkmıştır, Juliet de tüberküloz nedeniyle yıllarca ailesinden uzakta senatoryumlarda tedavi görmüştür, kendi deyimiyle onun yarası da ciğerlerindedir. Diğer ortak noktaları ise tenor Mario Lanza'nın müziği ve kilden yaptıkları küçük heykelciklerdir. Aralarında sıkı bir dostluk gelişen ikili sürekli birlikte vakit geçirmeye başlarlar. İkisi de birbirlerinin duygusal dengesizliklerini ve eksik yönlerini tamamlamaktadırlar. Kısa sürede kendilerine ait bir fantezi dünyası yaratırlar. "4. Dünya" ve "Borovnia" adlarını taktıkları müzik, sanat ve sırf eğlencenin olduğu bu hayal dünyasını gerçekten görür ve içinde yaşarlar. Ne zaman gerçek dünyanın sorunları onları köşeye sıkıştırsa kendilerini bu fantastik dünyada buluverirler. Mario Lanza ve canlanıp büyüyen kil heykelcikler her zaman bu fantezilerin ayrılmaz parçaları olurlar. Bir gün Juliet derste aniden kan tükürmeye başlar, tüberkülozu nüksetmiştir. Hastaneye yatırılır ve bulaşmayı önlemek için birkaç ay kimseyle görüştürülmez. Mektuplarla devam eden ilişkileri taburcu edildikten sonra kaldığı yerden daha da güçlü bir şekilde devam eder. Gittikçe sıkılaşan dostlukları aileleri tarafından nihayet lezbiyen bir ilişki olarak değerlendirilir. Julien'in babası Canterbury Koleji'nin rektörü Dr.Hulme (Clive Merrison) İngiltere'ye dönmek zorundadır, zaten ailevi sorunları da çıkmış ve karısıyla boşanmak üzeredirler. Bu kızların birbirlerinden ayrılmaları anlamına gelmektedir. Juliet ve Pauline birlikte Amerika'ya kaçmayı planlarlar. Yaşları tutmadığı için Pauline'in pasaport alabilmesi ailesinin iznine bağlıdır. Kızlar kendilerine engel olduğunu düşündükleri Pauline'in annesini (Sarah Peirse) piknik için gittikleri parkta başını taşla ezerek öldürürler. Polis Pauline'in tuttuğu günlükleri okuyunca kızlar tutuklanır ve yargılanırlar. Yaşları küçük olduğu için idam cezası almazlar. Beş yıl hapiste kaldıktan sonra bir daha birbirlerini görmemek şartıyla tahliye edilirler. Android'ler Elektrikli Koyun Düşler mi? Android'ler Elektrikli Koyun Düşler mi?, ilk kez 1968 senesinde yayınlanan Philip K. Dick tarafından yazılan bilimkurgu romanıdır. Hikâye örgüsü, bir android avcısı Rick Deckard'ın, ikinci bir avcı John İsidore isyancı androidlerin peşinden gitmesi anlatılır. Roman insanlık felsefesini inceler. 1982 yılında Hampton Fancher ve David Peoples'ın kitaptan uyarladıkları senaryo Ridley Scott tarafından Harrison Ford'un başrolde olduğu "Bıçak Sırtı" adlı filme çekildi. Kitabın devam romanlarının başlığı da "Blade Runner" olarak kondu. Kitap 1968 yılında Nebula Ödülleri'nde adaylık elde etti. 1998 yılında ise Locus Poll Ödülleri'nde 1990 yılından önce yayımlanmış en iyi bilimkurgu kitabı seçildi. From the Bottom of My Broken Heart "From the Bottom of My Broken Heart", pop şarkıcısı Britney Spears'ın ilk albümü "...Baby One More Time"dan yayımlanan beşinci (ABD ve Avustralya'da dördüncü) ve son teklidir. 2000 yılının ilk çeyreğinde yayımlanmıştır. Şarkını sözleri aynı zamanda yapımcılığını da üstlenen Eric Foster White'a aittir. Şarkıda, Spears ilk aşkını ve bu aşkın asla bitmesini istemediğini hatırlarken en içten duyguları "kırık kalbinin en uzak köşesinden (from the bottom of my broken heart)" gelmektedir. Şarkı, bilinmeyen nedenlerden dolayı Spears'ın derleme albümü 'de yer almamıştır. "From the Bottom of My Broken Heart", Spears'ın albüm için kaydettiği ilk şarkıdır. Gregory Dark'ın yönettiği video, Spears evden ayrılmak için eşyalarını toplarken başlar. Morali bozuktur çünkü ilk aşkını özleyeceğini biliyordur. Video boyunca Spears ve erkek arkadaşının geçmişinden görüntüler izleriz. Bunlar arasında ikisinin bir yel değirmenine tırmandığı görüntüler de vardır. Videonun sonuna doğru Spears'ı otobüs durağında beklerken görürüz. Bu sırada ilk aşkı da onu son kez görebilmek için aceleyle oraya doğru ilerlemektedir. Fakat durağa vardığında, Spears'ın çoktan oradan ayrıldığını görür. Video, Spears'ın TRL'de emekliye ayrılan dördüncü videosu olmuştur. Ayrıca Spears'ın dans etmediği ilk videodur. Şarkı, Spears'ın bugüne kadar kaydettiği en uzun şarkıdır. "From the Bottom of My Broken Heart", yüksek satış miktarı sayesinde Billboard Hot 100 listesinde ilk yirmiye girmeyi başardı ve 14. sıraya kadar yükseldi. Fakat teklinin radyoda çalınma sayısı Spears'ın önceki teklileri kadar fazla değildi. Şarkı, ABD yıl sonu listelerinde 31. sırada yer aldı. "Born to Make You Happy", uluslararası tekli olarak yayımlanırken, "From the Bottom of My Broken Heart" yalnızca birkaç ülkede yayımlandı. Örneğin Avustralya'da Spears'ın müzik şirketine "Born to Make You Happy" ve "From the Bottom of My Broken Heart" arasında seçim hakkı tanındı. Madison Chock Madison La'akea Te-Lan Hall Chock (d. 2 Temmuz, 1992) Amerikalı buz patenci. Partneri Greg Zuerlein ile birlikte buz dansında yarışmaktadır. Çift birlikte 2009 Dünya Gençler Şampiyonasını, 2009 ABD gençler şampiyonası ve 2008 Junior Grand Prix Finalini kazandı. Chock & Zuerlein 2006'da birlikte çalışmaya başladı. Bundan önce, Chock Kurt Lingenfelter ile birlikte bir sezon intermediate düzeyinde yarıştı ve çift 2006 ABD şampiyonasında bu düzeyde 4. oldu. "(Zuerlein ile birlikte)" Frekans modülasyonu Frekans modülasyonu, İletişim teknolojisinde (yayıncılıkta) kullanılan bir modülasyon türü. FM kısaltmasıyla gösterilir. Bu modülasyon türü 1933 yılında Amerikalı mühendis Edwin Howard Armstrong (1890-1954) tarafından geliştirilmiştir. Modülasyon yüksek frekanslı bir sinyalin kimi özelliklerinin iletilmek istenen bilgi sinyaline bağlı olarak değiştirilmesidir. Yüksek frekanslı sinyale taşıyıcı denilir. Bu sinyal sinüs veya darbe sinyalidir. Taşıyıcının türü ve taşıyıcının değişen özelliklerine bağlı olarak modülasyonun pek çok türü vardır. Frekans modülasyonunda taşıyıcı sinüs sinyalidir. Yayın yapan tesiste, yani vericide taşıyıcı sinüs sinyalinin frekansı bilgi sinyaline bağlı olarak değiştirilir. Alıcıda ise bu işlemin tersi yapılır. Yani frekans değişikliği bilgi sinyaline çevrilir. Vericide yapılan işleme frekans modülasyonu alıcıda yapılan işleme ise frekans demodülasyonu denilir. FM sinyali iki şekilde üretilir: İlk yöntemde modülatör taşıyıcı frekansı üreten bir osilatörden ibarettir. Ancak osilatörde kondansatör ile birlikte bir de varaktör kullanılır. Varaktör kapasitif değeri (sığası) üzerine uygulanan gerilime bağlı olarak değişen bir tür kapasitif diyottur. Kapasitif değer değiştikçe, osilatörün ürettiği frekans da değişir. Böylelikle, bilgi sinyali taşıyıcının frekansını değiştirmiş olur. İkinci yöntemde ise bilgi sinyali önce bir entegratör devresinden geçirilir (Entegratör devresi bir tür alçak geçiren elektronik filtredir). Daha sonra bilgi sinyali bir faz modülatörüne uygulanır. Ancak, genellikle faz modülatöre uygulanan taşıyıcının frekansı olması gerekenden daha düşüktür. Daha sonra bu sinyal frekans çarpıcılarından geçirilir. Doğrudan üretim yönteminde kullanılan osilatör (frekansı sürekli değiştiği için) kristalsiz bir osilatördür. FM yayıncılığının ilk yıllarında böyle bir osilatörün frekans kararlılığını sağlamak çok güçtü. Bu sebepten, frekans kararlılığı daha yüksek olan dolaylı üretim yöntemi banimsenmişti. Oysa günümüzde kristalsiz osilatörlerin frekans kararlılığını sağlamak için çeşitli yöntemler geliştirilmiştir. Bu sebepten FM yayıncılığında varaktör kullanımı giderek yaygınlaşmaktadır. İletilmek istenen bilgi sinyali (mesela ses) değişken frekanslı ve genellikle çok harmonikli bir sinyaldir. Ancak bu sinyalin bir kosinüs dalgasıyla ifade edilebileceği varsayılırsa, Bilgi sinyali yokken osilatörün çıkışı Burada S ve A sırasıyla bilgi ve taşıyıcı genlikleri, w ise açısal frekanstır. Modüle olmamış taşıyıcının frekansına merkez frekans (f) ta denilir. Modülasyon sonrasında sinyal; Katsayıdaki açısal frekans çarpanı frekansa çevrilecek olursa, Burada frekans sapması ("deviation") adını alan Δf, devre parametrelerine ve bilgi sinyali genliğine (S) bağlı bir sabittir. Frakans sapması, bilgi sinyali maksimum genliğindeyken taşıyıcı frekansının merkez frekansa göre ne kadar kaydığının bir göstergesidir. f ise bilgi sinyalinin frekansıdır. Çok frekanslı bir bilgi sinyalinde önemli olan, bilgi sinyalinin alabileceği maksimum frekanstır. Frekans modülasyonunda modülasyon indeksi β harfiyle gösterilir. Bu indeksin tanımı şöyledir: Burada f tek frekanslı bilgi sinyalinin frekansı ya da çok frekanslı bilgi sinyalinin maksimum frekansıdır. Yayın sırasında yayıncının kullandığı yayın bandı genişliği hem frekans sapmasına hem de bilgi sinyali maksimum frekansına bağlıdır. Ancak genlik modülasyonunun aksine bant genişliği basit bir denklemle hesaplanamaz. Çünkü yan bant ürünlerinin sayısı kuramsal olarak sonsuzdur. Çok duyarlı hesaplar için Bessel fonksiyonları denilen bir hesap yönteminden yararlanmak gerekir. Ancak çok küçük bir hata payıyla, ampirik formüller de kullanılabilir. a. Şayet modülasyon indeksi çok küçükse, yani β « л/2 ise, buna dar bantlı FM denilir. Bu durumda yayın bant genişliğinin bilgi sinyali maksimum frekansının iki misli olduğu söylenebilir. b. Yayıncılık uygulamalarında ise daha geniş bant kullanılır. Bu durumda yayın bant genişliği Carson Kuralına göre bulunur.Yani FM radyo yayını özellikle yüksek kaliteli müziği hedeflemektedir. Hem bilgi sinyalinin yüksek frekanslı bileşenleri yayınlanabilmeli, hem de modülasyon indeksi olabildiğince yüksek olmalıdır. Ses sinyalinin en yüksek frekansı "15 kHz" olabilir. Profesyonel yayıncılıkta, frekans sapması ise "50 kHz" veya "75 kHz" olur. Carson Kuralına göre, "50 kHz" için en az "130 kHz", "75 kHz" için ise en az "180 khz" yayın bant genişliği gerekir. Stereofonik yayın için ise çok daha geniş bir banda gerek vardır. Öte yandan genlik modülasyonlu radyo vericilerine ayrılan bantlardan uzun dalganın toplam genişliği "140 kHz", orta dalganın ise "1080 kHz" dir. Gerçi bu bantlar genlik modüleli radyo vericileri tarafından doldurulmuştur. Ama bir an için, bu bantlarda hiçbir genlik modüleli radyo vericisinin çalışmadığı varsayılsa bile Carson kuralına göre orta dalgada en fazla 6 monofonik FM kanalı, uzun dalgada ise sadece bir monofonik FM kanalı yayınlanabilecektir. Bu sebepten FM yayınları için ayrı bir yayın bandı gerekmiştir. Bu bant 88-108 MHz arasındaki "VHF2" yayın bandıdır ("VHF" kısaltması İngilizce'deki "Very High Frequency" tamlamasının baş harflerinden gelir. Bu bant Almanca'da ise "Ultrakurzwelle" kelimesinden türetilmiş "UKW" kısalması ile gösterilir.). FM yayınını alan radyo alıcılarında demodülasyon işlemi Foster Seeley diskriminatörü denilen bir devre yardımıyla gerçekleştirilir. Bu devre frekans sapmasını genlik değişikliğine çevirmek için kullanılan dengeli bir trafo ile iki doğrultmaçtan oluşmaktadır. Merkez frekansta devre çıkış vermemekte, buna karşılık, frekans merkez frekanstan kaydığı takdirde, devrenin dengesi bozulmakta ve devre frekans kaymasına orantılı olarak çıkış vermektedir. Frekans modülasyonu genlik modülasyonuna oranla çok daha geniş bir yayın bandı gerektirdiği halde yayın kalitesinin yüksek oluşu sebebiyle tercih edilir. Gürültü çok düşüktür. Ancak bilgi sinyalinin nispeten yüksek frekanslı bileşenlerinde gürültünün yükselmeye başladığı görülür. Bir başka deyişle sinyal gürültü oranı, bilgi bandının üst ucunda düşmeye başlamıştır. Bu sorun önvurgu adını alan basit bir yöntemle giderilir. Vericide güçlendirilen bilgi bandının üst ucu, alıcıda zayıflatılır ve bu şekilde gürültü de zayıflatılmış olur. Greg Zuerlein Greg Zuerlein (d. 26 Ekim, 1988) Amerikalı buz patenci. Partneri Madison Chock ile birlikte buz dansında yarışmaktadır. Çift birlikte 2009 Dünya Gençler Şampiyonasını, 2009 ABD gençler şampiyonası ve 2008 Junior Grand Prix Finalini kazandı. Chock & Zuerlein 2006'da birlikte çalışmaya başladı. Bundan önce, Zuerlein 2002-2006 arasında Anastasia Olsen ile birlikte kayıyordu. Çift 2006 ABD şampiyonasında novice düzeyinde 12. olmuştu. "(Chock ile birlikte)" Crytek Black Sea Crytek Black Sea (eski adıyla Black Sea Studios) Sofya merkezli 2001'de kurulmuş Bulgar bilgisayar oyunu geliştiricisidir. Şirket 2004'te Windows için satışa çıkartılmış tarihi olayları konu alan gerçek zamanlı strateji oyunu Knights of Honor ile ün kazanmıştır. Ardından Worldshift adında Mayıs 2008'de satışa sunduğu gerçek zamanlı strateji oyunu da bulunmaktadır. 14 Temmuz 2008'de, Crysis ve Far Cry'ın yapımcıları Crytek, Black Sea Studios Stüdyolarını satın aldığını duyurmuş ve adını Crytek Black Sea olarak değiştirmiştir. Crytek Black Sea 07 Mart 2017'de SEGA bünyesine katılarak Creative Assembly Sofia ismini aldı. Far Cry Instincts Far Cry Instincts, 27 Eylül 2005'te Xbox konsolu için Ubisoft tarafından geliştirilen ve yayınlanan bir video oyunudur. Serinin ilk oyunu Far Cry'a göre daha çizgisel bir oyundur, bundan dolayı sistem gereksinimleri indirgenmiştir ve Far Cry'daki engin denizler ve arazilerin ihtişamı bu oyunda fazla görülmemektedir. Oysa, Instincts'e yeni çoklu oyuncu modu özellikleri, silahlar ve çok değişik yetenekler kazandırılmıştır ve bunlar olay dizisine yansıtılmıştır. Oyun başka konsollar için de çıkartılacağı duyurulmuş ancak iptal edilmiştir. "Far Cry Instincts"'ın bir devamı Evolution alt başlık eki dışında aynı ismi taşımakta ve 27 Mart 2006'da Xbox için piyasaya sürülmüştür. "Evolution" yeni bir tek oyunculu hikâye modu içermesine rağmen Far Cry Instincts'te bulunan hikâyeden oldukça kısa olduğu belirtilmiştir. Olay seyri Kade adında bir kadının işini görürken yüzüne gözüne bulaştırdığı silah kaçakçılığı işinde komploya uğraması sonucu yerel yönetimlerin ensesine düştüğü Jack Carver'a odaklanmaktadır. Jack tekrar hasar kontrol talimi yapmak olan Doyle ile buluşur ve nihayetinde Jack ile aynı feral yeteneklere sahip Semeru adında yerel bir savaşçıyla savaşmak zorunda kalır. "Evolution" aynı zamanda yeni silah ve taşıtlar bunun yanında da genişletilmiş harita yapımcısı ve ilave bir çoklu oyuncu modu içermektedir. 'Instincts' 'in Xbox sürümünde oluşturulan haritalar Xbox 360 sürümüne gönderilememektedir. "Far Cry Vengeance" "Evolution" ile benzer özelliklere sahip Wii sürümünün başlığıdır. "Far Cry Instincts: Predator", bir Xbox 360 başlığı, "Evolution" ile aynı gün satışa sunulmuştur. Hem "Far Cry Instincts" hem de "Evolution" oyunlarının grafiksel olarak geliştirilmiş sürümünü içermektedir. Oyuncuların harita oluşturabildiği bir harita editörü takdim etmiştir. Çevrimiçi oyundaki karakterler Jack Carver'ın temel klonlarıdır fakat düzenlenebilmektedir, karakter ateş ettiği kolundaki "Karma" dövmesine hala sahiptir. "Paradise Lost" Global VR tarafından 2007'de piyasaya sürülmüş Far Cry Instincts'in macera on rails sürümüdür. Tarantula (roman) Tarantula; müzisyen, söz yazarı, şair Bob Dylan'ın ilk baskısı 1971 yılında yayınlanan, 1965-1966 yıllarında yazdığı deneysel romanı. Eser yazıldıktan uzun süre sonra basılmasına rağmen ulaşılabilir bir eserdi. 2009 yılında İngilizceden Türkçeye çevrilmiştir. Bob Dylan'ın ilk ve tek edebi eseri, Tarantula, Blonde on Blonde albümü ile zirve yapmış bir yaratıcılığın ürünüdür. Dylan'ın şarkı sözlerini andıran bu kitap, sanatsal kaygı, politik karşıtlık, sözel deneysellik ve sokağın tüm renkleriyle meşrulaştırdığı bir eserdir. 2005 Kuzey Kıbrıs Türk Cumhuriyeti genel seçimleri 2005 Kuzey Kıbrıs Türk Cumhuriyeti genel seçimleri, sadece Türkiye tarafından tanınan Kuzey Kıbrıs Türk Cumhuriyeti'nde 20 Şubat 2005 tarihinde gerçekleşecek parlamento seçimleridir. 1983 yılında KKTC'nin tek taraflı olarak ilanından sonra yedinci kez Kıbrıslı Türkler milletvekili seçimi için sandık başına gitmişlerdir. 50 milletvekilinden oluşan meclise siyasi partilerin milletvekili sokabilmeleri için %5'lik seçim barajını geçmeleri gerekmekteydi. Cumhuriyetçi Türk Partisi %44.5 ile 25 milletvekili, Ulusal Birlik Partisi %31.7 aldığı oyla 18 milletvekili, Demokrat Parti % 13.5 aldığı oyla 6 milletvekili, Barış ve Demokrasi Hareketi 5.8 aldığı oyla sadece 1 milletvekili çıkarmıştır. Diğer partiler ise, meclise girememişlerdir. CTP-DP koalisyonu oluşturulmuş ve 17 Nisan 2005 tarihindeki cumhurbaşkanlığı seçimi sonucunda koalisyon lideri Mehmet Ali Talat Cumhurbaşkanı olmuştur. Gotham Gotham, DC Comics tarafından yaratılan kurgusal şehirdir. Şehir en çok Batman'in yaşadığı yer olarak bilinir. Batman'ın evi ilk kez Batman #4'te (Kış 1940) Gotham City olarak tanımlandı. Gotham City, Baltimore, Chicago ve özellikle New York gibi birçok büyük şehrin temel alınmasıyla kuruldu. Uzun bir süredir devam eden, Gotham takma adını ilk kez Washington Irving, Salmagundi adlı dergide New York ile ilişkilendirmiştir. What If We "What If We", (Türkçe: "Ya Biz") 2009 Eurovision Şarkı Yarışması'nda Chiara'nın Malta adına seslendirdiği şarkıdır. Şarkı Chiara'nın 1998 ve 2005 yılından sonra üçüncü kez ülkesi Malta'yı temsil ettiği şarkıdır. Ancak önceki iki şarkısı gibi ilk üçe giremediği gibi yirmi ikinci sırada yarışmayı tamamladı.Chiara,sahneye tek başına çıkmış,siyah parıltılı bir kıyafet giymiştir.Yarı finalde altıncı olan şarkı,finalde aynı başarıyı gösterememiştir. Fairytale "Fairytale" ("Peri Masalı"), 2009 Eurovision Şarkı Yarışması'nda Beyaz Rusya doğumlu Norveçli Alexander Rybak'ın Norveç adına seslendirdiği şarkıdır. Rybak'ın ilk albümü "Fairytales"'in ilk teklisi de olan şarkı, Rusya'nın başkenti Moskova'da düzenlenen 2009 Eurovision Şarkı Yarışması'nın da birincisidir. 21 Şubat 2009'da Norveç'te düzenlenen "Melodi Grand Prix 2009" adlı yarışmada en büyük halk oyuyla Eurovision'da yarışmaya hak kazanan şarkı, 14 Mayıs'ta düzenlenen ikinci yarı finalde on dokuz ülkeyle beraber yarıştı. Bu yarı finalde birinci olarak finale kalan "Fairytale", Norveç'in bağımsızlık gününden bir gün önce gerçekleşen 16 Mayıs 2009'daki finalde toplam 387 puan toplayarak Eurovision tarihinin rekorunu kırdı. Şarkıya Eurovision gösterilerinde Norveç'te bir dans şirketi olan "Frikar"'dan Sigbjørn Rua, Torkjell Lunde Børsheim ve Hallgrim Hansegård adlı dansçılar katıldı. Arka plandaki vokalistler ise Jorunn Hauge ve Karianne Kjærnes'tir. Norveç ön elemeleri olan Melodi Grand Prix 2009 yarışmasında şarkı, 747,888 puan ile yarışma tarihinin en büyük puanını alarak seçildi. 2009 yarışması finalinde ise Rybak, toplam 387 puan ile yarışma tarihinin en çok puanını kazanmış oldu. On altı ülkeden on iki tam puan alarak bu alanda da bir rekora sahip oldu; bir önceki tam puan rekoru on ülkenin tam puan verdiği Yunanistan'ın 2005 yarışmasında galip olan, Helena Paparizou tarafından seslendirilen "My Number One" isimli şarkı idi. En çok on iki tam puan rekoru, 2012 yarışmasında yarışmasının galibi İsveç adına yarışan Loreen'in seslendirdiği "Euphoria" isimli şarkının on sekiz tane on iki tam puan toplaması ile kırılmıştır. Şarkı, yarışmadan bir hafta önce Yunan listelerinde bir numaradan giriş yaptı. Şarkı ayrıca 11 Şubat 2009'da Norveç listelerinde de üç numaradan giriş yaptı ve bir sonraki hafta zirveye oturdu. Şarkı bu bağlamda Norveç listelerinde zirveye oturan ilk Eurovision şarkısı oldu. Şarkı bir numarada sekiz hafta boyunca kaldı. Bu listelerin dışında şarkı İsveç'te kırk yedi numaradan giriş yaparak üçüncü haftasında yedi numaraya kadar yükseldi. Dino De Laurentiis Agostino De Laurentiis, genellikle Dino De Laurentiis, (d. 8 Ağustos 1919 - ö. 10 Kasım 2010, Los Angeles) Akademi Ödülü kazanan bir İtalyan film yapımcısıdır. Dino De Laurentiis, Napoli İli'ne bağlı Torre Annunziata'da doğmuş ve babası tarafından üretilen spaghettileri satarak büyümüştür. Roma'da bulunan Centro Sperimentale di Cinematografia'daki öğrenimi II. Dünya Savaşı yüzünden aksamıştır. İlk filmi olan "L'ultimo Combattimento" 'dan (1940) beri 150 film üretmiştir. 1946 yılında kendi şirketi olan Dino de Laurentiis Cinematografica'yı kurmuştur. İlk yıllarda Dino De Laurentiis, genelde yapımcı Carlo Ponti ile beraber "Bitter Rice" (1946) ve Fellini'nin klasikleri olan "Sonsuz Sokaklar" (1954), "Cabiria'nın Geceleri" (1956) gibi neoklasik sanat filmleri yapmıştır. 1960'larda Dino De Laurentiis, kendi stüdyo tesislerini kurmuştur. Buna rağmen 1970'li yıllarda mali bakımdan çökmüştür. Bu tarihlerde De Laurentiis, "Se Tutte le Donne del Mondo", bir James Bond taklidi filmi, "Navajo Joe" (1966), bir spagetti western filmi olan "Anzio" (1968), bir II. Dünya Savaşı filmi olan "Barbarella" ve "Danger: Diabolik" gibi çoğu çizgi romanlardan uyarlama olan filmleri yapmıştır. 1970'lerde De Laurentiis stüdyo kurmak için ABD'ye gitmiştir. Sonunda Wilmington, Kuzey Karolina merkezli De Laurentiis Entertainment Group (DEG)'u kurmuştur. Stüdyo binası kısa sürede Wilmington'u Amerikan film ve televizyon yapımcılığının en yoğun merkezlerinden biri haline getirmiştir. Bu tarihlerde "The Scientific Cardplayer" (1972), "Serpico" (1973), "Öldürme Arzusu" (1974), "Mandingo" (1975), "Akbabanın Üç Günü" (1975), Ingmar Bergman'ın çektiği "Yılanın Yumurtası" (1977), "Ragtime" (1981) ve "Barbar Conan" (1982) gibi birçok başarılı filmler yapmıştır. Daha sonraki dönemlerde "King Kong" (1976), "Beyaz Bufalo" (1977), "Hurricane" (1979), "Flash Gordon" 'un yeni versiyonu (1980), John Carpenter'ın 1978 tarihli korku filminin devamı olan 1981 tarihli "Cadılar Bayramı 2", David Lynch'in yönettiği "Dune" (1984) ve "Mavi Kadife" (1986) ve King Kong Yaşıyor (1986) gibi filmleri yapmıştır. Ayrıca bu dönemde "Ölüm Bölgesi" (1983), "Kedi Gözü" (1985), "Gümüş Kurşun" (1985) ve "Maximum Overdrive" (1986) gibi Stephen King'in çalışmalarını uyarlamıştır. "Karanlığın Ordusu" (1992)'nun yapımcılığını ise Robert Tapert ve film yıldızı Bruce Campbell ile birlikte üstlenmiştir. Ayrıca De Laurentiis ilk Hannibal Lecter filmi olan "Manhunter" (1986)'ı yapımcılığını üstlenmiştir. Thomas Harris'in devam filmi olan "Kuzuların Sessizliği" filminin yapımcılığını üstlenmese de "Hannibal" (2001) ve "Kızıl Ejder" (2002) filmlerinin yapımcılığını üstlenmiştir. Ayrıca Hannibal'in nasıl katil olduğunun anlatıldığı "Hannibal Doğuyor" (2007) filminin yapımında da yer almıştır. 2001 yılında Irving G. Thalberg hatıra ödülünü kazanmıştır. De Laurentiis'in 1989 yılında ölen karısı Silvana Mangano'dan dört çocuğu vardır. Buügn, film yapımcısı Martha Schumacher ile evli olup iki kız çocukları vardır. Bunlardan biri onun ilk eşinden olan Raffaella De Laurentiis'dir. Raffaella De Laurentiis ayrıca bir yapımcıdır. Diğeri olan Fredrico De Laurentiis (28 Şubat 1955 - 15 Temmuz 1981) 26 yaşında bir uçak kazasında ölmüştür. FC Inter Turku FC Inter Turku (tam adı: Football Club International Turku) Finlandiya'lı bir futbol kulübü. 1990 yılında kurulmuştur. 2008 sezonunu Finlandiya 1. Ligi (Veikkausliiga)'da şampiyon olarak tamamlamıştır. Maçlarını 9.000 kişi kapasiteli Veritas Stadion stadında oynamaktadır. Ali Yasak Ali Yasak, (d. 1 Haziran 1956, Şanlıurfa) "Drej Ali" lakaplı mafya lideri. 19 Aralık 1977 tarihinde Ülkü Ocakları Derneği Urfa Şubesi Yönetim Kurulu üyeliğine seçildi. 1978'de Şanlıurfa Eğitim Enstitüsü Öğrenci Derneği Başkanı oldu. 12 Ocak 1978'de kanunsuz yürüyüşe katılmaktan tutuklandı ancak 25 Ocak 1978 'de görülen duruşmada tutuksuz yargılanmak üzere serbest bırakıldı. 26 Ocak 1978 tarihinde karşıt görüşlü kişilerle girdiği silahlı çatışma neticesinde yaralandı. 1988'de "Milliyet" gazetesi binasını kardeşi ile ilgili bir haber nedeniyle tarattı. Korkut Eken, Devlet Güvenlik Mahkemesi savcılığına 24 Şubat 1997 tarihinde verdiği ifadesinde, Abdullah Çatlı gibi Yasak'ın da, 1987-1998 yıllarında MİT tarafından, yurtdışında PKK ile mücadele için kullanıldığını ileri sürdü. Ali Yasak, Susurluk skandalının baş aktörlerini bir araya getiren kız kardeşinin düğünüyle de gündeme gelmiştir. 22 Ocak 2008 tarihinde Ergenekon soruşturmasının 4. dalga operasyonunda gözaltına alındı. Ergenekon davasında silahlı terör örgütüne üye olma suçundan yargılandı ve 6 yıl 3 ay hapis cezası aldı. Winnenden okul katliamÄ± Winnenden katliamı 11 Mart 2009'da, Almanya'nın Winnenden şehrindeki bir okulda gerçekleşen ve 17 yaşındaki Tim Kretschmer adlı saldırgan dahil on altı kişinin ölümüyle sonuçlanan silahlı okul baskınıdır. Saldırı sonucunda birçok kişi de yaralandı. Silahlı bir adam, yerel saat ile yaklaşık olarak 09:45'te 9mm Baretta ile Albertville Realschule'de ateş açtı. Görgü tanıklarına göre silahlı saldırganın sınıflarda ve koridorlarda rastgele ateş açtığını belirttiler. BBC ise Kretschmer'in sınıftan sınıfa hareket ettiğini ve kurbanlarını kafalarından vurduğunu söyleyerek saldırganın rastgele ateş açmadığını belirtti. Saldırgan, okulda 60'tan fazla kere, 44 kere de kaçarken ateş açtı. Saldırı sonucunda dokuz öğrenci, iki kadın öğretmen ve bir kadın stajyer öldü. Öğrenciler 14-15 yaşlarındaydı. Mustafa Ã–zbek Mustafa Özbek, (28 Aralık 1940, Kırıkkale - 15 Nisan 2020, Ankara ) Türk Metal Sendikası eski başkanı. Mustafa Özbek, 1975 yılından beri Türk Metal Sendikasının genel başkanlığını yürütmektedir. "Avrasya vizyonu" ile hareket ettiğini söyleyen Özbek başta Türk cumhuriyetleri olmak üzere bölgedeki ülkelerle sıkı ilişkiler kurdu. 1994 yılında Uluslararası Avrasya Metal İşçileri Federasyonu'nun başkanlığını üstlendi. 2005'te Yörük ve Türkmen derneklerinin bir araya gelerek kurdukları Türk Boyları Konfederasyonu’nunda da başkanlık görevini üstlendi. Mustafa Özbek, sendikal faaliyetlerin yanı sıra milliyetçi ve ulusalcı kuruluşları bir çatı örgütü altında birleştirdi. "Vatan, millet, devlet, bayrak ve Atatürk" diyen bütün kişi, kurum ve kuruluşları bir araya getirerek "Türkiye'm Topluluğu" isminde bir sivil toplum örgütü oluşturdu. Türkiye’m Topluluğu şu ana kadar 55 il ve 5 büyük ilçede örgütlendi. Özbek’in Avrasya Televizyonu’nun perde arkasındaki sahibi olduğu da iddia ediliyor. Sendikanın internet sitesinde de Mustafa Özbek, ART’nin “onursal başkanı” olarak gösteriliyor. Özbek, ART’de her ayın son cuma günü Cumhuriyet gazetesi Ankara temsilcisi yazarı Mustafa Balbay ile birlikte Türkiye’deki siyasi, ekonomik ve sosyal gelişmelerin değerlendirildlği bir program yapıyor. Özbek, 2004 yılında Ulusal Güvenlik Stratejileri Araştırma Merkezi’ni (TUSAM) kurarak, millî güvenlik konusunda da çalışmalar yapmıştır. TUSAM, bu kapsamda "Cumhuriyet" gazetesi ile işbirliği yaparak bir strateji dergisi hazırlıyor. Özbek, 22 Ocak 2009 tarihinde Ergenekon soruşturmasının 11. dalga operasyonunda gözaltına alındı. Hakkındaki suçlamalar davanın üçüncü iddianamesinde yer aldı. Askerî darbe hazırlıklarında yer almak ve örgütün kasası olmakla suçlanan Özbek, 7 Ekim 2010'da tahliye edildi. 5 Ağustos 2013'te İstanbul 13. Ağır Ceza Mahkemesi tarafından karara bağlanan Ergenekon davasında müebbet hapis cezasına çarptırıldı, ancak sağlık durumu ve yaşı dikkate alınarak adli kontrol uygulaması şartları kapsamında tahliye edildi. Hakkındaki kararın temyiz incelemesini yapan Yargıtay 16. Ceza Dairesi 21 Nisan 2016'da, İstanbul 13. Ağır Ceza Mahkemesi tarafından verilen kararı bozdu. GedikpaÅŸa Gedikpaşa, İstanbul, Fatih İlçesi'nde, Emin Sinan, Küçük Ayasofya, Kadırga, Şahsuvar, Muhsine Hatun, Nişanca, Mimar Kemalettin ve Beyazıt mahalleleri ile çevrili olup, Mimar Hayrettin Mahallesi sınırları içinde kalan semt. Adını, II. Mehmed (Fatih) döneminin (1451-1481) sadrazamı ve kaptan-ı deryası Gedik Ahmed Paşa'nın (ö. 1482) yaptırdığı çifte hamamdan almıştır. Kaynaklarda adı geçen ve aynı adı taşıyan cami ve medrese günümüze kadar gelememiştir. Gedikpaşa semti, Bizans'ın ünlü Kadırga Limanı'nın hemen kuzeyinde yer almaktadır. Çevrede bulunan Bizans kalıntılarından anlaşıldığına göre, semt çok eskiden beri meskundur. Gedikpaşa'nın İstanbul'un fethinden sonra da, kentin en eski Osmanlı yerleşmelerinden biri olduğu bilinmektedir. 15. ve 16. yüzyıllarda semtin ahalisinin çoğunu Rum ve Ermeniler oluşturuyordu. Bazı kaynaklara göre, Fatih İstanbul'u fethettikten sonra, olası bir Rum ayaklanmasını önlemek amacıyla Bursa'dan getirttiği Ermenileri şehrin değişik yerlerinde, bu arada da Gedikpaşa yöresinde yerleştirmişti. Bazı tarihçiler ise, 17. yüzyılda Anadolu'da meydana gelen Celali İsyanları'ndan kaçarak İstanbul'a göç eden Ermenilerin bu semtlere yerleştirildiğini ileri sürerler. Gedikpaşa'nın hemen yakınındaki Surp Asdvadzadzin Patriklik Kilisesi de, fetihten sonra Ermenilere tahsis edilmiş eski Bizans kiliselerinden biriydi. 17, 18 ve 19. yüzyıllarda, İstanbul'un pek çok yöresi gibi bitişik düzende ahşap evlerden meydana gelen bir yerleşme olan Gedikpaşa, büyük yangınlara sahne oldu. Nüfus yoğunluğunun yüksek olduğu Gedikpaşa yöresi, İstanbul'da Türk asıllı oyuncuların sahneye çıktığı Gedikpaşa Tiyatrosu sayesinde kültürel bakımdan canlı bir yöre olmuş; 1859'da inşa edilen bu tiyatronun bulunduğu sokak, Cumhuriyet'in İlanı'ndan sonra Tiyatro Caddesi olarak anılmaya başlamıştır. Osmanlı döneminde hatırı sayılır bir Ermeni topluluğuna evsahipliği yapan Gedikpaşa semtinde, I. Dünya Savaşı sırasında iyice artan Ermeni nüfus, 1922'den sonra hızla azalmaya başlamış; bir bölümü Beyoğlu'na, bir bölümü de yurt dışına giden Ermeni cemaatinden, 1970'lere gelindiğinde ancak 300 hane kalmıştır. 1980'lerdan sonra, Gedikpaşa semtindeki evler yerlerini yavaş yavaş işyerlerine bırakmıştır.Gedikpaşa caddsine paralel olan Saray Içi sokaktaki ,Surp Ohannes ermeni kilisesi ( eski bir rum kilisesi ) yanindaki Mesropyan Okulu ( taş bina ) bile kunduraci hanina çevrilmiş bulunmaktadır . Burada yoğunlaşan kundura imalatçıları ve işkoluna malzeme sağlayan işyerlerinin sayıları binleri bulmuştu. 1960'lara kadar Rum ve Ermeni ustaları tekelinde olan bu işkolu giderek Türklere geçmişse de kunduracılıkla ilgili terimlerin çoğunluğu bu dillerden kalmadır. Gedikpaşa semtinin önemli caddelerinden Gedikpaşa Caddesi, Mimar Hayrettin Mahallesi'nin tam ortasından geçerek Kadırga Limanı Caddesi'ne bağlanır. Oldukça dik bir yokuş olan bu yolun üzerinde çok sayıda işyeri ve otel sıralanır. Caddenin sonunda ise Ayios Kiryakos Rum Ortodoks Kilisesi bulunmaktadır.Saray Içi sokaginin Kadirga Hamami sokagini kestigi köşede bulunan ( bir zamanlar Hamidiye suyunun içildigi )eski bir Osmanlı çeşmesi ise bugün tamamen kurumuş vaziyettedir . ...Baby One More Time Tour ...Baby One More Time Tour, Amerikalı pop şarkıcısı Britney Spears'ın ilk konser turnesidir. Turne, sanatçının ilk stüdyo albümü "...Baby One More Time"ı desteklemek için düzenlenmiştir. Sahne basit bir merdiven ve iki adet platformdan oluşuyordu. Müzik grubu burada duruyordu. Turnenin sponsorluğunu Tommy Jeans (Tommy Hilfiger) üstlenmekteydi. Spears, kendi albümünden sekiz şarkının yanı sıra Madonna'dan "Vogue" ve "Material Girl", Janet Jackson'dan "Black Cat" ve "Nasty" ve Journey'den "Open Arms" şarkılarını seslendirdi. Spears, Bethel, New York'ta düzenlenen Woodstock Festivali için gösterisinin kısa bir versiyonunu sundu. Ayrıca turne kapsamında Spears Hong Kong'da da bir konser verdi. a Bu konser Woodstock Festivali kapsamında düzenlenmiştir. Evlilik Senedi Evlilik senedi (İtalyanca: La cambiale di matrimonio) Gioacchino Rossini tarafından bestelenen 1-perdelik fars veya komik operadır. "Gaetano Rossi" tarafından yazılan libretto "Camilli Federici (1791)" tarafından yazılan bir oyundan ve daha önce bunu kullanarak "Carlo Coccia"'nin bir opera eserininin Giuseppe Checcherini tarafından yazılan librettosundan uyarlanmıştır. Rossini bu eserini daha on sekiz yaşında iken birkaç gün içinde besteleyip bitirmiştir ve bu Rossini'nin ilk profesyonel operasıdır. Bu eserin prömiyeri Markiz Cavalli'nin aracılığı ile 3 Kasım 1810da Venedik'te "Teatro San Moise"'de yapılmıştır. Bu eserin üvertürünü Rossini daha Bologna'yada Müzik Lisesi "(Liceo Musicale)" öğrencisi iken yazmıştır. Bu üvertür konser repretuarlarında ayrı bir eser olarak da çalınmaktadır. Rossini, bu eserin notalarında şu küçük orkestrayı öngörmüştür: Resitatifler iÃ§in İçerikteki Zaman: 19. yüzyıl İçerikteki Mekan: Tobias Mill'in evi Bir tüccar olan Tobias Mill işi ile uğraşırken, katibi olan Norton ona Kanadalı bir tüccar olan Mr. Slook'dan bir mektup getirir. Bu mektuba göre Mr. Slook Tobias'a bir karşı ziyaret yapacak; bu ziyaretinde evlilik konusunu görüşecektir. Mr. Slook istediği karakterlerde bir uygun kız bulursa Mill'e uygun rayiçte bir para tazminatı ödemeyi de düşündüğünü yazmıştır. Aradığı kızın 30 yaşından küçük, sağlıklı, iyi tabiatlı ve şöhretine hiç gölge düşmemiş olmasını istemektedir. Aynı bir emtia ticaret işlemi yapılırmış gibi bir de açık bono gibi evlilik sözleşmesi göndermiştir. Mill işyerinde çalışan Norton ve Clarina'ya bu niteliklerin kendi kızı Fanny'ye tam uyduğunu; kızını Slook'a vermeyi düşünüp evlilik sözleşmesini bir bono gibi imzalayıp kabul ettiğini açıklar. Halbuki kızı Fanny, işyerine yeni alınmış ve fakir Eduordo Milfort'u sevmekte ve onunla evlilik düşünmektedir. Babasının yaptıklarını kabul etmemek için her türlü şekilde buna karşı geleceğine ant içer. Slook ziyarete gelince Mill'den gördüğü yakınlığa ve Mill'in kabul ettiği evlilik anlaşmasına çok sevinir. Fakat Fanny böyle bir bono şekilde evlilik anlaşmasına razı olmadığını söyleyince bir tüccar olan Slook'un inadıyla karşılaşır. Slook Fanny ile bir ikili şarkı söyleyip durumu anlatmaya çalışırken buna Milfort da katılır ve orayı çabucak terk etmezse dövüp göndereceğini bildirip Slook'u tehdit eder. Slook sözleşmeden geri dönmeye hazır olduğunu bildirir. Fakat bu sefer Mill Snook'un kendi tüccar şerefiyle oynadığı için onunla bir düello yapmaya bile hazır olduğunu açıklar. Bunu ticaret kurallarına uygun çözmek için Slook hukuken Milford'u kendi mirasçısı yapar ve kendinini evlilik kontratını mirasçısı Milford'a devreder. Fanny ve Milfort bundan çok memnundurlar ve Slook da uygun bir çare bulduğu için rahatına bakmaya başlar. Mill geri gelince onun sinirli hareketlerinden sonra varılan uzlaşma sonuçları kendine anlatılır ve Slook'un Mill'in kızını sanki bir ticari emtia olarak gördüğü serzenişlerine de Mill katlandıktan sonra herkes ortaya çıkarak evliliği kutlamaya başlarlar ve neşeli bir sonuca varılır. Dexter Dexter "sağ, becerlikli, şanslı, iyi niyetli" anlamlarında Latince bir sıfattır. Aynı zamanda sık kullanılan bir Britanyalı ismidir. Ayrıca Dexter, aşağıdaki başlıkları ifade ediyor olabilir: Far Cry (film) Far Cry, 2004 yılında pc'lere çıkartılmış olan Far Cry adlı oyundan uyarlanan aynı ismi ve hikâyeyi taşıyan Uwe Boll yönetmenliğinde ve Til Schweiger'in başrollerinde olduğu 2008 yapımı bilimkurgu temalı bir sinema filmidir. Bilgisayar oyunlarını filmlere uyarlamakla bilinen Uwe Boll, Far Cry filminin tüm haklarına sahiptir, hatta oyun satışa sunulmadan filmin tüm haklarına sahip olduğu iddia edilmiştir. 2006 Ekim'deki görüşmelerde, Far Cry filminin yapımı 2007 Mayıs'ta başlamış olacağını söylemiştir. Tüm Far Cry serileri Almanya'da yapıldığı için film ilk Almanya'da satışa sürülecektir. 8 Mart 2009'da film internete sızdığı bildirilmiştir. Jack Carver, Mikronezya adalarındaki bir tekne kiralama şirketinde çalışmaktadır. Adada kereste fabrikası gibi görünen aslında gizli kalıtsal araştırmaların yapıldığı bir askeri ada bulunmaktadır. Valiere adında bir bayan gazeteci bu olaydan haberdardır ve adada paralı asker olarak çalışan amcasını görmek için o bölgeye gider. Bir tekne kiralama şirketinden tekne kiralar, tekne Jack Carver'a aittir, birlikte adaya doğru yola çıkarlar. Başlangıçta Jack oraya girmek istemez, adadan bir askerin füzeyle teknesini havaya uçurması sonucu Jack olayın ciddiyetini anlar ve Valieri ile birlikte Max amcayı aramaya koyulurlar. Jack adada aslında kalıtsal özellikleri değiştirilmiş çok güçlü ve kurşun geçirmeyen askerler üretildiğini görür. Bu askerler, o adadaki seçilmiş askerlerden yapılmaktadır ve bu askerler içinde Max amca da vardır. LazyTown LazyTown (İzlandaca: Latibær), tüm oyuncuları ve ekibi İzlandalı olan, ABD ve İzlanda ortak yapımı çocuk televizyon programı. 1991 yılında çizgi roman şeklinde çıkan yapımın daha sonra 2004 yılında televizyon dizisi çekilmiştir. Dizinin yapımcısı Magnús Scheving, bir jimnastik şampiyonu ve aynı zamanda LazyTown Entertainment'in İcra kurulu başkanıdır. Dizi ayrıca bir düzineden fazla dile çevrilmiş ve 100'den fazla ülkede yayına koyulmuştur. 2009 yılına kadar 52 bölüm olarak üretilmiş, 2009 itibarıyla LazyTown Live! (turne sahne prodüksiyonu) ve küçük çocuklar için üretilmiş olan LazyTown Extra ile dizinin devamlılığı sağlanmıştır. Dizi, ABD'de 2011 yılında Nickelodeon CBeebies ve Nick Jr. kanallarında gösterime girmiş, daha sonra PBS Kids Sprout kanalında gösterime girmiştir. Aynı yılda, Turner Broadcasting System Avrupa, LazyTown Entertainment'i satın almış ve dizinin 3. sezonunu gösterime koymuştur. Dizi Türkiye'de birçok kanalda yayınlanmış olup, Ekim 2012'de Cartoon Network kanalında da yayınlanmaya başlamıştır. Stephanie, dış dünyadan Tembel Kasaba’ya gelir ve burada dünyanın en tembel kötü adamı Robbie Rotten’ın da dahil olduğu bir grup tuhaf çocuk ve büyükle tanışır. Tembel Kasaba, Stephanie için olduğu kadar süper atletik kahraman Sportacus için de bir yuva gibidir. Sportacus, sağlıklı yaşam stili seçenekleriyle kolay fakat sağlıksız olanları arasında karar vermekte zorlanan Stephanie’ye yardımcı olacaktır. İlk iki sezon 2004-2007 yılları arasında, üçüncü ve dördüncü sezon ise 2013-2014 yılları arasında çekilmiştir. Janne Ahonen Janne Petteri Ahonen (; d. 11 Mayıs 1977, Lahti), 1992-2011 yılları arasında Dünya Kupası'nda yarışan Fin kayakla atlama sporcusu. Sıklıkla kayakla atlama tarihinin en başarılı sporcularından biri olarak gösterilmektedir. Polonya Gülümseme Nişanı Polonya Gülümseme Nişanı (Lehçe: "Order Uśmiechu") çocuklara sevgi gösterisinde ve yardımda bulunan büyüklere verilen uluslararası bir ödüldür. Judeo-Paganizm Judeo-Paganizm (Yahudi Paganizmi veya Yahudi Neopaganizmi) Yahudiler için dünya elementlerine bağlı bir din yaratma amaçlı başlatılan bir akımdır. Yahudilik, Neopaganizm ve Kabbala ilkelerinin karışımıyla oluşturulmuştur. Yahudi Paganistler Yahudiliğin kökenini ve eski çağlardaki komşularının (Kenan, Fenike, Asur, Babil, Ugarit ve Mısır) inançlarını araştırırlar. Fikir alışverişinde bulunma amaçlı toplanırlar. Bu felsefenin merkezini "İbrani tanrıçalar", "Lilith", "Panteizm" gibi konular oluşturur. Pagan dinleri İbrahimi dinlerden olmadığı için "Yahudi Paganizmi" birçok kişi için çelişkili bir terimdir. Yahudilik inançtan çok bir etnik kimlik olduğundan annesi Yahudi olan (veya Yahudiliğe geçmiş olan) kişiler inançları ne olursa olsun Yahudi'dir. Yahudi Paganizmi'ni seçenler diğer Yahudiler tarafından kafir görülseler bile yine de Yahudi'dir; aynı şekilde Yahudiliğe inanan birisi din değiştirmediği sürece Yahudi değildir. Yahudi Paganizmi ABD'nin 1970'lerde doğan New Age ve Neopagan akımlarının etkisiyle doğmuştur. İsrail'de "Toprağın İnsanları" anlamına gelen "Am Ha Aretz" (kısaca Amha) doğa eksenli ruhani bir gruptur. İsrail'de bu kelime "uygarlaşmamış" anlamına gelen aşağılayıcı bir kelime olarak kullanılır. Amha üylerinin bazıları politeist, bazıları gizemci, bazıları ise animisttir. Kendilerine Yahudi yerine İbrani demeyi tercih ederler. Bu grup İbrani kavimlerin animist geleneklerini devam ettirdiğini savunur. Amha geleneğine göre tanrılara Elohim, savaşçı atalarının ruhlarına Refaim, yeryüzündeki ruhlara da Terafim denir. Şihâbüddin Ahmed el-Karafî Şihâbüddin Ahmed El-Karafi (1228-1285), Maliki fıkıh ve tefsir bilgini. Berberi kökenlidir ve Mısır'da Eyyubiler ve Memlûk Sultanlığı zamanında yaşamıştır. Tam adı 'Ahmed bin Ebi’l Alâ İdris bin Abdürrahman bin Abdullah İbni Yelin' olup künyesi Ebu’l-Abbâs'dır. İslam bilim dünyasında daha çok memleketi Karaf'a nispetle 'Karafî' ismiyle meşhur olmuştur. Aslen Berberi olan bilgin, Berberiler'i oluşturan 'Zanāta' ve 'Masmuda" gibi üç büyük boylarınderi kökenan bir diğeri olan Ṣanhāǧa, (veya "Ṣinhāǧa") soyuna mensup olup, 1228 yılında Selahaddin Eyyubi'nin kardeşinin oğlu Eyyubiler sultanı al-Malik (الكامل محمد الملك‎, "al-Kāmil Muḥammad al-Malik") zamanında kuzey Mısır'ın Bahnasa havalisinde doğduğu tahmin edilir. el-Karâfi Memlûk Sultanı Seyfeddin Kalavun ("al-Manṣūr Saif ad-Dīn Qalāwūn al-Alfī aṣ-Ṣāliḥī", veya "Qala'un")'un hüküm sürdüğü sırada 1285 yılında da vefat etmiştir. Yenişehir, Diyarbakır Yenişehir, Diyarbakır ilinin merkezdeki dört yeni ilçesinden biridir.Diyarbakır'ın yerlilerinin en çok yaşadığı ilçelerden biridir. Ofis, Vilayet gibi şehrin yoğun semtleri Yenişehir sınırlarına girdiğinden ötürü ilçe, oldukça işlektir. Türkiye İstatistik Kurumu'nun (TÜİK) 2008 yılındaki Adrese Dayalı Nüfus Kayıt Sistemi çalışması sonuçlarına göre ilçe nüfusu 191.908 kişidir. İlçenin kaymakamı Mehmet Özel , belediye başkanı ise Fırat Anlı'dır. Takvim (anlam ayrımı) Yemen Ä°branicesi Yemen İbranicesi (veya Temani İbranicesi) geleneksel olarak Yemen Yahudileri tarafından Tora ve ayinlerde kullanılan İbranice'nin telaffuz sistemidir. Yahudiler'e karşı saldırılara dönüşen İsrail karşıtı ayaklanmalar yüzünden bölgeden kaçan Yemen Yahudileri dillerini İsrail'e taşımış oldu. Bazı bilim adamlarına göre bu dilin fonolojisi Yemen Arapçası'ndan etkilenmiştir. Diğer bazı bilim adamalarına ve Yemen hahamlarına göre ise Yemen İbranicesi'nin fonolojisi Yahudi Yemen Arapçası'ndan etkilenmiştir. Bu dil modern İbranice lehçelerinden çok antik İbranice'ye yakındır; özellikle Tiberya İbranicesi ve Mişna İbranicesi'ne benzer. 6 ila 11.yy'da Babil Yahudileri tarafından konuşulan İbranice'den türediği veya etkilendiği zannedilir. Eski Yemen İbranicesi ile yazılan el yazılarında sesli harf sistemi Tiberya İbranicesi'nkinden çok Babil İbranicesi'nin sistemine benzer. ...Baby One More Time ...Baby One More Time, Amerikalı pop şarkıcısı Britney Spears'ın, pop grubu Innosense'dan ayrıldıktan sonra yayınladığı, ilk stüdyo albümüdür. 12 Ocak 1999 tarihinde ABD'de Jive Records tarafından yayımlanmıştır. "...Baby One More Time", Spears'ın kendisine örnek aldığı Madonna, Cher gibi müzisyenlerin tarzlarına benzer bir tarza sahiptir. ...Baby One More Time'daki şarkıların sözlerinin çoğu gençlik problemleri hakkındadır. Albüm tüm dünyada büyük bir ticari başarı elde etmiştir. ABD'de Billboard 200 listesinde bir numaraya ulaşmış, 19 ülkenin listelerine girmeyi başarmış ve kadın bir sanatçı tarafından yayımlanan en çok satan ilk albüm olma unvanını elde etmiştir. Albüm, Spears'ın halk tarafından kabul görmesini sağladı. Albümden yayımlanan ilk tekli "...Baby One More Time", Spears'ı bir pop fenomeni haline getirdi. "...Baby One More Time", Billboard Hot 100 listesinde bir numaraya kadar yükselmeyi başardı ve Ekim 2008'de Womanizer da aynı başarıyı gösterene kadar, yaklaşık on yıl boyunca, Spears'ın listenin zirvesine ulaşan tek teklisi oldu. "...Baby One More Time", tüm dünyada Spears'ın bugüne kadar yayımladığı en iyi tekli olarak kabul görmüştür. Ayrıca sanatçının en bilinen şarkısıdır. Albümden yayımlanan teklilerden biri hariç hepsi Billboard Hot 100 listesinde ilk yirmiye girmeyi başarmıştır. Spears'ın ilk albümü için tüm dünyada büyük başarı yakalayan "...Baby One More Time" şarkısını Max Martin yazmıştır. Albüm, sanatçının ABD'de Elmas sertifikası alan ilk albümüdür. 2000 Grammy Ödülleri'nde albüm, ...Baby One More Time şarkısı için, "En İyi Yeni Sanatçı" ve "En İyi Kadın Vokal Performansı" dallarında aday gösterilmiştir. Albüm, 13-19 yaş arası bir sanatçı tarafından yayımlanan en çok satan albümdür. Ayrıca ABD'de bir kadın sanatçı tarafından yayımlanan en çok satan ilk albümdür. Albüm, ayrıca ABD'de kadın sanatçılar arasında dördüncü, toplamda yirmiyedinci en çok satan albümdür. 2010 yılı itibarıyla, albüm tüm dünyada yaklaşık 25 milyon satmıştır. Albümün büyük bir kısmı İsveçli prodüktörler tarafından, Ağustos 1997'den 1998'in başlarına kadar İsveç'te kaydedilmiştir. Spears'ın müzik şirketi, albümün pop ağırlıklı olmasını istemiş ve İsveç'te üretilen dans müziğinin Spears'ın tarzına çok uygun olduğunu belitmişlerdir. Albüm, ilk olarak 2 Ocak 1998'de 5 demo parçadan küçük klipler ile yayımlanmıştır. Albüm resmi olarak 12 Ocak 1999'da ABD ve Kanada'da ve 8 Mart 1998'de Birleşik Krallık'ta yayımlanmıştır. Albümün ilk olarak "Britney Spears" adıyla yayımlanması planlanmış, fakat ilk teklinin başarısından dolayı albümün toplum tarafından daha kolay kabul görmesi için isim değiştirilmiştir. Albüm hakkındaki eleştiriler çok iyi olmasa da, albüm ticari açıdan oldukça başarılıydı. Albüm, Billboard 200 listesine 120,500 adetlik satışla ilk sıradan girdi ve altı hafta bir numarada kaldı. Ayrıca Kanada'da da listelere bir numaradan girdi ve diğer pek çok ülkede de ilk ona girmeyi başardı. Albüm ABD'de 14xPlatin olarak sertifikalandırıldı. Albüm hem ABD'de hem de dünya çapında 13-19 yaş arası bir sanatçıya ait en çok satan albümdür. Albüm, Billboard 200 listesinde ilk onda 51, ilk yirmide ise 60 hafta geçirmiştir. Toplam 8,358,619 adetlik satışla 1999 yılında ABD'de Backstreetboys'un Millenium albümünün ardından en çok satan ikinci albüm olmuştur. Fransa'da albüm listelere 24. sıradan giriş yapmıştır. Listede 38 hafta geçirdikten sonra 4. sıraya kadar yükselmiş ve toplamda 545.000 adet satılmıştır. Albüm bu ülkede 2xPlatin olarak sertifikalandırılmıştır Birleşik Krallık'ta albüm listelere iki numaradn girdi ve listede bir yıl geçirdikten sonra 3xPlatin olarak sertifikalandırıldı. Johann Wilde Johann Wilde 18. yüzyıl'da yaşamış Alman kemancı ve müzik aleti mucidi. Wilde'ın en bilinen buluşu 1740 yılında keşfettiği "çivili keman" () denilebilen kemandır. Ayrıca Çin kökenli müzik aleti "sheng"i Avrupa'ya getiren ve tanıtan kişidir. Martin Keamy Kıdemli Başçavuş Martin Christopher Keamy, ABC'nin televizyon dizisi "Lost"un dördüncü sezonunda yer alan yinelenen kurgusal bir karakterdir. Kevin Durand'ın canlandırdığı Keamy karakteri ilk kez, dizinin dördüncü sezonunun beşinci bölümünde, "Lost"un geçtiği adanın açıklarına demirlemiş "Kahana" adlı bir yük gemisinin mürettebatlarından biri olarak göründü. Keamy sezonun ikinci yarısında dizinin başlıca antagonisti oldu. Milyarder Charles Widmore (Alan Dale) tarafından kiralanan paralı askerler topluluğunun lideridir. Widmore bu grubu düşmanı Ben Linus'ı (Michael Emerson) ele geçirmeleri için adaya göndermiştir. Keamy kötü bir karakterdir ve kendisi de bunun farkındadır. Dizinin sorumlularından biri Durand'ı "" filminde izledikten sonra, onunla rol için temasa geçildi. Diğer "Lost" oyuncuları gibi Durand da rolü aldığında oynayacağı karakter hakkında bilgilendirilmedi. Durand'ın konuk oyuncu olarak kısıtlı kaldığı dördüncü sezondaki dokuz bölüm boyunca, onun adaya ulaşmadan önceki yaşamıyla ilgili olarak çok az bilgi gösterildi. Durand bunu, seyircinin onun alçak karakterinden nefret etmeyi sevmesinin bir sebebi olarak gösterdi. Eleştirmenler "Lost" geleneğinin kırılması ve görünüşte kalpsiz olan bir karakterin yaratılması sebebiyle dizinin yazarlarını övdü, ayrıca Durand'ın görünüşü ve performansı da olumlu karşılandı. Keamy, şovun altıncı sezonunda, onuncu yer alışı ile dizide göründü. Las Vegas, Nevada kökenli olan Keamy, 1996'dan 2001'e kadar ABD Deniz Piyade Kolordusu'nda Kıdemli Başçavuş olarak başarılı bir şekilde hizmet verir. 2004'te Lost'taki olaylar meydana gelmeden önceki üç yıl boyunca o Uganda'da çeşitli paralı asker organizasyonlarına katılır. 2004 sonbaharında Keamy Widmore tarafından bir paralı askerler grubuna liderlik etmesi için büyük paralar karşılığında kiralanır. Bu grubun görevi önce yük gemisi sonrasında helikopter yoluyla adaya gitmek ve Ben'i oradan çıkarmaktır. Ben'i ele geçirdikten sonra Keamy'nin adada bulunan herkesi (22 Eylül 2004'teki Oceanic Airlines Flight 815 kazasından kurulan kırktan fazla kişi de dahil) öldürme emri vardır. Keamy 6 ve 10 Aralık tarihleri arasındaki bir zamanda Suva, Fiji'de yük gemisi "Kahana"'ya girer. 25 Aralık gecesinde helikopter pilotu Frank Lapidus (Jeff Fahey), Keamy ve Omar (Anthony Azizi), Lacour, Kocol, Redfern ve Mayhew'in dahil olduğu paralı asker grubunu adaya götürür. 27 Aralık'ta grup birkaç ada sakinini ormanda pusuya düşürüp Ben'in kızı Alex Linus'ı (Tania Raymonde) rehin alır ve Alex'in erkek arkadaşı Karl (Blake Bashoff) ve annesi Danielle Rousseau'yu (Mira Furlan) öldürür. Grup Ben'in yaşadığı kulübelere sızıp 815 yolcusu Claire Littleton'ın (Emilie de Ravin) evini havaya uçurur ayrıca üç uçak yolcusunu ateş ederek öldürür. Keamy Ben'in teslim olmasına karşı Alex'in sağ olarak bırakılacağı bir pazarlığa girişir. Keamy'nin blöf yaptığına inanan Ben boyun eğmez ve Keamy de Alex'i vurarak öldürür. Ben de misilleme olarak adanın duman canavarını çağırır. Duman paralı asker grubuna vahşice saldırır ve Mayhew'i ölümcül bir şekilde yaralar. Yük gemisine geri döndüğünde Keamy, Ben'in casusu olduğunu öğrendiği Michael Dawson'ı (Harold Perrineau) öldürme girişiminde bulunur ardından bir kasadan ikinci protokolü açığa çıkarır. Bu protokol, Keamy'nin adayı yakma niyetini öğrendiğinde Ben'in bulunabileceği yerleri gösteren Widmore tarafından Keamy'ye verilmiş talimatları içeriyordur. Protokolde önceleri Dharma Girişimi'ndeki bir grup bilim insanı tarafından kullanılan "Orkide" adlı 1980'lerden kalma bir araştırma istasyonu hakkında ayrıntılı bilgi bulunmaktadır. Keamy ayrıca Kaptan Gault tarafından, onun ve paralı asker ekibinin bir tür zihinsel rahatsızlığa yakalanmış olabilecekleri konusunda bilgilendirilir. Günün ilerleyen bir vaktinde Omar, Keamy'ye kalbinin durması halinde gemideki C4'lerin patlamasına neden olacak "dead man's switch" denilen bir mekanizma bantlar. O gece Frank paralı asker grubunu adaya uçurmayı reddeder. Güç gösterisi amacıyla Keamy geminin doktoru Ray'in (Marc Vann) boğazını kesip onu güverteden atar ardından Kaptan Gault'u (Grant Bowler) vurur. Frank arta kalan beş kişilik grubu adaya geri uçurur. 30 Aralık'ta grup Ben'i Orkide'de ele geçirir ve helikoptere doğru götürür. Asker grubu helikoptere yaklaştığında Ben'in adamları (815 yolcuları tarafından Diğerleri olarak anılırlar) ve 815 yolcuları Kate Austen (Evangeline Lilly) ve Sayid Jarrah (Naveen Andrews) tarafından tuzağa düşürülerek öldürülürler. Ben'i yakalama çabası ve Sayid ile girdiği münakaşa esnasında Keamy, Richard Alpert (Nestor Carbonell) tarafından sırtından vurulur. Keamy'nin kurşun geçirmez yelek giydiğinin farkında olmayan Richard, onun öldüğünü sanarak bırakır. Ardından Keamy, asansörle, Ben'in bulunduğu Orkide'nin zemin katına iner. Gölgeye saklanan Ben Keamy'yi tuzağa düşürür ve onu boynundan defalarca bıçaklar. John Locke, Ben'e kızar ve yük gemisindekiler uğruna Keamy'nin hayatta kalması için uğraşır ancak başarılı olamaz. Keamy'nin kalbi durduğunda, yük gemisindeki bomba patlar ve güvertedeki hemen herkes ölür. Altıncı sezonda, Keamy, alternatif zaman çizgisinde Sayid'in kardeşine para veren ve ödeme yapmaması sonucu onu önemli ölçüde yaralayan Los Angeles'taki bir tefeci rolü ile tekrar göründü. Sayid ile yaptıkları kısa bir konuşmadan sonra, Sayid tarafından vurularak öldürüldü. Oyuncu seçimi esnasında Keamy, yirmili yaşlarının sonununda, verilen emirleri sorgulamayan askeri bir tip olarak tanımlandı. IGN'den Chris Carabott Keamy hakkında, "belirsizliklerle dolu karakterler sunan bir şovda Keamy kutupsal karşıttır ve onun denizci zekası kesinlikle onu ayrı tutar. Onun ekibi fiziksel olarak avantajlıdır ve Mr. Widmore'un da yardımıyla taktiksel olarak da avantajlıdırlar. Keamy, yavru kedilerle dolu (Irak ordusu işkencecisi Sayid hariç) bir kafesin içine atılmış buldog gibidir" yazdı. "The Huffington Post" yazarı Jay Glatfelter de "Keamy tam bir manyak!.. Adada geçmişte, şimdi ya da gelecekte yer alan bütün kötü adamların içinde en tehlikeli olanlardan biri. Bunun sebebi sadece onun ne kadar iri olduğu ya da silahları değil aynı zamanda bir çırpıda öldürmeye olan isteğidir." yorumunu yaptı. Dizinin "show runner"ı, uygulayıcı yapımcısı ve yazarı Carlton Cuse "Keamy kötü bir adam ve o da bunu biliyor ancak...o işini yapan bir adam" yorumunu yaparak bir farklılığa açıklık getirdi. Damon Lindelof "Keamy hakkında söylenebilecek en büyük şey onun acımasız bir kazazedeye benzediğidir. Sezon finalindeki bir sahnede, Keamy kendisine atılan el bombasını ekip arkadaşı Omar'ın bulunduğu yere atar. Keamy'ye göre Omar kabuledilebilir bir ziyandır. "Lost: The Complete Fourth Season – The Expanded Experience" DVD setindeki bir "featurette"de Keamy, ağır silahlı, fiziksel olarak gelişmiş ve pazarlık yapmayı ve doktorları sevmeyen biri olarak görünür. 1957 tarihli filmin yeniden yapımı "" 7 Eylül 2007'de gösterime girdi. "Lost"'un "show runner"ı, sorumlu yapımcısı, baş senaristi ve ortak yaratıcısı Damon Lindelof filmde Kevin Durand'ın yardımcı karakter Tucker rolündeki performansını beğendi ve "Lost" dizisinde onun için uygun bir rol olup olmadığını kontrol etti. Sonrasında dizinin oyuncu yönetmeni, yeni karakter Keamy'ye ait diyalogları içeren bir sayfayı Durand'a okuttu. Eski bir stand up komedyeni ve rapçi olan Thunder Bay, Ontario, Kanada'dan "Kevy D" sahne adlı Durand rolü aldığı zamandan sonra "Lost"'un altı bölümünde göründü. Çekimleri devam ederken hikâye ile kafası karışan Durand daha sonra, "herhangi biriyle ilgili bir şeyler bilmek ya da biri ile ilişkilendirilmek istemedim, ve öyle olmadığı için de mutluyum. Ancak şimdi onun içindeyim ve tamamını izleyeceğim" dedi. Oyuncular, ekip ve senaryodan memnuniyetini belirten Durand ayrıca daha önce sokakta gören izleyici tarafından ilk bakışta tanınamayacağı rollerde oynadığını ve fiziksel olarak kendine yakın birini canlandırma şansı bulmaktan memnun olduğunu belirtti. Durand canlandıracağı karakter hakkında hiçbir zaman bilgilendirilmedi sadece yeni senaryoları aldığında Keamy'nin hikâyedeki önemini öğrendi. Dizide üçüncü kez göründüğü "The Shape of Things to Come" bölümünde rolü genişletildiğinde heyecanlandı. Durand, Alex'i öldürdüğü bu bölümdeki heyecanını "şeker dükkânındaki bir çocuk" benzetmesi ile açıkladı. Durand ayrıca "bir sonraki bölümde neler olacağını asla bilmiyorsunuz, senaryo da oldukça geç elinize geçiyor, bu oldukça gizemli ve bu şekilde daha ilgi çekici oluyor çünkü gerçekten o ana odaklanmaya, sözleri söylemeye ve karakteri oynamaya zorlanıyorsunuz" dedi. Durand ilk başlarda dizinin hayranlar tarafından, yaptığı hareket sebebiyle (Alex'i öldürmesi) negatif tepkilerle karşılaştı, o da ölüm saçan karakterini olayın aslında daha çok Ben'in Keamy ile pazarlık yapmakta başarısız olması sebebiyle gerçekleştiğini söyleyerek savundu. Hayranlar daha sonra karaktere ısındı. Yer aldığı dokuz bölümün hiçbirinde Keamy'nin geçmişini geriye dönüşlerle gösterilmedi. Durand "seyirci, Keamy'nin görevi dışında hiçbir şey görmedi bu yüzden de onların kesinlikle karakterin yere indirilmesini istediklerini düşünüyorum" sözleriyle karakterine yapılan olumsuz reaksiyonlarda bunun da kısmi sorumluluğu olduğunu belirtti. Sezonun bitiminden sonra Durand karakterin beşinci sezonda geri dönmesi durumda şaşırmayacağını ve "Lost"un gerçekten eğlenceli olduğunu belirtti. Profesyonel televizyon ve blog eleştirmenleri, Martin Keamy'nin oyuncu kadrosuna eklenmesini olumlu buldular. "Entertainment Weekly" dergisinden Jeff Jensen; makalesinin "yük gemisi doktorunun ölümü" bölümünde "Öncelikle, Martin Keamy'i oynayan Kevin Durand hakkında düşündüklerimi söylememe izin verin, Durand bu sezonun gerçek bir keşfi olarak ortaya çıkıyor; bu paralı askeri bir sahne çalma yanında; tehditkar ve savunmasız bırakıcı bir karışımla oynuyor...Adaya geri uçmak üzere Lapidus'u ikna etmek için kaptanı vurup, geminin doktorunun boğazını kesiyor. Doktoru denize attıktan sonra Keamy'nin sorusu alaycı çizgisini gösteriyor: "Değişen bir şey var mı?". Bu Keamy'nin hayal edebileceğinden daha fazlasını değiştirmişti." yorumunda bulundu. Jensen'in yorumu ve "Entertainment Weekly"nin "4. Sezonun En İyi 15 Anı" listesinde Martin Keamy'den bahsedilmemesi üzerine "New York Post"tan Jarett Wieselman; "Şikayet etmeliyim, EW'nin listesinde apaçık bir atlama: Martin Keamy...Tüm sezon boyunca sevdiğim bir karakter. Bunun nedeni sadece fiziksel özellikleri değil... Bunlara rağmen kesinlikle incitmiyor..." yorumunu yaptı. IGN'den Chris Carabott, "Keamy "Lost" [dördüncü] sezonunun en çarpıcı ilavelerinden biri … ve "Lost" evrenine karşılama ilavesi" dedi. "The Chicago Tribune"den Maureen Ryan, Keamy'nin "çok karizma" olduğunu ifade etti ve "diğer demode "Lost" karakterlerinden çok, onun hakkında bir şeyler öğrenmek istediğini" söyledi. "TV Guide"dan Bruce Fretts, Durand'ın "ürpertici tasviri"yle ilgili olarak bir okurunun yorumuna katıldığını ifade etti ve o yoruma haftalık sütununda verdi. "Huntress" (avcı) lakaplı okurun yorumu şu şekildedir: "Onu sevin ya da ondan nefret edin, Keamy söz konusu olduğunda kimse tarafsız değildir, bu da rolünü iyi oynayan bir kötünün ayırıcı özelliğidir. Kamera, yalnızca bir bakışla kötülüğü yüzünden okunan Durand'dan ayrılmasa bile. Bu rol, Durand'ın kariyerine hak edilmiş bir destek vermelidir." Keamy'nin ölümünden sonra, "USA Today"den Whitney Matheson "Öyle görünüyor ki Keamy, "Lost"un kamufle edilmiş kötüsü, bir kült figüre dönüşüyor." Bir blogda Keamy'nin dijital olarak üstünde oynanmış fotoğrafları, posterleri "Keamy's Paradise" adıyla Haziran 2008'de yayınlandı. TV Squad'dan Bob Sassone, blogun "harika bir fikir" ve "komik" olduğunu ve Keamy'yi ""Lost"un Boba Fett'i" olarak gördüğünü ifade etti. Antagonistin ölümüne farklı tepkiler geldi. "E!" yazarı Kristin Dos Santos, Keamy'nin Sayid'e 815 kazazedelerinin nerede olduğunu sorduğu sıradaki saldırgan tavırlarından zevk aldığını, Alex'e yaptıklarından dolayı öldürülmesi gerektiğini ve kesinlikle kötü biri olduğunu fakat çekici kaslı bir adam olduğunu belirtti. "The Huffington Post"'tan Jay Glatfelter, Keamy'nin ölümünü, üçüncü sezon finalini kastederek "hiçbir şey bana, Hurley'nin onu Dharma Otobüsü'yle ezmesinden daha iyi gelemez." diye belirtti. Sezon finalinde, AOL's TV Squad yazarı Erin Martell, Keamy'den hayalkırıklığına uğradığını belirtti ve "Sıcak adamların ölmesi her zaman utanç vericidir, [özellikle] Kevin Durand, karakterle iyi iş çıkardı[ğında]... özlenilecek." diye ekledi. ""Lost Season Four Highlights"" adında daha sonra yazdığı bir yazıda, Martell, Durand'ın performansını "izlenmeye değer" olan "güçlü performans" olarak niteledi ve "biz [seyirciler], Widmore'un en büyük kötü adam olduğunu biliyoruz fakat Keamy, adada kötülük açısından onun yerini aldı." diye belirtti. 2009'da Kevin Durand, Saturn Ödülleri'nde "En İyi Konuk Oyuncu" dalında ödüle aday gösterildi. Sevişmeden Uyumayalım Sevişmeden Uyumayalım, Sıla'nın 24 Mart 2009'da çıkmış olan ikinci stüdyo albümü İmza'nın çıkış parçasıdır. Müzikal açıdan akustik öğelerin ön planda olduğu bir parça olan şarkı, sözler açısından ise gerçek aşkın cesur yanını ve aşkın hayata kattığı duruşu anlatmaktadır. Şarkının sözleri Sıla imzası taşırken, şarkının müziği Sıla ve Efe Bahadır'a aittir. Düzenleme ise Murat Yeter'e aittir. Şarkının videosunun yönetmenliğini ilk albümdeki "...Dan Sonra" ve "Kenar Süsü"nü de yöneten Murad Küçük üstlenmiştir. Şarkıya 35mm. film formatında Film Sokağı'nda bir video hazırlanmış ve yurt dışında Sting, George Michael, Sugababes, Eros Ramazzotti ve Dannii Minogue gibi birçok ünlü star ve grubun klibinde de imzası bulunan Dennis Madden videonun görüntü yönetmenliğini üstlenmiştir. Şarkının video klibinin kamera arkası görüntüleri, 5 Nisan 2009 - 12 Nisan 2009 tarihleri arasındaki haftada Powertürk TV'te haftanın yedi günü, gün içerisinde çeşitli saatlerde yayınlanan "Kulis" isimli programda gösterilmiş, 13 Nisan 2009 tarihinde ise Powerclub.com.tr internet sitesine video klip olarak eklenmiştir. Albümün çıkışından yaklaşık olarak 2 hafta öncesinde radyolara gönderilen şarkı, kısa süre içerisinde ilgi uyandırmayı başararak dijital satışta yasal olarak en çok indirilen şarkı olmayı başarmıştır. Şarkı, Billboard Türkçe Top 20 Listesi'ne 16 Mart 2009 tarihinde 53. sıradan giriş yapmış, arkasından ise 23 Mart 2009 tarihli listede tam 50 basamak birden yükselerek 3 numaraya kadar yükselmeyi başarmıştır. Powertürk TV'nin internet sitesinde de 22 Mart ile 29 Mart arasındaki haftada şarkının video klibi "Haftanın Videosu" seçilmiştir. 30 Mart 2009 tarihli listede ise şarkı, henüz 3.haftasında 1 numara olmayı başararak, şarkıcıya kariyerindeki ikinci Billboard Türkiye Top 20 Listesi birinciliği getirmiştir. Şarkı 6 Nisan ve 13 Nisan'daki listelerde zirvedeki yerini korumayı başarmış ve listelerdeki beşinci haftasında üst üste 3 hafta zirvedeki yerini korumayı başarmıştır. Nil Karaibrahimgil'in "Seviyorum Sevmiyorum" isimli parçasını 30 Mart tarihli listede geçip zirveye oturan şarkı, 20 Nisan 2009 tarihli listede ise tekrar zirvedeki yerini bu şarkıya bırakmıştır. Ayrıca 29 Mart 2009 tarihli "Avrupa Radyo Top 100" listesine de Türkiye listesinde elde ettiği başarı nedeniyle, 89.sıradan girmeyi başarmıştır. Bu listedeki ikinci haftasında, iki basamak daha yükselmiş ve 87. sırayı elde etmiştir. 12 Nisan 2009'da ise, bu listelerdeki üçüncü haftasında beş basamak daha yükselerek en yüksek 82. sıraya kadar yükselmiştir. Bu listelerdeki dördüncü haftasında ise on basamak gerilemiş ve 92 numaraya düşmüş, beşinci haftasında bir sıra daha düşerek 93. numaraya gerilemiştir. Radyo listelerinde ise Power Türk, Süper FM, İstanbul FM, Show Radyo, Radyo Viva, Best FM, Joytürk, Radyo Tatlıses, Radyo Klas ve Alem FM'in listelerinde 1 numaraya kadar yükselmiş, popüler Türkçe müzik çalan diğer birçok radyoda da en yüksek olarak ilk 3'e girmeyi başarmıştır. Müzik kanallarında ise Kral TV, Powertürk TV, NR1 TV, MTV Türkiye ve Türk-Ç TV'de gösterime girmiş ve bu kanallardan Powertürk TV'de 19 Nisan Pazar günü yayınlanan "40xPop Listesi"nde 1 numara olmayı başarmıştır. Şarkı, 17 Mayıs 2010'da düzenlenen 16. Kral TV Video Müzik Ödülleri'nde "En İyi Şarkı" ve "En İyi Şarkı Sözü" dallarında 2 adet ödül kazanmıştır. Ã‡in'deki Rus postaneleri Çin'deki Rus postaneleri 1870 yılı başlarında Çin'in çeşitli şehirlerinde Rus İmparatorluğu'nun kurmuş olduğu postanelerin bir topluluğudur. İlk postaneler Pekin, Kalgan, Tiençin ve Ulan Batur'da (Moğolistan) olup, bunların hepsi Rusya'nın kontrolü altında olan topraklara yakın alanlardaydı. Kasım 1886 tarihinde Port Arthur ve Dairen ile birlikte ilave Şanghay, Yantai, Hankow postaneleri açıldı. İlave olarak birçok Rus Sahra postaneleri MAnçurya boyunca çalışmaktaydı ve orada sivil mektuplar kabul edilmekteydi. Sonuçta Çin Doğu Demiryolu büyük istasyonların çoğunda çalışan Rus postanelerine sahipti ve önemli şehirler demiryolu boyunca Harbin gibi kendi kasabalarında birçok Rus postanelerine