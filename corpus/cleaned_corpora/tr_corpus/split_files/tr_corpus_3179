denk geliyor ki şartlar, iki kumaş parçasını birbirine olabildiğince ideal tutuşturan o dikiş gibi tutuyor o iki arkadaş birbirini. Belki de hiç farkına varmıyoruz, gülümseyip selam verebildiğimiz şanslı kişilerden sanıyoruz belki de, ta ki saate bakana kadar. Tam da Murathan Mungan’ın dizelerindeki gibi “Hatıralar lafa tutuyor insanı / bir sokağın başında / birdenbire büyük bir dalgınlık oluyor hayat” (18); tüm o tempoyu ve yoğunluğu unutuveriyoruz, belki de çok nadir yaptığımız bir şekilde hayatın akışının yanında oturup dinleniyoruz. Mungan’ın bu dizelerinden çıkarmamız gereken iki şey var bence. Biri hayatın akışına ayak uydurmaya çalışırken akıntıya yakalanıp sürüklenmemek. Her zaman o güzel, ihtiyacımız olan ve çok beklenilen arkadaşla yolumuz kesişmeyebilir. Bazen bu kenara çekilip mola vermeyi, gerekirse hayatın akışını gece yolda geçen arabaları izler gibi izlemeyi kendimiz başarmamız gerekiyor. Yine Mungan’ın yazdığı gibi “Vites düşür gündeliğin içinden geçerken” (15). Çünkü başka bir kişiyle iletişime geçmeye ihtiyacımız olduğu kadar kendi isteğimiz ve seçimimizle yalnız kalıp kendimizle anlaşmaya da ihtiyacımız var. Paylaşabildiğimiz hatıralarımız kadar içimizde sakladığımız hatıralar da var o sokağın başında su yüzüne çıkmak isteyen. İkinci anlamamız gereken şey ise bir kişinin nasıl kendimizin bile unuttuğu içimizdeki kapıları bulup açabildiği. Ya da kale içimizi, Mungan’ın sorduğu gibi “Kale içini biliyor musun, / içinin taşlarından ördüğüm / surların gerisini?” (22). İşte bize hayatı unutturan o kişi girebilmiştir içeriye surlardan, kendimizin açamadığı kapıları açmıştır belki de, tüm kapılara giremese de. Bu sadece insan iletişiminden ibaret değildir işte, iki kumaşı tutturan ipin farklı kumaşlardaki delikleri üst üste getirmesi gibidir. Nasıl olduğunun bir açıklamasını bulmaya hiç yeltenmedim o anlarda, yaşarken sorgulamadım kapıları nasıl açabildiğini o kişinin çünkü o anki hislerim bana güven vermişti yeterince. Ancak sonrasında her düşündüğümde beni şaşırtan hatta hayran bırakan bir olaydır bu, adeta kafamda şu dizeler geçer her seferinde: “Kapı nasıl açılır bir başkasına nasıl açılır birinin hayatının bir çağında…” (51) Günün sonunda pek de önemi yoktur nasılın ya da nedenin. Açılan kapılar olduğu kadar kapananlar da var çünkü, gerek aynı kişiye olsun gerek bir başkasına, bugün ya da yarın olması da fark etmez. Aslında günün sonunda üzerinde çok düşünmeye değecek bir konu değildir bu, düşüncelerimizle değil hislerimizle bağlantılıdır o kapılar. Bazen uzunca bir aradan sonra kendimiz aralarız o kapıları bazen de karşımızdaki kişi, ancak önemli olan aslında o an o kapının açılabilmiş olmasıdır aslında, o kapının açılmasıyla bir ağırlığın kalkmasıdır kalbimizin üzerinden. Hayatın akışını kenardan izlerken gelen o rahatlamadır dikkat etmemiz gereken, “baharla birlikte sakallarını kesen rüzgâr / çarpınca yanaklarına / çözülüp dağılan güçsüz bulutlar” (69) getirir o hafifliği. Koşuşturmaktan geriye attığımız kalbimizin rahatlamasıdır o an önemli olan, sonrasında zaten dalgınlıktan çıkmaya başlıyor hayat, “çoğalan korna sesleriyle geri geliyor gün” (18) ve akışa geri giriyoruz biz de, düşünecek bol bol vaktimizle birlikte. Kaynakça Mungan, Murathan. Çağ Geçitleri. Haz. Müge Gürsoy Sökmen. İstanbul: Metis Yayınları, 2019. 2. Baskı. Yeşim Yıldız ÇOCUKKEN MUTLUYDUM, BÜYÜYÜNCE GEÇTİ http://www.dreamstime.com “Sorun çaresizlik değil, isteksizlik… İsteksiziz; çünkü çocuklukta bize uygulanan ilk şey içimizdeki isteği öldürmektir.” der Bernard Shaw. Daha 19 yaşında olmama rağmen hayatımdan sıkılmış olmam mümkün olabilir mi? Gerçi bu durumun yaşla ilgili olduğundan emin değilim ama küçükken her şey daha kolaydı. Klişe ama doğru bir cümle bana göre. Küçük bir çocukken elimde olanlarla mutlu olmayı bir şekilde başarabiliyordum. Mutluydum. Hayattan bir beklentim yoktu. Sınırsız bir merak duygusuyla etrafımdakileri keşfetmekle meşguldüm. Hayata veya insanlara karşı bir önyargım yoktu. Bir kişi bir taşı havaya atsa ve yere düşmese veya birinin ışınlandığını görsem buna şaşırmazdım. Sonsuz hayal gücüm buna izin veriyordu. 6 yaşıma geldiğimde okula başladım. Önyargılar kafamda oluşturulmaya ve benimle büyümeye başladı. Resimlerimde kullandığım renkler azaldı ve çizimlerim önyargılarımla şekillendi. Artık karşımda beni her zaman destekleyen bir grup yoktu. İşe öğretmenlerin verdiği notlar da katılınca başarısız olmayı ve gelecek kaygısını da öğrendim. Büyüyünce ne olacaksın? Bu soruya verdiğim cevaplar değişti ve daha “makul” oldu. Okul kimilerine göre sorularıma cevap alabileceğim ideal bir yerdi ama ben orada merak duygumu ve hayal gücümü kaybettiğimi düşünüyorum. Matematikte iki ile ikiyi toplarsan dört eder, kuraldır bu. Nesneler havada duramaz çünkü yerçekimi vardır. Biri elinize birkaç tuğla verse ilk olarak onları üst üste koyup duvar yaparsınız belki de. Bir çocuğun aklına ise tuğlalarla bambaşka bir şey yapmak gelebilir. Okul ona tuğlalarla ilk olarak duvar yapmayı öğretir. Biraz daha büyüdüğümde işler iyice karıştı. Belki de aşkın yakınından bile geçemeyecek tecrübelerle sevgiyi öğrendim. Çoğu zaman insanlardan korktum ve sadece ailemi sevdim. Toplumun bana verdiği yeri kabullenip hayatıma devam ettim. Derslerime çalıştım. Sorgulamadım, ezberledim. Eskiden olduğum o çocuk ellerimin arasından kayıp gitti. O hayata hep merak ve umut dolu gözlerle bakan Yeşim’i tam olarak ne zaman kaybettim bilemiyorum. Ne kadar istesem de ona yeniden kavuşmamın imkânsız olduğunu düşünüyorum. Uzun ve yorucu bir sınav macerasından çoğu genç gibi yaralı çıktım. Tam bir engeli aştığımı düşünürken yeni hedefler hep eskileri takip etti ve ben inancımı kaybetmeye başladım. Belki de bu hayat hep bir çabalamadan ibaretti ve sonunda istediğiniz şeyi her zaman elde edemezdiniz. Çocukluğu bir kenara bırakıp yetişkinliğin yükü altında ezilmeye de işte o zaman başladım. Geleceğe umutla bakarken şimdi ne zaman gelecek yılları düşünsem uykularım kaçar. Artık bir yola girdim ve yolun sonunun nereye ulaşacağı belli. Peki, mutlu muyum? Olmalıyım. Tercihimi yaptım ve hayalimdeki mesleği yapabilmek için üniversitede eğitim hayatıma devam ediyorum. Tüm bunlara rağmen şu an tek hissedebildiğim kocaman bir boşluk. Kafamda sürekli aynı soru: Ben bu dünyada nereye aidim? Bu kadar sorgulamak anı yaşamaya engel ama küçüklükten beri aşılanan gelecek kaygısı bizi öyle sarmalamış ki kurtulamıyoruz. Kaygı da isteksizliği beraberinde getiriyor ve insanlar ruhu olması gerekenden yaşlı bedenlere dönüşüyorlar. Bu durumun yaşanmasında elbet insanların da payı var. Ben bu duruma karşı durmadım ve istenilen bir insan oldum. Belki de bu yüzden bu konuda bir yorum yapmaktan kaçınıyorum. Tabii bir çözüm önerim de yok değil. Çocuklara farklı düşünebilmek aşılanmalı aileleri tarafından. Onlara yaratıcılığa hayatlarının tüm evrelerinde ihtiyaçları olacağı anlatılmalı ve bu şekilde büyümeli çocuklar. Çocuklara iyi bakın. Bernard Shaw’ın da söylediği gibi onların içindeki isteği öldürmeyin ve sorularına cevap verin. Onlar dünyaya hiçbir şey bilmeden geliyorlar ve bazıları benim gibi kazandıkları kadarını kaybediyorlar. Asıl önemli olan içinizdeki çocuğu öldürmemektir. Klişe. Bir kişiye neler dayatılırsa dayatılsın farklı düşünebilmek her zaman onu bir adım öne çıkaracaktır diye düşünüyorum. Peki, ben şimdi ne yapacağım? Sanırım çocukluğumdaki saf halime geri dönme isteğine rağmen önüme ne yemek konulursa onu yemeye devam edeceğim çünkü yazının başında da söz ettiğim gibi ben toplumun isteğine göre şekillendim ve kendi yaratıcılığımı kaybettim. Şimdi geri dönmek için geç mi? Evet. Tercihimi yaptım ve gelecekteki işim için bir üniversitede okumaya başladım. Belki de şimdi pişman olmak neredeyse tüm hayatımın yanlış şekillendiğini kabul etmek olacak. Ve ben bundan korkuyorum. KAYNAKÇA http://www.dreamstime.com İlk Ağıt Sanatçı: William-Adolphe Bouguereau Tanrı, "İnsanı kendi suretimizde, kendimize benzer yaratalım" dedi, "Denizdeki balıklara, gökteki kuşlara, evcil hayvanlara, sürüngenlere, yeryüzünün tümüne egemen olsun." (Yaratılış: 1-26) Böylece Tanrı yaratılış günü tüm varlıkları insanlara bahşetmişti. Fakat Tanrı insanı yaratırken onlara Dante’nin de dediği gibi “ölümcül günahlar” yerleştirmişti. Bunlardan biri ve bence en önemlisi de doyumsuzluktu. İnsanın günahları ve günah işleme potansiyeli, onun Tanrı’yla arasındaki en önemli farktı. Tanrı evreni 7 günde yarattıktan sonra inzivaya çekildiğinde insan elde ettiği veya başardığı ne olursa olsun her zaman daha fazlasını arzulamıştı. İnsanın yaratılışı böyleydi. Bu bitmez tükenmez doyumsuzluklar, ilk insanların yani Âdem ve Havva’nın gözlerini kararttı ve Tanrı’nın en basit kuralını bile göz ardı edebildiler. Kendi günahları onlarla konuştu: Yılan, “Kesinlikle ölmezsiniz.” dedi (Yaratılış: 3-4), “Çünkü Tanrı biliyor ki, o ağacın meyvesini yediğinizde gözleriniz açılacak, iyiyle kötüyü bilerek Tanrı gibi olacaksınız.” (Yaratılış: 3-5). Onlar, insanın ilk tohumları, kaçınmadılar. Elmadan bir ısırık, iki ısırık… Tanrının yarattığı mutlak kader miydi yaptıkları, yoksa doyumsuzlukları mıydı? Cennetten kovulmalarına yol açacak olan bu günah, bu meyve; bahşedilmiş olan insanlara daha fazla mı önemli geliyordu? Gerçek insanlar belki de o anda doğmuştu, günahlarıyla ve özgür iradeleriyle… Doyumsuzlukları onların ölümü ve yeniden doğuşu olmuştu. Doyumsuzluk bir yarayı kaşımak gibidir. Kaşıdıkça daha çok kaşımak istersiniz, ta ki kanatana kadar. En sonunda rahatladığınızı hissettiğinizde arkanızda kocaman bir savaş alanı bırakırsınız. Doyumsuzluk insanları birbirlerine düşman edebilecek ve kendilerinden utandırabilecek bir güce sahiptir aynı zamanda. Bu karanlık güç insanı bir defa kuşattığında kendisinin kölesi yapar. İnsan en sonunda doyacağının ümidiyle tükettikçe tüketir, ta ki ardında hiçbir şey bırakmayana kadar. Hem etrafındakilere hem de kendilerine büyük zararlar verirler. Bu vebaya sahip insanlar kendi isteklerini en uç noktaya kadar çıkarıp hayatı boyunca bu hedef için koşarlar. Bana göre bir avuç zavallıdır bu insanlar. Ellerindekilerini kaybetmeden kaybettiklerinin değerini asla anlayamazlar. Sadece sahip olamadıklarının değerli olduğunu düşünürler. Kendi amaçlarına ulaşmaya çalışırken bir bakarlar, sahip olduklarından eser yok. İşte tam da o an, onların çöküşüdür. En büyük günah olan doyumsuzluğun cezasını çekerler. Bir anda kâbustan uyanan insanlar gibi farkına varırlar kaybettiklerini, tek fark ise onların kâbusları yeni başlamaktadır. Doyumsuzluk hırsı, ve sonrasında kıskançlığı da beraberinde getirir. Önce sahip olduğuna doyamayan daha fazlasını isteyen insanlar gittikçe hırslanır. Daha fazla açgözlü olmaya başlar ve sahip olanları kıskanır. Kabil ile Habil’in, Âdem ve Havva’nın çocuklarının, hikayesi de buna benzer. Habil çalışkan, dürüst iken Kabil ise kıskanç ve doyumsuz bir kişiliğe sahiptir ve bir gün kurban vermeleri gerektiği zaman Habil sahip olduğu en değerli şeyleri verirken Kabil en değersiz meyve ve hayvanları sunar. Habil’in verdikleri kabul edilir. Kabil, kendisinin verdiklerinin kabul edilmemesi üzerine, çok sinirlenir ve içindeki doyumsuzluğun yarattığı kıskançlık ile Habil’i oracıkta öldürür. Bouguereau’nun bu muhteşem tablosunu müzede gördüğümde önünden uzunca bir süre ayrılamadım. İnsanın içine işleyen bu tablo Kabil’in kıskançlık, hırs ve doyumsuzluğunun Habil’i öldürmesinin sonrasında Adem ve Havva’nın oğulları için yaktıkları ağıtı anlatıyor. İnsanlığın ilk ama bitmeyen ağıtı. Onlar o an oğulları için üzülmüşlerdi fakat onların ağıtları aslında tüm insanlığın doyumsuzluğu içindi. Oysa bir de yetinmek vardır, doyumsuzluğun düşmanı. Sahip olduklarıyla yetinebilen insan bilmez doyumsuzluğun ne olduğunu. Kendilerini zaten doyurmuştur bu insanlar. Hırsları ve doyumsuzlukları gözlerinin önüne perde indirmemiş bu insanlar, belki de insanlığın tek kurtarıcısıdır. Çünkü doyumsuzluk nasıl bir veba gibi yayılırsa yetinen insanlar da çevresini aynı derecede iyileştirir. Günümüze gelecek olursak günahlarımız artık bir elma kadar net değil ve doyumsuzluklarımız artık bir elma veya bir kurban ile de sınırlı değil. Sorunlarımız hâlâ insanlığın ilk günleri kadar taze… Güven Gergerli Kaynakça: Bouguereau, William-Adolphe. The First Mourning. 1888. Yağlıboya. Museo Nacional de Bellas Artes. Buenos Aires. Alighieri, Dante. İlahi Komedya - Cehennem. Çev.Feridun Timur. İstanbul: Altın Kitaplar,2013. İncil, Yaratılış: 1-26, 3-4, 3-5. Ayşe CİVAŞ Sonu Olan Sonsuzluk Ben de hiçbir şeyin sonu yokmuş gibi yaşayanlardanım bu hayatı. Sanki yarın hep varmış gibi, her an her şey olabilirmiş gibi ama o her an sonsuza kadar sürecekmiş gibi. Bu yüzden bir şeyleri erteleyenlerdenim. Cem Mumcu’nun ‘‘Başladıysa Biter, O Yüzden Güzel’’ kitabını okuduğum günden sonra dönüp bir geçmişime bakma şansını yakaladım bir an için. Dönüp baktığımda fark ettim ki hep bir şeyleri ertelemişim . Anneannemi ziyaret etmeyi, eski arkadaşlarımı görüşmeyi ve aşık olmayı. Sürekli kaçmışım işlerden ,birilerinden, kendimden. Ertelediğim bu görüşmelerimi, işlerimi fark ettim ki şu anda artık yapamam çok geç kalmışım. Benim bir tanecik anneannem artık bu dünyada değil, eski arkadaşlarım başka ülkelerde, şehirlerde, artık hislerim o kadar körelmiş ki aşık olmak bana çok uzak. Cem Mumcu’nun da söylediği gibi kitabının bir sayfasında ”bazen gecikiyor insan bir şeye bir yere , birine ,bir birine” Bu sayfayı okuduğumda tüylerim diken diken oldu ve tüm bu ertelediğim şeyler aklıma geldiğinde anladım ki ben de gecikmişim. Keşke demekten hep nefret ederdim ama keşke der olmuşum bu hayatın sonu olmadığını düşünerek. Aslında bulunduğumuz dünyada her şeyin bir sonu varmış. Evet, yarınlarımız var ama yarınların da bir sonu var. İlişkilerimiz var ama ilişkilerimizin de bir sonu var. En önemlisi bir hayatımız var ve bu hayatımızın da bir sonu var .Vurdum duymazlık mı denir ,sonu görmekten kaçmak denir bilmiyorum ama yarının hep var olduğu düşüncemden Cem Mumcu sayesinde kurtuldum ve saatlerce oturup derin düşüncelere daldım eskiden ertelediğim her şeyi oturdum bir kağıda yazdım. Çoğuna çok geç kalmıştım ama ne mutlu ki geç kalmadıklarım da vardı. Hepsini yapmak için işe koyuldum ve şu anda çoğu bitti hatta ertelememek için yapmam gerekenleri de yazmaya başladım. Elimde upuzun bir liste var ve her akşam listedekilere bakıp yaptıklarımın yanına bir işaret koyuyorum arkadaşlarımla Bu beni hem hayatta tutuyor, hem de bir gün benimde bu hayatta olmayacağımı ve geç kalmanın hiçbir anlamı olmadığını hatırlatıyor. Mesela anneannemi ziyaret edemesem de her gün dedemi ve babaannemi olmadığını hatırlatıyor. Mesela anneannemi ziyaret edemesem de her gün dedemi ve babaannemi arıyorum. Eski arkadaşlarımla yüz yüze görüşemesem de teknolojik dünyamız sayesinde onları sosyal medya hesaplarından buldum ve bu sayede tekrar iletişime geçme fırsatını yakalayabildim. Aşka gelecek olursak artık ertelemiyorum , Cem Mumcu’nun kitabının “Zihninden soyun aşk sadece çıplakları kucaklar.” satırındaki gibi zihnimden soyundum ve galiba aşk beni kucakladı. Her insanın hayatında bir dönüm noktası vardır bazıları biriyle tanışır, bazıları bir film izler bazıları da tıpkı benim gibi bir kitap okur ve biranda kendini sorgulamaya başlar. Benim de aydınlandığımı hissettiğim an bu kitabın sayfalarını çevirdiğim andı. Aslında yıllar önce yapmam gereken şeyleri farkına vardığım an, bir sonun olduğunu fark ettiğim de bir an içim koca bir pişmanlık kapladı. Ama henüz zaman makinesini icat edemedi insanoğlu ve elimizde olan tek şey geleceğimiz .Bu yüzden pişmanlık duymamız sadece pişmanlık duymamızı sağlar. Asıl önemli olan yarınlarımıza geç kalmamak, her şeyin bir sonu olduğunu farkına varıp ona göre düzenlemek kısıtlı zamanımızı. Sevdiklerimizden kaçmamak ve sevecek daha çok insan bulmamız, bu hayatı doya doya yaşamak gerek. Ben bunu yirmi yaşımda fark edebildim ama söylediğim gibi artık keşke demiyorum. Mutluyum çünkü̈ bu kitapla tanıştığımdan beri hiçbir şeyden kaçmadım ve hiçbir şeyi ertelemedim kısacası geç kalmadım hiçbir şeye. Gözüm kapalı her insana tavsiye edebilirim bu kitabı. Eminim ki bu kitabın bir satırı onları da en az benim kadar etkileyecektir. Eğer onlarda benim gibi sonsuzluğa inanıyorlarsa, sonsuzluğunda bir sonu olduğunu fark edip hayatlarında bir şeyleri değiştireceklerdir. Ne kadar güzeldir ki Cem Mumcu gibi yazarlar var ülkemizde ve bizi hayatın gerçekleriyle yüzleştirebiliyorlar. Gerçekten de bir şeyler başladıysa biter ve o yüzden güzeldir… Ayşe CİVAŞ KAYNAKÇA Cem Mumcu. ‘‘ Başladıysa biter, o yüzden güzel.’’ İstanbul: Okyanus Yayınları,2016 Arda Karaşahin TURK 101-59 Bana Masal Anlatma Modern zamanlarla beraber önemini yitiren bir kavram “mahalle”. Mahalle kültürü hayatımızdan yavaşça uzaklaşıyor ve kimse de bunu engellemeye uğraşmıyor. Her geçen gün mahallenin bir parçasından daha da uzaklaşıyoruz. Bakkal Salih Amca, yerini Migros Market’e çoktan teslim etti. Berber Mehmet Ağabey, Cool Hair Design’a dükkanı devretti. Hem de müşterileriyle! Peki, niye kimse “mahalle” katliamının önüne geçmiyor? Mahalle dostluğunu neden apartman suratsızlığına çevirmeye çalışıyoruz? Gerçi artık apartmanlar da “apartman” değil. Eskinin 3 – 4 katlı apartmanları kalmadı. 25 – 30 katlı rezidanslar, bulutlarla beraber mahalle hayatımızın içtenliğini de delerek göğe yükseliyorlar. Dolmuş durakları uzaklara taşınıyor, taksi durakları köşelere itiliyor ve yerlerine devasa binalar yapılıyor. Bakkallar, sucular, kıraathaneler birer birer kepenk kapatıyor. İnce belli bardaklara konulan tavşan kanı çaylardaki demir kaşıkların seslerinin, masalarda karıştırılan okey taşlarının seslerini bastırması neden artık sıradan bir olay değil? Ben “mahallede büyümüş olma”nın özlemi içerisindeyim. Mahalle de benimle beraber büyüdü sanki. 40 yıllık mahalle fırınımız ben küçükken sadece simit ve ekmek satardı. Dün, 4. şubesini Tunalı’ya açtı, kafe camiasında bilinen bir zincir artık. Veterinerimiz, eskiden çalıştığı yerden ayrılıp kendi veteriner kliniğine geçti. Fast food zincirleri ara sokaklarımıza girdi. Ankara’nın neredeyse her yerinden görülen kocaman (32. kattan sonra sayarken yutkunmakta zorlanıyorsunuz) bir binamız da var artık. Yakında bizim binalarımızın da “kentsel dönüşüm”e uğrayacağını söylüyorlar. Peki ya biz istemiyorsak? Bize bunu soran olmuyor açıkçası. Bu civarı yenilemek için satın alacak olan müteahhitler karar verecek. Peki müteahhitler bina kurabildikleri kadar dostluklar da kurabilecekler mi? 20 kişilik apartmanı 200 kişilik yaptığında, bu binadaki soğukluğu merkezi sistem ısıtmayla düzeltebilecek mi? Bu “dönüşüm” işlemini durdurmayı deneyenleriniz oldu mu hiç? Büyük ihtimalle yasal yolların ya hepsi kapalıdır, ya da siz açık buldukça kapatılacaklardır. Kaba kuvvete başvurmayı denediğinizde de “haksız duruma düşecek”sinizdir. Mahallenin bütünlüğü için kavga etmekten asla karlı çıkamazsınız, çünkü bu sadece masallarda ve filmlerde olur. “Bana Masal Anlatma” filminde olduğu gibi. “Bana Masal Anlatma”, çok sürreal olmasının verdiği şaşkınlığın yanında birçok düşünceye de sevk ediyor insanı. Mahalle kültürünü adeta orada yaşarmışcasına hissediyorsunuz bu filmde; sanki siz de Suriçi’nin bir sakini oluveriyorsunuz. Filmin konusu için Dolmuş şoförü Rıza’nın aşk öyküsü mü desem, yoksa Suriçi Muharebesi mi tam emin olamıyorum. Bu film muazzam bir komedi filmi. Buna rağmen verdiği mesajlar kesinlikle esprilerin altında kalmıyor. Filmdeki ilk mesajlardan biri baba sevgisi. Mahalleyle “baba sevgisinin” ne alakası var ki diyebilirsiniz. Bir daha düşünün. Mahallelerimiz bize babalarımızın, dedelerimizin, amcalarımızın emaneti değil midir? Filmde de bu şekilde anlatılıyor zaten. Rıza’nın muhabirle röportaj sahnesinde anlatılan olaylar tamamen buna yönelik. Rıza, bütün itibarını babasından kazandığını söylüyor. Haklı da. Ben de mahallede tanınırlığımı babam ve dedem sayesinde elde etmişimdir. Mahallenin kasabıyla ilk dedem tanıştırmıştı beni. İlk defa mahalle berberine babam götürmüştü. Suriçi’nde de Rıza’yı kıraathane ve tamirciyle tanıştıran babası. Rıza, muhabire çocukluğunu anlatırken şöyle diyor: Benim küçüklüğümü zaten onlardan başka kim anlatabilir? Ne kadar doğru aslında, biz kendi yaptığımız her şeyin farkına varamasak da etrafımızdakiler mutlaka varıyorlardır. Filmdeki diğer bir önemli konu ise mahalleyi koruma güdüsü. İngiliz müteahhit ve onun getirdiği “gardiyan”larıyla olan mücadele sahnesi uzun zamandır izlediğim en komik film sahnelerinden birisiydi. Burada imgesel olarak anlatılan şey aslında mahalleyi korumak için mahallelinin işbirliği içerisinde çalışabileceği. (Bu sahne aslında filmin “masal” bölümüne de katkıda bulunuyor, ama bu tam olarak konumuz değil. Yine de izlememiş olanlar için belirtmek gerekli yoksa manasız bir sahne olacak.) Bütün mahallenin elele verip Rıza’nın önderliğinde mahalleyi koruması, içimdeki kardeşlik duygularını depreştirdi. Benim kendi kardeşlerim yok. Mahalleden edindiğim kardeşlikler var. Mahalle de bir çeşit büyük ölçekli kardeşlik değil midir zaten? “Bana Masal Anlatma” bir filmdi ve Suriçi Mahallesi açısından mutlu sonla bitti. Peki ya hayatımız, gerçek mahallemiz için son ne olacak? Pek parlak bir gelecek göremiyorum açıkçası. Şu an mahalle sakinleri olarak Ankara il sınırları içerisindeki boşlukların dolmasını bekliyoruz. Şehrin her bir dönümü devasa yapılar tarafından işgal edildiğinde; gözler “eskimiş”, yani yeterince modern olmayan muhitlere yönelecek. O zaman mahalleler için kaçınılmaz yok oluş başlamış olacak. Filmden bir sahneden alıntıyla bitirmek istiyorum, bence filmdeki en çarpıcı kısımlardan birisiydi (her ne kadar Rıza suyunu çıkartsa da): “Şehirler de insanlar gibidir. Doğar, büyür ve ölürler. (…) Gökdelenler ise şehrin mezar taşları gibi.” (Bana Masal Anlatma 2015) Kaynakça: Aksak, Burak. Bana Masal Anlatma. 2015. BKM. Film. Ekin TANIR 1 21400471 TURK101-18 Başak Ber(cid:374)a CO‘DAN 02.11.2014 (cid:858)BÜYÜK Bİ‘ADE‘ SENİ İZLİYO‘!(cid:859)Bin Dokuz Yüz Seksen Dört, George Or(cid:449)ell(cid:859)i(cid:374) (cid:1005)(cid:1013)(cid:1008)(cid:1011)-(cid:1005)(cid:1013)(cid:1008)(cid:1012) yılları arası(cid:374)da yazdığı, (cid:858)ö(cid:374)(cid:272)ede(cid:374) yazıl(cid:373)ış tarih(cid:859) olarak (cid:374)itelendirilen distopyasıdır. Kitap ilk olarak piyasaya Avrupa'daki Son Adam (The Last Man in Europe) olarak su(cid:374)ulsa da pazarla(cid:373)a (cid:373)eseleleri yüzü(cid:374)de(cid:374) adı 1984 olarak değiştiril(cid:373)iştir. Or(cid:449)ell i(cid:374)sa(cid:374)ları(cid:374) (cid:374)asıl korkuyla yö(cid:374)etilip tek (cid:271)ir akla (cid:448)e düşü(cid:374)(cid:272)eye tapar duru(cid:373)a getirildikleri(cid:374)i ke(cid:374)di hayali ütopyası(cid:374)da a(cid:374)latsa da (cid:271)u olgular gü(cid:374)ü(cid:373)üzde teker teker gerçekleş(cid:373)ektedir.Bazı kitapları(cid:374) sade(cid:272)e adı(cid:374)a (cid:271)aktığı(cid:374)ızda he(cid:373)e(cid:374) he(cid:373)e(cid:374) ne ile ilgili olduğu(cid:374)u a(cid:374)larsı(cid:374)ız fakat (cid:271)u öyle (cid:271)ir kitap değildir. Adı sade(cid:272)e (cid:271)ir tarih olarak gözükse de Bin Dokuz Yüz Seksen Dört, gele(cid:272)ekte yaşa(cid:374)(cid:373)ası (cid:373)uhte(cid:373)el olayları e(cid:374) i(cid:374)(cid:272)e ayrı(cid:374)tılarıyla a(cid:374)latıyor. Her (cid:374)e kadar bu olaylara i(cid:374)a(cid:374)(cid:373)ak iste(cid:373)esek de (cid:271)izi de (cid:271)öyle (cid:271)ir gele(cid:272)eğin (cid:271)eklediği aşikardır. 1984 hayatı(cid:374) (cid:373)o(cid:374)oto(cid:374)luğu(cid:374)u (cid:271)ir a(cid:374)da alıp götüre(cid:374) (cid:271)ir kitap. Daha doğrusu herkesi(cid:374) (cid:271)ildiği fakat dille(cid:374)dir(cid:373)ek iste(cid:373)ediği (cid:271)ir so(cid:374). Belki de (cid:271)u (cid:374)ede(cid:374)le kitap so(cid:374) yılları(cid:374) e(cid:374) çok oku(cid:374)a(cid:374)lar listesi(cid:374)e gir(cid:373)eyi (cid:271)aşardı. Fakat (cid:271)u kadar sürükleyi(cid:272)i (cid:271)ir yapıtı(cid:374) so(cid:374)u(cid:374)u(cid:374) e(cid:374) azı(cid:374)da(cid:374) 'olu(cid:373)lu' (cid:271)it(cid:373)esi(cid:374)i isterdi(cid:373). 'Olu(cid:373)lu' ile kast ettiği(cid:373) düşü(cid:374)(cid:272)e, kita(cid:271)ı okuya(cid:374)ları(cid:374) da tah(cid:373)i(cid:374) ede(cid:271)ile(cid:272)eği gi(cid:271)i 'özgürlük'. Başkaldırı (cid:448)e çekile(cid:374) o(cid:374)(cid:272)a a(cid:272)ıda(cid:374) so(cid:374)ra ki(cid:373) (cid:271)u(cid:374)ları(cid:374) (cid:271)oyu(cid:374) eğ(cid:373)e ve kabullenmeyle bitmesini ister ki? Bekle(cid:374)tisi gerçekleş(cid:373)eye(cid:374) her i(cid:374)sa(cid:374) gi(cid:271)i kita(cid:271)ı(cid:374) so(cid:374)u(cid:374)da hayal kırıklığı(cid:374)a uğradı(cid:373) fakat yi(cid:374)e de (cid:271)u kita(cid:271)ı (cid:271)eğe(cid:374)(cid:373)ediği(cid:373) a(cid:374)la(cid:373)ı(cid:374)a gelmiyor. Benim için kitapta en çok dikkat çeken unsurlar 'Büyük Birader', 'Tele-ekran' ve 'Düşü(cid:374)(cid:272)e Polisi' ol(cid:373)uştur. Büyük Birader betimlemesi, i(cid:374)sa(cid:374)ları(cid:374) her dediği(cid:374)i duya(cid:374), her yaptığı(cid:374)ı göre(cid:374), dü(cid:374)yadaki tek ege(cid:373)e(cid:374) güç ko(cid:374)u(cid:373)u(cid:374)dadır. Bu güç, i(cid:374)sa(cid:374)i duyguları ta(cid:373)a(cid:373)e(cid:374) ortadan TANIR 2 kaldır(cid:373)ış (cid:448)e i(cid:374)sa(cid:374)ları(cid:374) arası(cid:374)daki gü(cid:448)e(cid:374)i yık(cid:373)ıştır. Kita(cid:271)ı(cid:374) geçtiği za(cid:373)a(cid:374)ki Lo(cid:374)dra'ya sadece korku haki(cid:373)dir, (cid:271)u da i(cid:374)sa(cid:374)ları(cid:374) özgür(cid:272)e sorgula(cid:373)ası(cid:374)ı, düşü(cid:374)(cid:373)esi(cid:374)i (cid:448)e (cid:271)ili(cid:373)i kulla(cid:374)(cid:373)ası(cid:374)ı engellemektedir. Şehri(cid:374) her yeri(cid:374)e 'Büyük Birader se(cid:374)i izliyor!' sloga(cid:374)ları asıl(cid:373)ıştır (cid:448)e (cid:271)u i(cid:374)sa(cid:374)ları psikolojik açıda(cid:374) (cid:373)a(cid:374)ipüle et(cid:373)ektedir. Tele-ekra(cid:374) ise her i(cid:374)sa(cid:374)ı(cid:374) evinde bulunan, o(cid:374)ları(cid:374) her hareketi(cid:374)i izleye(cid:374) (cid:448)e Düşü(cid:374)(cid:272)e Polisi tarafı(cid:374)da(cid:374) ko(cid:374)trol edile(cid:374), ay(cid:374)ı za(cid:373)a(cid:374)da tele(cid:448)izyo(cid:374) işle(cid:448)i de göre(cid:374) bir (cid:373)eka(cid:374)iz(cid:373)adır. Bu üç ka(cid:448)ra(cid:373)ı(cid:374) ortak a(cid:373)a(cid:272)ı ise yurttaşları her za(cid:373)a(cid:374) ko(cid:374)trol altı(cid:374)da tut(cid:373)ak (cid:448)e yurttaşları(cid:374) (cid:271)u güçleri(cid:374) fikirleri(cid:374)de(cid:374) şaş(cid:373)a(cid:373)ası(cid:374)ı sağla(cid:373)aktır. Bu kitaptaki (cid:271)ütü(cid:374) olguları gü(cid:374)ü(cid:373)üzle yüzde yüz ilişkile(cid:374)dire(cid:373)esek de (cid:271)azıları(cid:374)ı(cid:374) ya(cid:448)aş ya(cid:448)aş hayata geçtiği(cid:374)i göre(cid:271)iliriz. Ör(cid:374)eği(cid:374) her gü(cid:374) daha da çok rağ(cid:271)et göre(cid:374) sosyal (cid:373)edya sayesi(cid:374)de i(cid:374)sa(cid:374)ları(cid:374) (cid:374)erde olduğu(cid:374)u, (cid:374)eler yaptığı(cid:374)ı çok kolay (cid:271)ir şekilde öğre(cid:374)e(cid:271)il(cid:373)ekteyiz. Bu şu a(cid:374)lık (cid:272)iddi (cid:271)oyutlarda (cid:271)ir tehlike teşkil et(cid:373)ese de yakı(cid:374) za(cid:373)a(cid:374)da paylaşıla(cid:374) (cid:271)u (cid:271)ilgiler kolaylıkla i(cid:374)sa(cid:374)ları(cid:374) aleyhi(cid:374)e kulla(cid:374)ıla(cid:271)ilir. Hatta gü(cid:374)ü(cid:373)üzde (cid:271)azı (cid:271)ireysel da(cid:448)alar, sosyal (cid:373)edyada paylaşıla(cid:374) (cid:271)ilgiler yüzü(cid:374)de(cid:374) ortaya çık(cid:373)aktadır. Bunlar kimi za(cid:373)a(cid:374) (cid:271)ireyi(cid:374) iste(cid:373)ediği yerlere çekil(cid:373)ekte (cid:448)e (cid:271)u da özel hayata (cid:373)üdahale kapsa(cid:373)ı(cid:374)a girmektedir. Kita(cid:271)ı okudukta(cid:374) so(cid:374)ra 'Ya (cid:373)ü(cid:373)kü(cid:374)se?' diye ke(cid:374)di(cid:373)izi sorgula(cid:373)ak çok (cid:374)or(cid:373)al çü(cid:374)kü a(cid:374)latıla(cid:374) olaylar (cid:448)e e(cid:373)poze edile(cid:374) düşü(cid:374)(cid:272)eler hiç de ya(cid:271)a(cid:374)(cid:272)ı değil. Kitapta buna örnek olarak '(cid:1006)+(cid:1006)=(cid:1009)' (cid:448)eril(cid:373)iştir. Gü(cid:374)ü(cid:373)üzde de i(cid:374)sa(cid:374)lar ke(cid:374)di düşü(cid:374)(cid:272)eleri(cid:374)i paylaş(cid:373)ak, geliştir(cid:373)ek (cid:448)e daha farklı açılarda(cid:374) yoru(cid:373) yap(cid:373)ak istese de (cid:271)azı düşü(cid:374)(cid:272)eler toplu(cid:373)u(cid:374) ge(cid:374)iş kesi(cid:373)leri(cid:374)e ulaşa(cid:373)ada(cid:374) susturuluyor, e(cid:374)gelle(cid:374)iyor; yapıl(cid:373)ası, düşü(cid:374)ül(cid:373)esi, söylenmesi gereke(cid:374) her şey tek (cid:271)ir güç tarafı(cid:374)da(cid:374) (cid:271)elirle(cid:374)iyor. Böylece özgür düşü(cid:374)(cid:272)e orta(cid:373)ı dediği(cid:373)iz ka(cid:448)ra(cid:373) da hızla yıkılıyor. Kurallara körü körü(cid:374)e (cid:271)ağlılık (cid:271)azı iktidarları(cid:374) diret(cid:373)eye çalıştığı tek şey olsa da (cid:271)u (cid:271)aze(cid:374) şiddetli (cid:271)aşkaldırılara, isya(cid:374)lara yol açıyor; tah(cid:373)i(cid:374) (cid:271)ile ede(cid:373)eye(cid:272)eği(cid:373)iz olu(cid:373)suz so(cid:374)uçlar doğuruyor. Tuva Tanay Işıksal 21503011 Ne İçin Yaşıyoruz? Hayatta ne için uğraştığımızı, nereye gittiğimizi, nasıl bir hayat için çaba harcayıp neyler karşılaştığımızı bilemiyoruz. Büyük umutlarla ilerlerken hiç beklemediğin şeylerle karşılaşmak çok üzücü. Peki o zaman ne için yaşıyoruz? Bu sorunun cevabını çok düşündüm. Daha çok küçükken bile bana hep ne olmak istediğim soruldu. Daha kendimi, hayatı tam olarak bilmezken, ileride yapacağım meslek için bir karar verip söylemem her zaman komik ve saçma gelmiştir. Zaten belki de soranlarda çok ciddi cevaplar beklemiyordu benden. O an neyden etkilendiysem hep onu olmak istemiştim çünkü kendi doğrularımı bulabilecek durumda değildim. Dansöz olmak istediğimi bile söylediğim oldu. Tabii ki büyüdükçe olmak istediğim mesleğe karşı tutumlarım değişti ve daha kararlı yaklaşmaya başladım. Ama yine de onyedi, onsekiz yaşındaki biri bütün hayatı boyunca ne yapmak istediğine nasıl karar verir? Tüm hayatın boyunca o mesleği yapacak olman kulağa çok korkunç gelmiyor mu? Bazıları çocukluğundan itibaren ne olmak istediği biliyor ve keyif aldıkları işin üzerine doğru ilerliyorlar ve başarılı olabiliyorlar. Ancak ben de dahil olmak üzere etrafta ne yapmak istediğine karar veremeyen, yeteneklerini keşfedememiş çok insan var. Eğer keyif alacağımız bir mesleği seçersek, ileride de yaptığımız meslekten keyif aldığımız için hayatta mutlu olabileceğimiz söylenir hep. Bence de doğru bir düşünce. Sonuçta ne kadar büyük zorluklarla ve sıkıntılarla karşılaşsan bile o işi çok sevdiğin için her şeye göğüs gerebilir ve altından kalkabilirsin. Ama sevmediğini düşünsene bir de? Ne kadar zor ve çekilmez olur yaptığın iş. İşte ben de bundan çok korkuyorum. Çünkü yaşım ne kadar büyüsede, ne kadar belli bir bilince ulaşsam ve hayatımı şekillendirecek meslek için üniversiteye gitsem de, hala emin değilim kendimden, gerçekten istediğim şeyi mi okuyorum diye. Ama bunu okuyup çalışmaya başlamadan da anlamak çok zor değil mi? Üstelik bu kararı vermemiz bizden onyedi yaşında bekleniyor. Her şeyi yanlış yapabilme, her akıma kapılıp gidebilme yaşı o bence. Aslında onyedi yaşı dememe bakmayın. Dediğim gibi etrafımda çok fazla yetişkin görüyorum hala ne istediklerini bilmeyen ya da yaptıkları işten çok mutsuz olup ne istediklerini çok geç fark edip, ama artık geç olduğunu düşündükleri için de hiçbir aktiviteye girişmeyen. Figür-1 Çocuk olduğumuz yaşlardan, büyüyüp iş hayatına atılacağımız yaşa kadar hep yapmak istediğimiz şeyler ve hayallerimiz çok olur. Benim öyleydi hiç değilse… Küçükken ve gençken aynı zamanda çok daha cesaretli oluyorsun. Çünkü daha önünde çok uzun bir hayat oluyor ve üzerinde çok fazla sorumlulukta olmadığı için yapacağın hatalardan korkmuyorsun ve o hatalar hiç değilse düzeltilebilecek durumda oluyor. Ama büyüyünce üstündeki sorumluluklarla, kendinde oluşan bilinçle birçok şeyi yapmaktan korkar hale geliyorsun. Küçükken daha küçük olduğun ve maddi özgürlüğünün elinde olmadığı için ne kadar cesaretli olsan da hayallerini, isteklerini gerçekleştirme özgürlüğün olmuyor. Büyünce ise maddi özgürlüğün ve bilincin yerinde olmasına rağmen bu sefer de hayallerini gerçekleştirecek enerjiye ve cesarete sahip olamıyorsun. İş hayatındaki ve genel olarak yetişkin hayatındaki zorluklar artık seni o kadar yormuş ve yıpratmış oluyorki, hayallerine uğraşacak zamanın, enerjin ve isteğin kalmıyor. Nerden eminsin bu kadar derseniz eğer, başta ailem olmak üzere, birçok yetişkinle olan konuşmalarımdan bu gayet anlaşılabilir durumda. Peki nerede bu işini keyifle yapıp hayallerini gerçekleştirebilen insanlar? Gerçekten sayıları çok az bence. O kadar didinip durup, zorluklar aşıp sonunda da elli yaşına geldiğinde hayattan bu kadar beziyorsan demekki bu işte bir terslik var. Burada yaşadığımız hayat aslında gerçekten güzel bir hayat değil. Kısa süreli mutluluklar ve başarılarla ilerlemeye çalışıyoruz. Ama o mutluluklar ve başarıların üstüne birçok üzüntü, sıkıntı, stres, başarısızlık biniyor ve o zaman da elde var sıfır konumuna geçiyorsun. Soruyorum o zaman size, hayatta uzun yıllar okuyup çalıştıktan sonra ve büyüyünce gerçekleştirmek istediğin hayalleri gerçekleştiremeyip bir de üstüne hayat yüzünden çok yıpranınca yaşamanın ne anlamı kalıyor? Figür-2 Kaynakça 1- http://www.diniyazilar.com/2015/07/ne-icin-yasiyoruz/ 2- https://twitter.com/ccemaydin1/media Özcan 1 Aşk, Dostluk ve Bizim Büyük Çaresizliğimiz Hayat dostlarımızla paylaştığımız sürece güzel, öyle ki bir süre sonra en yakın arkadaşlarımıza danışmadan neyin doğru neyin yanlış olduğunu ayırt bile edemez oluyoruz. Hayata bir de onların gözünden bakmak istiyoruz. Dostlarımız yanımızda değilken bile onlar burada olsaydı ne söylerlerdi diye düşünmekten kendimizi alamıyoruz. Bizim Büyük Çaresizliğimiz’de Çetin ile Ender’in dostluğu da tam olarak böyle bir dostluk bana sorarsanız. Dostluklar ilerledikçe, iki arkadaş arasındaki içtenlik arttıkça aklınızdan geçen her şeyi konuşur olursunuz bir yerde: eğer günün birinde aynı insanı severseniz ne yapacağınız dahil. Fakat, konuşulanları gerçeğe uyarlamak sanıldığı kadar kolay olmuyor. Yine de hem Çetin hem de Ender yaşadıkları duygusal karmaşaya, Nihal’e duydukları derin aşka rağmen birbirleriyle olan dostluklarından hiçbir şey kaybetmiyorlar. Bu duruma çok hayran kaldım. Günün birinde benzeri bir durumla karşılaşırsam aynı olgunluğu gösterebilmek isterim. Nihal’e gelirsek yani bütün bu karmaşanın kaynağına, bütün o masum ve korunmaya muhtaç tavırlarına rağmen hiçbir zaman samimi bulamadığım bir karakter oldu benim için. Evet, yaşadığı her şey çok zor ve ağırdı ama bütün bunlara karşın Çetin ve Ender’in ona olan ilgisinden habersiz olduğunu hiç sanmıyorum. Hatta Bora’yla aralarında geçen her tatsızlıkta bu ilgiyi kendisini daha iyi Özcan 2 hissetmek için kullandığını düşünüyorum ve bu benim gözümde acımasızlıktan başka birşey değil. Sırf kendini daha iyi hissetmek için iki insanın iç dengesini feda etmesi ve bunu yaparken içinde bulunduğu zor durumu kullanması sinsilik değil de nedir? Bu sadece Nihal için düşündüğüm bir şey de değil üstelik. Kendi çevremde de benzer şekilde davranan kızları görünce aynı şeyleri düşünüyorum. Birinin duygularıyla oynamak, ona yapılabilecek en büyük kötülüklerden biri bence. İnsanlar birbirlerinin duygularına karşı daha anlayışlı, daha duyarlı olmalı. İnsan sevdikleri için pek çok şeyi seve seve yapabilir ama bu , sevilen insanın bu durumdan faydalanmasını, karşısındaki insanın çaresizliğini kullanmasını gerektirmez. Tamam, belki başlangıçta Çetin ve Ender’i etkilemek için özellikle çabalamadı fakat onların ilgisini fark eder etmez daha dikkatli davranmaya başlamalıydı. Onlara “abi” diye hitap etmekten vazgeçmemeliydi bir anda. Bora’ya olan hislerinden de daha erken bahsedebilirdi. En azından ben Nihal’in yerinde olsaydım böyle yapardım. İnsan olarak ne kadar az şeyi etkileyebildiğimizi yaşarken değil de üzerinde düşünürken fark edebiliyoruz ancak. Ne yaşayabileceklerimizi, ne de zaaflarımızı seçebiliyoruz. Başka insanların duygularını da etkileyemiyoruz çoğu zaman. En büyük çaresizliğimiz ise zamana karşı bence. Yaşlanmaya, geçmişte kalmaya karşı koyamıyoruz. Ben bile daha yirmi yaşımı bitirmemiş olmama rağmen gelecekten korkuyorum. Bilinmezlikten de değil, geçmişe bakıp yapamadıklarım için pişman olmaktan daha da kötüsü sürekli geçmişi özlemekten korkuyorum. Tıpkı Çetin ve Ender’in sürekli birlikte geçirdikleri çocuklarını özlemeleri gibi. Hatta gençlik hayallerini gerçekleştirip aynı eve çıkmaları da bu özlemin sonucu olarak yorumlanabilir. Çetin ve Ender’in bir diğer çaresizliği ise Nihal’in duygularına etki edememeleri. Duygularına etki etmeyi geçtim, onun hayatına etkileri bile çok kısıtlıydı. Özellikle de Nihal’in onların hayatını nasıl etkilediği düşüldüğünde. Benzer şeyleri yaşadığımda ne kadar üzüldüğümü hatırlayıp bir kere daha üzüldüm kitabı okurken. Eğer Çetin’le konuşabilseydim, haddimi aşmış olurdum belki ama ona Ender’e karşı çok daha açık olmasını tavsiye ederdim. Ender’e ne kadar değer verdiği her hareketinden belli ama duygularını ifade etmek konusunda yeterince rahat değil. O yüzden ona derdim ki “Bak Çetin, biliyorsun Ender’in çok hassas bir mizacı var. Bu yüzden ona karşı çok net ve suçlayıcı konuşmaktansa veya daha kötüsü havada sis gibi asılı duran Nihal meselesini yok saymaktansa oturup açık açık konuşsanız olmaz mı?” Nihal Amerika’ya gittikten sonra bütün bunların bir önemi kalmadı belki de ama birbirlerine karşı daha şeffaf olsalardı, özellikle Çetin sıra bu konuya geldiğinde Ender’le arasına duvar örmeseydi, bu olaydan daha az yıpranmış bir biçimde devam edebilirlerdi hayatlarına. Gözde ÖZCAN Özcan 3 Kaynakça Akın, Sezer. "Kitaplık Manzaraları." 17 Ekim 2013. Blogspot. Fotoğraf. 24 Ekim 2014. Bıçakçı, Barış. Bizim Büyük Çaresizliğimiz. İstanbul: İletişim Yayınları, 2011. Kitap. Alışılmış Çaresizlik The Lobster Türkçe adı ile Istakoz 2015 yapımı bir Yorgos Lanthimos filmi. Bir cumartesi akşamı çok sıkılmak suretiyle film izlemeye karar vermemle birlikte bu film gözüme ilişti. IMDB puanı 7.6 olan bir komedi filmini daha önce izlememiş olduğumun şokunu atlatınca, film ile ilgili yorumlara göz gezdirmeye başladım. İnsanların pek beğenmediği filmler genel olarak bende bir merak uyandırır. Lakin bu filmin uluslararası alanda oldukça iyi olarak değerlendirilip, Türk seyirci kitlesi tarafından bir hayli olumsuz yorum alması merakımı iyice uyandırdı. The Lobster, distopik bir evren üzerinden günümüzde yaşanan birçok sosyal zorlama, alıştırılmış ve öğretilmiş çaresizliğimiz üzerine kara mizah yapan bir komedi filmi. Kara mizahın genel olarak çokta anlaşılabilir olmaması sebebi ile onca olumsuz yoruma biraz da hak veriyorum. Ütopya ve distopya kavramları oldum olası ilgimi çekmiştir. Gerçek olamayacağını bildiğimiz bir kurgunun, gerçek olanla oldukça paralel bir düzende ilerleyebilmesini hayranlık uyandırıcı buluyorum. Sosyal zorlama dedik biraz açalım. Film, yalnız olmak veya bir eş ile olmak karşılaştırması üzerine düzenlenmiş. İki tercihin de ne kadar uç örnekler olduğunu gözler önüne seriyor. Bir eş bulamadığın için yalnızlığı tercih ediyorsun lakin diğer yalnızlar arasından bir eş bulman durumunda artık yalnız insan topluluğunun kurallarına tabiisin ve diğer uçta bulunman artık söz konusu olamaz. Yalnız insan topluluğu seni yalnız olmaya zorlarken, doğru yolun bir eş sahibi olmak olduğunu düşünen başka bir topluluk seni şiddetle yalnızlıktan men ediyor. Ya bizimlesin ya da karşımızdasın anlayacağınız. Aslında bize küçüklükten beri empoze edilmiş bir çaresizliğimiz olduğunu anımsatıyor. Daha on beş belki on altı yaşındayız ve anne, babalarımız bizim mürüvvetimizi görmekten bahsediyor. Bu fikirle büyüyoruz. Artık bizim bir parçamız. Anneannem ve dedemin yirmili yaşlarının sonuna yaklaşmasından, otuzlu yaşlarının ortasına gelmesine kadar ki süreçte dayımı evlenmek, hayatı biriyle paylaşmak fikrine ne kadar ittiğini hatırlar gibiyim. Bizden önce gelmiş ve neslini devam ettirmiş olan insanların normal bildiği şekilde yaşamaya mecbur bırakılmak daha da ötesi bunun bizim kişiliğimize irademiz dışında çocukluktan işlenmesi, toplumla ilgili hemen hemen bütün problemlerimi özetliyor. Belki de en garip kısmı bu fikrin aklınıza iliştiği noktada bütün sosyal normları düşünmeye başlıyor insan. Kadın erkek eşitsizliğinden tutun cinselliğin tabulaştırılmasına kadar toplum tarafından normal karşılanan bir çok şeyin toplumsal bilinç adı altında bize satıldığını fark ettiriyor. The Lobster ile ilgili özellikle değinilmesi gereken bir başka kısım da filmin ismi. Istakoz, satirik bir kara mizah filmi için kulağa biraz absürt geliyor ilk başta ama bu biraz filmin içeriğiyle ilgili. Kısaca bahsetmek gerekirse, başta bahsettiğim distopik düzen kişinin ölümünün ardından ölümünden önce seçeceği bir hayvana dönüşmesi üzerine kurulu. Bir köpek olmayı tercih edebilirsiniz ya da bir ıstakoz tamamen size kalmış. Satır aralarına gizlenmiş çok önemli bir eleştiri ile karşılaştım bu noktada. Sadık olmayan bir kişi köpek olmayı, konuşmayı beceremeyen bir kişi muhabbet kuşu olmayı diliyor. Açıkçası bu durum, Aziz Nesin’in seneler önce soyadları ile ilgili söylediği birkaç satırı anımsatıyor. “1934 yılında Soyadı Kanunu çıktı, her Türk kendine bir soyadı alacaktı. Herkes kendi soyadını kendisi seçtiği için insanların bütün gizli aşağılık duyguları ortaya çıktı. Dünyanın en cimrileri ‘eli açık’, dünyanın en korkakları ‘yürekli’, dünyanın en tembelleri ‘çalışkan’ gibi soyadları aldılar. Bana, ortada böbürlenebileceğim bir soyadı kalmadığından, kendime ‘nesin’ soyadını aldım. Herkes ‘nesin’ diye çağırdıkça ne olduğumu düşünüp kendime geleyim istedim.” Meryem Buğçe Koyuncu Koyuncu1 21201572 Turk102-10 Aslı Uçar 25-11-2014 Sevgili Buğçe : 25/11/2014 Sana bu mektubu yazmakta o kadar tereddüt yaşadım ki bilemezsin. Ancak son zamanlardaki hâllerin beni bu mektubu yazmaya itti. Belki sen farkında değilsin ama son zamanlarda çok değiştin. O kadar çok değiştin ki; bu değişimin en çok sevdiğin, en büyük aşkım dediğin şeye, bana bile yansıdı. Eskiden ne kadar çok vakit geçirirdin benimle. Hayatında önemli bir yerim olduğunu bilirdim. Beni önemsediğini, her ne olursa olsun yine bana dönüp geleceğini bilirdim. Beraber istediğimiz hayal ettiğimiz her şeyi zamanı umursamadan yapardık. Bazı zamanlarda kötü kayıplar da yaşadık. Kara düşmanlar da girdi bizim dünyamıza. Sisler de çöktü dünyamıza birbirimizi hissetmemizi engelleyen. Ancak biz bunlara rağmen geleceğe hep aydın bakan umutlarla ödüllendirdik birbirimizi. Hatırlıyormusun ne çok severdin hayal kurmayı? Beraberken o hayallerin varoluşunu izlerdik. Bazen hüzünlenirdin gerçek olmayan hayallerinde. Hayal kurarken sanki film izlerdin. Sen film izlerkende ağlarsın, kahkaha atarsın sanki oynayan karakterin yerinde sen varmışsın gibi. Ancak dışarıdakilere belli etmezdin duygularını. Çünkü benimleydin. Bilirdin; benimle yaşadığın her şeyin bizim aramızda kalacağını. Duygularını, dileklerini tüm çıplaklığıyla paylaşabilirdin benimle. Bazı zamanlarda da sadece susardın. Hiç birşey yapmazdın. Yapsan bile hatırlanmaya anlatmaya değmezdi senin için. Ama ben hiç kırılmadım böyle zamanlarda. Çünkü yanımdan her zaman tatmin olmuş olarak ayrılırdın. Gitmek istemezdin hiç. Sen giderken böyle davrandıkça bana geri döneceğinden emin olurdum. Çünkü huzuru bulurdun bende, mutlu olurdun bana gelirken. Peki neler değişti ki hayatında benden bu kadar uzaklaştın? Ben biliyorum bunun cevabını. Neyin değiştirdiğini. Artık hayatının büyük kısmını o kaplıyor. Benden çok onunla vakit geçiriyorsun. Sürekli onunla olma planları yapıyorsun. Onunla birazcık daha fazla vakit geçirebilmek için başka şeylerden, sevdiğin şeylerden feragât ediyorsun. Seninle birlikte olmak için sürekli bir şeyler üretiyor ve sen de bunun farkındasın. Bir sorunu bitmeden diğeri başlıyor. Senin sabrına hayran kalmamak mümkün değil. O kadar sabırlısın ki onun yarattığı her bir soruna yetişmeye çalışıyorsun. O senin tüm düzenini alt üst ederken sen onu bir düzene sokmak için çaba harcıyorsun. Artık senin gecen gündüzün o oldu. Yanımdan ona gidiyorsun. Benim yanımdayken bile onu düşünüyorsun. Beni en çok üzen ve bu mektubu yazmaya iten sebep bu. Geleceğini çizeceğin bu yolda ona ihtiyacının olduğunu, başarıya giden bu yolda benim elim yerime onun elini tutman gerektiğini biliyorum. Senin önüne barikat kurmuş kapıların anahtarları onda. Onun sana ihtiyacı olduğundan çok , kurduğumuz hayallerin gerçekleşmesi için senin ona ihtiyacın var. O sana her ihtiyaç duyduğunda , yeni sorunlar yarattığında aslında sana bir kilitli kapının anahtarını teslim ediyor. Onu aslında sen yarattın, o da seni. O, bir çocuk gibi. Büyütene kadar binbir soruna sebep olan. Sorunları tek başına çözemeyen. Annesine ihtiyaç duyan küçük bir çocuk… Ancak büyüyüp zirveye ulaşınca, bir birey olunca annesine hediye edilen bir hazine… “O” da senin için zirveye ulaşınca kömürden elmasa dönüşen bir hazine. Bu hazine sana birçok şey kazandıracak bundan dolayı sana kızamıyorum. Ancak senin bana ihtiyacın var. Ben senin hayat enerjinim. Seni ayakta tutan şeyim. Benimle yeterince zaman geçirmezsen hastalanırsın, dayanamazsın. Ders çalışmak uğruna bana ayırdığın zamanı kısıtlayamazsın. Başarıya ulaşmak için ona ihtiyacın varken hayatta kalmak içinde bana ihtiyacın var. Bunu unutma! Sen bensiz, „uykusuz‟ yapamazsın. Sağlığın için hadi artık eski düzenimize, uyku düzenine geri dön! Yol arkadaşın, UYKU İYİLİK MELEĞİAmélie kim? Hayalperest, insanlara, onlara hissettirmeden küçük sürprizler yapan bir iyilik meleği. Peki, her birimizin hayatında aslında bir “Amélie” yok mu? Bizlere hissettirerek ya da hissettirmeden her zaman orada olduğunu bildiğimiz o melek. Melek diyince aklınıza sadece bir şahıs gelmesin. O melek somut olabileceği gibi soyut bir varlık da olabilir. Bir düşünce, bir hayal belki de bir melodi, birbeste. Benim iyilik meleğim birçok alışılagelmiş melekten biraz daha farklı. Onu göremiyorum ama en derinlerde hissediyorum ve en önemlisi her notasını duyuyorum. Tabii ki benim meleğim bana sürprizler yapmıyor ya da omzuma elini koyup bana nasihat vermiyor. Ama ne zaman istesem, ona ihtiyaç duysam birkaç düzine piyano tuşu uzağımda. Meleğimin adı da “Comptine d'un autre été”. Hani bazı şarkılar, besteler vardır ya sıkılmadan çevirip çevirip dinlersin. Aynı küçükken yaptığım gibi, anneannemin eski kasetliradyosunda Tarkan, Sezen Aksuşarkılarını dinlerken sevdiğim kısmı geçtiğinde, küçük deliklere parmağımı sokup geri sardığım ve tekrar tekrar dinlediğim günler gibi şimdi bu besteyi bıkmadan usanmadan defalarca dinliyorum ve benim için en önemlisi çalabiliyorum. Zamanında ben daha ilkokul çağımdayken Yann Tiersen ile yani bu filmin müziklerinin bestecisiyle tanıştım. Önceleri müziğe pek ilgim olmasa da dinlerken bile bu kadar keyif veren, insanı rahatlatan bir şeyi bir de çalabiliyor olsam ne hissederdim acaba diye düşündüm. Piyanoyla yüz yüze gelişim böyle başladı. Eser zor bir eserdi ve ben de bir o kadar sabırsızdım. Aylar sonunda seviyemin üstünde bir eser olmasına rağmen öğretmenimi ikna ettim ve Comptine d'un autre été’ yi çalışmaya başladık. Zorlana zorlana da olsa sonunda parçayı çıkarmayı başardım ama değmeyinkeyfime. Sürekli gece gündüz demeden her boş anımda oturup kendi kendime resitaller verirdim. Sanki kocaman bir sahnedeymişim gibi. Bir havalar ki görmeyin. Üzüntülerime göre ağırlaştırdığım ritmini, sevinçlerime heyecanlarıma göre hızlandırır; kendi kendime eğlence yaratırdım. Bu eseri tamamlamış olabilmek, daha fazlasını istememe neden oldu. İşin garip yanı benzer ritminden ve ayırt ediciliğinden midir bilinmez ama sadece Yann’ın eserleri bu zevki veriyordu. Diğer eserlerini de öğrendikten sonra sahnemdeki seyircilerim arttı. Artık sadece ben değildim okulda, dışarıda nerede bir piyano göreyim elbet oturmalıydım başına. Hem kendimi daha iyi hissetmemi sağlamış, özgüvenimi arttırmıştı hem de daha sakin birine dönüştürmüştü.İyi de şimdi bu iyilik meleğim değildide neidi? Bazen insan kendini yalnız, belki kimsesiz ya da çıkmazda hissedebiliyor. Zor durumların içinden geçebiliyor. Ama anlayamadığım ve belki de bir ömür boyu hiç anlamak istemeyeceğim tek şey var ki o da insanların neden böyle yaşamayı tercih ettikleri. Kalk, silkelen. “Hayat kısa, kuşlar uçuyor.” “Kalk ve kendine yapacak, seni iyi hissettirecek bir şeyler bul.”diye dürtmek istediğim insanlar olmuyor değil etrafımda. Düşünüyorum da bazen Yann Tiersen’i keşfetmeseydim, gerçekten bu kadar severek, zevk alarak yaptığım bir hobim olacak mıydı? Beni yeni yerlere götüren, yeni ortamlarla, insanlarla tanıştıran bir uğraşı böyle çabuk benimseyebilir miydim bilmiyorum. Ya da belki en önemli soru bir müzik aleti çalacak mıydım emin değilim. Hayatıma bir şeyler katmasının ve sıradanlıktan uzaklaştırmasının yanı sıra beni hayatımın sadece bir evresinde yapıp bırakacağım, gelip geçici bir heves değil de, ömür boyu yanımda taşıyabileceğim ve benimle bütünleşecek bir melek bulmamı sağladı. BESTE ÜNVERKaynakçaFotoğraf:http://screenmusings.org/movie/blu-ray/Amelie/pages/Amelie-1053.htmSüreya, Cemal. Kısa. Sevda Sözleri, 293, İstanbul, Yapı Kredi Yayınları, 1995.Psikolojik Bir Yolculuğa Doğru1997 senesinde başarılı yapımcı James Cameron dünya çapında gelmiş geçmiş en büyükseyahat gemisi olan Titanic'i izleyicilerle buluşturup, bize bu gemiyi hayal gücümüzde yaratıp, gözümüzün önüne getirebilme fırsatı verdi. Ve tabii ki de izleyicilerin eşi benzeri görülmemiş bir aşk hikayesine tanık olmamızı sağladı Filmle ilgili bilgi vermeden önce bu büyüleyici gemiyi size anlatmak istiyorum. Kaydedilen resmi bilgilere göre toplamda 2,224 insan Southampton, İngiltere'den Amerika ve Kanada'ya gitmek üzere bu devasa ve eşi benzeri görülmemiş gemiyle sonunu asla tahmin edemeyecekleri bir yolculuğa çıkardı. Titanic,sayıdan da anlamak üzere birçok sınıf ve çeşitli etnik yapılara ev sahipliği yaptı.Bu değerli başyapıt , izleyicilere sadece bir aşk hikayesi sunmakla kalmayıp bize gemideki insan sınıfları , hayat koşullarını ve insanlar arasındaki iletişimi, sınıflar arası hizmet ve davranış biçimlerini inceleme fırsatı da tanıdı. Kendi açımdan bahsetmek gerekirse, ben aşk hikayesinden ziyade bu filmde olan insan ilişkilerini, o dönemde yaşayan insanların psikolojilerini ve son olarak sadece 3 saatliğine düşünce biçimimi o dönemdeki insanları anlayabilecek bir hale çevirip bu eşsiz filmi hafızama kazıttı. Bu yolculuğa katılan insanların birbirinden farklı sebepleri vardı. Kimisi farklı bir hayat kurmak üzere yola çıkıyor , kimisi ise yeni yerler gezip kendilerini geliştirmeyi hedefliyordu. Amaçları bu gemiye binmek olsa da toprağa ayak bastıkları anda kuracakları hayat ve yapacakları şeyler birbirlerinden tamamen farklıydı. İnsanların yaşam kalitesi, maddi ve eğitim durumları birbirinden farklı olup kendi aralarında büyük bir fark olması sebebiyle bu gemi yolcular için üç sınıfa ayrılmıştı.Birinci sınıf yolcu olarak seyahat edenler ağırlıklı olarak önde gelen siyaset adamları , zengin iş adamları, gezginler ve turistlerdi.İkinci sınıf ve bir diğer adıyla “orta kesim” yolcular ise genellikle akademisyenler , gezginler ve turistlerdi. Birinci ve ikinci sınıf yolculara gemide tanınan imkanlar ve hizmetler neredeyse aynıydı.Son olarak üçüncü sınıftan bahstmek gerekirse bu yolcuların neredeyse hepsi düşük hayat standartlarına sahip göçmendi. Amaçları kendilerine daha iyi koşullar içinde bir yaşam kurup eski hayatlarından arınmaktı. Üçüncü sınıf yolcular, yolculuk öncesi sağlık kontrollerine tabii tutuluyordu. Bu kontrolü geçemeyen yolcular maalesef gemiye alınmıyordu. Gemide, birinci sınıfları diğer sınıflardan ayıran bir sürü imkan ve olanaklar vardı. Birinci sınıf yolcuların kaldıkları odalar adeta geminin içine özel olarak tasarlanmış saray yavrusu gibiydi. Getirtilen mobilyalar ve eşyalar dönemin üretilen en kaliteli ve enpahalı ürünleriydi. Yolcuların kendileri için hizmet eden uşakları vardı. Yemekler ve kokteyller diğer sınıflardan apayrı salonlarda gerçekleşirdi. Bu film, yedikleri yemeklerden ve içtikleri içkilerin çeşitliliklerinden de bütün sınıflar arasında ciddi bir fark olduğunu açıkça görmemizi sağlıyordu. Keyfine düşkün birinci sınıf yolcular için bile özel sigara içme odaları yapılmılştı. Bence yolcular arasındaki sınıf farkını maddi açıdan bu kadar belli etmek doğru değil. Bu rahatsız edici durum maalesef üçüncü sınıf yolcuları aşağılanmış insan psikolojisine sürüklüyordu. Filmde görüldüğü gibi birinci sınıf yolcular materyalist insanlardı. Önemsedikleri tek şey maddiyattı ve birbirlerinden faydalanmaya çalışıyorlardı.Herhangi bir duygusal bağ kurma ve dostluklar edinme girişiminde bulunmuyorlardı. Kendi perspektifime göre bu filmi özel kılan olay, insanların sınıf farklılıklarından dolayı oluşan önyargıyı kıran bir aşk hikayesine sahip olması. Filmin ana karakterlerinden biri olan Rose'un o dönemin insanlarına göre daha fütüristik ve gelişmiş düşünce yapısına sahip olması beni çok etkiledi. Rose bu filmde insanların ikili ilişkilerinin maddiyat ve rütbeye göre değil, aksine insanların birbirlerine karşı sahip oldukları düşünce ve besledikleri duygularla kurulması gerektiğini izleyicilere gösterdi.Gemi batmaya başladığında mürettebat ilk olarak birinci sınıf yolcuları bilgilendirdi. Böylece ilk olarak birinci sınıf yolcular gemiden tahliye edildi. Hemen ardından olması gerektiği gibi tahliye önceliği kadın ve çocuğa verildi. Çoğu filikada boş yer olmasına rağmen mürettebat insanların etnik ve maddi yapısından dolayı bu insanların çoğunu tahliye etmedi. Vurgulamaya çalıştığım nokta gemi batarken bile bu ayrımcılığın ölüme kadar sürmesi. Bu filmde olan insan ilişkileri beni çok derinden etkiledi. Filmi izlediğimsırada O dönemde zorluklara karşı mücadele eden insanlara karşı empati kurdum ve ne kadar çaresiz durumda olduklarını anladım. Günümüzde bu ayrımcılıklar her ne kadar devam etse de eskisi kadar şiddetli ve ciddi bir şekilde olmuyor. Umuyorum ki insanlar sadece bu filmi izleyerek değil, hayat standartları ne durumda olursa olsun kıymetini bilmeliler. Hayat dediğimiz şey çok hızlı başlayıp çok hızlı bitiyor. Hatta Titanic yolculuğunda olduğu gibi sayılabilecek kadar kısa sürebiliyor.Can BÜYÜKBURÇ 21803020A. Deniz Çayırtepe Hayattaki Şansım Hayatta başa çıkamayacağımız ya da daha doğru bir ifadeyle başa çıkamayacağımızı düşündüğümüz olaylarla karşılaşırız. Bu olanların nedeni bizi sınamak, güçlendirmek, ayaklarımız üzerinde durmayı öğretmek midir yoksa gerçekten kara bir talihimiz mi vardır? Cevabı biraz düşünün. Tesadüf, kader, kötü şans ve daha birçok şekilde adlandırabiliriz içine düştüğümüz bu durumu. Dünyanın en şanssız, en bahtsız insanı gibi hissettiğiniz zamanlar oluyor değil mi? Her şey birikmiş, altından kalkılmaz bir hal almış gibi belki de. Sanki duvarlar bile üstünüze üstünüze geliyor. İşte öyle bir bıkkınlık bu yaşadığınız. Cevabı düşündünüz değil mi? Pek çoğunuzun “Bendeki bu kötü şans…” diye başlayan cümlelerini duyar gibiyim. İşte böyle zor zamanlarda sergilenen ortak tavır “hayatı suçlamak”. Sanki elinden geleni yapmış, başka hiçbir çare kalmamış gibi en ufak yenilgide, aksaklıkta pes etmek. Dönüp kendine bakmak aklından bile geçmez insanın. Yeterince çabaladım mı diye düşünmez. Bu kadar sert eleştirdiğime bakmayın. Benim de farklı olduğum söylenemez. Kendim de henüz buna bir çözüm bulmuş değilim. Belki de böyle bir tutumun beni bu denli sinirlendirmesinin nedeni de budur. Kötü bir olay karşısında bütün olasılıkları değerlendirip plan yapmama rağmen olmuyor. İş harekete geçmeye gelince her şey lafta kalıyor. İki saniye önce dünyaları fetheden kız gitmiş, yerine yağmurda kalmış bir kedi yavrusu gelmiş. Andy Weir tarafından yazılan Marslı, görev arkadaşlarının ölü sanarak Mars’ta terk ettiği Mark Watney adında bir adamın azmini anlatıyor. Kitabı okuduktan sonra en ufak sorunlar karşısında bile ne kadar çabuk pes ettiğimizi, aslında ne kadar zayıf olduğumuzu fark ettim. Mars’ta yiyecek, su, haberleşmek için bir aygıt bulunmamasına rağmen Watney, zor koşullara neredeyse bütün imkânlara sahip bizlerden daha iyi dayanıyor, daha çok çabalıyor. Kaderimde burada ölmek varmış deyip kestirip atmıyor. Hiçliğin ortasında kendine bir şekilde yiyecek, su hatta dünyayla haberleşmenin bir yolunu bile buluyor. Bütün bunları yapmasının nedeni üstün yeteneklere, doğaüstü güçlere sahip olması değil. Bizim aksimize hiç pes etmemesi. Ama gerçek hayatta öyle değil. Önüne bir engel mi çıktı? Derhal geri dön! Engeli kaldırmaya, hele de üzerinden atlamaya sakın kalkışma! Alternatif bir yol da arama. Değmez çünkü değil mi? O kadar zahmete kim girecek? Bir kerelik elini taşın altına koydun. Tamam, ama bitmiyor ki bu dünyanın derdi. Birini bitirsen diğeri başlıyor. Hatta bazen birini bitirmeden diğeri başlıyor. Bir de yalnızlık sorunsalı var değil mi? Çağımızın hastalığı. Özellikle gençlik ve yaşlılık dönemlerinde ağır basıyor galiba. Sürekli bir şikâyet halinde bu yaş grubuna mensup insanlar. “Kimse beni anlamıyor.”, “Kimse bana yardım etmiyor.” , “Zor günlerimde kimse yanımda durmuyor.” gibi cümleler havada uçuşuyor ortamlarda. Hayatı suçlamaya devam edip isyan sözcükleri sarf ederek, başkalarından yardım ve medet umarak ölümü mü bekleyeceğiz? Kimseden de bir şey beklediğim yok aslında benim. Herkes kendi derdinde çünkü. Kendi kafasını rahatlattı, sorununu çözdü de başkasına yardım etmek mi kaldı? Kelin ilacı olsa başına sürermiş değil mi? Bir defa da ilk adımı atan olalım. Birinden yardım beklemeden tek başımıza bir işi çözmeye kalkışalım. Başarısızlık elbette olacaktır. Önemli olan onlardan ders çıkarıp aynı hataları tekrarlamamak. Denemenin bir sınırı yok sonuçta. Bir kere de başarana kadar deneyin mesela. Korkmadan, dikkatinizin dağılmasına izin vermeden azimle ilerleyin hedefinize doğru. Watney Mars’ta aç, susuz kaldığında yanında kim vardı? Hiç kimse. Yine de bu onu yıldırmadı. Kurtulmak için elinden gelenin çok daha fazlasını yaptı. Bir defa değil, pek çok kez farklı sorunlarla karşılaştı ama hiçbiri karşısında dizleri üzerinde çökmedi. Kararlılığını asla kaybetmedi. Yapılması gerekeni yıkılmayan bir direnç ve azimle yaptı. Kitabın son cümlelerini oluşturan Watney’in şu sözleri de aslında yapılması gereken şeyi bizlere çok güzel özetliyor: “Bir problemi çözeceksiniz, sonra diğerini, sonra diğerini… Yeterince problemi çözerseniz eve dönersiniz.” (415). Kaynakça Weir, Andy. Marslı. İstanbul: İthaki Yayınları, 2016. Akıllı Delilik Her gün bambaşka insanların hayatlarına teğet geçiyoruz kaldırımlarda. Kimini sevgilisi terketmiş, kimi tek dersten okulunu uzatmak zorunda kalmış, kimi yakınını kaybetmiş... Her biri bu durumlarla farklı şekilde başa çıkmaya çalışıyor. Genel kanı sessizce acını çekmen gerektiği, bir şekilde içine atıp önüne bakman gerektiğidir çünkü hayat devam ediyordur ve bir şeylere üzülüp takılarak kendi hayatını aksatman doğru değildir. Sorumlu olduğun bir ailen vardır, kariyerini önemsiyorsundur ve ayakta kalman bir seçenek değilmiş gibi gelir. Peki ya kendi hayatının aksamasını umursamıyorsan? Ya acı çekip toplumun düzenine sövmek istiyorsan ve bu isteğin bir türlü geçmiyorsa? Ya ayakta kalmamayı seçmek istiyorsan? İşte o zaman deliriyorsun. İşte o zaman seyrek yağmurlarda elinde emaye bir kapla ayrı kaplara damlayan günleri toplamaya çalışıyorsun. Delilik kavramıyla tanışmam sokakta pamuk şeker satan üstü başı yırtık bir amca sayesinde olmuş. Adı Kadir'di, 'mahallenin delisi'ydi ve haliyle çocuklar ondan korkardı. Halbuki pamuk şekersatan bir adamdan korkmak ne kadar saçma geliyor şimdi düşününce. Üç, beş yaşlarında şımartılmış, patavatsız ve hatta terbiyesiz bir kız çocuğuyken bu amcayı görünce verdiğim tepki “Aaa! Anne bak, fakir adam.” olmuş, Deli Kadir amcayı hayli üzmüşüm, annem öyle anlatır hep. Daha sonra mahalle delisi amcalarla, teyzelerle karşılaştığım oldu fakat hiçbiri beni düşünmeye itmemişti. Kabullenmiştim onların farklı olduğunu ve önceden senin benim gibi bir hayat sürmüş olabilecekleri aklımın ucundan bile geçmemişti. Beni düşünmeye itense bambaşka birdeli oldu. Bu yaz Rıfat isimli bir beyle tanıştım Barış Bıçakçı'nın Seyrek Yağmur'unda. Kedisinin adı Hakkı'ydı ama Rıfat ona Sanço diye seslenmeyi tercih ediyordu ve tepki alamamak onu rahatsız etmiyordu. Küçük bir çocukken kanatlı atlara üzülüyor, dört ayağının üstünde duramayıp kanat çıkaran o heybetli hayvanlar varken iki ayağı üstünde nasıl kanat çıkarmadan yaşayabileceğini bilmiyor, sırtı kaşındığında bile acaba kanat mı çıkaracağım diye düşünüp ölesiye korkuyordu. Onu terk eden sevgilisinden telefon beklemekten vazgeçmiyor, onun ağzından kendine mektuplar yazıp sevgilisinin geri döneceğine inandırıyordu kendisini. Aynı zamanda polislerden kaçan gençleri dükkanındaki kitaplara saklayacak kadar zeki ve merhametli de... Belki Rıfat bildiğimiz sıradan delilerden değil; üç, beş yaşlarındaki terbiyesiz bir kız çocuğu gördüğünde onun fakir olduğunu düşünmez ama benim gözümde kendisi içten içe hayli akıllı bir deli. Rıfat'ı tanımak bana çok şey düşündürdü. Acı çektiğinde, bir şeylerle başa çıkamadığında işine, okuluna daha çok sarılıp tek gâyesi A- olan dersini A+ yapabilmek ve terfî almak olan, mutluluğunu buna bağlayan, fabrika çıkması bireylerden çok daha güzel, dolu bir insandı Rıfat. Çevresindekilerin hayatını kendi yöntemiyle kolaylaştırmaya çalışması bile kabul görmüyordu. Güzel yaşamaya, duygularına, isteklerine önem verdiği için delirmişti tüm deliler Rıfat gibi.Ömür denen, adaletsizce dağıtılmış, başı belli, sonu belirsiz süreçlere sıkıştırılmış toplumun temel taşları olmaktan hiç gocunmayız da üstümüze atılan saçma sapan yüklerden yıkılmış ruhları hor görürüz rahatça. Dünya acı, dünya ruhu ince olanların içini koparacak kadar şiddetli çekiştiriyorbizleri ve katılaşmış yüreklerimizle biz onları dışlıyoruz. Fabrikanın işleyişini bozmasınlar da, ne yaparlarsa yapsınlar! Oysa ben Rıfat'ı çok sevdim. Rıfat bana ruhu ince olanları anlattı, sayesinde deliliğin kimilerinin hayatla başa çıkma yöntemi olduğunu anladım. Değer verdikleri, sevdikleri parçalarını kaybetmişlerdi ve potansiyel deliler olarak bizler onları anlamalıyız, sevmeliyiz, kabullenmeyi ve onlarla yaşamayı öğrenmeliyiz. Elmas Ertunç 21402075 TURK 102-010 Zeynep Yağmur Sever BİZİ YALNIZ BIRAKMAYAN İNANÇLAR “Hayatta kaybedecek bir şeyi olmayan insanlar için kovulmak, kaçmak önemli değildir.” Hayatta kaybedecek bir şeyin olmadığını düşündüğün noktaya gelmek, bir insanın en çaresiz noktasıdır diye düşünmüşümdür hep. Bireyler olarak hepimizin değer verdiği ve sevdiği binlerce, belki milyonlarca şey var hayatımızda. Bunlardan belki birini kaybetsek hüngür hüngür ağlayacakken hepsinin yok olduğunu düşünmek, üstüne üstlük bunu kabullenmek derin bir acı veriyor bana. Fakat kaybedecek bir şeyinin olmaması, inanacak bir şeyin olmadığını göstermiyor, bunu Soytarılar 2024 oyunu öğretiyor bize. Savaşa karşı olduklarını müzikleriyle anlatan grup “Soytarılar”, ülkelerinden sürgün ediliyorlar, kaçmak zorunda kalıyorlar ama müziklerinden, anlatma çabalarından vazgeçmiyorlar. İnandıkları şey için savaşmaya devam ediyorlar. Empati kurmaya çalışıyor, ben onların yerinde olsam yapabilir miydim diye düşünüyorum. Haklıyken haksız konuma düşmenin düşüncesi bile beni sinirlendirmeye yetiyor. Ancak sinirlenmek veya üzülmek böyle konularda bize yardımcı olamıyor ne yazık ki. Anlık tepkiler vermek yerine, olanları anlamaya çalışmak gerek. Her şeyimizi kaybetsek de, her şeyimizi kaybetmiyoruz aslında. Bunu ne kadar erken fark edersek o kadar çabuk bulabiliriz içimizdeki değerleri. Bulacaklarımızdan en önemlileri ise en içten inandıklarımız, bizi bizi yapanlar. Onlara tutunduktan sonra korkunç bir hayat o kadar da korkunç görünmez gözümüze. Yaşanmaz dediğimiz yaşam belki az da olsa yaşanır hale gelir. Dayanamayacağımızı düşündüğümüz her olayda adeta bir kalkan olur onlar. Bu motivasyonla, devam edebiliriz savaşmaya. Bu savaşın kolay olmadığını bile bile devam etmek zor gelse de bize, devam ederiz. Peki niye? Kazanacağımızı düşünürüz çünkü. Belki düşünmek yanlış bir kelime, kazanacağımıza inanırız çünkü. İnanç, bizi ilerletir. Bir distopya düşünmeye gerek duymayalım, şimdiki yaşantımızda da aynı değil mi aslında? Tamam belki “her şeyimizi kaybetme” durumunda değiliz ama elbet bir şeyler kaybediyoruz her geçen gün. Bu kaybettiklerimiz bizleri ne kadar zorlasa da, vazgeçmiyoruz hayattan, devam ediyoruz yağmurda çamurda yürümeye. Her fırtınada inandıklarımıza dönüyor, onlardan enerji alıyoruz. Durmadan inandıklarımız yazıp duruyorum, peki ne bu inandıklarımız? Ne yazık ki nesnel bir tanım yapamıyorum bu konuda, sadece bize hissettirdiklerinden bahsedebiliyorum, çünkü her insanın inançları kendilerine özel. Onları değerli kılan da bu zaten! Hepimizi harekete geçiren türlü türlü şey, hem farklı hem de ortak bir amaca hizmet ediyor. Bilmem neden çok ilginç ve büyülü geliyor bu olay bana. Somut bir şeylere ihtiyaç duymadan kendimizi mutlu edebilmek, hayatımızı idame ettirebilmek insanüstü geliyor. Oysa insanlığın en yoğun hali. Tabii bu inançların bireysel olması onların ortak olamayacağı anlamına da gelmiyor. Soytarılar 2024’te Riki, Buco ve Papi’nin bireysel inançlarını bilmiyoruz mesela, ama onların bir grup olarak inançlarını, hayallerini biliyoruz. Bazen kişisel inançlarımız başka insanlarınkilerle birleşir ve biz hayatımızı o inançları paylaşarak devam ettirebileceğimiz yoldaşlar buluruz kendimize. Bence en güzel dostluklar da bu paylaşımlardan çıkıyor. Durmadan, pes etmeden, düşünce birbirlerinin elinden tutup kaldırarak yürünen zorlu yollar ve ulaşılmayı hayal edilen güneşli günler… Gerçekten ilginç varlıklarız biz insanlar ve hissetmek bizlere bahşedilmiş en büyük özelliklerden bir tanesi. Hislerimiz sayesinde içimiz dönebiliyor ve içimizdeki saklı cevherleri bulabiliyoruz. İnandığımız şeyleri hissedebiliyoruz, tanımlayabiliyoruz ve onlara sahip çıkabiliyoruz. Bunu yapabildikten sonra hayatımızı daha farklı yaşayabiliyoruz. Her şey varmış ama aynı zamanda hiçbir şey yokmuş gibi. Yalnız ama bir o kadar da değil gibi. Güçlü varlıklarız biz insanlar. Somuttan sıyrılıp soyuta döndüğümüzde bu gücümüz daha da ortaya çıkıyor. Kendimizden, inançlarımızdan başka bir şeye ihtiyacımız yok. Bulursak ne âlâ, bulamazsak pekâlâ diyerek hayatımıza devam etme kabiliyetine sahip olmanın güzelliğini yeni yeni fark ediyorum. Dilerim farkındalığım asla gitmez ve ihtiyacı olan herkes bu farkındalığa ulaşır. Bilmeleri gereken tek şeyin kendileri olduğunu öğrendikleri zaman, huzura kavuşacaklarına eminim. KAYNAKÇA Soytarılar 2024. Ppavelkıç. Yön. Batuhan Yalçın. Oy. Alper Çankaya, Faysal Can Dakni, Naz Göktan. Sahne 367. Ankara. 1 Mart 2020. Gösteri. Soytarılar 2024 (2018) adlı tiyatro oyunundan bir görüntü. https://www.sahne367.com 29 Mart 2020 tarihinde erişildi. Soytarılar 2024 (2018) adlı tiyatro oyunundan bir görüntü. https://www.sahne367.com 29 Mart 2020 tarihinde erişildi. Gizem BAL Neden Önemsemez İnsan? Ne kadar da değişiyor dünya biz farkına bile varmadan. Her geçen gün hayatlarımızın evrimine tanıklık ediyor ve bu değişimin ana kahramanlarından birisi haline geliyoruz. Gelişen ve değişen dünyanın takibini yapmaya çalışırken de kimi zaman benliğimizden ödün veriyor, bizler de onun değişimine ortak oluyoruz. Bu değişim sürecinde bazı zamanlar çevremizdekileri görmezden geliyor ve aslında etrafımızda olup biten her şeye ve herkese karşı duyarsız hale geliyoruz. Sadece işleriyle uğraşan, sürekli meşgul ve olup biten her şeye karşı umursamaz birer insan olup çıkıyoruz. Oysaki yaşam bu kadar gelip geçiciyken, sadece yapacaklarına belki işine belki derslerine takılan, onlarla tüm zamanını harcayan bizler hayatın bütün güzelliğini bir şeyler elde edebilmek adına kaçırıyor ve ondan mahrum kalıyoruz. Hayatın ne kadar acımasız ve hoyrat olabileceği beni her zaman korkutmuştur. Bakıyorum da son günlerde bizler gün geçtikçe iletişimi azalan, zamanla bireyselleşen ve yalnızlaşan insanlara dönüşüyoruz. Ölümün yakınlığı gerçekliğinden çekinmeksizin, hayatlarımızı, bizi ya da etrafımızdakileri mutlu etmeyecek yerlere harcıyoruz. Çevremize karşı duyarsız kalıyor, etrafımıza zarar veriyor, gitgide aynılaşıyor, çoğu şeyi yok sayıyoruz. İşte Değiştirilmiş Karbon bu yok saymayı, hayatı makineleştirmeyi ve ölümsüzlüğü dolayısıyla da bir sonumuzun olmasını ve ölümün anlamsızlaşmasını anlatan bir kitap. İnsanların hayatları konusunda daha bilinçli ve dikkatli olup zamanlarını kıymetli yerlere harcaması gerektiğini hatırlatıyor okuyucuya. Kılıflara sahip, bilinçlerini, yani hatıralarını ve tecrübelerini bir bellekte saklayıp onları istediği bedende, onların değişiyle kılıfta, kullanabilen insanlardan oluşan bir topluluk konu alınıyor. Aslında hayattaki tek amacı iyi bir kılıfa dolayısıyla statüye sahip olmak için daha fazla para kazanmak ve ilerisi için düşünmek olan bu insanlar, ölümün yakınlığından korkmaya gerek duymadan, tekdüzeleşmiş yaşamları ve bedenleriyle aslında hayatın tadını çıkaramıyorlar ve kılıflarında sıkışıp kalıyorlar. Bizler de aslında ölümün o kadar da uzak olmadığı hayatlarımızda, mutluluğumuzu ya da çevremizdekilerin mutluluğunu önemsemeyip sadece statü ve para için çabalıyor, zamanımızı belki de hiçbir zaman elde edemeyeceğimiz günleri güzelleştirmek için harcıyoruz. Evet, belki Değiştirilmiş Karbon’da insanlar bir toplulukta yaşıyorlar, etkileşime geçiyorlar fakat aynı bizim de dönüşmeye başladığımız gibi aslında hepsi sadece kendileri için çabalıyor ve etrafında olanlarla etkileşime geçmemek için ellerinden geleni yapıyorlar. İnsanı insan yapan ve belki de diğer canlılardan üstün kılan en önemli özelliklerimizden biri olan bilinçli düşünme işte tam da bu noktada önemli. Bizler bir sonumuzun olduğunu bilerek yaşarken aslında belki de sonlu bir dünyada yapmayı göze alamayacağımız işler başarmaya çalışıyor ve zamanımızı mutlu geçirmek yerine başarı elde etmek adına harcıyoruz. Ölümün sadece kılıf değiştirme olarak algılandığı Değiştirilmiş Karbon’un yapay ve umursamaz dünyası, bizim giderek yaklaştığımız o karanlık günler gibi geliyor bana. Bakıyorum da, aslında bizler gitgide çevremizde olup bitenlere karşı duyarsızlaşmaya başladık. Çoğumuz oturduğumuz o çok katlı binalarda iki kat üstteki komşusunun belki ismini bile bilmiyor. Alt kattaki komşumuzla tek iletişimimiz gürültü yaptığımızda uyarmak için kapımıza gelmesi ya da yöneticimizle kurduğumuz tek konuşmamız eve girebilmek için gereken o kartı alırkenki konuşmamız. Eskiden insan ilişkileri ne kadar kıymetliymiş. Apartman sakinleri birbirlerini tanır, mahallede çocuklar toplanır oyun oynarmış. Haliyle devamlı iletişim içerisinde olan mahalleliler, bir aileden farksız hale gelir, birbirlerinin hem mutlu hem de sıkıntılı zamanlarında yanında bulunur, destek olurlarmış. Ama şimdi öyle mi? Anne baba ve çocuktan oluşan üç kişilik, küçük bir aile bile yeri geliyor gün içerisinde birbirlerini bile göremiyorlar. Biri işte oluyor, biri okulda biri de alışverişte. Hal böyle olunca da hiçbir şekilde iletişim kurmayan, sadece kendi hayatlarıyla meşgul olan, dolayısıyla da her şeye ve herkese karşı duyarsız hale gelen insanlar ortaya çıkıyor. Belki de artık yaşamlarımızda meydana gelen bu kötü yönlü değişime dur demeli ve aslında bu güzel hayatı başkalarıyla paylaştığımızı hatırlamalıyız. Bizler bireyselleştikçe aslında toplumu da bireyselleştirdiğimizi ve yıkımına neden olduğunu unutmamalıyız. En azından komşularımızla, ya da her gün alışveriş yaptığımız marketteki insanlarla iletişim kurmalı ve birbirimize destek olmalıyız. İşte ancak bu şekilde sadece kendimiz için değil başkaları için de yaşamanın ne kadar güzel ve kıymetli olduğunu anlarız. Kaynakça: Richard K. Morgan, Değiştirilmiş Karbon, Çev. Aslıhan Kuzucan, İthaki Yayınları, 2018 İyilik Yap CV’ne Yaz Hayatta ulaşmak istediğimiz idealler uğrunda neler feda edebilir, ne kadar ileri gidebiliriz? İdeal olanı konuşmak gerekirse, ne kadar ileri gitmeliyiz? Üniversiteye başladığımdan beri sürekli hayatımda olan bir kelime “CV”. Ortalama yapmanın önemi, özgeçmişe yazmak için başvurulan stajlar, gidilen etkinlikler… Ben dahil birçok arkadaşım, hayatımızın en güzel yıllarına başlar başlamaz bu muhabbetlerin içine daldık. Lisedeyken veya hazırlık okurken aklımıza takılmayan konulardı bunlar. Artık bölümlerimizde ilk döneme başladık ya, daha ciddi insanlarız ve sorumluluklarımız var ya hani… Bu konular da hayatımızın bir parçası oldu, bir şekilde dahil ettik bu sözcükleri hayatımıza. “Biz dahil ettik” diyorum ancak aslında yanlış bir kullanım bu. Bile isteye dahil etmedik de bunun baskısını hissedip kanıksadık bu durumu. Hayatım boyunca hırslı bir insan olma fikri beni ürkütmüştür ve hırslı insanlara karşı mesafeli olmaya çalışmışımdır. Çünkü hırs, beraberinde yıkıcı bir rekabet getirir çoğu zaman. Aynı sıralarda oturduğunuz, aynı yemeği yediğiniz arkadaşlarınızla rekabet etmek şüphesiz insana ve çevresine zarar veren bir şeydir. Günümüzde birçok insan hatta bizzat birçok arkadaşım istedikleri “özgeçmişi” elde edebilmek için uğraşırken hırs bir şekilde işe dahil oluyor. Bununla beraber, son zamanlarda aklıma takılan yeni bir düşünce var: İnsan, hedefine hırsla odaklandığında gerçekte neler olduğunu fark edemiyor. Bütün odağınızı tek bir noktaya kaydırdığınızda, hayatınızı tek bir amaca bağladığınızda çevrenizdeki dünya ile olan bağınız zayıflar. Kafamız dolu bir şekilde eve dönerken akşam ne yiyeceğimizi düşünmek bile havanın ne kadar güzel olduğunu fark etmemize engel olur. Durum böyleyken neredeyse tüm günümüzü kapsayan dersleri düşünmek, bir hafta sonraki sınavdan kaç alacağımızı, hocanın hangi konulardan soracağını sürekli sorgulamak ise kim olduğumuzu unutmamıza, belki de hayatımızı olması gerektiği gibi yaşamamıza tümden engel oluyor. Kendimi hırssız, rahat ve umursamaz bir insan olarak tanımlamaya çalıştığım halde, ben bile bu koşuşturmacaya kapılıp hayatımı geri plana atıyorum ve kayboluyorum çoğu zaman. Ablama bu konuda endişelerimi anlattığımda bana Lao Tzu: Tao Te Ching kitabını ödünç vermişti ve oradaki şu dizeler çok etkilemişti beni: “Kayba verin kendinizi, /Kaybolduğunuzda evinizde olacaksınız.” (Le Guin, 51). Kaybolmak zihnimizi boşaltmak ve özümüze dönmek anlamına geliyorsa, odağımızı kendimize çevirip yaşamaya yeniden başlayabilir miyiz? Gerçekten de zihnimizde kaybolmayı başarabilirsek, bu gerilimden kurtulup olduğumuz insana dönmemiz mümkün mü? Hayatıma bu yıl giren bu gerilim, hayatımın istediği yönde ilerlemediğini fark etmemle yeni bir boyut kazandı. Bu farkındalığın iki yönü var: hayatımın istediğim şekilde olmaması ve hayatımın ilerlememesi. Hayatım boyunca hırslı olmaktan kaçtığım halde istemediğim bir insana dönüştüğümü görmek bir yana, beni asıl üzen hayatımın ilerleyişinin bile aksaması. Le Guin diyor ki, “Gerçek iyilik su gibidir. /Su her şeye iyi gelir. /Rekabet etmez.” (34). Hayatı bir su gibi düşündüğümüzde hırslarımız akıntıyı engelleyen setler gibi, biriken kirli çakıl taşları gibi çıkıyor karşımıza. Hayatın olağan akışını yavaşlatıyor ve bizi yaşımızın getirdiği enerjiyle koştuğumuz hayatta yavaşlatıyor. İstediğimiz şeyleri istemediğimiz yollardan gerçekleştirmekten kaçabilir miyiz peki? Kişiliğimizi koruyup hırslardan kaçmak mümkün müdür, yoksa yapmak istediğimiz şey belliyse gözümüzü karartmak mübah mıdır? Bu soruların cevabı kişiden kişiye değişiyor elbette. “Servet, mevki, gurur, /kendi kendilerinin yıkımlarıdır. İyilik etmek, iddiasız olmak /kutsanmaya giden yoldur.” (Le Guin, 35). Bu düşünceyi benimsemek bir hayli mümkün, bana yakın görünen ve muhtemelen hayatımdaki amacım bu olacak. Öte taraftan biliyorum ki insanlar devam edecek rekabet dolu yarışlarına, hayatlarını tıkayan hırslarına. Ne olursa olsun iki seçenek var önümüzde: İyilik yapıp denize atabiliriz, vicdanımız rahat bir şekilde devam edebiliriz hayatımıza. İyi bir insan olma gayesinde ısrarcı olup vicdanımızı ferah tutabiliriz. Diğer seçenek de iyilik yapmayı içeriyor elbette ancak denize atmayı beyhude görüyor, yapılan iyiliği CV’de göstermeyi yeğliyor yarışta bir adım öne geçmek için. Yeşim Köseoğlu Kaynakça: Le Guin, Ursula Kroeber. Lao Tzu: Tao Te Ching. İstanbul: Metis Yayıncılık, 2018. 1.Baskı Esma Akgün 21301725 Turk 101-16 Başak Berna Cordan 6-2 23.12.2014 İÇİMDE SEN, İÇİNDE DÜNYA SAKLI “Sana dün bir tepeden baktım aziz İstanbul!/ Görmedim gezmediğim, sevmediğim hiçbir yer./ Ömrüm oldukça, gönül tahtıma keyfince kurul!/ Sade bir semtini sevmek bile bir ömre değer.” ( Beyatlı, 2003:12) İstanbul aşktır, İstanbul sevgili… Hem şikâyet etmektir, hem kopamamaktır. İstanbul’u sevmek zordur, yaşamak, hissetmek... Uzaktan seyreder, kıyısında dolaşır fakat dokunamazsın ruhuna. Mahur Beste’ nin notalarında Huzur ‘u arayan Tanpınar, her semtine ayrı ayrı âşık bir Yahya Kemal olmak lazım mesela onu sevmek için. Kalabalığını, trafiğini sevmek, kabullenmek lazım önce. İstanbul’u seviyorum. Uzun birbirini takip eden yağmurlu ve soğuk günlerden sonra doğan İstanbul güneşinde ısınmayı, oturup sahile gözlerimi ufuklara daldırarak seyretmeyi ve bir süre sonra o ufuk çizgisinde gökyüzünün denizle birleşmesini seviyorum. Saatlerce kalabilirim bu manzaranın karşısında. Seni o kalabalık ve ihtişamlı halinle, hiç beklemediğim anda karşıma çıkardığın bir güzellikle beni hâlâ şaşırtabildiğin için seviyorum. Bu şehirde en beklenmedik anda kendime rastlama ihtimalimi seviyorum. Sanırım en çok cömertliğini seviyorum senin. Ne zaman bir sokağına girsem başka dünyalara kapı aralıyorsun. Bu yüzden ki ne vakit ayrı kalsam özlerim seni. Bir muhabbeti, bir lezzeti, bir manzarayı ya da boğaza nazır içtiğim bir bardak çayı… Ve buradan bakıyorum sana aziz şehir… Sönmüş sokak lambalarının altında ışığa âşık sinekler ahenkle uçuşuyor. Dünü yer altına hapsettim, bugünü kirli sokaklarında yaşıyorum. Akgün 2 Yarın için bir kutup yıldızı arıyorum gökyüzünde ama yine de mazide boğuluyorum. Ah serseri şehir, sen yalnız seni sevmemi isteyen haylaz bir çocuksun, kendinden başka sevda tanımayan bencil bir âşık. Dipsiz sonu olmayan kör bir kuyusun. Ama yine de masmavi gökyüzüsün, masmavi denizsin, masum bir sevgisin içimde ama hırçın bir sevgili… Ey İstanbul… Âşıklar şehri, kimsesizler kimsesi, dertlilerin