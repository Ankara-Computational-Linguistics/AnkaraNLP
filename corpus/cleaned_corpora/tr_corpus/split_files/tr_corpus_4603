Goethe’nin bir eseri üzerine yaptığı çalışmasıyla doktora unvanını almıştır. Berlin’de kadın öğretmenler hareketinin tartışmasız önderi olan Helene Lange ile sıkı bir iletişim kurmuştur. Helene Lange’nin gözündeki rahatsızlık giderek çalışmalarını engellemiş ve Gertrud Bäumer ona çalışmalarında yardım etmiştir. Birlikte yayımlanmak üzere yoğun çalışmalar hazırlamışlardır. Aralarında sıkı bir dostluk başlamıştır. Gertrud Bäumer için Helene Lange ile karşılaşmak “hayatının kararı” olmuştur. Kadınların eşit haklara sahip olması hayatının amacı ve özü olmuştur. 1910’da Gertrud Bäumer, genç yaşına rağmen Alman Kadınlar Birliği’nin (BDF) başkanlığını Marie Stritt’den devralmıştır. Görev süresi savaş dolayısıyla 1919’a kadar sürmüştür. Bu süre zarfında gıda maddelerinin koordinasyonunu sağlayan, sanayi ve ekonomi alanında çalışan kadınların gönüllü savaş hizmeti bağlamında sosyal yardım kuruluşlarından biri olan, Ulusal Kadınlar Birliği’nde etkin bir şekilde çalışmıştır. Yönetim kurulu başkanlığını bıraktıktan sonra da destekleriyle önemli katkıları devam etmiştir. Ardından gelen takipçilerine öğütlerle ve girişimlerle yardımcı olmuştur. Kadın hareketleri ile ilgili temel çalışmaları Alman Kadınlar Birliği (BDF) ile kadın hareketlerinin sesi olan Die Frau adlı aylık yayımlanan bir dergi olmuştur. Bunların yanı sıra 1916’dan 1920’ye kadar Marie Baum ile Hamburg Üniversitesi Sosyal Pedagoji Fakültesi’nin kuruluşu ve yönetimini üstlenmiştir. Gertrud Bäumer, 1920’de İçişleri Bakanlığı’na gençlik sosyal yardımlaşma ve eğitim bölümünden sorumlu genel müdür olarak atanmıştır. Aynı zamanda 1926’dan 1933’e kadar Cenevre Milletler Cemiyeti’nde Alman Hükümeti delegesi olmuştur. Bitmek tükenmek bilmez bir şekilde kadın hareketleri çerçevesinde yayınlanmak üzere bir sürü eser ve çalışma hazırlamıştır. Etrafındaki birçok kadın Gertrud Bäumer’in, bu sürekli ve hiçbir zaman yorgunluktan etkilenmeyen çalışmalarının gücünü nereden aldığını, hükümet görevlerinin, parlamentodaki sorumluluklarının ve özel hayatındaki isteklerin yanında bu kadar çok makale ve kitap yazmaya nasıl zaman ayırdığını sormuşlardır. Gertud Bäumer, bu yeteneğin ve mükemmel sağlığın gençken yapılmış zor özdisiplin alıştırmaları olduğunu söylemiştir. (...) 1993 yılı Gertrud Bäumer için tamamen bir kesişme noktası olmuştur. Meslek konusunda sıkışık bir dönem olmuş, bütün resmi işler de kaldırılmıştır. Bäumer bir taraftan Nazi döneminin kurbanı olmuş, bir taraftan da bu dönemin kendisine sunmuş olduğu zamandan yararlanmış, tarih bilimsel araştırmalar, geziler, yazarlıkla ilgili çalışmalar yapmış ve özel hayatına geri dönmüştür. 1933 ilkyazında açık bir şekilde Nazi dönemine karşı fikirlerini anlattığı “Lebensweg durch eine Zeitwende” (Bir zaman dönüşümünde yaşam yolu) adlı otobiyografisini yazmıştır. Bu eser, açık bir itirafla, Hitler ve Mussoli’nin bir önder olarak adlandırılmasının kendisi, yani yazar için ne anlama geldiği ile bitmektedir. 1934 yılının başında arkadaşı Gertrud von Sanden (1881–1940) ile birlikte Berlin’den Silezya’ya taşınmıştır. Emmy Beckmann’a yazmış olduğu bir mektupta hayatlarında bu “parçalanmaya” dair şunları yazmıştır: "“Her ne kadar günümüzde “özgürlük” oldukça çok net olmayan bir konu olsa da, diğer “özgür” yazarların amaçsızca yaşam tarzına ayak uydurabileceğimi biliyorum. Belki de bizim birdenbire yapmamız gereken, kişiliğimiz üzerine çok fazla şey kaçırmamızdı. Şimdi insanın basit bir şekilde dini sorumlulukla ve kişisel bir bağlılıkla çalışmak zorunda olduğu ve daha fazla bir şey yapamayacağı bir zaman gelmiştir.”" (Bäumer 1956, 49; 13 Nisan 1933) Amcası Werner Schede’ye yazmış olduğu bir mektupta, nasyonal sosyalizm döneminde çalışmalarına devam edebilmenin kendisi için ne anlama geldiğine ve bütün olanların etkisine daha da kuvvetli bir şekilde değinmiştir: "“Ayrıca emeklilik maaşımda ve öğretmenlik yaptığım zamanlardaki kayıtlardan çıkartıldım. Kişisel olarak bu benim için ne temiz bir çözümdü. Eğer çalışmaya devam etseydim şu an örneğin okullarda Yahudi çocukları hakkındaki yönergeler doğrultusunda ya da tarih dersleri için hazırlanmış olan yönetmelikler doğrultusunda ders anlatıyor olacaktım. Bu benim için gerçekten imkânsız olurdu.”" (28 Nisan 1933) 1939’da hakkında çıkan konuşma yasağına rağmen Protestan çevrelerde konuşma yapmaya devam etmiştir. "“Yurdunuz arkadaşlar için buluşma yeri ve takip edilenler için bir sığınak olmuştur.”" Gertrud Bäumer “kadın prensipleri”nin amaçlarını üstlenen ve hayatın hümanizmleşmesine katkıları bulunan feminizmin temsilcileri arasında yer almıştır. Politik bağlamda, 1906 yılından itibaren birlikte sıkı bir şekilde çalışmış olduğu Friedrich Neumann’ın sosyal sıkıntılarla belirlenmiş olan liberalizmi benimsemiştir. Bäumer, 1912’den itibaren Neumann’ın 1894'te kurmuş olduğu Die Hilfe (Yardım) adlı derginin redaksiyon görevini üstlenmiştir. Neumann’ın ölümünden sonra geçici bir süreliğine yayımcısı olmuştur. Friedrich Neumann ile hem iş çevresi ile bağlantılar kurmuş, aynı zamanda da sıkı dostluklar edinmiştir. Friedrich Neumann (1860-1919) bir papaz olarak yoksul halk tabakasıyla iletişimde bulunmuştur. Halkın problemlerini çözememiş; fakat “ulusal” ve “sosyal” bağlamdaki ilişkide çözüm önerileri aramıştır. Neumann, sadece dışarıdaki güç politikasının içerideki sosyal reformları güçlendirebileceği kanısındaydı. 1896 yılında demokratik ve toplumsal bir reform programını ulusal güç arayışıyla birleştiren “Ulusal Toplumsal Birlik”i kurmuştur. Neumann, Sosyal Demokratların işçi sınıfına uygulamaya çalıştığı çekim gücüne endişe ile bakmıştır. İşçi sınıfını devlet, ulus ve ‘sosyal imparatorluk’ için kazanmak istemiştir. Birlik, parlamento seçimi düştükten sonra, 1903'te dağılmıştır. Neumann, birlik dağıldıktan sonra aynı görüşü paylaşan Liberal Birlik’e geçmiştir. 1908’de Prusya Birlik haklarının kaldırılmasından sonra (kadınların politik partilere katılımı o zamana kadar yasaktı) Gertrud Bäumer ve Helene Lange 1910'da İlerici Halk Partisi'yle (FVP) birleşen Liberal Birlik’e katılmışlardır. 1919 yılında Gertrud Bäumer, Friedrich Neumann ve diğer birkaç arkadaşıyla Alman Demokrat Partisi’ni (DDP) kurmuştur. Theodor Heuss bu partinin ilk üyelerinden olmuştur. Gertrud Bäumer partide bulunduğu süre içerisinde 1930 yılına kadar üçüncü başkanlık görevini yapmıştır. Ayrıca 1919’da Ulusal Parlamento’nun ve 1932 yılına kadar da Almanya Parlamentosu’nun sürekli üyesi olmuştur. 1933 yılına kadar günlük politik makalelerini, özellikle Yardım (Die Hilfe) adlı dergide yayımlamıştır. Alman Demokratik Partisi (DDP) ile yakın bağı ile ve nasyonal sosyalist çevrelerdeki tartışmalarla anılan bu dergi, yaklaşan nasyonal sosyalizm dönemine dikkat çekmiştir. 1923 yılında Bavyera’da artan “Berlin’i ele geçirme” söylentileri, Hitler ve imparatorluk donanması arasındaki komplo planları duyulmuş; ayrıca Gertrud Bäumer Bavyera’daki bu ilerleyişi acımasız güç savaşı olarak nitelendirmiştir. 9 Kasım 1923'te Hitler Birahane Darbesi’ni gerçekleştirmiştir ve Gertrud Bäumer artık yılmış bir şekilde bu durumu şöyle ifade etmiştir: “Bu trajikomik hokkabazlık oyunundan daha da kötü olan gerçeklik ise bu sınıf mücadelesi ve cumhuriyetçi partilere bunun kabul ettirilmesidir. Cumhuriyeti savunmadaki güçleri gitmiş ya da mahvolmuştur. Almanya’daki ekonomik güç sahipleri olsa olsa akıl cumhuriyetçileridir.” (1 Aralık 1923) Hareketin artan bu başarısıyla politik zaferdeki sevinç dalgasının (...) Almanların çöküşü olacağı konusunda uyarmıştır. Bu havanın kendisinden daha da tehlikeli olan gerçek, bu kötü durumu görmemeleri olmuştur. Bäumer, nasyonal sosyalizmi yapıcı olmaktan çok yıkıcı olduğunu ve önderinin sorumsuz bir biçimde faaliyette bulunduğunu söylemiştir. Gertrud Bäumer, tartışmalı partilerin ortak bir ‘orta yol’ profilini gerçekleştiremeyeceği konusundaki gerçekliği öğrendiğinde orta yolun yenilenmesini umut etmiştir. Fakat temel ilke, her zaman anayasanın ruhunda bulunan vatandaşların özgürlüğünün korunması olmalıydı. Ayrıca nasyonal sosyalizmin bütün düşünce ve amaçlarına karşı gelmemiştir. Nasyonal sosyalistlerin sadece “kitle çalışması tekniği” ile başarılı olmadığını görmüştür. Nazi ideolojisinin, birçok farklı fikri tek potada eritip karma haline getirmesi, oldukça fazla çıkara hitap etmiştir. Hiçbir tartışma insan onurunu hiçe sayan Yahudi düşmanlığını ve bu partinin iç politik tiksinti verici politikasını, bir “hareket” olarak göstermek istemez. Tartışmasız sadece Nasyonal Sosyalist Alman İşçi Partisi (NSDAP), parti politikasındaki açıklığı doldurabilmiş ve bunu da vaatlerle yapmıştır. Bäumer nasyonal sosyalistlerin ortaya çıkardığı bu ruhsal krizi ciddiye almıştır. Ona göre önemli olan parlamentarizmin iyileştirilmesi olmuştur. “Nasyonal-sosyal” kavramının anlamsal yakınlığını, Yardım dergisi çevresinin tanımlamış olduğu gibi Nasyonal Sosyalist Alman İşçi Partisi’nin (NSDAP) nasyonal-sosyal ilerlemesi bu partiye karşı farklı bir dikkat çekmiştir. Gertrud Bäumer temel farkı Naumann’daki “demokrasi ile nasyonal sosyalizm” birleşmesi ve bu bağlamda devam edebilmesinde görmüştür. Bäumer’e göre “taklitçi Hitler” “isterik palavracı” olarak nitelendirilmiştir. 13 Ekim 1930’da Alman Parlamentosu’nun açılışında toplanan paramiliter askeri örgütünün (SA) gürültüsünü gördüğünde şunları yazmıştır: “Şiddetli bir protesto, güç isteğine karşı durmaktadır.” Gertrud Bäumer nasyonal sosyalistlerle herhangi bir ihtilafı ya da bir işbirliğini reddetmiştir. Red Dead Redemption Red Dead Redemption (RDR olarak kısaltılabilir), Rockstar San Diego ile Rockstar North tarafından geliştirilip, Rockstar Games tarafından yayımlanan, üçüncü şahıs nişancı persfektifine sahip, açık uçlu aksiyon-macera türündeki Western video oyunu. Xbox 360 ve PlayStation 3 platformları için Kuzey Amerika'da 18 Mayıs 2010'da, geri kalan bölgelerde ise 21 Mayıs 2010'da yayımlandı. 2004'te piyasaya sürülen "Red Dead Revolver"'ın konu bakımından olmasa da isim olarak devamı niteliğindedir. Oyunun konusu; 1911 yılının Vahşi Batı'sında, ABD ile Meksika sınırları civarında geçmektedir. Eski bir kanun kaçağı olan John Marston'ın ana karakter olarak yer aldığı oyunda; eşi ve çocukları devlet tarafından rehin alınan Marston'un, eski çete üyelerini yakalamak için verdiği mücadele konu edilmektedir. Piyasaya sürülmesinin ardından "Red Dead Redemption", oyun incelemeleri derleme sitelerinden Metacritic ve GameRankings'ten iki platform için de 100 üzerinden 95 gibi bir ortalama aldı. Bu puanla oyun, Xbox 360 ve PlayStation 3 platformları için yayımlanan oyunlar arasında en yüksek 3. ortalamaya sahip oyun oldu. 8 Haziran 2010 itibarıyla oyunun, toplamda 5,2 milyonluk satış rakamına ulaştığı belirtildi. Elde edilen satış rakamlarının ardından Rockstar Games, oyun için beş indirilebilir içerik yayınladı. Ekim 2010'da, bu paketlerin tek bir diskte toplandığı versiyon olan ""'in hazırlandığı duyuruldu. "Undead Nightmare" ise 26 Kasım 2010'da satışa sunuldu. "Red Dead Redemption", aksiyon-macera türünde, açık uçlu bir oynanışa sahip bir oyundur. Oyuncuların John Marston adındaki karakteri üçüncü şahıs bakış açısından kontrol ettiği oyunda, oyuncular haritada istedikleri şekilde, serbestçe dolaşabilirken, çevredeki nesneler, insanlar ve hayvanlarda sürekli etkileşim halindedir. Oyun, ana senaryosunun içerisinde gerçekleşen görevlerin yapılmasıyla ilerlemektedir. Haritanın çeşitli yerlerinden alınan görevler tamamlandıkça yeni görevler açılmakta, bir görevde başarısız olunması durumunda ise görev tekrar yapılmaktadır. Ana senaryodaki görevlere ek olarak oyuncular, çevrede gerçekleşen rastgele olaylarda etkin rol oynayabilmektedir. Haritada belli yerlerde bulunan yabancılardan alınan görevler ise, senaryoya dahil olmayan yan görevleri oluşturur. Bu görevlerin yapımında belirli bir sıra mevcut değildir. Tüm bu görevlerin yanında haritada dolaşırken karşılaşılan soygun, çatışma gibi bazı olaylara da istenildiği takdirde iyi veya kötü tarafta yer alarak dahil olunabilmektedir. Oyundaki davranışlarla paralellik gösteren ve pozitif ya da negatif olarak değişen bir "onur" sistemi vardır. Kaçırılan birisini suçluların elinden kurtarmak, kasabanın bankasından çalınan parayı geri götürmek gibi hareketler sayesinde onur seviyesi artarken, masum insanları öldürmek veya çeşitli suçlar işlemek onur seviyesinin düşmesini sağlamaktadır. Onur seviyesinin yüksek olması durumunda çevresindekiler Marston'a güvenmekte ve ondan yardım istemekte çekinmezken; düşük olması durumunda ise Marston'a yaklaşmaktan korkmakta, kimi zaman da karakteri öldürmekle tehdit etmektedirler. Benzer şekilde karakterin "şöhret"i de ana ve yan görevler yapıldıkça artmaktadır. Tüm bunların yanında silah düellolara katılmak, ödül avcılığı yapmak, bitki toplamak, kumar oynamak, et veya derileri için hayvanları avlamak gibi çeşitli aktiviteler yapılabilmektedir. Yapılan görevlerin sonucunda oyuncular, görevlerin zorluğuna göre miktarı değişen para ödülü kazanmaktadır. Kazanılan paralar karşılığında, haritanın çeşitli yerlerinde bulunan dükkân, silah satıcısı, terzi gibi yerlerden; silah, mermi, giysi gibi çeşitli malzemeler satın alınabilmektedir. Öldürülen hayvanların derileri, etleri veya boynuzları satılarak para kazanılabildiği gibi toplanan çiçeklerin satılması, başına ödül konan suçluların yakalanması ve poker, bilek güreşi gibi oyunların oynanması sonucu da para kazanılabilmektedir. Çeşitli türlerdeki atlar oyundaki ulaşımın temelini oluşturmaktadır. Atların yanında tren, at arabası ve posta arabası da yolculuklarda kullanılabilecek ulaşım araçlarındandır. Yüzme gibi bir seçeneğin olmadığı oyunda ana karakter John Marston; su içinde derin yerlere gittiğinde boğulmaktadır. Oyunun temelini oluşturan çatışmalar, üçüncü şahıs nişancı perspektifinden gerçekleşmektedir. Çeşitli nesnelerin arkasında siper alabilen oyuncular, otomatik veya serbest bir şekilde nişan alabilmekte ve düşmanın vücudunun çeşitli yerlerine ateş edebilmektedir. Farklı yerlerinden yaralanan düşmanların tepkileri, vuruldukları yerlere göre değişiklik gösterir. Kement yardımıyla ise düşmanlar canlı olarak yakalanabilmektedir. Oyunda; yumruk, bıçak, kement, tabancalar, tüfekler, av tüfekleri, dürbünlü tüfekler ve fırlatılabilen silahlar olmak üzere sekiz temel silah grubu bulunmaktadır. Bu gruplar da kendi içlerinde çeşitli türden silahları içermektedir. Bunların yanında karakterlerin taşıyamadığı ve sadece belirli yerlerde bulunan mitralyöz ile top da oyunda yer almaktadır. Oyunda, çatışmalar sırasında kullanılabilen "Dead-Eye" adında bir nişan sistemi vardır. Mermi zamanı benzeri bir özellik olan "Dead-Eye" sayesinde ekran rengi değişir ve zaman akışı yavaşlar. Ardından oyuncular, düşmanların çeşitli yerlerini işaretler. "Dead-Eye" süresi dolduğunda ise karakter, işaretlenen yerlere sırasıyla ateş eder. "Dead-Eye" özelliğinin kullanımı, senaryonun ilerlemesiyle giderek zorlaşmaktadır. "Red Dead Redemption" 'da, Rockstar Games'in diğer bir oyun serisi "Grand Theft Auto" 'dakine benzer bir aranma sistemi vardır. Sivilleri öldürmek veya hırsızlık yapmak gibi suçlar işlendiğinde, olayı gören kişiler, görgü tanığı olarak en yakındaki polis memuruna gitmekte ve olayı anlatmaktadır. Tanığa sus payı vermek ya da tanığı öldürmek suretiyle olayı polislerin öğrenmesi engellenebilir. Olayın polisler tarafından öğrenilmesi halinde karakterin başına ödül koyulmakta ve haritada beliren dairenin sınırları dahilinde polis tarafından aranır duruma gelmektedir. Suç işlenmeye devam edilmesi halinde aranma seviyesi yükselmekte, haritadaki dairenin sınırları ile karakterin başına konulan ödül miktarı artmaktadır. Dairenin sınırlarının dışında belli bir süreliğine kalınması halinde aranma seviyesi düşer, belli bir süre sonrasında ise tamamen kaybolurken, karakterin başına konulan ödül devam etmektedir. Belirli noktalarda bulunan telgraf istasyonlarına gidilmesi ve bir özür mektubu yazılması ya da işlenilen suçlar karşılığında para verilmesi suretiyle kişi, suçlarından tamamen temizlenir. Oyunda dağ aslanları, kurtlar ve ayılar gibi yırtıcı tehditler de mevcuttur. Ayılar sadece haritanın Kuzeybatısındaki ormanlarda bulunurken, dağ aslanları genellikle dağlık-kayalık yerlede, kurtlar ise hemen her yerde bulunurlar. Bunun yanında çakal ve geyik gibi hayvanlar bütün haritayı mesken tutarlar. Hayvanların davranışları gerçeğe oranla kısmen gerçekçi yapılmıştır, asıl olarak hayvanların oyuncuya zorluk çıkararak bir "challenge" durumuna geçmesi amaçlanmıştır. "Red Dead Redemption" 'da ulaşım, öncelikli olarak atlar yardımıyla sağlanır. Doğadaki yabani atların kementle yakalanıp evcilleştirilmesi veya kasabalarda bulunan dükkânlardan, türlerine göre farklı fiyatlara sahip olan atların satın alınmasıyla karaktere ait bir ata sahip olunabilmektedir. Oyunda bulunan 19 tür at; dayanıklılık, güç ve hız gibi yönlerden farklılıklar gösterir. Karakterin ıslık çalması halinde sahibi olduğu at, karakterin yanına gelmektedir. Bununla birlikte Meksika sınırlarında ise eşek de kullanılabilir. Tek atın çektiği at arabası ve iki ya da dört atın çektiği posta arabası da sürülebilmektedir. Bu arabalara yolcu olarak binilmesi halinde ise seyahat halindeyken silah kullanabilme imkânı sunulur. Kasabaların belirli yerlerinde bulunan at arabalarıyla ise para karşılığında istenilen yere gidilebilmektedir. Uzun mesafelere ulaşmak için, haritanın büyük bir kısmında dolaşan trenler bulunmaktadır. Otomobil, vapur ve sal da sadece bazı görevlerde gözüken; fakat oyun esnasında kullanılmayan ulaşım araçları arasındadır. "Red Dead Redemption" 'da görevlerin dışında yapabilecek çeşitli aktiviteler bulunmaktadır. Bunların başında "challenge"lar gelmektedir. "Challenge"lar; belli bir hayvan türünden belli sayıda öldürme, belli bir türdeki çiçekleri toplama, silahlar yardımıyla belli aksiyonları yerine getirme ve haritanın bir yerlerine gizlenmiş defineleri, çeşitli yerlerden ele geçirilen define haritaları yardımıyla bulmaya dayanan birtakım görevlerden oluşmaktadır. Her "challenge"ın 10 seviyesi vardır ve seviye arttıkça oyuncunun şöhreti de artış gösterir. Oyundaki yan görevlerden en çok öne çıkanı "yabancılar" adı verilen karakterlerdir. Genellikle Grand Theft Auto IV'teki "rastgele karakterler" göreviyle benzerlik göstermekte olan bu karakterler, haritanın çeşitli bölgelerinde yer almaktadır ve eğer oyuncu bu karakterlerin bulundukları mekanın yakınlarındaysa, haritada soru işareti ("?") belirerek bulundukları yer gösterilmektedir. Bu yabancı görevlerindeki karakterlerin bazıları her ne kadar ana hikâyede karşılaşılan karakterler olsa da yabancıların görevleri oyunun ana hikâyesinden bağımsızdır. Karakterler genellikle Vahşi Batı'da yardıma muhtaç kişilerden oluşmaktadır. Oyuncular, ana karakter John Marston (veya Jack Marston) olarak bu karakterlerin verdiği işleri tamamlamalıdır. Bu görevlerinin yanı sıra, oyunda yan görev olarak işçilik, avcılık, poker gibi mini oyunlar, çetelerin mekanlarını basıp haydutları temizleme ve başına ödül konmuş aranan haydutları yakalayıp devlete teslim etme veya öldürme gibi 1900'lü yılların Vahşi Batı'sını sonuna kadar oyunculara yaşatan çeşitli yan görevler de oyuncuları beklemektedir. Oyunun çok oyunculu modu da en az oyunun tek oyunculu modu kadar büyük ve kapsamlıdır. Oyuncular dünya üzerindeki diğer oyuncularla birlikte Free Roam adı verilen özgürce gezebilecekleri bir oyun modunda oynayabilmektedir. Bu Free Roam modu, oyunun tek oyunculu moduyla benzerlik göstermektedir; oyuncular genellikle özgürce gezip vakit geçirmekle beraber yan görevleri yapabilir, haydutların mekanlarını basabilir, "challange"ları tamamlayıp avcılık gibi çeşitli görevler de yapabilmektedir. Oyuncular isterlerse diğer oyuncularla birlikte posse adı verilen kendi çetelerini kurup takılabilmekte, haydutların mekanlarını çetesiyle birlikte basabilmekte, Vahşi Batı'nın azılısı haline gelebilmektedir. Oyunun tek oyunculu modunda bulunan hemen hemen her şey kusursuz bir şekilde çok oyunculu modunda da bulunmaktadır. Free Roam'un yanı sıra, rekabete dayalı modlar da öne çıkmaktadır. Özellikle diğer oyunlardaki alışıla gelmiş Deathmatch modu, Red Dead Redemption'da Vahşi Batı tarzına özgün bir isim olarak Shootout adıyla oyuncuların karşısına çıkmaktadır. Team Deathmatch'in adı ise Gang Shootout olarak belirlenmiştir. Bunların yanı sıra Hold Your Own, Grab the Bag, Gold Rush gibi çeşitli rekabet ve çatışmaya dayalı modlar bulunmaktadır. Oyunun tek oyunculu modunda bulunan düellolar, çok oyunculu modunda da oyuncular arasında gerçekleştirilmektedir. Oyuncular kendilerini geliştirerek seviye atlayıp puan kazanabilmekte, yeni silahlar, yeni binek hayvanları ve yeni karakterler açabilmekte, "şerif" rütbesine kadar yükselip profesyonelliğe ulaşabilmektedir. Oyun 1911'in Vahşi Batı'sında, ABD ile Meksika sınırı arasındaki bölgede geçmektedir. Oyunun ana karakteri olan eski bir çete üyesi olan John Marston'un eşi Abigail ve oğlu Jack, devlet ajanları tarafından kaçırılır. Ajanlar John'a, eski çetesinin liderleri Bill Williamson ve Javier Escuella'yı yakalaması karşılığında ailesini serbest bırakacaklarını söyler. Başka bir seçeneği olmayan John, artık Fort Mercer'da kendi çetesini yöneten eski arkadaşı Bill Williamson'u yakalamak veya öldürmek için New Austin'e doğru yola çıkar. Williamson'u yakalamak için gittiği Fort Mercer'da Williamson'ın çetesinin üyeleri tarafından vurulan John, ölüme terk edilir. Bonnie MacFarlane adındaki bir çiftçi, John'u yaralı bir halde bulur ve onu iyileşmesi için doktora götürür. Birkaç güne kadar iyileşen Marston, MacFarlane ailesinin yaptıkları karşısında kendisini onlara karşı borçlu hisseder ve çiftlikteki işler konusunda yardımcı olmaya çalışır. Öte yandan, Fort Mercer'a yapmayı planladığı saldırı için çeşitli kişilerin yardımlarından yararlanmaktadır. Armadillo kasabasının şerifi Leigh Johnson ile adamı, dolandırıcı Nigel West Dickens, mezar soyguncusu Seth Briars ve sarhoş silah tüccarı İrlandalı ile yaptığı plan sonucunda Fort Mercer'a, Truva Atı benzeri bir taktikle baskın yaparlar. Şerif ve adamıyla birlikte kaledeki herkesi öldüren John, Bill Williamson'un, eski çete üyelerinden Javier Escuela'nın yardımını almak için Meksika'ya kaçtığını öğrenir. Bunun üzerine İrlandalı ile Marston, iki ülke arasındaki sınırı belirleyen nehir üzerinden Meksika'ya geçerler. Marston Meksika'da, Albay Agustin Allende ve Yüzbaşı Vincente de Santa ile, aynı zamanda ordu ile savaş içinde olan devrimcilerin lideri Abraham Reyes ile çift taraflı olarak çalışmaya başlar. Allende; Marston'a, kendisi için çalışması karşılığında Williamson ve Escuela'yı vereceğini söylese de bir süre sonra ona ihanet eder ve de Santa, Marston'u devrimcilerle birlikte hareket ettiği gerekçesiyle öldürmeye kalkar. Fakat olaydan sağ olarak kurulan Marston, devrimcilerle iş birliği yaparak de Santa'nın öldürülmesine yardım ederken, sonrasında ise Escuella'yı sağ olarak ele geçirir. Marston'u kontrol eden oyuncular, Escuella'nın yakalanmasının ardından yaşaması veya ölmesi yönünde bir karar vermek durumunda kalırlar. Olayın arından Reyes ve adamlarıyla birlikte Allende'nin villasına baskın yapılır. Allende ve Williamson bu baskında öldürülürken, Marston'un arkadaşı Luisa da Reyes'i kurtarmaya çalışırken hayatını kaybeder. Orduya vurulan bu darbenin ardından çevre illerin kontrolünü ele alan Reyes'in önderliğindeki devrimciler başkente doğru yola çıkarken, Marston da Blackwater'a dönerek hükümetle arasında bağlantıyı sağlayan Edgar Ross ile görüşmeye gider. Fakat Ross; Marston'a, uzun bir aradan sonra saklanmayı bırakıp ortaya çıkan çete lideri Dutch (Hollandalı anlamına gelmektedir) van der Linde'yi öldürmeden ailesini göremeyeceğini söyler. Van der Linde, bu sıralarda civardaki Birleşik Devletler ordusuyla çatışma halindedir. Yapılan şantajın ardından Marston, mecburen Ross ve beraberindeki askerlerle birlikte Hollandalı'nın saklandığı dağlık mekana saldırı düzenler. Çatışmaların ardından dağların yüksek kısımlarına kadar kaçan Hollandalı'yı takip eden Marston, bir uçurumun kenarında onu kıstırır. Yakalanmak yerine ölümü seçen Hollandalı, kendisini uçurumdan aşağı bırakarak intihar eder. Sonunda hükümetle olan anlaşması gereğince ailesini görmesine izin verilen Marston, kendisine verilen adresteki çiftliğe gider. Sonunda çiftliğinde; karısı Abigail, oğlu Jack, amcası ve köpekleri Rufus'la birlikte yaşamaya başlar. Burada geçirdiği birkaç günün ardından Edgar Ross'un önderliğindeki askerler, çiftliğe baskın düzenler. Abigail evin içinde saklanırken; John Marston, oğlu Jack ve amcası askerlerle çatışmaya başlar. Bu sırada amca vurulur. Çatışma devam ettiğinden kendisiyle çok fazla ilgilenilmediğinden kısa bir süre sonra hayatını kaybeder. Hemen sonrasında Marston, karısı ile oğlunun güvenliğini sağlamak amacıyla ahıra kaçmasına yardım eder. Her ikisini de burada bulunan ata bindirir ve arka kapıdan göndererek olay yerinden uzaklaşmasını sağlar. Birkaç dakika sonrasında ahırın kapısını aralıyarak bakar. Onlarca kişi, kapıya doğru silah tutmaktadır. Derin bir nefes alarak kapıyı açar. Birkaç adım attıktan sonra silahını çıkarır ve ateş etmeye başlar; fakat sadece birkaç kişiyi vurabilir. Hemen sonrasında ise onlarca kişi üzerine kurşun yağdırmaya başlar. Direnmeye çalışsa da kendisini sırtüstü yere bırakarak hayatını kaybeder. Silah seslerini duyan Jack ve Abigail ise çiftliğe geri dönerler. John'un cansız bedeniyle karşılaşırlar, askerler ise gitmiştir. John ile amcasını çiftliğin yakınlarındaki bir tepeye gömerler. Sahnenin ardından oyun üç yıl sonrasına, 1914'e atlar. Büyümüş olan Jack, ailesinin mezarları başında durmaktadır (annesi Abigail de hayatını kaybetmiştir; fakat ölümüyle ilgili bir bilgi verilmemektedir). Sonrasında ise artık emekli olmuş Edgar Ross'u bulmak amacıyla Blackwater'a gider. Burada hükümet adına çalışan birinden Ross'un, Meksika sınırındaki nehir kenarında yaşamını sürdürdüğünü öğrenir. Oraya ulaştığında ördek avlamakta olan Ross ile kısa süreliğine konuşur. Ardından silah düellosuna girişen ikiliden Jack galip çıkarak Ross'u öldürür ve babasının intikamını alır. Arkasını dönüp oradan uzaklaşmasıyla oyun sonlanır. Oyunun baş karakteri olan John Marston, Bill Williamson, Javier Escuella ve Dutch van der Linde ile birlikte Batı'nın en tehlikeli dörtlüsü olarak görülmekteydi. Edgar Ross ise en son John Marston'ı öldürdükten sonra şeref madalyası ile ödüllendirilip emekli olmuştur. Oyunun soundtrack albümü, "Red Dead Redemption Original Soundtrack" adıyla 18 Mayıs 2010'da Amazon.com, iTunes gibi sitelerle internet üzerinden MP3 olarak satılmaya başlandı. Daha sonraları oyunun "Limited Edition" versiyonuyla birlikte ücretsiz olarak dağıtıldı. Aynı albüm Ağustos 2010'da, 9,99 dolardan CD olarak satışa sunuldu. Aynı albüm daha sonraMüziklerin birçoğu Friends of Dean Martinez grubu üyesi Bill Elm ve eski üyesi Woody Jackson tarafından bestelenirken, dört parçanın yapımında José González, Jamie Lidell, Ashtar Command ve William Elliott Whitmore görev aldı. Çoğunlukla olumlu tepkiler alan oyun; özellikle açık dünyanın sunumu, hikâyesi ve müzikleriyle övgü topladı. Metacritic ve GameRankings gibi oyun incelemelerini derleyip, ortalama puan veren sitelerden her iki platform için de 100 üzerinden 95 gibi bir ortalama puan aldı. GameRankings'teki puanıyla, PlayStation 3 platformuna çıkan gelmiş geçmiş en iyi üçüncü oyun olurken; Xbox 360 için bu rakam beş olarak belirlendi. Eurogamer'a göre çıktığı ilk üç haftada beş milyonun üzerinde satılan "Red Dead Redemption", Aralık 2010 itibarıyla yaklaşık 8 milyon kopya satıldı. "The New York Times"' yazarı Seth Schiesel oyun için, "İnteraktif medyanın önde giden tarafı artık yeni bir yüze sahip. [...] 1996'dan beri bu gazete için yazdığım 1.100'ün üzerindeki makaleden hiçbirinde, bir şey için zoru başarmış lafını kullanmadım. Fakat "Red Dead Redemption" için bundan daha uygun, kısa ve öz bir tanımlama olamazdı." IGN, 10 üzerinden 9,8 puan verdiği oyuna övgüler yağdırarak; "Bu açık uçlu oyundaki en etkileyici şey, sadece bir atın üstüne zıplayıp uçsuz bucaksız düzlüklerde dolaşmanın verdiği keyif." dedi. Yazının sonunda ise ""Red Dead Redemption" mutlaka oynanması gereken bir oyun. Rockstar Western'i alarak zirveye çıkarmış ve en içten, eğlenceli, en şirin oyunlardan birini yaratmış. Nadiren küçük hatalarla kaşılaşabilseniz de, bunca zaman beklediğimiz Western tecrübesini mükemmel bir şekilde sunmakta." ifadesini kullandı. Oyuna 10 üzerinden 9,5 veren GameSpot ise oyunu "açık uçlu aksiyon oyunlarının çıtasını yükseltiyor" şeklinde tanımladı. GameSpy yazarı Will Tuttle, 5 üzerinden 5 yıldız verdiği oyun için ""Red Dead Redemption" ile birlikte Rockstar, hayatımda gördüğüm en etkileyici açık uçlu oyunlardan birini yaratmayı başardı. 30 saatten fazla bir süredir oynasam da yapmak istediğim tek şey atımın üstüne atlamak ve vahşi doğaya doğru dörtnala koşmak." ifadesini kullandı. VideoGamer ise 10 üzerinden 10 verdiği "Red Dead Redemption" için "Bu oyun kesinlikle muhteşem... "Red Dead Redemption"'ın kalitesi en başından kendisini belli ediyor." ve "bu, herkesin oynaması gerektiği mükemmel bir çalışma." değerlendirmelerinde bulundu. Yayınlanmasından itibaren birçok ödülün sahibi olan "Red Dead Redemption", birçok kaynak tarafından 2010'un en iyi oyunu olarak gösterildi. Oyun Spike Video Oyunu Ödülleri'nde Yılın Oyunu ödülünün sahini olurken; başta GameSpy, GameSpot, "Good Game", Computer and Video Games, Joystiq, Gamasutra, GamesRadar ve Machinima.com, olmak üzere birçok otorite tarafından 2010 Yılının Oyunu seçildi. Müzikleriyle de oldukça beğeni toplarken GameSpot, Machinima.com ve Spike TV'den müzikleri için ödüller kazandı. José González ise, oyun için bestelediği "Far Away" şarkısıyla Spike TV tarafından verilen En iyi Oyun Şarkısı ödülünün sahibi oldu. Grafikler Kore Oyun Konferansı ve Good Game adlı televizyon programından ödül aldı. "" ise Spike TV, "X-Play" ve Game Revolution'dan Yılın En İyi İndirilebilir İçeriği ödülünün sahibi oldu. Aşağı Silezya Voyvodalığı Aşağı Silezya voyvodalığı (Lehçe: "Województwo dolnośląskie"), Polonya'nın güneydoğusunda yer alan bir voyvodalıktır. 2014 yılı itibarıyla nüfusu 2,908,457'dur. Voyvodalık, 29 il ve 3 şehir ilinden oluşur. Oscar Niemeyer Kültür Merkezi Oscar Niemeyer Kültür Merkezi (Portekizce: Centro Cultural Oscar Niemeyer) Brezilya’nın güneyindeki Goiania şehrinde yer alan bir kültür merkezidir. 1,6 milyon m alana yayılan kültür merkezinde bir tiyatro salonu, bir müze, bir kütüphane ve insan haklarına adanmış bir heykel yer almaktadır. 30 Mart 2006 tarihinde açılan kültür merkezinin inşaatının finansmanı Goiás eyaleti yönetimi tarafından sağlandı. Oscar Niemeyer, Goiáslı olmamasına rağmen hem bu eyalete hem de Brezilya’ya katkılarından dolayı kültür merkezine ismi verildi. Yine bu eyaletten olmayan eski devlet başkanlarından Juscelino Kubitschek’e de bu kültür merkezinin bir bölümü adandı. Kültür merkezinin ana yapısı olan kütüphane Goiáslı bir yazara olan Elis Bernardo’ya adandı. Oscar Niemeyer Kültür Merkezi’ndeki kütüphane üç kata yayılıyor. 135 kişilik oditoryum ve teras balkona ve panoramik bir manzaraya sahip bir restaurant da bu merkezinin diğer önemli odak noktalarını teşkil ediyor. Ayrıca yaklaşık 4.000 metrekarelik alana yayılmış bir çağdaş sanatlar müzesinde eserlerin sergilendiği zemin ve ara kat alanlara ek olarak sanat galeriler, idari birimler de yer alıyor. Küre şekildeki yapıda ise 284 kişilik bir orkestra salonu yer alıyor. Kültür merkezindeki dördüncü yapı ise insan hakları heykeli. Samanlı, Yalova Samanlı, Yalova ilinin merkez ilçesine bağlı bir köydür. Köy, 1665 yılından beri aynı adı taşımaktadır. Köy, Yalova il merkezine 5 km uzaklıktadır. Yalova-Termal yolu üzerinde yer almaktadır. Bedre Badre "(Farsça:" بدره")", İran'ın İlam Eyaleti'nde şehir. İdari olarak eyaletin Darrehşehr Şehristanı'nın Badre Bahşı'nın yönetim merkezidir. 2006 yılı nüfusu 3.200'dür. San Diego Sports Arena Büyük metin iPayOne (2004-07) asıl ismi ile San Diego Sports Arena 1966 yılında Kaliforniya'da kurulan spor kompleksi. Arena içinde 12.000 kişilik futbol alanı , 12.920 için buz hokeyi , 14.500 için basketbol ve tenis , 5450 anfitiyatro alanı, konserler ve buz gösterileri için 13.000 kişilik bir alana sahiptir. Ayrıca arena 16.100 kişilik boks ve güreş sahasına sahiptir. Bunlar gibi onlarca sanatçı San Diego Arena'da konser vermiştir. Sevdik SevdalandÄ±k Sevdik Sevdalandık, Reyhan Karaca'nın ikinci stüdyo albümüdür. 1993'te çıkardığı ilk albümünden 4 yıl sonra çıkan bu albüm, sanatçının asıl çıkış albümü olarak kabul edilmektedir. Karaca, bu albümde Mustafa Sandal, Feyyaz Kuruş, Aysel Gürel, Ferda Anıl Yarkın, Deneb Penjo, Ayhan Çakar, Volkan Gücer, Özgür Buldum gibi isimlerle çalışmıştır. Albümle aynı adı taşıyan Sevdik Sevdalandık isimli parçaya Mustafa Sandal ve Feyyaz Kuruş, vokalleriyle eşlik etmiştir. Star Tv'de 1995 yılında yayınlanan ve başrollerinde Aydan Şener, Tolga Savacı ve Faruk Peker'in yer aldığı Gölge Çiçeği adlı dizinin şarkısını seslendiren Reyhan Karaca, parçayı bu albümüne dahil etmiştir. Ayrıca Karaca, Sevdik Sevdalandık albümüyle Kral TV Video Müzik Ödülleri En iyi çıkış yapan kadın sanatçı kategorisinde ödül kazanmıştır. Nauru Bwiema Nauru Bwiema (Türkçe: "Nauru, Anavatanım"), Nauru'nun ulusal marşıdır. Sözleri Margaret Hendrie tarafından yazılmış ve Laurence Henry Hicks tarafından bestelenmiştir. İlk olarak bağımsızlık yılı olan 1968'de kullanılmıştır. Nauru bwiema, ngabena ma auwe. Ma dedaro bwe dogum, mo otata bet egom. Atsin ngago bwien okor, ama bagadugu Epoa ngabuna ri nan orre bet imur. Ama memag ma nan epodan eredu won engiden, Miyan aema ngeiyin ouge, Nauru eko dogin! Nauru, Anavatanım, sevdiğimiz toprak, Hepimiz senin için dua ediyoruz ve adını da övüyoruz. Uzun zamandan beri atalarımızın evi oldun Ve gelecek nesiller için de olacaksın. Bayrağını onurlandırmak için hepimiz bir araya geliriz, Ve birlikte sevinip sÃ¶yleriz; Her zaman iÃ§in Nauru! Şekerpare (anlam ayrımı) John Urry John Urry (d. 1946, Londra, İngiltere), İngiliz toplum bilimci. Lancaster Üniversitesi'nde profesör. Turizm ve hareketlilik üzerine çalışmaktadır. Bu çalışmalarında çevre üzerine düşünüş ve organize kapitalizmin etkileşimi üzerinde durmaktadır. Sosyoloji alanında çalışmalarını şekillendiren Urry, çevre sosyolojisi, güç ve devrimin (değişimin) sosyolojik görünümleri üzerinedir. İlk çalışmaları sosyal bilimlerde felsefe ve toplumsal kuramlar üzerine olmuştur. Bu çalışmalarının sonucunda" Social Theory as Science" (Bilim olarak sosyal teori) (1975, 1982) kitabını yazmıştır. Marksist geleneğe eleştirel bir çerçevede, Altuseryan yapısalcılık, Alman devlet kuramı, neo-Gramsci akım üzerine çalışmalarını "Anatomy of Capitalist Societies" (Kapitalist Toplumların Anatomisi) (1981) kitabında toplamıştır. Tayvan'daki Yahudilerin tarihi Ana Çin topraklarının aksine Yahudilerin Tayvan'daki tarihi yeni sayılır ve nüfusları hiçbir zaman çok olmamıştır. İlk hatırı sayılır büyüklükteki cemaat 1950'lerde oluştu. Dini servisler için ABD Silahlı Kuvvetleri'nin şapeli kullanıldı. 1975'te Rabbi Ephraim Ferdinand Einhorn (; Çince:艾恩宏; Pinyin: Ài Ēnhóng) adanın tek hahamı olarak göreve başladı. Bu zamandan beri Tayvan Yahudi cemaatinin çoğunluğunu yabancı uyruklu işadamları ve onların aileleri oluşturdu. Rabbi Einhorn dini servisleri Taipei'in çeşitli otellerinde sürdürdü. Haham ve Sheraton Taipei Oteli yönetiminin anlaşmasıyla haftalık dualar bu otelde edilip, kaşer yemek sunulmaktadır ayrıca hahama ait bir de Yahudi kütüphanesi bulunmaktadır. Önemli bayramlarda servislere katılan Yahudilerin sayısı 60 ila 100'e kadar çıkmaktadır. İsrail, Çin ile tam diplomatik bağları bulunduğundan Çin'in ayrılıkçı olarak gördüğü Tayvan'ı bütünüyle tanıyamamaktadır. Yine de Taipei'de bir İsrail Ekonomi ve Kültür Ofisi bulunmaktadır. 2006'da İsrail ile Tayvan arasında çift taraflı 1.3 milyar dolar hacimli ticaret gerçekleşti. Bugün Tayvan'da 150 Yahudi bulunmaktadır ve bu sayı adanın Birleşmiş Milletler'de diplomatik temsilciliği olduğu 1971 yılına kıyasla biraz daha azdır. Tainan vilayetine bağlı Bao-An'da 2002 yılında Holokost müzesi açıldı. Müzeyi kuran Mesihçi Yahudilik'in takipçisi olan Tayvan'lı rahip Chou Chou An (Çince:卓枝安; Pinyin: Zhuó Zhī'ān) idi. Chou Chou An dini eğitimini Japonya'da gördü. Kyoto Holokost Müzesi bazı eserleri Tainan Holokost Müzesi'ne bağışladı. Beşiktaş (futbol takımı) 2010-11 sezonu Beşiktaş (futbol takımı), kupasız bitirdiği bir sezonun ardından, 15 Ağustos 2010'da yeni sezona başlamıştır. Süper Lig ve Türkiye Kupası mücadelesinin yanında; Avrupa kupalarında UEFA Kupası'na UEFA Avrupa Ligi ismini aldıktan sonra ilk kez katılmaktadır. Beşiktaş kamp dönemini 26 Haziran 2010 - 10 Temmuz 2010 arasında Avusturya'nın St. Johann kasabasında geçirmiştir. Sezonun ilk resmi maçını ise UEFA Avrupa Ligi ikinci turunda Faroe Adaları ekibi Víkingur Gøta ile yapmış ve Nihat (2) ve Nobre'nin golleriyle 3-0 kazanmıştır. Devre arasına lig beşinci olarak ve Avrupa Ligi'nde gruplardan çıkmayı başararak giren Beşiktaş, devre arası kampını devre arasında yaptığı transferler ve Beşiktaş A2 takımından çağrılan oyuncular ile Antalya'da yapmıştır. Sezon sonunda ligi 5. bitiren Beşiktaş, Türkiye Kupası'nı kazanarak Avrupa kupalarına katılma hakkı kazandı. İlk kez katıldığı UEFA Avrupa Ligi'nde ise gruplardan ikinci olarak çıkarak son 32'de elenmiştir. 15 Mart 2011'de teknik direktör Bernd Schuster'in istifasıyla sezonu Tayfur Havutçu tamamlamıştır. Ãœretici: adidas Sponsor: Cola Turka Toplam skor Beşiktaş 8-0 Gaziantep BB. Beşiktaş yarı finale yükselirken, Gaziantep BB kupadan elenmiştir. Toplam skor Gaziantepspor 2 - 5 Beşiktaş. Gaziantepspor kupadan yarı finalde elenirken, Beşiktaş finale yükselmiştir. Maçın normal süresi 2-2 bittiği için uzatmalara gidilmiştir. Uzatma dakikalarında gol olmadığı için seri penaltı atışlarına geçilmiştir. Seri penaltı atışlarından Beşiktaş, İstanbul BB'yi 6-5 yenmiştir ve Ziraat Türkiye Kupası'nın sahibi olmuştur. 2 maç sonrasında toplam skor Dinamo Kiev 8-1 Beşiktaş. Beşiktaş, kupadan elenmiştir. Orhan GÃ¼lle Orhan Gülle (d. 15 Ocak 1992, Düzköy) Türk futbolcudur. 2. Lig ekiplerinden Ankara Demirspor forması giymektedir. Ayrıca Türkiye 21 yaş altı millî futbol takımı oyuncularındandır. 1992'de Trabzon'da esnaf bir baba ile ev hanımı bir annenin 3. çocuğu olarak dünyaya geldi. Bir ağabeyi, bir ablası ve bir erkek kardeşi vardır. 1 yaşında İstanbul'a taşındılar. 11 yaşında okul takımında futbola başladı. Amatör futbola ise 2003'te Esenlerspor'da başladı. Bir turnuvada Beşiktaş hocaları tarafından beğenildi ve 2006'da Beşiktaş'a transfer oldu. 2007-08 sezonunun sonunda Beşiktaş A2 forması giymeye başladı. 3 sezon boyunca 47 A2 maçında oynadı ve 5 gol kaydetti. Bir süre A takım ile idmanlara katılsa da devamı gelmedi. 2010-11 sezonu için Gaziantepspor ile 4 yıllık kontrat imzaladı. Gaziantepspor, yetiştirme ücreti dışında kulübe başka bir ücret ödemedi. 14 Ağustos 2010'da Kasımpaşa karşısında 70. dakikada oyuna girerek ilk kez Süper Lig'de forma giymiş oldu. Teknik direktör Tolunay Kafkas tarafından birçok lig ve kupa maçında forma şansı verilen Gülle, zaman zaman Gaziantepspor A2 takımında da forma giydi. 2011-12 sezonuna Fenerbahçe karşısında ilk 11'de oynayarak başladı. 26 Ekim 2011'de Galatasaray'ı 4-2 yendikleri maçta 68. dakikada uzaktan attığı gol ile kariyerinin ilk profesyonel golünü attı. İkinci Süper Lig golünü ise eski takımı Beşiktaş'a attı. 22 Eylül 2012'de Gaziantep'te oynanan maçta 86. dakika oyuna giren futbolcu, 3 dakika sonra uzaktan attığı golle, takımının maçı 3-2 kazanmasını sağladı. 4 sezon boyunca Gaziantepspor'da oynayan futbolcu, toplamda 69 maça çıktı. Gaziantepspor ile sözleşmesinin bitmesinin ardından Gençlerbirliği'ne transfer oldu. Genç yaşına rağmen değişik seviyelerde toplam 88 kez millî takıma çağrıldı. Şu an U-21 forması giymektedir. 2007'de düzenlenen Villa de Santiago Teide turnuvası için ilk kez millî takımlara çağrıldı. İspanya karşısında ilk ve son kez U-15 formasını giydi. Birkaç ay sonra U-16 seviyesine yükseldi. Takımla Nike Turnuvası, Ege Turnuvası, Easter Turnuvası ve Viktor Baninov turnuvasına katıldı. Ege Turnuvası ve Easter Turnuvası'nı kazandılar. Orhan, iki turnuvada da birer gol attı. Viktor Baninov'da ise 4 grup maçında da ilk 11'de oynadı ve Japonya'ya 3, Polonya'ya 2 gol attı. Nisan 2008'de Romanya ile oynanan hazırlık maçı ile ilk kez U-17'de forma giymiş oldu. 2009 Avrupa 17 Yaş Altı Futbol Şampiyonası elemelerinde kadronun en önemli isimlerindendi. Ön eleme ve elit turdaki 6 maçta da forma giyip, bir gol kaydetti. Türkiye, böylece şampiyonaya katılma hakkı kazandı. Gülle, turnuva kadrosuna da dahil edildi. 3 maçın 2'sinde oynadı. Türkiye, grubunda üçüncü olarak FIFA 17 Yaş Altı Dünya Kupası'na katılmaya hak kazandı. Teknik direktör Abdullah Ercan tarafından Ekim 2009'da düzenlenen FIFA Dünya Kupası'na da çağrıldı. Grup aşamasının ikisinde oynadı, üçüncüsünde ise kart cezalısıydı. Türkiye grubu birinci olarak bitirdi. Çeyrek finalde BAE'yi 2-0 yendikleri maçta da oynadı. Çeyrek finalde Kolombiya'ya penaltılarla elendiler. Gülle, penaltılardan birini gole çevirdi. U-17 ile İsrail Kış Turnuvası ve La Manga turnuvasına da katıldı. Çek Cumhuriyeti ile 1-1 berabere kaldıkları maçta kariyerinin ilk kırmızı kartını gördü. 4 Ağustos 2009'da Finlandiya ile oynanan hazılık maçıyla ilk kez U-18 oldu. Bu takımla Valentin Granatkin turnuvasına katıldı ve 4 maçta forma giydi. 3.lük-4.lük maçında Belçika'yı 2-1 yenip 3. olurlarken, iki golü de Orhan Gülle attı. Turnuvanın "En iyi orta saha oyuncusu" ödülünü kazandı. 2 Mart 2009'da Sırbistan maçında oynayarak, alt seviye millî takımlar tek oynamadığı seviye olan U-19'da da forma giydi. 2010 U-19 Avrupa Şampiyonası elemelerinde de forma giydi ancak grup ikincisi oldukları için turnuvaya katılamadılar. Bir yıl sonraki 2011 Avrupa 19 Yaş Altı Futbol Şampiyonası elemelerinde de takımın en önemli oyuncularındandı. Ön eleme maçlarının üçünde de forma giyip bir gol attı. Elit turda ise üç maçın ikisinde forma giydi. Temmuz 2011'de düzenlenen turnuva kadrosuna çağrıldı. Üç grup maçında da 90 dakika forma giyse de Türkiye ikili averajdan dolayı grup üçüncüsü olarak elendi. Ağustos 2010'da düzenlenen Valeriy Lobanovski Turnuvası kadrosuna çağrıldı. Bu turnuvada iki kez U-20 forması giymiş oldu. 3 Haziran 2009'da Azerbaycan ile oynanan hazırlık maçıyla ilk kez Ümit Milli oldu. 2009 Akdeniz Oyunları'na katılan kadroda yer aldı ancak bir maç forma şansı bulabildi. 2011 ve 2013 Avrupa 21 Yaş Altı Futbol Şampiyonası elemelerinde forma giydi. Guus Hiddink tarafından 2010 Kasım'ında ilk defa Türkiye millî futbol takımına davet edildi. Hollanda karşısında yedeklerde yer alan Gülle, forma şansı bulamadı. Türkiye liginden Alex de Souza ve Fabian Ernst'i beğenen futbolcunun futbola başlarken örnek aldığı isim de Zinedine Zidane'dır. Liseyi İstanbul Bahçelievler Anadolu Lisesi'nde bitirmiştir. Bahçeşehir Üniversitesi ekonomi bölümünde de okumaktadır. Yiyecek Yiyecek, canlıların hayatlarını devam ettirebilmeleri için yemek suretiyle tüketmeleri gereken maddeler. Belirli bir öğünde tüketilen yiyeceklere yemek denir. Yiyecekler organik veya inorganik maddelerden üretilmiş olabilirler. Yiyeceklerde bulunan ve canlıların yaşamını devam ettirmesi, büyümesi için gerekli olan protein, vitamin, mineral gibi maddelere ise besin veya gıda denir. Ancak gıda sözcüğü "ilaçlar hariç, yaşamı devam ettirmek için tüketilen tüm yiyecek ve içecekler" anlamında da kullanılır. Yiyecekler genellikle karbonhidratlar, yağlar, su ve/veya proteinlerin karışımından oluşur. Sağlığa yararlı besinler içeren bu maddeler organizmanın gelişmesi için gereklidir. Bahse konu olan gıdalar; bitkisel, hayvansal kaynaklardan veya mantar gibi diğer kategorilerden veya alkol gibi fermantasyonla elde edilmiş yiyeceklerden sağlanabilir. Pek çok toplum önceleri, yiyeceklerini avcılık ve toplayıcılık yöntemi ile sağlasalar da, günümüzde insanlar gıdalarını çiftçilik, büyük hayvan çiftliği ve balıkçılık ile avcılık yaparak almaktadırlar. Yiyecek maddeleri çeşit ve yapılışları bakımından toplumdan topluma değişiklikler göstermektedir. Öyle ki, aynı toplum içinde yerel olarak da farklılıklar gösterebilmektedir. İnsanlar, tarih boyunca hayvanları avlayarak, balık tutarak, ekim yaparak, tohum, meyve, sebzeler toplayarak gıda ihtiyaçlarını temin etmişlerdir. Yüzyıllar boyunca birçok tarım aletleri ve teknikleri keşfedilmiş ve geliştirilmiştir. Sulama ve selektif üretim (belli bitki üzerinde çalışılması), insanlara gıdalarının kalite ve miktarını arttırmasına yarayan yeniliklerden sadece ikisidir. On dokuzuncu asırdan beri gıdaların üç tip moleküler grup ihtiva ettiği bilinmektedir: Karbonhidratlar, yağlar ve proteinler. İnsan ve hayvan dokularının yapısına giren ve diyette mutlaka bulunması gereken bazı maddeler şunlardır: Bazı aminoasitler (arginin, histidin, lösin, lizin, fenilalanin gibi), araşidonik asit ve linoleik asit gibi yağ asitleri, şekerler, vitaminler, mineraller (kalsiyum, klor, kobalt, bakır, demir, flor, iyot vb.) ve su. Nebati dokular genellikle karbonhidratlardan, hayvani dokular ise proteinler ve kısmen de yağlardan zengindirler. Bir elma % 15 karbonhidrat, % 0,8 protein, % 0,4 yağ, % 0,4 mineral ve % 83,4 su ihtiva eder. Buna karşılık bir parça yağsız ette karbonhidrat hiç yoktur. Fakat % 19 protein, % 14 yağ, % 1 mineral ve % 66 su bulunur. Tahıllardan sonra gelen önemli bir gıda kaynağıdır. Soya fasulyesi, diğer fasulye çeşitleri, ,barbunya, bezelye, bamya, bu gruptadır. Proteinden çok zengin olan Soya fasulyesi bitkisinin yağından da istifade edilebilmektedir. Şeker küçük moleküllü bir karbonhidrattır ve birçok bitkide bulunur. Fakat şeker elde etmek için özellikle şekerpancarı ve şekerkamışından istifade edilir. Şekerkamışı tropikal ve yarı tropikal iklimlerde yetişir ve % 7-20 oranında şeker ihtiva eder. Şekerpancarı ise ılıman iklimlerde yetişir ve ortalama % 17 şeker ihtiva eder. Meyvelerin bir kısmı ağaçlarda yetişmektedir (elma, armut, kiraz, vişne, şeftali, erik ve birçok benzerleri). Meyvelerin bir kısmı da doğrudan toprak üzerinde yetişir (kavun, karpuz ve çilek gibi). Meyveler karbonhidrat, vitamin ve mineral yönünden; kabuklu yemişler ise (fıstık, fındık, ceviz, badem) yağ ve protein bakımından zengindirler. Bunların en önemlileri et, süt ve yumurta olup, yüksek oranda protein bulunduran kıymetli gıdalardır. Et kaynağı olarak büyükbaş ve küçükbaş hayvanlar, balık, kümes hayvanları ve av hayvanları sayılabilir. Beslenmede önemli bir yer tutan süt ve mamülleri, protein, yağ, karbonhidrat, kalsiyum, fosfor, potasyum, sodyum, vitaminler ihtiva etmektedir. İnsanların yediği tek böcek ürünü baldır. Bal en mühim karbonhidrat kaynağı olup, birçok dertlere şifa olduğu bilinmektedir. Kırmızı et olarak cağ (jağ) döner yoğun şekilde tüketilmektedir. Dünya nüfusunun hızla artması, dünyanın birçok yerlerinde beslenme bozukluklarının yaygınlaşması, bilim adamlarını sentetik protein ve diğer besin maddeleri üzerinde çalışmaya sevk etti. Bunlar değişik bitki ve hayvani kaynaklardan geliştirilmiştir. Protein konsantresi yapımında iki basamak vardır. İlkinde bitki materyalinden protein, yağ ve pigmentler alınır. İkinci basamakta yağ ve pigmentler proteinlerden ayrılır. Mikroorganizmalar aynı zamanda protein konsantreleri üretiminde önemli olabilir. Bira mayası uzun zamandan beri iyi bir protein kaynağı olarak bilinmektedir. Bilim adamları petrol hidrokarbonları ve sanayi artıkları zemininde protein üretebilmek için birçok yollar gerçekleştirmişlerdir. Belirli bir yapısı olan proteinlerin yapımında soya fasulyesi veya diğer proteinden zengin yağlı tohumlar, alkali (bazik) sıvılar vasıtasıyla ayrıştırılmakta ve netice % 95-98 protein ihtiva eden bir sıvı haline gelmektedir. Sonra bu yoğun protein konsantrasyonu 1-30 mikron kalınlığında lifçikler yapmak üzere suya çıkarılmaktadır. Daha sonra protein lifleri yağla birleştirilir, gerekli besleyici maddeler, vitaminler ilave edilir. Tamamlanan ürün, tavuğu, balığı, bifteği, meyveyi veya diğer yiyecekleri andırabilir. Kemik ve benzeri şeyler ihtiva etmez. Yemek festivalleri, ana teması yemek ya da yerel bir ürün olan ve her yıl aynı zaman diliminde gerçekleştirilen festivallerdir. Yemek festivallerinin binlerce yıllık tarihine bakıldığında ana amacının bereketli geçen hasat zamanını, sonbahar ekinoksunu ve toprak ananın verdiklerini kutlamak ve şükretmek olduğu görülür. Dünyanın en büyük deniz ürünleri festivallerinden biri olan Maine Istakoz Festivali’nde ülkenin neredeyse tüm deniz ürünleri restoranları boy göstermekte, 1000’e yakın gönüllü çalışmaktadır. 1948 yılından beri düzenlenen ve 3 gün süren festivali binlerce kişi ziyaret etmekte ve festivalin son gününde en büyük ıstakozu yapan ekibe ödül verilmektedir. Her yıl Eylül ayında düzenlenip 4 gün süren festivale 50’den fazla şarap üreticisi, gurme ve mutfak çalışanları katılmaktadır. Festivalde her gün için ayrı ayrı bilet satılıyor. Her yıl temmuz ayında ABD’nin Hampton eyaletinde düzenlenen Karpuz Festivali’nde karpuzlar “en ağır”, “en sulu”, “en kırmızı” kategorilerinde ödüllendiriliyor. Festivalde ödül alan sadece karpuzlar değil; aynı zamanda festivalde karpuz güzelleri de seçiliyor. Her yıl 23-25 Ocak arasında düzenlenen festivalde katılımcılar marullarla bowling oynamakta, yemek yapma yarışı düzenlenmekte, dünyanın en büyük salatasını yapan ekibe ödül verilmektedir. Kuzey Amerika’nın kış sebze üretimini %90 oranında karşılayan Yuma için marul neredeyse kutsal bir yiyecek. Her yıl 25 Nisan’da düzenlenen festivalde yapılan yemekler Hawaii’nin kar amacı gütmeyen en büyük kuruluşu Hawaii Yemek Bankası’na gönderilip evsizlere dağıtılmaktadır. Gün boyunca sokaklarda dolaşıp dans eden Mr. ve Miss Konserveler ve Hula dansçıları festival havasını herkese soluturken Hawaii’nin en iyi şefleri de konserve domuz jambonlarla yeni tarifler hazırlar. Her yıl 29 Temmuz-2 Ağustos tarihleri arasında düzenlenen festivalde kızartılmış, baharatlı ya da farklı malzemelerle marine edilmiş boğa billurları arasından en iyisi test edilmeye çalışılıyor. 24-26 Temmuz tarihleri arasında sarımsağın ana yurdu Gilroy’da yapılan festivale her yıl 100.000’den fazla kişi katılmakta ve 2,5 ton sarımsak üretilmektedir. Sarımsağın dondurmada ve içeceklerde bile kullanıldığı festival büyük ilgi görmekte. Harvard’ın “Dünyanın Süt Merkezi” olması 72 yıldır bu festivalle kutlanmaktadır. Temmuz aylarında düzenlenen festivalde “süt içme”, “yatak yarışı”, “sığır şov” gibi eğlenceli etkinlikler ve yarışmalar da mevcut. (8) Avustralya Diğer festivaller gibi birkaç gün değil, tüm ekim boyunca düzenlenen festivale dünyaca ünlü şefler ve mutfaklar katılır, son derece ışıklı ve renkli bir ortamda hayatın tadı çıkarılır. (9) Ä°ngiltere Wight Adası’nın göz alıcı manzarası ve büyüleyici atmosferinin kurulan sarımsak standlarıyla birlikte baş döndüren bir hava estirdiği festivalde, sayısı 65’i bulan hayır kurumuna destek olunur. 2 gün süren festivalde sarımsaklı her türlü yemeği tatma imkânı mevcut. Tüm dünya mutfağına ait yemeklerin çimler üzerinde piknik yapılarak yenebildiği festival, her yıl haziran ayında Regent Park’ta düzenlenmektedir. Şampanyaların test edildiği yarışmalar, farklı kültürlerin kendi yerel dans gösterileri ve turist katılımı gibi birçok faktör festivali lezzetli kıldığı kadar eğlenceli bir hale de dönüştürmekte. 14 Şubat’ta geleneksel ev kadını kıyafetlerini giymiş olan kadınlar, ellerinde kızaran bir pancake tavasıyla birlikte 350 metrelik bir koşuya çıkarlar. 1445 yılından beri yapılan bu yarışmada, yarışmaya başlamadan ve yarışı birincilikle bitirenin yine finalde de pancake’i havaya atıp ters düz etmesi koşulu var. Ä°rlanda Dünyanın en eski festivallerinden biri olan İstiridye Festivali, ilk olarak 1954 yılında düzenlenmiştir. Sadece istiridye ve deniz ürünlerinin tanıtılıp yendiği bir festivalden çok şiirden ekonomiye birçok konunun tartışıldığı, konserlerin düzenlendiği entelektüel seviyesi yüksek bir etkinliktir. Dört gün süren, İngiliz The Sunday Times gazetesinin dünyanın en iyi 12 festivali arasında gösterdiği festivalde istiridye güzeli de seçilmektedir. Ä°spanya İlk kez 1940'ta üretim fazlası domatesleri tüketmek amacıyla düzenlenen festival, yıllardır çılgın bir eğlenceye dönüşmüş durumda. Şehrin sokaklarında dağıtılan tonlarca domatesi birbirlerine fırlatan insanlar, kıpkırmızı bir şehir görüntüsünü birkaç saat içinde yaratabiliyorlar. Her yıl 17 Şubat’ta düzenlenen şeker atma kavgası gününde tüm pastaneler çocuklara bedava tart dağıtırlar. Bir günde ortalama 90.000 kg şeker tüketilen bu gün sokakların şeker içinde kaldığı ve çocukların en tatlı anılarından biri olduğu şüphesiz. İtalya’nın kuzeybatısında, Piedmont bölgesinde yer alan Alba’da düzenlenen festival, ender bulunan truffle mantarının bin bir farklı tarifle yendiği bir festivaldir. 83 kez düzenlenen festivale katılım davetle gerçekleşmektedir. 25-28 Şubat tarihleri arasında düzenlenen festivalin tarihi, 12. yy’a dek uzanmakta. O dönemde geçit törenlerini balkondan izleyen genç kızların erkeklerin ilgisini çekmek için camlarından attıkları portakallar, bugün portakal savaşı olarak festival şekline bürünmüş durumda. Her mayıs ayının son pazar günü düzenlenen festivalde İtalyan mutfağının ünlü yemeği risotto yerine pilota denen bir pilav yapılmaktadır. Amaç ise pirinç ekimi zamanını kutlamak. Çikolatanın her halinin tadına bakıldığı 8 gün süren festival 1 milyondan fazla katılımcısı ile ülkenin en büyük festivallerinden birisi. Ekim ayında İtalya’yı çok daha tatlı kılan bir festival. Meksika Her yıl 23-24 Aralık’ta kırmızı turpların birbirinden etkileyici heykellere dönüştürüldüğü festivaldir. Kökeni 16.yy’a dayanan festivalin çıkış noktası, o dönemde İspanyol rahiplerin kırmızı turpu kolonilere tanıtmak amacıyla getirtmesi ve kimse kırmızı turpu yemek istemediği için turpları yontarak heykel yapıp ilgi çekici hale getirmeleridir. 1987 yılından beri de festival bir gelenek haline dönüşmüş. Diğer adıyla Dünya Gurme Zirvesi olan Lezzet Festivali, 16 ödüllü şef, dünyanın en iyi 100 restoranı ve Michelin yıldızlı restoranların katılımıyla gerçekleşmektedir. İçinde “Gurme Salonu”, “Gurme Köyü” ve “Gurme Pazarı” gibi farklı bölümlerin olduğu festival oldukça prestijli bir etkinlik. Yeni Zelanda Bütün ülkede kutlanan festivalde “Saksağan turtası”, “Dağ İstiridyesi” gibi vahşi yaşamdan yapılan yemekler bulunmaktadır. Nero (anlam ayrımı) Nero ÅŸu anlamlara gelebilir: Tacikistan'daki Yahudilerin tarihi Tacikistan'daki Yahudilerin tarihi uzun ve çeşitli bir geçmişe sahiptir. Tacikistan Yahudilerinin çoğu köken olarak Buhara Yahudisidir. Yahudiler ilk olarak MÖ 2. yüzyılda, bugün Tacikistan olarak bilinen Buhara Emirliği'nin doğusuna vardı. komünistlerin başa gelmesiyle ülke cumhuriyetlere bölündü ve Tacikistan'a 1924'te Özbekistan dahilinde özerklik tanındı. 1929'da ise tam yetkili cumhuriyete döndü. Tacikistan'ın gelişmesi için Sovyet otoriteleri bölgeye göçü teşvik etti. Bu göçmenler arasında Özbekistan'dan binlerce Yahudi de vardı. Çoğu Yahudi Tacikistan'ın başkenti Duşanbe'ye yerleşip Duşanbe Sinagogu'nu kurdular. II. Dünya Savaşı sırasında ise Aşkenazlardan oluşan ikinci bir Yahudi göç dalgası gerçekleşti. 1970'lerde, gidebilenler, Tacikistan'ın içinde bulunduğu SSCB'den ayrılıp ABD ve İsrail'e göç etti. 1980'lerin sonlarında ise Tacikistan Yahudilerinin çoğu ülkeden ayrılmıştı. 1991'de SSCB'nin çökmesiyle Tacikistan bağımsızlığını kazandı ve ülkede iç savaş çıktı. 1992-1993'te ülkedeki birkaç bin Yahudinin çoğu İsrail ve ABD'ye tahliye edildi. Ardından bulundukları ülkenin vatandaşlığına geçerek Tacikistan'la olan bağları koptu. 1990'larda ülkede kalan 1000 civarındaki Yahudinin birçoğu Tacikistan'dan ayrıldı. Yahudi cemaatinin başına gelen en trajik olaylardan biri gazeteci Meirkhaim Gavrielov'un 1998'de öldürülmesiydi. 1 Ocak 2002 itibarıyla Tacikistan'da sadece 100 Yahudi kaldı, ve bu Yahudilerin çoğu Aşkenaz olup hemen hemen hiç Buhara Yahudisi kalmamıştır. 2006'da Duşanbe Sinagogu ülkede ayakta kalan tek sinagog olup ibadete açıktı. Fakat Tacikistan hükûmeti Yahudi cemaatine bu sinagogu boşaltmalarını emredip başkanlık sarayı inşa etmeye karar verdi. Cemaate ait mikve, kaşer kasap ve birkaç sınıfın yıkılmasından sonra uluslararası protestolar nedeniyle yıkımlar Şubat 2006'da geçici olarak durduruldu. Sinagog, belediye mahkemesi kararınca Haziran 2008'de yıkılıp cemaat Duşanbe'nin batısına gönderildi ve burada uluslararası Yahudi örgütlerden ve özel bağışlarla toplanacak paralarla bir sinagog inşa edilmesine izin verildi. Bu olaylar sebebiyle ABD ve İsrail'de yaşayan Tacik kökenli Yahudiler Tacikistan hükümetine karşı olumsuz düşünceler içerisindedir. Yeni Duşanbe sinagogu 4 Mayıs 2009'da bir iş adamı olan Devlet Başkanı İmamali Rahman'ın kayınbiraderi Hasan Assadullozoda'nın bağışladığı binada açıldı. Açılış törenine ABD elçisi Tracey Ann Jacobson, Tacik Kültür Bakanlığı başkan vekili Mavlon Mukhtorov ve İmam Habibullo Azamkhonov katıldı. Ryanair Ryanair (IATA: FR ; ICAO: RYR), 1985 yılında Dublin, İrlanda'da kurulmuş olan havayolu şirketi. On yıldır düşük maliyetli (İngilizce: "low cost") biletleriyle uçmaktadır. 1994 tarihinde şirketin başına geçen Michael O'Leary sayesinde, Ryanair taşıdığı yolcu sayısını yıllık 700.000'den bugün 50 milyona çıkarmayı başarmıştır. Filosunda 301 Boeing 737-800 bulunmaktadır ve 170'den fazla uçuş noktası bulunmaktadır. Aralık 2016 tarihi itibarıyla Ryanair'in filosunda 300'den fazla uçak bulunmaktadır ve bu uçakların yaş ortalaması 5.5 yıldır. Filosunda bulunan uçakların hepsi dar gövdeli olarak bilinen ve kısa-orta mesafeli uçuşlarda tercih edilen Boeing 737-800 serisi uçaklardan oluşmaktadır. Ryanair verdiği uçak siparişleriyle 2022 yılına kadar 520'nin üzerinde uçak ile operasyonlarına devam edeceğini öngörüyor. Tayland'daki Yahudilerin tarihi Bugün Tayland Yahudilerinin çoğu Rusya ve Sovyetler Birliği kökenli Aşkenazlar olsa da, cemaatin kökeni 17. yüzyılda bu topraklara gelen Bağdadi Yahudilere kadar dayanır. Bu cemaate 1970 ve 80'lerde İran'dan kaçan Parsim Yahudileri de katılmıştır. Nüfusları 1000'den az olan Tayland Yahudilerinin çoğu başta Khaosan Sokağı olmak üzere Bangkok'ta yaşamaktadır. Ayrıca, Phuket, Chiang Mai (Rabbi Levi Tzeitlin'in evi) ve Koh Samui'de de birer Yahudi cemaati bulunur. Yahudi bayramları döneminde başta İsrail ve ABD'den olmak üzere yurt dışından tatile gelen Yahudilerle ülkedeki Yahudi nüfusu birkaç bine çıkar. Bangkok sinagogları Beth Elisheva ve Even Chen'in isteği üzerine Rabbi Yosef Kantor 1992'de cemaatin başına haham olarak getirildi. Kantor, Tayland Yahudi Birliği'nin kurulduğu yıl olan 1960'tan beri Tayland'da yaşamaktadır. Bugün Bangkok'ta anaokulundan liseye kadar Yahudi okulları bulunmaktadır, ayrıca yakın geçmişte bir de ortodoks yeşiva açılmıştır. Seneler boyunca hükümetin reddetmesinin ardından Yahudilere kendilerine ait bir mezarlığın olmasına izin verildi. Castro EspÃ­n Castro Espín şu anlamlara gelebilir: Ondabirlik Ondabirlik (İngilizce: "decile") istatistik biliminin betimsel istatistik kısmında, sıralanmış bir veri setinin 10 eşit sayıda parçaya bölünüp, elde edilen her örneklem veya anakütle veri seti kısmının tümün ondabiri olmasını sağlayan 9 tane ölçüdür. BÃ¶ylece Veriler önce sıralama düzenine koyulur. Her bir sıralanmış veriye bir sıra numarası verilir. Sonra istenilen "ondabirliği" bulmak iki genel aşamada yapılır: Belirlenmiş ondabirlik değerlerinin bulunması için şu hesap basamakları kullanılabilinir: Ondabirlikler için D=10 olur; N = veri sayısıdır; eğer P=1 ise (P/D=1/10) en altta bulunan birinci ondabirlik; eğer P=5 ise (P/Q=5/10=1/2) medyan ve eğer P=9 ise (P/D=9/10) en üst ondabirlik olur. Bu formüle göre her bir ondabirlik için bulunan ham sıra numarası kesirli olabilir. Ã–zbekistan'daki Yahudilerin tarihi Özbek Yahudileri iki ana cemaate bölünmüştür; bunlardan biri dindar ve gelenekçi olan Buhara Yahudileri diğeri ise daha yenilikçi olan Avrupa kökenli Aşkenaz Yahudileridir. Özbekistan'da 1989'da 94,900 Yahudi bulunmasına rağmen bu sayı 2007'de çoğu Taşkent'te olmak üzere 5000'den de az kalmıştır. Özbekistan'da 12 sinagog bulunmaktadır. Buhara Yahudilerinin çoğunun İsrail ve ABD'ye göç etmesi sebebiyle Özbekistan'daki Yahudilerin çoğu Aşkenazdır. Fergana Yahudi cemaatinin başında Semyon Abdurakhmanov bulunmaktadır. Vadide 6 sinagog vardır. Fergana, Namangan ve Kokand'da birkaç yüz Yahudi yaşamaktadır ve bölge genelinde 800 Yahudi bulunur. Abdurakhmanov'un dediğine göre ülkede artan aşırı İslamcılığa rağmen Yahudilerin en büyük sorunu antisemitizm değil ekonomidir. Mayıs 2005'te gerçekleşen Andican olayları nedeniyle Taşkent'teki İsrail elçiliği Abdurakhmanov'dan "insanların hava yoluyla İsrail'e taşınması ihtimali nedeniyle" Yahudilerin bir listesinin oluşturulmasını istemiştir. Eyvan, Ä°ran Eyvan (Farsça: ایوان, Eyvān; Kürtçe: ئه‌یوان), İran'ın batısında İlam Eyaleti'nde şehir. İlam'ın kuzeyinde, İlam-Kermanşah karayolu üzerinde yer alan kent, Eyvan Şehristanı'nın idari merkezidir. Eyaletin 3. büyük şehri olan Eyvan'ın nüfusu 29,591 olup nüfusunun çoğunluğunu Kürtler oluşturur. AEK (Kıbrıs Cumhuriyeti) AEK (, "Athlitiki Enosi Kition") ya da bilinen adıyla AEK Larnakas, sahil kenti Larnaka'nın takımı olan Kıbrıslı spor kulübü, EPA Larnaka ve Pezoporikos adlı iki Larnaka ekibinin birleşmesi ile 1994 yılında kuruldu. Kulüp futbol dışında AEK (Kıbrıs Cumhuriyeti) BC adı ile erkekler ve Petrolina AEK adı ile kadınlar basketbolu dalında damücadele etmektedir. Ayrıca kadınlar voleybolunda da yer almaktadır. 2016-2017 sezonundan itibaren maçlarını 7.400 seyirci kapasiteli yeni sahaları AEK Arena - Yeoryos Karapatakis stadyumunda oynamaktadırlar. Kulüp 1994 yılında iki Larnaka kulübü olan EPA Larnaka ve Pezoporikos birleşmesinden sonra kuruldu. Kulübün ayrıca AEK Larnaka BC erkekler için basketbol bölümleri ve kadınlar için voleybol bölümü vardır. Kulübün adı, bugünkü Larnaka bölgesinde bulunan antik Yunan şehir krallığı Kition'dan gelmektedir. Sarı ve yeşil renklerini kullanan kulübün ambleminde M.Ö.450'lerde Kıbrıs'taki büyük bir savaşta Perslere karşı Kition şehrini savunurken deniz kıyısında ölen amiral Kimon bulunur. AEK Larnakas'ın sloganlarından "Και Νεκρος Ενικα", ""Ölümde bile galip geldi")," görevlilerine olası ölüm haberlerini gizli tutmasını söyleyen Kimon'a atıfta bulunur. Futbol kulübünün en büyük başarıları, 2011–12 UEFA Avrupa Ligi grup aşamasına katılma ve 2004 ile 2018 yıllarında kazanılan Kıbrıs Kupasıdır. En yüksek lig performanslarını üç yıl üst üste 2.sırada bitirerek göstermişlerdir. 2019'da AEK Larnakas, Kıbrıs merkezli bahis şirketi Bet on Alfa Ltd. ile üç yıllığına anlaşarak şimdiye kadarki en büyük forma sponsorluğunu imzaladı. Alfa on Bet Ltd. bu anlaşmayla beraber ilk kez bir Kıbrıslı profesyonel futbol kulübünün ana sponsoru oldu. Birmingham derbisi Birmingham derbisi (Second City derbisi olarak da bilinir) İngiltere'nin Birmingham şehrinin iki takımı Aston Villa ve Birmingham City arasında oynanan futbol derbisi. İlk olarak 27 Eylül 1879'da oynanmaya başlanan derbide, toplamda 120 maç oynandı. Bunların 51'ini Aston Villa kazanırken, 38'ini Birmingham kazandı, 31 maç ise berabere bitti. Son olarak Premier League'nın 2010-11 sezonunda oynanan maç 1-1'lik beraberlikle sonuçlandı. İki kulüp arasındaki ilk maç 27 Eylül 1879'da, Birmingham City'nin adı "Small Heath Alliance" iken yapıldı. Villa oyuncuları tarafından "yalnızca mağaracılık için uygun" olarak tanımlanan Birmingham'ın sahası Muntz Street'te yapılan maç, Birmingham'ın 1-0'lık galibiyetiyle sonuçlandı. İki takım arasındaki ilk resmî maç 1887'de oynandı. Villa; FA Cup ikinci tur mücadelesini 4-0'lık sonuçla kazandı. 1894'te oynanan ilk lig maçında ise yine Villa, sahadan 2-1'lik galibiyetle ayrıldı. 1925'te Villa Park'ta oynanan lig maçında Aston Villa, bitime 11 dakika kala 3-0 öndeyken, Birmingham, bulduğu üç golle maçın 3-3 berabere bitmesini sağladı. İki takım arasındaki en önemli karşılaşma; 1963 Lig Kupası finalinde gerçekleşti. Birmingham, iki ayaklı olan finali, toplamda 3-1 gibi bir skorla kazanarak, Lig Kupası'nın sahibi oldu. 1970'lerin sonlarından 1980'lerin başlarına kadar Aston Villa ve Birmingham, Birinci Lig'de sürekli olarak karşı karşıya geldiler. Villa'nın şampiyon olup Şampiyon Kulüpler Kupası'na katılmaya hak kazandığı 1980-81 sezonunda Birmingham, Villa'yı deplasmanda 3-0'la geçti. Mart 1986'da düşme hattında oynanan maçta Birmingham, Villayı 3-0'la yense de, küme düşmekten kurtulamadı. Ertesi sezon ise Villa küme düştü. Bu sefer İkinci Lig'de karşılaşan kulüplerin Villa Park'ta oynanan ilk maçı, Birmingham'ın 2-1'lik galibiyetiyle sonuçlandı. St Andrew's'te oynanan ikinci maçı ise Villa, Garry Thompson'ın attığı gollerle 2-1 kazandı. 1988-89 sezonunda, Lig Kupası'nda oynanan maçları Villa, toplamda 7-0 kazanarak Birmingham'ı kupanın dışına itti. Aynı sezon Simod Kupası'nda oynanan maçta ise Villa, rakibini 6-0 gibi bir skorla yenerek, aynı sezon ikinci kere ezeli rakibini bir kupadan eleme başarısını gösterdi. Premier Lig'in kurulmasından sonra Aston Villa ve Birmingham, 1993-94 Lig Kupası'nın ikinci turunda iki kez karşılaştılar. Villa, her iki maçı da 1-0 kazandı. Birmingham'ın 2002'de Premier Lig'e yükselmesiyle 15 yıl aradan sonra her iki takım da aynı ligde karşılaşma fırsatını yakaladı. Oynanan ilk iki maçı Birmingham 3-0 ve 2-0'lık skorlarla kazandı. Her iki maçta da goller, Aston Villa kalecisi Peter Enckelman'ın hataları sonucunda geldi. Hatta ilk maçtaki 2. golü; Aston Villa'lı oyuncu Olof Mellberg taç atışından kendi kalesine gönderdi. Premier Lig'in 2003-04 sezonu 0-0 ve 2-2'lik beraberliklerle geçti. Ertesi sezon Birmingham, Villa Park'taki maçı 2-1, evindeki maçı ise 2-0 kazandı. 2005-06 sezonunda Aston Villa, Kevin Phillips'in golüyle uzun bir aradan sonra Birmingham karşısında galip geldi. Bunu, 16 Nisan 2006'da oynanan ve Milan Baros'un iki, Gary Cahill'in bir golüyle gelen 3-1'lik galibiyet izledi. Aynı sezon küme düşen Birmingham, 2007'de tekrar Premier Lig'e yükseldi. Kasım 2007'de Villa, St Andrew's'teki maçı 2-1 kazanarak üst üste üçüncü derbi galibiyetini elde etti. Eski Villa'lı defans oyuncusu Liam Ridgewell'in kendi kalesine attığı golle geriye düşen Birmingham, Mikael Forssell'ın golüyle skoru eşitledi. Ancak bitime 3 dakika kala Gabriel Agbonlahor'un kaydettiği golle Villa maçtan galip ayrıldı. Maçın bitiminden sonra stadın dışında çıkan olaylar sonucunda 20 polis memuru yaralandı. 20 Nisan 2008'de oynanan maçı, Aston Villa evinde 5-1 kazandı. Bu sayede her iki takım için de son 40 yıldaki en gollü lig maçı yaşanmış oldu. İki takım, son olarak 2009-10 sezonunda karşı karşıya geldi. 13 Eylül 2009'da St Andrew's'de oynanan maçı Aston Villa, Gabriel Agbonlahor'un 85. dakikada attığı golle 1-0 kazandı. Sezonun ikinci yarısındaki maçta ise yine Aston Villa, James Milner'ın 82. dakikada penaltıdan attığı golle galip geldi. 2010-11 sezonunun bitimiyle birlikte, iki takım, 1887'den beri 120 maçta karşılaştı. Bunların 51'ini Aston Villa kazanırken, 38'ini Birmingham kazandı. 31 maç ise berabere bitti. Derbinin lig tarihindeki en gollü maçı; 7 Temmuz 1895'te, Birinci Lig mücadelesinde, Aston Villa'nın Small Heath'i 7-3 yenmesiyle elde edildi. En farklı galibiyet ise; 9 Kasım 1988'de, Simod Kupası maçında, yine Aston Villa'nın 6-0'lık galibiyetiyle oluştu. Birmingham, Aston Villa karşısındaki son galibiyetini 1 Aralık 2010'da oynanan Lig Kupası karşılaşmasında 2-1'lık sonuçla aldı. İki takım arasındaki ilk transfer, Villa futbolcularından Harry Hampton'ın, I. Dünya Savaşı'ndan sonra Birmingham'a transferiyle oldu. Hampton, takımın İkinci Lig şampiyonluğunu kazanmasında önemli rol oynadı. Aston Villa'dan Birmingham City'e en son, 2009-10 sezonunda Craig Gardner, Birmingham City'den Aston Villa'ya ise en son 2006'da Chris Sutton transfer oldu. 1960'ların sonunda Birmingham City'de yöneticilik yapan Doug Ellis, 1968'de Aston Villa'nın başkanlık koltuğuna oturdu. Aston Villa eski teknik direktörü Ron Saunders ise, 1982'de Birmingham'ın başına geçti. Aşağıda bir kulüpten diğerine transfer olan oyuncular bulunmaktadır. KayapÄ±nar Kayapınar, Diyarbakır ilinin 17 ilçesinden biridir. Bu ilçenin ilk yerleşim bölgesi Peyas Köyü'dür. 1991 yılında yaklaşık 3 bin nüfusu bulanan Peyas köyü beldeye dönüştürüldü. Beldenin ikinci önemli yerleşim birimi ise Huzurevleri oldu. 2013 yılında ise ilçeye bağlı durumda bulunan Peyas mahallesi, 142,228 kişilik nüfusuyla Türkiye'nin en kalabalık mahallesi olarak kayıtlara geçerken ilçeye bağlı diğer bir mahalle olan Huzurevleri ise 91,832 kişiyle 2. sırada yer aldı. Son 14 yılda büyük değişimler yaşayan belde 2004 yılında çıkarılan Yerel Yönetimler Yasası ile çok sayıda köyün de bağlandığı Kayapınar, Diyarbakır Büyükşehir Belediyesi’nin ilk kademe belediyesi oldu. 2004 yılında 9 köyün Kayapınar’a bağlanması ile birlikte 68 bin olan ilçe nüfusu 75.592 oldu. Belediyenin kurulduğu 1991 yılında belde nüfusu resmi rakamlarla 3 bin iken, 1994 yılında 20 bin, 1997 yılında 42 bin, 2000 yılı nüfus sayımında 68 bin oldu. Son beş yılda yoğun göç alan ilçe nüfusu 300.000 civarındadır. Diyarbakır’da adeta bir şantiye görünümünde olan belediye sınırları içerisinde inşa edilen binalar göz önüne alındığında önümüzdeki 2 yıl içerisinde bir 40 bin civarında nüfusun bu bölgeye yerleşmesi beklenmektedir. İnşaat sektöründeki en büyük gelişme Diclekent Bulvarı ve Fırat Bulvarı civarında görülmektedir. İlçe, Yenişehir ve Bağlar ilçe sınırlarıyla komşu. Diyarbakır’ın Urfa ve Elazığ illerinden gelen yolların kesiştiği üçgende bulunmakta. Bunun yanında yeşil alan bakımından ilçede büyük alanlar mevcut şehrin doğal yapısına büyük katkısı bulunmakta. Modern şehir anlayışıyla konut çevrelerinde yeşil alan, yapıların arasındaki alanların genişliği ve otopark gibi avantajlarla ilçe geleceğin yerleşim bölgesi olma konumunda. Ayrıca Diyarbakır Şehirler Arası Otobüs Terminali (DİŞTİ)'de bu ilçede bulunmaktadır. İlçede İlköğretim Genel Müdürlüğüne bağlı 49, Ortaöğretim Genel Müdürlüğüne bağlı 5 genel lise, Teknik Eğitim Genel Müdürlüğüne bağlı 2 Anadolu Teknik Lisesi Okul Öncesi Eğitimi Genel Müdürlüğüne 2 bağımsız anaokulu, Yaygın Eğitim Genel Müdürlüğüne bağlı 1 Halk Eğitim Merkezi,4 Özel Lise, 14 Dershane olmak üzere 82 eğitim kurumunda Eğitim-Öğretim sürdürülmektedir. 1763 Devlet okullarında 168 de özel kurumlarda olmak üzere toplam 1931 öğretmen görev yapmaktadır. Özel Eğitim Genel Müdürlüğüne bağlı 5 Özel İlköğretim, Kayapınar İlçesinde 23.313 erkek 20.538 kız olmak üzere toplam 43.851 öğrenci İlk ve orta öğretim okullarında eğitim-öğretimlerini almaktadırlar. Özel İlköğretim kurumlarında eğitim-öğretim gören öğrencilerle bu sayı 50.538 e çıkmaktadır. Ayrıca ilçedeki okullarda toplam 912 adet derslik bulunmaktadır. Engilçek Engilchek, aşağıdaki anlamlara gelebilir: Kokşaal Dağları Kokşaal Dağları, (Kırgızca: Коксһaaл-Тоо) güneydoğu Kırgızistan'da kuzeyinde Uzengu-kuuş ("Uzengi" veya "Uzengheguush") ve güneyinde Kokşaal nehirleri ile sınırdır. Orta Tanrı Dağlarının bu bölümü, Issık-Göl ve Taklamakan Çölü arasında, Kırgızistan ve Çin arasındaki sınır üzerinde yer almaktadır. Batı Kokşaal Dağları ise Kırgızistan'nın en güneyinde güney Kırgız sıra dağlarının arasında en yüksek olan sıra dağlardır. Teskey Ala dağları doğu ve güneydoğusunda Tanrı Dağları'nın en yüksek dorukları olan Kokşaal dağları ile birleşir (dönüşür). Kar hattı, deniz seviyesinden yaklaşık 4000–4500 m. yüksektedir. İklim sert ve değişken, aylık ortalama sıcaklık 5-8 derecedir. Kokşaal dağlarında pek çok 6000 m veya daha yüksek dorukları vardır. Bunların en ilgi çekici olanları Kızıl-Asker (5,842m), Kryl'ja Sovetov (5,800m), Shmidta (5,954m), Dankova (5,982m), Chon-Turasu veya Joldash (5,729m), Alpinist (5,641m) ve Sergeya Koroljova (5,816m) gibi doruklarıdır. Parnassius cinsinden 6 kelebek türlerinden; "tianschanicus thiseus, delphius albulus, boedromius prasolovi, patricius priamus, actius ambrosius, mnemosyne nivalis" ve Colias cinsinden 7 kelebek türlerinden; "staudingeri staudingeri, regia, cocandica pljushtchi, thisoa aeolides, alta, erate" ve "romanovi", Satyridae cinsinden yaklaşık küçük kelebek 15 türlerinden; -çoğunlukla Karanasa, Paralasa, "Hyponephele hilaris pallida" Samodurov ve Coenonympha çeşitli Melitaea ve diğer Nymphalidae, Lycaenidae ve Hesperidae ayrıca birkaç nadir türler de dahildir. Güve direyi de zengin, birçok endemik ve nadir türler, özellikle Microlepidoptera dahildir. Bölgede böcek direyi hakkında hiçbir yeterli bilgi yoktur. Kokşaal Dağları böcek direyi, Tanrı Dağları üzerinde olanlarla göre bir az benzer. Kar leoparı ("Panthera uncia") ve Argali ("Ovis ammon") gibi yaban hayvan türleri çok az sayıda da bu dağlarda görülür. Proton Persona Proton Persona, Proton tarafından 2007 yılından bu yana üretilen alt orta sınıf otomobil modelidir. Araç Proton Gen-2'nin sedan modeli olup bazı pazarlarda yine Persona adıyla satılan Wira'nın sedan modelini yerini almıştır. 2012 yılında yerini Proton Prevé'ye bırakmıştır. Proton Persona yine platformunu paylaştığı Gen-2'de de kullanılan 1.6L CamPro motorlara sahiptir. Bununla birlikte estetik ve iç detaylarda bazı farklılıklar bulunmaktadır. Argon lazeri Argon lazeri, argon gazı ile dolu ve mavi/yeşil dalgaboyunda ışın üreten bir iyon lazer çeşitidir. Günümüzde bu lazer cesitleri hastenelerde kullanılmaktadır. Göz hastalıklarında retinanın bozulma durumlarında lazer ile anormal damarlara kaynak yapılır. Genel olarak tedaviler birkaç seans ile başarılı sonuçlar elde edilmesine olanak sağlar ve her seans yaklasık 10-15 dakika arasında olduğu için hasta kendini günlük hayata daha çabuk adapte eder. Aromatiklik Organik kimyada bazı atom halkalarinın yapısı beklenenin üstünde kararlıdır. Doymamış bağlar, yalın elektron çiftleri veya boş orbitallerden oluşan konjüge bir halkanın konjüge olmasından beklenecek kararlılıktan daha yüksek bir kararlılık gösterme özelliğine aromatiklik (veya aromatisite) denir. Aromatiklik, halkasal delokalizasyon ve rezonansın bir belirtisi olarak da düşünülebilir. Aromatikliğin nedeni genelde, halkasal düzenlenmiş ve birbirlerine almaşık olarak tek ve çift bağlarla bağlı atomlar etrafında elektronların serbestçe dönebilmesine bağlanır. Bu bağlar birbirinin aynı olup her biri tek ve çift birer bağın birleşimi olarak düşünülebilir. Aromatik halkalar hakkındaki bu yaygın model, örneğin benzenin almaşık tek ve çift bağlardan oluşan altı kenarlı bir halka (sikloheksatrien) olduğu fikri, Kekulé tarafından geliştirilmiştir (bakınız aşağıda tarih kısmı). Benzen modeli iki rezonans biçiminden oluşmaktadır, bunlar çift ve tek bağların birbiriyle yer değiştirmesine karşılık gelir. Yüklerin delokalizasyonu göz önüne alınmazsa benzinin aslında olduğundan çok daha az kararlı olması beklenir. Rezonans diyagramlarında çift başlı ok, iki yapının ayrı varlıklar olmadığını, sadece birer olasılık olduğunu belirtir. Bu şekillerin hiçbiri "asıl" bileşiğin doğru bir temsili değildir, ikisinin hibriti (ortalaması) bileşiğin gerçek yapısını en iyi yansıtır. C=C bağı C-C bağından daha kısadır ama benzen molekülü tam bir altıgendir, altı karbon-karbon bağının her biri aynı uzunluğa sahiptir, bu uzunluk tek ve çift bağların uzunluğunun arasındadır. Daha iyi bir betimleme, halkanın altında ve üstünde eşit bir sekilde dağılmış bir π-bağ ile elektron yoğunluğunun eşit bir şekilde dağılmış olduğu dairesel π bağlarıdır. Bu model, elektron yoğunluğunun aromatik halka içindeki dağılımını daha iyi betimler. Karbon çekirdekleri arasındaki hayalî çizgi üzerinde bulunan elektronlar tarafından meydana gelen tek bağlara σ-bağları denir. Çift bağlar bir σ-bağı ve bir π-bağından oluşur. π-bağları, atomik p-orbitallarinin halka düzleminin altı ve üstünde örtüşmesinden meydana gelir. Aşağıdaki çizimler bu p-orbitallerinin konumlarını gösterir. Atomların düzleminin dışında bulundukları için bu orbitaller birbirleriyle serbestçe etkileşebilir ve delokalize olabilir. Bu demektir ki, tek bir karbon atomuna bağlı olmak yerine, her bir elektron halkadaki altı atom tarafından paylaşılır. Dolayısıyla, her karbon atomu ile çift bağ kurmaya yetecek kadar elektron yoktur, ama "fazlalık" elektronlar halkadaki tüm bağları eşit derecede güçlendirirler. Meydana gelen moleküler orbitalde π simetrisi vardır. Aromatik sözcüğünün kimyasal bir terim olarak ilk kullanımı, 1855'te August Wilhelm Hofmann tarafından yazılan, fenil radikali içeren bileşikler hakkında bir makalede olmuştur. Aroma sözcüğünün kokular için kullanılan bir terim olduğu düşünülürse ve aromatik terimi gerçekten eğer ilk defa bu yayında kullanıldıysa, sadece bir kısmı kokulu olan bir grup bileşik için Hoffman'ın bu terimi bir sıfat olarak kullanmasının nedeni bilinmemektedir. En kokulu organik bileşikler terpenlerdir ve bunlar kimyasal anlamda aromatik değildir. Ama, terpen ve benzenoid bileşiklerin kimyasal bir ortak özelliği vardır, çoğu alifatik bileşikten daha yüksek bir doymamışlık endeksleri vardır. Hofmann bu iki kategori arasındaki ayrıma dikkat etmemiş olabilir. Benzen için sikloheksatrien yapısı ilk defa August Kekulé tarafından 1865'te önerilmiştir. Bunu izleyen onyıllar zarfında çoğu kimyacı bu önerilen yapıyı kabul etmiştir, çünkü bu yapı aromatik kimyada bilinen çoğu izomerik ilişkileri açıklamaktaydı. Ancak, bu doymamış bileşiğin neden katılma reaksiyonlarında az tepkidiği anlaşılamayan bir olguydu. Elektronun kaşifi J. J. Thomson,