tıpın ise bu hastalığın tedavi yöntemlerini belirlemek, tanımlamak, sınıflandırmak ve uygulamak için "psikiyatri" adında özel bir uzmanlık alanı yarattığını iddia etmiştir. Çamkoru Tabiat Parkı Çamkoru Tabiat Parkı, Çamlıdere ilçesi sınırları içinde, Ankara'nın 110 km kuzeybatısında bir tabiat parkıdır. Tabiat parkında ayrıca Çamkoru Göleti bulunur. 215 hektar büyüklüğünde olan tabiat parkını Eski Ankara-Bolu devlet karayolu park sahasını ikiye böler. Çamkoru Tabiat parkı ziyaretçilerin eğlenme ve dinlenme ihtiyaçlarını karşılar. Çadırlı kamp yapmak mümkündür. Çamkoru Orman İçi Dinlenme Yeri'nde piknik ve gezinti alanları mevcuttur. Türkiye Cumhuriyeti Millî Eğitim Bakanlığı'nın bir izcilik kampı bulunur. Eskiden mesire yeri olarak kullanılan Çamkoru, 2008 yılında Türkiye Cumhuriyeti Çevre ve Orman Bakanlığı tarafından Türkiye'nin 23. Tabiat Parkı olarak ilan edilmiştir. Sahanın bir kısmı Hazine'ye aittir. Çamkoru, İç Anadolu'nun bozkırından Kuzey Anadolu'unun orman bitki örtüsüne geçildiği yerde bulunur. Orta ve kalın ağaçlık çağında doğal sarıçam ve karaçam ağaç türleri ile kaplıdır. Ayrıca sapsız meşe, Tüylü meşe, Titrek kavak, gürgen, göknar ve geyik dikeni bulunur. Arazisinin bır kısmı ise açıklıktır ve Çamkoru Göleti'nden oluşur. Çamkoru'da kurt, çakal, tilki, tavşan ve yaban domuzu, yırtıcı ve ötücü kuş türleri bulunur. Çamkoru göletinde gökkuşağı alabalıkları ve çeşitli diğer balıklar bulunur. Çamkoru Geyik Üretme İstasyonu doğaya salınmak üzere geyik yetiştirmektedir. 1996 Avrupa Futbol Şampiyonası elemeleri 1996 Avrupa Futbol Şampiyonası finallerine katılacak takımların belirlenmesi için yapılan eleme aşaması. Elemelerde, ev sahibi İngiltere dışındaki 47 takım toplam 8 gruba ayrılarak mücadele etti. Çift devreli lig usulüne göre oynanan maçlar sonunda gruplarını birinci bitiren 8 takım ve en iyi 6 grup ikincisi doğrudan finallere gitti. Finallere katılacak son takım, geriye kalan iki grup ikincisi arasında tarafsız sahada oynanan maçla belli oldu. Galibiyetlere iki yerine üç puan verildiği ilk Avrupa Futbol Şampiyonası elemesidir. Kura çekimi 22 Ocak 1994'te Manchester'da yapıldı. 47 takım 8 grup oluşturmak için altı torbaya ayrıldı. İngiltere ev sahibi olarak kupaya doğrudan katıldı. Kalın yazılan takımlar elemeleri geçmiştir. 1994 FIFA Dünya Kupası elemeleri (UEFA)'dan sonra ilk defa UEFA şampiyona elemelerine yeni takımlar katıldı: Ev sahibi Gruplarını ikinci sırada tamamlayan 8 takımdan en iyi 6 tanesi final turnuvasına doğrudan gitme hakkı kazandı. En kötü iki takım ise final turnuvasına katılacak son takım olabilmek için tarafsız sahada bir baraj maçı oynadılar. Hollanda maçın galibi olarak final turnuvasına gitme hakkı kazandı. Tarihî yarımada Tarihî yarımada ya da Suriçi; Haliç, İstanbul Boğazı ve Marmara Denizi ile çevrili olan; İstanbul şehrinin ilk kurulduğu ve geliştiği bölgeye verilen addır. Tarihî yarımadada ilk yerleşim yeri MÖ 685 yılında Megara'dan gelen Yunanlar tarafından Byzantion adıyla kurulmuştur. Tarih boyunca yarımadadaki şehir değişik adlarla anılmış; Türkler tarafından ele geçirildikten sonra ise Dersaadet ve İstanbul gibi adlarla anılmıştır. Bizans döneminden kalma şehir surları yarımadanın batı sınırını oluşturmaktadır. Osmanlı döneminden bu yana yarımada "Suriçi" olarak da adlandırılmaktadır. Cumhuriyetin ilk kurulduğu yıllarda İstanbul'un merkez ilçesi statüsünde bulunan bölgede 2008 yılına değin Fatih ve Eminönü olmak üzere iki ilçe bulunuyordu. Bu tarihte Eminönü Belediyesi fesholunarak Fatih ilçesine bağlandı. Bölgenin tarihî yarımada olarak adlandırılmasının nedeni İstanbul'un en eski yerleşim yeri olmasının yanı sıra, içinde bulundurduğu sayısız tarihî eserdir. Bizans ve Osmanlı dönemlerinden kalma onlarca saray, cami, kilise, çeşme, dikilitaş ve konut tarihî yarımadanın simgeleridir. 15.910.168 m² yüz ölçümü ile Tarihî Yarımada 12 Temmuz 1995 tarihli 6848 numaralı bir kararla I. derece arkeolojik, kentsel-arkeolojik, kentsel-tarihi sit alanı ilan edilmiştir. Türkiye Denizcilik İşletmeleri Türkiye Denizcilik İşletmeleri ya da kısaca TDİ, çekirdeğini Osmanlı İmparatorluğu döneminde kurulan "Fevaid-i Osmaniye" şirketinin oluşturduğu devlet kuruluşudur. Kuruluşu hizmet verdiği süre boyunca pek çok kez ad ve el değiştirmiş; cumhuriyet döneminde bankacılık, Türkiye kıyılarında ve yabancı denizlerde nakliyat, şehirhatları, liman işleri, denizde can ve mal güvenliği işleri, denizde gemi kurtarma işleri ve tersanecilik hizmetleri vermiştir. 90'lı yıllara değin Türkiye'nin tüm limanlarının işletme hakkına sahip olan kurum 1997 yılında başlayan özelleştirmelerle 1997 yılında Tekirdağ, Rize, Ordu, Sinop, Giresun ve Hopa; 1998 yılında Antalya; 2000 yılında Marmaris ve Alanya; 2003 yılında Çeşme, Kuşadası, Trabzon ve Dikili limanlarının işletmesini 30 yıllığına devretti. 2005 yılına gelindiğinde Salıpazarı Kruvaziyer Limanı ve şehirhatları işletmeleri özelleştirildi. Şehirhatlarını devralan İstanbul Büyükşehir Belediyesi kurumu İDO böylece İstanbul deniz taşımacılığında en büyük isim oldu. Japon Uluslararası İşbirliği Bankası Japon Uluslararası İşbirliği Bankası (Japonca: "国際協力銀行, Kokusai Kyōryoku Ginkou") 1 Ekim 1999 tarihinde "Japonya İhracat-İthalat Bankası" ve "Denizaşırı Ekonomik İşbirliği Fonu"`nun birleştirilmesiyle kurulmuş kamusal finans kurumudur. Banka tümüyle Japonya hükûmetinene aittir ve bankanın bütçesiyle işlemleri devlet eliyle yürütülmektedir. Genel merkezi Japonya'nın başkenti Tokyo'da bulunan banka, dünyanın 18 ülkesinde 21 şubeyle faaliyet göstermektedir. Bankanın birincil amacı Japonya ve denizaşırı ülkeler arasında ekonomik iş birliğini geliştirmek, yabancı yatırımlara kaynak sağlamak ve uluslararası ticareti canlandırmaktır. Banka, Japonya'nın ithalat ve ihracatında; ayrıca Japon şirketlerinin az gelişmiş yabancı ülkelere yaptığı yatırımlarda da büyük rol oynamaktadır. Çırağan, Beşiktaş Çırağan, İstanbul Boğazı'nın kıyısında, Beşiktaş ilçesine bağlı bir semttir. Boğaziçi'nin Rumeli yakasında, Beşiktaş ile Ortaköy arasında sahil boyunca uzanan semt Çırağan Sarayı'na da ev sahipliği yapmaktadır. Sahile paralel olarak uzanan Çırağan Caddesi üzerinde, Beşiktaş Emniyet Müdürlüğü, Beşiktaş Belediyesi ve Kaymakamlığı, Four Seasons Oteli ve Galatasaray Üniversitesi yer alır. Çırağan sırtlarında Yıldız Parkı'nın ağaçlık bahçeleri uzanmaktadır. Fındıklı, Beyoğlu Fındıklı, İstanbul Boğazı'nın kıyısında, Beyoğlu ilçesine bağlı bir semttir. Boğaziçi'nin Rumeli yakasında, Tophane ile Kabataş arasında sahil boyunca uzanan semt Mimar Sinan Üniversitesi'ne de ev sahipliği yapmaktadır. Kendi adıyla anılan parkı meşhurdur. Parkta Mimar Sinan Güzel Sanatlar Üniversitesi öğrencilerinin tasarladığı heykeller sergilenmektedir. Fındıklı denilen yerin resmi mahalli yönetim birimleri Ömeravni ve Purtelaş mahalleleridir. İbrahimağa, Kadıköy İbrahimağa İstanbul'un Kadıköy ilçesinde bulunan bir semtidir. Acıbadem, Üsküdar, Koşuyolu ve Kadıköy arasında kalır. Adını Tepe Nautilus AVM'nin olduğu yerde eskiden bulunan bulunan çayırdaki İbrahimağa isimli yeniçeri kışlasından almıştır. Anadolu'ya sefere çıkacak yeniçeri askerleri Üsküdar üzerinden gelerek Karaca Ahmet ve Uzunçayır arasına Otağ kurarak en son sefer hazırlıklarını tamamlarlar ve İstanbul'dan ayrılırlardı. Tarihi Ayrılıkçeşmesi ve Karaca Ahmet Mezarlığının bir bölümü burada bulunur. Eskiden Yeniçerilerin en önemli aktarma merkezi olan bölgeşimdi Marmaray ve Kadıköy-Kartal metrosunun tamamlanması ile Anadolu Yakası'nın en önemli aktarma merkezlerinden biri hâline gelmiştir. Tepe Nautilus AVM ve İbrahim Ağa Camii ve Haydar Baba yatırı bu semtin sınırları içinde yer alır. GÃ¼rsel Tekin Gürsel Tekin (d. 17 Haziran 1964, Göle), Kürt asıllı Türk siyasetçi ve eski Cumhuriyet Halk Partisi Genel Sekreteri. CHP Genel Sekreterliği görevini 2014–2016 yılları arasında sürdüren Tekin, 2011, Haziran 2015, Kasım 2015 ve 2018 Türkiye genel seçimleri'nde CHP İstanbul milletvekili olarak meclise girmiştir. Gürsel Tekin 17 Haziran 1964 tarihinde Ardahan'ın Göle ilçesinde Nazim ve Heyrat çiftinin çocuğu olarak doğdu. İlk ve orta öğrenimini Ardahan'da tamamlamasının ardından Lise öğrenimine Kars'ta başladı, 1981 yılında Kars Alpaslan Lisesi'nden mezun oldu. Atatürk Üniversitesi Edebiyat Fakültesi'ni kazandı fakat bazı sebeplerden dolayı yüksek öğrenimini sürdüremedi. Aynı yıl sosyo-ekonomik nedenlerden ötürü ailesiyle birlikte İstanbul'a taşındı ve Kadıköy'de garson olarak çalışmaya başladı. Tekin, lise yıllarında Bülent Ecevit'in genel başkanlığını yaptığı Cumhuriyet Halk Partisi'nin (CHP) gençlik örgütüne katıldı. Siyasi yaşamı 1980 Darbesi nedeniyle kesintiye uğrayan Tekin, 1984 yılında Sosyal Demokrasi Partisi'nde (SODEP) siyasete yeniden girdi. 1986–87 yılları arasında İstanbul'da bulunan Kuleli Askerî Lisesi'nde askerlik görevini tamamlamasının ardından SODEP'in ardılı olan Sosyaldemokrat Halkçı Parti'ye(SHP) katıldı. 1989 Türkiye yerel seçimleri'nde SHP Kadıköy Belediye Meclis üyesi seçildi. 5 yıl sonra yapılan 1994 Türkiye yerel seçimleri'nde tekrar seçilerek görevini sürdürdü. 1995 yılında SHP ile CHP'nin birleşmesi üzerine görevini CHP'de sürdürdü ve partinin ilçe yönetim kuruluna girdi. 1999 ve 2004 Türkiye yerel seçimleri'nde belediye meclis üyeliğine seçilerek 1997 yılından beri sürdürdüğü görevine devam etti. Ayrıca 2004 yerel seçimleriyle İstanbul Büyükşehir Belediye Meclisi üyesi oldu. 2002–2005 yılları arasında CHP İstanbul il başkan yardımcılığı görevini üstlendi. 14 Ağustos 2007 tarihinde Merkez Yürütme Kurulu tarafından CHP İstanbul İl Başkanlığı görevinden istifa eden Şinasi Öktem'İn yerine getirildi. 2009 yerel seçimleri’nin kampanya sürecinde CHP İstanbul Büyükşehir Belediye Başkanı adayı Kemal Kılıçdaroğlu ile birlikte çalıştı. 2009 Türkiye yerel seçimleri'nde yeniden Kadıköy'den İstanbul Büyükşehir Belediye Meclisi üyesi seçildi. Çeşitli dergi ve gazetelerde yazılar yazan Tekin, Türkiye'nin sosyo-ekonomik yapısı ve yerel yönetim sorunlarına ilişkin 300′ü aşkın makaleye imza attı. CHP'de Kemal Kılıçdaroğlu'nun genel başkan seçilmesinin ardından ilk defa 2011 Türkiye genel seçimleri'nde CHP İstanbul milletvekili olarak meclise giren Tekin, 4 Ağustos 2010 tarihinde yapılan CHP Parti Meclis toplantısında 48 üyenin oyuyla MYK üyeliğine seçildi. Haziran 2015, Kasım 2015 ve 2018 Türkiye genel seçimleri'nde tekrar CHP İstanbul milletvekili olarak meclise girdi. Tekin 33. Cumhuriyet Halk Partisi Olağan Kurultayı'nda CHP Genel Başkanlığı görevine Kemal Kılıçdaroğlu'nun seçilmesinin ardından 4 Ağustos 2010 tarihinde İletişim, Tanıtım ve Medya ile İlişkilerden Sorumlu Genel Başkan Yardımcılığı görevine atandı. Ancak 3 Mayıs 2012 tarihinde Genel Başkan Yardımcılığı görevinden istifa etti. 34. Cumhuriyet Halk Partisi Olağan Kurultayı'nda Genel Başkan yardımcılığı görevine tekrar getirildi. Bu görevini 14 Eylül 2014 tarihine kadar sürdüren Tekin, 8 Mayıs 2014 tarihinde CHP Genel Sekreterliği görevine atandı. Görevini 24 Ocak 2016 tarihine kadar sürdürdü. Augustus Köprüsü Augustus Köprüsü (Almanca: Augustusbrücke, tam ad: Friedrich-August-Brücke), Almanya'nın Saksonya eyaletinin merkezi Dresden'de bulunan ve Elbe Nehri'nin üzerinde şehrin Altstadt (İnnere Altstadt, "iç eski şehir") ile Neustadt (İnnere Neustadt, "iç yeni şehir")'i birbirlerine bağlayan köprülerden biridir. İlk köprünün 1070 yılında yapıldığı aktarılmaktadır. İkinci köprü ise 1727 - 1731 yılları arasında Saksonya Dükü ve Polonya Kralı olan II. August döneminde Barok mimar Matthäus Daniel Pöppelmann tarafından tasarlanmış ve inşaat ustası Johann Gottfried Fehre yönetiminde inşa edilmiştir. Uzunluğu 402 metre olan köprünün üzerinde 17 kemer bulunmaktadır. 1907 yılında ise günümüzde de halen kullanılmakta olan köprü yapıldı. Demokratik Cumhuriyet döneninde 1945 - 1990 yılları arasında "Georgi Dimitrov Köprüsü" olarak anıldı. 1928 Yaz OlimpiyatlarÄ±'nda halter 1928 Yaz Olimpiyatları'nda halter müsabakaları, tamamı erkeklerde beş klasmanda yapıldı. Amsterdam'daki yarışmalar 28-29 Temmuz'da gerçekleşti. Ülkelerin her kategori için maksimum iki halterciyle katılmasına izin verildi. Beş ülke, maksimum sayı olan toplam on sporcuyla yarışmaya katıldı. Amsterdam'daki oyunlarda 19 ülkeden toplam 92 halterci yarıştı. 1928 Yaz OlimpiyatlarÄ±'nda halter - Erkekler 60 kg Erkekler Tüy siklet 1928 Yaz Olimpiyatları'ndaki halter müsabakalarının bir parçasıydı. Bu klas yarışmanın en hafif olanıydı ve haltercilerin 60 kg kadar (132 pounds) olmalarına izin verildi. Yarışma 28 Temmuz 1928 tarihinde Cumartesi günü yapıldı. 13 ulustan yirmi bir halterci yarıştı. Bu Dünya ve Olimpiyat rekorları (kilogram) 1928 Yaz Olimpiyatları'ndan önceydi. "(*)" aslında bir beş kaldırış yarışması. Bütün rakamlar kilogram cinsindendir. Casa da Índia ("Hindistan Evi"), Portekiz’in deniz aşırı ülkelerde yeni keşfettiği yerlerle ilgili tüm konularla ilgilenen kurum. Kurum, tüm denizaşırı ticari faaliyetlerle ilgili karar alma yetkisine sahip olduğu gibi aynı zamanda denizcilik usulleriyle ilgili de yetkili otoriteydi. Döneminde ekonomik olarak en önemli kurumdu. Lizbon’da Terreiro do Paço meydanındaki (günümüzdeki Praça do Comércio) sarayda bulunuyordu. Bu kuruma ihtiyaç Afrika sahillerindeki Portekiz coğrafi keşifleri sonucunda ortaya çıktı. 1434 yılında Lizbon’da kurulan "Casa de Ceuta" başarısız olacak sonrasında 1445 yılında "Casa de Arguim" ve "Casa da Guiné" kurulur. Daha sonra 1460 yılında Gemici Henrique‘in ölümünden sonra Lizbon’a taşınan bu kurumlar "Casa da Guiné e da Mina" olarak birleşir ve 1482 yılında Batı Afrika sahillerindeki Elmina’da bir kale kurarak bölgedeki ticari yolları güvence altına alacak bir üs inşa edilir. Vasco de Gama döneminde Hindistan’ açılan deniz yolu, Portekizliler tarafından keşfedildikten sonra Casa de İndia’ya yapılan ilk atıf 1501 tarihli bir kraliyet yazışmasındadır. Afrika sahili boyunca bir dizi ticari merkezin kurulmasıyla beraber bunları koordine etme ihtiyacından ortaya çıkan "Casa da Guiné, da Mina e da Índia" sonraları kısaca "Casa de İndia" olarak anılacaktır. 1504 yılında Afrika ve Asya kıtalarındaki tüm ticari faaliyetler kurum bünyesinde düzenlenir hale gelir. Bu şekilde tüm ticari ilişkilere Portekiz devleti tek elden merkezi olarak hükmetmektedir. Tüm ticari mallar kuruma deredilir, vergilendirilir ve satıcıyla anlaşılan bir değerden satın alınarak kurum bünyesine katılırdı. Kurum aynı anda birden çok görevi yerine getiren bir organ gibi çalışmaktadır. Kurumun yerine getirdiği görevler arasında gümrük, muhasebe, kredilendirme, arşivleme, depolama, deniz aşırı görevler için personel ve lojistik işlerinin yanı sıra dünyadaki ilk posta dağıtım merkezi görevleri sayılabilir. Kurum ayrıca gemilerin ve donanmaların her türlü iaşesinden, ticari gemilerin korunması için askeri konvoy oluşturulmasından sorumluydu. Gemilerin ülke karasularına giriş - çıkış izin ve sertifikalarının verilmesi görevlerini de yerine getiriyordu. Denizaşırı sömürgelere devlet yetkilileri kurum aracılığıyla gidiyor, bu bölgeleri ilgilendiren kraliyet emirleri de kurumun kuryelerince taşınarak gerekli yerlere iletiliyordu. 1506 ila 1570 yılları arasında Casa de İndia ithal edilen tüm ürünlerin tekeli konumundaydı ve ihraç edilen ürünlerden de yüzde 30 vergi almaktaydı. 1503- 1535 yılları arasında yaklaşık otuz yıl boyunca Portekiz, o zamana kadar Venedik tarafından Akdeniz’de yapılmakta olan baharat ticaretine girerek milyonlarca cruzado kâr etmişti. Ayrıca önemli bir kazanç kaynağı da bakır ihracatıydı. Bakır, Afrika’da para yerine kullanıldığı için bu bölgede bakıra talep yoğundu. 1506 yılına gelindiğinde Portekiz’in ulusla gelirinin %65’i denizaşırı sömürgelerdeki faaliyetlerden oluşmaktadır. Ticaretin devlet tekelinde tutulması 1570’li yıllara kadar kârlı olarak devam eder ve Portekiz’deki kredi kapasitesini artırır. Kralietin Asya’daki toplam ticaretteki payı gittikçe artarak %50’lere ulaşsa da özel sektördeki tüccarlar varlıklarını korur. Ticari tekeli tekstil, silah, kâğıt ve tuzlanmış balık ticaretinde serbest bırakılmış durumdadır. Bu dönemde devlet tekeli bazı özel şirketlere satılmış, 1570 yılında baharat, bakır ve gümüş ürünleri hariç tüm ticaret serbest bırakılmıştır. Kurum aracılığıyla edinilen kazanç 1550’li yıllara gelindiğinde azalmaya başlamıştır. Bunun başlıca sebepleri arasında Fas bölgesindeki askeri varlığın getirdiği mali yük ve Portekiz sarayının tasarrufsuz harcamaları sayılabilir. Ayrıca Portekiz denizaşırı sömürgelerden gelen kaynakların değerlendirilmesi için iyi bir ekonomik altyapıyı kurmakta geç kaldığından dolayı yabancı uzamanların yardımı gerekiyor, bu da ayrı bir gider kalemi oluşturuyordu. Hammadde alımlarının bu dönemde yoğun olarak yapıldığı ve dönemin en önemli ticari merkezlerinden olan Anvers’teki temsilcilik iflas eder ve kapanmak zorunda kalır. İzleyen yıllarda Portekiz denizaşırı sömürgeleri çok yayıldığından dolayı yabancı mali kaynak arayışına gidilecektir. 1560 yılına gelindiğinde ise Casa de İndia artık temel masraflarını bile karşılayamayacak durumdadır. Portekiz artık tarihçi Garrett Mattingly’nin deyimiyle "iflas etmiş bir toptancı durumundadır". Casa de İndia coğrafi keşifler döneminde keşfedilen yerlere ait haritaların yapıldığı ve yeni keşiflere çıkacak kaptanlara don güncel haritaların sağlandığı gizli haritacılık bölümüne de sahipti. Padrão Real olarak adlandırılan son güncel ana haritanın bir kopyası özel görevlerle yola çıkan kaptanlara büyük bir gizlilik içerisinde verilirdi. Ayrıca 1502 tarihli Cantino Haritasının dönemin Portekiz Padrão Real’inin bir kopyası olduğu düşünülmektedir. Casa de İndia binaları 1755 Lizbon Depremiyle beraber yıkılacaktır. Portekiz İmparatorluğunun siyasi egemenliğinin çöküşe geçmesiyle beraber kurumun etkisi azalacak ve kaybolacaktır. En son 1833 yılında kurum kapatılacak ve görevleri Gümrük Müdürlüğü tarafından yerine getirilmeye başlanacaktır. Ä°smail Bozkurt (oyuncu) İsmail Bozkurt (d. 11 Nisan 1964, Tosya) tiyatro ve seslendirme sanatçısı, müzisyen. Ankara Alparslan İlkokulu'nda başlayan eğitim hayatını Deneme ve Ankara Atatürk Lisesinde bitirdikten sonra, taklit ve doğaçlama yeteneğinin keşfedilmesiyle 1983 yılında ASÇT (Anadolu Sanat Çocuk Tiyatrosu)'nda "Hızır Doktor ve Mikrobun Etkileri" adlı çocuk oyunuyla tiyatroya başladı. 1985 yılında oluşum tiyatrosu ve halkevinde tiyatro kurslarına katıldı. 1986 ve 1988 yılları arasında tiyatro workshop çalışmalarına katıldı. Birçok yabancı tiyatro eğitmeniyle workshop yaptı. 1988'de AST (Ankara Sanat Tiyatrosu)'na katıldı. 1988 yılında devlet tiyatrosunda bir sezon buzcu geliyor oyununda oynadı. 1989'da "Gökkuşağı Oyuncularında Partimizin Adayı" oyununda oynadı. 1992 yılında anadolu sanat sahnesinde aç sınıfın lanetinde baş rol oynadı. 1995'te "Jahn Dark Davası" oyunuyla ast tiyatrosuna döndü. 1997'de Bifa Çocuk Tiyatrosu'nda öylesi böylesi doğrusu hangisi çocuk oyununda oynadı. 1998'de "3.Reich'in Korku ve Sefaletinde" ve 2000 yılında "Hayvanlar Kasabası" çocuk oyununda oynadı. 1998'de çağdaş sanat tiyatrosunda "Şarkılarımız Ölmesin" çocuk oyununda oynadı. Şu anda dublaj çalışmaları yapmaktadır. Padrão Real Padrão Real ("Kraliyet Sancağı"), Portekiz coğrafi keşifleri döneminde denizaşırı sömürgelerle ilgili Portekiz devlet kurumu olan Casa da Índia tarafından yeni keşfedilen yerlere göre hazırlanan ve saklanan gizli dünya haritası. İlk Padrão Real Gemici Henrique zamanında Casa da Índia henüz kurulmamışken hazırlanmıştır. Padrão Real, en son yapılan Portekiz coğrafi keşiflerini bünyesinde barındırırdı. Casa da Índia kurumu tarafından özel görevlerle yola çıkan kaptanlara birer örneği gizli olarak verilirdi. Portekiz’in o dönemde denizcilik ve coğrafi keşiflerdeki en büyük rakibi konumundaki İspanya’nın da Portekiz’dekine benzer Casa de Contratación olarak adlandırılan bir devlet kurumu ve İspanyol keşiflerinin kaydedildiği gizli harita olan Padrón Real isimli haritası bulunmaktaydı. 1503 tarihli Cantino Haritasının Padrão Real’in bir kopyası olduğu düşünülmektedir. Buna göre Alberto Cantino isimli ajan Ferrara Dükü için, Casa da Índia’da çalışan bir haritacıya rüşvet vererek Padrão Real’in bir kopyasını yaptırmış ve bu haritayı Portekiz dışına çıkartmıştır . Kayakla atlama Kayakla atlama, dik bir rampadan aşağı kaymayı, havalanmayı, mümkün olduğunca yükseğe atlamayı ve ardından düşmeden yumuşak bir biçimde en uzak noktaya inmeyi içeren gösterişli bir spordur. Bu sporda en iyi olanlar, havada süzülürken yatay duruşlarına -ve sinirlerine-, kayakları yere değene kadar hakim olabilenlerdir. Bu popüler ve genellikle erkek egemenliğindeki sporda, yarışçılar sadece uzun atlayışlar için değil, kalkış, uçuş ve inişler için de rekabet eder. Kayakla atlama yakın zaman kadar bir kış sporu olarak görülse de kış ayları dışında yapay zeminli rampalarda da yapılır. Bir zamanlar, Norveç'teki kış karnavallarında yerel bir etkinlik olan kayaklı atlama, Avrupa'ya ve Kuzey Amerika'ya yayılarak kış sporları takvimindeki en popüler sporlardan biri haline geldi. Kayaklı atlama, 1892 Holmenkollen (Norveç) Kral Kupası için mücadele veren cesur yarışçıların ardından resmi bir spor dalı olarak tanındı. Kral Kupası, hala Kış Olimpiyat Oyunları'nın en çok imrenilen ödüllerindendir. Kayaklı atlayış, 1924'te Fransa Chamonix'te düzenlenen ilk Kış Sporları Olimpiyatları'ndan beri bir olimpiyat sporudur. Finlandiya, Olimpiyat madalya tablosunda 10 altın madalyayla başı çekse de, Norveç Finlandiya'nın 22 madalyasına karşın toplamda 28 madalya kazanmıştır. Günümüzde Kayakla Atlama Dünya Kupası yarışmaları üç ayrı kategoride yapılır; Yarışmalar, iki farklı tür atlayış tepesinden oluşan bir rampada başlar. Bir K90 tepesinde atlayış noktasıyla, tavsiye edilen iniş noktası ya da K noktası denen nokta arasında 90 m vardır. Bir K120 tepesiyse 120 m'dir. Yarışmalardaki üç etkinlikte, genellikle iki atlayış yapılır; Bireysel K90, bireysel K120 ve K120 tepesindeki takım yarışı. Jüriler kat edilen mesafe ve stile göre puanlama yaparlar. K noktasına atlayabilen yarışmacı 60 puan kazanır. K90 tepesinde 2, K120 tepesindeyse metre başına 1.8 puan eklenir ya da çıkartılır. Beş jüri üyesi aynı zamanda 20 puan üzerinden stilleri de değerlendirir: Kalkıştaki düzgün vücut duruşu, uçuş ve iniş sırasında dengede duran kayaklar. Atlayışın nihai değerlendirmesi, mesafeye verilen puanla ortadaki üç stil puanı bir araya getirilerek yapılır. İki atlayışta en yüksek puanı alan yarışçı kazanır. Farklı teknikler denemek, atlayışçılara daha uzun uçuşları tatma imkânı verdi. Başlangıçta atlayışlar neredeyse sadece 45 m'likti. 1920'lerde atlayışçılar Kongsberger tekniğiyle 100 m boyunca uçmaya başladılar. Öne eğilerek, vücutlarını kalça kısmından eğip, kollarını açar ve kayaklarını koşut tutarlardı. 1950'lerdeyse İsviçreli kayakçı Andreas Daescher kollarını vücudunun önünde tutarak, fazladan birkaç fit yapabildi. 1985'te İsveçli Jan Boklöv “V” tekniğine öncülük etti; kayakçı kayakların uç kısmını “V” şeklinde açar ve bu sayede fazladan yükseklik ve denge kazanır. Kayakla atlayış sporcularının çelik gibi sinirlere ve yükseklik tutkusuna ihtiyaçları vardır. En başarılı atletler, atlayışlara ortalama beş yaşında başlar; zamanla daha da yüksekten atlayarak güven kazanırlar. Temel beceri kazanıldıktan sonra, sporcular küçük tepeler üzerinde antrenman yaparak atlayışın her kısmını mükemmelleştirir. Dayanıklılık şarttır ve üst seviyedeki birçok sporcu kardiyovasküler fitness da çalışır. Arslanhane Camii Arslanhane Camii veya halk arasında bilinen adıyla Ahî Şerafeddin Camii; Ankara'nın Altındağ ilçesinde bulunan bir camidir. Şehrin en eski ve önemli yapılarından birisi olan cami, Ankara Kalesi'nin güney ucunda yer alır. Hangi tarihte ve kimin adına yaptırıldığı ise tartışmalıdır. Caminin kuzeydoğusundaki Ahi Şerafeddin Türbesi'nin dış duvarında bulunan aslan heykelinden dolayı bu isimle anılmaktadır. Arslanhane Camii’nin yapım tarihi ve kim tarafından yaptırıldığı konusunda kesin bir bilgi bulunmamakla birlikte; yapıda bulunan iki adet kitabe doğrultusunda farklı fikirler ortaya atılmıştır. Caminin batı cephesinde, kırık bir taş parçası üzerinde yer alan kitabede “"Esirgeyen Allah’ım, Emir el-merhum Seyfeddin"” ifadesi yazılıdır. Söz konusu yazıtı inceleyen Paul Wittek, kitabenin yazı stili bakımından 13. yüzyılın başlarına tarihlenebileceğini ve bahsi geçen kişinin de I. İzzeddin Keykâvus’un emirlerinden "Seyfeddin Ayaba" olduğunu söylemiştir. Fakat Emir Seyfeddin aynı dönemde Kayseri'deyken öldürülmüştür ve bu yazıtın da devşirme malzemeden yapıldığı göz önünde bulundurulunca, bunun ancak bir mezar taşı olabileceği ve sonradan getirilip camiye konduğu düşünülmektedir. İç mekanda, minberin aynalık kısmında bulunan kitabede ise caminin 1289-1290 yılları arasında, "Ahi Hüsameddin" ve kardeşi "Ahi Hasaneddin" tarafından inşa ettirildiği yazar. 80x30 cm boyutlarında olan kitabe Selçuklu sülüsüyle yazılmıştır ve yapının banisi, inşa tarihi ve devrin sultanı hakkında bilgiler verir. Ayrıca bu kitabenin ""Bu mübarek cami..."" şeklinde başlaması da yapının gerçek inşa kitabesi olduğunu kanıtlar niteliktedir. Tunçalp Özgen Tunçalp Özgen, (d. 30 Mayıs 1946, Kütahya, Türkiye - ö. 09 Mart 2019, Ankara, Türkiye), Türk tıp akademisyeni. Eğitimini TED Ankara Koleji ve 1963'te yeni kurulan Hacettepe Üniversitesi Tıp Fakültesi'nde tamamlamıştır. İhtisas alanı nöroşirurji'dir (beyin ve sinir cerrahiliği). 1988'de profesör olmuştur. 1999'da cumhurbaşkanı Süleyman Demirel tarafından Hacettepe Üniversitesi rektörlüğüne getirilen Özgen, 2003 yılında cumhurbaşkanı Ahmet Necdet Sezer tarafından tekrar aynı göreve getirilmiştir. 2005 Temmuz'unda da YÖK üyeliğine atanan Özgen, 2007 yılında kurulan Kırşehir Ahi Evren Üniversitesi kurucu rektörlüğü görevini yapmış ve 2007 yılında rektörlük, 2009 yılında da YÖK üyeliği görev süresi dolarak bu görevlerden ayrılmıştır. 2011 yılında Hacettepe Üniversitesi'nden emekli olmuştur. 9 Mart 2019 tarihinde vefat etmiştir. 1984'te Avrupa Beyin Cerrahisi Dernekleri Birliği (EANS) eğitim komisyonu üyeliğine ve 1993'te de aynı kuruluşun başkan yardımcılığına seçilmiştir. 1992'de Academia Eurosiana Neurochirurgica (Avrupa-Asya Nöroşirürji Akademisi) üyeliğine, 1994'te Congress of Neurological Surgeons (USA) üyeliğine seçilmiştir. 1999'da Alman Nöroşirürji Akademisi'ne (GANS) kabul edilmiştir. 2001 yılında Japon Neurosurgical Society üyeliğine ve Internatinal Association of University Presidents üyeliğine seçilen Dr. Özgen 2014 yılında Academia Eurosiana Neurochirurgica onursal üyesi seçilmiştir. Özgen'in yurtdışında yayımlanmış 74 makalesi vardır. Ayrıca 1996-2001 yılları arasında Türkiye Barolar Birliği başkanlığını yapan merhum Eralp Özgen'in kardeşidir. İstanbul Kemerburgaz Üniversitesi Mütevelli Heyeti üyesi olmuştur. Eralp Ã–zgen Eralp Özgen,(d. 1936 Kütahya - ö. 17 Nisan 2007 Ankara), Türk hukukçu. Eğitimini TED Ankara Koleji ve sonrasında 1958'de mezun olduğu Ankara Üniversitesi Hukuk Fakültesi'nde tamamladı. 1970-1982 yıllarında öğretim üyeliği ve avukatlık yapan Özgen, 1998'de Türkiye İş Bankası'nda hukuk müşaviri olarak çalıştı. 1996-2001 yılları arasında Türkiye Barolar Birliği Başkanlığı da yapan Özgen, evli ve bir çocuk babasıdır. Ayrıca Hacetepe Üniversitesi eski rektörü ve eski YÖK üyesi olan Tunçalp Özgen'in ağabeyidir. 17 Nisan 2007'de kalp krizinden vefat etti. Çayyolu Mezarlığı'na defnedildi. 1985 Avrupa Erkekler Voleybol Şampiyonası 1985 Avrupa Erkekler Voleybol Şampiyonası, 29 Eylül-4 Ekim tarihleri arasında Hollanda’da düzenlendi. On dördüncü şampiyonaya on iki Avrupa ülkesi katıldı. Maçlar Voorburg, Zwolle, 's-Hertogenbosch, Groningen ve Amsterdam kentlerinde oynandı. Avrupa şampiyonluğunu oynadığı tüm maçları galibiyetle kapatan Sovyetler Birliği üst üste sekizinci, toplamda onuncu kez kazandı. Cihan YurdaydÄ±n Cihan Yurdaydın (d. ?), gastroenteroloji uzmanı Türk bilim adamı, WGO genel sekreteri. Ankara Üniversitesi Tıp Fakültesi Gastroenteroloji bölümünde öğretim görevlisi olarak görev yapmaktadır. Özellikle Hepatit ve diğer karaciğer rahatsızlıkları konusundaki çalışmaları ile tanınmaktadır. 21-25 Kasım 2009 tarihinde Londra'da yapılan Gastro 2009 Kongresi'nde kısaca WGO olarak bilinen Dünya Gastroenteroloji Örgütü (World Gastroenterology Organization) genel sekreterliğine seçildi. BiÅŸara Huri Bişara Huri (10 Ağustos 1890, Beyrut - 11 Ocak 1964, Beyrut, Lübnan), Lübnanlı devlet adamı. Lübnan'ın 1943'te bağımsızlığını kazanmasından sonra bu ülkenin ilk cumhurbaşkanı oldu (1943-1952). Yüksek düzeyde bir devlet görevlisinin oğlu olan Huri Paris'te hukuk öğrenimi gördü. Bağımsız Lübnan düşüncesinin kararlı bir savunucusu olarak, komşu Arap ülkeleriyle bir tür federasyon oluşturmaya karşı çıkmakla birlikte, yakın ilişkilerin kurulmasından yana bir tutum takındı. Hıristiyan Lübnanlıların Arap milliyetçiliğiyle uzlaşma yolunu arayarak güçlü bir Lübnan'ın kurulmasında Müslüman Lübnanlıların desteğini sağlayabileceğini vurguladı. Cevel Lübnan valiliğinde görev aldıktan (Şubat 1920) birkaç ay sonra yeni oluşturulan yönetim konseyine atandı ve 1922'ye değin bu görevde kaldı. Ardından yeniden avukatlık yapmaya başladı. 1926'da Edib hükümetinin içişleri bakanı olarak siyasete atıldı. Sonraki üç yıl içinde aralıklarla üç kez başbakanlık yaptı. 1926'da Émile Eddé ile başlayan kişisel çekişmesi 1932'ye değin Lübnan'ın iç politikasına egemen oldu. II. Dünya Savaşı sırasında Birleşik Krallık ile yakın ilişkiler kurdu. 1943'te tam bağımsızlığa geçiş için Lübnan'da genel seçimlere gidilmesi yolundaki kampanyaya öncülük etti ve cumhurbaşkanı seçildi. Huri döneminde Lübnan ekonomisi büyük bir büyüme göstermesine rağmen 1948'de patlak veren 1948 Arap-İsrail Savaşı ve Filistinli mültecilerin Lübnan topraklarına akını Lübnan ekonomisini zorladı. Aynı yıl bu göreve ikinci kez gelme olanağı sağlayan anayasa değişikliğini gerçekleştirerek ikinci seçimi de kazanmakla birlikte, Filistinli mülteciler sorunu ve yönetimi hakkındaki yoğun yolsuzluk iddiaları yaygın bir muhalefetin doğmasına yol açtı. Muhalefet karşısında daha fazla dayanamayan Eylül 1952'de çekilmek zorunda kaldı. Baby Alive Baby Alive (Alive Bebek ya da Canlı Bebek), Hasbro tarafından geliştirilen bir oyuncak bebek. Gerçeğe çok yakın olup, mama ve su ile ağızadan beslenebilmektedir. Bebek 1973 yılında ABD'deki Kenner firması tarafından tanıtıldı ve Hasbro 2006 yılında tekrar piyasaya sürdü. Bugün, Baby Alive Kafkas, Afrikalı-Amerikalı, İspanyol ve çeşitleri olarak piyasaya sürüldü. En yeni sürümleri (erkek veya kız), Sip 'N Slurp, Sip N Snooze, Pat N Burp modelleridir. İlk Bebek Alive, Kenner tarafından tanıtıldı. Bebekle birlikte suyla karıştırılabilir bir toz mama, bir şişe, çocuk bezi, ve beslenme kaşığı vardı. Bebek konuşmuyordu ancak beslendikten birkaç saniye sonra bezini kirletiyordu. 1992 yılında ilk konuşan Baby Alive bebek üretildi. Aynı şekilde, benzer davranışlarda bulunuyor ama otomatik olarak yutup, bez bağlanmadan lazımlık kullanıyordu. Belirli yerlere konulan sensörlerle, yutulan şeyi algılayıp, "Çişim geldi." "Tamamlandı" gibi sözler söyleyebiliyordu. Ses derinden ve uğultulu gelen yetişkin sesi kullanılması nedeniyle talep görmedi ve bebekler indirimli olarak satıldı ya da dağıtıldı. Sonra Hasbro Kenner'den ürünü devraldı. Bebek Alive 2006'da yeniden tasarlandı. Ek aksesuarları ile satılmaya başladı. Daha gerçekçi bir konuşma sesi ile Kafkas, Afrika kökenli, Amerikalı ve Hispanik görüntüde ve dillerde piyasaya sürüldü. Mihran Kirakosyan Mihran Kirakosyan (Ermeni: Միհրան Կիրակոսյան, 27 Ocak 1985, Erivan), Ermeni dansçı, koreograf ve şarkıcıdır. 2010 Eurovision Şarkı Yarışması'nda için Emmi ile birlikte Ermenistan'ın ulusal finaline "Hey" adlı şarkıyla katılmıştır. Ancak ikinci olarak temsil hakkını elde edememiştir. Yenilmez (film, 1956) Yenilmez, 1956 Hindistan yapımı dramatik filmdir. Özgün adı Aparajito ("Bengalce": অপরাজিত) olan film bazı uluslararası gösterimlerde The Unvanquished adıyla da gösterilmiştir. Bengalli sinemacı Satyajit Ray'in yönettiği filmin senaryosunu da yine Ray, Bengalli yazar Bibhutibhushan Bandyopadhyay'in "Aparajita" adlı yarı otobiyografik romanından uyarlayıp yazmıştır. "Yenilmez" (Aparajito), Satyajit Ray'in "Apu Üçlemesi"'ni oluşturan filmlerinin ikincisidir. Üçlemenin diğer filmleri ise: 1955 tarihli Yol Türküsü (Pather Panchali) ve 1959'da tamamlanan Apu'nun Dünyası (Apur Sansar)'dır. Bu filmin müziğini, diğer iki filmin müziklerini de yapan Ravi Shankar bestelemiştir. Her üç filmin öyküsü de Bibhutibhushan Bandyopadhyay (Bibhutibhushan Banerjee olarak da biliniyor)'ın kitaplarından uyarlanmıştır. Bu film de diğerleri gibi siyah beyaz çekilmiştir ve düşük bir bütçeyle tamamlanmıştır. Her üç filmin de görüntü yönetmeni Subrata Mitra'dır. "Yenilmez" filminde olaylar üçlemenin ilk filmi olan Yol Türküsü'nün kaldığı yerden devam eder. Küçük kızkardeşinin ölmesi üzerine köylerini terkederek ailesiyle birlikte büyük şehre göçen Apu'nun delikanlılığa geçişi, bir yandan kazandığı bursla eğitimini sürdürürken bir yandan da ailesine destek olmaya çalışması anlatılır. "Aparajito", Eylül 1957'de kendi ülkesi dışındaki ilk gösteriminin yapıldığı Venedik Film Festivali'nde Altın Aslan ödülünü almıştı. Aynı dalda San Francisco Uluslararası Film Festivali'nin büyük ödülünü ve Danimarka'nın Bodil ödülünü de kazandı. İki dalda da (en iyi film, en iyi aktris) BAFTA ödülüne aday gösterildi. Satyajit Ray'in "Apu Üçlemesi" ni oluşturan filmler bir devamlılık arzeder ve birinin bittiği yerde konuyu diğeri devralır. Üçlemenin ilk filmi Yol Türküsü (1955)'nde Apu'nun küçüklüğü ve doğduğu köy "Nishchindipur" daki yaşantısı anlatılıyordu. Bu filmde ise ihtiyar halası ve küçük kızkardeşini trajik bir şekilde kaybeden Apu ,annesi ve babası ile köyü terkederler. Tarih 1920'lerdir. Üçlemenin ikinci filmi olan Yenilmez (1956)'de Apu (Pinaki Sengupta) babası Harihar (Kanu Bannerjee) ve annesi Sarbojaya (Karuna Bannerjee) kutsal Ganj Nehri kıyısındaki "Banaras" şehrine yerleşirler. Bir Brahman rahibi olan baba Harihar kutsal mekânlarda vaaz vererek evin geçimini sağlamaya çalışır. Ailenin eline az da olsa ilk kez düzenli olarak para geçmeye başlar. Ancak bu göreceli ferah günler çabucak sona erer ve Harihar hastalanır ve ölür. Eşinin ölümü üzerine önce varlıklı bir ailenin yanında aşçılık yapmaya başlayan anne Sarbojaya, daha sonra amcasının daveti üzerine onların köyüne gelerek oğluyla birlikte amcasının evine yerleşir. Köydeki okula yazılan Apu zekâsı ve çalışkanlığıyla öğretmenlerinin dikkatini çeker. Onunla özel olarak ilgilenen müdür ve bazı öğretmenler Apu'ya okuması için müfredat dışı çok çeşitli kitaplar verirler. Bütün bu kitapları gaz lambası ışığında hiç doymayan bir iştahla bir çırpıda okuyup özümseyen Apu sene sonu sınavlarında orta öğrenim öğrencileri arasında bölgede en iyi derecelerden birini yaparak Kalküta'da İngilizce eğitim veren bir kolejde okumak için burs kazanır. Onun babası gibi bir din adamı olmasını isteyen annesi, Apu'nun kendisinden uzaklaşacağı fikrinden pek hoşlanmaz, ama Apu bu konuda kararlıdır, kendisine yeni ufuklar açacağına inandığı büyük kente yükseköğrenime gidecektir. Artık bir delikanlı olan Apu (bu noktadan sonra artık onu aktör Smaran Ghosal canlandırır) bir yandan Kalküta'da koleje devam ederken, bir yandan da harçlığını çıkarmak için bir matbaada çalışmaya başlar. Bu sırada annesi köyde hastalanır ve ölür. Apu annesi ölürken yanında olamamıştır. Birkaç parça eşyasını toplayan Apu Kalküta'ya döner. Satyajit Ray 1955 yılında çektiği "Yol Türküsü" nün uluslararası alanda yarattığı büyük sansasyon üzerine ilk filmin kahramanı Apu'nun öyküsünün devamını da yapmaya karar verdi. 1956 ve 1959'da tamamanan devam filmleri ilki kadar ses getirmedi. Bu üç filme birlikte "Satyajit Ray'in Apu Üçlemesi" adı verilmektedir. Yenilmez (anlam ayrımı) Beynam OrmanlarÄ± Beynam Ormanı, Ankara'nın 50 km güneyinde Balâ ilçesinde tarım alanlarıyla çevrili bir ormandır. Adını yakınındaki Beynam mahallesinden alır. Karaçam türü ağırlıkta olan bir kalıntı ormandır. 1966'da korunmaya alınmış olan ormanda günümüzde piknik üniteleri ve kır gazinosu bulunmaktadır. Yüzölçümü 1601 hektar, denizden yüksekliği 1200 - 1521 metredir Beynam Ormanı 419 bitki türünü barındırmaktadır. Ağaç olarak başlıca meşe türleri ve karaçam bulunur. Ormanda yaşayan direy arasında kurt, tilki, porsuk, tavşan, domuz, ağaç sansarı, tarla sincabı gibi memeliler ile, keklik, kartal, puhu, karga, doğan, dağ bülbülü, karatavuk, çavuşkuşu gibi kuşlar da yaşamaktadır. Burada bulunan şah kartal (Aquila heliaca) korumaya alınmış ve IUCN Kırmızı Listesi'nde "Hassas tür" olarak sınıflandırılmıştır. Beynam ormanları eskiden çok geniş bir alanı kaplıyan bir ormanın kalıntısıdır. Harabe halinde bir eski Roma hamamının odun ihtiyacı, bu ormanlardan karşılanmaktaydı. Beynam Ormanı "kalıntı orman" olduğundan T.C. Bakanlar Kurulu tarafından 1966'da "muhafaza ormanı" olarak ilan edildi. T.C. Kültür Bakanlığı Gayrimenkul Eski Eserler ve Anıtlar Yüksek Kurulu Başkanlığı 1978'de ""İç Anadolu Bölgesi'nin gerçek step iklim koşullarına sahip yöreleri arasında özellikle doğal bitki örtüsü ayakta kalabilmiş ve bir dereceye kadar korunabilmiş tek örnek olması"" nedeniyle "Doğal Sit Alanı" olarak ilan etmiştir. Bu kurul, 1979'da ormanın batı kısmını "orman içi dinlenme yeri" olarak kullanıma açmış, bu amaca tahsis edilen alan, 1978'de 38 hektar olarak başlamış, 1998'de 120, 1990'da 580 hektara çıkarılmıştır. 2004'te, 5216 sayılı Büyükşehir Belediye Kanunu uyarınca, Ankara`nın sınırları 50 kilometre yarıçapında bir alana ulaşmıştır. Beynam ormanları da büyükşehir belediyesi sınırları içine girdi. 2005 yılında bu ormanın 461 hektarlık bölümü (yukarıda belirtilen, Orman bakanlığı'nın rekreasyon amaçlı sahasından ayrı olarak) Ankara Büyükşehir Belediyesi tarafından "kent ormanı" yapılmıştır. Ankara Belediyesi'nin girişimleriyle Beynam Ormanı Ankaralıların piknik yerlerinden biri haline gelmiştir. Kır gazinosu, tuvalet, çocuk oyun grubu ve otoparki vardır. Orman alanına giriş paralıdır. Azerbaycan Hava Kuvvetleri Azerbaycan Hava Kuvvetleri (), Azerbaycan'ı havadan gelebilecek her türlü saldırıya karşı korumakla görevlidir. Azerbaycan Silahlı Kuvvetleri komutası altındaki en büyük 2.kuvvettir. Hava Kuvvetleri Komuta Merkezi Bakü'de bulunmaktadır. Azerbaycan Hava Kuvvetlerinin Organizasyon yapısı ve mevcudu şu şekildedir: -Kurtemir Hava Üssü, Av/Bombardıman, önleme ve Eğitim Alayı: 17 MiG-29, 4 MiG-21, 31 MiG-25, 5 Su-17, 5 Su-24, 8 Su-25, 8 L-29, 12 L-39 -Gence Hava Üssü Ulaştırma Alayı: 4 Il-76, 3An-2, 1 An-12, An-24, 1 Tu-134,3 Yak-40 -Gala Hava Üssü Helikopter Alayı: 59 Mi-24, 23 Mi-/8/17, 7 Mi-2 Ali Serkan EroÄŸlu Ali Serkan Eroğlu, 24 Aralık 1997 yılında Ege Üniversitesi İletişim Fakütesi tuvaletinde asılı olarak bulunan öğrenci. Polis tarafından ajanlık teklif edilmiş ve kabul etmediği için bayıltılarak asıldığı iddia edilmektedir. Ali Serkan Eroğlu 23 Mayıs 1978'de İzmir'in Tire ilçesinde doğdu. Normal bir ilk ve orta okul döneminden sonra liseyi 60.Yıl Anadolu Lisesinde okudu. 1996 yılında üniversiteyi kazandıktan sonra öğrenci hareketlerine katılmaya başladı. Ayrıca Duvara Karşı Tiyatro Topluluğu ve Parya Oyuncuları Topluluğunun kurucuları ve oyuncuları arasında yer aldı. Nadir Kaya tarafından hakkında yazılmış "Çiçeğin Gözü Yıldızlardaydı: Ali Serkan Eroğlu" isimli bir de kitap bulunmaktadır. Şehzade Burhaneddin Efendi Yalısı Şehzade Burhaneddin Efendi Yalısı, Yeniköy, Sarıyer sahilinde neo-barok tarzına yakın inşa edilmiş ahşap Boğaziçi yalısıdır. 64 odaya sahip olan yapı, Boğaziçi'nin en büyük yalıları arasında yer almaktadır. 1911 yılında II. Abdülhamid'in oğlu Şehzade Burhaneddin tarafından satın alındıktan sonra onun adıyla anılmaya başlamıştır. Mısırlı Ahmet İhsan Bey yalıyı satın alınca adı Mısırlılar yalısı olarak da anılmıştır. Kıbrıslı Yalısı'nın ardından en uzun rıhtıma sahip olan yalının fiyatı 100 milyon avrodur. İstanbul Boğazı’nın Rumeli yakasında, Yeniköy’de Köybaşı Caddesi üzerinde bulunan ahşap karkas yalı bodrumuyla birlikte dört katlıdır. Dolmabahçe'den sonra Boğaz'daki en büyük yalılardan biridir. Ayrıca Boğaz’a bakan cephesinin uzunluğu ise 60 metre olup, Boğaz’da bulunan en uzun kıyıya sahip yalılardan biridir. Yalının toplam 3 bin 633 metrekare kullanım alanı ve toplam 64 odası bulunmaktadır. Yalının genel hatları ampir üslubu taşıyan yalı, zarif dekoratif süslemelerin ön plana çıktığı yalıda art nouveau etkileri görünmekte olup, iç süslemelerinde ise altın varaklar hakimdir. Yalının deniz cephesinin iki yanında ikinci katlardan dışarı taşan çıkıntılı cumbalar bulunur. Yalının duvarlarında, yapıldığı dönemden günümüze ulaşan Rokoko üslubu işlemeler vardır. Binanın ön cephesinde cumba furuşları ahşap dallı, cumba pencereleri yarım kemer halindedir. Üçüncü kat balkonu üzerinde ve çatı alınlığında Eski Türkçe “Ya Hafız 1328” yazısı görülmektedir. Haremlik ve selamlık bölümleri bulunan yalının girişinde 650 metrekarelik altın varaklı süslemeler bulunan büyük bir salonu vardır. Münip Paşa zamanından kalma ve şu anda müştemilat olarak kullanılan selamlık binası haremlik’ten farklı olarak çok daha sadedir. Salon yalının mavi çam, manolya, palmiye gibi ağaçlarla yeşillendirilmiş bahçesine bakmaktadır. Salondan yukarıya çıkışta iki taraflı merdivenler vardır. Birinci kata çıkan merdivenlerin bitiminde varak süslemeleri, prinç ve kristal yapımı gösterişli avizeler bulunan balo salonu vardır. Türk hamamı ve Boğaz’a bakan bir suit oda bulunmaktadır. Girişte ikili gelen merdivenler, birinci kattan sonra merdivenler tekli devam etmektedir. ahşap cam olan merdivenlerin süslemeleri ise Paşabahçe’ye özel olarak yaptırılmıştır. Yalının geçmişte kayıkhane olarak kullanılan bölümünde şu an yüzme havuzuna bulunmaktadır. Yalının karşısında yer alan 3 bin 600 metrekarelik alanda “Mahiyet Konutları” bulunmaktadır. 1940’lı yıllarda, hala dört ayrı köşkü barındıran konutlar, 1946’da Mısırlı Ahmet İhsan Bey’in çocuklarına miras kalıp, yalı 1984’te Erbilgin Ailesi satın aldıktan sonra, yaklaşık 10 yıl süren bir restorasyondan döneminde yeniden inşa edilen iki taneden oluşmaktadır. Bu konutlardan biri üç katlı, toplamda 900 metrekare, diğeri ise dört katlı 1200 metrekare olup, tanınmış kişilere kiralanmaktadır. 1785 yılına ait tapudaki ilk kayıtlarda saatçi Hacı Panayot ismine rastlanıyor. Yalının ilk sahiplerinden biri dönemin ünlü sarraflarından Varki Vartaks’tı. Vartaks ölünce yalı icralık olmuştur. 1887’de yalıyı Hariciye Bakanı Ahmet Münir Paşa satın almıştır. Onun vefatından bir süre sonra da Enver Paşa’nın annesi Ayşe Pervin ile Şükriye Ulviye Hanım’ın mülkiyetine geçtiği biliniyor. 1911 yılına gelindiğinde ise II. Abdülhamit, yalıyı çok sevdiği oğlu Şehzade Burhaneddin Efendi için satın almıştır. Cumhuriyetin kurulma aşamasında Osmanlı Hanedanı'na ellerindeki malları satmaları için altı ay süre tanınmıştır. Bu süre içinde Şehzade Burhaneddin Efendi yalıyı satamayınca Atatürk'e gitmiş ve biraz daha zaman istemiştir. Atatürk'ten altı ay daha süre alan Şehzade Burhaneddin Efendi, 1923'te Mısırlı Ahmet İhsan Bey'e yalıyı satıp sonra da babasıyla birlikte İstanbul'u terk etmiştir. Şehzade’nin ikinci eşi Aliye Hanım 10 yıl bu yalıda oturduktan sonra 1923’te Mısırlı Ahmet İhsan Bey’e geçen yalı, ‘Mısırlılar Yalısı’ olarak da kayıtlara geçmiştir. 1944'te Ahmet İhsan Bey yalıyı, mimar Burhanettin Bey’e restore ettirip, nakışlar ilave ettirmiş, birçok kapıları da değiştirmiştir. O dönem Fransa ve İstanbul antikacılarından alınan yalının eşyaları, 1946 da Ali İhsan Bey ölünce, yalıyı onartmak için kızları tarafından 1948’de mezatla satılmıştır. Ahmet İhsan Bey Mısır’da ölerek orada gömüldükten sonra Türk eşi de ölünce, yalı mirasçı olarak dört kızı Nebiha, Melek, Nimet ve Semiha’ya kalmıştır. Mirasçılar Mısır’da yaşamakta, ancak yaz aylarında yalıya gelmekte idiler. Sakıp Sabancı'nın talip olduğu yalının varislerine ulaşılamamış Sabancı daha sonra vazgeçmiştir. Tarihi eserlere merakı bulunan Müfit Erbilgin yıkılmaya yüz tutmuş yalıyı alıp restore etmek istemiş, varislerini bulması için avukatını görevlendiği avukatı, Ahmet İhsan Bey'in Paris ve Mısır'da yaşayan kızlarına ulaşınca, tek tek vekaletname alarak alımı gerçekleştirmiştir. 1984 yılında Ahmet İhsan Bey’in çocukları yalıyı Sani Müfit Erbilgin'e sattıktan sonra yıllarca ihmal edilmiş olan yalı, aşırı bir yıpranmaya uğradığından 1989 yılına kadar aile tarafından restorasyona tabi tutulmuştur. Yalı 2015 yılı Mart ayında ise, Katarlı iş adamı Abdulhadi Mana A SH Al-Hajri’ye satılmıştır. Armand Guillaumin Armand Guillaumin (16 Şubat 1841 - 26 Haziran 1927), Fransız izlenimci ressam ve taşbaskıcı. Paris'te "Jean-Baptiste Armand Guillaumin"' adı ile doğan ressamın ailesi 1844 yılında Moulins'e yerleşti. Guillaumin, 1856 yılında Ecole Municipale'de heykeltıraş olan Caillouet'dn çizim dersleri almak için Paris'e geri döndü. Akşam desen kurslarına katılırken bir yandan da amcasının iç çamaşırı dükkânında çalıştı. 1860'ta Monmartre'a taşınan ressam Fransız devlet demiryollarında da çalışmaya başladı. 1861 yılında Académie Suisse'e girdi. Bu akademide uzun yıllar dostluğunu sürdüreceği Paul Cézanne, Camille Pissarro ve Francisco Oller ile tanıştı. İlk iki ressamın düzeyine ulaşamamış olsa da onların üzerindeki etkileri Cezanne ve Pissarro'nun eserlerinde görülebilir. Cézanne ilk oymabaskı denemesini Guillamin'in Seine Nehri tekneleri resmini temel alarak yapmıştır. Guillaumin 1863 yılında Salon des Refusés'de eserlerini sergiledi ve sonradan eserlerinin bazılarını satan Theo van Gogh'un kardeşi Vincent van Gogh ile arkadaş oldu. 1868 yılında demiryollarındaki işinden ayrılarak sadece resim üzerine çalışmaya başladı. Ivry, Charenton, La Rapèe gibi şehirlere seyahat ederek, oralarda resim yaptı. 1872'de arkadaşı Pissarro'yu sık sık Pontoise'da ziyaret etti. 1874 yılında açılan ilk izlenimciler sergisine üç resmiyle katıldı. Bu tablolar arasında "Ivry'de Gün Batımı" da vardı. Ressam 1877, 1880, 1881, 1882 ve 1886'da izlenimciler tarafından düzenlenen sergilerde de yer aldı. 1877'de Gauguin, 1883'te ise Signac ve Seurat ile tanışan 1882'de itibaren 15 yıl boyunca resim yapmak üzere düzenli olarak gideceği Damiette'i ilk kez ziyaret etti. 1891 yılında borsadan yüz bin frank kazandı. Bu para sayesinde sık sık seyahat etme fırsatı buldu. 1892'de Saint-Palaise'ye gitti. Bu şehirde "Sait-Palais, Gironde'un Ağzı" ve "Saint-Palais'deki Kumsal Yolu" gibi pek çok tablo yaptı. Ressamın gördüğü şehirler arasında Crozant, Agay, Auvergne, Orne, Loing, Eure, Rouen, La Trayas yer alır. Sanatçı ayrıca bir süre Hollanda'da da kaldı. Yoğun renkleri ile dikkati çeken ressamın eserleri dünyanın önemli müzelerinde sergilenmektedir. Özellikle Paris, Creuse departmanı ve Fransa'nın Provence-Alpes-Côte d'Azur bölgesinin Akdeniz kıyısında bulunan Les Adrets-de-l'Estérel yakınlarını tasvir eden manzara resimleri ile tanınır. Tarzı ve kompozisyonları izlenimciliğin tüm özelliklerini taşıyan ressam canlı renk kullanımıyla dikkat çekmiştir. Armand Guillaumin 1927 yılında Paris'in hemen güneyinde Orly'de öldü. Ahmed Fethi Paşa Yalısı Ahmed Fethi Paşa Yalısı, Kuzguncuk, Üsküdar sahilinde geleneksel Osmanlı mimarisiyle inşa edilen ahşap Boğaziçi yalısıdır. Yalının ilk sahiplerinden Fethi Ahmet Paşa, yalıyı İsmet Bey adlı birinden almıştı. Yalı bu dönemden sonra Fethi Ahmet Paşa'nın adıyla anılmaya başlandı. Cumhuriyet döneminde yol yapımı için yalının bir bölümü istimlak edildi. 1943-1946 yılları arasında esaslı bir restorasyon geçirdi. Şevket Mocan'a miras kalan yapı, bugün Cengiz Yalçın'a aittir. Tamer Ersoy Tamer Ersoy (d. 1945, Seferihisar, İzmir), Türk bürokrat. Akçadağ, Çifteler, Cihanbeyli, Sındırgı, Torbalı ve Ceyhan kaymakamlıkları, İçişleri Bakanlığı Personel Genel Müdür Yardımcılığı, İstanbul ve Ankara Vali Yardımcılıkları, 1999 yılında Ankara Vali Vekilliği ve 1999 - 2003 yılları arasında Bingöl Valiliği yapmıştır. Evli ve bir çocuk babasıdır. 2010 yılında yaş haddinden emekli olmuştur. Nuri Paşa Yalısı Nuri Paşa Yalısı, Kanlıca, Beykoz sahilinde bulunan Boğaziçi yalısıdır. Uzun süre Rahmi Koç'un yaşadığı bu yalının, 1895 yılında Abdülhamid'in subaylarından olan Nuri Paşa tarafından yaptırıldığı sanılmaktadır. Mimari bakımdan art nouveau üslûpta yapılmıştır. Klasik Boğaziçi yalılarından farklı olarak balkon ögesi taşımaktadır. Rahmi Koç'un, Kandilli'deki Kont Ostrorog Yalısına taşınmasının ardından bu yalı oğlu Ali Koç'a kaldı. Nevzine Nevzine, şerbetli tatlılardandır. Un ve kabartma tozu ile elde edilen hamura, ana malzeme olarak tahin, yoğurt ve ceviz ilave edilir. Elde edilen harç koyu bir kıvam elde edilene kadar yoğrulur. Hamur, yağlı bir kalıba alınır ve üzeri kızarıncaya kadar pişirilir. Pişirme işleminden sonra su, şeker, üzüm pekmezi ve limon suyu ile hazırlanan şerbet ilave edilir. Dilimlenerek soğuk olarak servis yapılır. Kayseri yöresi tatlılarındandır. Şerbetinde şeker ve üzüm pekmezinin birlikte kullanılması, bu tatlıyı diğer şuruplu tatlılardan ayıran en önemli özelliklerinden biridir. Tahsin Bey Yalısı Tahsin Bey Yalısı, Yeniköy, Sarıyer sahilinde bulunan Boğaziçi yalısıdır. Daha önceden, yerinde "Sağır Ahmet Bey Yalısı" bulunan yapı, Abdülaziz döneminde Jöntürklerin en önemli karagâhlarındandı. Yalı, adını Türkiye'nin ilk barajlarını kuran Tahsin Uzel'den almaktadır. Bugün yalının sahipleri, yapıyı TMSF'den 14.8 milyon dolara satın alan Haluk Dinçer ve Suzan Sabancı çiftidir. Yoğurt Yoğurt, besin değeri yüksek, laktik asit fermantasyonu sonucunda elde edilen ve canlı laktik asit bakterileri içeren fermente bir süt ürünüdür. Lactobacillus bulgaricus sütten yoğurt yapmak için kullanılan birkaç bakteri türünden biridir. Yoğurt saf olarak yendiği gibi meyvelisi de mevcuttur. Bunun dışında da yoğurdun çeşitleri bulunmaktadır. Örneğin; süzme yoğurt yaygın olarak meze yapımında kullanılmaktadır. Yoğurt ile yapılan pek çok yemek ve içecek türü vardır, ayran, cacık ve keş bunlardan bazılarıdır. Yoğurt (< Yuğurt) Türkçe kökenlidir. Orta Türkçe dönemine ait Divânu Lügati't-Türk'te ىُغُرْتْ olarak yazılan veriyi Besim Atalay geniş yuvarlak o ünlülü «yogurt» biçiminde okur, fakat Hasan Eren geniş dar u ünlülü «yuğurt» biçimini doğru okunuş olarak kabul eder ve etimolojisini «yuğurmak» fiiline «-t» fiilden isim yapım eki getirilerek yapılan türev olarak açıklar. Eren Kumanca biçimini de «yuğurt» olarak verir ve bunun Kıpçakçada ikili «yağurt ~ yuğurt» biçimlerinde geçtiğini belirtir. Kıpçakçada düz geniş a ünlülü olmasını yağ kelimesinin baskısına dayandırır. Çağdaş Türk dillerinden Türkmencede "yoğurt", Nogaycada "yuvırt", Kırgızca "cuurat" (Genel Türkçe "y-" ön sesi Kırgızcada "c-" sesine dönüşür), Sagayların lehçesinde "çoort", Yakutçada "suorat" (Genel Türkçe "y-" ön sesi Yakutçada "s-" sesine dönüşür) biçimleri Orta Türkçe "yuğurt" kelimesinin günümüzdeki varyeteleridir. Avrupa dillerine (İngilizce, Almanca, Fransızca, İspanyolca, Sırpça, Bulgarca, Rusça, Macarca) de Türkçeden geçmiştir.. Yoğurdun ilk olarak kimlerce ve nasıl üretildiği üzerine kesin bir bilgi bulunmamakla beraber, ilk kez MÖ 5000 ve 4000'li yıllarda Mezopotamya'da yapıldığı düşünülmektedir. Antik Hint kaynaklarında, yoğurt ve balın karışımı "Tanrıların yemeği" olarak adlandırılmaktadır. Fars geleneklerinde, İbrahim'in yaratıcılığının ve uzun ömrünün kaynağının bol bol yoğurt tüketmesi olduğu söylenir. Antik Yunanistan mutfağında yoğurda benzeyen oxygala (οξύγαλα) adında bir süt ürünü yapılmaktaydı. Bergamalı Galen, oxygalanın süzme yoğurt gibi balla tüketildiğini yazmıştır. Plinius'un yazdığı spesifik olarak Yoğurttan bahseden en eski kaynakta, yoğurdun barbar toplumlar tarafından tüketildiği yazar. Bu toplumlar süt ile kıvamında asitliği olan bir maddeyi birleştirerek sütü daha yoğun hale getiriyordu. 11. yüzyılda yazılmış Dîvânu Lugâti't-Türk ve Kutadgu Bilig'de Orta Çağ Türklerinin yoğurdu nasıl kullandığı yazmaktadır. Bazı kaynaklarda Bübür İmparatorluğu hükümdarı Ekber Şah'ın aşçılarının yoğurdu hardal tohumları ve tarçınla yaptığı yazmaktadır. Avrupalıların ilk defa yoğurtla tanıştığı olay ise Fransa klinik tarihinde şöyle geçer: I. François ishal olur ve hiçbir Fransız doktor bu ishali tedavi edemez. Müttefiki I. Süleyman Fransa kralını iyileştirmesi için Fransa'ya doktor gönderir. Doktor, kralı yoğurtla tedavi eder. Minnettar olan Fransız kralı, onu iyileştiren yoğurtla ilgili bilgileri yayar. 1900'lü yıllara kadar, yoğurda Rus İmparatorluğu (özellikle Orta Asya ve Kafkasya bölgesi), Güneybatı Asya, Balkanlar, Orta Avrupa ve Hint altkıtasında rastlanmaktaydı. Cenevre'de tıp okuyan Bulgar Stamen Grigorov (1878–1945), yoğurdun mikroflorasını inceleyen ilk kişi oldu. 1905'te, yoğurdun laktik asit üreten küresel ve çubuk şeklinde bakterilerden oluştuğunu açıkladı. 1907'de çubuk şekilli bakteriye Lactobacillus bulgaricus adını verdi. Nobel ödüllü İlya Meçnikov, Grigorov'un çalışmalarından esinlendi ve Bulgar köylülerin alışılmadık derecede uzun yaşamasının sırrının düzenli yoğurt tüketimi olduğunu iddia etti. Lactobacillus'un sağlıklı olmak için elzem olduğuna inanan Meçnikov, yoğurdun Avrupa çapında tüketilen bir gıda maddesi olması için çalıştı. Sefarad Yahudisi İzak Karasu kurduğu yoğurt fabrikasıyla endüstriyel yoğurt üretimini başlattı. Selanikli olan Karasu, 1919'da Barselona şehrinde küçük bir yoğurt işletmesi açtı. Kurduğu bu işletmeye oğlunun ardından "Danone" adını verdi. Donone sonrasında Danon adıyla Amerika'da satılmaya başlandı. Meyveli yoğurdun patenti 1933'te Radlická Mlékárna tarafından Çek Cumhuriyeti'nde alındı. Yüksek kalsiyum oranı, riboflavin (B2), kobalamin (B12), piridoksin (B6) gibi vitaminler ve protein içermesi nedeniyle dünyada tüketimi en yaygın ve besleyici gıda maddelerindendir. Kütahya'nın Tavşanlı ilçesine bağlı Yörük köylerinde bir yıllık yoğurt mayası, Hıdırellez ve bu günü takip eden 2 gün süresince sabah ezanı ile tan ağarması arasındaki vakitte doğadaki bitkilerin üzerinden toplanan çiy tanelerinden sağlanıyor. Muhsinizade Yalısı Muhsinizade Yalısı, Kuruçeşme, Beşiktaş sahilinde bulunan 9 Boğaziçi yalısından biridir; bugün otel olarak hizmet verir. Yalı, 18. Yüzyılın ilk yarısında Sadrazam Muhsinzade Mehmed Paşa tarafından yaptırıldı. Bir süre yalıda yaşayan Muhsinzade Mehmet Paşa, daha sonra onu Boynueğri Esseyyid Abdullah Paşa’nın oğlu Mehmed Said Bey ile evlenen kızı Rukiye Hanım’a düğün hediyesi olarak verdi. 1796 yılı Haziran ayında Kuruçeşme’de çıkan bir yangın üzerine Kuruçeşme’ye gelen Sultan III. Selim’in bir süre dinlenmek üzere Rukiye Hanım ve Mehmet Said Bey’in oturdukları Muhsinzade Yalısı’na çıktığı bilinir. 1920'li yıllara değin yalıda Mehmet Paşa’nın çocukları ve torunları yaşadı. Ünlü hattat Muhsinzade Abdullah Hamdi Efendi de bu yalıda doğmuş ve yaşamıştır. 1920'lerden sonra terk edilen yalı kömür ve kum deposu olarak kullanıldı. 2002 yılında mevcut resimlerden yararlanarak eski haline uygun bir şekilde eski yalının kalıntıları üzerinde otel olarak restore edildi. Otel, 2006 yılında hizmete girmiştir. Macar Elektronik Kütüphanesi Macar Elektronik Kütüphanesi (Macarca: Magyar Elektronikus Könyvtár), çeşitli birincil ve ikincil kaynakların bulunduğu, Macarca internetin önemli bir sitesidir. İnsanlık ve sosyal bilimler üzerine yazılmış binlerce metin içermektedir. Bilim, matematik, teknoloji, sanat ve edebiyat gibi konular hakkında da yazılar vardır. Yazıların çoğu Macarca olsa da bir kısmı İngilizce'ye çevrilmiştir. İstanbul Limanı İstanbul Limanı, İstanbul'un Beyoğlu ilçesinde Karaköy ve Fındıklı semtleri arasında yer alır. İstanbul Boğazı kıyısında, Salıpazarı ve Galata rıhtımı olarak ayrılan iki bölümden oluşur. İlk olarak 1892 yılında Galata rıhtımının yapımına başlanmış ve inşaat 1900 yılında bitirilmiştir. 1910 yılında eklenen iki antrepo dışında, Cumhuriyet döneminde 1928 yılında 3 antrepo daha yapılmıştır. 1957 yılındaysa Salıpazarı rıhtımı yapılarak Liman bugünkü hâlini almıştır. Türkiye Denizcilik İşletmeleri'nin yönetiminde bulunan İstanbul Limanı, şehre gelen kruvaziyer yolcu gemilerini ağırlamaktadır. Gemiden inerek şehri ziyaret etmek isteyecek yolcuları tarihî mekanlara götürerek şehir gezisi yaptıracak olan tur otobüslerinin 200 adedini aynı anda alabilecek kapasitede açık otopark alanı mevcuttur. İstanbul Limanı'na uğrayan kruvaziyer sayısı her geçen yıl artmakta ve bu artışla doğru orantılı olarak İstanbul'a ayak basan turist sayısı da yükselmektedir. 2007 yılında bu limandan, 832 gemiyle, 460 bin 427 turist İstanbul'a giriş yapmıştır. Abdülhalim Hâfız Abdülhalîm Ali Şebâne (Arapça: عبد الحليم علي شبانة), bilinen adıyla Abdülhalîm Hâfız, (d. 21 Haziran 1929, Kahire - ö. 30 Mart 1977), Mısırlı şarkıcı ve aktör. 1950'li yıllardan 1970'lere kadar sadece Mısır'da değil bütün Orta Doğu'da en popüler sanatçı olmuştur. Mısır ve Arap müziği dünyasında Ümmü Gülsüm, Muhammed Abdülvahab ve Ferit El Atraş ile birlikte 4 büyük sanatçıdan biri olarak kabul edilir. Şarkıları daha çok radyo yoluyla dinleyicilere ulaşmıştır. Hafez, Kahire'ye 80 kilometre uzaklıktaki El-Halavat köyünde ailesinin dördüncü ve son çocuğu olarak (İki erkek kardeşi İsmail ve Muhammed ile bir kız kardeşi Aliah) dünyaya geldi. Annesi, doğum sırasında çıkan bir komplikasyon sonucu, babası da bundan 5 ay sonra hayatını kaybetti. Bu nedenle küçük yaşta Kahire'deki amcası ve teyzesinin yanında yaşamak zorunda kaldı. Müzikal yeteneği ilk olarak ilkokul yıllarında kendini belli etmeye başladı ve abisi İsmail aynı zamanda ilk müzik öğretmeniydi. 11 yaşındayken Kahire'deki Arap Müziği Enstitüsü'ne katıldı ve burada Muhammed Abdülvahab'ın şarkılarını öğrenerek eğitimine başladı. Sonrasında Yüksek teknik müzik enstitüsü'nden obua müzisyeni diplomasıyla mezun oldu. 18 Haziran 1953'te Mısır Devrimi'nin birinci yıl dönümü kutlamalarında radyoda şarkı söylemesi planlanan Karem Mahmud'un yerine son dakika değişikliğiyle şarkı söyledi ve Hafez'in radyodaki bu performansı adının duyulmasını sağladı. Abdülhalîm, şistozomiyaz hastalığı tedavisi için gittiği Londra'daki King's College Hastanesinde 30 Mart 1977 tarihinde 47 yaşında hayatını kaybetti. Kahire'deki cenaze törenine yüzbinin üzerinde kişi katıldı. Abdülhalîm, müziğiyle bütün Arap dünyasında en ünlü şarkıcı olma başarısını göstermiştir. Ölümünden sonra Ümmü Gülsüm hariç Arap şarkıcılar arasında albümü en yüksek satış rakamına ulaşan şarkıcıdır. Kaydedilen 260'ın üzerindeki şarkı içinde en bilinenlerinden bazıları şunlardır: Qariat el Fingan (Kahve falı), Ahwak ("Seni seviyorum"), Khosara ("Ne kayıp"), Gana El Hawa ("Aşk bizimle"), Sawah ("Avare"), Zay el Hawa ("Aşk gibi"), Ya Habibi Ya Gamal (Ey Sevgili Cemal Abdünnasır), El Massih ("Mesih"). Alkinoos Ä°oannidis Alkinoos İoannidis, (Yunanca: Αλκίνοος Ιωαννίδης, 19 Eylül 1969, Lefkoşa), Kıbrıslı Rum şarkı yazarı ve şarkıcıdır. Gilberto Gil Gilberto Gil, (Gilberto Passos Gil Moreira) (d. 26 Haziran 1942, Salvador da Bahia) Brezilyalı müzisyen ve politikacı. Çocukluğunu Brezilya’nın iç bölgelerinde geçirdi. Bu dönemde Troubadour gibi popüler muzik formları ve Akordiyon ile gibi enstrumanlarla tanıştı. Akordiyon çalmayı annesinden hediye edindiği akordiyon ile öğrendi. Gençliğinde Bossa Nova modasının etkisinde kaldı ve Gil Gitar çalmayı öğrendi. 60’lı yıllarda kendi çağında olan Tropicalismo akımının öncüsü Caetano Veloso gibi, Bossa Nova’yı Rock ve Pop ile birleştirmek eğiliminde olanlara karşı çıktı. Askeri dikta Gilberto Gil ve Caetano Veloso gibi sanatçıları baskı altına aldığı için, Gil iki yıl Londra’da yaşadı. 1972’de Brezilya’ya döndü, Brezilya Muziği’nin kökleri ile pop müziğini harmanlayan bir Trilogie olan "Expresso 2222", Jorge Ben ile kaydedilen "Gil Jorge" ve bahia muziğinin ustası Caetano Veloso, Gal Costa ve Maria Bethânia ile tasarladığı "Os Doces Bárbaros" ("Tatlı Barbarlar") albümlerini yaptı. Bu çalışmalarını kosepsiyonel yine bir Trilogie olan Brezilya’nın kırsal muzik dokusunu ifade eden "Refazenda", ülkenin Afrikalı yüzüne, Nijeryalı köklerine inen "Refavela", Bahia ve Rio müziğini disko ve pop müzüği ile harmanlayan "Realce" albümleri izledi. 1990’lı yıllarda Copacabana’da 80 bin kişinin katıldığı bir konser olan "Parabolicamará" ve Tropicalismo akımının 25. yıl dönümü anısına "Tropicália 2" yi piyasaya sürdü. "Quanta" albümünün canlı icrası olan "Quanta Gente Veio Ver" ile dünya müzüğünün en iyilerinin layık görüldüğü Grammy ödülünü aldı. Gil toplam 11 altın, beş Platin plak aldı dört milyon plak sattı. João Gilberto, Stevie Wonder ve Jimmy Cliff gibi birçok uluslararası sanatçı ile çalıştı. "Kaya N'Gan Daya" albümünü Jamaika’da kaydetti ve bu yapıtında Brezilya müziğini Reggae ile birleştirerek bir idol olarak kabul etttiği Bob Marley’ye adadı. 2005'te Gilberto Gil’de müzik dünyasının gayriresmî Nobel Ödülü olarak kabul edilen Polar Müzik Ödülüne layık görüldü. Gilberto Gil sanat yaşamına paralel olarak politika ile de yakında ilgilendi. 1987’de Salvador şehri Kültür Dairesi Sorumlusu oldu ve şehrin tarihi dokusunun korunması için çalıştı. 1 Ocak 2003’ten Haziran 2008’e kadar Gilberto Gil Lula da Silva Hükümeti Kültür Bakanlığı yapmıştır. Bakanlığının son döneminde yer altı dünyası ile ilişkide olmak gibi eleştirilere hedef olmuştur. Azerbaycan Deniz Kuvvetleri Azerbaycan Deniz Kuvvetleri (), Azerbaycan'ı denizden gelebilecek her türlü saldırıya karşı korumakla görevlidir. Azerbaycan Silahlı Kuvvetleri'nin en küçük kuvvetidir. Japonya'nÄ±n teslimiyet belgesi Japonya'nın teslimiyet belgesi, Japon İmparatorluğu'nun teslimiyetine yetki veren ve II. Dünya Savaşını bitiren yazılı anlaşmadır. 2 Eylül 1945 tarihinde Tokyo Körfezi'nde Uraga Kanalı'nda demirleyen ABD Deniz Kuvvetleri zırhlısı USS "Missouri"'nin güvertesinde Japon İmparatorluğu, Amerika Birleşik Devletleri, Çin Cumhuriyeti, Birleşik Krallık, Sovyet Sosyalist Cumhuriyetleri Birliği, Avustralya (Commonwealth of Australia), Kanada (Dominion of Canada), Fransa Cumhuriyeti Geçici Hükûmeti, Hollanda Krallığı ve Yeni Zelanda (Dominion of New Zealand) temsilcileri tarafından imzalandı. 2 Eylül 1945 tarihi bazen Victory over Japan Day (VJ-Day) olarak da bilinir. Ancak bu terim, Japonya standart zamanına göre 15 Ağustos öğle saatinde İmparator Hirohito tarafından okunan, Potsdam Bildirgesi'nin şartlarını kabul ettiğini bildiren radyo yayını olan Gyokuon hōsō'nun yapıldığı tarih için daha sıkça kullanılır. "Missouri" güvertesinde düzenlenen ve 23 dakika süren teslimiyet töreni dünya çapında radyoyla yayınlandı. İlk önce Japon İmparatorluğu Dışişleri Bakanı Mamoru Shigemitsu Japonya İmparatoru ve Japonya Hükûmeti'nin emri ve adına imzaladı (AM 9:04). Ardından Japon İmparatorluk Kara Kuvvetleri Genelkurmay Başkanı Orgenel Yoshijirō Umezu Japon İmparatorluk Genel Karargâhı'nın emri ve adına imzaladı (AM 9:06). Daha sonra, Amerikalı Mareşal Douglas MacArthur Güneybatı Pasifik Cephesi Komutanı ve Müttefik Kuvvetler Yüksek Komutanı olarak Müttefik Kuvvetleri temsilen imzaladı (AM 9:08). İmzalamak için kullanılan altı kalemin ikisi, tanık olarak Filipinler'de teslim olmuş ABD Korgeneral Jonathan Mayhew Wainwright IV ve Singapur'da teslim olmuş İngiliz Korgeneral Arthur Percival'e verildi. Diğer kalemler Annapolis'ta bulunan ABD Deniz Kuvvetleri Akademisi'ne, West Point'te bulunan ABD Harp Akademisi'ne ve biri onun yaverine verildi. Son olarak kullanılan ve eşine verilen erik renkli kalem dışında MacArthur tarafından kullanılan bütün kalemler siyah renkli idi. Teslimiyet belgesinin bir kopyası "Missouri" 'de olup, güvertesine imza yerini işaret eden bir plak yerleştirildi. Yüksek Komutan MacArthur'un imzalamasının ardından şu temsilciler imzaladılar: 6 Eylül'de Albay Bernard Theilen belge ve imparatorun fermanını Washington'a getirdi ve ertesi gün Beyaz Saray'da düzenlenecek olan resmî törenle kullanılması için Başkan Harry Truman'a sundu. Daha sonra belgeler Ulusal Arşiv'de sergilendi. Günaydın Hüzün Günaydın Hüzün, Gökalp Baykal ve Catwalk grubunun Ekim 1998’de kaydettiği, Aralık 1998’de yayımladığı 4 şarkıdan oluşan albümdür. Zihni müzik tarafından sınırlı sayıda basılan albümde yer alan 3 şarkının sözü ve müziği Gökalp Baykal’a aittir. Albümde yer alan diğer şarkı da Berke Hatipoğlu ve İlke Hatipoğlu tarafından bestelenmiştir. Albüm kayıt ve miksi Levent Büyük tarafından Stüdyo 18’de kaydedilmiş olup, albümün masteringi Barış Büyük tarafından yapılmıştır. Albüm kapak ve kartonet ilüstrasyonları Berke Hatipoğlu ve İlke Hatipoğlu tarafından tasarlanmıştır. Catwalk 1928 Yaz OlimpiyatlarÄ±'nda halter - Erkekler 67,5 kg Erkekler hafif ağır oyunu 1928 Yaz Olimpiyatları'ndaki halter programının bir parçasıydı. Bu klasman ikinci en hafif olan yarışmaydı ve haltercilerin 67,5 kg ağırlığına kadar izin verildi. Yarışma 1928 yılı 28 Temmuz Cumartesi günü yapıldı. On bir ulustan on altı halterci yarıştı. Bu dünya ve olimpiyat rekor durumu (kilogram) 1928 Yaz Olimpiyatları'ndan evvel idi. "(*)" Aslında bir beş kaldırış yarışması. Bütün dört Olimpiyat rekoru bu yarışmada geliştirildi. Hans Haas ve Kurt Helbig silkmede dünya rekor durumunu eşdeğerde yaptı. Bütün rakamlar kilogramdır. Kükürtlü asit Kükürtlü asit, sülfüröz asit ya da sülfürik(IV) asit formülü HSO olan bileşiktir. Kükürt dioksit ile suyun tepkimesi sonucu oluşan bir asittir. Bu tepkimenin denklemi şöyledir: SÃ¼lfit Sülfit, kimyada kükürtlü asidi oluşturan anyon köktür. Simgesi SO şeklindedir. Su ile tepkimeye girdiğinde sülfürik asidi oluşturan kükürt trioksit ile karıştırılmamalıdır. 1928 Yaz OlimpiyatlarÄ±'nda halter - Erkekler 75 kg Erkekler Orta siklet oyunu 1928 Yaz Olimpiyatları'ndaki halter programının bir parçasıydı. Bu üçüncü en hafif yarışmaydı ve haltercilerin 75 kg kadar ağırlıklarına izin verildi. Yarışma 1928 yılı 29 Temmuz Pazar günü yapıldı. On beş ulustan yirmi üç halterci yarıştı. Bu dünya ve olimpiyat rekorları 1928 Yaz Olimpiyatları'ndan öncesine aitti. "(*)" Aslında bir beş kaldırış yarışı. Bütün dört Olimpiyat rekoru bu yarışmada geliştirildi. Carlo Galimberti Press de 105 ile yeni bir dünya rekoru kırdı. Üç kaldırış toplamında ilk önce Carlo Galimberti 332,5 kilogram ile yeni bir dünya rekoru kırdı sonra bu rekor Carlo Galimberti ile toplamda 335 kilo ile geliştirildi. Kükürt trioksit Kükürt trioksit, suyla tepkimeye girdiğinde sülfürik asidi oluşturan zehirli bir gazdır. Formülü SO şeklindedir. Kükürtlü asidi oluşturan sülfit iyonu (SO ) ile karıştırılmamalıdır. Gaz halindeki SO suda çok yavaş çözünür ve bu nedenle konsantre edilmiş sülfürik asit içine eklenir, böylece HSO elde edilir. HSO daha sonra sülfürik asiti oluşturmak için su ile tepkimeye sokulur: Kükürt trioksit genellikle sülfürik asit üretim tesislerinde yakılan elementel kükürtün oluşturduğu kükürt dioksitin (SO) Vanadyum(V) oksit (VO) içeren katalizör kulelerinde yükseltgenmesiyle elde edilir. Düldül (anlam ayrımı) Casa de ContrataciÃ³n La "Casa de Contratación" ("Ticaret Evi") İspanyol İmparatorluğu bünyesinde 16. ila 18. yüzyıllar arasında tüm İspanyol keşifleri ve sömürgelerine dair faaliyetleri kontrol eden devlet kurumu. Resmî adı "La Casa y Audiencia de Indias" idi. Casa, Kastilya Krallığı Kraliçesi I. Isabel tarafından Amerika'nın 1492 yılında keşfedilmesinden 11 yıl sonra 1503 yılında kurulmuştur. Kurum, Portekiz krallığındaki Casa da Índia kurumunun benzeridir. Sonraki dönemlerde ortaya çıkacak olan Hollanda ve İngiltere Doğu Hint Şirketlerinin aksine kurum tüm sömürge vergi ve gümrük bedellerini bizzat toplamaktaydı. Bunun yanı sıra tüm keşif ve ticari deniz yolculuklarına onay verir, ticaret yolları ve coğrafi keşif yollarına dair özel görevlendirilmiş kaptanlara gizli bilgiler ulaştırır, kaptanlara lisans verir ve ticari yasayı denetlerdi. Teorik olarak hiçbir İspanyol, kurumdan onay almaksızın denize açılamayacak olsa da devasa imparatorluğun çeşitli yerlerinde izinsiz seferler düzenlenebilmekteydi. Kurum aynı zamanda bünyesindeki denizcilik okulunda geleceğin denizcilerini ve kaptan adaylarını yetiştirirdi. Kurum tarafından İspanya topraklarına giren her üründen %20 vergi alınırdı. Vergi oranı ticaret gemilerine askeri konvoy desteği sağlanıyorsa %40 seviyelerine çıkabilir, ekonomik durgunluk zamanında ticareti desteklemek için %10 seviyelerine de düşebilirdi. Her gemide taşınan her ürünün kaydının bulunduğu bir muhasebeci olması istenirdi. İspanya ticari hayatınının kontrolünü elinde tutan Casa de Contratación, tüccarların meslek örgütleriyle sürekli temas halindeydi. Ticaret ve özellikle deniz ticareti son derece planlı filo hareketleriyle düzenlenirdi. Casa de Contratación, Padrón Real adı verilen resmî ve gizli İspanyol haritasını düzenler ve hazırlardı. Bu harita 1500'li yıllarda tüm İspanyol gemilerinnin kaptanlarına verilir ve İspanyol İmparatorluğu tarafından keşfedilen en son yerlerin bilgisini içerirdi. Her yeni keşiften sonra güncellenen harita, Portekiz Krallığındaki karşılığı olan Padrão Real’e benzemektedir. Kurum bünyesindeki haritacılık yapım işine çok önem verilirdi. Bu haritalar ve denizcilik alanında yeni geliştirilen esaslar olmasa İspanya’nın bu kadar geniş bir imparatorluğu yönetmesi ve geliştirmesi düşünülemezdi bile. Casa de Contratación bünyesinde çok sayıda haritacı, kaptan, arşiv memuru, tarihçi, yönetici ve harita yapımında görevli uzman bulunurdu. Yeni Dünya’ya yaptığı seferlerle ün kazanan Amerigo Vespucci 1512 yılındaki ölümüne kadar kurum bünyesinde bir kaptan olarak görev yapmıştır. Onun için özel bir mevki olan baş kaptanlık 1508 yılında kurulmuştur. Görevleri arasında yeni kaptan adaylarına kurum bünyesinde eğitimler vermek de olan Vespucci’nin yeğeni Juan Vespucci amcası gibi saygın bir kaptan olacak, 1524 yılında tüm kaptanların danışmanı ve gözetmeni görevine getirilecektir. 1530 ve 1540'lı yıllarda kurum bünyesinde öne çıkan haritacılar arasında Alonso de Santa Cruz, Sebastian Cabot ve Pedro de Medina sayılabilir. Ayrıca Diego Gutierrez ve kardeşi Sancho Gutiérrez’in yanı sıra Alonso de Chaves, Francisco Falero, Jerónimo de Chaves de öne çıkan haritacılardandır. 1500'lü yılların sonlarında İspanyol haritacılarının en görkemli dönemi sona erecek, onların yerini İngiliz, Hollandalı ve Fransız haritacılar alacaktır. 17. yüzyılın sonuna doğru Casa, aşırı büyümesinden ötürü bürokratik bir sarmala dönüşmüştü. İmparatorluğun içine düştüğü çöküş dönemiyle beraber hem kıta Avrupasında verilen savaşlar hem de denizaşırı bir sömürge imparatorluğu bir arada yürümüyordu. İspanya’nın özellikle Manila'daki en önemli ticari limanında bekleyen alacaklılar mallar daha kayıt altına alınmadan bunlara el koymaktaydı. Kurum 1717 yılında Sevilla'dan Cádiz'e taşınacak ve III. Carlos zamanında gücü büyük ölçüde törpülenecektir. Kurum 1790 yılında IV. Carlos döneminde kapatılacaktır. Padrón Real Padrón Real,1500’lü yıllarda İspanyol İmparatorluğuna bağlı özel görevli gemilerine bir örneği verilen resmî ve gizli dünya haritası. Padrón Real ilk olarak yapıldığı 1508 yılından beri sürekli olarak geliştirilmişti. Harita merkezi Sevilla'da bulunan Casa de Contratación isimli kurum bünyesinde yapılırdı. İspanyol İmparatorluğunun sömürgeleriyle ilgili her türlü ekonomik ve ticari faaliyetin yanı sıra denizcilik alanında da tekel konumunda olan kurum İspanyol gemileri tarafından yapılan coğrafi keşifleri toplar ve Padrón Real’e işlerdi. Seferlerden dönen gemi kaptanları ve subaylar bu kuruma ayrıntılı raporlar sunar ve yeminli ifadelerle gittikleri enlem ve boylamları belirtirlerdi. Sonrasında Casa de Contratación uzmanları bu bölgeleri haritaya işler ve bilgiler güncellenmiş olurdu. Yeni ve bilinmeyen bir bölgeye giden görevli gemi kaptanlarına bu ana haritanın son halinin bir örneği büyük bir gizlilikle teslim edilirdi. Bu haritalardan hiçbirisi günümüze kadar gelmese de yabancı elçilikler ve diplomatik misyonlar için üretilen kopyalardan az sayıda harita hala korunabilmiştir. Bunlardan bir tanesi Floransa’daki "Biblioteca Medicea-Laurenziana"’da bulunmaktadır. 1526 yılında V. Carlos tarafından Kardinal Giovanni Salviati’ya verilmiştir. Az sayıdaki bu harita örneklerinden en görkemlisi Vatikan Kütüphanesindedir, 1529 yılında Papa’ya verilmiştir. Padrón Real prensip olarak Portekizlilerin benzer haritası Padrão Real’in aynısıdır. Padrão Real da benzer şekilde Portekiz devlet kurumu olan Casa da Índia tarafından üretilmekte ve özel görevli kaptanlara bir örneği verilmektedir. İspanya için çok önem taşıyan bu haritanın hazırlanmasında çok sayıda uzman çalışmaktaydı. Kurum bünyesinde yer alan haritacı, kaptan, tarihçi ve diğer memurlar ana haritanın hazırlanıp geniş imparatorluğun verimli bir şekilde katedilebilmesini sağlamaktaydılar. Apu'nun Dünyası Apu'nun Dünyası, 1959 Hindistan yapımı dramatik filmdir. Özgün adı Apur Sansar ("Bengalce": অপুর সংসার) olan film bazı uluslararası gösterimlerde The World of Apu adıyla da gösterilmiştir. Bengalli sinemacı Satyajit Ray'in yönettiği filmin senaryosunu da yine Ray, Bengalli yazar Bibhutibhushan Bandyopadhyay'in "Aparajita" adlı yarı otobiyografik romanından uyarlayıp yazmıştır. "Apu'nun Dünyası" (Apur Sansar), Satyajit Ray'in "Apu Üçlemesi"'ni oluşturan filmlerinin sonuncusudur. Üçlemenin diğer filmleri ise: 1955 tarihli Yol Türküsü (Pather Panchali) ve 1956'da tamamlanan Yenilmez (Aparajito)'dır. Bu filmin müziklerini de diğer iki filmin müziklerini yapan Ravi Shankar bestelemiştir. Her üç filmin öyküsü de Bibhutibhushan Bandyopadhyay (Bibhutibhushan Banerjee olarak da biliniyor)'ın kitaplarından uyarlanmıştır. Bu film de diğerleri gibi siyah beyaz çekilmiştir ve düşük bir bütçeyle tamamlanmıştır. Her üç filmin de görüntü yönetmeni Subrata Mitra'dır. "Apu'nun Dünyası" filminde olaylar üçlemenin ikinci filmi olan "Yenilmez"'in kaldığı yerden devam eder (O film de ilk filmin kaldığı yerden devam ediyordu). Artık okulundan yeni mezun olmuş bir erişkin olarak Apu'nun kalabalık mega kent Kalküta'da işsiz geçen günleri, yazar olma hayalleri ve nihayet bir evlilik yapmasıyla bu sorumsuz günlerinin sona ermesi anlatılır. Apu ilk filmde halasını ve kızkardeşini, ikinci filmde de babası ve annesini kaybettiği ve artık yaşça iyice büyümüş olduğu için Satyajit Ray üçlemenin bu sonuncu filminde tamamen farklı bir oyuncu kadrosu ile çalışmıştır. Daha sonra birçok filminde de rol vereceği bu oyunculardan Sharmila Tagore, Satyajit Ray'in aile dostları ve hocası olan hümanist şair Rabindranath Tagore'un büyük torunudur. "Apur Sansar", 1959 yılında İngiltere'de İngiliz Film Enstitüsü (BFI)'nün "Sutherland Ödülü"'nü, ABD'de de Ulusal Film Eleştirmenleri Ödülü'nü kazandı. Ayrıca "en iyi film" dalında BAFTA ödülüne aday göterildi. Satyajit Ray'in "Apu Üçlemesi"ni oluşturan filmler neredeyse tek bir filmin bölümleri gibi tasarlanmıştır ve bir devamlılık arzeder. Birinin bittiği yerde konuyu diğeri devralır. Üçlemenin ilk filmi Yol Türküsü (1955)'nde Apu'nun küçüklüğü ve doğduğu köydeki yaşantısı anlatılır. İkinci film Yenilmez (1956)'de ise Apu'nun eğitim yılları anlatılır. İlk filmde ihtiyar halası ve küçük kızkardeşini, ikinci filmde de babası ve annesini kaybeden Apu artık dünyada yapayalnızdır. Üçlemenin sonuncu filmi Apu'nun Dünyası'nda, başarılı bir orta eğitimden sonra eğitmenlerinin dikkatini çekmiş olan Apu (Soumitra Chatterjee), özel bir bursla gönderildiği kolejden ödenek yokluğu nedeniyle eğitimini tam olarak bitiremeden orta bir dereceyle mezun olabilmiştir. Artık bir erişkin olan Apu mega kent Kalküta'da salaş bir apartman dairesinde oturmaktadır. Henüz kendine uygun bir iş bulamamıştır, zaten ciddi olarak bir iş de aramaz. Ara sıra özel dersler vererek ve kitaplarını satarak geçinmeye çalışır. İçine kapanık bir yaşantı süren Apu'nun tek hayâli iyi bir yazar olabilmektir ve henüz tamamlayamadığı bir romanı vardır. Kolejden samimi arkadaşı Pulu (Swapan Mukherjee), Apu'yu kuzeninin Khuina köyündeki düğününe davet eder. Nehir yoluyla yapılacak bu şiirsel yolculuk Apu'nun reddemeyeceği kadar cazip bir olaydır. Geleneklere göre düzenlenen düğün daha başlamadan damat adayı delirir. İnanışa göre Pulu'nun kuzeni Aparna (Sharmila Tagore) evlenmek için en uygun olan bu kutsal günü kaçırırsa lanetlenerek evde kalacaktır. Pulu, el altındaki en elverişli damat adayı o olduğu için Apu'dan damat olmasını rica eder. Zaten kızın annesi de, yüzünü İlah Krişna'ya benzettiği Apu'ya hayran olmuştur. Bu teklife önce şiddetle itiraz eden Apu daha sonra kızı bu güç durumdan kurtarmanın asil bir davranış olacağına karar vererek evlenmeyi kabul eder. Hiç hesapta yokken dünya evine giren Apu, yeni eşi Apurna'yı Kalküta'ya götürür ve yoksul hayatını onunla paylaşmaya başlar. Yeni evli çift burada birbirlerini tanımaya çalışırlar. Bu süreçte çift arasında en küçük bir fiziksel temas (sarılma, öpme vb) bile perdede gösterilmez. Apurna gebe kaldığında Apu onu bir süreliğine baba evine gönderir. Ancak bir süre sonra Apurna'nın doğum yaparken öldüğü haberini alır. Apurna bir oğlan çocuğu dünyaya getirmiştir. Kedere boğulan Apu karısının ölümünden sorumlu tuttuğu oğlunu görmek istemez. Umutsuzluğa düşen ve hayata küsen Apu yazdığı romanı yok eder ve kömür madenlerinde çalışmaya başlar. Beş yıl aradan sonra arkadaşı Pulu onu tekrar bulur ve hayatındaki ikinci önemli değişikliği ona yaşatır: Apu'nun oğluna kavuşmasını sağlar. Satyajit Ray 1955