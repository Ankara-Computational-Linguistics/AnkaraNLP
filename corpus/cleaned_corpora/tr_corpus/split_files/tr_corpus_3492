O dönem Sergen Yalçın gibi önemli futbolcuların haklarını alan bu kulüp ile gelen teklifleri düşünen Alpay, İstanbul'un bir başka büyüğü olanFenerbahçe'ye kiralandı ve bir sezon burada top koşturdu. 8 Ağustos 1999'da Vanspor ile oynanan maçta ilk kez sarı lacivertli forması giyen futbolcu, bir de gol attı. 29 maçta forma giyen futbolcu, iki kez de kırmızı kart gördü. Ligi dördüncü bitiren takım, Türkiye Kupası ve UEFA Kupası'nda da ilk turda elenince kadrosunda değişime gitti ve Alpay ile sözleşme yenilemedi. 2000 Avrupa Futbol Şampiyonası'nda oynadığı iyi futbol ile 2000-01 sezonu başında Aston Villa'ya transfer oldu ve 4 sezon boyunca adada başarılı performans sergiledi. İlk ilk haftasında Leicester City FC ilk oynanan maçta sahaya ilk 11'de çıktı ve takımının kalesini gole kapattı. İlk sezonunda 33 maça çıktı. 2001-02 sezonuna da Intertoto Kupası kazananı olarak UEFA Kupası'na çıkarak başarı ile başladı. Ligde ise 14 maç üst üste sahaya ilk 11'de çıkarak takımının en önemli oyuncularından olduğunu gösterdi. Ancak bileğinden geçirdiği bir sakatlık nedeniyle sezonu Aralık ayında kapatmak zorunda kaldı ve 2002 FIFA Dünya Kupası'nı kaçırma tehlikesi yaşadı. 2002-03 sezonunda yönetim ve taraftarlar ile sorun yaşayan futbolcu sadece 5 maçta forma şansı bulabildi. 2003-04 sezonunda ise kulüp ile bağları daha da gerildi. 20 Eylül 2003'te Charlton Athletic ile oynanan maçta tribünden tepki göreb Alpay, Villa için ilk ve tek golünü attığında seyirciye sus işareti yaparak tepki çekti. Ekim ayında 2004 Avrupa Futbol Şampiyonası elemelerinde oynanan Türkiye-İngiltere maçında, David Beckham ile yaşadığı gerginlik sonucu kulübünden ayrılmak zorunda kaldı. Güney Kore ve Japonya düzenlenen 2002 FIFA Dünya Kupası'nda gösterdiği performans ile bu ülkelerdeki futbol kulüplerinden astronomik teklifler alan Alpay, Ocak 2004'te Güney Kore'nin Incheon United takımına transfer oldu. Aynı sezon içerisinde Japonya'nın Urawa Red Diamonds takımına geçti. Asya'da yılın defans oyuncusu seçildi. Alpay Özalan daha sonra oynadığı yedi maçta üç kırmızı kart gördü. Japon kulübü Alpay'ın disiplin sorunları nedeniyle yapılan sözleşmeyi iptal etti. Urawa Red Diamonds takımından ayrıldıktan sonra, 2005-2007 yılları arasında Almanya'nın 1. FC Köln takımında oynadı. Ağustos 2005'te Alpay, Bundesliga ekibi 1. FC Köln'e transfer oldu ve ilk maçına 19 Eylül 2005'te Borussia Dortmund karşısında çıktı. Maçta takımının tek golünün asistini yaptı. 22 Ekim 2005'te Eintracht Frankfurt'a 6-3 yenildikleri maçta da ilk Bundesliga golünü kaydetti. 3 Aralık 2005'te Hamburg ile oynanan maçta rakibi Guy Demel'e dirsek atan Alpay kartla cezalandırılmasa da maç sonunda Almanya Futbol Birliği futbolcuya 4 maçlık bir ceza verdi. O sezon ligi 17. bitiren Köln ekibi küme düştü. Alpay bir sonraki sezon 2. Bundesliga'da 27 maçta görev yaptı. 2007-08 sezonunda teknik direktör Christoph Daum ile anlaşamayan futbolcu, sezonun ilk yarısında zaman zaman yedek kulübesinde otursa da forma şansı bulamadı ve kadro dışını bırakıldı. Sezon sonunda 1. FC Köln birinci lige tekrar yükseldi. Alpay ise futbol hayatını sonlandırdı. 2008 yılında futbolu bırakan Alpay Özalan, 23 Haziran 2016 tarihinde 1. Lig ekiplerinden Eskişehirspor' da teknik direktörlük görevine başlamıştır. 11 Şubat 2017 tarihinde 5-1 Manisaspor yenilgisinden sonra 12 Şubat 2017 tarihinde Eskişehirspor yönetimi Alpay Özalan ile yolları ayırma kararı almıştır. 1996 Avrupa Futbol Şampiyonası'ndaki Hırvatistan-Türkiye karşılaşmasında, maçın son bölümünde Hırvatların yakaladığı bir kontra atakta, rakip forvet Goran Vlaović'e faul yapmamış ve bu atakta Goran Vlaović topu Türkiye ağlarına göndermiştir. Bu centilmence hareketinden ötürü UEFA tarafından Fair Play ödülüne layık görülmüştür. 2000 Avrupa Futbol Şampiyonası'nda Türkiye'nin gruptan çıkmasına büyük katkı sağlamıştır. Özellikle Türkiye-İtalya karşılaşmasında oynadığı futbol, kale çizgisinden çıkardığı bir top ve gösterdiği performans ile Avrupa ve Türkiye'deki futbol otoritelerinden tam not almıştır. Ancak, Arif Erdem'in penaltı kaçırdığı çeyrek finaldeki Portekiz maçının 30. dakikasında kırmızı kart görerek takımını 10 kişi bırakmış ve Türkiye maçı 2-0 kaybederek kupadan elenmiştir. 2002 FIFA Dünya Kupası elemelerinde Makedonya ile oynanan ve 3-3 berabere biten maçta, millî formayla attığı 4 golün 3'ünü atarak hat-trick yapmış; takımının beraberliği kurtarmasını sağlamıştır. 2002 FIFA Dünya Kupası'nda altın karmaya girerek Türkiye'nin en büyük gurur kaynaklarından biri olmuştur. Ayrıca 2002 FIFA Dünya Kupası karşılaşmasında uzatma dakikalarında yaptırdığı penaltı ile kırmızı kart görmüştür. 2004 Avrupa Futbol Şampiyonası elemelerindeki İngiltere maçında, David Beckham'ın kaçırdığı penaltı sonrası Beckham'ın yüzüne rivayete göre, ""Yüz tane atsan biri bile girmezdi!"" demiştir. Bunun üzerine Beckham'da onun üzerine yürümüş ve gerginlik yaşanmıştır. Bu maçtan sonra Alpay Özalan, İngiltere'de istenmeyen adam ilan edilmiş ve Aston Villa kulübü ile yollarını ayırmıştır. 2006 FIFA Dünya Kupası Türkiye-İsviçre play-off rövanş mücadelesinde 2. dakikada takımının aleyhine penaltı yaptırmıştır. Ayrıca İsviçreli futbolcu Marco Streller ile maç sonunda girdiği kavga ve İsviçreli futbolcuları tekmelemesinden dolayı FIFA tarafından 6 maç men ile cezalandırılmıştır. Cezası 2 Haziran 2007 tarihinde oynanan Bosna Hersek-Türkiye maçıyla son bulmuştur. Not:"Ev sahibi ülke olarak Türkiye baz alınmıştır." Tugay Kerimoğlu Tugay Kerimoğlu (d. 24 Ağustos 1970, Trabzon), orta saha mevkisinde görev yapmış eski millî Türk futbolcudur. Kerimoğlu, futbola Galatasaray altyapısında yetişmiştir. Burada kendini gösteren Tugay Kerimoğlu, genç millî takım kadrolarına çağrılmaya başladı. 1987-88 sezonunda Jupp Derwall tarafından A takım kadrosuna yükseltilen Tugay, sezon başında Almanya kampına katılan futbolculardan oldu ve hazırlık maçlarında şans buldu. Teknik direktör Mustafa Denizli tarafından ligde ve Avrupa kupalarında ilk 16'ya alınan Tugay'ın ligdeki ilk maçı 12 Eylül 1987'de Çaykur Rizespor karşılaşması oldu. Uğur Tütüneker'in yerine oyuna dahil olan Tugay, sezon içinde toplam 4 maçta yedeklerden oyuna dahil oldu. Sezon sonunda kariyerinin ilk lig şampiyonluğunu gördü. 1988-89 sezonunun özellikle son maçlarına doğru ilk 11'e dahil olmuştu. O sezon Galatasaray'ın Şampiyon Kulüpler Kupası yarı finaline çıktığı kadroda yer alsa da yarı finalin ikinci maçında Gheorghe Hagi'li Steaua București karşısında 1-1 berabere kalınıp elendikleri maçta ilk 11'de sahaya çıkıp ilk Avrupa maçını oynamış oldu. 1991-92 sezonu Tugay'ın 26 maçta, hepsinde de ilk 11'de sahaya çıktığı bir sezon oldu. 2 Kasım 1991'de Gaziantepspor'u 1-0 yendikleri maçta ilk golünü kaydetti. Sezon sonunda Beşiktaş'a 4-3 yenildikleri maçta ilk kez kırmızı kart gördü. Sonraki sezon Karl-Heinz Feldkamp yönetimindeki takım ile kariyerinin ikinci lig şampiyonluğunu gördü. Sezon içinde 4-1 kazandıkları Fenerbahçe derbisinde 2 gole imza atmıştı. Sonraki sezon bir kez daha lig şampiyonluğu gören Tugay, kariyerinin en gollü sezonunu 26 maçta 10 golle yaşıyordu. ön elemede Manchester United'ı eledikleri efsanevi 3-3 ve 0-0'lık maçlarda 90 dakika forma giydi ve takımının UEFA Şampiyonlar Ligi gruplarında oynayan ilk Türk takımı olmasına yardım etti. 1996-97 sezonunun başında takımın başına gelen Fatih Terim ile 4 sene boyunca Türkiye Ligi'ni domine eden kadroda yer aldı. İlk üç sezon lig şampiyonluğu yanında, Şampiyonlar Ligi'nde de önemli maçlara çıktı. 5 Kasım 1997'de Sparta Praha'ı 2-0 yendikleri Şampiyonlar Ligi grup maçında iki golü de atıp Avrupa'daki ilk golünü atmış oldu. 1999-2000 sezonu Galatasaray'daki son sezonu oldu. Sezonun ilk yarısında 10 maçta forma giyen Tugay 1 gol kaydetti. Galatasaray'daki son resmi maçı Fenerbahçe'yi deplasmanda 2-1 yendikleri 22 Aralık 1999 tarihli maç oldu. Tugay maçın son 23 dakikasında oyuna girmişti. Tugay, Galatasaray'ın Şampiyonlar Ligi grubunda da maçlara çıktı ve takımın üçüncü olmasına yardım etti. UEFA Kupası'nda devam eden Galatasaray'ın 3. turda Bologna ile oynadığı maçın son 20 dakikasında oyuna girdi. Sezon arasında Tugay takımdan ayrıldıktan sonra, Galatasaray 4. kez üst üste lig şampiyonu olan ilk ve şu ana dek tek Türk futbol takımı oldu. Ayrıca UEFA Kupası'nı kazanan Galatasaray, Avrupa'da kupa kazanan ilk ve şu ana dek tek Türk takımı oldu. Lig şampiyonlukları dışında Tugay, birçok kupaya da sahip oldu. İlk Türkiye Kupası'na 1990-91 sezonunda kavuşan Tugay, biri final olmak üzere 2 maçta forma giymişti. Galatasaray, Ankaragücü karşısında 1-1 biten maçı uzatmalarda 3-1 kazanırken, Tugay da takımının son golünü kaydetmişti. 1992-93, 1995-96 ve 1998-99 sezonlarında 3 kupa daha kazandı. 1999-2000 Türkiye Kupası'nda da 1 maç oynayan Tugay, sezon arasında ayrıldığı için kupayı kaldıran kadroda yer alamadı. Bunun dışında 1988, 1991, 1993, 1996, 1997 yıllarında Cumhurbaşkanlığı Kupası kazanan kadroda yer aldı. Bu 5 maçın 3'ünde forma giymişti. 1990 ve 1995'te iki kez Başbakanlık Kupası'nı kazandı. Avrupa kariyerine 2000 yılında İskoç kulüp Rangers'a transfer olarak başlamıştır. 1999-2000 sezonunun devre arasında teknik direktör Dick Advocaat tarafından takıma kazandırıldı. 22 Ocak 2000'de Aberdeen FC karşısında alınan 5-0'lık galibiyet ile Rangers macerasına başladı. 16 maçta forma şansı bulan Tugay, 18 Mart 2000'de Motherwell FC'ye Avrupa kariyerindeki ilk golünü penaltıyla kaydetti. Sezon sonunda İskoçya şampiyonu oldular. Ayrıca Scottish Cup'ı da kazanan takımda Tugay, final maçında yedeklerden oyuna dahil oldu. 2000-01 sezonunda Tugay, Rangers takımı ile kupa kazanamadı. Tugay, sezon içinde 3 gol kaydetti. Takım ligde 2. oldu, lig kupalarında ise başarılı olamadı. Tugay, bu sezon ilk kez Rangers forması ile Şampiyonlar Ligi'nde forma giydi. İki ön eleme turunu geçen takım gruplara kaldı. Tugay, gruplarda eski takımı Galatasaray ile karşı karşıya geldi. 27 Eylül 2000'de Ali Sami Yen Stadı'na Rangers formasıyla çıkan Tugay, 3-2'lik mağlubiyete engel olamadı. İkinci maçta ise 0-0 berabere kaldılar. Sezon sonunda Tugay, Blackburn Rovers'a transfer oldu. Tugay, 2001 yılında 2009 yılına kadar İngiltere'nin Blackburn Rovers takımında forma giymiştir. Tugay'ın Blackburn Rovers'a transfer eden, bir dönem Galatasaray'ı da çalıştıran İskoç teknik adam Graeme Souness oldu. 2003-04 sezonunda Blackburn'ün en iyi futbolcu seçilen Tugay; performansını devam ettirmesiyle 2006-07 sezonunda da Blackburn'ün en önemli futbolcularından biri olmuştur. 2004 sezonuna kadar da; Galatasaray'dan eski hocası Graeme Souness'ın teknik direktörlüğünde çalışmıştır. Blackburn'deki ilk golünü Blackburn'un West Ham United'ı 7-1 yendiği maçta uzaktan bir şutla atan Tugay; ilk maçını da Southampton FC karşısında oynadı. Tugay Blackburn Rovers taraftarlarının en beğendiği futbolcular arasında yer alır; velhasıl ilk sezonunda lig kupasını kazanılmasında önemli rol oynamıştır. 2006/07 UEFA Kupası'nda FC Basel karşısındaki 3-0 lık galibiyette ceza sahası dışından attığı gol ile dikkatleri çeken Tugay; birkaç maç sonra Tottenham Hotspur FC karşısında da benzeri bir gol atmış ve karşılaşmada kırmızı kart görmüştür. Blackburn'un hocası Mark Hughes; Tugay'ın yeteneklerine hayran olduğunu belirtmiş ve 2007-08 sezonunda da Tugay'ı takımında istediğini iletmiştir. Tugay Lucas Neill'in 2007 yılı başında West Ham United'a transfer olmasıyla Blackburn'ün birinci kaptanı olmuştur. 2007-2008 sezonunun ardından sözleşmesi 1 yıl daha uzatılmıştır. Tugay Kerimoğlu 24 Mayıs 2009 da oynanan Blackburn Rovers'ın, West Bromwich Albion ile oynadığı sezonun son karşılaşmasında profesyonel futbol hayatına nokta koydu. Blackburn Rovers kulübünün kendi kuralları gereği 10 yıldan az formasını giyen futbolcuya jübile yapmaması nedeniyle sezon sonunda profesyonel futbolu bırakma kararı alan alan Tugay Kerimoğlu'nun oynadığı son maç, 32 bin kişilik Ewood Park Stadyumu'nu dolduran futbolseverlerin coşkun sevgi gösterileri sonucunda adeta bir jübileye dönüştü. Blackburn Rovers Kulübü yönetimi tarafından, karşılaşmadan önce stadyumdaki seyircilere, kâğıttan yapılmış Tugay maskeleri değıtıldı. Karşılaşmayı izlemeye çoğu Türk bayraklarıyla gelen Blackburn Rovers taraftarları, 8 yıldır takımlarında oynanan Tugay'a, karşılaşma boyunca Türk bayrakları ve Tugay maskelerini sallayarak veda ettiler. 21.10.2010 tarihinde Galatasaray spor kulübünde, Aynı tarihte teknik direktörlüğe başlayan Hagi'nin yardımcısı olarak göreve başlamıştır. 13 kez Türkiye U-16 takımın formasını giymiş 1 de gol atmıştır. 1986 U-16 Avrupa Şampiyonası elemelerinde ilk kez millî formayı giyen Tugay, takımın şampiyonaya katılmasını sağlayamadı. 1987 elemelerinde ise Türkiye başarılı olurken, Tugay 2 eleme maçında da oynadı ve 1 gol kaydetti. 1987 Avrupa 17 Yaş Altı Futbol Şampiyonası kadrosuna da giren Tugay, 5 maçta da forma giydi. Türkiye grup birincisi olarak yarı finale çıksa da İtalya ve Fransa'ya kaybederek Avrupa 4.'sü oldu. 8 kez Türkiye U-18 millî takım formasını giymeyi başarmıştır. Katıldığı ilk turnuva Balkan Şampiyonası oldu. Ayrıca EURO U-18 şampiyonası elemelerinde yer aldı. 1988'de Japonya ile oynanan bir hazırlık maçında ilk kez olimpik millî takımda forma giydi. 1991'de ise bu takımla Akdeniz Kupası'na katıldı. Türkiye, kupada 2. oldu. Tugay, bütün maçlarda oynayıp İtalya'yı 2-0 yendikleri grup maçında iki golü de kaydetti. 1993'te ise yine bu turnuvaya katılan Tugay, bu sefer şampiyonluk kazanan kadroda yer aldı. 20 kez Türkiye U-21 millî formayı giymiş ve maçlarda 3 kez rakip fileleri havalandırmıştır. 139 kez millî takımlara çağrılan Tugay, 94 kez Türkiye A Milli takım formasını giymiş 2 de gol atmıştır. Tugay Kerimoğlu futbol yaşantısına Manchester City altyapısında antrenör olarak devam etmiştir. 4 Mart 2010'da Galatasaray'da antrenör olarak göreve başlamıştır. 21 Ekim 2010'da Galatasaray teknik direktör yardımcılığı görevine getirilmiştir. 30 Eylül 2013'te Roberto Mancini'nin gelmesiyle tekrar Galatasaray teknik direktör yardımcılığı görevine getirilmiştir. 26 Kasım 2015 tarihinde Tugay Kerimoğlu, 1 buçuk yıllık sözleşme imzalayarak 1. Lig ekiplerinden Şanlıurfaspor'un teknik direktörü oldu. 10 Nisan 2016 tarihinde art arda gelen yenilgiler üzerine istifa etti. 4 Kasım 2017 tarihinde, Türkiye'de teknik direktörlük yapmak istemediğini açıkladı. Teknik Direktör Başarıları Serkan BalcÄ± Serkan Balcı (d. 22 Ağustos 1983; Nazilli, Aydın), eski Türk futbolcudur. Profesyonel kariyerine başladığı Gençlerbirliği'nde daha çok orta sahada oynamış, daha sonra ise genellikle defansın sağında forma giymiştir. 22 Ağustos 1983'te, Aydın ilinin Nazilli ilçesinde doğdu ve büyüdü. Daha küçükken anne-babası ayrıldı ve annesinin yanında yaşamaya devam etti. Futbola adımını doğduğu il olan Aydın'ın amatör takımlarından Pamukspor'da başladı. Bu takımda beş yılı aşkın bir süre forma giydi. 1999 yılında ise Muğla'nın Yalıkavak Belediyesi'nin amatör futbol takımına transfer oldu. Amatör bir takımda oynarken, Süper Lig ekiplerinden Gençlerbirliği'nin teklifini kabul etti. 11 Ağustos 2000'de Gençlerbirliği ile resmî sözleşme imzaladı. Böylece profesyonel oldu. Gençlerbirliği'nde önce PAF takımıyla maçlara çıkan Serkan, 2000-01 sezonunda Gençlerbirliği'nin Adanaspor'u deplasmanda 3-2 yendiği maçta Süper Lig'deki ilk maçına çıktı. Süper Lig'deki ilk golünü ise 2002-2003 döneminde Elazığspor'a attı. 2004'te Gençlerbirliği'nden Fenerbahçe'ye transfer oldu. 9 Ağustos 2006'da oynanan ve UEFA Şampiyonlar Ligi 3. Ön Eleme Turunda Fenerbahçe'nin FK Dinamo Kyiv'e 3-1 yenildiği maçta kırmızı kart gören Serkan, bu olaydan sonra dört ay kadar Fenerbahçe'de kadroya giremedi. Kadroya girememesinden dolayı:"Kimse arkamda durmadı." diye beyanet veren oyuncu, sözleşmesi bitince başka takımlarla da görüşeceğini söyledi. Üç yıllık Fenerbahçe kariyerinin son yılında, zamanın Trabzonspor Başkanı Nuri Albayrak ile anlaştı ve sezon sonunda (2007'de) Trabzonspor ile iki yıllık sözleşme imzaladı. 2007-08 sezonunda Ziya Doğan'ın takımında Tolga Zengin, Ceyhun Eriş, Ibrahim Yattara, Gökdeniz Karadeniz ve Umut Bulut gibi isimlerle takımın değişilmezi olan Balcı, ilk maçına 12 Ağustos 2007 günü Sivasspor karşısında çıktı ve takımı 3-0 galip geldi. Sezon boyunca Ziya Doğan ile başlayan ve Ersun Yanal ile devam eden takımda vazgeçilmez olan Balcı, 22.hafta oynanan MKE Ankaragücü ile oynanan maçta Umut Bulut'un golünün pasını vererek ilk asistini yaptı. O sezon toplamda 26 maça çıkan oyuncu 1 tane de asist yaptı. 26 ile 32.haftalar arasında ise kadroya dahil edilmedi. 2008-09 sezonunda yeni transferler Egemen Korkmaz, Hrvoje Cale ve Rigobert Song ile savunma dörtlüsünü oluşturan Balcı, sağbek mevkiinde değişilmez oldu. 18.haftada oynanan Ankaraspor maçında ilk asistini yapan Serkan, o sezon 32 maça çıktı ve 4 asist yaptı. 2009-10 sezonunda ise UEFA Avrupa Ligi elemelerine katılmaya hak kazanan takım ile Toulouse FC maçlarında görev yapan Serkan, 4-1'lik dez avantajla yenilen takımın elenmesini engelleyemedi. Hugo Broos ile başlayan sezonda Selçuk İnan, Gustavo Colman, Umut Bulut, Rigobert Song, Hrvoje Cale, Egemen Korkmaz gibi isimlerle takımın değişilmezi oldu. O sezon ligdeki ilk maçına ligin ilk haftasında Sivasspor karşısında çıktı takımı bu maçı 2-1 kazandı. İlerleyen haftalarda Broos ile yollar ayrıldı ve yerine Şenol Güneş getirildi. Şenpl Güneş ile çıkışa geçen takım ile 14.hafta oynanan Eskişehirspor maçının 20.dakikasında Selçuk İnan'ın golünün asistini yapan Balcı, 58.dakikada ise Trabzonspor kariyerindeki ilk golünü bu takımın ağlarına yollayarak takımının 2-1 kazandığı maçın kahramanı oldu. Türkiye Kupası'nda da Denizli BB maçında gol atan Serkan, Süper Lig'de 30 maça çıktı, 1 gol attı ve 3 asist yaptı. Türkiye Kupası'nda ise Galatasaray, Denizli BB, Orduspor ve MKE Ankaragücü'nün olduğu gruptan çıkan Trabzonspor, Çeyrek final maçında İstanbul BB takımını, yarı finalde ise Antalyaspor'u eleyerek finale kaldı. Finalde ise Fenerbahçe ile karşılaşan takım Engin Baytar, Gustavo Colman ve Umut Bulut'un golleriyle rakibini 3-1 mağlup etti. Bu maçın sonunda ise Trabzonspor 2010 Türkiye Kupasını müzesine götürdü. 2010-11 sezonunda ise ilk maçına Türkiye Süper Kupası maçında Bursaspor karşısında çıkan Balcı, takımının 3-0 galip geldiği maçta 90dk süre aldı. Daha sonra UEFA Avrupa Ligi maçı elemelerinde Liverpool karşısında çıkan Serkan, takımının elenmesine engel olamadı. O sezon ilk Süper Lig maçına Ankaragücü karşısında çıkan Serkan, 4.haftada oynanan Sivasspor maçında 89.dakikada Burak Yılmaz'ın attığı golün ortasını açarak ilk asistini yaptı. O sezon ligin son haftasına kadar Fenerbahçe ile şampiyonluk mücadelesi veren takımda 31 lig maçına çıktı ve 7 asist yaptı. Türkiye Kupası'nda ise 21 Aralık 2010'da Gaziantep BB karşısında o sezon kendi adına tek golünü attı. O sezon tüm turnuvalarda toplamda 37 maça çıktı, 1 gol attı ve 7 asist yaptı. Sezon sonunda ise takımı sezonu Fenerbahçe ile aynı puanda bitirirken ikili averaj ile 2. olarak sayıldı. Bir sene sonra ise bu sürecin şaibeli olduğu iddia edildi ve Şike soruşturması kapsamında Fenerbahçe başkanı Aziz Yıldırım tutuklandı. 2011-12 sezonunda Şenol Güneş yönetiminde ilk maçına UEFA Şampiyonlar Ligi elemelerinde Benfica karşısında çıktı. 2 maçta da oynayan Balcı, takımının elenmesine engel olamadı. Daha sonra ise takımıyla UEFA Avrupa Ligi elemelerinde görev yapan Balcı ve takımı ilk maçta Athletic Bilbao ile 1-1 berabere kalsa da 2.maçın Şike süreci nedeniyle oynanmayacağı ve Trabzonspor'un Fenerbahçe yerine direkt olarak UEFA Şampiyonlar Ligi'ne katılacağı açıklandı. O sezon takımıyla Trabzonspor kariyerindeki ilk Şampiyonlar Ligi maçına 14 Eylül 2011'de çıkan Serkan, takımının deplasmanda 1-0 kazandığı maçta 90 dk mücadele etti. O sezon ilk asistini 4.hafta oynanan Kardemir Karabükspor maçında Burak Yılmaz'a yaptı. Sezon boyunca sezon sonu eklenen Süper Final dahil olmak üzere tüm turnuvalarda 51 maça çıkan oyuncu, 2 asist yaptı. 2012-13 sezonunda ise ilk maçına Videoton karşısında çıkan Serkan, takımının kaptanı olarak sahaya çıktı. İki maçta da berabere kalan takım, penaltılarda rakibine elenerek turnuvaya veda etti. Şenol Güneş ile başlayan sezon, Tolunay Kafkas ile devam etti. Serkan o sezon 6.hafta oynanan Mersin İdman Yurdu maçında Soner Aydoğdu'nun golünün asistini yapan isim oldu. Sezon boyunca tüm turnuvalarda 34 maça çıkan oyuncu 1 asist ile sezonu tamamladı. 2013-14 sezonunda serbest kalan Serkan, Ağustos ayında Milan Baros, Gökçek Vederson ve Anton Ferdinand gibi isimleri kadrosuna katan Samet Aybaba yönetimindeki Antalyaspor'a transfer oldu. Antalyaspor'da "6" numaralı formasıyla ilk maçına ligin ilk haftasında Kayseri Erciyesspor karşısında çıkan Serkan, bu maçta ön libero mevkiinde görev yaptı, takımı 0-0 beraberlikle ayrıldı. 13.hafta oynanan Sivasspor maçında Antalyaspor formasıyla ilk asistini Emrah Başsan'a yapan Serkan, takımının üst üste mağlubiyetlerine engel olamasa da Türkiye Kupası da dahil olmak üzere 38 maça çıktı 4 asist yaptı. Sezon sonunda ise takımı küme düştü. 2014-15 transfer döneminde ise karşılıklı anlaşılarak sözleşmesi feshedildi. Kasımpaşa SK ve Başakşehir SK gibi kulüplerle de anılan Serkan Balcı, Rıza Çalımbay'ın çalıştırdığı Mersin İdman Yurdu ile Ağustos 2014'te 1 yıllık sözleşme imzaladı. MKE Ankaragücü'ne transfer olmuştur. SarÄ±yer 2017- U-19 millî takımı ile Türkiye'nin Rusya'yı 3-0 yendiği özel maç millî olduğu ilk karşılaşmadır. Türkiye millî futbol takımı kadrosuna ilk kez FIFA Konfederasyonlar Kupası'nda Amerika Birleşik Devletleri millî futbol takımına karşı oynanan maçta girmiştir. Oynadığı ilk karşılaşma, yine FIFA Konfederasyonlar Kupası'nda oynanan ve 2-2 biten Türkiye-Brezilya maçıdır. Serkan; Türkiye U-20 ve U-21 millî takımlarının formasını da terletmiştir. İsviçre millî futbol takımına FIFA Dünya Kupası baraj maçında Türkiye millî futbol takımının elenmesi sonucu çıkan olaylardan sonra FIFA'dan iki maç (millî takımda geçerli olmak üzere) ceza almıştır. "(13 AÄŸustos 2009)" Fenerbahçe'deyken UEFA Şampiyonlar Ligi'nde biri ön eleme olmak üzere 7 maça çıkmıştır.Trabzonspor'da ise dört UEFA Intertoto Kupası maçına çıkmış, bu maçlarda bir de gol atmıştır. Ayrıca, Gençlerbirliği ile sekiz UEFA Kupası maçına çıkmış; bu maçlarda 687 dakika forma giymiştir. Trabzonspor forması giyerken 2009 yılında "Berfin Uluman" ile evlendi. RÄ±dvan Dilmen Rıdvan Dilmen (d. 15 Ağustos 1962, Nazilli), Türk futbolcu ve teknik direktör, futbol yorumcusu. 15 Ağustos 1962’de, Aydın’ın Nazilli ilçesinde Mehmet Lütfü Bey ile Makbule Hanım’ın dördüncü ve son çocukları olarak dünyaya gelen Dilmen, spora atletizmle başladı, daha sonra futbola yöneldi. Küçük yaşına rağmen, mahalle takımlarının aranan ismiydi. Gazoz ve şekere karşılık, mahalle arası transfer olduğu söylenir. Mahalle maçlarında herkes kendine bir futbolcunun adını yakıştırırken, o Fenerbahçe'li Cemil Turan’dı. Küçük yaşlardan itibaren Fenerbahçe taraftarı olduğunu saklamayan Dilmen, sarı-lacivertli takımın maçlarını izleyebilmek için, İzmir’e otostop yaptığını belirtir. 12 yaşındayken, babasını kaybeden Rıdvan’ın ağabeyi Ercüment, ailenin geçimine katkıda bulunmak için Denizlispor’da bir süre futbol oynamıştır. Şeytan lakaplı Rıdvan Dilmen 13-14 yaşlarında, mahalle arasında oynarken keşfedilmiş ve daha sonra Nazilli Sümerspor’da futbola başlamıştır. O sezon takımı yenilgisiz şampiyon olmuştu. Daha sonra, Muğlaspor, Rıdvan’ı transfer etmek istedi ancak kulübü bu öneriyi geri çevirdi. Sonunda, 25 futbol topu karşılığında, Muğlaspor antrenörü Kemal Dirikan tarafından transferi gerçekleşti. Rıdvan’ın oynadığı sezon Muğlaspor, amatör ligden ikinci lige çıktı. Dirikan’ın "Şeytan gibi bir zekan var" sözü, Rıdvan’ın hâlâ anıldığı "Şeytan" lakabının temeli oldu. Muğlaspor’da oynadığı futbolla büyük takımların dikkatini çekmeye başlayan 19 yaşındaki Dilmen, sezon sonunda birinci lig takımı Boluspor’a transfer oldu. Takım ilk maçını, Fenerbahçe Stadı’nda, Fenerbahçe’yle, ikinci maçını da Galatasaray’la oynadı. 1-1 biten maçın ertesi günü, Dilmen’in adı, Ziya Şengül, İslam Çupi gibi yazarların köşelerinde geçiyordu ve hakkında yapılan yorumlarda "Türkiye’de bir yıldız doğuyor. Gelecek hafta Boluspor - Galatasaray maçında Rıdvan’ı mutlaka izleyin!" ifadeleri kullanılıyordu. Bir hafta sonra Boluspor’un Galatasaray'a 2-1 kaybettiği maçta, takımının tek golünü kaydeden Rıdvan, aynı akşam açıklanan millî takım kadrosunda yerini aldı. İki yıl Boluspor’da oynayan ve sonra Sarıyer’e transfer olan Dilmen, dört yıl da Sarıyer forması giydi.[1987-88 sezonu sonunda Fenerbahçe’ye transfer olan futbolcu, kendi deyimiyle 'hayallerini gerçekleştirdi'. 1988-89 sezonunda, kariyerinin zirvesine çıkan Dilmen’in takımı Fenerbahçe, 103 gol atarak şampiyon oldu. Aykut, Oğuz, Hakan, Schumacher gibi oyuncuların bulunduğu takımda, Dilmen, 19 gol atıp, 41 gol attırarak, şampiyonlukta büyük rol oynadı. 1989 yılında, İtalya’nın Udine kentinde oynanan Brezilyalı ünlü futbolcu Arthur Zico’nun jübile maçında ilk yarıda Dünya Karması formasını giydi, Dünya Karması, Brezilya millî takımını 2-1 mağlup etti. Rıdvan Dilmen, Dünya Karması’nın ilk golünün hazırlayıcısı oldu. 1989-90, Rıdvan şanssız bir sezon geçirdi. Trabzonspor’un Yugoslav oyuncusu Miodrag Ješić’in tekmesiyle sağ ayağı sakatlanan Rıdvan’ın, futbol hayatı dalgalanmaya başladı. Dört kez dizinden ameliyat olan Dilmen’e doktorları altı ay oyun yasağı koymasına karşın, üç ay sonra sahalara döndü. Ancak bu erken dönüş, sakatlığının bir türlü iyileşmemesine yol açtı. 1991’de, Galatasaray maçında sol omzu kırılan Rıdvan, yine uyarılara kulak asmadı ve İzlanda - Türkiye millî maçına çıktı. 90. dakikada omzu aynı yerden bir kez daha sakatlandı. Eskiye dönmek için çaba harcayan Rıdvan’ın şevki, tekrarlayan sakatlıklar ve nükseden ağrılar yüzünden kırıldı. Taktik zekası ve oyun kabiliyetiyle göz dolduran Rıdvan, sonraki dönemde sınırlı sayıda maç oynayabildi. 1994’te, Ali Şen’in başkanlık yaptığı Fenerbahçe’yle, karşılıklı olarak yollarını ayırdı. Rıdvan Dilmen, Dünya Karması'nda Camp Nou'da genç yıldızlar Zinedine Zidane ve Xavi Hernandez'in kaptanı sıfatıyla oynamıştır. Maç takviminin uyuşmaması yüzünden, jübilesi üç kez ertelenen Rıdvan, 31 Ocak 1996’da, -7 derecelik bir havada jübilesini yaptı. Soğuk yüzünden, sadece 1982 seyircinin bulunduğu maçta gol de attı ve futbol kariyerini, 81’si Fenerbahçe’de olmak üzere, toplam 152 golle tamamladı. 29 kez Türkiye A millî takımı forması giyen Rıdvan, bu formayla da, 5 gole imzasını attı. Futbol hayatına teknik direktörlükle yeni bir sayfa açan Rıdvan, Vanspor, Konyaspor, Altay, Karşıyaka, Adanaspor ve Fenerbahçe'de teknik direktörlük yaptı. 1996-97 sezonunda Ali Şen'in isteğiyle Fenerbahçe'de menajerliğe geçti. Sezon sonunda görevine son verildi, daha sonra TV programlarına yorumcu olarak katıldı. 1998-99 sezonunda Türkiye 2. Futbol Ligi'nde Vanspor'un başına geçti, Van ekibini şampiyon yapıp Süper Lig'e taşıdı. 1999-00 sezonunda Fenerbahçe'nin başına getirildi. Fakat namağlup olmasına rağmen Fenerbahçe'nin UEFA kupasından elenmesi sonucunda görevini bıraktı. Daha sonra Altay ile anlaştı. Burada da yükselme maçlarında Altay'ın başarılı olamaması sonucunda görevinden ayrıldı. 2001-02 sezonunda anlaştığı Adanaspor'dan da ayrılmak zorunda kalan Rıdvan Dilmen; 2003 yılında 1. Lig A klasmanında yer alan Karşıyaka'da teknik direktör olarak görev aldı. Fakat Karşıyaka'da başarılı olamadı. NTV Spor'daki "%100 Futbol" programında yorumculuk ve Sabah gazetesinde köşe yazarlığı görevine devam eden Rıdvan Dilmen aynı zamanda Fanatik gazetesinde İddaa tahminleri yapmaktadır. Zaman zaman da UEFA Şampiyonlar Ligi'ndeki önemli maçları Star TV'de yorumlamaktadır. 1 Ağustos 2010 tarihinde Sabah gazetesine geçmiştir. Yönetmenliğini Ali Taner Baltacı ve Cem Yılmaz'ın üstlendiği 2008 filmi "A.R.O.G"da rol aldı. 20 Mayıs 2016 tarihinde kaleme aldığı 'Önce Okurlarım...' başlığını taşıyan köşe yazısında hasta olduğunu belirterek, okurlarından dua istedi. Aynı gün 'Lenf kanseri' olduğu kamuoyuna yansıdı. Fenerbahçe Spor Kulübü ve spor camiasının pek çok ismi Dilmen'e 'geçmiş olsun' mesajları yayınladı. Sabah gazetesindeki köşe yazısında hasta olduğunu kamuoyuna duyuran Dilmen, sonraki hafta içinde Liv Hospital'da ameliyat oldu. Ameliyatın ardından yapılan açıklamada, Dilmen'in sağlık durumunun iyi olduğu belirtildi. Mustafa Ä°zzet Mustafa Kemal İzzet veya takma adıyla "Muzzy Izzet" , (31 Ekim 1974, Londra) orta saha mevkiinde görev almış Türk eski millî futbolcudur. Kıbrıs Türkü bir baba ile İngiliz bir anneden dünyaya gelen İzzet'in kendisi gibi eski futbolcu olan kardeşi Kemal İzzet ise İngiltere'nin 2. Lig Takımlarından Colchester United'ta oynamıştır. Futbola Londra takımlarından Senrab FC'de başladı. Daha sonra İngiliz futbolunun önemli takımlarından Chelsea FC'nin altyapısına geçti. 1993'te 19 yaşındayken takım ile profesyonel sözleşme imzaladı. Ancak A takımında forma şansı bulamadı. 1996'da teknik direktör Glenn Hoddle, tecrübe kazanması için kiralanmasına izin verdi. Mart 1996'da Leicester City FC takımına kiralandı. 27 Mayıs 1996'da Crystal Palace ile oynadıkları play-off maçında forma giydi. 75. dakikada penaltı kazandırarak, maçın 1-1 olmasını sağladı. Leicester City maçı uzatmalarda kazanarak Premier League'e çıkmayı başardı. 9 maçta forma giyip 1 gol atan İzzet, 800,000£ karşılığı bu takıma transfer oldu. Premier League'deki ilk sezonunda da takımdaki yerini korudu. Başarılı geçen bir sezon ardından ligde dokuzuncu olup, EFL Cup'ı kazandılar. Sonraki sezon Atlético Madrid karşısında ilk kez UEFA Kupası maçına çıktı. 1998-99 sezonunda, Leicester onuncu oldu ve tekrar Lig Kupası'nda finale kaldılar ancak bu sefer Tottenham Hotspur takımına yenildiler. Sonraki sezon ligde sekizinci olup, bir kez daha Lig Kupası finaline çıktılar ve Tranmere Rovers'ı 2-1 yenerek bir kez daha kupayı kaldırdılar. Sonraki sezona 5-0'lık Bolton Wanderers mağlubiyeti ile başladılar. Sezon çok kötü geçmiş, ligden düşmekten zor kurtulmuşlardı. İzzet, 11 gol ile takımının en golcü ismi oldu. 2001-02 sezonu öncesi takımdan ayrılmak istediğini açıkladı. Sezon sonunda küme düştüler. 2002-03 sezonunda Championship'te ikinci olarak tekrar birinci lige çıktılar. Ancak sonraki sezon bir kez daha küme düşüyorlardı. Bu dönemde İzzet, Middlesbrough, Aston Villa ve Blackburn Rovers gibi takımlardan teklif almış ancak anlaşma sağlanamamıştı. 2003-04 sezonu sonunda Leicester City, Muzzy İzzet'in maaşını karşılayamadığı için ayrılmasına izin verdi. Premier League tarihinde üst üste iki sezon asist kralı olmayı başarmış tek futbolcudur. Leicester City futbol taraftarları tarafından yılın futbolcusu ödülüne layık görülmüştür. Futbolu bırakmasına rağmen hala Leicester şehrinin en sevilen simalarından olmakla beraber stad yakınlarında kendisi için yapılmış bir bronz heykeli bile vardır. Haziran 2004'te, sözleşmesi biten İzzet, Birmingham City FC'ye üç yıllığına transfer oldu. İlk sezonunda sakatlıklarla boğuşan futbolcu sadece 10 maç forma giyebildi. Ancak takımdaki ilk golü Bolton karşısında beraberliği getiren gol oldu. İkinci sezonunda dizinden sakatlığı daha da arttı. 27 Haziran 2006'da futbolu bıraktığını açıkladı. 28 Kasım 2009'da, Leicestershire Yerel Ligi takımlarından Thurmaston Town FC ile futbola geri döndüğünü açıkladı. Bu takım ile sadece bir maçta forma giyebilen futbolcu, sakatlığı nedeniyle her hafta futbol oynayamayacağı için takımdan ayrıldı. 2000 Avrupa Futbol Şampiyonasında tüm maçlarda forma giyen İzzet, 2002 FIFA Dünya Kupası öncesi Azerbaycan ile oynanan hazırlık karşılaşmasına '10' numaralı formayla ve kaptanlık pazubandıyla çıkmış, 2002 FIFA Dünya Kupası'nda ise sadece yarı finaldeki Brezilya karşılaşmasında forma giymiştir. Tolga Seyhan Tolga Seyhan (d. 17 Ocak 1977, Giresun), TÃ¼rk defans oyuncusudur. 2002 yillinda Çanakkale Dardanelspor'dan Malatyaspor'a transfer oldu. 2003 yılında teknik direktör Ziya Doğan'ın isteği üzerine Malatyaspor'dan Trabzonspor'a, 2005 yılında da Mircea Lucescu'nun yoğun çabalarıyla 3,5 Milyon € karşılığında FK Şahtar'a transfer oldu. Ukrayna takımı içerisinde kendi mevkiinde çok fazla oyuncu bulunduğu için fazla oynama şansı bulamadı. FK Şahtar ile kontratı süren oyuncu, 2006 yılında 1 yıllık olmak üzere Galatasaray ile kiralık olarak anlaştı. Bir sene sonra da Trabzonspor'a kıralandı. Tolga Seyhan yeni sezonunda Süper Lige yeni yükselen ekiplerinden Kocaelispor'a transfer oldu. 20 Ocak 2009 tarihinde de Hacettepe'ye transfer oldu. 26 Haziran 2009 tarihinde Hacettepe'nin küme düşmesiyle beraber Gençlerbirliği'ne transfer olmuştur. Son olarak Gaziantepspor'da forma giymiştir. Oynadığı takımlarda memleketinden dolayı 28 numaralı formaları terletmiştir. 2010 yılında memleketinin takımı olan Giresunspor'la anlaşmıştır. 29 kez millî takımlara çağrılan Tolga Seyhan, 2 kez Türkiye U-15, 1 kez Türkiye A2 ve 23 kez de Türkiye forması olmak üzere toplam 26 kez millî formayı giymiştir. Lefter Küçükandonyadis Lefter Küçükandonyadis (22 Aralık 1925, Büyükada, İstanbul - 13 Ocak 2012, İstanbul), forvet mevkinde forma giymiş Rum asıllı Türk futbolcu ve teknik direktördür. Doğum adı Rumcada özgür anlamına gelen Elefterios (Yunan alfabesi ile: Ελευθέριος) olan futbolcu, kısaca Lefter olarak anılmaktadır. Aynı zamanda ordinaryüs lakabıyla da tanınmaktadır. Türk futbolunun ve Fenerbahçe'nin en popüler futbolcularından biri olarak yıllarca alkışlanan Lefter, Fenerbahçe Marşı'nda da adı geçen sembol oyunculardandır. Fenerbahçe ile İstanbul Futbol Ligleri'nde toplam 3, Millî Küme'de 1 ve Süper Lig'de 3 kez olmak üzere Türkiye Şampiyonaları'nda toplam 4 kez şampiyonluk yaşadı. 13 Ocak 2012 tarihinde, tedavi gördüğü Amerikan Hastanesi'nde 86 yaşında ağır zatürreye bağlı kalp yetmezliğinden vefat etmiştir. 22 Aralık 1925 tarihinde, Büyükada'daki Hamam Sokak'ta dünyaya geldi. Babası balıkçılık yapan Hristo, annesi ise Argiro idi. Doğum adı Eleftherios olan ve Panani'nin ardından ailenin ikinci erkek çocuğu olan Küçükandonyadis'in ailesi, 20. yüzyıl başında Arnavutluk'tan Büyükada'ya göçen Rum kökenli bir aileydi. Futbola Büyükada'da başladı. Taksim Spor Kulübü'nde yetişti. Taksim Kulübü yöneticileri kendisine lisans çıkartabilmek için 1941'de mahkeme kararıyla yaşını büyüttüler. Ancak bu sayede takımda oynayabildi. 2 yıl Taksim takımında yer aldı. 1943'te askere gitti, 4 yıl süren askerlikten sonra 1947'de İstanbul'a döndü ve Fenerbahçe kulübüne girdi. Buradaki futboluyla dikkat çeken Lefter, 3 Ekim 1951'de 17.500 liralık transfer ücretiyle İtalya'nın Fiorentina takımına transfer oldu. 1 yıl da Fransa'nın OGC Nice takımında oynayan Lefter, 1953-1954 sezonundan itibaren yeniden Fenerbahçe'de top koşturmaya başladı. Aynı sezon, İstanbul Ligi'nde gol kralı olan Lefter, 1964'e kadar toplamda 17 yıl giydiği Fenerbahçe forması altında 400'ün üzerinde gol kaydederek erişilmesi güç bir rekora imza attı. Bu süre zarfında, Türk futbolunun efsaneleşen isimlerinden biri olarak tanındı. Golcülüğünden ötürü "Ver Lefter'e, yaz deftere!" sloganı onun için yaygın olarak kullanıldı. Futboldaki ustalığından, çalımlarından ve gollerinden ötürü "Ordinaryüs" sıfatıyla anıldı. Futbol yaşamında toplam 50 kez millî formayı giydi (46 kez A, 1 kez B, 3 kez 21 yaş altı). 1954 FIFA Dünya Kupası'nda forma giyen Lefter turnuvada 2 de gol attı. Türk futbolunda 50. Millî Maç altın madalyasını alan ilk futbolcu oldu. millî takım formasıyla attığı 21 golle en çok gol atan millî oyuncu unvanını 33 yıl boyunca elinde tuttu, 9 kez de millî takım kaptanlığını yaptı. 1964'te futbolu bıraktıktan sonra Yunanistan'ın Egaleo, Güney Afrika'nın SuperSport United, Türkiye'nin Samsunspor, Orduspor, Mersin İdman Yurdu ve Boluspor takımlarında teknik direktörlük yaptı. 1966-67 sezonunda 2. Lig'de mücadele eden Mersin İdman Yurdu takımının başındaydı. Mersin İdman Yurdu o sezon Osman Arpacıoğlu'nun attığı 23 golle şampiyon olarak ilk kez 1. Lig'e yükselmiştir. O sezon 17 takımlı ligde oynadığı 32 maçta 63 gol atan kırmızı-lacivertliler rekor puanla ilk kez 1. Lig'e yükseldiler. Kasım 1970'te, Naci Özkaya'nın görevinden ayrılması sonrasında Sivasspor teknik direktörlüğüne geldi. 1971 Haziran'ında ise görevinden ayrıldı. 1971-72 sezonu başında Galata'nın teknik direktörlüğünü yapmaya başladı. Antrenörlük kariyerinden sonra da bir süre spor yazarlığı yaptı. 3 çocuğu vardır. 3 Mayıs 2009'da Kadıköy'de Kuşdili Parkı'na heykeli dikilmiştir. 13 Ocak 2012 tarihinde, kalp yetmezliğinden hayatını kaybetti. Fenerbahçe Şükrü Saracoğlu Stadyumu'nda binlerce kişi ve üst düzey yetkilinin katıldığı bir törenle ebediyete uğurlandı. KKTC başkanı Rauf Denktaş ile aynı gün vefat etmiştir. Lefter 17 yaşındayken gayrimüslimlere karşı Varlık Vergisi yasası çıkarıldı. Vergiyi ödeyemeyenler toplama kamplarına gönderildi. Lefter'in babası yoksul olduğu için sürgüne gitmekten kurtuldu, ama bütün akrabaları Türkiye’yi terk etmek zorunda kaldı. 6-7 Eylül Olayları’nda ise Büyükada’daki evini basan çapulcular taşlayıp “Vurun şu gâvura” diye bağırdılar, Lefter sabaha dek elde silah kapıda bekledi. Lefter’in evinin basıldığını duyan Fenerbahçeliler Kartal’dan motorlara binip Ada’ya koştular, Lefter’in evinin önüne barikat kurdular. "Sana bunu kim yaptıysa söyle, haddini bildirelim" diyerek saldırganların isimlerini öğrenmek istediler. Lefter saldıranların hepsini tanıdığı halde kimseyi ihbar etmedi, şikâyetçi de olmadı. BÃ¼lent Korkmaz Bülent Korkmaz (24 Kasım 1968, Malatya), Galatasaray ve millî takımda forma giymiş eski Türk futbolcu ve teknik direktör. Futbolculuk döneminde stoper mevkinde forma giymiştir. Malatya, Doğanyol, Gevheruşağı Köyü'nden Osman Korkmaz ve Nevin Korkmaz’ın üç erkek evladının ortancasıdır. Ahmet Keskinkılıç ve o dönem Galatasaray Altyapı Sorumlusu olan Salih Bulgurlu tarafından Galatasaray alt yapısına kazandırılır. 15 yaşında 14-16 yaş takımında Ahmet Keskinkılıç onu liberoda görevlendirir. Aynı yıllarda, genç takımı çalıştıran Bülent Ünder onu genç takıma çağırır. Bülent Korkmaz, 1984 yılında Galatasaray genç takımı ile Türkiye Şampiyonası öncesi, Rangers, Crvena Zvezda gibi güçlü takımlarların da katıldığı Almanya'da turnuvası kadrosunda yer alır. Galatasaray A2 takımı Bayer 04 Leverkusen ile finalde karşılaşır ve penaltılarla turnuva ikincisi olur. Bülent Korkmaz performansı ile dikkat çeker ve Leverkusen takımından transfer teklifi alır. 1984-85 sezonunda dönemin teknik direktörü Mustafa Denizli tarafından Tugay Kerimoğlu ile birlikte A takıma çağrılır. Galatasaray'daki ilk sezonunda Mustafa Denizli, Bülent Korkmaz'ı lig maçlarından çok Avrupa kupalarında oynatır ve o sezon adı ""Avrupalı Bülent""e çıkar. 1992-93 sezonunda Karl-Heinz Feldkamp Galatasaray Teknik Direkörü olduğunda, Feldkamp'ın oynattığı çift stoperli ve liberolu sistemde Bülent Korkmaz, Reinhard Stumpf ve Falko Götz ile birlikte savunmada görev alır ve üçlü savunmanın solunda stoper olarak görev yapar. 14 yıl boyunca Yusuf Altıntaş, Semih Yuvakuran, Erhan Önal, Reinhard Stumpf, Falko Götz, Mert Korkmaz, Gheorghe Popescu, Emre Aşık, Ahmet Yıldırım, Frank de Boer, Rigobert Song, Stjepan Tomas gibi birçok yıldızla defansta beraber oynamıştır. 17 Mayıs 2000'de, Kopenhag Parken Stadı’nda Galatasaray'ın UEFA Kupası’nı kazandığı final maçında omzundan sakatlanmasına rağmen sargılı koluyla formayı giymeye devam etmiş ve o yılki kupanın simgesi olmuştur. Bülent Korkmaz takım arkadaşı Hagi’nin yıllar boyunca oda arkadaşlığını yapar. 2004-05 sezonu sonunda futbolu bırakır. Galatasaray Kulübü, gerek kariyeri, gerekse oyun tarzı itibarıyla Paolo Maldini'ye benzetilen Bülent Korkmaz'ın 14 sezon giydiği "3" numaralı formasını müzeye kaldırmayı teklif etmiş, ancak "büyük kaptan" bunu istememiştir. Galatasaray'da yıllarca kaptanlık yaptığı için "Büyük Kaptan", mücadeleden yılmayan, kavga eder hatta savaşır gibi oynaması ve acıya dayanıklı yapısı nedeniyle de ""Cengaver"" lakabıyla anılmaktadır. 123 defa çeşitli düzeylerde Türk millî takımına çağrılan Bülent Korkmaz, 3 kez Türkiye U-21, 102 kez de Türkiye A millî takım olmak üzere 105 kez millî formayı giymiş, bu maçlarda 3 de gol atmıştır. 2006-07 sezonu ikinci yarısında Kayseri Erciyesspor takımına teknik direktörlük görevine getirilmiştir. Kayseri Erciyesspor ile Türkiye Kupası'nda final oynamıştır. 2006-2007 sezonu sonunda, ilk yarıda alınan kötü sonuçlar nedeniyle, tüm çabalarına rağmen takımını küme düşmekten kurtaramamış, Kayseri Erciyesspor takımından ayrılmış ve 2007-2008 sezonu için Bursaspor takımı ile anlaşmıştır. Ancak Bursaspor'un 6 hafta üst üste galibiyet kazanamaması ve ligdeki yerinin endişe verici olması sebebiyle kulüple ilişkileri kesilmiştir. Daha sonra, Gençlerbirliği'nin teknik direktörlüğü görevini üstlenmiştir. Gençlerbirliği'ni küme düşme potasından bir türlü çıkaramaması nedeniyle sözleşmesi tek taraflı feshedilmiştir. 2008-2009 sezonunun ikinci yarısının 22. haftasında Galatasaray teknik direktörlük görevine getirilmiştir. 24 Şubat 2009'da Galatasaray ile 1 yılı opsiyonlu 2,5 yıllık sözleşme imzalamıştır. Takımının başında çıktığı ilk maçta Bordeaux'u 4-3 yenerek takımını UEFA Kupası'nda bir üst tura taşımıştır. 2. UEFA Kupası maçında ise Hamburg ile [deplasmanda 1-1 berabera kalarak rövanş için avantaj yakalamıştır. Fakat rövanşında ise Hamburg takımına yenilmiş ve Avrupa'dan elenmişlerdir. Süper Lig'de toplam 52 maça çıkan; 18 galibiyet‚ 16 beraberlik ve 18 mağlubiyet alan Bülent Korkmaz‚ %34.6 galibiyet oranı tutturabildi. Galatasaray'ın başında iken eleştirilmeye başlanan Bülent Korkmaz'ın çalıştırdığı takımlardaki galibiyet oranları şu şekildedir: 3 Haziran 2009 tarihinde Galatasaray yönetim kurulu tarafından istifası kabul edilip, görevinden istifa etmiştir. Ardından 18 Eylül 2009 tarihinde Bakı takımıyla görüşmeler yapan Bülent Korkmaz, kulüp başkanı Hafiz Mammadov'un teklifini kabul ederek Bakü takiminin teknik direktoru olmuştur. Azerbaycan'ın Bakü Futbol Takımı'nı ligin son sıralarından alan ve zirveye oynayan bir takım haline getiren, Azerbaycan Kuboku'nda takıma yarı final oynatan Bülent Korkmaz, yönetimle yaşadığı anlaşmazlıkların ardından 22 Mart 2010 tarihinde görevini bıraktığını açıklamıştır. 8 Kasım 2011 tarihinde, istifa eden Yücel İldiz'in yerine Kardemir Karabükspor'un teknik direktörlüğüne getirilmiştir. 10 Kasım 2011 tarihinde bu görevine gelmesini resmîleştiren imzayı atmıştır. 2011-12 sezonunun sonunda Mayıs 2012'de buradaki görevinden ayrılmıştır. 4 Temmuz 2014 tarihinde Kayseri Erciyesspor kulübünün teknik direktörlüğüne getirilmiştir. Yardımcılıklarını ise Ayhan Akman ve Nezih Ali Boloğlu'nun yapacağı açıklanmıştır. 24 Kasım 2014 itibarıyla sözleşmesi karşılıklı olarak feshedilmiştir. 22 Eylül 2015 tarihinde Mersin İdman Yurdu ile 1 yıllık sözleşme imzalamıştır. 1 Ocak 2016 tarihinde kulüp yönetiminin tek taraflı olarak fesh etmesiyle görevinden ayrılmıştır. 9 Haziran 2018 tarihinde Hamza Hamzaoğlu'nun ardından Antalyaspor'un teknik direktörlük görevine getirildi. "İstatistikler hazırlanırken sadece resmi karşılaşmalar baz alınmıştır." [[Kategori:YaÅŸayan insanlar]] [[Kategori:1968 doğumlular]] [[Kategori:Malatya doğumlu sporcular]] [[Kategori:TÃ¼rk futbolcular]] [[Kategori:Galatasaray SK futbolcularÄ±]] [[Kategori:Türkiye millî futbol takımı futbolcuları]] [[Kategori:1996 Avrupa Futbol Şampiyonası futbolcuları]] [[Kategori:2002 FIFA Dünya Kupası futbolcuları]] [[Kategori:2003 FIFA Konfederasyonlar Kupası futbolcuları]] [[Kategori:Süper Lig futbolcuları]] [[Kategori:Türk teknik direktörler]] [[Kategori:Galatasaray SK teknik direktÃ¶rleri]] [[Kategori:Bursaspor teknik direktÃ¶rleri]] [[Kategori:Kayserispor teknik direktÃ¶rleri]] [[Kategori:Gençlerbirliği SK teknik direktörleri]] [[Kategori:Kardemir Karabükspor teknik direktörleri]] [[Kategori:İstanbul Başakşehir FK teknik direktörleri]] [[Kategori:Kayseri Erciyesspor teknik direktÃ¶rleri]] [[Kategori:Mersin İdman Yurdu SK teknik direktörleri]] [[Kategori:Antalyaspor teknik direktÃ¶rleri]] [[Kategori:Süper Lig teknik direktörleri]] [[Kategori:Türkiye 21 yaş altı millî futbol takımı futbolcuları]] [[Kategori:Defans futbolcuları]] [[Kategori:UEFA Kupası'nı kazanan futbolcular]] Fatih Tekke Fatih Tekke (d. 9 Eylül 1977; Köprübaşı, Trabzon), Forvet mevkinde forma giymiş, şu anda teknik direktörlük yapan Türk eski millî futbolcudur. 16 yaşında Trabzonspor A takımına yükselen; Hami Mandıralı, Ünal Karaman, Tolunay Kafkas, Abdullah Ercan, Ogün Temizkanoğlu, Orhan Kaynak'lı kadroda yer alan Fatih Tekke, tecrübesizliği ve agresifliği yüzünden Altay Spor Kulübü'ne kiralandı. 1998-99 sezonunda Trabzonspor'a geri döndü. Ama çalkantılı dönemlerden geçen Trabzonspor'da pek başarılı olamadı. Sürekli değişen teknik direktörler ve taktik anlayış içerisinde Fatih Tekke sürekli olarak farklı mevkilerde denendi ama başarılı olamadı ve gönderildi. 2002-03 sezonunda Trabzonspor'a geri döndü. Takıma katılmasıyla Trabzonspor 2 Türkiye Kupası'yla birlikte 2 lig ikinciliği kazandı. Ayrıca 2004-05 sezonunda 31 golle Süper Lig Gol Kralı ve UEFA Gümüş Ayakkabı sahibi oldu. 1997-98 sezonunda Altay'da kiralık olarak forma giydi. Altay'da futbol hayatını sürdürürken Çanakkale Dardanelspor maçında ayağı kırıldı. 2000-01 sezonu öncesi Trabzonspor'dan ayrılıp Gaziantepspor'a transfer oldu. Fatih Tekke, buradaki formuyla A millî takıma kadar yükseldi. 2006-2007 sezonunun başında 7.5 milyon € ücretle Trabzonspor'dan Rusya'nın Premier Lig ekiplerinden Zenit takımına transfer olmuştur. FK Zenit forması ile 2007-08 sezonu Rusya Premier Ligi şampiyonluğu yaşamış ve UEFA Kupası Finalinde İskoçya'nın Rangers takımını yenerek UEFA Kupasını kaldırmıştır. Finalindeki futboluyla UEFA internet sitesinde (uefa.com) sitenin okurları tarafından maçın adamı seçilmiştir. En son olarak Zenit takımıyla son UEFA Şampiyonlar Ligi Şampiyonu Manchester United'i yenerek UEFA Süper Kupası'nı kazanmıştır. 10 Kasım 2009 itibarıyla kulübün resmi sitesindeki istatistiklere göre Rusya Premier Liginde, Rusya kupasında, UEFA Kupasında ve Şampiyonlar liginde toplam 84 maça çıkmış ve 30 gol atmıştır. Zaman zaman yedek kaldığı için takımı tarafından düşünülmediği medyada yer alsa da Rusya'da yeni başlayan sezona çok başarılı bir giriş yapmıştır. Zenit forması ile 73 Premier Lig maçında 24 gol atmıştır. Mart 2010'dan geçerli olmak üzere Rubin Kazan ile 3 yıllık sözleşme imzalamıştır. Rubin Kazan formayı ile 5 maça çıkmış hiç gol atamamıştır. 2010-11 sezonu öncesi transfer döneminin son günü olan 31 Ağustos 2010 çarşamba günü Beşiktaş kulübü ile Rubin Kazan kulübü millî oyuncunun transferinde 750 bin € bonservis bedeli karşılığında anlaştı. İki yıllık sözleşmeye imza atan Fatih Tekke ise yıllık 1,5 milyon TL garanti para artı maç başına 40 bin TL alacak. Yeni takımında 33 numaralı formayı giyecek olan millî oyuncu Türkiye’ye döndüğü için çok mutlu olduğunu belirtirken, konuşmasında şunları söyledi: Beşiktaş'ın teknik direktörü Bernd Schuster ile anlaşamadıkları iddia edilerek takımdan gönderilmiştir. Fatih Tekke Beşiktaş'tan ayrılış sürecini şu sözleriyle anlatmıştır: Fatih Tekke, ara transfer döneminde Ankaragücü takımı ile 19 Ocak 2011 tarihinde 1,5 yıllık sözleşme imzalamıştır. Transfer dönemiminin bitmesine anlar kala 2 yıllık sözleşmeye imza atmıştır. Fatih Tekke 6 kez Türkiye U-15 millî takım formasını giymiştir. Türkiye U-16 millî takım forması ile 18 maça çıkmış bu maçlarda 5 gol atmıştır. 1994 yılında İrlanda'da yapılan Avrupa U-16 Futbol Şampiyonası'nda U-16 takımı ile şampiyonluk yaşamıştır. Türkiye U-17 millî takım ile 10 maça çıkmıştır. Türkiye U-18 millî formayı 13 kez giymiş, rakip takım filelerini 5 kez havalandırmayı başarmıştır. 1 kezTürkiye U-21 millî takım formasını giymiştir. 1998-2007 yılları arasında 32 kez A millî takım formasını giymiş, bu maçlarda 14 kez gol sevinci yaşamıştır. 29 Mart 2015 tarihinde Kayseri Erciyesspor ile sözleşme imzaladı. 21 maçta topladığı 17 puanla 16. sırada bulunan Denizlispor'un başına Şubat 2018'de getirildi. Tekke yönetiminde çıktığı 13 maçta 21 puan toplayarak 38 puana ulaştı ve Denizlispor'u küme düşme hattından çıkararak sezonu 15. sırada tamamlamasına katkı sağladı. 2019-2020 sezonunda 1.Lig ekiplerinden İstanbulspor’u çalıştırmaktadır. NOT:"Evsahibi olarak Türkiye baz alınmıştır." GÃ¶kdeniz Karadeniz Gökdeniz Karadeniz (d. 11 Ocak 1980, Giresun), Türk eski millî futbolcudur. Futbola Yeniyolspor'da başlayan Gökdeniz, 1995'te Trabzonspor'un alt yapısına transfer oldu. Trabzonspor'la 1998-1998 sezonunda profesyonelliğe adım attı. Basında çıkan bahis operasyonunun ardından can güvenliğinin olmadığı gerekçesiyle Rubin'la 2 yılı opsiyonlu 5 yıllık kontrat imzalayan Gökdeniz, çıktığı ilk karşılaşma olan Gençlerbirliği karşısında, eski takım arkadaşı Ayman'ın takımıyla yaptığı maçta iki gol birden attı. Gökdeniz yeni takımında da 61 numaralı formayı taşımaktadır.20 Ekim 2009 günü UEFA Şampiyonlar Ligi mücadelesinde Barcelona'yı deviren golü atarak maçın yıldızı seçildi. 11 Mart 2008'de Rossiyskaya Premyer-Liga takımlarından Rubin'a transfer oldu. 16 Mart 2008'de Lokomotiv Moskva karşısında ilk resmî maçına çıktı. 90 dakika oynadığı ilk maç olan önceki sezonun şampiyonu FK Zenit'u 3-1 yenerken, 2 gol 1 asist ile oynayarak galibiyetin mimarı oldu. 30 maçın 27'sinde oynayıp 6 gol 6 asist ile oynayan Karadeniz, sezon sonunda Rusya şampiyonluğu gördü. Bu şampiyonluk, Kazan takımının tarihinde aldığı ilk lig şampiyonluğuydu. Ligin en iyi 33 futbolcusu arasına seçilen Karadeniz, Andrei Arshavin ve Marko Topić'in ardından ligin en iyi üçüncü sol forveti olarak adlandırıldı. 2009 sezonuna Superkubok Rossii ile başlamak isteseler de uzatmalarda CSKA Moskova'ya elendiler. Devre arasında oyuna giren Karadeniz, maç 1-1 devam ederken uzatmanın ilk yarısının duraklamalarında ikinci sarı kartta takımını 10 kişi bırakmıştı. Mayıs ayında ise Karadeniz'in 90 dakika oynadığı Kubok Rossii finalinde yine CSKA Moskova'ya bu sefer 90+2'de yedikleri golle elendiler. Eylül 2009'da ise UEFA Şampiyonlar Ligi gruplarında mücadele etmeye başladılar. Karadeniz, 19 Eylül 2009'da FK Dinamo Kyiv'e 3-1 yenildikleri grup maçında ilk kez Kazan formasını Avrupa'da giyiyordu. 20 Ekim 2009'da Barcelona'yı deviren golü atarak maçın yıldızı seçildi. Rubin Kazan, grup üçüncüsü olarak UEFA Avrupa Ligi'nde devam etme hakkı kazandı. Sezon sonunda ise Karadeniz, Rubin ile birlikte üst üste ikinci kez Rusya şampiyonluğu gördü. Mart 2010'da geçirdiği sakatlık nedeniyle sahalardan 3 ay uzak kaldı. Kısa bir süre önce Rusya Süper Kupası'nı CSKA Moskova'yı 1-0 yenerek müzeye götürmüşlerdi. Karadeniz, kupa maçında yedek kulübesindeydi. 2010 sezonu Karadeniz ve Kazan için başarısız bir sezon oldu. Karadeniz, sakatlığı nedeniyle sadece 17 maçta forma giyip 1 gol attı. Kazan ise ligi üçüncü bitirirken, son 32'den başladıkları Rusya Kupası'nda bir üçüncü lig takımına elenip, UEFA Avrupa Ligi'nde VfL Wolfsburg'a uzatmalarda elendiler. Eylül 2009'da ise yeniden mücadele ettikleri Şampiyonlar Ligi gruplarında yine üçüncü olurken, Karadeniz bütün maçlarda oynuyordu. 2011-12 sezonu Kazan için başarısız bir sezon olsa da Karadeniz 35 maçta 6 gol 7 asist ile formuna geri döndüğünün sinyallerini veriyordu. Karadeniz, 4 yıl sonra yeniden yılın en iyi 33 futbolcusu arasına girip, Aleksandr Samedov ve Aiden McGeady'nin arkasında en iyi üçüncü sağ kanat seçiliyordu. Sezon sonunda Rusya Kupası'nın sahibi olurlarken, Karadeniz çeyrek finalde Lokomotif Moskova'yı 4-0 yendikleri maçta 2 gol atarak yıldızlaştı. 2012-13 sezonuna da bir Rusya Süper Kupa galibiyetiyle başladılar. UEFA Avrupa Ligi'nde çeyrek finale çıkma yolunda takıma büyük katkılarda bulunan Karadeniz, 10 maçta 3 gol 3 asist yapmıştı. 22 Kasım 2012'de FC Internazionale Milano'yu 3-0 yendikleri maçta 1 gol 2 asist yapan futbolcu, önceki senenin kupa sahibi Atlético Madrid ile deplasmanda oynanan son 32 maçının ilkinde de ağları sarstı. 17 Ekim 2013 tarihinde Kazan ile sözleşmesini 2016 yılına kadar uzattı. millî takım formasını ilk kez 30 Nisan 2003 tarihinde Çek Cumhuriyeti'ne karşı oynanan dostluk maçında giymiştir.millî takımla ilk golünü ise 11 Haziran 2003 tarihinde oynanan Makedonya maçında atmıştır.Türkiye'nin 2003 FIFA Konfederasyonlar Kupası kadrosunda da yer almış , biri Brezilya'ya biri Fransa'ya olmak üzere 2 gol atmıştır. NOT:"Evsahibi olarak Türkiye baz alınmıştır." Hüseyin Çimşir Hüseyin Çimşir (d. 26 Mayıs 1979, Araklı), eski Türk milli futbolcu, teknik direktör. Orta saha pozisyonunda görev aldığı futbolculuk kariyerini sonlandırmış olup, günümüzde teknik direktörlük yapmaktadır. Futbola Trabzonspor altyapısında başladı. A Takıma alındı. Igor Nikolovski karşılığında Sakaryaspor takımına verildi. Sonra Antalyaspor takımında forma giydi. Tekrar Trabzonspor'a döndü. 2008-2009 futbol sezonu dahil Trabzonspor'da mücadele eden ve bir dönem kaptanlık yapan Hüseyin, 2008-2009 sezonu ardından sözleşmesi bitince Trabzonspor'un anlaşma yapmaya isteksiz davranması sonucu Trabzonspor ile iplerini koparmıştır. Dinamo Tiflis ve birçok Anadolu takımından teklif almış, ancak Bursaspor ile 2+1 yıllık sözleşme imzalamıştır. Bursaspor'un şampiyon kadrosunda yer almıştır. Futbolculuk hayatında, basit ama yararlı oyunuyla Türk millî takımına kadar yükselmiştir. Özellikle hakemin verdiği beğenilmeyen kararlar sonucunda gösterdiği agresif hareketleriyle tanınmıştır. 2007-2008 sezonunda Fenerbahçe maçında yaptığı hatalardan dolayı Trabzonspor taraftarının hedef tahtası haline gelmiş, o tarihten sonra bir türlü taraftarın tepkisinden kurtulamamıştır; bu durum yönetimde de istenmeyen adam olmasına zemin hazırlamıştır. Trabzonspor teknik direktörü Hugo Broos tarafından oyunu beğenilmiş ve takıma döndürülmesi istenmiş, ancak bu düşüncesi Trabzonspor yönetimi tarafından kabul görmemiştir. Takım için yaptıklarına rağmen kendine haksızlık yapıldığını belirterek "Trabzonspor'un bünyesine henüz 8 yaşında girdim. 30 yaşına gittim. Yani 22 yıldır bu kulübün içindeyim. Ne yazık ki kendimi belli çevrelere sevdiremedim. Artık burada kalmamın anlamı yok. Futbol hayatımın son dönemini Yurt dışında oynayarak ve huzur içinde sürdürmek istiyorum. Bunun için de gelecek sezon takımdan ayrılacağım." diyerek açıklamıştır. Ayrıca bu Trabzonspor'dan ayrılışının sebebi olarak da görülmektedir. 2012-13 sezonunun sonunda futbolu bırakarak Trabzon Akçaabat FK U14 takımında ilk teknik direktörlük görevine başladı. 2013-2014 yılları arasında Akhisar Belediyespor, 2015-2017 yılları arasında Osmanlıspor, 2017 yılında Konyaspor ve 2018-2019 yılları arasında Trabzonspor'da yardım antrenör olarak görev yaptı. 30 Aralık 2019 tarihinde Ünal Karaman'ın istifa etmesi üzerine Trabzonspor teknik direktörlüğü görevine getirildi. 20 Temmuz 2020 tarihinde görevinden ayrılmıştır. Aykut Kocaman Aykut Kocaman (d. 5 Nisan 1965; Geyve, Sakarya), Türk eski millî futbolcu ve teknik direktör. 140 gol ile Fenerbahçe tarihinin en çok gol atan futbolcusudur. 2013 yılında, teknik direktör olarak başında bulunduğu takımı, UEFA Avrupa Ligi'nde yarı finale kadar yükseltmiştir. Profesyonel futbol kariyerine 1984 yılında Sakaryaspor'da başlayan Kocaman, ardından 1988 Fenerbahçe'ye transfer olarak olmuş ve bu takımda 3 defa Süper Lig gol kralı olarak büyük başarıya imza atmıştır. 8 sezon Fenerbahçe'de başarıyla oynadıktan sonra 1996 yılında İstanbulspor'a transfer olmuş, 2000 yılında futbolu bırakmıştır. Süper Lig'de attığı gollerle 100'ler kulübüne girip, toplamda 200 gol atarak Süper Lig tarihinin en golcü 5. futbolcusu olmuştur. 1 kez Türkiye U-21, 15 kez de Türkiye A millî takım olmak üzere 16 kez millî formayı giymiş, bu maçlarda bir gol atmıştır. 2000 yılında futbolu bırakan Aykut Kocaman, İstanbulspor'da teknik direktörlüğe başlamıştır. Öncelikle sırasıyla; Malatyaspor, Konyaspor ve Ankaraspor takımlarını çalıştırmıştır. Ardından 2009-2010 sezonunda Fenerbahçe'de sportif direktör olarak görev yapmıştır. "(Dönemin teknik direktörü Daum'dur )" 2010-2011 sezonunda Fenerbahçe teknik direktörlüğüne getirilmiştir. Daum ile son dakikada kaçan şampiyonluk sonrası, Fenerbahçe Spor Kulübü yöneticileri futbol takımını Aykut Kocaman'a emanet etme kararı aldılar. Fenerbahçe, Aykut Kocaman yönetiminde ilk resmi maçına UEFA Şampiyonlar Ligi eleme turunda Young Boys deplasmanında çıktı. Maç, Fenerbahçe'den Emre Belözoğlu, Miroslav Stoch; Young Boys'tan Emiliano Ariel Dudar, Moreno Costanzo'nun karşılıklı golleriyle 2-2 berabere bitti. İstanbul'da oynanan rövanş maçında Young Boys, deplasmanda Fenerbahçe'yi Henri Bienvenu'nün 40. dakikada attığı golle 0-1 geçerek Fenerbahçe'yi eledi. Bu sonuçla birlikte UEFA Şampiyonlar Ligi'nden elenen Fenerbahçe, UEFA Avrupa Ligi eleme turunda PAOK Saloniki ile eşleşti. Aykut Kocaman, Süper Lig'de Fenerbahçe'nin başında ilk maçına Antalyaspor mücadelesiyle çıktı. Kadıköy'de oynanan mücadelede Fenerbahçe, Antalyaspor'u 4-0 mağlup etti. Aykut Kocaman yönetimindeki Fenerbahçe, Antalyaspor maçı sonrası UEFA Avrupa Ligi eleme turu maçında PAOK ile karşılaştı. Yunan temsilcisi, Yunanistan'da Fenerbahçe'yi 1-0 mağlup etti. Paok mağlubiyeti sonrası Trabzonspor deplasmanına giden Fenerbahçe, Trabzon'da Şenol Güneş'in takımına 3-2 mağlup oldu. Fenerbahçe, Trabzonspor mağlubiyeti sonrası Kadıköy'de Paok ile eleme turunun rövanşında karşılaştı. 50. dakikada Emre Belözoğlu'nun attığı golle durumu 1-0'a getirip maçı uzatan Fenerbahçe, 110. dakikada Zlatan Muslimovic'in golüne engel olamadı ve UEFA Avrupa Ligi'nden de elendi. Paok'a elenen Fenerbahçe, Süper Lig'in üçüncü haftasında Manisaspor'u konuk etti ve maçtan 4-2 galip ayrıldı. Kocaman'ın öğrencileri bir sonraki hafta Kayserispor deplasmanına gittiler ve 2-0 mağlup oldular. Fenerbahçe, ligin 5. haftasında Aykut Kocaman yönetiminde ilk kez bir derbi maçına çıktı. Kadıköy'de Beşiktaş ile oynanan mücadele Mamadou Niang ve Guti'nin karşılıklı golleri ile 1-1 berabere bitti. Derbi karşılaşmasından sonraki hafta Kasımpaşa SK ile Ali Samiyen Stadyumu'nda oynayan Fenerbahçe, rakip ağlara 6 gol bırakarak maçı 2-6 kazandı. Kasımpaşa maçını rahat kazanan Fenerbahçe, ligin yedinci haftasında Gençlerbirliği'ni konuk etti ve rakibini 3-0 yendi. Bir sonraki hafta Konyaspor deplasmanına giden Fenerbahçe, bu deplasmandan da 1-4 galip ayrıldı ve iyi gidişini sürdürdü. Üç hafta üst üste galibiyet serisi yakalayan Fenerbahçe, ligin dokuzuncu haftasında ezeli rakibi Galatasaray'ı konuk etti. Maç golsüz eşitlikle sonuçlandı. Derbide Galatasaray ile puanları paylaşan Fenerbahçe futbol takımı, bir hafta sonra Bursaspor deplasmanına gitti. Maç, Semih Şentürk ile Ivan Ergic'in karşılıklı golleriyle berabere bitti. Galatasaray ve Bursaspor maçlarından beraberlikle ayrılan Fenerbahçe, 11. hafta Kadıköy'de Eskişehirspor'u 4-2 mağlup ederek iki hafta aradan sonra galibiyet elde etti. Eskişehirspor galibiyeti sonra Ziraat Türkiye Kupası'nda MKE Ankaragücü deplasmanına giden Fenerbahçe, Ankara'da rakibine 4-2 mağlup oldu ve kupaya mağlubiyet ile başladı. 4-2'lik Ankaragücü yenilgisi sonrası Gaziantepspor deplasmanına giden Fenerbahçe, 18. dakika 0-1 öne geçtiği maçta 78 ve 85. dakikada yediği goller ile 2-1 mağlup oldu. Bir sonraki hafta Kadıköy'de Bucaspor'u konuk eden Fenerbahçe rakibini 5-2 mağlup etti. Farklı Bucaspor galibiyeti sonrası 14. hafta İstanbul Büyükşehir Belediyespor deplasmanına giden Fenerbahçe 33. dakikada Alex'in attığı golle 0-1 galip geldi. İki hafta üst üste galibiyet ile ilerleyen Fenerbahçe, 15. hafta konuk ettiği Kardemir Karabükspor'u 2-1 mağlup ederek galibiyet serisini üç maça çıkardı. Karabükspor galibiyeti sonrası Ankaragücü deplasmanına giden Fenerbahçe, rakibine 2-1 mağlup oldu ve galibiyet serisi sona erdi. İlk yarının son maçında Sivasspor'u ağırlayan Fenerbahçe, maçı Alex'in frikik golüyle 1-0 önde tamamladı. Ligde ilk yarı tamamlandığında Fenerbahçe 33 puandaydı ve lider Trabzonspor'un 9 puan gerisindeydi. Lige verilen arada Türkiye Kupası'nda mücadele eden Fenerbahçe, Kadıköy'de Bucaspor'u ağırladı ve 2-3 mağlup oldu. Bucaspor yenilgisi sonrası kupada Malatyaspor deplasmanına giden Fenerbahçe Malatya'da rakibine 2-1 mağlup oldu ve kupada çıktığı 3 maçta da galibiyet alamadı. İkinci yarının ilk lig maçında Antalyaspor deplasmanına giden Fenerbahçe Gökhan Gönül'ün golüyle 0-1 galip geldi ve ikinci yarıya galibiyet ile başladı. Kupada üç maçtır kazanamayan Fenerbahçe, dördüncü maçta Gençlerbirliği'ni konuk etti ve 2-1 mağlup etti. Böylece kupada ilk ve son kez galibiyet almış oldu. C grubunu 3 puanla son sırada bitirerek gruptan çıkamadı. Ligin 19. haftasında lider Trabzonspor'u konuk eden Fenerbahçe, 20. dakikada Diego Lugano'nun ve 23. dakikada Mamadou Niang'ın golleriyle 2-0 galip geldi. Böylece lider Trabzonspor ile puan farkını 4'e indirdi. Ligde üst üste üç hafta kazanma başarısını gösteren Fenerbahçe, 20. hafta Manisaspor deplasmanında 1-3 kazanarak galibiyet serisini 4 maça çıkardı. Bir sonraki hafta Kayserispor'u ağırlayan Fenerbahçe, bu maçı da 2-0 kazandı ve seriyi 5 maça çıkarmış oldu. Seri galibiyetlerle ilerleyen Fenerbahçe, ligin 22. haftasında ezeli rakibi Beşiktaş'a konuk oldu. 5. dakikada Necip Uysal'ın kendi kalesine attığı golle 0-1 öne geçen Fenerbahçe, 43'te Ekrem Dağ, 50'de İbrahim Toraman'dan yediği gollerle 2-1 geri düştü. 65, 72 ve 75. dakikalarda Alex de Souza'nın ayağından bulduğu gollerle birlikte maçı 2-4 kazandı. Seri galibiyetler ile form yakalayan Fenerbahçe, Beşiktaş maçı sonrası evinde konuk ettiği Kasımpaşa SK'u 2-0 mağlup etti ve Trabzonspor'un evinde Kayserispor ile 3-3 berabere kalmasıyla birlikte liderliğe yükseldi. Üst üste galibiyetler ile liderlik koltuğunu ele geçiren Fenerbahçe, 24. hafta Gençlebirliği deplasmanından 2-4 galip ayrıldı ve galibiyet serisini 8 maça yükseltti. 25. haftada Konyaspor'u ağırlayan Fenerbahçe, bu maçtan da 2-0 galip ayrıldı. Ligin 26. haftasında Türk Telekom Arena'da ilk Galatasaray-Fenerbahçe derbisi oynandı. Maça etkili başlayan Galatasaray, 14. dakikada Colin Kâzım Richards'ın ayağından bulduğu golle öne geçti. Fenerbahçe 75 ve 87'de bulduğu gollerle maçı çevirdi ve 1-2 galip geldi. Böylece galibiyet serisi 10 maça çıkmış oldu. Fenerbahçe, Galatasaray maçından bir hafta sonra Bursaspor'u ağırladı ve maç golsüz eşitlikle sonuçlandı. Bu sonuçla birlikte Trabzonspor yeniden lider oldu. Bir sonraki hafta Eskişehirspor deplasmanına giden Fenerbahçe, 1-3'lük galibiyet ile lider Trabzonspor'u takibini sürdürmeye devam etti. 29. hafta Gaziantepspor'u konuk eden Fenerbahçe, 90 dakika boyunca gol bulamadı. Uzatmalar oynanırken 90+5'te André Santos'un ayağından bulduğu golle maçı 1-0 kazandı. Gaziantespor galibiyeti sonrası Bucaspor deplasmanına giden Fenerbahçe, deplasmanda 3-1'ten dönerek maçı 3-5 kazandı. Aynı hafta Trabzonspor'un Eskişehirspor'la golsüz berabere kalmasıyla birlikte ligin sonuna 4 hafta kalmışken liderliğe yükseldi. Lider Fenerbahçe, 31. hafta İBB'yi konuk etti ve 2-0 galip geldi. 32. hafta Kardemir Karabükspor deplasmanına giden Fenerbahçe, 66. dakikada Lugano'nun attığı tek golle maçı 0-1 kazandı ve ligin bitimine iki hafta kala liderliği sürdürdü. Bitime iki hafta kala Ankaragücü'nü Kadıköy'de konuk eden Fenerbahçe, Alex'in 5 gol attığı maçta rakibini 6-0 mağlup etti ve ligin son haftasına lider girdi. Bu galibiyet ile birlikte Fenerbahçe, Aykut Kocaman yönetiminde ligde çıktığı son 17 maçtan 16 galibiyet 1 beraberlik ile ayrılmış oldu. Son hafta Sivasspor deplasmanına giden Fenerbahçe, deplasmanda 3-4 galip geldi ve puanını 82 yaptı. Trabzonspor ise Karabükspor'u deplasmanda 0-4 mağlup edip 82 puana ulaştı. Fakat Fenerbahçe, deplasmanda 3-2 mağlup olduğu Trabzonspor'u evinde 2-0 yenip ikili averajda üstün geldiği için şampiyon olan taraf oldu. Trabzonspor ligi 82 puanla 2. sırada tamamlarken, aynı puanda tamamlayan Fenerbahçe 2010/2011 şampiyonu oldu. Şenol Güneş'in yönettiği Trabzonspor'u saf dışı bırakarak 2010/2011 kupasını kaldıran Fenerbahçe, Aykut Kocaman yönetiminde ilk şampiyonluğuna ulaşmış oldu. Kulüp tarihinde de 18. şampiyonluğunu kazandı. Fenerbahçe Teknik Direktörü Aykut Kocaman, sarı lacivertli kulüpte en fazla galip gelen teknik direktör olma unvanını yakaladı. Süper Lig'de Fenerbahçe'nin başında 39 maça çıkan Aykut Kocaman; 30 galibiyet, 5 beraberlik ve 4 mağlubiyet ile yüzde 76.9'luk bir galibiyet oranı elde etti. 1995-1996 sezonunda Fenerbahçe'yi şampiyon yapan Carlos Albeto Parreira, 38 maçta 28 galibiyet, 6 beraberlik ve 4 yenilgiyle yüzde 76.4'lük bir galibiyet oranı yakalamıştı. 2012 senesinde Fenerbahçe'nin 28 yıllık Türkiye Kupası hasretine son vermiştir. 2013 yılında ligi 2.sırada bitirmiş olup Türkiye Kupası'nı bir kez daha müzesinde götürmüştür. Bu dönemde en büyük başarısını da 2012-13 UEFA Avrupa Ligi'n de takımı yarı finale çıkararak yaşamıştır, bu Fenerbahçe tarihinin en büyük Avrupa başarılarından biridir. 2012-2013 yılında takımıyla beraber 64 resmi maça çıkmış olup bu anlamda da bir rekor sahibidir. 2010-2011 sezonunda son 18 maçın 17'sini kazanan takımın teknik direktörüdür. Fenerbahçe tarihinde üst üste 108 lig maçında takımın başında çıkarak bu dalda rekoru elinde bulunduran teknik direktör olmuştur. Göreve gelişinin 3. sezonunun 9. haftasına kadar takımı evinde yenilmemiştir. 29 Mayıs 2013 tarihinde Fenerbahçe'den istifa etmiş ve istifası yönetim tarafından kabul edilmiştir. 27 Ekim 2014 itibarıyla Torku Konyaspor'la anlaşmaya varmış, 8 yıl aradan sonra Konyaspor'un başına geçmiştir. Konyaspor'la 2015-2016 sezonu 3. bitirerek Konyaspor tarhinde ilk kez Avrupa Ligine katılmaya hak kazanmıştır. 66 puan toplamıştır ve bu Konyaspor tarihinin en yüksek puanıdır. 2016-2017 sezonunda takımı ligde pek bir varlık gösteremese bile Ziraat Türkiye Kupası'nda finalde Başakşehir'i penaltılarda yenmiş ve Konya şehrine ilk kez kupa getirmiştir. Sezon sonunda Konyaspor ile olan sözleşmesini karşılıklı anlaşarak fesh etmiştir. 16 Haziran 2017'de Fenerbahçe ""YUVANA HOŞ GELDİN AYKUT KOCAMAN"" başlığı ile Aykut Kocaman ile anlaşıldığını duyurmuştur. Aykut Kocaman, Arzu Kocaman ile evli olup Ekin ve Yağmur adında 2 kız çocuğu vardır. Barış Tut tarafından kaleme alınan ve Aykut Kocaman'ı konu alan "Kocaman Bir Adam Sıradışı Bir Teknik Direktörün Portresi" isimli kitap 2004 yılında yayınlanmıştır. Kitabın arka kapağındaki tanıtım yazısı ""Aykut Kocaman, bu ülkenin futbol çölünde bir vahadır"" cümlesiyle başlar. Haşim Şahin 2001 yılında ilk kez yayımladığı "Kral ve İmparator" adlı kitabında Aykut Kocaman ve Oğuz Çetin'in yaşamlarını anlatmıştır. Kitabın ikinci basımı 2011 yılında yayımlanmış olup Aykut Kocaman ağırlıklıdır. Adrian Ilie Adrian İlie (d. 22 Nisan 1974 Craiova, Romanya), Rumen eski millî futbolcudur. Türkiye'de Galatasaray ve Beşiktaş formalarını giyen İlie, Romanya millî futbol takımı formasını da 10 yıl boyunca giymiştir. Beşiktaş'tan sonra Zürich takımına transfer olmuş bu takımda kısa bir süre futbol oynadıktan sonra, 2005'te Belçika kulübü Beerschot AC takımına imza attı ancak ağır ayak bileği yaralanması nedeniyle kulüple hiç oynayamadı ve 31 yaşında futbolu bıraktı. Şu anda Romanya 2. Lig takımlarından Forex Braşov'un sahibidir. Bir derbi maçında Beşiktaş'a 3 gol birden atarak tarihe geçmiştir. Kardeşi Sabin Ilie ise Fenerbahçe'ye büyük umutlarla gelip beklenen başarıyı yakalayamamıştır. İlk millî maçı 7 Mart 1997'de Faroe Adaları'na karşıdır. 2009 yılında futbola geri dönmek istemiş ve Rusya'nın Terek Groznıy takımıyla görüşmeler yapmıştır. Fakat yapılan sağlık kontrollerinin ardından tıbbi testlerini geçemedikten sonra anlaşmadan vazgeçilmiştir. Kadın üreme organları Kadın üreme organları (genital organlar), kadınlardaki cinsel organlardır. İç genital organlar kadın iskeletinde bacakların hemen üzerinde yer alan leğen kemikleri ve bel kemiği tarafından oluşturulan kemik çatının (pelvis) içinde koruma altına alınmışlardır. Kadın üreme organlarının bazıları büyük bazıları da küçük anatomik yapıya sahiptir. Vulva olarak adlandırılan dış cinsel organlardan bazıları; dış dudaklar (büyük dudaklar), venüs tepesi (mons pubis), iç dudaklar, klitoristir. Kadın dış genital organları vücudu örten cilt tabakasının bir devamıdır ve kadın iç genital organlarına giriş kapısını, bebeğin doğduğu "doğum kanalından" çıkış kapısını oluştururlar. Dış genital organlara topluca vulva adı verilir. İç genital organlar penisi içine kabul eden vajinayla başlar, rahim içine giriş kapısı olan ve aynı zamanda sperm için bir depo görevi üstlenen rahimağzı ile, bebeğin büyüyerek geliştiği ve gebe olunmayan dönemlerde adet kanamasının oluştuğu rahim ile devam eder, buradan sağlı sollu rahimin her iki yanında boynuz gibi yer alan Fallop tüplerine uzanır ve her bir Fallop tüpü, uçlarında bulunan saçaklarıyla yumurtalıklarla yakın temas eder. Rahim Rahim,Dölyatağı veya Uterus memelilerde gebelik organı. Rahim, ucunda rahim ağzı (serviks) bulunan, yanlarda da boynuz şeklinde Fallop tüpleri yer alan, kasılma yeteneği güçlü kaslardan oluşan armut şeklinde bir yapıdır. Rahim içindeki boşlukta rahim iç tabakası (endometrium) yer alır. Dölyatağı, çeperleri kaslı içi oyuk bir organdır. Döllenmiş yumurtayı barındırmaya ve doğacak duruma gelince dışarı atmaya yarar. Dölyatağı, bağırsakların alt tarafında, göden bağırsağı ile sidik torbasının arasında, dölyolunun üstünde bulunur. Önden arkaya doğru yassı, 6–7 cm uzunluğunda kabataslak bir armut biçimindedir. Orta kısmının biraz altında "kıstak" denen bir boğumlanmayla iki kısma ayrılır. Alttaki kısma "boyun" denir, burası dölyoluna açılır. Daha büyük olan üst tarafı ise "gövde" adını alır. Buranın yukarı ve ön kısmı genellikle eğik durur. Üst kenarında, yani dibinde, her iki yanda değirmi bağ (tutunma organı) ile Fallop borusu yer alır. Fallop boruları, dölyatağı ile yumurtalıkları birleştirir. Dar bir oyuk şeklindeki dölyatağı boyun kısmındaki delikle dölyoluna açılır. Dölyatağının çeperi üç tabakadan oluşur: İç zar(endometrium), kalın kas(myometrium) ve dış zar(serosa) kısımlarından oluşur. Rahim, gebe olunmayan dönemde mandalina büyüklüğünde bir yapıdır ve ağırlığı yaklaşık 60 gramdır. Gebelikte rahim yaklaşık 3 kilogramlık bir bebeği içinde taşıyacak şekilde büyür ve doğum eylemi başladığında güçlü kaslarının kasılmasıyla, rahimağzının da gevşeyerek açılmasıyla bebeğin doğması sağlanır. Rahmin bilinen tek işlevi doğmamış bebeğin gelişmesini sağlayacak ortamı oluşturmak, bebeği dıştan gelebilecek darbelerden korumak (bu işlevi amniyos sıvısıyla elele yürütür) ve doğum eyleminde kasılarak bebeği dış dünyaya çıkarmak için anne adayının ıkınmalarıyla birlikte gerekli itici gücü oluşturmaktır. Menopoza giren bir kadında rahimin görevi de tamamlanmıştır ve boyutları giderek ufalır. Pırtımpırt Pırtımpırt veya kirtimburt, Kayseri'nin Develi ilçesine ait bir ev yemeğidir. Taze asma yapraklarının parçalanıp (pırtılıp) tencerede pişirilmesiyle ortaya çıkan hafif ekşili tat, yemeği diğer yeşil yaprak (ıspanak, pazı) yemeklerinden ayırır. Bir su bardağı nohut ve bir çay bardağı gendime (iri buğday, yarma) akşamdan ıslatılır. Suları değiştirilip ayrı tencerelerde haşlanır ve süzülür. Yarım kilogram asma yaprağı haşlanır. Kevgirle süzgece alınıp suyu süzülür ve ince ince doğranır. İki soğanın kabukları soyulup küp şeklinde doğranır. İki çorba kaşığı tereyağı tencerede eritilip soğan pembeleşinceye kadar kavrulur. Yarım kilogram kemikli et ilave edilip kavurmaya devam edilir. Bir çorba kaşığı domates salçası, bir kaşık suyla ezilip tencereye eklenir. Asma yaprağı, nohut ve gendime ilave edilip karıştırılır. Üzerine çıkacak kadar su eklenip kapağı kapalı olarak pişirilir. Sıcak olarak servis yapılır. KÃ¢be Kâbe (, "Kâbe-i Şerif", "Kâbe-i Muazzama" veya "Beyt-i Atik"), Mekke'de Mescid-i Haram'da yer alan ve İslam dininde en kutsal sayılan cami. İslâm dininin ilk ve en kutsal mekânı kabul edilir. Bu yapının etrafında Mescid-i Harâm bulunur. Kur'an'da Kâbe'nin İbrahim ve oğlu İsmail tarafından revaklarıyla inşa edilmiş olduğu belirtilir. Dünya'daki bütün Müslümanlar, nerede olurlarsa olsunlar, namazlarını Kâbe'ye dönerek kılarlar. Kâbe'nin olduğu yöne kıble denir. İslâm'ın beş temel şartından biri olan Hac sırasında Kâbe; farz olan ziyaret tavafı ve vacib olan veda tavafı ile en az iki kere tavaf edilir. Bunların dışındaki tavaflar ise sünnettir. Tavaf, (yukarıdan bakıldığında) saat yönünün tersine bir yönde Hacerü'l-Esved köşesinden başlayarak Kâbe'nin etrafında yedi tam tur yürümektir. Tavaf sırasında dönülen her bir tura ise şavt denir. Tavaf ayrıca Umre'nin de şartları arasındadır. Hac sırasında yaklaşık 6 milyon hacı toplanarak aynı gün tavaf yaparlar. Kâbe’nin de içinde bulunduğu alanı çevreleyen büyük mescide “Mescid-i Harâm” () denilmektedir. Kâbe'nin geniş duvar yapısı yaklaşık bir küp biçimindedir. Kabe'nin Kuzeydoğu duvarı 12,63 kuzeybatı duvarı 11,03 güneybatı duvarı 13,10 metre güneydoğu duvarı 11,22 metre ve yüksekliği 13 metredir. Böylece 145 m² alan üzerine kurulmuştur. Duvarlarında kullanılan taşlar Mekke tepelerindeki granit taşlardandır. Kâbe'nin içerisine ancak yılda iki defa (Ramazan ayı başlamadan ve Kurban Bayramı ile Hac ziyaretleri başlamadan yaklaşık 15 gün önce) "Kâbe'yi temizleme töreni" adı verilen törenle Kâbe'nin anahtarını geleneksel olarak ellerinde tutan Beni Şeybe kabilesi mensupları ve seçilmiş misafirler girebilmektedir. Kâbe kapısı zeminden yüksekte olduğu için özel bir tekerlekli merdiven kullanılarak girilir. Kâbe'nin tavanı ahşaptır. Tabanı mermer ve kireçtaşı kareler ile kaplıdır. Tavana kadar iç duvarlarının alt yarısı mermerle kaplı olup bu mermer duvar üstüne üzerine Kur'an'dan ayetler kazılmış olan mermer tabletler konulmuştur. İç duvarların üst tarafı üzerinde altın işleme ile Kur'an ayetleri bulunan bir yeşil bez ile kaplıdır. Mitolojik anlatımlara göre yeryüzü yaratılmadan bin sene önce Kâbe suyun üzerinde Allah'ı tesbih eden iki meleğin üzerinde durduğu beyaz bir öz idi. Yeryüzü bu özün altında yayılıp genişletilmiş, Kâbe yeryüzünün merkezi kılınmıştır. Bir başka anlatıma göre Yeryüzü yaratılmadan önce Arş suyun üzerinde bulunmaktaydı. Allah rüzgârı göndererek bununla Kâbe'nin yerinde bir kubbe yaratmış, bu kubbenin altında yeryüzü yaratılmış, yeryüzü dağlarla sağlamlaştırılmıştır. Yeryüzüne ilk konulan dağ Ebu Kubeys Dağı olmuş, diğer dağlar Ebu Kubeys'ten yeryüzüne dağılmışlardır. Kâbe'nin ilk olarak Adem tarafından yapıldığına ancak Nuh tufanında yıkılan Kâbe'den geriye sadece temellerinin kaldığına inanılır. İbrahim'e Kâbe'nin yeri gösterilmiş, İbrahim ve oğlu İsmail peygamberler tarafından temelleri yükseltilmiştir. (Bakara; 127) İslam'dan önce Kâbe'de pagan Araplar tarafından kutsal sayılan 360 tane put bulunmaktaydı. Bunların en büyüğü ve en güçlüsü Al-İlâh'ın Al-Uzza, Al-Menat ve Al-Lât adlı üç kızı olduğuna inanılırdı. Putların yanı sıra İsa ve Meryem'in figürlerinin de yer aldığı kaydedilmiştir. Muhammed zamanında Kâbe Müslümanların kontrolüne geçti ve bütün putlar kaldırıldı. Kâbe bugün 16 metrelik yüksekliğe sahiptir. Ancak Mekke'nin fetih günü Muhammed'in damadı Ali'yi omuzlarına çıkarıp onun da Kâbe'nin üzerindeki putları aşağı indirip kırdığına dair hadise dayanarak 630 yılında yüksekliğinin günümüzdekinden daha alçak olduğuna inanılır. Gibbon gibi bazı tarihçilere göre Diodorus adlı Eski Yunan tarihçinin (M.Ö. I. yy.) "Orada, tüm Arapların çok saygı duyduğu çok kutsal bir tapınak kuruldu." şeklinde bahsettiği yer Kâbe'dir. Kâbe, tarih boyunca birçok değişikliklere maruz kalmıştır. Çeşitli dönemlerde kısmen ya da bütünüyle yeniden inşa edilmiştir. Muaviye'nin ölümü sonrasında çıkan Yezid ve Abdullah bin Zübeyr savaşında Kâbe, mancınık atışından isabet alarak yıkılmış ve yanmıştı. İsabet alan karataş üç parçaya bölünmüştür. İbn-i Haccac Kâbe'nin İbni Zübeyr tarafından yıktırılıp Kureyş'in inşa