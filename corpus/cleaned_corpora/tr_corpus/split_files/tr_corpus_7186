ikizler Abdullah, Kenzy) vardır. Peru'daki ÅŸehirler listesi Bu Peru'daki şehirlerin listesidir, hemen hemen nüfusunun üçte biri ülkenin ana bölgesinde yaşar. Aşağıdaki tablo nüfusu 20.000 kişinin üzerindeki şehirlerin listesidir. Metropoliten alanlar için Peru'daki en kalabalık 15 metropol listesi. Kalp ritmi bozuklukları Kalp ritim bozuklukları, kesin tedavisinin olmamasına karşın günümüzde aşırı kirlilik yoğun stres gibi durumların bu tür rahatsızlıkları önemli ölçüde artırdığı görülmüştür. Kalpte oluşan düzensiz hareketler özellikle dolaşım sistemini önemli ölçüde etkilemekte ve tansiyonda bozukluklar görülmektedir. Bu rahatsızlığın giderilmesinde stresten uzak ve bol oksijenli havalarda dolaşılması sigara, alkol, uyuşturucu gibi alışkanlıklardan şiddetle kaçınılması gerekmektedir. Bu rahatsızlar hastalarda önemli ölçüde psikolojik rahatsızlıkları da getirmektedir. Bunların başında panik atak kalbin aniden durabileceği ve ölüm korkusu gibi ruhsal bozuklukları da tetiklemektedir. Kalp ritmi bozukluğu görülen hastaların kendilerini rahatlatıcı ortamlarda bulunması ve açık havaları tercih etmeleri tavsiye edilir. Ordal Demokan Ordal Demokan (d. 13 Ocak 1946, İstanbul ö. 29 Ekim 2004, Ankara) Türk fizikçi ve akademisyen. Türkiye'de plazma fiziğinin öncü isimlerinden. ODTÜ Fizik Bölümü Plazma Fiziği Laboratuvarı kurucusu ve ODTÜ fizik bölümü merhum öğretim üyesi. Araştırma ilgi alanı "Işın-Parçacık Etkileşimi"dir. 13 Ocak 1946 yılında İstanbul'da dünyaya geldi. 1962 yılında TED Ankara Koleji'nden mezun oldu ve ardından Orta Doğu Teknik Üniversitesi Elektrik Mühendisliği bölümünde 1966'da lisans ve 1967'de yüksek lisans eğitimini tamamladı. 1964 ve 1967 yılları arasında TÜBİTAK bursiyeri olarak seçildi. 1967-1969 tarihleri arasında Fulbright ve Iowa Üniversitesi eğitim burslarına layık görüldü ve 1970 yılında Iowa Üniversitesi'nde doktora (PhD) çalışmasını tamamladı. Eylül 1970'te Orta Doğu Teknik Üniversitesi Fizik bölümünde yardımcı doçent olarak çalışmaya başladı. Ordal Demokan, 1972'de ODTÜ'de Plazma Fiziği Laboratuvarını kurarak Plazma Fiziği çalışmalarının öncüsü olmuştur. 1976 yılında Doçent unvanını almıştır. 1978-1979 yılları arasında TAEK (Türkiye Atom Enerjisi Kurumu) plazma ve lazer bölümü müdürlüğünü üstlenmiştir. 1979-1981 yılları arasında Jülich Araştırma Merkezi Plazma Fiziği bölümünde misafir araştırmacı olarak bulunmuş ve TEXTOR Tokamak deneyi üzerinde çalışmıştır. 1982 yılında yeni kurulan Gazi Üniversitesi'ne dönmüştür ve 1982-1983 yılları arasında Teknik Eğitim Fakültesinde çalışmıştır. 1983 yılında Elektrik ve Elektronik Mühendisliğinde bölüm başkanlığı yapmıştır. 1984 yılında tekrar Orta Doğu Teknik Üniversitesi Fizik Bölümüne dönmüştür ve 1984-1985 yıllarında bölüm başkan yardımcılığı yapmıştır. 1988 yılında profesörlük unvanını almıştır. Ordal Demokan 29 Ekim 2004'te Ankara'da ehliyetsiz bir sürücü tarafından kendisine çarpılması sebebiyle yaşamını yitirdi. Cenazesi Cebeci Asri Mezarlığı'na defnedildi. Beng Ã¼ Bade Beng ü Bade, Fuzuli'ye ait olan mesnevi. Azeri türkçesinde yazılmıştır. Fuzûlî 16. yüzyılda yaşamış, yaşamının tamamı Irak topraklarında geçmiş bir divan şairidir. Şah İsmail Bağdat’ı ele geçirince ona “Beng ü Bade” mesnevisini takdim etmiştir. Adı "Esrar ve Şarap" anlamına gelen alegorik eserinde, Fuzuli bu iki nesneyi karşılaştırmıştır. Esrar II. Bayezid'i şarap ise Şah İsmail'i temsil etmektedir. Boeing Vertol CH-46 Sea Knight CH-46 Sea Knight Boeing firması tarafından üretilen Birleşik Devletler Deniz Kuvvetleri (USMC)tarafından kullanılan çift rotorlu hücum helikopteridir.Her türlü hava şartında, gece ve gündüz asker, silah ve muhimmat taşımak amacıyla kullanımaktadır. Christian (güreşçi) William Jason "Jay" Reso (d. 30 Kasım 1973), Kanadalı profesyonel güreşçi ve aktör. Günümüzde WWE'de çalışmaktadır. Reso, WWE'de dört kere WWE Intercontinental Championship, 9 kere World Tag Team Championship, bir kere WWF Hardcore Championship, bir kere de WWF Light Heavyweight Championship kemerini kazandı. Ayrıca Total Nonstop Action Wrestling'de de Christian Cage olarak güreşti. Burada iki kere NWA World Heavyweight Championship kemerini kazandı ve TNA'de bu kemeri tutan son kişi oldu. Eylül 1994'te Reso, Ron Hutchinson'ın yürüttüğü Sully's Gym güreş okuluna kayıt oldu. Reso daha sonra Christian Cage ismini kullanmaya başladı. Bu isim Christian Slater ve Nicolas Cage'in isimlerinin kombinasyonuydu. Christian'ın güreş kariyeri Haziran 1995'te başladı ve Zakk Wyld ile yaptığı maç berabere bitti. 1997'de THUG Life adlı gruba katıldı. Bu grupta Joe E. Legend, Bloody Bill Skullion, Zakk Wyld, Rhino Richards ve Sexton Hardcastle vardı. Bağımsız federasyonlarda Copeland ve Reso "High Impact" ve "The Suicide Blondes" olarak bilindiler. Birçok federasyonda takım kemerleri kazandılar. Reso, Copeland ile takım kemerlerini tutarken aynı zamanda East Coast Wrestling Association Championship kemerini de kazandı. Adam Copeland (Edge) World Wrestling Federation (WWF)'den deneme maçı için teklif aldığında Reso'da onunla gitti. Reso ve Copeland ana şovdan önce yayınlanan maçta karşılaştılar ve maçı Copeland kazandı. Denemeden sonra Copeland, WWF ile kontrat yaptı. WWF ile tur yapmaya başladığı sıralarda Copeland, Reso hakkında iyi sözler söyleyince 1998'de WWF'ye bağlı Dory Funk, Jr.’ın “Funkin’ Conservatory" eğitim kampına katıldı. Burada eğitimini tamamladıktan sonra WWF ile kontrat yaparak tam gün çalışan oldu. Reso, WWF'e geldiğinde ring ismini Christian olarak kısalttı. Reso televizyonda ilk görünüşünü Eylül 1998'deki In Your House: Breakdown'da yaptı ve Edge'in dikkatini dağıtarak Owen Hart'a yenilmesine sebep oldu. Kendi başına birkaç başarı elde etti, ilk maçında WWF Light Heavyweight Championship kemerini Taka Michinoku'yu yenerek aldı. Ama gerçek başarısı takım maçlarıyla geldi. Christian'a vampir karakteri verildi ve Gangrel ve Edge ile The Brood grubunu oluşturdular. Brood, The Undertaker'ın Ministry of Darkness grubu ile çekişme yaşadı ama daha sonra bu gruba katıldı. Christian gruptan ayrılınca Edge ve Gangrel'da onunla birlikte Ministry of Darkness'tan ayrıldı. Edge ve Christian, Jeff Hardy ve Matt Hardy ile The New Brood grubunu kuran Gangrel ile yollarını ayırdı. Edge ve Christian, Hardy Boyz ile çekişmeye başladı ve iki takım No Mercy 1999'da karşı karşıya geldi. Maçı kazanan hem $100,000 hem de Terri Runnels'ın menajerliğini kazanacaktı. Maçı Hardy Boyz kazandı. WrestleMania 2000'de, Edge ve Christian, Dudley Boyz ve Hardy Boyz'u üçlü merdiven maçında yenerek ilk takım kemerlerini kazandılar. Bu zaferin ardından Christian ve Edge, kötü adamlar olmaya başladılar. Bu karakterleriyle 6 kere daha takım kemerlerini kazandılar. SummerSlam'de Hardy Boyz ve Dudley Boyz'a karşı takım kemerlerini Tables, Ladders, Chairs (Masalar, merdivenler, sandalyeler) maçında korudular. Royal Rumble 2011'de kemerlerini Dudley Boyz'a kaybettiler. No Way Out kemerlerini geri almak için uğraştılar ancak bu amaçlarına WrestleMania 17'de ulaşabildiler. Kemerlerini 19 Nisan 2001 SmackDown'da Brothers of Destruction (The Undertaker ve Kane)'a kaybettiler. Kemerleri kaybettikten sonra ve Edge, King of the Ring turnuvasını kazandıktan sonra takım bozulmaya başladı. Ayrıca Edge, Invasion hikâyesi ile birlikte iyi adam olmaya başladı. Bir süre Edge'in Intercontinental kemeri için çekiştiler, Christian bu kemeri Ağustos 2001'de kazandı ve kemer birkaç kez daha el değiştirdi. Christian, Ekim 2001'de Bradshaw'ı yendi ve European kemerini kazandı. Daha sonra bu kemeri Ocak 2002'de Diamond Dallas Page'e kaybetti. Bundan sonra Christian, maç kazanamadığı için ringde sinir krizleri geçirmeye başladı. Bu hikâyede Christian, bir türlü maç kazanamadığı için WWF'den ayrılacağını açıkladı. DDP, onu WWF'den ayrılmaması için ikna etti. Christian ve DDP'nin araları bozuldu ve iki isim European kemeri için WrestleMania X8'de karşı karşıya geldi, maçı DDP kazandı. WrestleMania X8'den sonra Christian, Lance Storm ve Test, The Un-Americans'ı kurdular. Daha sonra Chris Jericho'ya maçlarında yardım etmeye başladı ve iki isim 14 Ekim 2002'de takım kemerlerini kazandılar. Kemerlerini aralık ayındaki Armageddon'da dört takımın katıldığı eliminasyon maçında Booker T ve Goldust'a kaybettiler. 2003 yılında, Christian, The Rock'ın kendine has hareketlerini taklit etmeye başladı. Taraftarlarına "The Peeps" demeye başladı (The Rock'ın "The People" demesine benzer) ve The Rock'ın zafer pozunu kullanmaya başladı. Kendine "The New People's Champion" bile dedi. Judgment Day'de boştaki Intercontinental kemerini kazandı. Sonraki gece yapılan "Raw" 'da Jericho'nun The Highlight Reel'ına yeni saç stili ve güreş kıyafetleri ile katıldı. 7 Temmuz 2003'te kemerini Booker T'ye kaybetti ama bir house show programında Booker T sakatlandığı için kemeri geri aldı. Ayrıca 2003 yılında, Christian ve Jericho, Trish Stratus ve Lita ile yakınlaşmaya başladı. Ama bu kimin daha önce kendi sevgilisiyle yatabileceği üzerine Kanada doları için yapılmış bir iddiaydı. İddia bittikten sonra da Jericho, Stratus ile ilişkisine devam etti ve bunun sonucunda Christian ve Jericho'nun araları bozuldu. 20 Mart 2004 WrestleMania 20'de Christian, Jericho ile karşılaştı. Bu maçta Stratus, Jericho'nun tarafındaydı ama Christian'ın maçı yenmesine yardım etti. Böylece Stratus, Christian'ın (hikâyede) kız arkadaşı oldu. 10 Mayıs 2004'te Jericho ile yaptığı kafes maçında Christian sakatlandı ve dört ay güreşemedi. 30 Ağustos'ta döndü ve Jericho'ya saldırdı. Christian'ın karakteri, kendini beğenmiş ve kendine güvenen heel olmaya başladı. 6 Aralık 2004'te süper kahraman kostümü ile güreşti. Bu bir gecelik genel menajer olan Chris Jericho'nun fikriydi. Daha sonra Tyson Tomko isimli bir güreşçi ona maçlarında yardım etmeye başladı. Bir şovda The Hurricane ile takım olarak güreştiler ("The Heroes", sonraki hafta ise The Hurricane ile karşılaştılar (Battle of the heroes). Süper kahraman gimmicki bittikten sonra Christian, "Captain Charisma" takma adını kullanmaya devam etti. 2004'ün sonları ve 2005'in başlarında Edge ile birkaç defa ortak çalıştı. Taraftarlarına "Peeps", "Peepulation" (Populaiton kelimesinden) ve "Christian Coalition" (Daha sonra TNA'de Tomko ile birlikte kurduğu grubun adı oldu) demeye başladı. Royal Rumble 2005'te, John Cena'ya rastladı ve Cena'dan daha iyi rapçi olduğunu söyledi. Sonraki aylarda Christian, Cena hakkında birçok promo kesti ve onun numaracı olduğunu söyledi. Bu promolarda Christian'a destek geldi ve en sonunda main eventer olabileceği düşünüldü. Cena, Vengeance 2005'te, WWE kemerini Christian ve Jericho'nun bulunduğu maçta korudu. WrestleMania 21'de Money in the Bank maçına çıktı ama kaybetti. "WrestleMania Goes Hollywood" için çekilen "Basic Instinct" parodilerinde de rol aldı. 30 Haziran'daki SmackDown'da, SmackDown'a draft oldu. Yeni SmackDown şampiyonunun belirleneceği 6 kişilik eliminasyon maçında Big Show'un yerini aldı, maçı John "Bradshaw" Layfield kazandı. Christian, promolarında SmackDown'a draft olmayı umduğunu çünkü şovun bir Kanadalı ihtiyacı olduğunu söyledi. Christian "Raw" ve "SmackDown" aynı hafta main event'e çıktığı için övündü. Ayrıca SmackDown'da "The Peep Show" adında programını sundu. 31 Ekim 2005'te, Reso'nun WWE ile olan kontratı sona erdi. Dave Meltzer, WWE'nin ona yeni kontrat önerdiğini ama onun kontratı kabul etmediğini bildirdi. Son maçını 4 Kasım'da çekilen SmackDown'da yaptı. Ayrılmasına rağmen Raw ve Taboo Tuesday'de gözüktü, Edge ve Chris Masters' ın rakibi olabilecek beş SmackDown güreşçisinden biriydi. Ağustos 2006' da, WWE, Reso' nun "Captain Charisma" takma adını kullanmasına itiraz etti. Çünkü bu Reso WWE'de çalışırken bulunmuştu ve hepsi WWE' ye ait olmalıydı. 2007'nin başlarında, Reso kendine "Instant Classic" demeye başladı. Televizyon dışı görünüşlerinde ise "Captain Charisma" takma adını kullanmaya devam etti. Mart 2006'da, Cage, Birleşik Krallık'ta All or Nothing şovunun parçası olarak One Pro Wrestling federasyonunda üç kere mücadele etti. İlk görünüşünde 4 Mart'ta Doncaster, İngiltere'de Rhino'yu yendi. Cage, All or Nothing şovunun ikinci gecesine katılmadı. Daha sonra 1PW ve Cage'in önceden anlaştığı ve Cage'in Kanada'ya yeni film projesi için gittiği duyuruldu. Cage, öğleden sonra yapılan şovda Abyss tarafından sakatlanmış olarak gösterildi, bu da onun şova katılmama sebebi olarak kullanıldı. İkinci ve üçüncü görünüşlerini Know Your Enemy şovunda gerçekleştirdi. İlk gecede Steve Corino'yu yendi, ikinci gecede Corino ve Abyss'in de bulunduğu 1PW Heavyweight kemeri için yapılan üçlü maçı kaybetti. Mayıs 2006'da, Ring of Honor federasyonunda iki kez gözüktü. İlk görünüşü 12 Mayıs'ta, Long Island, New York'ta yapılan "How We Roll" şovundaydı. Cage, Colt Cabana ile takım olup Ring of Honor dünya şampiyonu Bryan Danielson ve Christopher Daniels' ı, Cage'in Daniels'ı tuş etmesiyle yendiler. İkinci görünüşünde ise tekli maçta Christopher Daniels'a yenildi. Daniels onu Angel's Wings ile pinledi. Reso, Total Nonstop Action Wrestling'de ilk görünüşünü, orijinal ismi Christian Cage ile Genesis programında yaptı. Uzun süredir arkadaşı olan Scott D'Amore ve Team Canada ile ittifak kurmuş gibi gözüktü ama gecenin sonunda D'Amore'a Unprettier yaptı, Team 3D ile Jeff Jarrett'ı masaya geçirdiler. Cage'in TNA'de ilk görünüşü, arkadaşı Eddie Guerrero'nun vefat ettiği güne denk geldi. Bu yüzden Cage onun anısına Frog Splash hareketini kullanmaya başladı. Cage, 19 Kasım'da ise TNA Impact'de ilk görünüşünü gerçekleştirdi, Monty Brown ile ilk olarak sözlü olarak kavga etti, daha sonra da birbirlerine saldırdılar. Cage, TNA'deki ilk maçını Team Canada üyesi Robert Roode ile yaptı ve kazandı. Turning Point'de Monty Brown'ı yenerek NWA World Heavyweight kemeri için bir numaralı aday oldu. Final Resolution'da, Cage, dönüşünü yapan Sting ile takım olup, Monty Brown ve Jeff Jarrett'ı yendiler. 12 Şubat 2006'da, Against All Odds'ta, Cage, Jeff Jarrett'ı yenerek ilk dünya şampiyonluğunu, NWA World Heavyweight kemerini kazandı. Abyss ve James Mitchell (hikâye olarak) Cage'in evine girdikleri ve karısını takip ettikleri videolar yayınlandıktan sonra, 2 Nisan'da, Cage ve Abyss çekişmeye başladılar. Lockdown'a kadar çekiştiler ve Lockdown'da, Cage kemerini başarıyla korudu ama maçtan sonra Abyss ona saldırıp kemerini aldı. Sacrifice'a kadar birbirlerine karşı olmaya devam ettiler, Sacrifice'da, Cage, Full Metal Mayhem maçında kemerine tekrar kavuştu. Cage NWA World Heavyweight kemerini Slammiversary'de Abyss, Ron Killings, Jeff Jarrett ve Sting'e karşı King of the Mountain maçında korumaya çalıştı. Larry Zbysko ve Earl Hebner, maçın bitimi sırasında Jeff Jarrett'ın kazanmasına yardım ettiler, bu yüzden maçın resmi olmadığı açıklandı ve Jim Cornette kemeri boşta ilan etti. Jim Cornette, 29 Haziran Impact'de toplantı yaptı ve kemeri Jeff Jarrett'a geri verdi, Victory Road'da yapılacak, Cage, Scott Steiner, Samoa Joe ve Sting'in bulunduğu, kazananın onun rakibi olacağı dörtlü maçı ayarlandı. Hard Justice'da, Cage, Jeff Jarrett ve Sting arasındaki maçı izledi ve Sting'in kenarında yer aldı. Birçok kez Sting'e yardım etmeye çalıştıktan sonra, ona gitar ile vurdu. Bu olaydan sonra Rhino onu sorguladı. Bu ikisinin yüzleşmesini sağladı ve Cage ona saldırıp con-chair-to yaptı. No Surrender'da, Cage, Rhino'yu çelik sandalye üzerine yaptığı Unprettier ile yendi. Bound for Glory'de, Cage, Rhino'ya karşı başka bir zafer daha kazandı, onu 8 Mile Street Fight maçında yendi. Bu maçta, merdiven, kırık masa, birkaç sandalye, sokak tabelası altında bulunan Rhino'ya con-chair-to yaparak tuş etti. "Impact!" 'in ilk prime time şovunda, Cage ve Rhino, TNA'deki ilk Barbed Wire Six Sides of Steel maçında karşı karşıya geldiler. Rhino, kafes kapısının önünde duran Cage'e şiddetli bir Gore yaptı, kafesin kapısı açıldı ve Cage dışarı düştü, böylece maçı kazandı. Bir sonraki hafta yapılan "Impact" şovunda, Cage ve Sting karşı karşıya geldiler. Tomko bu maçta TNA'deki ilk görünüşünü yaptı ve Sting'e saldırdı. Böylece Cage ve Tomko tekrar birleşmiş oldular. Bu olay Cage kendisine "The Instant Classic" demeye başladıktan kısa bir süre sonra meydana geldi. Final Resolution'da, Cage, üç kişilik elinimasyon maçında şampiyon Abyss ve Sting'i yenerek ikinci kez NWA World Heavyweight kemerini kazandı. 8 Şubat "Impact" şovunda, Scott Steiner, Kurt Angle, Samoa Joe ve Rhino'ya saldırdı. Bu olay Cage ve Styles takımının, Angle ve Joe takımı ile karşılaştığı maç sonrasında meydana gelmişti. Cage ikinci defa kazandığı kemerini ilk kez korumak için, bir önceki yıl ilk kemerini kazandığı şov Against All Odds'ta, Angle ile karşı karşıya geldi, kemerini Tomko ve Steiner'ın yardımıyla korudu. 6 Mart "Impact" 'de, Cage, Angle ve Joe, Tomko ve Steiner'ın onun ailesi olduğunu söyledi ve kendilerinden Christian Coalition olarak bahsetti. Destination X'de, Cage, yanında takımı olmadan (Tomko Japonya'ya gitmişti ve Steiner, Angle ile yapacağı maça konsantre olmuştu) Joe'yu, Joe'nun yapacağı Coquina Clutch hareketini engelleyip, ipleri de kullanarak tuşa çevirip yendi. Lockdown'da, Cage, Abyss, Tomko, Steiner ve A.J. Styles'tan oluşan takım, Angle, Sting, Joe, Rhino ve Jarrett takımına, Sting'in, Abyss'i tuş etmesiyle yenildi. Bu şovdan sonra, Abyss takımdan atıldı, Steiner takımı kardeşiyle birlikte bıraktı, böylece geriye Cage, Styles ve Tomko kaldı. Lockdown maçında tuşu bulan Sting, Cage'in NWA World Heavyweight kemeri için Sacrifice'da mücadele etmeye hak kazandı. 3 Mayıs "Impact" 'de, Sting ve Angle, Styles'ı aynı anda pes ettirdiler ve Sacrifice'daki maç üçlü maça dönüştü. 13 Mayıs'ta, NWA Yönetim Müdürü Robert K. Trobich, Cage'den NWA World Heavyweight Championship kemerini aldı, çünkü NWA, TNA ile ilişkilerini bitirmişti. Buna rağmen Cage, NWA World Heavyweight şampiyonluğunu korudu (NWA kemerini kullanarak) ve kaybetti. Maçta, Sting, Cage'i pinlerken, Angle'da Sting'i Ankle Lock ile pes ettirdi. Sacrifice sonrası "Impact" 'de, üç güreşçi de kendilerinin şampiyon olduğunu iddia etti. Jim Cornette ringe gelip üçünün de şampiyon olmadığını, yeni TNA World Heavyweight şampiyonunun Slammiversary'de yapılacak King of the Mountain maçında belirleneceğini açıkladı. Cage, Abyss'i diskalifiye ile yenerek maça çıkmaya hak kazandı. Slammiversary'deki maçı, merdivendeyken Harris'in ona spear yapması ile kaybetti ve ikisi çekişmeye girdiler. Cage, Victory Road'da Harris'i, dönüşünü yapan Dustin Rhodes'ın yardımıyla yendi. Victory Road'dan sonra, Christian's Coalition, Abyss ve Sting ile olan çekişmesine tekrar başladı. "Impact" şovunda, Cage ve Styles takımı, Abyss ve Sting takımı ile karşılaştı. Bu maçın özelliği, Abyss ya da Sting tepedeki kontratı alırsa, Hard Justice'da yapılacak maçın türünü kontratı alan güreşçi seçecekti. "The Punisher" Andrew Martin bu maçta ilk görünüşünü yaptı ve Abyss'in kontratı almasına yardım etti. "TNA Today" 'de, Abyss'in Doomsday Chamber of Blood maçını seçtiği açıklandı, maç sırasında Cage maç bitmeden kafesten ve maçtan kaçtı. Maçta Abyss, Styles'ı pinledi ve TNA World Heavyweight kemeri için bir numaralı aday oldu. 16 Ağustos "Impact" 'de, Cage ve Abyss, First Blood maçında karşılaştılar, maçta Abyss'in TNA World Heavyweight kemeri adaylığı da ortadaydı. Cage, Joe'nun ona sandalye ile saldırması sonucu kanamaya başladı ve kaybetti. Cage ve Joe, No Surrender'da karşılaştılar ve Joe hakemlere saldırıp, Cage'e yaptığı Coquina Clutch hareketini bırakmayınca, Cage diskalifiye ile maçı kazandı. Bound for Glory'de, Cage, Joe'ya, Coquina Clutch hareketine pes edip yenildi. Böylece Cage'in 23 buçuk aylık yenilmezlik serisi (hiç tuş olmamıştı ve pes etmemişti) sona erdi. Ayrıca bu TNA'deki en uzun yenilmezlik serisiydi. Fight for the Right turnuvasının finalinde, Cage ve Kaz, Genesis'te merdiven maçında karşı karşıya geldiler, Styles ve Tomko, Cage'in emirlerine uymayıp onun dikkatini dağıtınca, Kaz maçı kazandı. Dakikalar sonra, Kurt Angle'ın, TNA World kemerini, Kevin Nash, Sting ve federasyondaki ilk gecesi olan Booker T'ye karşı korumasına yardım ettiler ve Angle Alliance'a katıldılar. Christian, Booker T'nin WWE'den TNA'e kendi yerini çalmak için geldiğini iddia etti, Turning Point'de, Cage ve Roode takımı, Booker T ve Kaz takımına yenildiler. 20 Aralık "Impact" 'de, Christian, bir hediye paketinin içinden çıktı ve Kurt Angle'a saldırdı. Bu, Final Resolution'da, Cage ve Angle'ı TNA World Heavyweight kemeri için karşı karşıya getirdi. Bir sonraki hafta, A.J. Styles'tan Angle Alliance ve Christian's Coalition'dan birini seçmesini istedi. Styles cevap veremeden "Impact" sona erdi, "Impact" 'den sonra Styles'ın, Tomko'yu bulmak için koştuğu gösterildi. 3 Ocak'a yapılan "Impact" şovunda, Tomko Angle Alliance ve Christian's Coalition'dan ayrıldı. Final Resolution'da yapılan maçı Ange, Styles'ın yardımıyla kazandı ve Christian TNA World Heavyweight kemerini alamadı. Christian kemeri kazanmak için bir şans daha yakaladı ve Angle ile Against All Odds'ta, Samoa Joe'nun Special Guest Enforcer olduğu maçta karşılaşacağı açıklandı. Against All Odds'tan önceki son "Impact" 'de, Angle ve Styles, Cage'e saldırdı ama Tomko onu kurtardı ve onun arkasında olduğunu söyledi. Against All Odds'ta, Styles, Joe'yu meşgul ederken, Tomko, Cage'e ihanet etti ve torture rack neckbreaker yaparak kemeri kazanmasına engel oldu. Bundan sonra, Angle Alliance'a (Angle, Styles ve Tomko) karşı, Cage, Kevin Nash ve Samoa Joe, Unlikely Alliance adında grup oluşturdular. Destination X'de, Unlikely Alliance, altı kişilik takım maçında Angle Alliance'ı yendi. Lockdown'da yapılan Lethal Lockdown maçında, Cage, Matt Morgan, Kevin Nash, ve eski dostları Rhino ve Sting'den oluşan takım, Tomko ve takımını yendi. Sacrifice'da, Cage ve Rhino takım olup Deuce's Wild turnuvasına katıldılar, yarı finalde Team 3D'ye, Brother Devon'ın, Rhino'ya kendo stick ile vurup pinlemesi sonucu elendiler. 26 Haziran'da, Team 3D, Cage'i üzerinde camların bulunduğu bir masaya attılar. Hard Justice'da, Cage ve Rhino, Team 3D'yi New Jersey Street Fight maçında yenerek çekişmelerini bitirdiler. Daha sonra Cage, Styles'ı yenerek, No Surrender'da, şampiyon Samoa Joe, Kurt Angle ve Booker T ile kemer için karşılaşmaya hak kazandı. Booker T, kasırga nedeniyle şova gelemedi, Joe, dönüşünü yapan Jeff Jarrett'ın yardımıyla kemerini korudu. Bound for Glory IV'te, Cage, Booker T ve A.J. Styles üçlü maçta karşılaştılar, maçı Booker T kazandı. Turning Point'te, Christian, Booker T ile TNA Legends kemeri için karşılaştı, Booker T maçı kazandı ve Christian The Main Event Mafia'ya katılmak zorunda kaldı. 13 Kasım 2008'de "Impact" şovunda, The Main Event Mafia, Cage'e ona saldırdı ve sakatladı. Bu, Cage'in TNA'deki son görünüşü oldu. Reso'nun, Ocak 2009'un başlarında TNA ile olan kontratı sona erdi ve profili TNA'in sitesinden kaldırıldı. Reso'nun TNA ile olan kontratı bittikten sonra, federasyonun başkanı Dixie Carter, Reso'nun World Wrestling Entertainment'a geri döndüğünü bildirdi. 10 Şubat'ta, Reso WWE'ye dönüşünü ECW on Sci Fi'da, face olarak, "Christian" adı altına yaptı. Aynı gece, ECW şampiyonu Jack Swagger'ı kemerin ortada olmadığı maçta yendi. 24 Şubat ECW on Sci Fi'da, Christian, Swagger ile ECW kemeri için karşılaştı ama kemeri almayı başaramadı. 10 Mart'ta ECW'da, 15 kişilik, üç brandin güreşçilerinin katıldığı battle royal'i kazandı ve WrestleMania XXV'teki Money in the Bank ladder maçına katılma fırsatı yakaladı fakat maçı kazanan CM Punk oldu. Elimination chase turnuvasını kazandıktan sonra, Christian tekrar ECW kemeri için bir numaralı aday oldu ve Backlash'de Swagger'ı yenerek ECW Championship kemerini kazandı. Judgment Day'de kemerini Swagger'a karşı korudu. Extreme Rules da yapılan Swagger'ın da bulunduğu üçlü maçta kemerini Tommy Dreamer'a kaybetti.Sonra yapılan şovda Tommy Dreamer'dan kemeri geri aldı ve birçok kez kemeri korudu. Surviver Series şovunda Kofi Kingston'ın takımında Randy Orton'ın takımına karşı maç yapanlardan birisi oldu ve Kofi'nin takımı maçı kazandı. Edge'in 11 Nisan 2011'da emekliliği ile Dünya Ağırsıklet unvanı'nı bırakmasından sonra, 1 Mayıs'taki Extreme Rules'ta Edge'in yardımı ile Christian Cage Alberto Del Rio ile yaptığı merdiven maçını kazanarak unvanın yeni sahibi oldu. Alberto Del Rio ile bir maçında boynuna yediği tekme ile sakatlanmış ve 2014 yılında kariyerine son vermiştir. Mart 2006'da, 7 Eylül 2007'de vizyona giren Shoot 'Em Up filminde rol aldı. Reso'nun rolü kısaydı ve filmde konuşması yoktu, Amerika Birleşik Devletleri Senatörünün koruması rolündeydi. 30 Ekim 2007'de gösterilmeye başlanan korku-komedi Dark Rising filminde ise 'Ricky' adında bir karakteri oynadı. 12 Nisan 2006'da, Spike TV'nin "Casino Cinema"'sında gözüktü. Reso, 10 güreşçiyle birlikte güreş belgeseli Bloodstained Memoirs'te oynadı. Sahne 2006 yılında, İngiltere'de bağımsız tur sırasında kaydedildi. Reso, en iyi arkadaşı, profesyonel güreşçi Adam "Edge" Copeland ile birlikte Orangeville District Secondary okulundan mezun oldu. Reso ve Copeland görüşmelerini sürdürüyorlar ve hâlâ arkadaşlar. Ayrıca ikisi de Tampa, Florida'da yaşıyor. Reso, TNA güreşçisi Rhino ile de uzun yıllardır arkadaş. Reso, Alman eşi Denise Hartmann ile 25 Mayıs 2001'den beri evli. Darağacında Üç Fidan Darağacında Üç Fidan; Nihat Behram'ın; 12 Mart Darbesi sonrasında Deniz Gezmiş, Hüseyin İnan ve Yusuf Aslan'ın dışarıda son günlerini, yakalanışlarını anlatan belgesel anlatı tarzında bir kitaptır. Mahkûmların 6 Mayıs 1972 tarihinde darağcına çıkış öyküleri ve idam anları çok patetik bir üslupla anlatılmıştır. Bazı bölümlerinde şiirlere de yer verilen kitapta 30 sayfa Deniz Gezmiş, Hüseyin İnan ve Yusuf Aslan'ın fotoğraflarına (siyah-beyaz) ayrılmıştır. Darağacında Üç Fidan, Mayıs 1976'da yayınlandı. Bu yapıt aynı adla (Darağacında Üç Fidan) belgesel anlatı tarzında on sekiz gün süren bir dizi yazıdan sonra kitaplaştırılmıştı. Dizi, yayını süresince hemen her gün ağır cezalık dava ve toplatma konusu ediliyordu. Kitaplaşan yapıt ağır baskılara uğradı. Sonunda kitap yasaklandı, dağıtılan ilk altı baskıdan raflarda kalanlar toplatıldı. Yedinci basımının kurşun dizgileri baskı makinesinden sökülerek el konuldu. 1980 Darbesi, kitap üstündeki baskıyı daha da koyulaştırdı. Eser, 80'li ve 90'lı yıllarda gençler arasında başka kitapların içine konularak gizli gizli okunan bir kitap oldu. Kitabın yazarı Nihat Behram hakkındaki ağır ceza davaları ise sıkıyönetim mahkemelerine devredildi. Bunun üzerine yazar, 1980 yılında yurtdışına çıkmak zorunda kaldı ve 17 yıl politik sürgün hayatı yaşadı. Darağacında Üç Fidan, 1988 yılında "Yürekleri Şafakta Kıvılcımlar" adıyla yeniden yayınlandı. Ama tekrar toplatıldı. Uzun süren hukukî mücadeleler sonrasında kitap için beraat kararı çıktı. Yazar Nihat Behram da 1996 yılında Türkiye'ye geri döndü. Tutuklandı, fakat kitabın beraat kararını kanıtlayarak serbest bırakıldı. Darağacında Üç Fidan, 1998 yılında şu anki yayınevi tarafından yeniden piyasaya sürüldü. Kitabın yeni baskılarında, 30 sayfalık galerideki resimlerden birinin posteri bulunur. Kitabın 33. basımının arka kapağından: Kitabın 33. baskısının "Sunu" bölümünden: Boeing CH-47 Chinook CH-47 Chinook Boeing firması tarafından üretilen, çift motorlu ve diğer helikopter türlerinden farklı olarak ardardına çift rotorlu ağır yük helikopteridir. Saatteki maksimum hızı 315 km/s'tir. Ana görevi askeri birlik, topçu ünitesi ve mühimmat taşımaktır. 16 ülke tarafından en çok da Birleşik Devletler Ordusu (US Army) ve Kraliyet Hava Kuvvetleri (RAF) tarafından kullanılmaktadır. Yakın zamanda Türk Silahlı Kuvvetleri bünyesinede katılmıştır. Bu helikopter aynı anda 60 personel taşıyabilir ve bir F-16 savaş uçağını kaldırıp çekebilir. Bir Boeing üretimi olan Chinook çok amaçlı, 2 adet tandem rotora sahip bir helikopterdir. Temel üretim amacı ağır yük kaldırmak olan Chinook'lar asker intikali, arama kurtarma amaçlarıyla da kullanılmaktadır. İki tandem motor helikoptere geniş bir hacim sağlama yararının yanında yük kaldırma konusunda da helikopterin kabiliyetlerini büyük oranda artırmaktadır. Geleneksel tek rotorlu helikopterler ancak bir adet yükü ana rotorun tam altından uzatılan kablolarla kaldırmaktadır. Bunun nedeni helikopterin ağırlık noktasının tam rotorun olduğu bölge olmasıdır. Bu tip helikopterlerde iki adet yükü ayrı noktalardan taşımak imkânsızdır, zira bu durumda helikopterin dengesi bozulur ve helikopter devrilebilir. Chinook kendine has tasarımıyla iki adet yükü, her biri birer rotorun altında olmak üzere, taşıyabilir. Türk Silahlı Kuvvetleri'nin harekât ihtiyacını karşılamak amacıyla CH-47 Chinook ağır nakliye helikopterinin Kara Kuvvetleri Komutanlığı envanterine katılarak Kara Havacılık Komutanlığı tarafından kullanılmaya başlanmıştır. 3 adet CH-47F Chinook Temmuz 2016'da diÄŸer 3 adet Ekim 2016'da teslim edildi. 5 adet de 2018/2019'da teslim beklenmektedir. Postkognisyon Postkognisyon, kişinin geçmişte kendisinin bulunmadığı bir olayı paranormal olarak algılaması fenomenine metapsişikçiler ve parapsikologlar tarafından verilen addır. Retrokognisyon da denilen postkognisyon fenomeni ruhçulara göre şu üç şekilde gerçekleşebilir: Psişik kriminolojide, psişik arkeolojide ve kayıp eşyaların yerinin bulunmasında postkognisyon medyumlarından yararlandığı ileri sürülür. Bazı psikometri medyumları aynı zamanda postkognisyon medyumudur. Postkognisyon teozofik literatürde “akaşik okuma” ya da “akaşik kayıtları okuma” olarak adlandırılır. Milet Okulu Milet Okulu, felsefe tarihinde hem felsefenin başlangıç evresini oluşturur, hem de doğa felsefesi olarak adlandırılan felsefi eğilimin öncüsüdür. MÖ 600'lerde ortaya çıkmış ilk sistemli düşünme ve varoluşu temellendirme çabalarını ortaya koymuştur. Daha sonra Sokrates, Platon, Aristoteles gibi sistematik felsefenin kurucuları olan filozoflar bu okulun açtığı düşünce gelişimini değerlendirecektir. Bu okulun ilk ve felsefenin öncü ismi Thales'tir. Bir anlamda Aristotales'ten itibaren felsefe tarihi Thales'ten itibaren başlatılarak yazılır -özellikle Batı felsefesi tarihi. Thales mitolojiyle karışık bir şekilde her şeyin temelinde bulunan ilk nedeni, başı ve kaynağı (arkhe) olan şeyi bulmaya yönelir ve buna karşılık ilk neden olarak suyu gösterir. Bir doğa filozofu olarak maddesel bir açıklama getirir. Thales'in önemi asıl olarak cevabı değil sorduğu sorulardır ve bunlarla birlikte görüşlerini deneylere ve düşünsel işlemlere dayandırma çabasıdır. Onun ardından Anaksimandros gelir. Thales'in öğrencisi olmuş ve felsefi bir yönde doğa felsefesini gelişimini etkilemiştir. "Arkhe" sorunu onun için de belirleyici olmuştur. Onun bu konuda bulduğu cevap, ana ve ilk maddenin sonsuz olması gerektiği yönündedir, ki kavramın felsefeye girişi önemlidir, üstelik Anaximandros sonsuzu ilk olarak maddesel bir temelde açıklamaya yönelir. İlk doğa felsefesinin ve dahası felsefenin bu ilk oluşum halinin güçlü okulu olarak kabul edilen Milet Okulu'nun sonuncu ismi Anaximenes'tir. Anaximandros'un öğrencisi olarak yetişmiş ilkçağ felsefesinin son dönemlerine kadar bilinen bir felsefeci olarak yer almıştır. O da diğerleri gibi arkhe sorunu üzerinde durur ve doğa ve maddi temelde açıklar. Anaksimenes diğer iki filozofta beliren düşünceleri birleştiri gibi görünür; anamaddenin hem birlikli bir şey hem de sonsuz bir şey olması gerektiğini belirtir, arkhenin hava olduğunu belirtir. Milet okulu, temsilcileri doğa filozofları olduğu ve sorularına madde temelli yanıtlar aradıklarından dolayı, başka bir açıdan da materyalist felsefenin ilk öncüsü sayılır. Vahşi Koşu (film) Vahşi Koşu, yani özgün adıyla Marathon Man William Goldman'ın aynı adlı gerilim romanından, yine Goldman tarafından uyarlanmıştır. Başrollerde Dustin Hoffman ve Laurence Olivier'in oynadığı ve John Schlesinger'ın yönettiği filmin konusu şöyle: Kolumbiya Üniversitesi'nde tarih öğrencisi olan Thomas (Dustin Hoffman) farkında olmadan Paraguay ve ABD arasındaki yasa dışı elmas kaçakçılığının ortasında kalır. Bu da onu eski Nazi subayı, dişçi Dr. Christian Szell (Laurence Olivier) ile karşı karşıya bırakır. Film Eylül 1981 tarihinde Türkiye'de sinemalarda gösterilmişti. "Rocky filmindeki rolüyle Sylvester Stallone ile berabere kaldı." Othello (anlam ayrımı) Othello'nun şu anlamları olabilir: Micrographia Micrographia Robert Hooke'un 1665 yılında yayımladığı eseridir. Mikroskopi hakkında yazılan ilk önemli eser olarak kabul edilir. Bu eser, Hooke'un yaptığı mikroskopik gözlemlere ve bu gözlemler ışığında yapılan böcek, bitki vb. çizimlere dayanır. Hücre sözcüğü ilk kez bu eserde kullanılmıştır. Kitap her ne kadar mikroskobun gücünü göstermesiyle bilinse de, Micrographia aynı zamanda uzak gezegensel cisimleri, ışığın dalga teorisini, fosillerin organik kökenini ve yazarının diğer felsefi ve bilimsel ilgilerini de açıklar. Cellat Cellât, ölüm cezalarının infazını gerçekleştiren kişinin unvanıdır. Bu şahıslar, ölüm cezasının kabul gördüğü ülkelerde ilgili cezai kurumun personeli olarak da görev yaptıkları gibi; Cellatlık da yerinde infaz gibi kuraldışı ölüm cezalarının infazında kişinin özel bir görevi değil, keyfi bir davranış biçimi olarak da algılanabilir. Osmanlıda cellatlar sağırdırlar ve cellât olarak seçilecek kişinin dili kesilir. Cellât, arapça "Kırbaçla Vurmak" anlamına gelen "Celd" kökünden türemiştir. Osmanlılarda cellatlar; önceleri Hırvatlardan, daha sonra da Çingenelerden seçilmiştir. İnfaz edilecek kimsenin yüzlerini görmemesi için göz yuvaları kesilmiş kar maskesi benzeri bir bere taktıklarına birçok seyahatnamede rastlanır. Yedi kรถk soy Yedi kök soy (root-race),Teozofi’de kullanılan bir terim olup Madam Blavatsky Dzyan kitabı'nı yazdı ve bu kitap 2 cilt'tir gibi Doğu’nun kadim metinlerinden yola çıkan Batı teozofisinin, dünya tarihini ve dünya insanının bedensel değişim sürecini açıklamak üzere ortaya attığı, bilimsel dayanağı olmayan bir teoriyi dile getirir. Bu teoriye göre, Dünya gezegeninde insan türü, bugünün insanının beşinci kök soyu oluşturduğu, “yedi kök soy” olarak belirtilen, yedi basamaklı bir süreç geçirmektedir. Bu süreç ve önceki kök soylar hakkında teozofların iddiaları şöyle özetlenebilir: Türk-Japon Vakfı Türkiye ile Japonya arasında sosyal, kültürel, teknik, ekonomik ve benzeri alanlarda dostluk ve iş birliğini geliştirmek üzere, 1993 yılında kurulmuştur. Türk Japon Vakfı, 1992 yılında Japonya'yı ziyaret eden dönemin Başbakanı Sayın Süleyman DEMİREL'in talimatı doğrultusunda, eski Gümrük ve Tekel Bakanı Prof. Dr. Cafer Tayyar SADIKLAR'ın önderliğinde 1993 yılı Mart ayında Türk kanunları uyarınca kamuya yararlı tüzel bir kişilik olarak kurulmuştur. Vakfın kuruluşunun ardından, Kültür Merkezi'nin üzerinde kurulacağı arazinin yanı sıra inşaat için gerekli finansmanın yarısını aşan kısmı Türk tarafınca temin edilmiştir. Eski Japonya Büyükelçisi Bayan Atsuko TOYAMA (halen Eğitim, Kültür, Spor, Bilim ve Teknoloji Bakanı)'nın Keidanren (Japon Ekonomik Organizasyonlar Federasyonu) ve benzeri gibi Japon kurumlarına finansman temini için yaptığı talepler meyve vermiş ve inşası tamamlanan Türk Japon Vakfı Kültür Merkezi'nin açılışı 3 Mayıs 1998 tarihinde gerçekleştirilmiştir. Açılışa kadar olan süre içerisindeki önemli gelişmelerden bazıları aşağıda verilmiştir: 14 Eylül 1993 Japonya Altes Prensi Ekselansları Takahito MIKASA tarafından inşaat alanına Sakura anı-fidesi törenle dikildi. 5 Mayıs 1996 Kültür Merkezi temel atma töreni dönemin Cumhurbaşkanı Sayın Süleyman DEMİREL'in katılımıyla gerçekleştirildi. 3 Mayıs 1998 Açılış töreni. Dönemin Cumhurbaşkanı Sayın Süleyman DEMİREL ve eşi ile Japonya Altes Prens ve Prensesi Tomohito MIKASA'ların katılımlarıyla gerçekleştirildi. Türk Japon Vakfı Kültür Merkezi içerisinde; Türk Japon Kadınları Dostluk ve Kültür Derneği, Türk Japon Kültürünü Araştırma ve Dayanışma Derneği, JICA ve Türk Japon Üniversiteliler Derneği'ne, birer ofis tahsis edilmiş ve Ankara'da mevcut Türk Japon dostluk derneklerinin bir çatı altında toplanması suretiyle kurumsal birlik sağlanmıştır. Türk Japon Vakfı, Türkiye ile Japonya arasında sosyal, kültürel, teknik, ekonomik ve benzeri alanlarda dostluk ve iş birliğini geliştirmek amacıyla, 1993 yılında kurulmuştur. Türk Japon Vakfı bunları gerçekleştirmek amacıyla; her türlü kültürel ve tanıtıcı faaliyetlerin yürütülmesi, kanuni izinler dahilinde ulusal ve uluslararası dernek ve kurumlarla iş birliği yapılması, Türk-Japon Dernekleri'nin çalışmalarının eşgüdüm içinde desteklenmesi, Türklere Japonca, Japonlara Türkçe öğretebilmek için kurslar düzenlenmesi, Japonlara Türkiye'yi, Türklere Japonya'yı tanıtmak amacıyla her türlü çabanın gösterilmesi, Türk ve Japon sanatçılarla karşılıklı olarak tanıtıcı çalışmalar yapılması, bilimsel araştırma ve yayınların desteklenmesi,toplantı, seminer ve benzeri akademik toplantılar düzenlenmesi ve bu alanda çalışan kurum ve kuruluşlarla iş birliği yapılması, "Japon Etütleri ve Dokümantasyon Merkezi" kurulması gibi çalışmalar yapmaktadır. Lut Lut (Arapça: لوط, İbranice: לוט), bugünkü İsrail ile Ürdün sınırı arasındaki topraklarda yaşayan bir kavim olan Lut kavmine gönderildiğine inanılan peygamber. İbrahim'in akrabası olduğuna ve İbrahim'in peygamberliğini ilk kabul eden kişi olduğuna inanılır. Lut'a kavminin azap haberini vermeye giden üç büyük melek önce İbrahim'e gidip, ona bir çocuğunun (İshak olacağı müjdesini vermişlerdir. Yahudilik ve Hristiyanlık inancına göre Lut, peygamber değil yalnızca bir din büyüğüdür. Tevrat’ta Terah’ın çocuklarından Haran’ın oğlu ve İbrahim’in yeğeni olarak gösterilir. Haran, Ur şehrinde öldükten sonra Terah oğlu İbrahim ve torunu Lut’u alarak Harran’a gelmiştir. Terah’ın burada ölümünden sonra İbrahim yeğenini yanına alarak Kenan diyarına gitmiştir. Lut, İbrahim’le birlikte Mısır’a gitmiştir. Mısır’dan Kenan diyarına dönen İbrahim ile Lut’un çok miktarda koyun ve sığır sürüleri bulunmaktaydı. Ancak bölgede az sayıda kuyu bulunması nedeniyle adamları arasında tartışmalar çıkınca Lut amcasından ayrılarak verimli olan Sodom ve Gomora (Gomore) kentlerinin yakınlarına yerleşti. Erden havzasındaki Sodom, Gomore, Adma, Tseboim ve Bela şehirlerinin halkının isyan ettikleri Elam Kralı Kedorlaomer’e yenilmesiyle Lut peygamber esir düşmüş ancak amcası İbrahim tarafından kurtarılmıştır. Tevrat’a göre Sodom halkı günahkar olup, orada her türlü ahlaksızlık, özellikle de cinsel sapıklık yaygındır. Sodom ve Gomore’yi cezalandırmakla görevli melekler insan görünümüne girerek İbrahim’e misafir olurlar. İbrahim’e Sodom ve Gomore’nin günahının çok ağır olduğunu ve Tanrı tarafından yok edileceğini bildirmeleri üzerine İbrahim orada iyi insanlar olduğunu belirterek bu kararın gerçekleşmemesi için yalvarınca kendisine eğer on iyi kişi varsa oranın cezalandırılmayacağı söylenir. Ancak on kişi bulunamayınca Sodom’a varan iki melek şehrin kapısında oturan Lut’un daveti üzerine ona misafir olurlar. Sodom halkı Lut’un evini sararak Lut’tan misafirlerini kendilerine teslim etmesini isterler ancak Lut misafirlerini vermeyeceğini söyler. Sodom halkı Lut’u tehdit ederek kapıyı kırmaya kalkışınca melekler müdahale ederek Lut’u içeriye alırlar ve dışarıdakileri evin kapısını bulamayacak şekilde kör ederler. Bu yaşananlar üzerine Melekler Lut’a şehrin harap edileceğini, bu nedenle aile fertlerini alıp burayı terketmesini bildirdiler. Melekler tarafından karısı ve iki kızıyla birlikte şehrin dışına bırakırlar ve arkalarına bakmadan dağa kaçmaları tembih edilir. Lut kısa sürede dağa varmanın zor olduğunu belirterek yakındaki Tsoar adındaki küçük şehre gider. Arkalarından Sodom ve Gomore’ye göklerden kükürt ve ateş yağdırılarak her iki şehirde yaşayan tüm canlılarla birlikte yok edilir. Bu sırada Lut’un karısı meleklerin uyarısına rağmen kaçarken geriye baktığı için tuz direğine dönüşür. Tekvin’e göre Lut, iki kızıyla birlikte Tsoar kentinde kalmayıp oraya yakın bir dağda bulunan mağaraya yerleşmiştir. Yahudi inanışına göre Lut’un kızları soyunu devam ettirmek amacıyla babalarına şarap içirerek sarhoş ettikleri ve kendinde olmayan babalarıyla ilişkiye girdikleri, bu ilişkiden hamile kalan büyük kızının Moab adında bir erkek çocuğu doğurduğu, hamile kalan küçük kızının da Ammon adında bir erkek çocuğu doğurduğu belirtilmektedir. Bu anlatımla ilgili olarak Yahudilerin Moab ve Ammon kabilelerinin kökenine yönelik böyle bir anlatımda bulunurken Kenan diyarında daha eski daha eski mitolojik anlatımda, Tanrı El’in kendisine "baba" diyen iki kadınla ilişkiye girerek bunlardan sabah yıldızı veya şafak anlamına gelen "sahar" ile akşam yıldızı veya alaca karanlık anlamına gelen "shalim" adlı iki çocuğunun olduğu efsanesinden etkilendiği de belirtilmektedir. Buna neden olarak Moablıların ve Ammonluların atalarıyla İsrailoğullarının Mısır’dan çıkış dönemine uzanan, sonraki dönemde de yüzyıllarca devam eden düşmanlığın da etkili olduğu belirtilmektedir. Lut, İbrahim peygamberden ayrıldıktan sonra İsrailoğulları için önemini yitirdiğinden, onun yaşamının geri kalan bölümüyle ilgili bilgi yoktur. Rivayet ve iddialara göre 142 yaşına kadar yaşayan Lut’un mezarı El Halil doğusunda Beni Naim köyü yakınındadır. Kur’an’da yirmi yedi yerde ismen geçen Lut’un İbrahim’in peygamberliğini kabul ederek onunla birlikte dolaştığı ve peygamberlerden biri olduğu bildirilmektedir. İnanca göre Lut, amcası İbrahim’in çobanlarıyla kendi çobanları arasında çıkan bir anlaşmazlık üzerine değil peygamber olarak görevlendirilip Sodom’a gitmiştir. Lut peygamber kavmine Allah’a karşı gelmekten sakınmalarını, kendisine itaat etmelerini, kadınlar yerine erkeklerle beraber olmalarının büyük ahlaksızlık ve günah olduğunu bildirerek bundan vazgeçmelerini istemiştir. Kavmi ise işlerine karışmaya devam ettiği takdirde sürgün edileceğini ve doğru söylüyorsa Allah'ın azabını getirmesini söylemişlerdir. Lut’un duası üzerine Allah ahlaksız kavmi cezalandırmak üzere üç meleği görevlendirir. Melekler genç ve yakışıklı birer erkek görünümünde önce İbrahim’e gelip İshak’ın doğumunu, ayrıca Lut Kavmi yok etmek üzere geldiklerini haber verirler. İbrahim, Lut’un onlarla beraber yaşadığını hatırlatarak orada yaşayan inananların kurtulması konusundaki dileğini meleklere bildirir. Kur’an’da yer almayan ancak İslami kaynaklarda geçen rivayetlere göre İbrahim peygamber meleklere, içinde 400 inananın bulunduğu bir yeri yok edip etmeyeceklerini sorar ve bunun üzerine melekler böyle olması halinde oranın yok edilmeyeceğini söylerler. Sonrasında rakam ona kadar indirir, ancak Sodom’da 10 inanan bile bulunamaz. Bunun üzerine melekler Allah’tan Sodom’un yok edilmesi emrinin geldiğini, ancak Lut ve ailesinin kurtulacağını İbrahim'e bildirirler. Melekler Lut’un yaşadığı Sodom’a gelirler. Lut daha önce hiç görmediği yabancıları evinde misafir eder. Misafirlerden haberdar olan halk toplanıp evi kuşatarak misafirlerin kendilerine teslim edilmesini isterler. Lut bu isteği kabul etmeyerek, isterlerse kızlarıyla evlenebileceklerini söyler. Sodom halkı Lut’a, başkalarının işine karışmasını ve yabancıları evine almasını yasakladıklarını söyleyerek isteklerini tekrarlarlar. Melekler Lut’un evini kuşatan ve içeri girmeye uğraşan halkın gözlerini kör ederek onları evin çevresinden uzaklaştırırlar. Meleklerin sözüne uyarak Lut karısı hariç olmak üzere ailesini alıp arkasına bakmadan şehirden çıkar. Sabaha karşı şehrin üzerine balçıktan pişirilmiş, kat kat taşlar yağdırılır. Lut’un kavmi karısıyla birlikte yok edilir. Buji ile ateşlemeli motorlar Buji ile ateşlemeli motorlar, piston üst ölü noktaya geldiğinde azami gücü elde etmek için yakıt-hava karışımının buji kıvılcımı ile ateşlendiği motorlardır. Çevrimlerine göre sabit hacim çevrimli motorlardır. Benzin, LPG, doğalgaz yakıtlı olabilirler. Ateşleme sistemleri distribütörlü (Klasik Sistem) veya Transistörlü (Elektronik Sistem); yakıt sistemleri karbüratörlü, enjeksiyonlu ya da doğrudan püskürtmeli enjeksiyonlu olabilir. Şeker kamışı Şeker kamışı ("Saccharum officinarum"), buğdaygiller (Poaceae) familyasından şeker elde edilen bir bitkidir. Sıcak bölgelerde yetişir. Şeker üretim maliyeti pancara göre daha düşüktür. Dünya şeker üretiminin yüzde 70'i şeker kamışından sağlanır. En büyük üretim yüzde 15 olarak Küba'nın dır. Kübalılar şeker kamışını kahveye batırırlar. Küba'nın milli içkisi rom şekerkamışından üretilir. Küba'da en çok şeker kamışı üretilen yer Pınar del Rio'dur. Küba'ya İspanyollar tarafından taşınmıştır. İspanyollar Şeker Kamışını Büyük İskender ile tanımışlardır. Hindistan'dan Avrupa'ya yayılmıştır. Şeker kamışından çıkartılan etanol, Brezilya'da arabalara yakıt olarak kullanılmaktadır. Yekta Güngör Özden Yekta Güngör Özden, (d. 5 Haziran 1932, Niksar, Tokat), Türk hukukçu, yazar ve şair. Ankara Barosu Başkanlığı (1972-1974), Anayasa Mahkemesi Başkanlığı (1991-1998) ve Atatürkçü Düşünce Derneği Genel Başkanlığı (1998-2000) yapmıştır. Sivas bağlantılı, yargıç ve öğretmen ağırlıklı bir ailenin çocuğu olarak 5 Haziran 1932’de Tokat’ın Niksar ilçesinde doğmuştur. Babası öğretmen, annesi ev hanımı idi. Büyükbabası yargıç olarak 1925’te vefat etmiştir. Büyükdedesi ABD Başkanı Wilson’a kınama telgrafı çeken Niksar Redd-i İlhak Cemiyeti Başkanı, İstiklâl Madalyası sahibi ve önceki Belediye Başkanlarından Hacı Mahir Turhan’dır. Eşi emekli öğretmendir. Bir psikolog kızı, bir uzman hekim oğlu vardır. İlk ve Ortaokulu Niksar’da, liseyi Samsun, Tokat ve Kayseri’de okuduktan sonra Sivas’ta tamamlamış, 1956’da Ankara Üniversitesi Hukuk Fakültesi’ni bitirmiştir. Öğrencilik yıllarında Ankara Üniversitesi Talebe Birliği Yönetim Kurulu Üyeliği ile Türkiye Milli Talebe Federasyonu Yayın Komisyonu Başkanlığı’na getirilmiş, Ankara Üniversitesi Ziraat Fakültesi Levazım Şefliği’nde ve Karayolları Genel Müdürlüğü Personel Dairesi’nde çalışmıştır. Yedeksubaylığını 1958-1959’da İstanbul Boğazı Müstahkem Mevki-i Komutanlığı Muhabere Bölüğü’nde tamamlamıştır. Bu arada 13 yıl ortaokul öğretmenliğiyle yüksekokul öğretim görevliliği yapmıştır. 4 Kasım 1953’te Atatürk’ün geçici kabrinden (Ankara Etnografya Müzesi) çıkarılışında bulunmuş, burada 4 Kasım 1953’te Gençlik Nöbeti’ni yönetmiş, 10 Kasım 1953’te Anıtkabir’e taşınma sırasında kortejin yöneticilerinin biri olduğu gibi Atatürk’ün gömülüşünde hazır bulunan on sivilden, yaşamda kalan tek kişidir. 1956 yılında stajyer olarak katıldığı Ankara Barosu’nda değişik görevlerden sonra 1965-1966’da Genel Sekreterlik, 1972-1974'te Başkanlık, CHP’nin, Ulus Gazetesi’nin, Sosyal Demokrasi Derneği’nin, İnşaat Mühendisleri Odası’nın, Ankara Gazeteciler Cemiyeti’nin, ODTÜ’nün de aralarında bulunduğu birçok kuruluşun; İsmet İnönü, Cemal Hüsnü Taray, Bülent Ecevit, Kemal Kayacan, Salim Başol gibi tanınmış kişilerin ve birçok gazetecinin avukatlığını üstlenmiştir. 1960-1961’de Türkiye Milli Gençlik Teşkilatı (TMGT) İkinci Başkanlığı’nda bulunmuş, Ankara Türk Devrim Ocakları kurucuları arasında yer almıştır. Millî Birlik Komitesi’nin kabul ettiği ve ilk kez 10 Kasım 1960’ta Anıtkabir’de sonra 2004 dışında 2008 yılına kadar her yıl 19 Mayıs törenlerinde 19 Mayıs Stadyumunda öğretmenler korosunca okunan Gençlik Andı’nı yazmıştır. Avukatlık Yasası’ndaki Avukatlık Andı ve KKTC’nin Bağımsızlık Andı’nın da yazarıdır. Türkiye Barolar Birliği’nin kuruluş çalışmalarına katılmış, Türk Hukukçular Birliği Kurucu Genel Başkanı olmuştur. Kuruluşunda (1953’te), Gençlik Kolları Genel Merkez Yönetim Kurulu Üyesi olduğu CHP’den, Başhukuk Danışmanı ve Yüksek Danışma Kurulu Üyesi iken Anayasa Mahkemesi üyeliğine seçilmesi nedeniyle 18 Ocak 1979’da ayrılmıştır. Cumhuriyet Senatosu’nda beş grubun oylarıyla 11 Ocak 1979’da Anayasa Mahkemesi asıl üyeliğine seçilinceye kadar avukatlık çalışmalarını bağımsız biçimde sürdürmüştür. 2 Mart 1988’de Anayasa Mahkemesi Başkanvekilliği’ne, 8 Mayıs 1991’de Anayasa Mahkemesi Başkanlığı’na birinci kez, 25 Mayıs 1995'te ikinci kez getirilmiştir. Anayasa gereği 65 yaşını bitirdiği için 31 Aralık 1997’de Anayasa Mahkemesi Başkanlığı’ndan emekli olmuştur. "Yürürlüğü durdurma" ilkesini Anayasa hukukuna kazandırmıştır. Başkanlığı döneminde Anayasa Mahkemesi tarafından 10 parti hakkında kapatma kararı verilmiştir: Türkiye Birleşik Komünist Partisi, Sosyalist Parti, Halkın Emek Partisi, Özgürlük ve Demokrasi Partisi, Sosyalist Türkiye Partisi, Yeşiller Partisi, Demokrasi Partisi, Sosyalist Birlik Partisi, Demokrasi ve Değişim Partisi, Diriliş Partisi. Refah Partisi kapatma davasının görülmeye başlandığı sırada Anayasa Mahkemesi başkanıydı, ancak kapatma kararı emekliye ayrılmasından 15 gün sonra 16 Ocak 1998'de alındı. Anayasa Mahkemesi'nden emekli olduktan sonra da 8 Haziran 1998’de Atatürkçü Düşünce Derneği Genel Başkanlığı’na, 10 Mayıs 2000’de Türk Hukuk Kurumu Başkanlığı’na seçilmiş, dönemini tamamlayınca yeniden görev almamıştır. 19 Temmuz 2002’de getirildiği Cumhuriyetçi Demokrasi Partisi (CDP) Genel Başkanlığı’nı ve üyeliğini 14 Şubat 2004’te bırakarak siyasal partilerle olan ilişkisini kesmiştir. Emekli olduktan sonra iki yıl Hacettepe Üniversitesi İktisadi ve İdari Bilimler Fakültesi Kamu Yönetimi Bölümü’nde yüksek lisans ve doktora öğrencilerine, “Anayasa Sorunları ve Siyasal Sistemler” dersi vermiştir. Ankara Üniversitesi Özel Eğitim Kurumları Yönetim Kurulu’nda 10 yıl üyelik yapmıştır. 2010 yılından beri Ufuk Üniversitesi Hukuk Fakültesi’nde Anayasa Yargısı dersi vermektedir. Ekim 2001’de Batıkent’te Yekta Güngör Özden Parkı Ankara Yenimahalle Belediyesi’nce açılmıştır. Çorlu’da, Turhal Ulutepe’de birer caddeye, Ayvalık Küçükköy’de bir sokağa adı verilmiştir. "Ulus, Barış, Ekspres" gazetelerinde köşe yazarlığı yapmış, "Cumhuriyet, Milliyet, Akşam, Bugün" ve "Yeni Adana" gazeteleri, "Forum, Yankı, Noterler Birliği, Abece, Yeni Adalet, Devinim, Hukukçu, Sanat Çevresi, Mülkiyeliler Birliği, SSK, Türkiye İş Bankası, Düşün, Türksolu, Atatürkçü Düşünce" dergileriyle birçok Baro dergisinde demeç ve yazıları, başta "Varlık, Türk Dili, Çağdaş Türk Dili, Kemalist Ülkü, Antoloji, Söylem, Karşı, Aykırı Sanat," olmak üzere kimi sanat dergilerinde ve birçok antolojide şiirleri yayımlanmıştır. 1947’de "Ülke" gazetesi (Sivas) taşra muhabirliğinden sonraki yıllarda "Devrim Gençliği" ve "Devrimci" dergileri başta kimi yayın organlarında sekreterlik, yazı kurulu üyeliği, sorumlu müdürlüklerde bulunmuş, 1970’lerde Vatan gazetesini mahkeme kararıyla “güvenilir kişi” atanarak bir yıl yönetmiştir. Çeşitli yerel dergi ve gazetelerde yazıları yayınlanmaktadır: "Gözlem" (İzmir), "Mücadele" (Aydın), "Sorgun Postası" (Sorgun/Yozgat), "Ereğli" (Konya Ereğlisi), "Devrim" (Çorlu), "Tokat" (İstanbul), "Tokat" (Tokat), "Sarızeybek" (İskenderun), "Ulusalses" (İstanbul), "Yarın" (İzmir), "Eko Enerji" (Ankara), "Çağın Polisi" (Ankara), "Tay" (Karabük), "Terazi" (Ankara). Halen Sözcü Gazetesi'nde köşe yazarlığı yapmaktadır. İleri ve Maya dergilerinin düzenli yazarıdır. Güftesi Özden’in olan 10 şarkı, 2 marş, 1 senfoni vardır. Cereus Cereus, kaktüsgiller familyasından bir kaktüs cinsi. Genellikle büyük, sütunsu yapılı ve çabuk büyüyen kaktüsler olan "Cereus" türleri, Güney Amerika'da ve Karayipler'de çok yaygındır. Çiçekleri genellikle beyaz ya da hafifçe kırmızımsı renkli olur, büyüktür ve huni ya da trompet şekillidir. Geceleri açan çiçekleri, siyah tohumlar içeren, genellikle yenilebilir olan, oldukça büyük, tüysüz, oval ve sarı ya da kırmızı renkli meyveler izler. "Cereus" türleri, çiçek örtüsü ayrılıp düştükten sonra bile dişi üreme organı sapçığının meyveye belli bir süre bağlı kalmasıyla ayrılırlar. Ayrıca, areolalarında da yalnızca diken vardır; uzun tüyler bulunmaz. "Cereus" türleri, tohumlarının ekilmesi ya da çeliklerinin dikilmesiyle kolaylıkla üretilebilir. Ancak, tohumdan yetiştirmede çok daha yavaş büyürler. Ayrıca, Karayipler'den ya da Güney Amerika'nın ekvator bölgelerinden gelen çeşitleri, kışın genellikle sıcak ortam ister. "Cereus" adı, meşaleyi betimleyen, Yunanca ve Latince kökene sahip bir sözcüktür. "Cereus" bilimsel adının ise günümüzde geçerli olmayan anlamdaşları da kullanılagelmiştir. Bunlar şöyle sıralanabilir: İçerdiği türlerin uzun yıllar tartışma konusu olduğu, değişikliğe uğradığı ve ilgili otoritelere göre farklılık gösterebildiği bu cinste, internet üzerinden ulaşılabilen farklı taksonomi kaynaklarında da farklı bilimsel adlara sahip çok farklı sayıda türler listelenmektedir. Aşağıdaki listeyse, Güney Amerika ve Karayipler'deki yaklaşık 40 "Cereus" türüne, tür adlarının ayrıntılı anlamdaş listeleri ile birlikte türlerle ilgili görece geniş bilgiler de vererek değinen "Desert-Tropicals.com" sitesine dayandırılmıştır. Bahsi geçen sitedeki "Cereus" listesi, aslında başka cinslere ait olmalarına rağmen "Cereus" cins adını barındıran anlamdaşları olan kaktüsleri de sıralamaktadır. Dev boyutlara ulaşabilen türleri mevcuttur. Ortam sağlandığı takdirde 5-6 metreye kadar ulaşabilir. Dilimli yapıları orantılı ve belirli sayıda olanları olduğu gibi, karışık olanları da mevcuttur. Bazıları hem dilimli hem de karışık şekilde olabilir. "Cereus" türleri büyüdükçe, aşağıdan başlayarak odunlaşır; ağaç şeklini alabilir. Aycıca, silindir yapıda olanlarıda mevcuttur. Gövde rengi mavi, yeşil ve tonlarıdır. Türkiye'de bahçelerde yaşayabilen bitkilerdir. Akdeniz bölgesinde rahatlıkla büyüyebilen bu kaktüsler, örneğin İstanbul şartlarında da yaşabilirler ama kışın dondan ve kardan örtülerek korunmaları daha sağlıklı olur. Yaz aylarında çiçeklenen "Cereus" türlerinin çiçeklerinin uzunluğu 20 santimetreyi bulabilir ve yer gözetmeksizin gövdenin her yerinden çıkabilir. Mehmet Ali Erbil Mehmet Ali Erbil (8 Şubat 1957, İstanbul), Türk oyuncu, sunucu, yapımcı, komedyen, şovmen ve seslendirme sanatçısı. Ankara Devlet Konservatuvarı mezunudur. 30'dan fazla filmde, 10'dan fazla dizide ve tiyatro oyununda oynamış, 5'ten fazla televizyon programının sunuculuğunu yapmıştır. Tiyatro ve sinema sanatçısı Saadettin Erbil'in oğlu olarak 8 Şubat 1957'de İstanbul’da doğdu. İlk ve orta öğrenimini İstanbul, Ankara ve Balıkesir'de yaptı. 1970 yılında Ankara Devlet Konservatuvarı Tiyatro Yüksek Bölümü’ne yatılı olarak girdi ve bu dönemde hocası Cüneyt Gökçer'di. Devlet Tiyatrosu’nda konuk oyuncu olarak baş rolde En İyi Tiyatrocu Ödülü’nü kazandı. Buradan mezun olduktan sonra, Devlet Tiyatrosu'nda çalışmaya başlayan sanatçı, Başta ‘Küheylan’ olmak üzere birçok oyunda oynadı ve daha sonra tek kanallı yayın döneminde TRT’de ‘Metronom’ adlı eğlence programında Derya Baykal'la, 1984 yılında da Çiğdem Tunç'la bir ikili oluşturdular. Özel kanalların açılmasıyla birlikte Erbil, TRT’den Kanal 6’ya geçiş yaptı. Daha sonra InterStar ve ATV’de dizi, Show TV’de de program yaptı. 1985'te İlyas Salman ile birlikte oynadığı Uyanıklar Dünyası adlı filmle büyük beğeni topladı. Aynı yıl Nevra Serezli ile birlikte dönemin bir magazin dergisi olan Süper Gazete reklamında rol almıştır. ATV'de canlı yayınlanan "Ya Şundadır Ya Bunda" adlı programı sunarken yaptığı RTÜK yasasına uygun olmayan hareketinin ardından televizyon programlarına ara vermiştir. Daha önce Emel Sayın'la birlikte "Aşkım Aşkım" adlı dizide oynamıştır. Kanal D’de yayınlanan yarışma programı "Çarkıfelek" ve ATV’de uzun bir süre yayınlanan "Tatlı Kaçıklar" dizisiyle zirveye çıkan başarılı şovmen, "Harakiri" ve "Hababam Sınıfı Güle Güle" adlı filmlerle tekrar beyazperdeye geçti. Mehmet Ali Erbil, Kanal D'de Çarkıfelek dışında çeşitli yarışma programları da yaptı. Bir dönem TGRT'de Çarkıfelek yarışmasını sundu. TNT (Türkiye) kanalında "Açıl Susam Açıl" adıyla şov tarzında yeni bir yarışma sundu. Daha sonra aynı kanalda kısa bir süre Çarkıfelek programı yaptı. Bu programdan da ayrıldı ve Petek Dinçöz sunuculuğa getirildi. 2012'den itibaren tv8'e geçerek Aşka Gel adlı programında sunuculuk yapmıştır. Mehmet Ali Erbil, 2015 yılında Star TV'de yayınlanan Çarkıfelek'in sunuculuğunu yapmıştır. Son dönemlerde, Sinan Çetin'in "Bay E", Gani Müjde’nin "Kahpe Bizans", Ömer Uğur’un yönettiği "Hemşo" adlı filmlerde rol aldı. Uzun bir hastalık döneminden sonra tekrar izleyiciler karşısına geçen Erbil, TRT’de yayınlanan "Bir Başka Gece" adlı programın sunuculuğunu yaptı. Kanal 1'de yayınlanan "Çarkıfelek" adlı programı sundu. Ramazan geldikten sonra Fox'a Ece ve Çarkıfelek ile birlikte geçmiştir. Kanal 1'de" Aşkım Aşkım" dizisinin tekrar çekimlerinde yer aldı fakat kanal değişikliği yüzünden dizi sona erdi. Fox TV'de "Ece" sona erdi, fakat "Çarkıfelek" ile birlikte "50 Sarışın" programı başladı. "50 Sarışın" cuma akşamları 19.15'te yayınlandı. Pazartesi'den Perşembe'ye Tuba Ünsal'la "Çarkıfelek"'i sundu. Çarkıfeleği son kez 2017 yılında Star TV'de sunmuştur. Dünyada sadece 100 kişide görülen Kaçış Sendromu hastası olan Erbil, bekar ve 3 çocuk babasıdır. Stelyo Pipis yıllardır menajerliğini yapmaktadır. Saadettin Erbil Saadettin Erbil (d. 6 Mart 1925, İstanbul - ö. 16 Kasım 1997, İstanbul) Türk tiyatro ve sinema oyuncusu ve seslendirme sanatçısı. Oyuncu ve şovmen Mehmet Ali Erbil'in babası olan Sadettin Erbil, çok sayıda filmde oynadı ve seslendirme yaptı. 16 Kasım 1997'de İstanbul'da beyin kanaması sonucu öldü, Zincirlikuyu Mezarlığı'na defnedildi. Saadettin Erbil'in imdb sitesine göre filmografisi şöyledir: Vahi Ã–z Vahi Öz (doğum adı Vahe Özanyan, 3 Kasım 1911 - 12 Şubat 1969) Türkiye Ermenisi oyuncudur. İstanbul'da Vahe Ozinyan adıyla dünyaya gelen Vahi Öz, Türkiye Ermenisidir Samsun Lisesi'nde okudu. 1928'de Samsun Gençlik Mahfeli'nde sahneye çıktı, oyunculuğa Halkevi piyeslerinde başladı. İstanbul Şehir Tiyatrosu'na girerek profesyonel olarak oyunculuğa atıldı. 1938-1945 yıllarında Ankara Radyosu temsil kolunda görev yaptı. 1947’de ilk filmi olan Bir Dağ Masalı filminde oynadı. 1960’larda Horoz Nuri tiplemesiyle ün kazandı. Oyunculuğun yanı sıra yönetmenlik de yapmıştır. 1968'de kendi adına bir de tiyatro topluluğu kurmuştur. Prostat kanserine yakalanarak hayata veda etmiştir. Kabri Feriköy Mezarlığı'ndadır. 1960'lı yıllarda Yeşilçam'da oyuncuların plak yapma modasına Vahi Öz de uydu ve 1964 yılında Serengil Plak için bir 45'lik yaptı. 45'liğin ön yüzünde "Bedia" adlı parça, arka yüzü olan B yüzünde ise Öztürk Serengil'le birlikte söyledikleri "Bekarlıktan Kurtulduk" adlı parçası yer alıyordu. "Bedia" Vahi Öz'ün filmlerinde sıklıkla birlikte oynadığı ve sürekli takıldığı partneri Mualla Sürer'in bu filmlerdeki adıdır (Vahi Öz'ün filmlerdeki adı ise "Horoz Nuri" idi). Bu ikilinin filmlerde sürekli olarak birbirlerine takılması filmlerin popülaritesini arttırmıştı. Plağın adı buradan gelmektedir. Bir Dağ Masalı (film, 1947) Bir Dağ Masalı, 1967 yapımı Türk filmi. Turgut Demirağ'ın yönetmenliğini üstlendiği film, Reşat Nuri Güntekin'in romanından uyarlandı. Öte yandan "Bir Dağ Masalı", Vahi Öz'ün oynadığı ilk filmidir. Filmin içine yerleştirilmiş olan "Halkım ben halk" tiradı unutulmaz bir sahnedir, büyük çoğunluğun eğilimlerini ve yenilikler karşısında aldığı tavrı adeta bir Molier repliği gibi yalın abartısız bir şekilde suratına suratına vurur. IMDB'de Bir Dağ Masalı (film, 1947) BaÅŸkentler listesi Quod erat demonstrandum Q.E.D. ("Quod erat demonstrandum"), kesin bir kanıtın sonunda kullanılan Latince bir cümledir. "Gösterilmek istenen şey de buydu" anlamındadır. Piyale Makarna FabrikasÄ± Piyale Makarna Fabrikası, Türkiye'nin ilk makarna fabrikasıdır. İzmir'in simge sanayi tesislerinden birisidir. Türkiye'nin ilk makarna ihracatını gerçekleştirmiştir. Piyale Şirketi, 1922'de İzmir'de Hasan Tahsin Piyale tarafından "Türk Makarna Fabrikası" adıyla kurulmuştu. 10 işçinin çalıştığı fabrikada günlük kapasite 660 okka idi. Bu tesislerde Türkiye'nin ilk makarnası el presleri üretilmekte idi. 1923 yılında İzmir İktisat Kongresi ve 9 Eylül İzmir Sergisi’nde Türk Makarna Fabrikası’nın ürettiği ürünler Hasan Tahsin Bey'e altın ödül getirdi. Bir süre sonra İtalya'dan ilk makarna kalıplarını getiren Hasan Tahsin Bey, makarna çeşitlerini arttırdı; 1930 yılında Alsancak'ta günlük kapasitesi 2000 okka olan yeni bir fabrika yaptırıp bu ilk makarna kalıpları ile üretime geçti. 1936 yılında Hasan Tahsin Bey büyük babasının ilk adını kendisine soyadı olarak seçince makarna markası Piyale oldu. Küçük bir imalathanede üretime başlayan şirket, 1955 yılında Bayraklı'da inşa edilen; Hasan Tahsin Piyale ile birlikte Nimet Baraz, Mustafa, Gago Adil Aktoluğ, Burhan Maner ve Yılmaz Adıgüzel'in kurup yönettiği fabrikada "Maktaş Makarnacılık ve Ticaret Anonim Şirketi" adıyla üretimini sürdürdü. Bu yeni fabrika 1945'te II. Dünya Savaşı'ndan sonra değirmen ve fabrika kurma koşulu ile Sanayi ve Kalkınma Bankası'ndan alınan kredi sayesinde kurulmuştu. 1970'ten itibaren makarna dışında ürünler de üretmeye başladı. 2001 yılındaki ekonomik krizde büyük darbe alan şirket, el değiştirdi ve "Gıdasa" adıyla Sabancı Holding'e geçti. Fabrikanın yer aldığı bölge turistik alan kapsamına alınması nedeniyle fabrika 2007 yılında kapatıldı, üretim Hendek, Sakarya'daki tesislere taşındı; fabrikanın yerine alışveriş merkezi veya turizm tesisi yapılması söz konusudur. Maraton Maraton, atletizmde uzun mesafeli (42,195 m), sert tabanlı yollarda yapılan mukavemet koşusudur. Adı eski Yunanistan'daki Marathon Savaşı'nda Maraton Ovası'ndan Atina'ya koşarak gelen bir ulaktan esinlenerek verilmiştir. İlk kez 1896'da düzenlenen Atina Olimpiyat Oyunları'nda koşuldu, 1924 yılında 42,195 m olması benimsendi. Uluslararası amatör atletizm federasyonu 1992 yılından itibaren 21,100 m'de yarı maraton dünya şampiyonası düzenlemeye başladı. Maraton parkurları aynı nitelikte olmadığı için dünya rekoru kaydı tutulmaz, sadece en iyi derece vardır. Ağır metal Ağır metal, metalik özellikler gösteren elementlerden oluşan, açık ve tam bir tanımlaması yapılmamış olan grupta bulunan elementlere verilen addır. Bu grubun içinde geçiş metalleri, bazı yarı metaller, lantanitler ve aktinitler bulunur. Bazıları yoğunluk, bazıları atomik sayı ya da atomik ağırlık, bazıları da kimyasal özellikler ya da toksisite üzerine dayanan birçok tanımlama önerilmiştir. Tutarsız tanımlamalar ve tutarlı bir bilimsel temeli olmaması nedeniyle IUPAC’ın bir teknik raporunda "ağır metal" teriminin "anlamsız ve yanlış yönlendirici" olduğu belirtilmiştir. Duruma göre ağır metaller karbondan hafif elementleri içerdiği gibi en ağır metallerin bazılarını dışarıda tutabilir. Canlı organizmaların değişen miktarlarda "ağır metallere" gereksinimleri vardır. İnsanlar demir, kobalt, bakır, mangan, molibden, ve çinkoya gerek duyar. Aşırı düzeyleri organizmaya zarar verebilir. Diğer ağır metaller cıva, plütonyum, ve kurşun gibi toksik metallerin organizmalar üzerinde bilinen yaşamsal ve yararlı etkileri yoktur ve zaman içinde vücutta birikmeleri çok ciddi hastalıklara yol açar. Normalde toksik olan bazı elementler ise, bazı organizmalar için bazı durumlarda yararlıdır. Bunların arasında vanadyum, tungsten, ve hatta kadmiyum da bulunur. Ağır metal zehirlenmesi çeşitli kaynaklardan oluşabilir ama en çok saf metal elde edilmesinden, örneğin cevherlerin eritilmesinden ve nükleer yakıtların hazırlanmasından oluşur. Elektrokaplama krom ve kadmiyum zehirlenmesinin ana kaynağıdır. Bileşiklerinin yağmur yoluyla ya da iyon değişimi ile toprağa ve körfez çamurlarına karışmasıyla ağır metaller doğada birikebilir. Organik atıkların aksine ağır metaller bozunmadıkları için tehlikelidir. Çok iyi belgelenmiş olan ve ağır metallerle ilgli bir çevre felaketi, cıva zehirlenmesi ile oluşan Minamata hastalığıdır. Tıpta ağır metal tanımı biraz geniştir ve atomik ağırlıklarına bakmaksızın tüm toksik metalleri içerir: "Ağır metal zehirlenmesi" aşırı miktarda demir, mangan, aluminyum, berilyum (dördüncü en hafif element) ya da arsenik gibi yarımetellarin alınmasıyla oluşur. Bu tanımlamada kararlı elementlerin en ağırı olan bizmut dışarıda tutulmaktadır çünkü toksisitesi düşüktür. Kat hizmetleri Kat hizmetleri bölümü, konaklama işletmelerindeki kat hizmetleri (İngilizce: "housekeeping") departmanına kaliteli dil bilir eleman yetiştiren bir bölümdür. Kat hizmetleri, otelin departmanlarından biridir. Otelin ve odalarının temizliği, düzeni ve dekorasyonu kat hizmetlerinin çalışma alanıdır. Elektroensefalografi Elektroensefalografi (EEG )ya da Beyin Çizgesi Yöntemi, beyin dalgaları aktivitesinin elektriksel yöntemle izlenmesini ölçen yöntemdir. Hastaya elektrik akımı verilmediğinden ağrı ya da acı hissedilmez. Elektroensefalografla elde edilen kayıt da, "elektroensefalogram" (EEG) diye adlandırılır. "Elektroensefalografi" ya da halk arasında yaygın deyimle "beyin elektrosu çekme" diye adlandırılan bu teknik, 1929'da Alman ruh hekimi Hans Berger tarafından geliştirilmiştir. EEG'de çekim küçük elektrotların saçlı deriye yerleştirilmesiyle yani "pasta" denilen iletken bir madde aracılığı ile yapıştırılmasıyla olur. Bu elektrotların ikisi arasındaki elektriksel potansiyel değişiklikleri bilgisayara kayıt edilir ve sonuç uzman tarafından yorumlanarak, hastaya gerekli bilgi verilir. Elde edilen kaydın incelenmesinde, normale oranla sapmalar bulunmasına dayanılarak, beynin birçok çalışma bozukluğu (sara vb.) teşhis edilebilir. İnsanın sinir sistemi, yaklaşık 10 milyar sinir hücresi içerir. Bunların çoğu beyinde, geri kalanı omurgada ve bedenin öbür kesimlerinde, ilgili sinirlerde yer alır. Her beyin hücresi 5.000-50.000 sinir hücresiyle bağlantılıdır. Sinir akıları sinir lifleri boyunca taşınır ve beyinde elektrik dalgalarına yol açar. Bu elektrik dalgaları kafa derisinde ölçülebilir. Klinik olarak nöbeti olan her hastada EEG anormalliği gösterilemeyebileceği gibi nöbet veya epilepsisi olmayan kişilerde de EEG anormalliği görülebilir. Nöbeti veya epilepsisi olan hastalarda nöbetler arasında EEG’lerde ortalama % 70 oranında anormallik gösterilebilir. Yetişkinlerde çekime gelmeden önce saçın bir gün önceden temizlenmesi gereklidir. Uyku EEG`si çekimi için, hasta kişinin 24 saat uykusuz kalması gerekebilir. Çocuklarda çekim genellikle uykuda yapılmaktadır. Bunun için çekim öncesi ilaç verilebilir ve çekimin kolay olması için, çocuğun geç yatırılıp erken kaldırılması önerilir. Kozalak Kozalak ("strobilus"), bazı ağaçlarda, üreme yapılarını barındıran bitki bölümüdür. Kozalak deyince akla gelen şey, genelde döl üreten dişi kozalaktır. Polen üreten erkek kozalaklar, erişkin dönemlerinde bile çok iri olmazlar ve dikkat çekmezler. Efes Okulu Efes Okulu, M.Ö. 500 yıllarında zengin bir kıyı kenti olan Efes'te kurulmuş Milet Okulu'ndan sonraki felsefe okuludur. Bu okulun başlıca ismi Heraklit'dir. Heraklit de Milet okulu filozofları gibi arkhe sorunuyla ilgilenmiş ve onlar gibi madde temelli açıklamalara yönelmiştir. Maddenin varoluşu ve yokoluşu konularında onlarla paralel düşüncelere sahiptir, ancak Heraklit için arkhe ateş'tir. Evren ateşten meydana gelmiştir ve tekrar ateşe dönüşecektir, ona göre bu varoluş ve yokoluş periyodik bir süreçtir. Herhaklit bir başka konuda ise değişimin ve hareketin sürekli olduğu, hiçbir şeyin sabit kalamayacağı düşüncesidir. Her şey ateş gibi sürekli bir değişim hâlindedir. Değişimi sağlayan ise her şeyin karşıtıyla birlikte vârolmasıdır. Böylece Efes Okulu ile birlikte felsefeye değişim ve çatışma kavramları da girmiş olmaktadır, ki diyalektiği sürekli bir değişim ve çelişki olarak anlayanlar için Heraklit bir anlamda diyalektiğin babası sayılmaktadır. Benim de SÃ¶yleyeceklerim Var "Benim de Söyleyeceklerim Var!", Umut Sarıkaya'nın Penguen ve Uykusuz dergilerinde yazdığı yazıların genel başlığıdır. Yazılarında, olayların seyrinde başladığı bir anda tüm örgünün kırılarak yön değiştirmesi ile gerçek ile hayalin birbirine girdiği sıkça görülür. Gerçeklik duygusunu tüketmediği için de hikâyelerin ayağı okur tarafından kabullenilir miktarda her daim yere basar, beklenmedik bir anda beklenmedik laflar eden kahramanların tümü tanıdıktır ve çevremizdedir. Umut Sarıkaya dil konusunda da oldukça akıcı ve ilgi çekici olan üslubunu, zaman zaman hikâyelerindeki atmosfere göre yönlendirerek bazen bir Rus edebiyatı dili, bazen bir Amerikan underground edebiyat dili yaratır. Yazarın bu yazıları, Ekim 2005'te kitaplaştırılmıştır. "Benim de Söyleyeceklerim Var!" için tanıtım yazışında şöyle denmektedir; "Umut Sarıkaya, çizerliğiyle olduğu kadar yazarlığıyla da anlatıyor kendini. Öykü ya da anı, ne derseniz deyin, bu kitaptaki metinler genç ve sıcak. "Benim de Söyleyeceklerim Var!" yazarın dergideki ve evdeki hayatından ya da çizer arkadaşları Ersin Karabulut, Metin Üstündağ, Bahadır Baruter arasında geçen olaylardan kesitler sunuyor okuyucuya. Sıradan ve bir o kadar da komik olan hikâyeler bunlar. Hayatın alışılagelmiş ayrıntıları, günlük diyalogları Sarıkaya’nın kaleminde başka bir anlam ve şekil kazanıyor. Espriler birbirini kovalıyor, kahkahalar yüksek sesle atılıyor. İçten ve doğal bir dil kitabın tamamına hâkim oluyor. "Benim de Söyleyeceklerim Var!" günümüz yaşantısının bir uzantısı sanki. Monotonluktan uzak bir uzantı… Eğlenceli, neşeli ve farklı… Gelin onların hayatına katılalım, renklerin tadını çıkaralım!.." Théoden Théoden, J. R. R. Tolkien'in kurgusal Orta Dünya evreninde bir karakter, Rohan ülkesinin 17. kralı. Kral Thengel'in ve Lossarnachlı Morwen'in tek oğludur. Biri kendinden büyük olmak üzere dört kız kardeşi vardır. En sevdiği kardeşi Theodwyn'dir. Üçüncü çağın 2948 yılında -Thengel kral olana kadar- ailesinin yaşadığı Gondor'da doğmuştur. Yetiştirilirken Rohirrimden çok Sindarin dilini ve Ortak Lisan'ı öğrenmiştir. Halkının dilini daha sonraları öğrenmiştir. Babasının Ü.Ç. 2980'de ölmesi üzerine kral olmuştur. "Denir ki, tacı devraldığı gün, dağlardaki kötü kalpli yaratıklar silahlarını geride bırakarak birden ortadan yok olmuşlardır." Kardeşi Theodwyn'i yanına alarak tahtını Edoras'a kurmuştur. Gençliğinde elf kanı taşıyan biriyle evlenmiştir ancak kraliçe, oğlu Theodred'i doğururken ölmüştür. Theodwyn'in ve kocası Eomund'un ölümünün ardından yeğenleri Eomer ve Eowyn'i himayesine almış, kendi çocuğu gibi yetiştirmiştir. Theoden, hükümdarlığının erken dönemlerinde güçlü, sağlıklı ve çok etkileyici bir kraldı. Çok çabuk ve iyi kararlar verir, halkının olabilecek en iyi şekilde yaşaması için çabalardı. İyi bir biniciydi. Halkının doğasında olan bir özelliği olarak, uzun boylu ve mağrur yapılıydı, oldukça güçlüydü. Ordunun başkomutanı da olan Eomund'un ölümünden sonra, bu görevi kendisi üstlendi. Kılıcının adı Herugrim idi. denir ki, Theoden bu kılıçla hangi orkun canını almayı arzularsa, o orkun Theoden'in gazabından kaçışı olmazdı. Yüzük savaşı zamanında, Theoden yaklaşık 30 yıldır hükümdardı, ve yaşının belirtilerini gösteriyordu. Başdanışmanı ve Saruman'ın ajanı olan, ve hatta denildiğine göre ona "yaşlandırıcı zehirler" veren Grima Solucandil'in etkisi altında kararlarını veriyordu. Ayrıca Gleowine adında bir vekilharcı vardı. Yüzük Savaşı'nın ilk dönemlerinde, hükmünün ellerinin arasından kayıp gitmesine izin vermiş, ve Solucandil'in hükmü bu dönemde otoritesi oldukça güçlenmiştir. Rohan orduları da Isengard'daki Saruman'ın emrindeki orklarla ve güneylilerle tekrar çatışmaya başlamıştı. Oğlu Theodred, Saruman'ın orklarıyla yaptığı İsen Sığlıkları Savaşı'nda ölümcül olarak yaralanınca, yeğeni Eomer'i varisi ilan etmiştir. Gandalf ve Aragorn onunla konuşmaya geldiğinde Theoden, Gandalf'ın "atlarınızı Saruman'a karşı sürün" öğüdüne uymaya karar vermiş, Gandalf Grima'yı defettikten sonra Theoden eski gücüne tekrar kavuştu, kılıcını aldı ve atını Miğfer Dibi'ne sürdü. Bu andan sonra ona Edne (yenilenmiş) adı verildi, zira Saruman'ın ve Solucandil'in verdiği telkinden kurtulmuştu. Genç Eorl'un yeminini tutarak, en kısa sürede Rohirrime liderlik ederek Gondor'un yardımına, Pelennor Çayırları Savaşı'na koşmuştur. Savaşta, kendi birliğinden kat kat güçlü olan Haradlı süvarileri ezmiş, ancak Angmarlı Cadı Kral'la karşılaştığı sırada, kara bir okla vurulan atı Karyele'nin altında kalarak ağır yaralandı ve kısa süre sonra da öldü. Théoden'in kız yeğeni Eowyn bunu görüp Angmarlı Cadı Kral'ın karşısına çıkmış ve Meriadoc Brandybuck yardımıyla Cadı Kral'ı öldürmüştür. Théoden filmde son anlarını Eowyn'le geçirirken, kitapta Merry ile vedalaşmıştır. Naaşı Sauron'un düşüşünden sonra Rohan'a taşınana kadar Minas Tirith'te kalmıştır. Kral Théoden, cenazesi alayı Gondor ve Rohan beraberliğinde yapılan ilk kraldır. Galadriel, Celeborn, Arwen, Elrond ve oğulları gibi bazı elfler de cenazeye eşlik etmişlerdir. Genç Eorl'a dayanan kralların ikinci soyunun son üyesidir. Frigg Frigg, İskandinav mitolojisinde Odin'in karısı, Àsgard'ın tanrıçası (Kraliçe) ve en güzel tanrıçadır. İngilizce'deki Cuma gününün ismi (friday) onun isminden gelir. İsminin, güzellik ve aşk tanrıçası Freyja ile aynı kökten geldiği düşünülür. Toprak tanrıçası Jord ve Fulla'nın onun diğer adları olduğu düşünülmektedir. Sakarya OvasÄ± Adapazarı Ovası, Sakarya ilinin en büyük ovasıdır. Sakarya Irmağı'nın tektonik çöküntüyü alüvyonlarla doldurması ile oluşmuş tektonik bir ovadır. Adapazarı, Akyazı ve Hendek ilçelerinin bir kısmını kapsamaktadır. Bir diğer adı da Akova'dır. Aşağı Sakarya havzasında Sapanca Gölü ile Adapazarı'nın doğusunda yer alır. Doğuda Keremali Dağı'nın eteklerine dek uzanan Akova, Marmara Bölgesinin kuzeydoğusunda, Karadeniz Bölgesi sınırı içerisinde yer almaktadır. Coğrafi konumuyla Karadeniz Bölgesinin ve İç Anadolu Bölgesinin Marmara Bölgesine açılan kapısı durumunda bulunan ova, gelişmiş karayolu bağlantıları ve demiryolu ile önemli bir ulaşım ağı üzerindedir. Kuzey Anadolu fayı üzerinde yer alan Sakarya ovası, elips şeklindedir. Sapanca Gölünün yer aldığı düzlüğü de kapsayan ova, İzmit'in doğusundaki ovalara kadar uzanır. Ova, bir körfez misali güneydoğu ve doğu yönünde genişler. Pamukovadan güneye yönelen Sakarya Irmağı Geyve boğazını geçtikten sonra Sakarya ovasına ulaşır. Geniş bir alanı işgal eden bu ova, güneyden kuzeye doğru alçalmaktadır. Ovaya çevredeki dağlardan sırtlar sokulmakta, bazı alanlarda tepecikler oluşturmaktadır. Bunlardan başlıcaları Adapazarı ilçe merkezinin güneyinde yer alan Erenler Tepesi, Alibey Tepesi ve Güney doğusundaki Tersiye Tepesi’dir. Alpin Orojenezi sırasında meydana gelen ovanın genel karakteri Graben olup, kuzeyi ve güneyi faylarla sınırlı bir çukur alandır. Ovanın denizden yüksekliği 33 metredir. Yakın zamana kadar ovada yeraltı suyu üste çıkmakta, bataklık ve göller geniş alanlar kaplamaktaydı. Ovanın yerleşime açılması, ekim alanlarının genişlemesi, doğal bitki örtüsünün tahribi, taban suyunun nispeten alçalmasına sebep olmuştur. Daha önceleri bataklık olduğu bilinen bölgenin kurutulması ile yerleşim birimi haline getirilmiştir. Bu nedenle bölgede hemen hemen her şey yetişmektedir. Adapazarı Ovası'nda yetişen önemli ürünler ise patates ile şeker pancarıdır. Ancak ovada yerleşim alanlarının artması, tarım amaçlı kullanılan arazilerin azalmasına neden olmaktadır. Bölge verimli olmasına rağmen yerleşim birimleri genişlediği için verim alınamamaktadır. Ekilmesi gereken araziler üzerinde şu anda binalar ve sanayi bulunmaktadır. Buna karşın ovanın 15–20 km kuzeyindeki sağlam tepelik bölge kullanılmamaktaydı. Şimdi ise yeni yerleşim birimi olarak hazırlanıyor ve şehir yavaş yavaş Karaman ve Korucuk bölgesine taşınmaya çalışılıyor. Nüfusun büyük kısmı Akova ve Pamukova gibi düzlük alanlarda toplanmıştır. Ovalık kesimde kurulu bulunan yerleşmeler genellikle toplu yerleşme özelliği gösterir. Sık sık yaşanan su baskınları, taşkınlar veya depremler nedeniyle bu yerleşmeler ovanın rakım olarak daha yüksek kesimlerinde ya da ovanın kıyılarında kurulmuştur. Adapazarı Ovası, Sakarya ili nüfusunun büyük kısmını barındırmakla kalmayıp aynı zamanda sanayi tesislerinin de yoğunlaştığı alandır. Ovayı güneyden kuzeye doğru akan Sakarya Irmağı ve doğudan güneye doğru akan Mudurnu Çayı sulamaktadır. Sakarya Irmağı, ovada birçok kıvrımlar yaparak akmakta, sağanak yağışların olduğu ve karların eridiği Mart ve Nisan aylarında taşarak ovayı basmaktadır. Ovada taban suyu yüksek olduğundan taşan sular çekildikten sonra su birikintileri ve bataklıklar uzun zaman kalmaktadır. Adapazarı ovası ve çevresi birbirinden kolayca ayırt edilebilen büyük morfolojik şekillerden oluşmuştur. Bu morfolojik şekiller iklim, bitki örtüsü, toprak yapısı, beşeri faaliyetler gibi özellikler üzerinde farklılıklara neden olmaktadır. Kuzeybatıdaki Çatalca-Kocaeli platosu, güneydeki Keremali Dağı ve Karadağ ile kuzey ve kuzeydoğudaki Çam Dağı yükseltileri arızalı bir yapıya sahip olmaları, sık orman örtüsüyle kaplı olmaları nedeniyle seyrek yerleşmeye sahiptirler. Adapazarı Ovası’nda derin ve verimli alüvyal toprakların bulunması nedeniyle tarım faaliyetleri gelişmiş, su kaynaklarının fazla olması ve Türkiye'nin en önemli kara yollarından D-100 ve TEM otoyolunun geçmesi nedeniyle sanayi faaliyetleri yoğunluk kazanmaya başlamıştır. Hendek’ten başlayıp Sapanca Gölü’ne kadar uzanan ve Doğu Marmara’nın en geniş ve verimli düzlüğünü oluşturan ova 450 km² alana sahiptir. Adapazarı Ovası akarsu karakterli alüvyon topraklarla doludur. Bu ova Aşağı Sakarya Vadisinde, Sapanca Gölü ile Adapazarı merkez ve doğusunda yer alır. Yükseltisi yaklaşık 30 metre olan ovaya