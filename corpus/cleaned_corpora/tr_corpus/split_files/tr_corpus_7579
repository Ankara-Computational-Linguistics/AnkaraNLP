toplu olması kamu hizmetlerinin götürülmesinde bir üstünlük sağlasa da il merkezi ile olan ulaşım güçlüğü toplum hayatını etkilemektedir. Ancak nüfusun büyük çoğunluğunun İstanbul, Ankara, İzmir ve Bursa gibi büyük şehirlerde yerleşmiş olması yaz aylarında bu nüfusun büyük çoğunluğunun İlçe ve Köylere dönmesi toplum hayatının mevcut hizmetlerde kıyaslanmayacak derecede canlı olmasına neden olmaktadır. Büyük şehirlerde yerleşmiş Şebinkarahisarlılar memleketleri ile irtibatlarım koparmamışlardır. Köy Kalkınma ve Güzelleştirme Dernekleri vasıtasıyla idari makamlarla devamlı temas halindedirler. Arazi ve yerleşim yerleri bakımından Kelkit Vadisinin sosyal hayata etki ettiği söylenebilir. Genellikle toplu yerleşimin ve tarım hayatının egemen olduğu Şebinkarahisar, bağlı olduğu Giresun’a nazaran bu yönüyle farklılaşır. Komşuluk ilişkilerinin yüksek düzeyde olması, ikili münasebette toplumsal değer ve normların geleneksel değerlerin özel önem taşıması, adli vakaların sayısını azaltmaktadır. İl merkezi ile arasında ulaşım sorunu bulunan Şebinkarahisar, beklenen ekonomik canlılığı kazanamamıştır. İlçenin 41 bin 185 hektar ekilebilir tarım arazisi olmasına rağmen bunun ancak 21 bin hektarını kullanılabilmektedir. İlçe sınırları içinde yer alan Kılıçkaya Barajı balıkçılık ile ekonomik gelişmeye önemli katkıda bulunmaktadır. Şebinkarahisar doğal ve beşeri kaynaklar açısından önemli bir turizm potansiyeline sahip olmasına rağmen, bu potansiyel değerlendirilmemektedir. Şebinkarahisar yöresi genel olarak dağlık, yüksek ve ormanlık alanlardan meydana gelmektedir. İlçenin kuzeyinde yer alan yaylalar kuşağında yayla kültürünün bozulmamış motiflerini bulmak, 20 km. güneyde Kılıçkaya Baraj gölünde su sporları ve balıkçılık yapmak mümkündür. Bu iki alan arasındaki çam ve göknar ormanlarında önemli bir turizm potansiyeli oluştururlar. Özellikle İlkbaharda kısa mesafede yüksek eğimlerden akan yöredeki bütün akarsularında rafting sporu için uygun görüldükleri belirtilmelidir. Yörenin dağlık oluşu yürüyüş ve tırmanış sporları için bu alanı cazip hale getirmektedir. Yüksek oranda kar yağışı alan yörede özellikle Giresun Dağları üzerinde kayak sporu için uygun alanlar bulunmaktadır. Bunun için gerekli incelemelerin yapılması ile yöre bir kayakçılık merkezi haline getirilebilir. Oğuz Türkmen boylarından Kınık; Çavdur, Çepni, Kargun ve Solur adlarının anılıp yaşandığı Şebinkarahisar, Türk kültür ve değerlerinin yaşadığı önemli yerlerden birisidir. Sorumluluk alanımızda bulunan Avutmuş Mahallesinde yer alan Mengücek hükümdarı Fahreddin Behramşah adına oğlu Muzafferüddin tarafından yapılan Behramşah Camii Mengücekliler ve Selçuklular döneminin varlığını haber verirken, Şebinkarahisar Kalesinin girişinde bulunan Taşhanlar ve hemen karşısında duran Fatih Camii Osmanlıların bu bölgede söz sahibi olduğunu ifade eder. Gerek turizm, gerekse kültürel varoluşların ifadesi olan bu önemli eserler ailesine daha çoklarını katmak mümkündür. Nitekim Şebinkarahisar Kalesi, Tamzara camii, Kadıoğlu Camii, Taş Mescid, Kurşunlu Camii, Topal Mehmet Paşa Hamamı, Avutmuş Hamamı, Tamzara Hamamı, Kurşunlu Çeşmesi, Zeynube Hatun Çeşmesi, Eyvan Çeşme, Müftü Efendi Çeşmesi, Hüseyin Efendi Çeşmesi, Hacı Yakup Çeşmesi, Alay Çeşmesi, Süleymanağa Çeşmesi, Perteviyal Çeşmesi ve Perteviyal Müzesi ile Şebinkarahisar Atatürk Evi Müzesi Sayılabileceklerin en önemlilerindendir. Şebinkarahisar’daki Millî Kültür varlıklarının zenginliği, kültürel yaşamın zenginliğini verir. Bu yerlerde Selçuklular'dan Osmanlı’ya ve oradan Cumhuriyet Türkiye’sine bir yol izlemek yaşanılan kültürel akış yönünü bize haber vermektedir. Diğer taraftan geçmişte Türklerin dışında öteki Hıristiyan toplumları da bağrında yaşatan Şebinkarahisar, bu dönemin özelliklerinden de izler taşır. Turizm açısından görülmeye değer olacak Şebinkarahisar Kalesi, Şebinkarahisar Atatürk Evi Müzesi, Licese Kilisesi, Taşhanlar, Asarcık Kilisesi ve Meryem Ana Manastırı gezip görülecek yerlerdendir. Şebin Cevizi Şebinkarahisar orijinlidir. Dünyada sadece Giresun'un Şebinkarahisar ilçesinde yetişmektedir.Diğer ceviz yetişen yerlerde yetiştirilmeye çalışılmakta olsa da Şebinkarahisar'daki ceviz ayrı bir özellik taşımaktadır Sık dallı, yayvan bir taç gelişmesi gösteren bir çeşittir. Çok verimlidir meyve salkımı 2-4'lü olur. Oval bir meyve yapısına sahiptir. İnce kabuklu, kabuktan kolay ayrılır. İçi dolgun, Çeşidin orjinindeki ortalama meyve ağırlığı 9,40 - 12 gr, iç randımanı % 63 - 67, yağ içeriği %69,40, protein %17 olarak belirlenmiştir. Eylül ayı sonlarında hasat edilir. Şebin Cevizi bol miktarda C, B1, B2, A ve E vitaminleri içerir. Omega 3 ve Omega 6 gibi çoklu doymamış yağ asitlerini yüksek oranda içerir. Zehirlenmelere ve zehre karşı etkilidir, ishal kesicidir, cildi temizler, siğil giderir. Kandaki zararlı kolesterolün birikmesini önler ve yüksek kolesterolü düşürür, Damar tıkanıklığını ve kanın pıhtılaşmasını önler, kan dolaşımını düzenler, kan pıhtılarını bozar, damar koruyucudur, antialerjik özellik gösterir, karaciğer ve böbrek fonksiyonlarını düzenler, protein sentezini teşvik eder, serum kolesterolünün azalmasını sağlar, bağışıklık fonksiyonları korur ve anormal antikor oluşumunu engeller. Şeker hastalığının tedavisinde de kullanılmaktadır. Mide, bağırsak, sindirim sistemi bozukluğunu giderir, sinir sistemini dengeler. Grip ve nezleye iyi gelir. Öksürüğü keser. Vücudu soğuktan korumak için de yenir. Yorgunluğu ve bitkinliği giderir, zindeleşmeyi sağlar. Cevizin kabukları ve yaprakları da birçok hastalık için tedavi edici özelliktedir. Ayrıca beyin için gerekli olan gümüş iyonlarını da ihtiva ederek, insan sağlığı için önemlilik arz eden ideal bir meyvedir. Bilimsel çalışmalar sonucunda cevizin Tokoferol içerdiği, bu maddenin prostat kanseri riskini azalttığı, hipoglisemik, antifungal, antiviral, tümör engelliyici özelliklerinin olduğu belirlenmiştir. Son epidemiyolojik çalışmalar, sert kabuklu meyvelerin kalp-damar hastalıklarının neden olduğu ölüm oranlarını azalttığını göstermektedir. Şebin Cevizi kalitesi nedeniyle aranan bir çeşittir. İç ceviz ve kabuklu ceviz olarak yurt dışına ve ülkemize sunulmaktadır. Türkiye'de birçok tatlı üretimi yapan firmalar kullanmaktadır, Güllüoğlu Baklavaları'nda şebin cevizi kullanılmaktadır. Vyaçeslav Molotov Vyaçeslav Molotov (Rusça: Вячесла́в Миха́йлович Мо́лотов (Gerçek soyadı: Skryabin / Скря́бин) (9 Mart 1890 - 8 Kasım 1986), II. Dünya Savaşı sırasında Stalin ile birlikte görev yapmış Sovyetler Birliği dışişleri bakanı. Alman Dışişleri Bakanı Ribbentrop ile Molotov Ribbentrop Paktı'nı (Alman-Sovyet Saldırmazlık Paktı) imzaladı. 1920'lerde Stalin ile beraber hızla yükseldi ve 1950'lerde Nikita Kruşçev'in yükselişiyle siyasetten çekilmek zorunda kaldı. Kirov Oblastının Kukarka şehrinde doğdu. Babası bir tezgahtardı. Lise eğitimini Kazan’da tamamladı ve 16 yaşında Rusya Sosyal Demokrat İşçi Partisi’ne (RSDİP) katıldı. Siyasi faaliyetlerde kullanmak üzere Rusça "çekiç" isminden türetilmiş "Molotov" ismini aldı. 1909’da öğrenciler arasında gizli örgüt kurmak suçundan yakalanarak 2 yıl sürgüne mahkûm edildi ve Sibirya'ya sürüldü. 1911 yılında Sankt-Peterburg’da Politeknik Enstitüsünün Ekonomi Bölümüne yazılsa da derslere devam edemedi. RSDİP-Bolşevik kanadının yasadışı yayınlanan Pravda gazetesinin yazı kurulunda yer aldı. Molotov 1913 yılında tekrar yakalanarak İrkutsk’a sürgüne gönderildi. 1915'te ise tekrar St.Petersburg’a döndü. 1916 yılında ismi Petrograd olarak değişen kentteki Bolşevik Partisi İl komitesi üyesi oldu. 1917 Şubat Devrimi patlak verdiğinde şehirde bulunan az sayıdaki Bolşevikten biriydi. Onun yönetiminde artık yasal olan Pravda gazetesi Geçici Hükûmete karşı eleştirel yaklaşarak sol bir eğilim benimsemiştir. Lenin'in Nisan Tezlerinden çok önce gösterdiği bu tutum önemlidir. Stalin ve Matvei Muranov’un sürgünden dönmesiyle beraber sorumluluklarını bu ekibe devretti ve gazete Molotov’un çizgisinden uzlaşma çizgisine döndü. Ancak Bolşevik Parti lideri Lenin’in sürgünde bulunduğu İsviçre’den Mühürlü Tren ile dönüşüyle beraber Molotov çizgisi tekrar hakim oldu. Lenin Rusya Devrimi ile ilgili düşüncelerini Nisan Tezleri adlı eserinde ayrıntılandırmıştır. Bu düşünce ayrılığına rağmen Molotov, Stalin’in en yakın çalışma arkadaşlarından birisi oldu. Molotov 26 Temmuz 1917 günü toplanan RSDİP 6. Kongresi delegelerindendir ve burada silahlı ayaklanmadan yana görüş bildirdi. Ekim Devrimini gerçekleştiren Askeri Devrimci Komite içinde yer aldı. Molotov İç Savaş sırasında Ukrayna Cephesinde bulundu ve 1920 yılında Ukrayna Bolşevik Partisinin Merkez Komitesinin sekreteri oldu. 1921’de ise Moskova’ya çağrılarak Merkez Komitesi ve Örgüt Bürosu (Orgburo) üyesi yapıldı. Lenin’in 1924 yılındaki ölümünden sonra Stalin yanlısı kanatta yer aldı. Partide Voroşilov, Kaganoviç, Grigori Ordjonikidze ve Kirov ile beraber Stalinci merkezi oluşturdular. Bu ekip zaman içinde partideki sağ ve sol sağma eğilimlerini tasfiye edecek ve Troçki, Kamenev, Zinoviev ve Buharin gibi liderlere parti yönetiminden el çektirilecektir. Molotov 1930’lu yıllarda başbakan olarak ülkede gerçekleştirilen kolektivizasyon politikasında önemli rol almıştır. Milyonlarca zengin kulak köylüsü arazilerinin kamulaştırılmasından dolayı bu siyasetten etkilenmiştir. Korkunç sosyal etkilerine rağmen bu hamle sayesinde yıllarca süren savaşlarda harap olan ülkenin hızla sanayileşmesi sağlanmış ve yaklaşan dünya savaşına hazırlık yapılmıştır. Molotov beş yıllık plan kapsamında gerçekleştirilen sanayi hamlesinde de önemli rol oynamıştır. Ayrıca Molotov 1934’te Sergei Kirov’un bir suikast sonucu öldürülmesini izleyen tasfiye hareketlerini desteklemiş ve onay vermiştir. Büyük insan kayıplarına rağmen Molotov’un başbakanlığı sırasında gerçekleştirilen sanayi hamlesi sayesinde o yıllarda yükselen Hitler’in Nazi Almanyasına karşı ayakta kalabilecek bir altyapı oluşturulmuştur. 1939 yılında görevden alınan Maksim Litvinov’un yerine Dışişleri Komiseri olur. Stalin’in yayılan Nazi etkisine karşı önerdiği savunma paktı İngiltere ve Fransa tarafından reddedilince Hitler ile anlaşmanın yollarını arar ve temasların sonucunda Molotov-Ribbentrop Paktı olarak adlandırılacak antlaşma Ağustos 1939’da imzalanır. Antlaşma uyarınca Sovyetleri Birliği Baltık ülkelerinde serbesti kazanacak ve bu ülkeler ilhak edilecektir. Saldırmazlık Antlaşmasının imzalanmasından sonra özellikle İngiltere ve Fransa’nın 1938 Münih Antlaşmasında sergiledikleri uzlaşmacı tavırdan da yüreklenen Hitler 1 Eylül’de Polonya’ya saldıracak ve II. Dünya Savaşı’nı başlatacaktır. Alman işgali tamamlanıp Polonya hükûmeti ülkeden kaçınca Sovyetler Birliği artık sınır komşusu olduğu Nazi Almanyasını olabildiğince sınırlarında uzak tutabilmek için Polonya topraklarına girer. Ayrıca Ekim Devrimi yıllarında Sovyet iktidarına karşı düşmanca tutumlarını bu ülkedeki Bolşevikleri toplu şekilde öldüren Mannerheim yönetimine de Fin-Sovyet sınırının Sovyetler lehine düzeltilmesi yönünde ihtar verir. Fin yönetiminden red yanıtı alındıktan sonra Fin-Sovyet 1940 Kış Savaşı başlar. Bu savaş sırasında Fin askerler savaşın sorumlusu olarak gördükleri Molotov’a atfen icat ettikleri patlayıcı ev yapımı bombaya Molotov kokteyli adını verirler. 1941 yılı Haziran ayında Nazilerin Barbarossa Harekatı kapsamında Sovyetler Birliği'ne saldırmasıyla birlikte Molotov-Ribbentrop Antlaşması hükümsüz kalmış olur. Sovyet yönetiminin hep beklediği ancak Hitler’in eline propaganda malzemesi vermemek için sonuna dek antlaşmayı gerekçe göstererek yapılan uyarılara rağmen önleyici olarak bile saldırılmamıştır ve sonuçta bu saldırı Stalin’in eline büyük koz vermiştir. Savaş anayurt savunması savaşına dönüşmüş, o zamana dek işbirliği taleplerini yanıtsız bırakan İngiltere ve ABD, Sovyetler Birliği'ni derhal destekleme kararı almıştır. Molotov, artık işgalci konumuna düşmüş olan Almanların saldırısı hakkında Sovyet halklarına ilk resmi konuşmayı yapar ve halka moral verir. Daha sonra izleyen haftalarda Stalin halka hitap etmiş ve düşmanın sonunda mutlaka yenileceğini söylemiştir. 1941 kışında Naziler Moskova önlerindeyken yaşanan şiddetli savaş sırasında hükûmetin Kuibshev'e gitmesine rağmen Stalin ile beraber Moskova'yı terk etmemiştir. Savaş sırasında tank üretiminden sorumlu olmuş ve başarılarından dolayı Sovyetler Birliği Kahramanı ilan edilmiştir. Molotov savaş boyunca müttefik ülkelerde çeşitli toplantılara katılmış savaşın sürdüğü sırada tehlikeli yolculuklar yapmıştır. Diplomasi alanında hiçbir zaman bir uzman olmadığında ısrar eden Molotov hakkında anlatılanlar ve özellikle deneyimli siyasetçilerden örneğin Churchill’den aldığı övgüler onun diplomasi alanında oynadığı rolün önemini açıklar. Savaş sonunda kurulan Birleşmiş Milletlerin San Francisco'daki kuruluş toplantısına girişinde salondaki diğer ülke temsilcilerince dakikalarca ayakta alkışlanır. Savaştan sonra Marshall Planını başlarda olumlu bulsa da ABD'nin bu yardım sayesinde egemenliğini pekiştirmeye çalıştığını görerek reddetti. Georgi Malenkov ve Lavrentiy Beria'nın yükselmesiyle beraber onun yıldızı sönmeye başladı. 1949 yılında Dışişleri Bakanlığı'na Andrey Vişinski atandı. Bunu eşinin ihanetten tutuklanması izledi. Ancak 1953 yılında Stalin öldükten sonra tekrar Dışişleri Bakanlığına getirildi. Kısa süreliğine iktidara geçen Beria'nın tasfiye edilmesinden sonra Malenkov yönetiminin köşe taşlarından birisidir. Molotov ve eski Bolşevikler 1956’daki Kruşçev’in 20. Kongre'de Stalin’i amansızca eleştirmesinden sonra tasfiye edilirler. Kruşçev’i tasfiye etmek için hamle yapan Molotov ve ekibi Prezidyum’da çoğunluğu sağlamalarına rağmen Merkez Komitesinde çoğunluğu sağlayamayıp sonuçta partiden atılmalarına dek varacak süreçte tasfiye edilirler. 1963 yılında emekli edildikten sonra sosyal hayatta pek görülmeyen Molotov dönemin tövbekar liderlerine karşın hayatının hiçbir aşamasında yaptıklarından pişman olmadığını ve doğru bildiği doğrultuda Bolşevik Parti ile birlikte ilerlediklerini anlatır. Yaşayan en yaşlı Bolşevik olarak 1984 yılında tekrar Parti’ye kabul edilir. 1986 yılında Moskova’da öldüğünde Bolşevik Partisinin bütün yönetimlerini görmüş ve Ekim Devrimi’ne katılmış olarak hayattaki tek kişiydi. Mezarı ünlü Moskova Novodeviçi Mezarlığındadır. 1921 yılında Polina Semyonova ile evlenir. 1949 yılında Polina, Politbüro kararıyla tutuklanarak sürgüne gönderilir. Eşinin partiden çıkartılmasına dair 1939 yılında yapılan oylamada çekimser oy kullanan Molotov, 1949 yılındaki oylamada olumlu oy kullanacak ve partinin isteği üzerine eşinden boşanacaktır. Polina, Stalin'in ölümünden sonra sürgünden dönecektir. Tek kızları olan Svetlana (1929-1989) ise tarihçidir. Gösterdiği başarılar nedeniyle çok sayıda ödüle layık görülmüştür: Kuramdan Sonra Kuramdan Sonra, Terry Eagleton'ı özel olarak kültür kuramının tarihsel izini sürdüğü ve bu bağlam üzerinden kuramın niteligini ve konumunu değerlendirdiği kitabıdır. Her kitabında görüldügü üzere, burada da hayli ironik, sivri ve oyunsu bir dil kullanan Eagleton, çalışmasını kuramsal alana dair bir durum saptamasıyla yürütmektedir ; Yapısalcılık, Marksizm, post yapısalcılık ve benzerleri, artık eskisi kadar seksi konular değil. Şimdi seksi olan şey daha ziyade seksin kendisi. Akademinin vahşi sularında, Fransız felsefesine duyulan ilgi, yerini Fransız öpücüğüne gösterilen teveccühe bıraktı. Bazı kültürel çevrelerde de mastürbasyon siyaseti Ortadoğu'nun siyasal olaylarından daha fazla ilgi çekiyor. İnsan bedeniyle ilgililer yeni nesildekiler, ama açlık çeken bedenle, çalışan bedenle değil, erotik bedenle.(s.3) Bu kitapta Eagleton, 20.yüzyılın son çegreğini "kuramdan sonraki dönem" olarak adlandırmakta, özellikle de bu süreci Yapısalcılık-sonrası-teorinin etkisiyle ilişkilendirerek değerlendirmektedir. 1960'lar sonrası dönem, kültürel düşüncenin devrimci atılım dönemidir buna göre ve kuramın en gözde zamanlarıdır; Roland Barthes, Claude Lévi-Strauss,Jacques Lacan, Louis Althusser, Raymond Williams, Pierre Bourdieu, Fredric Jameson, Helen Cixous gibi isimler bu dönemin önde gelen isimleri olarak anılmaktadır kitapta. 1980'ler sonrası ise, bu düşünürlerin ayarında üretimlerin olmadığı, postmodernizmin ortaya çıkışı ve kuramın reddiyesinin yaygınlaşması olarak değerlendirilmekte ve bu dönem anti-kuramcıların dönemi olarak değerlendirilmektedir.Eagleton, kuramdan sonra fikrine inanmaz, ve bu kitabında söz konusu bu dönemi irdeler.Kültür kuramının kazançlarını ve kayıplarını değerlendirir. Defense of the Ancients Defence of the Ancients (DotA), gerçek zamanlı strateji oyunu olan ve oyunları için üretilmiş bir moddur. Haritadaki senaryonun amacı; haritanın her köşesinde yer alan yapıları korumak ve düşman yapıları yok etmektir. Oyuncular güçlü ve yetenekli birimler olan 'Hero'(Kahraman)ları kullanırlar, oyun içerisinde bu kahramanlar birlikte çalışırlar ve AI(yapay zeka) kontrollü ittifak savaşçıları olarak adlandırılan 'creep'lerle oyun oynanır. Oyuncular oyunda kahramanları yönettiği gibi, düşmanlarını öldürerek kahramanlarına altın kazandırır ve ekipman alırlar. Senaryo Warcraft III: Reign of Chaos'un "World Editor"ü ile geliştirilmiştir ve güncelleştirmeler ise The Frozen Throne üzerinden yapılmaktadır. DotA Allstars'ın özgün olmasındaki en büyük pay onu geliştiren çok sayıdaki gönüllü sayesindedir. Oyunun yapısını ve amacını sürekli olarak muhafaza etmesi, oyunun popüler olmasını sağlıyor. Şu andaki geçerli geliştiricisi "IceFrog" olup, 2005 yılından beri oyunu geliştirmekte olduğu bilinmektedir. DotA, oyunculara sunulduğundan itibaren dünya çapında çeşitli turnuvalarda oynanmıştır. Bunlara ; Blizzard Entertainment's BlizzCon ve Asya Dünya Siber Oyunları'nın yanı sıra Cyberathlete ve CyberEvolution Amatör ligleride örnek verilebilir. Gamasutra'ya göre DotA belki de oyun dünyasında en özgür ve popüler olup sürekli geliştirilen oyundur. Oyunda iki takım bulunur. İki takım haritanın zıt köşelerinde bulunurlar. Bunlardan Sentinel sol alt köşede, Scourge ise sağ üst köşede oyuna başlar. İki köşede birer tane olmak üzere kahramanların canlarını tazeleyen yapılar bulunur. Bu yapılar yok edilebilir fakat yok edilmesi oldukça zordur. Ayrıca bu yapıların yanında eşya satan birimler bulunur. Eşya kahramanların özelliklerine ve karşı takımın kahramanlarına göre seçilir. Eşya almak için altın gereklidir. Altınlar creep'leri son vuruşla yok ederek elde edilir. Bunun dışında kuleye son vuruş yaparak, düşman kahramanı son vuruş ile yok ederek, belirli eşyayla veya gizli birimleri yok ederek altın kazanılabilir. Bazı eşya bütünleşebilir ve tek bir eşyaya dönüşebilir. Eşya pasif veya aktif özelliklere sahip olabilirler. Eşyanın sahip olduğu pasif özellikler taşıyan kahramana veya belirli bir alanın içindeki kahramanlara 'süresiz' olarak etkiyen özelliklerdir. Eşyanın aktif özellikleri ise tıklandıkları veya tuşuna basıldığı zaman belirli bir süre süren etkilere yol açarlar. Oyunda birçok kahraman bulunur ve hepsi eşsiz kahramanlardır. Birbirini destekleyen veya köstekleyen kahramanlar oyun dengesini sağlamak açısından önemlidir. Mesela, görünmez bir kahramanın karşısında görünmezliği bozan bir kahraman seçmek buna örnek olarak gösterilebilir. Haritada üç adet koridor bulunur. Koridorlar üst, orta ve alttan geçecek şekilde düzenlenmiştir. Bir takımın her koridorunda arka arkaya 3 tane ve üslerinde yan yana 2 tane olmak üzere 11 kulesi bulunur. Kuleler belirli alandaki düşman birimlere hasar verir. Kuleler hasar alabilir veya düşman birimler tarafından yok edilebilir. Dost birimler birbirlerini ve kulelerini bazı durumlarda yok edebilirler. Oyun içinde yok edilen her canlı birim sayesinde tecrübe puanı kazanılır ve bu puanlar sayesinde kahraman seviye atlar. Kahraman seviyesine göre yeteneklerini kullanabilir. Bütün kahramanların dört adet yeteneği bulunur. İstisnalar mevcuttur. İlk üç yetenek herhangi bir seviyede açılabildiği halde dördüncü yetenek ilk olarak altıncı seviyede açılır. Yetenek kullanmak için mana gereklidir. Kahramanın belirli bir mana havuzu bulunur ve bu mana havuzundan kullandığı mana ile yeteneklerini aktifleştirir ve bu yetenekleri kullanabilir. Bazı yetenekler manaya ihtiyaç duymaz ve bu yetenekler pasiftir. Aynı zamanda aktif özelliğe sahip olan eşyanın özelliğini etkinleştirebilmek için genelde mana havuzuna ihtiyaç duyulur. Blizzard'ın oyunlarının genelindeki "taş, kâğıt ve makas mantığı" bu oyunda da vardır. Başlıca üç çeşit özelliğe sahip karakterler vardır. Bunlar şöyledir; Spiralfrog Spiralfrog New York merkezli ve Aralık 2006'da hizmete başlamayı planlayan bir müzik indirme servisidir. Diğer tüm yasal müzik indirme sitelerinden farklı olarak, Spiralfrog sadece reklam gelirleriyle desteklenmektedir. ABD'nin müzik devi Universal Müzik şirketinin kendine bağlı tüm sanatçılarının eserlerini ücretsiz dağıtmaya karar vermesi ve 30 Ağustos 2006 tarihinde Spiralfrog şirketiyle anlaşmaya varması dikkatleri bu şirkete çekmiştir. Bu kararla birlikte Universal Müzik bünyesindeki tüm şarkılar bu servisten kullanıcıların bilgisayarlarına indirilebilecek. Müzikler şimdilik sadece Kanada ve ABD'den indirilebilirken, diğer ülkelerede dağıtım izninin verilmesi bekleniyor. Universal Müzik Şirketi halen elinde 1 milyondan fazla eserin telif hakkına sahiptir. II. Katerina Çariçe II. Katerina veya Büyük Katerina (Rusça: Екатерина II Великая ("Yekaterina II Velikaya"), (d. 2 Mayıs 1729 - ö. 17 Kasım 1796), 34 yıl boyunca Rusya'yı yönetmiş ve 18. yüzyıl Rusyası'na damgasını vurmuş bir Çariçedir. Kırım'ı Rus topraklarına katan çariçedir. II. Katerina 2 Mayıs 1729 tarihinde Prusya'nın Stettin kentinde (şimdi Polonya'ya ait) doğdu. Doğduğu zamanki adı Sophie Augusta Frederike idi. Babası Prusya'ya bağlı Anhalt-Zerbst bölgesinin prensiydi ve Prusya ordusunda bir generaldi. Bu soylu ailenin diğer üyeleri olan Sophie'nin kuzenleri III. Gustav ve XIII. Karl sonradan İsveç kralı olarak görev yaptılar. Sophie 1744 yılında Holstein-Gottorp dükü Peter'le evlendi. Sophie'nin kocası Peter, Çar Büyük Petro'nun torunuydu ve Peter'in teyzesi Çariçe I. Elizaveta Peter'i Rus tahtına veliaht olarak seçmişti. Sophie evlendikten sonra Ortodoks dinine geçti ve Katerina Aleksievna adını aldı. I. Elizaveta'nın zorlamasıyla gerçekleşen bu evlilik hiçbir zaman mutlu olmadı. Katerina'nın ve kocası Peter'in başkalarıyla çok sayıda aşklar yaşadıkları bilinmektedir. Katerina'nın kocası Peter, teyzesi I. Elizaveta'nın ölümü üzerine 5 Ocak 1762 tarihinde III. Petro adıyla Rus tahtına çıktı. Ancak III. Petro'nun çarlığı fazla uzun sürmedi. 28 Haziran 1762 tarihinde muhafız alayı çara karşı ayaklanarak III. Petro'yu tahttan indirdi ve Katerina Rusya çariçesi olarak ilan edildi. Nikita Ivanovich Panin'i hariciye nazırı olarak atadı. Çariçeliği döneminde Rusya batısı ve güneyindeki 518.000 km²'lik bir alanı topraklarına katmayı başardı. Bu genişleme Lehistan ve Osmanlı İmparatorluğundan alınan topraklar sayesinde oldu. Novorusya, Kırım, Ukrayna, Beyaz Rusya, Litvanya ve Kurşas (Letonya) Rusya'nın topraklarına katıldı. Lehistan'ın parçalanarak Rusya, Prusya ve Avusturya arasında paylaşılmasına öncülük etti. II. Katerina 1796 yılında öldüğünde Lehistan diye bir ülke artık ortada kalmamıştı. Ancak 123 yıl sonra I. Dünya Savaşı'nın bitmesinden sonra Polonya tekrar bağımsızlığını kazanabildi. II. Katerina hükümdarlığının ilk yıllarında Osmanlı ile iyi geçiniyormuş gibi görünmek için Prens Dolgruky’yi İstanbul’a elçi olarak görevlendirdi.[1] II. Katerina’nın asıl amacı hazırlıklarını tamamladıktan sonra Lehistan’ı ilhak etmek ve akabinde Osmanlı’yı mağlup edip, Akdeniz’e sıcak sulara inmektir. 1763’te Lehistan kralı III. Augtüs ölünce taht kavgalarını fırsat bilerek kendisine yakın olan Stanislav Ponyatovski’yi IV. Augtüs olarak tahta çıkardı. Bu hamle ile Rusya, Lehistan üzerinde tahakküm kurmuş oldu. Bu durumu Osmanlı protesto etmişti. Lehistan’daki bazı askerler bu durumu kabul etmeyerek Osmanlı’ya kaçmıştır. Bu durum Osmanlı ve Rusya arasındaki ipleri gererek savaşa neden olmuştur. 1768-1774 Osmanlı-Rus Savaşı ve Küçük Kaynarca Antlaşması Leh milliyetçilerinin de Osmanlı’dan yardım istemesi ve karşılığında Podolya’nın verilmesinin temin edilmesi üzerine Osmanlı sürece dahil oldu. Bu savaş üç cepheden oluşmaktaydı. Birinci cephe Akdeniz cephesidir. Ruslar İngiltere ile yaptıkları antlaşma neticesinde Baltık Denizi’nden çıkarak Akdeniz’e donanma yolladılar. Bilahare Mora’daki isyancıları desteklediler. Osmanlı buradaki isyanı bastırdı. Osmanlı Kaptan-ı Derya’sı Hüsamettin Paşa Türk donanmasını Çeşme’ye demir attırdı. 1770’te Rus donanması bir gecede Çeşme’deki Türk donanmasını yakarak küle çevirdi. İkinci cephe ise kara cephesidir. Beş koldan saldıran Ruslar, bu alanda üstün başarılar ilan etti. Ağustos 1770’te mezkûr cephe kapandı. En mühimi üçüncü cephe ise Kırım cephesidir. Kırım Hanlığı kendini savunamaz haldeydi. Zira daha öncesinden Rus casusları ile saray çevrelenmiş, Kırım devlet adamları işlevsiz ve vasıfsız hale getirilmiş, Hanın eli kolu bağlı vaziyete getirilmiştir. İki karşıt kuvvetlerin çarpışması neticesinde 1771’de Kırım fiilen Kırım’a girdi ve işgal başladı. 1772’de barış anlaşması yapılmak istenildi. Fakat başarılı olunamadı. 1773’te savaş tekrar başladı ve Osmanlı açısından ağır kayıplar devam etmekteydi. Mamafih, 1774’te barış müzakereleri başladı. Osmanlı 200 kişilik bir heyetle Küçük Kaynarca bölgesinde Mareşal Rumyantsov ile görüşmeye başlandı.[1] Ruslar ön şartlar olarak Karadeniz’de serbest dolaşım, savaş tazminatı ve Kılburun, Yenikale ve Kerç Kalelerinin Ruslara teslim edilmesi gibi şartları öne sürmüşlerdir. 21 Temmuz 1774’te imzalanan antlaşmanın önemli maddelerinin birkaçını şu şekilde izah edebilirim; Kırım bağımsız olacak,[2] dini anlamda Osmanlı’ya bağlılığı devam edecektir.[3] Azak, Kerç, Yenikale ve Kılburun Kaleleri Ruslara bırakıldı.[4] Osmanlı’daki Ortodoksların hamisi Ruslardır.[5] Osmanlı savaş tazminatı ödeyecektir. Rusya, İstanbul’da elçilik açabilecektir. II. Katerina Küçük Kaynarca Antlaşmasından sonra fikirlerini dile getirirken böyle fevkalade bir antlaşmayı beklemediğini ve bu antlaşmadan ötürü çok mutlu olduğunu yakı devlet adamlarına söylemiştir.[6] Mezkûr antlaşmadan yaklaşık 9 yıl sonra Rusya Kırım’ı 1783’te tamamen kendi topraklarına ilhak etmiştir. 1787-1792 Osmanlı-Rus Savaşı ve Yaş Antlaşması Osmanlı Devleti Kırım’ın kaybından ötürü gerek halk gerekse de devlet nezdinde büyük üzüntüye sebep olmuştur. Kırım’ın bir gün geri alınacağı arzusu Osmanlı’nın hep kalbindeydi. 1787 Yılında II. Katerina, II. Josef’le birlikte Karadeniz’deki donanma üslerini teftişe çıkmıştır. İşbu görüşme 12 Ekim 1787’de Osmanlı’ya bildirilmiştir. Akabinde Boğdan Voyvodası Aleksandr’ın Avusturya’nın Osmanlı sınırına asker yığdığı haberi payitahta gelmiştir. Osmanlı bu durumdan şüphelenerek ciddiye almıştır. Kerson’da Rusya’nın İstanbul elçisi Bulgakov ve Avusturya elçisi Herbert aralarındaki görüşmede Osmanlı’nın Hanya ve Rodos’ta bulunan Rus elçiliklerine saldırıda bulunduğu ve Turla Nehri’nde Türk donanmasının hazırda bulundurduğu söylenince her iki devlet, Osmanlı’ya karşı savaş kararı vermişlerdir. Rusya’nın İstanbul elçisi Bulgakov gerilimi haddinden fazla tırmandırmaya çalışmaktadır. Ayrıca Bulgakov, Kerson’da karara bağlanan maddeleri Osmanlı Devleti’ne dikte etmekteydi. Mamafih Memalik-i Mahruse-i Şahane, Rusya’ya altı maddelik şiddetli bir ültimatomda bulunmuştur. Ruslar buna karşın Eflak ve Boğdan Voyvodalarını kışkırtması sonucunda Osmanlı ve Rusya arasındaki iplet tamamen kopmuştur.[1] Sadrazam Yusuf Paşa ve ekibi, Şeyhülislam’dan aldıkları fetva ile I. Abdülhamid’i ikna ederek savaş ilan ettiler. Rus elçisi Bulgakov alelacele tevkif etmiştir. Osmanlı’nın Rusya’ya savaş ilan etmesine binaen Avusturya elçisi Herbert’te 9 Şubat 1788’de Osmanlı’ya savaş ilan ettiklerini bildirdi. Avusturya aslında bunu Prusya’nın hiçbir zaman hayata geçmeyen Helsberg Planını hayata geçirmek için kullandı. Avusturya, Osmanlı’ya ait olan Yergöğü Kalesine saldırdılar. Lakin başarılı olamadılar. Böylece 1791’de Avusturya ile Ziştovi Antlaşması imzalandı. Osmanlı mezkûr antlaşmaya göre Belgrad dahil savaş öncesi sınırlara geri dönülmüş oldu. Tek cephe Ruslar kalmış oldu. Ruslar Rumeli’deki kaleleri ele geçirmeye başladı. Ruslar, İsmail Kalesinde 26 bin Türk’ü kılıçtan geçirmişti. Ruslar, Anapa Kalesini de ele geçirince Osmanlı ümidini iyiden iyiye kaybetmiştir. İngiltere ve Prusya’nın Osmanlı’nın toprak bütünlüğünden yana tavır sergilemeleri barış görüşmelerinin yapılması hususunda önemli bir faktördür.[2] Barış görüşmeleri 10 Kasım 1791’de Eflak’ın Yaş kasabasında başladı.[3] Barış görüşmeleri on beş oturumdan oluşmaktadır. Üçüncü toplantıda Rus heyetinin savaş tazminatı olarak 24 bin kese altın istenmesi, Osmanlı heyetince kabul görmedi. 1783’te Kırım’ı ilhak eden Ruslar, işbu ilhakı Osmanlılara kabul ettirdi. 10 Ocak 1792’de imzalanan Yaş Antlaşması neticesinde bazı mühim maddeler şöyledir: Esir değişimi, Küçük Kaynarca Antlaşmasının geçerliliğinin devamı, Dinyesper sınır kabul edilecektir. Özi ve Kırım Ruslarda kalacaktır.[4] Ticaret imtiyazları genişletilecektir. Böylece Osmanlı’nın Karadeniz’de kaybettiği hakimiyet, yavaş yavaş Akdeniz’de de kaybedilmeye başlandı. Kırım’da uygulanan zulümler göçlere sebebiyet vermiştir. ----[1] Zülfiye Koçak, ‘’1787-1792 Osmanlı-Rus Savaşı’nda Değişen Dengeler ve Yaş Antlaşması’’, Tarih İncelemeleri Dergisi, 32(2), 2017, s. 463. [2] Koçak, a.g.m., s. 470. [3] Kemal Beydilli, ‘’Yaş Antlaşması’’, TDV İslam Ansiklopedisi, 43, 2013, s. 344. [4] Beydilli, ‘’Yaş Antlaşması’’, s. 345. ----[1] Kemal Beydilli, ‘’Küçük Kaynarca Antlaşması’’, TDV İslam Ansiklopedisi, 26, 2002, s. 524. [2] Böylece Osmanlı’dan ayrılan ilk Müslüman toprağı Kırım olmuştur. [3] Cengiz Fedakar, ‘’Hotin Kalesi (1787-1792 Osmanlı-Avusturya, Rus Savaşları’nda), Modern Türklük Araştırmaları Dergisi, 16(3), 2019, s. 513. [4] Karadeniz Türk gölü vasfını kaybetti. [5] Böylece Osmanlı iç işlerine müdahale başlamıştır. [6] Beydilli, a.g.m., s. 525. ----[1] Serhat Kuzucu, ‘’II. Katerina Dönemi Osmanlı-Rus İlişkilerinde Kırım’’, Türk Dünyası Araştırmaları Dergisi, 185, 2010, s. 110. II. Katerina çapkınlığı ile nam salmıştır. Tahta çıktıktan sonra pek çok erkek arkadaşı olmuştur. Bunlara malikaneler tahsis ettiği bilinir. Kocası III. Petro’nun tahtan indirilmeden önce evliliklerinin mutlu olmadığı hem kocasının hem de kendisinin birçok sevgilisi olduğu tarihçiler tarafından da deklare edilir. Hatta tahta çıkmasında saray içinde mavi boncuk dağıttığı generaller sayesinde tahta çıkmıştır. Halk arasında ‘’Taçlı fahişe’’ olarak anılır. Çariçe, Voltaire ve Diderot gibi isimlerle yazışarak aydınlanma fikri ile içli dışlı olmuştur. Çariçe sanata çok düşkündür. Bu dönemde sanat yönünde gelişmeler hız kazansa bile sanayi anlamında çöküş olmuştur. II. Katerina, oğlu Pavel’e kötü davrandığı, onu merkezden uzaklaştırdığı görülmektedir. Thomas Edison Thomas Alva Edison (d. 11 Şubat 1847 – ö. 18 Ekim 1931), 20. yüzyıl yaşamını icatlarıyla büyük bir şekilde etkileyen Amerikalı mucit ve iş adamıdır. Edison elinde bulundurduğu onun adını taşıyan Amerikan patentiyle tarihteki en önemli ve en verimli mucitlerden biri olarak nitelendirilir. Patentlerinin çoğu Amerika'nın haricinde Almanya, Fransa ve İngiltere onaylarına da sahiptir. Ayrıca takma adı Menlo Park Büyücüsü'dür (The Wizard of Menlo Park). Thomas Alva Edison, Milan, Ohio'da doğdu. Yedi kardeşin en küçüğüdür. Babası Samuel "The Iron Shovel" Edison, Jr. (1804–1896)(Kanada), annesi de Nancy Matthews Elliott'dur(1810–1871). Kendisinin Hollandalı olduğu düşünülmektedir. 7 yaşındayken ailesiyle birlikte Michigan'daki Port Huron'a yerleşti ve ilköğrenimine burada başladı; fakat başladıktan yaklaşık 4 ay sonra algılamasının yavaşlığı nedeniyle okuldan uzaklaştırıldı. Bu arada evlerinin kilerinde bir kimya laboratuvarı kurdu. Özellikle kimya deneylerine ve Volta kaplarından elektrik akımı elde etmeye yönelik araştırmalara ilgi duydu. Bir süre sonra kendi başına bir telgraf aleti yaptı ve Mors alfabesini öğrendi. O günlerde geçirdiği ağır bir hastalık sonucu kulakları zor işitmeye başladı. 12 yaşındayken bir trende dergi ve meyve satıyor, bir yandan da trenin yük vagonunu yerleştirdiği küçük bir baskı makinesi ile haftalık bir gazete basıyordu. Ama bir gün içinde kimyasal madde bulunan şeylerden biri kırılıp vagonda yangın çıkınca Edison hem trendeki işinden oldu hem de ömür boyu ağır işitmesine yol açacak biçimde yaralandı. Daha sonra telgrafçılık öğrenmeye karar veren Edison 1863-1868 arasında ABD ve Kanada da birkaç telgrafhanede çalıştı. 1868 de bir atölye kurdu ama yaptığı elektrikli kayıt aygıtının patentini satamayınca bir yıl sonra parasız ve borçlu olarak Boston'dan New York‘a gitti. 1880'lerde Fort Myers, Florida'dan bir arsa satın aldı ve daha sonra burada kışları kalmak için kendine küçük bir ev inşa ettirdi. Otomobil endüstrisinin büyük adamı Henry Ford yakın bir zaman sonra Edison'un evinin birkaç yüz metre ötesine taşındı. Bu nedenle Edison ve Ford ölene dek arkadaş kaldılar. 24 Şubat 1886 Edison ikinci evliliğini 20 yaşındaki Mina Miller ile gerçekleştirdi. Bu evliliğinden de üç çocuk sahibi oldu: 1879'da Edison bir elektrik ampulü icat etti. Kömürleştirilmiş iplikten Flamanlarla deneyler yaptıktan sonra karbonlaştırılmış kâğıt flamanda karar kıldı. 1880’de evde güvenle kullanılabilecek ampuller üreterek tanesini 2,5 dolara satmaya başladı. Ancak 1878 yılında bir İngiliz bilim adamı olan Joseph Wilson Swan da bir elektrik ampulü icat etmiştir. Ampul camdı ve içinde kömürleştirilmiş bir flaman bulunuyordu. Swan, ampulün içindeki havayı boşalttı; çünkü havasız ortamda flaman yanıp tükenmiyordu. Bu iki bilim adamı güçlerini birleştirmeye karar vererek Edison ve Swan Elektrikli Aydınlatma Şirketi’ni kurdular. 1883'te hayatının en büyük icadı olan Edison etkisi denen olayı gerçekleştirdi; yani ısıtılmış bir filamanın moleküler boşlukta elektron yayılmasını buldu. 1883'te bulduğu bu olay sıcak katotlu tüplerin temelini oluşturdu. Daha sonra akkor lambanın üretimini geliştirmeyi başardı. Bu da ampulün halk arasında yaygınlaşmasını sağladı. New York'ta Pearl Caddesi'ndeki ilk laboratuvarında akkor lambası için pazar aramakla meşgul olan Thomas Edison'a rastladığı zaman Nikola Tesla, gençlik heyecanıyla, kendisinin bulduğu alternatif akım sisteminin açıklamasını yaptı. Edison, "Sen teori üzerinde vaktini harcıyorsun" dedi. Tesla, Edison’a çalışmalarından ve alternatif akım planından bahseder. Edison alternatif akımla fazla ilgilenmez ve Tesla'ya bir görev verir. Tesla, Edison tarafından kendisine verilen görevi her ne kadar sevmemiş olsa da Edison'un kendisine 50.000 dolar vereceğini öğrenince görevi birkaç ay içinde tamamlar. Doğru akım santralindeki sorunları çözmüştür. Edison’un kendisine söz verdiği ücreti talep ettiğinde, Edison şaşırmış bir şekilde “tam bir Amerikalı gibi düşünmeye başladığında Amerikan şakalarından da anlayabileceğini” söyler ve bir ücret ödemez. Tesla derhal istifa eder. Kısa süren birlikte çalışma dönemini, uzun süreli bir rekabet izleyecektir. Edison'un en önemli keşfi Menlo Park, New Jersey'deki ilk endüstriyel araştırma laboratuvarıydı. Sürekli olarak teknolojik keşifler ve geliştirmeler-iyileştirmeler yapmak gibi özel bir amaç için kurulmuş ilk kurumdu. Edison birçok icadını resmi olarak bu laboratuvarda üretmiş, birçok çalışanı onun direktifleri doğrultusunda bu icatların araştırma ve geliştirmesinde görev almıştır. Elektrik mühendisi William Joseph Hammer, 1879 Aralık'ında Edison'un laboratuvar asistanı olarak görevine başlamıştır. Telefon, fonograf, elektrikli tren, demir madeni ayıracı, elektrikli aydınlatma ve diğer birçok icatta büyük katkılarda bulunmuştur. Hammer'ı özel kılansa elektrik ampulünün icadındaki ve bu aletin geliştirme ve testleri sırasındaki çalışmalarıdır. Hammer 1880'de Edison'un lamba çalışmalarının şef mühendisi olmuş, bu mevkiideki ilk yılında Francis Robbins Upton'ın genel müdürlüğünü yaptığı fabrika 50.000 ampul üretmiştir. Edison'a göre Hammer elektrik ampulünün bir öncüsüdür. 1000'e yakın patenti bulunmaktadır. Thomas Edison, 18 Ekim 1931’de saat 03:21’te New Jersey, West Orange, Llewellyn Park, Glenmont'taki evinde diyabet komplikasyonları nedeniyle öldü. Edison evinin arkasına gömülmüştür. Ölümünün anısına yaşadığı kentte 1 dakikalığına ışıklar söndürülmüştür. Edison Ekmek Teknesi Ekmek Teknesi,16 Kasım 2002 yılında ATV'de yayımlanmaya başlayan ve bir ailenin başından geçenleri konu alan dizi. 2004 yılında Show TV'ye geçmiş ve 13 Haziran 2005 tarihinde ekranlara veda etmiştir. Dizinin başrollerinde Savaş Dinçel ""Nusret Baba"", Sermin Hürmeriç ""Ayhan Anne"", Ahmet Yenilmez ""Celal"", Cem Kılıç ""Korkut"", senarist ve "Heredot Cevdet" rolünde ise Hasan Kaçan vardır. Orta direk Türk aile yapısını örneklemede başarılı bir örnek olarak Türk halkı tarafından benimsenmiştir. Özellikle, Türk dilinin kullanımındaki özen ve unutulmaya yüz tutmuş deyim ve atasözlerinin bol bol kullanılması ile dikkat çekmiştir. Dizi Kuzguncuk, İstanbul'da çekilmiştir. Dizi çekim mekanlarının birçoğu, bu mahalledeki icadiye caddesi üzerindedir. Dizi jenerik müziğiyle de ön plana çıkmıştır. Bu jeneriği İncesaz hazırlamıştı. Dizinin 106 bölümünün, 72-106 bölümleri arasında, yalnızca 14 bölümü yapımcı firmalardan birisi olan Pana film tarafından dizinin resmi youtube adresine yüklenmiştir. Bu bölümler 72-85 arasıdır. Dizi 1-71 Sinegraf , 72-106 arası pana film tarafından çekilmiştir. Sinegraf dizinin 71 bölümünü 1080p yüksek çözünürlük olanağı sunarak youtube hesabına yüklemiştir. 6 Nisan 2015'te TRT1'de sadece Heredot Cevdet'in katılımıyla Heredot Cevdet Saati adıyla yeniden başlayacağı duyurulmuştur. Dizinin resmi web sitesine ulaşılamamaktadır. Selim Sesler Selim Sesler (d. 1957 ö. 12 Mayıs 2014), Çingene kökenli Türk müzisyen ve klarnet virtüözü. Edirne ilinin Keşan ilçesinde doğdu. Dramalı (Yunanistan) profesyonel bir zurnacı ailesinden gelmektedir. Türkiye-Yunanistan nüfus mübadelesi sonucu Keşan'ın İbriktepe Köyü'ne yerleştiler, daha sonra Keşan'ın Yeni Mescit Mahallesi'ne taşındılar. Selim önce zurna çalmayı öğrendi, ancak 60'larda davul-zurnacı ailelerden gelen birçok genç, ince çalgı enstrümanlarını öğrenmeye başladığı sırada, o da klarnete geçti. On dört yaşındayken köy düğünlerinde ve panayırlarda çalmaya başladı. 80'lerde, daha büyük merkezlerde çalmaya giden Roman müzisyenlerine katılarak, müzik yeteneğini geliştirmek üzere İstanbul'a gitti. İstanbul'da, restoranlarda fasıl heyetlerinde, Ferhan Şensoy tiyatrosunun müzikallerinde, Romanlar'ın ve Roman olmayanların düğünlerinde çaldı ve birçok kayıt yaptı. 1998'de Brenna MacCrimmon ile birlikte Kanada turnesine katılarak Türk Romanları'nı ve kendi Rumeli kökenlerini temsil etti. Zengin müzikal deneyimleri sonunda, bölgeye ait zengin bir repertuvar ve çalma tarzı edinerek, canlı bir arşiv niteliği kazandı. Gerek Romanlar gerek Roman olmayanlar arasında, doğaçlamalardaki ustalığı ile hem düğün havalarının, hem de günün dans ezgilerinin baş yorumcusu olarak ünlendi. 10 Mayıs 2014 yılında kalp yetmezliği sonucu hayatını kaybetmiştir.Vasiyeti üzerine cenazesi Keşan ilçesine getirilen Sesler'in cenazesi ikindi vakti İki Şerefeli Cami'de kılınan cenaze namazının ardından Enez yolundaki asri mezarlıkta toprağa verildi.Cenaze törenine Sesler'in ailesi yakınları ile Keşan'lı klarnet sanatçısı Serkan Çağrı ile oyuncu Mustafa Avkıran katıldı. Fatih Akın'ın "Duvara Karşı" ve "İstanbul Hatırası" filmlerinde muzikleri yer almaktadır. Bitirim Ä°kili Bitirim İkili (Özgün adı:Rush Hour), 1998 yapımı aksiyon filmi. Filmde başrolü Jackie Chan ve Chris Tucker paylaşmaktadır. Bu komedi/aksiyon türündeki filmde kötü adam rolünü ise Tom Wilkinson oynuyor. Filmde Ken Lo gibi oyuncular da rol almıştır. Ä°gor Belanov İgor Belanov (Ukrayna dili:Ігор Бєланов) (d. 25 Eylül 1960, Odessa, Sovyetler Birliği, "şimdi Ukrayna") Ukraynalı eski futbolcudur. Sovyetler Birliği millî futbol takımının eski golcüsü. 1986 yılında Avrupa'nın yılın futbolcusu seçildi. Bielanov "SKA Odesa" (1979-80), FC Çornomorets Odesa (1981-84), ve FK Dinamo Kyiv (1985-89) formalarını giydi. 1986'da Dinamo ile UEFA Kupa Galipleri Kupası'nı kaldırdı. 1986 FIFA Dünya Kupası'nda Sovyetler Birliği formasıyla Belçika'ya karşı 3 gol kaydetti. Bielanov SSCB ulusal takımında toplam 33 kez forma giydi ve sekiz gol kaydetti. Bielanov'un kariyeri iki Alman kulübü Borussia Mönchengladbach (1989-90), Eintracht Braunschweig'te (1991-95) devam ettikten sonra Bielanov, Ukrayna'ya dönerek Çornomorets (1995-96) ve Metalurg Mariupol (1996-97) formalarını giyerek kariyerini noktaladı. Brooklyn Brooklyn () (veya Kings County), New York'un beş bölgesinden biridir. 2017 itibarıyla tahmini 2.648.771 nüfusuyla şehrin en kalabalık bölgesidir. Adını Hollanda'daki Breukelen köyünden alan Brooklyn, batıda Long Island'ın en doğusunda yer alan Queens ilçesi ile komşudur. Brooklyn, Manhattan ilçesine East River'daki birçok köprü ve tünel ile, Staten Island'a ise Verrazzano-Narrows Köprüsü ile bağlanır. 1896'dan beri Brooklyn ile Kings County eş anlamlı olarak kullanılmaktadır. Brooklyn ABD'deki en kalabalık ilçe ve nügfus yoğunluğu en yüksek ikinci ilçedir. New York City'nin en ikinci en büyük ilçesi olan Kings County, 180 km'lik kara ve 67 km'lik su alanı, New York eyaletinin karasal alan olarak dördüncü, toplam alan olarak üçüncü en küçük ilçesidir. 2,5 milyonluk nüfusuyla ABD'deki en kalabalık ilçedir. Brooklyn adı, Hollanda kolonizasyonu döneminden kalma "bataklık" anlamındaki "Breuckelen" kelimesinden gelmektedir. 1646 yılında resmen kurulan şehrin adı, yazılı kaynaklarda ilk kez 1663 yılında yer almıştır. Hollandalı kolonistler, şehrin ismini Breukelen, Hollanda'dan esinlenerek koymuşlardır. Geçtiğimiz iki bin yıl boyunca Hollanda'daki köyün adı "Bracola", "Broccke", "Brocckede", "Broiclede", "Brocklandia", "Broekclen", "Broikelen", "Breuckelen" ve son olarak "Breukelen" olarak kullanılmıştır. New Amsterdam'da (daha sonraki adıyla New York) yer alan "Breuckelen" ismi birçok farklı şekilde yazılmıştır. Yazımlar arasında "Breucklyn", "Breuckland", "Brucklyn", "Broucklyn", "Brookland", "Brockland", "Brocklin", ve "Brookline/Brook-line" yer almaktadır. Çok sayıda farklı yazım olması, şehrin ismi hakkında tartışmalara sebep olmuş, bazı dil bilimciler şehrin "breuckelen" isminin "engebeli topraklar" ("broken land") anlamından geldiğini savunmuştur. Şehrin yazımının son hali olan Brooklyn, orijinal isme en bağlantılı olandır. Manavgat Nehri Manavgat, antik adıyla Melas, Toroslar'da doğarak Antalya'da Akdeniz'e dökülen nehir. Uzunluğu 93 km'dir. Batı Toros sıradağları arasından doğan kolların birleşmesiyle oluşur. Güney batıya yönelerek dar ve dik yamaçlı kanyonlar arasından geçer, ünlü Manavgat Şelalesi'ni meydana getirir ve Manavgat ilçe merkezinin doğusunda alüvyal bir kıyı ovasından denize dökülür. Türkiye'nin akım rejimi en düzenli nehridir. Üzerinde iki tane baraj inşa edilmiş olup (Oymapınar Barajı ve Manavgat Barajı), enerji üretimine büyük katkılar sağlamaktadır. Halen de yapımına devam edilmekte olan iki baraja sahiptir. Dünyanın en büyük yeraltı nehirlerinden Dumanlı 1 ve Dumanlı 2 Manavgat Irmağını beslemektedir. MANAVGAT IRMAĞI Manavgat yakınlarında Antalya körfezine dökülen 93 km. boyunda bir çay olduğu halde, sularının pek bolluğu ve gür akışı ile ilgili olarak buna Manavgat Irmağı denir. Batı Toroslar'da, doruğu 2. 120 m yükseklik gösteren Şeytan Dağı'nın yamaçlarından doğan kaynakların birleşmesiyle ortaya çıkan aktıktan sonra Akdeniz’e ulaşan bir sudur. Önceleri adı Şahap Deresi olan Manavgat Çayı yukarı kesiminde Kuzeybatı - Güneydoğu yönlüdür, sonra bir dirsekle Güneybatıya döner. Torosları dar ve derin boğazlardan akarak geçer. Bilimsel adı kanyon olan bu boğazlara, Toros insanı Kapız adını verir. Yeryüzündeki su toplama alanı hiç de geniş görünmeyen bu akarsuyun yeraltı beslenmeleri bakımından gerçek bir ırmak değerinde bulunduğu ve böylece yerüstü, yeraltı beslenmeleri bakımından yağış alanının birkaç bin km² yi bulduğu bu akarsuyun, özel bir durumu vardır. Dereler halindeki kolları önemli yer tutmayan Manavgat Irmağı, kalın kalker tabakalarından bir yapı gösteren bir bölgede dibe inen suların gür kaynaklar halinde yer yer yüze çıkarak beslendiği, akım durumu ve seviye oynamaları bakımından düzenli büyük bir akarsudur. Yazları kurak ve sıcak geçen Akdeniz ikliminin bir akarsuyu olarak Temmuzdan Ekim sonuna kadar yatağından ortalama saniyede 30–65 m³ su geçirir. Normal kabarmalar halinde de yatağından saniyede 150–200 m³ su geçer. Karışık bir yapı gösteren ve kalkerlerin çok yer tuttuğu, yeraltı akarsularının yaygın olduğu bir bölgedeki Manavgat ırmağı üzerinde 20 yıldan beri incelemeleri yapılan Oymapınar baraj sahası bu bakımdan birçok araştırıcıları derinden uğraştırmıştır. 1964-2014 yılları arasında 245 m kotunda yapılan ölçümlerde ortalama debi 52 m³/sn tespit edilmiştir. Oymapınar yakınlarında engebe azalır, buradaki vadiyi Oymapınar Baraj Gölü kaplamıştır. 1984 yılında hizmete giren baraj, oluşturduğu gölle Türkiye’ nin en güzel karstik kaynakları olan Dumanlı pınarlarını sular altında bırakmıştır. Oymapınar Baraj Gölü 500 hektar genişliğindedir. Manavgat Çayı üzerinde daha da aşağıda da Manavgat barajı ve hidroelektrik santrali yapılmıştır. 1987’de hizmete giren bu baraj ardında 8.60 km³ genişliğinde yapay bir göl oluşmuştur. Barajın su toplama hacmi ise 89 milyon m³ tür. Manavgat Irmağı'nın başlangıç yeri, Beyşehir Gölü'nün 30 km güneyindeki Akdağ (2400m)dır. Ancak bu başlangıç kesiminde suların çoğunca dibe sızdığı bir dere görünüşündedir. Buradan 10–15 km güneyden itibaren her biri 5-10 değirmeni döndürecek kadar gür karstik akarsular bu suya katılmaya başlar, burada bir çay görünüşü ile akan su, birbiri ardınca uzanan dar ve derin sarp yamaçlı vadilerden geçer. Ancak, çok sayıdaki bu gür kaynakların suları ile kabaran Manavgat Çayı, yolu boyunca kalker arazide sızmalara uğrayarak önemli bir miktar su kaybeder, burada suları yazın azalır, hatta Akseki ile Aydınkent arasına düşen kesiminde Süzekkaya denilen yerde su dibe batar. Tekrar yüze çıkan su kısa bir mesafeden sonra gür kaynaklarla beslenir. Bu kaynakların Kembos Ovası'ndan dibe sızmış suların buradan çıktığı sanılmaktadır. Birkaç yüz metre aşağıda, 20 m kadar yüksekliği olan bir şelaleden düşer, bu arada güçlü dere ve kaynaklar da alır, dar vadilerden geçer, daha aşağıda yine heybetli çağlayanlar yapar. Nadir bulunan manzaralar arasında olan bu düşüş yerinde birer havuza andıran oyuklar belirmiştir. Buralardan aşağılara doğru kilometrelerce uzunlukta, pek derin, yer yer son derece daralmış, sarp kayalar arasında köpüklenerek ve çağlayanlar yaparak akar. Buralardan sonra Manavgat Çayı tam bir ırmak görünüşü almış bulunur. Aşağı kesiminin başlangıcındaki Oymapınar köyünden aşağıda, Manavgat kasabasının kuzeyinde, ünlü Manavgat çağlayanlarından düşerek, bol suları ile denize ulaşır. Irmak burada sakin akar, motor büyüklüğündeki su taşıtları kıyıdan 7 km içerideki Manavgat kasabasına kadar işler. Antikçağda adı Melas olan Manavgat Irmağı, antik Side kentinin su gereksinimini karşılıyordu. Günümüzde ise ırmaktan sulamada da faydanılır. Elimbetova, BaÅŸkurdistan Elimbetova, özerk Başkurdistan sınırları içinde Sterlitamak bölgesindeki Krımsakaly kasabasına bağlı köy. Sultan Galiyev'in doğduğu köydür, memleketidir. Davaro Davaro, Kartal Tibet'in yönetmenliğini yaptığı 1981 yapımı Türk filmi. Almanya'ya çalışmaya giden Memo, istediği parayı kazanıp köyüne döner ve sözlüsü Cano'yla evlenmek ister. Memolar'ın kan davalı oldukları Sülo da hapisten çıkarak karısı Ayşo'nun yanına gelir. Bunu duyan Hamo, düğünü durdurur ve oğlu Memo'nun, Sülo'yu öldürmesini ister. Ancak, Memo buna pek yanaşmaz. Öldürüleceğini anlayan Sülo, Memo'ya bir teklifte bulunur. Memo'nun kendisini öldürmemesi durumunda köyden uzaklaşacağını söyler. Evlenmek için başka çaresi kalmayan Memo, Sülo'nun planını kabul eder ve köy meydanında Sülo'yu yalandan vurur. Köy halkı da bu numaraya inanır. Daha sonra dağdaki bir eşkıyanın yanında tekrar karşılaşan Memo ve Sülo yine birbirine düşer. Eşkıyanın altınlarını gören Sülo'nun iştahı kabarır ve şehirde kalmaktan vazgeçer. CA Osasuna Club Atlético Osasuna, Osasuna, İspanya futbol ligi La Liga'da mücadele eden İspanya'nın Bask bölgesi şehirlerinden Pamplona'yı temsil eden futbol kulübü. Genelde İspanya ligi'nin orta sıralarında mücadele eden kulüp 2005 yılı içinde Copa del Rey'de final oynayarak en büyük başarısını kazandı. La Liga'da 1990-91 ve 2005-06'da sezonlarında elde ettiği 4.lük bu ligdeki en büyük başarısıdır. 2006 yılında sezonu 4. sırada tamamlayarak tarihinde ilk kez UEFA Şampiyonlar Ligi'ne katılma şansı yakaladı, ancak ön eleme turlarında elenerek yoluna UEFA Kupası'yla devam etti. Osasuna'nın tam kuruluş tarihi bilinmemekle birlikte, kuruluşunun 1920 yılı Kasım ayı içinde olduğu bilinmektedir. Sportiva ve New Club isimli iki kulübün birleşmesi ile Osasuna Kulübü kurulmuştur. O dönemde birkaç ilin futbol birliklerinin dağılmasından sonra, bu sporun Navarra'da sönüp gitmesini istemeyen Pamplona'lılar Sociedad Sportiva kulübünü kurdu. İç tartışmalar sonucunda kulübün bölünmesiyle New Club kuruldu. Daha sonraki yıllar bu iki kulübün tekrar birleşmesi çabalarıyla geçti ve 1920 yılında bu çabalar başarıya ulaştı. Bu yeni ortaya çıkan topluluk Club Atlético Osasuna olarak adlandırıldı. Osasuna ismi Baskça, sağlık, neşe, canlılık anlamlarına gelmektedir. Osasuna için futbol tarihinin başlangıcı 24 Ekim 1920'dir. İlk maç bu tarihte bir ordu takımına karşı yapıldı. Ertesi yıl, takım ilk başarısını elde ederek İkinci Bölgesel Lig Şampiyonluğu'nda final oynama başarısı gösterdi, ancak finali 2-1 kaybetti. Pamplona'da Osasuna takımına artan ilgi yeni bir stadyum ihtiyacı doğurdu, sonucunda 21 Mayıs 1922'de San Juan Stadyumu açıldı. Bu stadyumda ilk maç dönemin güçlü takımlarından Arenas de Getxo takımına karşı yapıldı. Sonraki yıllarda Osasuna farklı liglerde yer aldı, ilk yabancı transferini Alman teknik direktör Walter Gerbart'la yaptı. 24 Nisan 1924'te Arjantin'in güçlü takımı Boca Juniors'la yapılan dostluk maçı 1-0 kaybedildi. 1926-1927 sezonunda Seve Goiboru, millî takıma çağrılan ilk kulüp oyuncusu oldu, oynadığı 12 millî maçta 6 gol kaydetti. 1928'de İspanya Ligleri oluşturuldu ve takımların seviyelerine göre 3 farklı lige ayrıldı: Primera, Segunda, Tercera. Osasuna Tercera olarak adlandırılan 3. Lig'de lig mücadelesine başladı, ilk sezonunda bu ligi 3. olarak tamamladı. Osasuna 1931-1932 sezonunda evindeki tüm maçları kazanmayı başararak 2. Lig'e terfi hakkını kazandı. 1934'te İspanya Kupası'ndaki parlak performans sonucunda Atletico Madrid safdışı bırakıldı, sonraki turda Real Madrid'le karşılaşıldı. San Juan Stadyumu'nda 9000 kişiye karşı oynanan maç 3-0 kaybedildi. 1934-1935 sezonunda Murcia'ya karşı kazanılan 3-0'lık maçtan sonra Osasuna tarihinde ilk kez 1. Lig'e terfi hakkı kazandı. Aynı yıl İspanya Kupası'nda yarı final oynandı, Sevilla'ya kaybedildi. Ancak 1. Lig'deki ilk yılında deplasmanda hiç puan alamayan Osasuna bir alt lige düşmekten kurtulamadı. İspanya'nın 1936 - 1939 yılları arasında yaşadığı iç savaş, günlük hayatta birçok alanı etkilediği gibi futboluda derinden etkiledi. Bu yıllarda savaş nedeniyle transferler ve tüm müsabakalar iptal edildi. 1938'de uygulamaya konan "Copa del Generalísimo" kupasına kadar dostluk maçları dışında karşılaşma olmadı. Ligler ancak 1939-1940 sezonunda normale döndü ve Osasuna kaldığı yerden, ikinci ligden mücadelesine devam etti. İkinci ligdeki ilk yıllar fena geçmese de, çeşitli finansal ve yönetimsel problemler nedeniyle 1944'te 3. lige (Tercera División ) düşmekten kurtulamadı. Peşpeşe 14 yıl ilk iki ligde mücadele ettikten sonra, Osasuna tarihinde sportif, yönetimsel ve finansal krizlerle dolu 3 yıllık bir kara dönem açıldı. Sezonsal kombine satışlarının 200'e kadar düşmesine rağmen, 1947 yılı Osasuna'nın yeniden diriliş yıllarının başlangıcına tekabül eder. Bu yıllarda kombine satışları 3000'e kadar çıktı, yeni bir başkan seçildi, borçlar ödendi, ve bunların sonucunda Osasuna 1949 yılında tekrar Segunda División'a terfi etti. 50'ler kulüp için büyük dönüşüm yıllarına karşılık gelmektedir. Takım bu yıllarda kendisini yerel kaynaklarla beslemeye karar verdi. Daha çok yerel, alt liglerden gelen, profesyonel olmayan, yetenekli oyuncuların A takıma çıkarılması ile takımın oluşturulması yoluna gidildi. İlk yıl lig 7. sırada bitirildi. 1952 yılında bir üst lige çıkmaya çok yaklaşıldı, ancak başarılamadı. Bunun için bir sonraki sezonu beklemek gerekecekti. 1953'te tekrar 1. lige çıkan Osasuna, hayal kırıklığı yaratan bir sezondan sonra 2. Lige tekrar düşmekten kurtulamadı ve 1957'ye kadar 2. Lig'de mücadele etti. 1957 Osasuna'nın 3. kez Primera División hayallerinin gerçekleştiği yıldı ve takım bu kez 4 yıl bu ligde tutunmayı başaracaktı. 1957-1958 sezonu Osasuna için parlak bir yıl oldu. Finansal olarak da iyi geçen sezon 5. olarak tamamlandı, San Juan unutulmaz maçlara tanıklık etti: Real Sociedad (3-0), Español (3-2), Real Madrid (1-0), Sevilla (3-2) ve Barcelona (1-0). 1960'ta tekrar düşülen 2. Lig'de bir yıllık misafirlikten sonra 1960'ta flaş transferlerle ve parlak sonuçlarla 1. Lig'e tekrar dönüldü. Fakat 1963'teki düşüş uzun bir dönemin başlangıcı oldu ve Osasuna tam 17 yıl boyunca Primera División hayallerini gerçekleştiremedi. 1966 yılında, başa çıkılamayan finansal zorluklar, zor ekonomik koşullar ve borçlar nedeniyle kulübün yıllarca simgesi haline gelmiş San Juan Stadyumu satıldı. Sadar nehrinin kenarında yapıldığı için Sadar Stadyumu ismini alan yeni stadyum 2 Eylül 1967'de açıldı. 25.000 kişi kapasiteli stadyumda ilk maç Zaragoza ile Portekiz ekibi Vitoria de Setúbal arasında oynanadı. Ertesi gün Osasuna, Portekiz ekibi ile yaptığı, bu stadyumda oynadığı ilk maçı 3-0 kazandı. Ancak 1. lig seviyesindeki bu büyük ve konforlu stadyum Osasuna'ya pek şans getirmedi, takım aynı yıl 3. Lig'e düşmekten kurtulamadı. Sonraki yıllar 2. ve 3. Lig arasında geçti. Kulübün 50. yılı olan 1970 2. Lig'de geçti. 1972-1972 sezonu kulübe tam 23 yıl başkanlık yapacak yeni bir başkanla başladı: Fermín Ezcurra. Ezcurra dönemi kulübün sportif ve finansal olarak düze çıktığı bir dönem oldu. 2 Temmuz 1980'de 17 yıllık hasretten sonra, Murcia'yı 1-0 yenerek bu kez 14 yıl sürecek Primera División macerası yeniden başlamış oldu. 1. Ligdeki ilk yıllarında Osasuna, teknik direktör Pepe Alzate yönetiminde ligin en renkli takımlarından birisi oldu. O yıllarda evinde yenilmeyen, fizik güce dayalı bir futbol oynayan Osasuna, agresif ve mücadeleci futbolu ile ön plana çıktı. Papa Alzate'den sonra takımnın başına ismi pek duyulmamış Yugoslav Ivan Brzic getirildi. Bu dönemde, Osasuna 1. Lige iyice ısındı, 1984-1985 sezonunu 6. olarak bitirme başarısı gösterdi. Bu sonuç, takımın ilk kez UEFA Kupası'nda oynayacağı anlamına geliyordu. Avrupa arenasındaki ilk maç Ibrox Park'ta Rangers'a karşı 1-0 yenilgiyle başladı. Ancak, Pamplona'da alınan 2-0'lık galibiyetle İskoç ekip UEFA Kupası'nda safdışı bırakıldı. Ancak, kupa rüyası ikinci turda sona erdi. Osasuna, Belçika ekibi Waragem'e deplasmanda ilk maçta 2-0'la yenildi. Pamplona'daki rüvanşın 2-1 kazanılması Avrupa'da devam edebilmek için yeterli olmadı. 80'lerin ikinci yarısı takımın başına Brzic'in yerine Pedro Mari Zabalza'nın geçmesiyle başladı. Bu yıllar ligde düşme korkusundan uzak, ilk sıralara yakın veya orta sıralarda geçen yıllar oldu. Takım, ligi 1988'de 5., ertesi yıl 10., 1990'da 8. bitirdi. 1990-1991 sezonu kulüp tarihinin en unutulmaz sezonlarından birisi oldu. Lig 4. sırada bitirilerek kulüp tarihinin en iyi lig performansı gösterildi. Ek olarak, bu sonuç 5 yıl sonra yeniden Avrupa Kupalarına katılma anlamına geliyordu. Aynı yıl içinde, 30 Aralık 1990 tarihi Osasuna için tarihi bir maça tanıklık etti; Real Madrid'e karşı Santiago Bernabéu'da alınan 4-0'lık zafer Osasuna taraftarları için unutulmaz maçlar arasına girdi. 90'lı yılların başını C.A. Osasuna'nın altın yılları olarak adlandırmak doğru olacaktır. Takım, UEFA Kupası'na katılma hakkı elde etmesinin yanında, 1991-1992 sezonunda bu kupada unutulmaz maçlar çıkardı. İlk turda Bulgar Slovan Sofia'a karşı ilk maçta alınan 1-0'lık yenilgiye rağmen, ikinci maçta alınan 4-0'lık galibiyet turu getirdi. İkinci turda Alman Stuttgart takımı ile Pamplona'daki ilk maç golsüz bereaberlikle sonuçlandı. Stuttgart'ta oynana rövanş maçı, Osasuna tarihinin unutulmaz maçlarından birisine tanıklık etti. Osasuna, deplasmanda 3-2 kazandığı maçla kupada son 16 takım arasına girdi. Osasuna, bu turda, daha sonra finalde İtalyan Torino takımını finalde yenerek kupayı alacak olan Hollanda'nın Ajax takımına karşı her iki maçta alınan 1-0'lık yenilgi ile elendi. Bu parlak dönem 1993-1994 sezonunda sona erdi. Takımın yeniden yapılandırıldığı bu kararsız dönem atlatılamadı ve 1. Ligdeki 14 kesintisiz yıldan sonra 1 Mayıs 1994'te takım tekrar Segunda División'a düştü. 2000 yılına kadar takım 1. Lige çıkamadı. 1994 ayrıca 23 yıllık başkanlıktan sonra Fermín Ezcurra'nın başkanlıktan ayrıldığı yıl oldu. 1997 kulüp için diğer yıllara göre ayrıca kötü bir yıl oldu; Segunda División B klasmanına düşmek üzere olan takım, ancak son beş maçta aldığı mucizevi sonuçlarla ligde kalmayı başardı. 1998'de başkan olan Javier Miranda, 1998 yılında takımın başına Miguel Ángel Lotina'yı getirdi. 1999-2000 sezonunda yaşanan parlak bir sezondan sonra takım tekrar Primera División'a merhaba dedi. 2002 yılında hem başkan Javier Miranda hem teknik direktör Miguel Ángel Lotina istifa etti. Patxi Izco yeni başkan oldu, ve 80'lerde Osasuna'da oynamış eski bir futbolcu olan Meksikalı Javier Aguirre'yi takımın başına getirdi. 2003'te ortalarda geçen rahat bir sezondan sonra, 2004 Osasuna için etkileyici bir sezon oldu. Bu sezonda son maça kadar UEFA Kupası'na katılma ümitleri devam etti. Aynı sezon, Real Madrid'e karşı Santiago Bernabéu'da 3-0, Valencia'ya karşı Mastella'da 1-0 kazanılan maçlar unutulmaz maçlar olarak tarihe geçti. 2004-2005 sezonu kuşkusuz Osasuna için en unutulmaz sezonlardan birisi oldu. Takım, Javier Aguirre yönetiminde oldukça parlak bir sezondan sonra 3. kez UEFA Kupası'na katılma hakkı elde etti. Ancak yılın en dikkate değer başarısı kuşkusuz, takımın tarihinde ilk kez oynadığı İspanya Kupası finaliydi. Real Betis'e karşı 11 Haziran 2005'te Madrid the Vicente Calderón Stadyumu'nda oynanan final karşılaşmasının normal süresi Betis'ten Olvieira, Osasuna'dan Aloisi'nin golleriye 1-1 sona erdi. Uzatmaların bitimine 5 dakika akla Betis'in attığı golle kupaya uzanan taraf Betis oldu. Bu başarıyla Osasuna kupayı alamasa da UEFA Kupası'na katılma hakkı elde etti. Osasuna, 2005-2006 sezonunda UEFA Kupası'nda ilk turda Fransız Rennes takımına elendi. Fakat UEFA Kupası'ndaki başarısızlığa rağmen, La Liga'da tarihinin en başarılı sezonunu geçirdi. Uzun bir süre ligi lider olarak götürmeyi başardı, üst düzey futbol oynadı. Sonuçta, ligi 4. sırada bitirmeyi başararak tarihinde ilk kez Avrupa Şampiyonlar Ligi'ne katılabilme şansı elde etti. Osasuna, 2006-2007 sezonunda Şampiyonlar Ligi ön eleme turunda Alman Hamburg takımına elendi. Ancak daha sonra devam ettiği UEFA Kupası'nda yarı finale kadar gidecek tarihinin en görkemli Avrupa Kupası performansını gösterdi. Parma, Girondins Bordeaux, Glasgow Rangers, Bayern Leverkusen takımlarını elemeyi başaran Osasuna, yarı finalde Sevilla'ya elendi. Evros (il) Evros İli (Yunanca: "Έβρου", Okunuşu:"Evros"), Yunanistan'ın Trakya bölgesinde bir ildir. Batıda Rodopi, Kuzeyde Bulgaristan'ın Hasköy, doğuda Türkiye'nin Edirne illerine komşu, merkezi Dedeağaç olan ilidir. 4,242 km² yüzölçümüne sahiptir ve nüfusu 150,580'dir (2005). Sofulu, Dobrova, Kavakmahalle, Ahlatlı (Ahlatçı), Sipahiler, Aşağımahalle, Yanören (Yanviran, şimdiki adı Yiannouli), Babalar (Goniko), Çamlıköy (Çam-ıKebîr, Çamköy, Çalı köy, Büyükçam, şimdiki adı Dadia), Dikilitaş, Keseler (Köseler, Kösehanlı), Karapınar (Şimdiki adı Kornofolea), Kuturca (Kutluca, şimdiki adı Kotronia), Kayacık, Çömlekçiköy (Lagyna), Vakıf (Dedemanastırı, şimdiki adı Lykofos),Yelkenci (Lyra), Çilingir Mahalle (Sidirohori), Büyük Dervent (Derebent, Şimdiki adı Mega Dherion), Sipirmahalle (Sipermahalle), Mesimler (Mevsimler, şimdiki adı Mesimerion), Küçüklü (Küçükler, Kütüklü), Küçük Dervent (Derebent, Şimdiki adı Mikron Dherion), Karaören, Taşağıl, Kervançayırı, Ruşanlar (Ruşenler, şimdiki adı Roussa), Sarpdere, Köseköy (Köse), Demirören (Şimdiki adı Sidheron), Üçevler (Şimdiki adı Tris Miloi), Yılanlı (Şimdiki adı Giannouli), Hacalı (Hacıali, Şimdiki adı Korymvos). Dimetoka (Çiftekale), Abdullahköy, Ahrenpınar (Agriani), Karabeyli (Şimdiki adı Amorio), Kireççiler (Kızıl Arnavutköy, şimdiki adı Asvestades), Akpınar (Asproneri), Karapınar (Subaşıköy, şimdiki adı Vrysika), Hekimli, Asarbeyköy (Hisarbeyköy), Yeniceköy, Hoca (Hocalı, Hoca Hallı, Acalı, Eceköy, şimdiki adı Korymvos), Çavuşlu (Kyani), Saltıköy (Saltıkköy, şimdiki adı Lavara), Mandıra (Şimdiki adı Mandra), Karakilise (Şimdiki adı Mavrookklisi), Tokmakköy (Metaxades), (?) Nea Psatades, Çalıköy (Paliouri), Başkilise (Şimdiki adı Protokklisi), Susmazköy. Dedeağaç, Derbent (Derebent), Çamlıtepe, Doğancı (Doğanca), Doğanhisar (Aisymi), Müsellim (Selimiye, şimdiki adı Monastiraki), Çekirdekli (Amfitriti), Şahinler (Antheia), Obalar (Apalos), Saranlı, Beyköy, Odalar (Hotallar, şimdiki adı Atami), Hasanlar (Avra), Çeşmecik (Vrisoula), Çukurören, Gemiciköy (Bahşibeyi, şimdiki adı Gemisti), Döllen, Dikilitaş, Durali (Bahşişköy, şimdiki adı Doriskos), Hallıköy, Ilıca, Köpekliköy (Köpüklüköy, şimdiki adı Thymaria), Yeniköy, Osmancık, Bahçeköy (Alibeyçiftliği, şimdiki adı Kipi), Kırka (Kirki), Sarıkaya, Büyük Vakıf, Musaköy (Musalar), Fındıcak (Leptokarya), Kavacık (Lefkimmi), Ilıcaköy (Ulucabeyköy, şimdiki adı Loutros), Muhacırköy (Çaybaşı, Çayerşi), Miri (Meğri), Karakaya, Büyük Vakıf, Kışlakköy (Koila), Güvendik (Mesimvria), Kösemecit (Mesti), Küçük Vakıf, Hasanbey (Çiftliği), Üçkurnalar (Üçkurnalı), Yeni Rumcuk, Domuzdere (Yunusdere, şimdiki adı Nipsa), Eski Rumcuk, Patra (Bahadırören), Sağırlar (Sarlar, Sarılar, şimdiki adı Plaka), Merhamlı (Muhramlı, şimdiki adı Peplos), Güreci (Gürece, şimdiki adı Perama)" (Çanakkalenin Lapseki ilçesine bağlı bir Güreci Köyü de var. Onun ismi de kimi yerde Güreci kimi yerde Gürece kimi yerde ise Görece olarak yazılıyor. Bazıları Güreci köyü ile onun Akbük bölgesini karıştırıyor.)", Pişmanköy, Çamköy (Çamören, Çamveren, şimdiki adı Pefka), Saranlı (Ardanio), Budine (Budina, Budama), Koyunyeri (Provatonas), Torbalı (Torbalıköy, şimdiki adı Pylaia), Çukurcuhanı, Çobanköy (Sykorrachi), Hancağız, Paşmakçı (Başmakçı, Tekke, şimdiki adı Trifylli), Teke (Tavri), Bıdıklı (Tychero), Farecik (Ferecik, şimdiki adı Ferres), Seymenli, Kamil köyü. Kumçiftliği, Tilkiköy, Sarmana (Simavna, şimdiki adı Kiprinos), Kulaklı (Şimdiki adı Ampelakia), (?) Asimeniyon (Şimdiki adı Asimenion), Saltıklı, Harduman, Çeşme, Sülüklüköy, Çengelli (Çengellilöy), Kadıköy (Dikaia), Ürelköy (Üreyiş, Yürüyüşköy, Şimdiki adı Dilofos), Canbazlar (Cambazlar), Burgucan (Çiftliği), Karacahalil (Karaca Halilköy), Deleleşköy (Deliilyasköy, Divaneilyas, Şimdiki adı İsaakio), Bulgarköy (Balı-Bulgarköy, Şimdiki adı Ellinochori), Delimusluk (Dilimciköy), Zufköy (Çavuşköy, Şimdiki adı Sofiko), Sarıyer (Therapeion), (?) Thuriyon, Kapıcıköy, İshakpaşaköyü, Emirli (Emirler, Şimdiki adı Kavyli), Epçeli (Kanadas), Korucuköy (Karoti), Çörekköy (Kastanies), Körmüt (Kiremitli), Kiliseli, Kumarlı, Koyunlu (Kiros), Sarıhisar (Sarıhıdır), Kosti, Tavşankoru, Emledinköy, Ecesultan (Yüce Sultan), Kadıköy, Maraş, Büyük Çavuşlu, Bektaşlı (Bektaşiköy), Taşçı Arnavutköy, Küçük Çavuşlu (Mikro Doxipara), Bosnaköy (Nea Vyssa), Yeni Omurlu (Umurbey), Lilikuş, Perşemli (Perçinli), İğneoğlu, Çirmen (Çermen, Çemen, şimdiki adı Ormenio), Şahince (Paleia Sagini), Pehlivan Çayırı, Eski Omurlu, Bıldırköy, Samovina (Ammovouno), Patagi, Prangıköy, Beştepe (Pentalofos), Karabağ, Sadırlı (Plati), Çobanlar, Aksakal, Karaağaç, Kuleli (Kuleliburgaz, şimdiki adı Pythion), Elburgaz, Saranköy (Sarayköy), Doğanca, İshaklı (Karaishaklı), İstasyon, Tatarköy (Sterna), (?) Sitarya, Körükçüler (Hocalar), Sofular, İspitli, Türkdoğancı (Türkdoğanca, Efrem), Seymenli (İnceğiz, Şimdiki adı Fylakio), Kabaöyük (Kabahöyük), Helvacı (Helvacıköy), Karlı (Koca Aliköy), Yaylacık. Burada çoğunluk Rum-Yunan halkındandır. Balkan Savaşlarında Bulgaristan'a geçen bu topraklar 85 yıldır (1920'den beri) Yunanistan hakimiyetindedir ve 1941-1944 arasında Bulgar işgaline uğramıştır. Thomas Graham Thomas Graham (d. 21 Aralık 1805 Glasgow - ö. 16 Eylül 1869 Londra), İskoç kimyacı. Kimya öğrenimi gören Thomas Graham, Glasgow (1830) ve Londra (1837) üniversitelerinde ders verdi. İngiltere darphanesi yöneticiliği yaptı. Fosfatların incelenmesinden sonra poliasit kavramını ortaya atıp (1833), gazların katılar tarafından soğurulması yasasını buldu. Ayrıca geçişme olayları konusunda çalışmalar yaptı. 1829 yılında da Graham Yasası'nı ortaya çıkardı. Abalone (oyun) Abalone iki kişi ile oynanan bir zeka oyunudur. 1989 yılında Michel Lalet ve Laurent Lévi tarafından geliştirilmiştir. Abalone altı köşeli ve altmış bir delikten oluşan bir yüzeyde, küre şeklinde olan on dört adet beyaz ve on dört adet siyah taşla oynanır. Mermer taşlarla yapılan sumo güreşi diye de özetleyebileceğimiz oyunda amaç rakibin altı taşını oyun alanının dışına atmaktır. Sınırsız kombinasyona sahip bir zeka oyunu olmasının yanında öğrenilmesi de çok kolaydır. Ayrıca mermer taşlar oyuncuları fiziksel olarak da rahatlatır. Rakibin taşlarını iterken çıkan tık-tık-tık sesini müziksel bulanlar bile vardır. Oyunu her zaman siyahlar başlatır. Aşağıda görülen standart açılış dizilimidir. Beş taş arkada altı ortada üç taş ise öndedir. Oyunda taşlar üç şekilde hareket ettirilebilir: Hamle yapılırken taşlar bir delikten fazla hareket ettirilimezler. Hamle sırasında her oyuncunun sadece bir adet(rakip oyuncunun taşını oyun alanının dışına itse dahi) hamle hakkı vardır.ilk önce 6 taşı oyun dışına atan kazanır. Eğer aynı çizgi üzerinde bir oyuncunun taşları diğer oyucunun taşları bitişikse ve rakip oyuncunun taşından bir veya iki fazla taşı var ise bu durumda taşı fazla olan oyuncu rakibinin taşlarını bir deliği geçmeyecek şekilde itebilir; bu hamleye Sumito denir. Sumitonun olması için rakip oyuncunun taşlarının arkasında bir adet boş delik bulunması lazımdır. Sumito sadece çizgisel yönde olabilir yatay şekilde olmaz. 3 adet Sumito vardır: Eğer rakip çizgisel yönde üç veya daha fazla taş dizmişse bu taşları rakibin dizdiği yönde itemezsiniz. Abalone'de aynı anda en fazla üç taş hareket ettirilebilir. Büyük Camii Bursa Ulu Camii Bursa Ulu Cami, Bursa’da I. Bayezid tarafından 1396-1400 yılları arasında yaptırılmış dini yapıdır. Bursa’nın tarihi sembollerinden olan cami, Bursa kent merkezinde, Atatürk Caddesi üzerindedir. Çok ayaklı cami şemasının en klasik ve anıtsal örneği sayılır. Yirmi kubbeli yapı, Türkiye’deki iç cemaat yeri en geniş camidir. Mimarın Ali Neccar veya Hacı İvaz olduğu sanılmaktadır. Caminin kündekari tekniği ile yapılmış minberi Selçuklu oyma sanatından Osmanlı ahşap oymacılığı sanatına geçişin en önemli örneklerinden biri kabul edilen değerli bir sanat eseridir. Caminin duvarlarında bulunan 19. yüzyılın ikinci yarısında ve 20. yüzyılın başlarında farklı hattatlar tarafından yazılmış 192 adet hat levhası ve duvar yazısı, hat sanatının özgün örnekleri arasında gösterilir. Caminin iç mekanında, tepesi açık bir kubbenin altında bulunan şadırvan, Ulu Cami’nin dikkat çekici özelliklerindendir. Bursa Ulu Cami, Osmanlı Sultanı I. Bayezid tarafından Niğbolu Seferi’nden dönüşünde verdiği emir ile inşa ettirilmiştir. Caminin yapım tarihini veren bir kitabe yoktur; ancak minber kapısında geçen 802 (1399) tarihi caminin inşa tarihi olarak kabul edilir. Bursa Ulu Cami’nin inşası; hem devletin kendisini siyasal, ekonomik ve kültürel bir varlık olarak dünyaya kabul ettirme çabasının bir devamı hem de Osmanlı toplumuna bir kimlik verme çabasının gereği olarak değerlendirilir. Caminin açılışında ilk hutbeyi dönemin önemli mutasavvıflarından biri olan Somuncu Baba’nın okuduğu rivayet olunur. Cami yapıldığı dönemlerde toplum tarafından çok itibarlı addedilmiş ve diğer medreselerin hocaları burada ders vermeyi bir şeref bilmiştir. Sonraki yüzyıllarda caminin iç mekânını süsleyen ve alışılmışın dışında büyük ebatlı yazılar toplumsal ilgi ve itibarın nedenlerinden biri olmuştur. İnşasından kısa bir süre sonra Yıldırım Bayezid’in Ankara Savaşı’nda esir düşmesinin ardından Timur’un Bursa’yı işgali sırasında ve Fetret Devri’nde Karamanoğlu Mehmed Bey’in Bursa kuşatmasında(1413) cami, dış cephelerine odun yığılarak yakılmaya çalışıldı. Bu yangınlar sonucu dış cephe kaplaması tahrip oldu. Ortaya çıkan moloz duvar dokusu kalın sıva ile örüldü; bu durum 1950’lerdeki restorasyona kadar böyle devam etti. 1958 Büyük Çarşı yangınında kuzey avlusunun da yanmasından sonra gördüğü tadilat sırasında sıva kaldırılmıştır. Fetret devrinden sonra 1421 yılında tekrar ibadete açılan caminin ilk tamir vesikası 1494 yılına aittir. 1862 yılına kadar 23 tamir vesikası daha vardır. Müezzin mahfili 1549 yılında yapıldı. 1517 yılında Yavuz Sultan Selim tarafından Mısır'ın fethi ve hilafetin Osmanlı'ya geçtiği dönemde getirilen Kabe-i şerif kapı örtüsü padişah tarafından Ulu Cami’ye hediye edildi ve minberin soluna asıldı. Müezzin mahfilin karşısındaki taş vaiz kürsüsü 1815’de yapıldı. Cami, 1855 yılı büyük depreminde büyük hasar gördü. On sekiz kubbesi çöken caminin sadece batı minaresinin dibindeki kubbe ile mihrap önü kubbesi ayakta kalabildi. Depremden sonra esaslı bir tamir gördü. Bu dönemde Sultan Abdülmecid’in emri ile İstanbul’dan gönderilen ünlü hattatlar camideki büyük yazıları elden geçirdiler. Ayrıca yeni hüsn-ü hatlar da ilâve edildi. 1889 yılında çıkan bir yangında minarelerin ahşap olan külahları yanmış, sonrasında kâgir olarak yeniden yapılmıştır. Dikdörtgen planlı cami yaklaşık 5000 metrekare boyutlarında olup 20 kubbe ile örtülüdür. Sekizgen kasnaklara oturan kubbeler mihrap duvarına dik beş sıra halinde dizilmiştir. Kasnaklar mihrap ekseni üzerindekiler en yüksek olmak üzere yanlara doğru gidildikçe her sırada daha alçak düzenlenmiştir. Kuzey cephenin her iki ucunda tuğla malzemeyle inşa edilmiş iki kalın minaresi ve minarelerden doğudakinin Sultan Çelebi Mehmed devrine ait olduğu tahmin edilmektedir. Düzgün kesme taşlarla inşa edilmiş kalın beden duvarlarının masif etkisini hafifletmek için cephelerde her kubbe sırası hizasına gelmek üzere sağır sivri kemerler yapılmıştır. Her kemerin içinde iki sıra halinde ikişer pencere yer alır. Bunların gerek biçimleri gerek boyutları her cephede farklıdır. Son cemaat yeri bulunmayan yapının kuzey cephesinde köşelerde sonradan yapılan iki minare vardır. Minarelerin ikisi de beden duvarına oturmaz, yerden başlar. Batı köşesindeki minare I. Bayezid tarafından yaptırılmıştır. Sekizgen biçimli kürsüsü bütünüyle mermerden, gövdesi tuğladandır. I. Mehmet'in yaptırdığı söylenen doğu köşesindeki kare kürsülü minare, caminin beden duvarından da 1 metre kadar ayrıktır. Şerefeler her iki minarede de aynı olup tuğlalı mukarnaslarla bezelidir. Kurşun kaplı külahlar 1889'daki yangında ortadan kalkınca, bugünkü boğumlu taş külahlar yapılmıştır. Ana kapısı kuzeyde olan caminin, doğu ve batıdakilerle birlikte üç kapısı vardır. Ayrıca sonradan Sultanın namaz kılması için ayrılan Hünkar Mahfili’ne açılan bir kapı pencereden bozularak yapılmış; böylece kapı sayısı dörde çıkmıştır. Bursa Ulu Cami’nin sert ceviz ağacından kündekari tekniği ile yapılmış minberi Hacı Abdülaziz oğlu Mehmed isimli bir sanatkar tarafından yapılmıştır. Selçuklu oyma sanatından Osmanlı ahşap oymacılığı sanatına geçişin önemli örneklerinden biri olan minberi yapan ustanın kim olduğu hakkında kaynaklarda yeterli bilgi yer almaz. Ustanın ismi minberin sağ yanında oyma sülüs yazı ile yazılmıştır. İsmini yazdığı ifadenin son kelimesi farklı şekillerde okunmuş;kimi kaynaklarda Antepli olduğu; kimi kaynaklarda Tebriz’in Devak köyünden olduğunu ifade edilmiştir. Minberde form açısından Selçuklu geleneği hakimdir. On dört basamaklı minberin girişinde kapı kanatları bulunur. Üçgen şeklindeki minber tacı delikişi tekniğinde bitkisel olarak süslenmiştir. Üçgenlerin kenarlarından gelen Rumilerle taç dalgalı bir forma sahiptir. Aynalıkaltı 12 panoya bölünmüştür. Yan aynalıklarda yüzey çok kollu yıldızlarla geometrik taksimatlara ayrılmış ve her bir parçanın içi bitkisel motiflerle doldurulmuştur. Minber korkuluğu her iki yönde birbirinden farklıdır. Doğu yönünde, delikişi tekniğinde sekiz kollu yıldız ve sekizgenlerden oluşan geometrik kompozisyon korkuluk bütününe yerleştirilmiştir. Diğer yönde ise zemin oyma ve delikişi tekniğinde işlenen panolar dönüşümlü olarak kullanılmıştır. Minber kapısının üstündeki kitabede inşa tarihi ve banisinin adı yer alır. Ulu Cami minberine bazı gizemler atfedilmiştir. 1980 yılında minberin doğu yönündeki geometrik kompozisyonun güneş ve etrafındaki gezegenlere simgelediği; aralarındaki uzaklıkların gerçek uzantıları ile orantılı olduğu; batı yönündeki kompozisyonun ise galaksi sistemini simgelediği iddia edilmiştir. Caminin iç mekanında, yirmi kubbeli yapının ortasındaki üstü açık kubbenin altında yer alan şadırvan, Ulu Cami’nin dikkat çekici özelliklerinden biridir. Selçuklu yapılarında yaygın olan tepe açıklığı ve altında havuz yer alması geleneğinin bir devamı olan bu özellik, camiyi Selçuklu geleneğine bağlar. Şadırvanın altında bulunduğu açık kubbe günümüzde camekanla kapatılmıştır. Fee Buzulu Fee Buzulu, Wallis Alpleri 'nde Saas-Fee idari bölgesi sınırlarında bulunan Mischabel dağ grubunun, doğu yamacında yayılım gösteren bir sıradağ buzulu. Buzul 5 km uzunluğunda olup, birçok kayalık kabugadan geçen yukarı kesiminde 6 km genişliğe ulaşır. Toplam 17 km² alanı kaplar. Buzul Kuzey-Fee Buzulu ve Güney-Fee Buzulı olarak bölümlere ayrılır. Kuzey-Fee Buzulu'nun kaynağı 3400 m den 3800 m ye kadar yükseklikte, Mischabel grubunun dik doğu kanadının altlarında bulunur. Yer yer % 50 üstünde eğim ile uçurumlaşmış şekilde 2 km uzunluğunda ama sadece 200–300 m genişliğinde, 1950 m yükseklikteki diline akar. Bu dilin bir bölümü 1954 yılında bir dağ kayması sonucu dökülmüştür. Takip eden 30 yıl içinde buzul yayılmış ve kayma bölgesinin üzerindeki enkazdan geçmiştir. !988 yılından beri buzun hızlı bir geri çekilişi gözlemlenmektedir. Güney-Fee Buzulu Alphubel (4208 m) ve Allalinhorn'un (4027 m) kuzeydoğusunda, daha doğrusu kuzey kanadında oluşur. Kuzey-kuzeydoğu istikametinde akar 2500 m yükseklikte birçok buzul dili ile sona erer. iki buzul da, "Saas Vadisi" 'nden Rhône Nehri'ne açılan ve "Saaser Vispa" Nehri'nin yan kolu olan "Feevispa" 'yı besler. Küçük Buz Çağı'nın yüksek evresinde ,19. yüzyıl ortalarında Fee Buzulu kısmen vadi çanağına, "Saas Fee" 'nin ardına kadar uzanıyordu. Fee Buzulu, İsviçre'nin en önemli yaz kayak bölgesini oluşturur. İki teleferik hattı bağlantısı vardır. Fee Buzulu'ndaki buz mağarası önemli bir turizm unsurudur. İskeçe (anlam ayrımı) Pekmez toprağı Pekmez toprağı %50-90 oranında kireç içeren beyaz renkli bir toprak türüdür. Pekmez yapımında şırayı durultmak için kullanılır. Yöresel olarak ak toprak, marın veya Kilis yöresinde havara adlarıyla da bilinse de Amasra bölgesinde pekmez yapiminda herhangi bir toprak türü kullanilmamaktadir. Meyvelerin kaynatılmasıyla elde edilen şıranın pH'ı 3-4 arasındadır ve asidik olduğundan ekşidir. Aynı zamanda içindeki meyve parçaçıklarından dolayı bulanık bir görüntüsü vardır. Ph'ı ve bulanıklığın düzenlenmesi pekmez toprağı ile sağlanır. %80'in üzerinde kalsiyum karbonat içeren beyaz görünümlü pekmez toprağı 100 kg şıraya 1-1,5 kg katılır. 5-10 dakika kadar kaynatılır. Tortular dibe çöker ve asitlik giderilerek pH 6-6,5 arasında sabitlenir, bu şekilde ekşiliği azaltılır.. Pekmez toğrağının oluşumu ve içeriği: Pekmez toprağı çoğunlukla Toros Dağları bölgesinde dağların tektonik hareketlerle kırılması sonucu görünür hale gelen genellikle 30 cm ile 1 metre arası bir kalınlıkta bir katman şeklinde bulunan, çoğunlukla kalsiyum karbonattan oluşan fosil tortusudur. Bu tortu tabakasının oluşumunun 250 milyon yıldan daha öncesine dayandığı öngörülmektedir. Bu toprak türü güneş ışığı alamayacak kadar (3000 metreden daha derin) derin deniz tabanında, dibe çöken ölü deniz canlılarının henüz bu organik tortuları ayrıştıracak olan çürükçül bakterilerin tam olarak gelişmediği 250 milyon yıl öncesi dönemde deniz tabanında yüzeysel fosilleşmesi sonucu oluşmuştur. Burdur, Muğla ve Antalya bölgesinden elde edilen pekmez toprağı incelendiğinde içinde paleozoik döneme ait olduğu öngörülen deniz kabukları ve deniz canlısı fosillerine rastlanmıştır. Kıtaların hareketi sonucu önceleri deniz tabanından 3000 metreden daha derinde olan bu tabakaların yükselmesi sonucu bugün itibarıyla deniz seviyesinden yukarıda, Batı Toros Dağları boyunca çoğunlukla 1000 metre rakımlarında rastlanmaktadır. Deniz tabanında yüzeysel fosilleşme ile oluşan bu tabakanın ve diğer doğal olaylar sonucu oluşan kil tabakalarının tektonik hareketler ile üst üste yığılması sonucu Toros Dağlarının yumuşak topraklı tepelerinde görülen renkli katmanların arasında beyaz renkli 30–100 cm kalınlıkta pekmez toprağı görülebilmektedir. Pekmez toğrağının her ne kadar bu toprağın üretimi ile geçimini sağlayan kişiler tarafından zararsız olduğu iddia edilse ve içerik olarak çoğunlukla Kalsiyum Karbonattan oluşsa da, derin deniz tabanında oluştuğundan içeriğinde Kurşun (Pb)'un da bulunduğu ağır metallere rastlanmaktadır. Bu nedenle pekmez yapımında PH dengeleyici olarak kullanılırken pekmez içeriğine az veya çok ağır metallerin eklenmesi kaçınılmazdır. Bu nedenle dağlardan elde edilen bu toprak türünün mutlaka resmî bir kurum tarafından analiz edilmesine ihtiyaç