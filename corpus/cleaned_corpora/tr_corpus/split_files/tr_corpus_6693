olan Cidde'yi hedef aldı. Buradaki Türk filosunun imhasıyla da Kızıldeniz'de Portekizlileri engelleyebilecek hiçbir askeri kuvvet kalmayacaktı. Ünlü komutan Afonso de Albuquerque'nin yerine atanan Lopo Soarez komutasındaki yaklaşık 37 parçalık donanma dar bir liman girişi ve bu girişi kontrol eden top gücü ile karşı karşıya kaldı . Yarma harekatına girişen Portekiz donanması liman girişindeki Türk donanması ve Cidde kalesindeki garnizonun top atışı karşısında etkili olamadı ve limana girmeyi başaramadı . Muharebede Osmanlı üretimi 550 ve 660 cm boyundaki ve 5 kilograma yakın gülleler fırlatabilen bacaluşka tipi toplar da Portekiz donanmasının kaleye çok yaklaşmasını engellemişti. Portekiz donanması geri dönüş yolunda Somali'nin kuzey kıyısındaki Zeyla'yı tahrip etti. Muharebeden birkaç ay sonra Osmanlı ordusu Memlûkleri Ridaniye Muharebesi'nde mağlup ederek bu devletin varlığına son verdi ve Hicaz'ı da topraklarına kattı. Bu sayede Kızıldeniz'e çıkan Osmanlı Devleti Portekiz tehdidiyle mücadele mecburiyetini de devralmış oldu. 1520 yılında Diego Lopez de Sequiera komutasındaki 24 parçalık Portekiz donanması yeniden Kızıldeniz'e girmeye çalışsa da Aden ve Babülmendeb arasında amiral gemisi kazaya uğradı. Rüzgarların müsaade etmemesi nedeniyle Cidde'ye yönelemeyen Portekiz donanması Afrika kıyılarını takip ederek Massava'da Habeşistan Krallığına gönderilen Portekiz elçisini karaya çıkardı ve süratle Kızıldeniz'den uzaklaştı . Taner Baybars Taner Baybars, (d. 18 Haziran 1936, Lefkoşa, Kıbrıs – ö. 20 Ocak 2010, Béziers, Fransa), Kıbrıs Türkü şair, yazar. Lefkoşa'daki İngiliz Askeri Kütüphanesi ile British Council'de çalıştı. 1956 yılında İngiltere'ye yerleşerek emekli oluncaya kadar kütüphaneciliği sürdürdü. Yunus Emre, Nâzım Hikmet, Orhan Veli gibi şairlerin etkisinde şiire başlayan Baybars, kısa sürede bu etkiden kurtularak, kendi şiir anlayışını oluşturmayı bildi. Yeditepe ve Hisar dergilerinde öyküleri yayımlandı. Ayrıldıktan sonra bir daha adaya dönmeyen şair, 1960'lı yıllarda Nâzım Hikmet'i (Selected Poems, 1967), The Moscow Symphony (1970), The Day Before Tomorrow (1971), 1990'larda ise, Kıbrıslı Türk şair Mehmet Yaşın'ı (Don't Go Back to Kyrenia, 2001) İngilizce'ye çevirdi. İngiltere'den sonra Kıbrıslı Levanten toplumunun eski merkezi, güney Fransa'daki Lusignan bölgesine yerleşti. İngilizce şiirlerinde Türk, İngiliz, Elen, Latin şiir gelenek ve dillerini iç içe kullandı. Fransızca ve yıllar sonra yeniden bazıları "kitap-lık"'ta da yayımlanan, Türkçe şiirler de yazdı. Çok-kültürlü, çok-dilli, katmanlı bir imge ve ses yapısıyla ördüğü şiirlerinde, eski şiirin dil geleneklerinden de ustalıkla yararlanan şair, koşma dilini yalın, ama çarpıcı bir biçimde kullandı. Şiirleri Almanca, Polonca, Arapça, Macarca, Sırpça ve daha başka dillere çevrilen Baybars, ölümüne dek yaşamını bağcılıkla uğraşarak, soyut peyzaj resim yaparak, sergiler açıp, sone ve denemeler yazarak geçirdi. Fransa'da kanser tedavisi görürken, 20 Ocak 2010 tarihinde, 73 yaşında hayatını kaybetti. Reid Buzulu Reid Buzulu Amerika Birleşik Devletleri'nin Alaska eyaletindeki, Glacier Bay Milli Parkı'nın sınırları içinde bulunan 18 kilometrelik bir buzuldur. Buzulun ismi misyoner ve jeofizikçi Harry Fielding Reid onuruna verilmiştir. GÃ¶khan Alsan Gökhan Alsan (1 Nisan 1990, Araklı), kariyerini Samsunspor'da sürdürmekte olan Türk futbolcudur. Gökhan 1990 yılında Araklı'da doğdu. Futbola 2002 yılında Trabzonspor'da başlayan Gökhan, 2009 yılında ise Trabzonspor'un pilot takımı 1461 Trabzon'a verilmiştir. İlk sezonu olan 2009-10 sezonunda Ahmet Özen yönetiminde 30 maçta görev almış ve Türkiye Kupası'nda da bir maça çıkmıştır. O sezon ilk ve tek golünü ise 21 Şubat 2010'da Bugsaşspor'a atmıştır. Bir sonraki sezonda Alsan, 31 lig maçında forma giymiş ve 4 gol atmıştır. Türkiye Kupası'nda da 1 maça çıkmıştır. 2011-12 sezonunda ise daha skorer bir performans ortaya koyan Alsan, en verimli sezonunu Mustafa Reşit Akçay yönetiminde geçirdi. O sezon forvet arkası mevkiinde "20" numralı formasıyla görev yapan Alsan, sezon boyunca Lig'de 27 maça çıkmış ve 6 gol atmıştır. 2012-13 sezonunda Türkiye Kupası'ndaki performansıyla dikkat çeken takımda 11 Aralık 2012 tarihinde Galatasaray karşısında son 29 dakikalık bölümde forma giydi. Bu maçın ardından gruplara katılma hakkı kazanan 1461 Trabzon'da sezon boyunca 10 maçın tamamında oynayan oyuncu, 1 asist yapmış ve 2 sarı kart görmüştür. Ligde ise 39 maça çıkan oyuncu 3 gol atmış 6 asist yapmıştır. 2013-14 sezonunun ilk yarısında ise Gökhan "10" numaralı formasıyla forvet arkası mevkiinde 16 maça çıkmış, 4 gol atmış ve 2 asist yapmıştır. Devre arasında ise Trabzonspor'un Antalya kampına çağrılan Alsan, bir süre A takımla tıpkı kendi gibi 1461 Trabzon'da oynayan Mustafa Akbaş ile antrenmanlara çıkmış ve eski teknik direktörleri Mustafa Reşit Akçay bu iki oyuncunun performansını beğenerek A takıma almıştır. 20 Ocak 2014'te ise kulüp KAP'a "Serbest futbolcu statüsünde bulunan Mustafa Akbaş ve Gökhan Alsan ile 4,5 yıllık (31.05.2018 futbol sezonu sonuna kadar) anlaşma yapılmıştır. 2014-2015 sezonunda Şanlıurfaspor' da kiralık olarak oynayan Alsan, 2015-2016 sezonunda Karabükspor' da kiralık olarak oynamaktadır. Mustafa AkbaÅŸ Mustafa Akbaş (d. 30 Mayıs 1990 - Trabzon), Türk futbolcudur. Süper Lig ekiplerinden Yeni Malatyaspor'da forma giymektedir. Mustafa Akbaş 30 Mayıs 1990'da Trabzon'da doğdu. 2002 yılında futbola Bahçecikspor'da başlayan Akbaş, 6 sene bu takımın altyapısında forma giydi. 2008 yılında ise lehrin en büyük takımı Trabzonspor'a transfer olmayı başardı. 2008-09 yılları arasında bu takımın altyapısında forma giyen oyuncu, 2009 yılında takımın pilot takımı olan 1461 Trabzon'a verildi. O zamanlar adı Trabzon Karadenizspor'da Ahmet Özen yönetiminde 20 maçta forma giyen Akbaş, o sezon "19" numaralı formasıyla Ahmet Özen tarafından bir de Türkiye Kupası maçında görev yaptı. 2010-11 sezonunda takımın savunmasının direği olan oyuncu, Lig'de oynanan 34 maçın 32'sine çıkarken, 9 tane de sarı kart gördü. Akbaş kaçırdığı iki maçı da sarı kart cezası nedeniyle kaçırdı diğer 32 maçın tamamında 90 dakika forma giydi. Türkiye Kupası'nda da 2 maça çıktı. 2011-12 sezonunda Mustafa Reşit Akçay yönetimindeki takımın en önemli praçalarından biri olmaya devam eden Akbaş, lidge 26 maça çıkmış 2 tane de gol atmıştır. 2012-13 sezonunda ise teknik direktör Mustafa Reşit Akçay ile devam eden 1461 Trabzon, belki de o sezon tarihinin en iyi sezonunu geçirdi. O sezon Türkiye Kupası'ndaki performansıyla dikkat çeken takımda 11 Aralık 2012 tarihinde Galatasaray karşısınnda kart cezası nedeniyle forma giyememiştir. Sezon boyunca Akbaş, Türkiye Kupası'nda 7 maça çıkmış 1 asist yapmıştır. Ligde ise 22 maça çıkan oyuncu 1 gol atmış ve sezonu 29 karşılaşmatla kapatmıştır. Mustafa Reşit Akçay Trabzonspor takımına yükselmiş yanında ise Abdulkadir Özdemir, Caner Osmanpaşa, Kadir Keleş ve Yusuf Erdoğan gibi isimleri de götürmüştür ancak Mustafa'yı almamıştır. 2013-14 sezonunun ilk yarısında ise Mustafa "22" numaralı formasıyla stoper mevkiinde 18 maça çımış ve 1 gol atmıştır. Devre arasında ise Trabzonspor'un Antalya kampına çağrılan Akbaş, bir süre A takımla tıpkı kendi gibi 1461 Trabzon'da oynayan Mustafa Akbaş ile antrenmanlara çıkmıştır. Akbaş bu durumla ilgili olarak “Benim için inanılmaz bir deneyim oldu. Hocamın verdiği şansı en iyi şekilde kullanmak için elimden geleni yaptım. Ben takımımda kalıcı olmak istiyorum. Umuyorum bunu başarabilirim. Eğer Trabzospor’da kalırsam, en büyük hayalim gerçeğe dönüşmüş olacak” i ve eski teknik direktörleri Mustafa Reşit Akçay bu iki oyuncunun performansını beğenerek A takıma almıştır. 20 Ocak 2014'te ise kulüp KAP'a "Serbest futbolcu statüsünde bulunan Mustafa Akbaş ve Gökhan Alsan ile 4,5 yıllık (31.05.2018 futbol sezonu sonuna kadar) anlaşma yapılmıştır. Anlaşmalara göre; Gökhan Alsan'a; 2013-14 futbol sezonu 2.yarısı için 50.000.-TL garanti ücret ve 5.000.-TL maçbaşı, 2014-15 futbol sezonu için 110.000.-TL garanti ücret ve 4.583.33 TL maçbaşı, 2015-16 futbol sezonu için 121.000.-TL garanti ücret ve 5.041,66 TL maçbaşı, 2016-17 futbol sezonu için 133.100.-TL garanti ücret ve 5.545,83 TL maçbaşı, 2017-18 futbol sezonu için 146.500.-TL garanti ücret ve 6.104,16 TL maçbaşı ödenecektir." ifadelerinde bulunmuştur. 5 Ağustos 2015, tarihinde 1 yıllığına kiralık olarak; Kayserispor'a gitti. Robert W. Wood Robert Williams Wood (2 Mayıs 1868 – 11 Ağustos 1955), Amerikalı fizikçi ve mucit. Optik dalında çok önemli katkıları bulunmaktadır. Kızılötesi ve morötesi fotoğrafçılığın öncülerinden sayılmaktadır. Wood'un patentleri ve teorisel çalışmaları ultraviyole radyasyonun yapı ve fiziğine ışık tuttu ve I. Dünya Savaşından sonra popüler olan uv floresanın sayısız kullanımını mümkün kıldı. Concord, Massachusettsde doğdu. İlk başta rahip olma amacıyla Roxbury Latin Okuluna katıldı fakat bir gece nadir görünen Aurora ışıklarının "görünmeyen ışınlar" tarafından oluştuğu inancıyla etkilenip optik üzerine çalışmaya karar verdi. Wood bu "görünmeyen ışınları" bulma yolunda çok fazla çalışma yaptı ve Harvard Üniversitesi, Massachusetts Teknoloji Enstitüsü ve Chicago Üniversitesi gibi birçok kurumdan sayısız derece kazandı. Kısa bir süre Wisconsin Üniversitesinde öğretmenlik yaptı ve sonrasında 1901'den ölümüne kadar Johns Hopkins Üniversitesinde tam zamanlı profesör olarak görev aldı. Wood Tuxedo Park, New Yorkda bulunan Alfred Lee Loomisle birlikte yakın çalışmalar yürütmüştür. Wood spektroskopi, yakamoz ve difraksiyon üzerine çok sayıda makale yazdı. En fazla bilinen çalışmaları ise ultraviyole ışınlar üzerine olmuştur. Hong Xiuquan Hong Xiuquan (Hung Hsiu-chuan; 1 Ocak 1814 - 1 Haziran 1864), Taiping Ayaklanmasının önderi ve kısa süreli Taiping Tianguo devletinin hükümdarıdır. Yetişkin olduğunda Huoxiu (火秀) adını kullanmıştır. İsa'nın erkek kardeşi olduğunu öne sürmüştür. 16 Candles (şarkı) "16 Candles" The Crests tarafından seslendirilen ve Luther Dixon ve Allyson R. Khent tarafından yazılmış 1958 çıkışlı şarkı. Single başlangıçta Coed Records'un #506'ıncı kaydı, 1958 yılında yayımlandı. Şarkı Billboard Hot 100 listelerinde ve 1959 yılında R&B listelerinde dört ve iki numaraya kadar yükseldi. Meyhana Meyxana veya Meykhana, Azerbaycan'ın kendisine özgü bir literatürü ve folklorik rap türüdür. Genellikle vurmalı çalgılarla verilen ritmle söylenir. Bazen bir kişi tarafından söylenebildiği gibi birden fazla kişinin sırayla söylediği, hatta rap battle tarzında atıştıkları olmaktadır. 1920'lerde Sovyet rejimi tarafından propaganda amaçlı olarak meyxanaya geniş yer verilmiştir. 1940-1991 arasında aynı rejim tarafından yasaklanan meyxana, Azerbaycan'ın bağımsızlığını ilan etmesinden sonra yeniden yaygınlaşmaya başlamıştır. Ekmek Kavgası Ekmek Kavgası, Orhan Kemal'in ilk hikâye kitabıdır. 1949 yılında yayımlanmıştır. Kitap, “"Ekmek Kavgası"” adlı hikâye ile birlikte toplam 24 hikâye içerir. Hikâyelerin tamamı fabrikada çalışan emekçilerin, kenar mahalledeki insanlarını, cezaevlerindeki mahpusların yaşamından kesitler yansıtır. Her bir hikâyede bir birey temel çıkış noktası olarak seçilmiştir, hikâye isimleri de genellikle o birey eksenlidir (“"Revir Meydancısı Yusuf"”, “"Mahalle Bekçisi Ali"”, “"Bir Öksüz Kız Etrafında"” gibi). Daryo Levi Daryo Levi (d. 1924, Beyoğlu ; ö. 20 Ocak 2014) Yahudi asıllı Türk sanayici ve iş adamı. 1924 Beyoğlu doğumlu Daryo Levi, İsrail'in eski Ankara Büyükelçisi Gabi Levi'nin aşiretinden geliyor. Bir dönem Türkiye'nin en büyük iplik fabrikalarından Tekstiplik'in eski ortağı olan Levi, İstanbul Ticaret Odası kayıtlarına göre birçok kimya ve factoring şirketine ortaktı. Levi oğluna ait "Deren Ambalaj" adlı firmada genel koordinatör olarak çalılmıştır. 2006 yılında iflas edince 450 işçisini tazminatsız kapı önüne koyarak kamuoyunun gündemine gelen "Tekstiplik" adlı firmanın eski ortaklarından Daryo Levi 20 Ocak 2014'te 90 yaşında ölmüş, Arnavutköy Musevi Mezarlığı'nda kendisi için özel hazırlattığı mezara defnedilmiştir. Xandee Sandy Boets ya da sahne adıyla Xandee (d. 18 Aralık 1978, Tienen), Belçikalı şarkıcıdır. 1994 yılında Serge Quisquater ile Taste Of Joy adlı bir ikili oluşturarak "You're My Baby" adlı ilk tekli çalışmalarını yayınladılar ve TV'de ilk kez boy gösterdiler. İkinci tekli çalışmaları olan "You've Got To Try" ardından ilk albümleri olan "Together Forever" 25 Eylül 1995 tarihinde yayınlandı. Ertesi yıl ise ikili, adını Touch Of Joy olarak değiştirme kararı aldı. Çünkü aynı ada sahip Kanadalı bir grubun olduğu ortaya çıkmıştı. 2003 yılında solo çalışmalarına başlamak üzere Xandee ayrıldı ve ikili dağıldı. Xandee, İstanbul'da gerçekleştirilen 2004 Eurovision Şarkı Yarışması'nda Belçika'yı "1 Life" adlı şarkıyla temsil etti. O yıl Belçika'da büyük ilgi gören yarışmanın ulusal elemeleri ülkede yılın en çok izlenen programı olmuş ve şarkıcı galibiyetinin ardından Belçika Kralı II. Albert tarafından tebrik edilmiştir. Altı hafta boyunca Belçika'da bir numara olan şarkı, 15 Mayısta yapılan büyük finalde 24 ülke arasından yedi puanla 22. olmuştur. Bu sonuç şarkıcı ve Belçika için bir düş kırıklığı olmuştur. 2011 yılında kurduğu Xansation adlı cover grubuyla müzik çalışmalarını sürdürmektedir. Xandee'nin Ciana ve Nikka adlar覺nda iki k覺z覺 vard覺r. Ãœmit Yasin Arslan Ümit Yasin Arslan (d. 31 Temmuz 1993, Uşak), Türk futbolcudur. Manisaspor'da oynamaktadır. ümit Yasin futbola 2003 yılında başladı 2008'e kadar Uşakspor'da kalan Arslan, 2008 yılına profesyonel oldu ve 3. Lig'de 5 maça çıktı. 2009 yılı transfer döneminde ise Turgutluspor'a dönen oyuncunun lisansı amatöre öevirildi. 2011 yılına kadar amatör lisansla oynayan Ümit'in lisansı 2011 yılında çıktı ve 2011 yılıından itibaren profesyonel olarak forma giymeye başladı. Uşakspor'da 5 maç, Turgutluspor'da 9, Kırıkhanspor'da 10 maç forma giyen Ümit, 2013 yılında ise 1. Lig ekiplerinden Manisaspor'un dikkatin çekti ve bu takıma transfer oldu. Transferi sonrası hedeflerinin Süper Lig'e çıkmak olduğunu belirten Ümit, 1. Lig'de 6, play-off'ta ise 3 maça çıktı. Manisaspor ise yoluna 1. Lig'de devam etti. 2013-14 sezonunda forma giyemese de 1. Lig'de Umut Gündoğan, Raheem Lawal, Bekir Yılmaz ve Gökhan Alsan gibi isimlerle Süper Lig'e gitmeyi hakeden oyuncular listesinde yer aldı. Ognjen Vranješ Ognjen Vranješ (d. 24 Ekim 1989, Yugoslavya), Bosnalı millî futbolcudur. Sporting Gijón'da oynamaktadır. 24 Ekim 1989 Banja Luka doğumlu olan Vranjes, hem sağ bek hem de stoper mevkiilerinde oynayabilmesiyle dikkat çekti ve futbola 2000 yılında doğduğu şehrin takımı FK Borac Banja Luka'da başladı. 2006 yılına kadar bu takımda oynayan oyuncu 2006 yılında profesyonel oldu ve 2008'e kadar 5 maça çıktı. 2009 yılında Sırbistan ligi takımlarından Napredak takımına transfer olan Vranjes, 12 karşılaşmada görev yaptı ve 1 gol atma başarısı gösterdi. Bir sezon sonra Moldova ligi takımlarından Sheriff'e kiralık olarak transfer olan Bosnalı futbolcu, burada 9 karşılaşmada toplam 722 dakika görev aldı. 2011-2012 sezonunda Rusya ligi takımlarından Krasnodar takımına transfer olan Vranjes, bir buçuk sezonda 37 karşılaşmada görev yaparak, rakip fileleri 1 kez havalandırdı. 2012-2013 sezonunun ikinci yarısında bir başka Rossiyskaya Premyer-Liga takımı olan Alania'ya transfer olan boşnak futbolcu, 7 karşılaşmada görev aldı ve rakip filelere 2 gol gönderdi. 2012-13 sezonunda takımının ligden küme düşmesiyle 2013-14 sezonunda hiçbir karşılaşmada forma giyemeyen Vranjes, hem sağ bekte hem de stoper mevkiilerinde görev yapabiliyor. Vranjes 2014 yılında ise serbest kaldı ve Süper Lig ekibi Elazığspor ile anlaştı. 2014-2015 sezonunu ikinci yarısında Gaziantepspor kulübüne transfer oldu. 26 Ocak 2016'da, sezon sonuna kadar İspanyol kulübü Sporting Gijon ile sözleşme imzaladı. Basra'nÄ±n fethi (1546) Basra'nın Fethi, 1546 yılında Basra'nın Portekiz İmparatorluğu'nun eline geçme tehlikesine karşı Osmanlı İmparatorluğu tarafından ele geçirilerek doğrudan Türk idaresine alınışı. Kanuni Sultan Süleyman’ın 1534’te Bağdat’ı alması ile Basra şeklen Osmanlı hakimiyetine girdi. O sırada Basra Hakimi olan Megamisoğlu Raşid oğlu Mani'yi padişahın huzuruna göndererek tâbiyetini bildirdi. Raşid'in 1543'te ölümünün ardından tahta geçen oğlu Mani de veziri Mir Mehmed ve kazaskerini Kanuni Sultan Süleyman’a itaatini sunmak üzere göndermiş; heyet Boğdan Seferinde bulunan Kanuni'nin huzuruna 25 Temmuz 1538'de çıkmış, Mani'nin ubudiyetnamesini, Basra'nın simgesel anahtarlarını ve bazı hediyeleri takdim etmişti. Kanuni de Raşid' sancakbeyi unvanı vermiş ve berat göndermişti. Basra bu dönemde nüfus açısından orta büyüklükte bir kent olsa da (1552 tahririne göre şehirde, 11’i kalede olmak üzere toplam 20 mahalle mevcuttu ve kent nüfusu 15.000 civarında olup, bunun 5.000’i kale içinde yaşamaktaydı), Irak'ın Basra Körfezi'ne açılan limanı olması nedeniyle stratejik öneme sahipti. 1534-1546 yılları arasında Basra Körfezi'nin girişindeki Hürmüz'ü tutan Portekizliler buranın ekonomik olarak idamesinin de sağlanması amacıyla Basra ile temaslarını artırmışlardı. Bu dönemde Megamisoğlu Raşid ölmüş, yerine bir süre oğlu Mani geçmiş; ancak bir süre sonra o da idareyi kuzeni Beni Aman şeyhi Şeyh Yahya'ya terk etmek zorunda kalmıştı. Şeyh Yahya Osmanlı perspektifine göre "başına buyruk" bir idare sergilemeye başladı. Hürmüz'deki Portekiz komutanına başvurarak onu Türk tehdidine karşı uyarmış ayrıca Basra için de yardım istemişti. Ayrıca, Fırat ve Dicle üzerindeki seyrüseferi engellemeye başlamıştı. Osmanlı Devleti bölgenin stratejik önemini dikkate alarak kentin çevresinin yerel yöneticilerin idaresine bırakılmasındansa ve Portekizlilerin yerleşmesine fırsat vermektense doğrudan Türk yönetimi altına alınmasına karar verdi. Osmanlı Devleti harekatın gerçekleştirilmesini teminen Bağdat Valisi Ayas Paşa'yı görevlendirdi. Ayas Paşa da yaklaşık 1.000 piyadeden oluşan bir askeri birlikle Basra'nın üzerine yürüdü. Birliğe 120 küçük deniz taşıtının taşıdığı kuşatma malzemeleri ve top mühimmatı da eşlik ediyordu. Bölgedeki Medine kentini ellerinde tutan Ulyanoğlu aşiretine bağlı 3.000 muharip de Abd el-Hüseyin komutasında kuşatma ordusuna saldırdıysa da yenilgiye uğrayarak çekildi. Ayas Paşa Basra kapılarına dayanarak Şeyh Yahya'ya bir mektup göndererek kentin teslimini istediyse de, Şeyh Yahya bu mektubu Hürmüz'deki Portekiz komutanı Luiz Falcao'ya iletti ve yardım karşılığında Basra kalesini Portekizlilere vermeyi teklif etti. 30 Kasım 1546'da Hürmüz'deki komutanlık teklifin olumlu karşılanması görüşünü Goa'daki Portekiz Başkomutanlığına bildirdi, bir hafta sonra da Şey Yahya'ya yardım taahhüdü iletti. Ancak, Diu Kuşatması'nın püskürtülmesi için tüm kaynaklarını seferber etmiş Başkomutanlık yarım talebini yanıtsız bıraktı . Türk birliği Basra'nın kilidi olarak kabul edilen Zekiyye kalesini kısa sürede düşürdü. Fırat kıyısındaki Kurne ve Fırat ile Dicle'ni birleştiği bölgedeki Şat biraz daha dirense de Türk ordusunun etkili ateş gücüne karşı koyamadı ve 15 Aralık 1546'da bu iki şehrin de düşmesiyleBasra'nın fethi tamamlandı. Basra'nın alınmasında önemli rol oynayan Bilal Muhammed Bey, teşkilatlandırılmaya başlanan eyaletin beylerbeyliğine atandı . Osmanlı Devleti 1546 yılında bir yandan Yemen'deki askeri harekatıyla merkezi otoriteyi güçlendirmiş, bir yandan Güney Arabistan'daki otoritesini güçlendirmiş, diğer yandan da Basra'yı fethederek diğer bir kanattan da Hint Okyanusu'na açıldı. Basra'nın fethinden sonra doğuda Safevi Devleti, Basra Körfezi'nde Portekizliler ve batıda bedevi Ulyanoğlu aşireti temel tehditler olarak ortaya çıktı. Ulyanoğlu aşiretinin başındaki Abd el-Hüseyin 1549 yılında Basra-Bağdat bağlantısını kesmeye çalıştıysa da üstüne yürüyen Bağdat Muhafızı Temerrüd Ali Paşa Ulyanoğullarını yenilgiye uğrattığı gibi, Medine şehrini de kuşatarak Abd el-Hüseyin'i teslim olmaya ve yıllık 15 altın vergi vermeye mecbur bıraktı. Bu tehlikenin bir süreliğine bertaraf edilmesiyle Osmanlı birlikleri Lahsa Seferi ile bugünkü Katar'a kadarki toprakları da fethetti. D. Antao de Noronha komutasındaki bir Portekiz donanması 1551'de Katif'i geri alıp Basra'ya ilerlediyse de, saldırıya cesaret edemeden döndü . Bunun üzerine Piri Reis Basra Körfezi'nin girişindeki Hürmüz ve Maskat'ta üslenen Portekizleri tamamen bölgeden atmak için tarihe II. Hint Seferi olarak geçen deniz harekatını başlattı. 1552-1554 arasında Osmanlı donanmasının Hint Okyanusu'nda felakete uğramasını fırsat bilen Portekizliler 1556 yılında bu defa D. Alvaro de Silveira komutasındaki bir donanmayla Basra'ya yöneldilerse de çıkan fırtına nedeniyle Hürmüz'e geri dönmek zorunda kaldılar . Bu tarihten itibaren Portekiz'in Basra'yı hedef alan başka bir saldırısı olmadı. Sunshine Skyway Köprüsü Bob Graham Sunshine Skyway Köprüsü, ABD, Florida'da Tampa Körfezi'nde bulunan kablo destekli köprüdür. Toplam uzunluğu 6.67 km dir. Köprü, Pinellas County'deki St. Petersburg ve Manatee County, Florida'daki Terra Ceia'yı birbirine bağlar. Günümüzdeki köprünün yapımına 1982'de başlanmış ve 7 Şubat 1987'de bitirilmiştir. Yeni köprü $244 milyona mal olmuştur. Şimdiki köprü 1954'te yapılan ve 1980'de kısmen yıkılan köprünün yerine yapılmıştır. Köprü American Bridge Company tarafından beton ve çelikten üretilmiştir. Dizaynı Figg & Muller Mühendislik Grubu'na aittir. Travel Channel tarafından Sunshine Skyway köprüsü Dünya'daki en iyi 3. köprü olarak gösterilmiştir. Florida'nın bayrak köprüsü sayılmaktadır. Deutsches Jungvolk Deutsches Jungvolk (Almanca: "Alman Gençliği"), 10-14 yaş arası erkeklerin alındığı Nazi Almanyası'ndaki bir gençlik örgütü olarak, Hitler Gençliği hareketinin bir bölümüydü. Deutsches Jungvolk, açık hava etkinlikleri, gösteriler ve spor programları sayesinde, nasyonal sosyalist ideolojinin ilkelerini genç üyelerine öğretmeyi amaçlanmaktaydı. Üyelik, 1939 yılında erkekler için kısmen zorunlu hale getirildi. II. Dünya Savaşı'nın sonunda Deutsches Jungvolk'tan bazı çocuk askerler oluşmuştu. Deutsches Jungvolk ya da "DJ" (aynı zamanda "DJV") Kurt Gruber tarafından "Jungmannschaften" (Gençlik Ekipleri) ismi altında 1928 yılında kuruldu fakat "Knabenschaft" olarak ismi değiştirildi. Nihayet Mart 1931 tarihinde "Deutsches Jungvolk in der Hitler Jugend" olarak son ismini aldı. 1 Aralık 1936 tarihinde Hitler Gençlik Kanunun yürürlüğe girmesinin ardından, çocukların o yılın Mart ayında Reich Gençlik Dairesine tescil ettirilmesi gerekiyordu; Veliler çocuklarını kayıt yapmadığı için para cezası veya hapse girebiliyorlardı. DJ ve HJ, gibi çeşitli Alman gençlik örgütleri faaliyetleri türemiştir. Birçok erkek için DJ, spor, kamp ve yürüyüşlere katılmak için tek yoldu. Ancak DJ'nin temel amacı, nasyonal sosyalizmin siyasi ilkelerini erkeklere telkin etmekti. Üyeler Nazi Partisi'nin miting ve geçit törenlerine katılmak zorundaydılar. Haftalık bazda, siyasi, ırksal ve ideolojik telkinler her çarşamba akşamı toplantılar düzenlenirdi. Üye erkek çocuklarına, ebeveynlerinin inançları Nazi ideolojilerine aykırı ise ilgili makamlara bildirmeleri için teşvik edilirlerdi. Deutsches Jungvolk'un Almanya savaştayken temel ön-askeri hazırlıkları artmış, 1940 sonuna kadar, DJ üyeleri küçük kalibreli tüfeklerle atıcılıkla eğitilirlerdi. Deutsches Jungvolk'a yeni üye olan acemi çocuklar, "Pimpfen" diye çağrılırlardı. Onlara "Veletler" şeklinde fakat tam anlamıyla "osuruklar" anlamına gelen argo sözcükler kullanılırdı. Yeni acemi üyelere Hitler yemini etmeleri istenirdi; yemin, tam olarak şu şekildeydi: DJ üniforma Hitler Gençliğine çok benzerdi. Yaz üniforması, cepli siyah bir şort ve kahverengi gömlekten oluşuyordu. Deutsches Jungvolk, Askeri eğitime ek olarak çeşitli kâğıt ve hurda metaller gibi geri dönüştürülebilir malzemeler toplayarak ve sivil savunma örgütlerine haberciler gibi davranarak Almanya'nın savaş sürecine katkıda bulunmuştur. Nisan 1945'te Berlin Muharebesi'nde, kendi DJ üniformasıyla ve kısa pantolonuyla mücadele eden genç erkeklerin olduğu görgü tanığı raporları ile kanıtlanmıştır. DNA polimeraz III DNA polimeraz III holoenzimi prokaryottik DNA ikileşmesinde rol alan ana enzim kompleksidir. 1970 yılında Thomas Kornberg (Arthur Kornberg'in oğlu) ve Malcolm Gefter tarafından keşfedilmiştir. Replizom aşağıdaki birimlerden oluşmaktadır: DNA polimerz III enzimi saniyede 1000 nüklotitin sentezlenmesine yardımcı olur. DNA Pol III'ün etkinliği sarmalın açılması sonrasında ikilenme zamanında başlar. Åženol Fidan Şenol Fidan, (d. 29 Ocak 1966, İstanbul, Türkiye), Türk eski profesyonel futbolcu, antrenör ve teknik direktör. Defans mevkisinde görev yapan futolcu, Beşiktaş'ın 1989-1992 yılları arasındaki üç sene üst üste Türkiye 1. Futbol Ligi'nde şampiyon olan kadrosunda yer almıştır. Şenol Fidan, 1986 ve 1988 yılları arasında Boluspor'da forma giydikten sonra 15 Ağustos 1990 tarihinde Beşiktaş ile profesyonel sözleşme imzaladı. 1993 yılına kadar Beşiktaş'ta oynadı ve 3 sezon üst üste şampiyonluk gördü. Beşiktaş'ta oynadığı 92 lig maçında 6 golü ağlara gönderdi. 1993-94 sezonunda Gaziantepspor'a transfer oldu ve oynadığı iki sezonda 28 lig maçında oynama şans buldu ve bir gol attı. 1995-1997 yılları arasında Çanakkale Dardanelspor'da oynadı. 55 lig maçına çıktı ve 8 gol attı. 1997-98 sezonunun ilk yarısını Eskişehirspor'da geçiren Şenol Fidan, sezonun ikinci yarısında Karşıyaka'da oynadı. 1998-99 sezonunda Pendikspor'a transfer oldu. 2002 yılında futbolu bırakana orada oynadı. Pendikspor'da 62 maçta oynayan Şenol Fidan orada 8 gol attı. Futbolu bıraktıktan sonra Şenol Fidan, 2002-2004 yılları arasında Beykoz'da antrenörlük yapmaya başladı. 2004-05 sezonunda Malatyaspor antrenörü oldu. 2006-07 sezonunda ilk teknik direktörlüğünü Beykoz'da yaptı. Sonraki sezon Kahramanmaraşspor'un başına geçti. 2008-09 sezonunda Antalyaspor'da antrenörlüğe başlayan Şenol Fidan, 2013-14 sezonuna kadar orada kaldı. 2013-14 sezonunun başında teknik direktör Mehmet Özdilek'in takımdan ayrılmasıyla o da görevini bıraktı ve Mehmet Özdilek'in geçtiği Gençlerbirliği'nde antrenörlük yapmaya başladı. Ù¯ ٯ (noktasız Kaf) harfi Mağrip (Tunus ve Cezayir) Arapçasında kalın K sesini göstermek için kullanılan bir harftir. Vav (و) harfi ile karıştırılmamalıdır. Giovanni Battista Venturi Giovanni Battista Venturi (15 Mart 1746 - 24 Nisan 1822), İtalyan fizikçi, diplomat ve bilim tarihçisi. 1797 yılında yayımladığı "Recherches Experimentales sur le Principe de la Communication Laterale du Mouvement dans les Fluides applique a l'Explication de Differens Phenomenes Hydrauliques"te tanımladığı Ventüri etkisiyle tanınmıştır. Lagrange ve Laplace'la aynı dönemde yaşamış, Lazzaro Spallanzani'nin öğrencisi olmuştur. Jetpack Joyride Jetpack Joyride 2011 Avustralya yapımı bir video oyunudur. Halfbrick Studios tarafından geliştirilmiştir. Barry Steakfries adlı bir kişi kapıdan kapıya Gramafon satmaya çalışırken Legimate Research firmasının önünde camdan içeri bakar ve bir jetpack görür ve onu almak ister. Her şeyi kırarak yok eder ve hikâye burada başlar. Zoltán Lajos Bay Zoltán Lajos Bay (24 Temmuz 1900; Gyula, Macaristan - 4 Ekim 1992; Washington, ABD), Macar fizikçi ve mucit. Tungsten lambalar ile mikrodalga teknolojisinin öncülerindendir. Ay'dan yansıyan dalgaları gözlemleyen ilk bilim insanları arasında yer alan Bay, 1930'da Szeged Üniversitesi'nde kuramsal fizik dersleri vermeye başlamıştır. Tungsram Ltd. tarafından 1923 yılında kurulan araştırma laboratuvarında Ignácz Pfeiffer, Tivadar Millner, Imre Bródy, György Szigeti ve Ernő Winter'la birlikte çalışmıştır. Vojdan Stojanovski Vojdan Stojanovski (d. 9 Aralık 1987, Üsküp, Makedonya) Alman kulübü ALBA Berlin takımında mücadele eden Makedon basketbolcudur. 1.94 boyunda bulunan Kostoski Oyun kurucu pozisyonunda oynamaktadır. Lincoln Wolfenstein Lincoln Wolfenstein (10 Şubat 1923; Cleveland, Ohio - 27 Mart 2015; Oakland, Kaliforniya) parçacık fiziği ile ilgilenen Amerikalı bilim adamı. Zayıf kuvvet üzerinde çalışmıştır. Wolfenstein 1923 yılında doğmuş ve 1949 yılında Chicago Üniversitesi'nden doktora derecesini almıştır. 52 yıl boyunca bir öğretim üyesi olarak çalıştığı Carnegie Mellon Üniversitesi'nden 2000 yılında emekli olmuştur. Zaman zaman ders vermeye devam etmektedir. Wolfenstein bir parçacık fenomenologudur. Öncelikli olarak deneysel gözlemleri teorik fizikle bağlamaya odaklanan bir kuramcıdır. 1960'ların sonlarından itibaren birçok deneysel çalışma güneşten gelen nötrino sayısının Standart güneş modeli'nin öngördüğünden az gösteriyordu. Güneş nötrinosu uyumsuzluk problemi parçacık fizikçilerinin yaklaşık otuz yıl boyunca uğraştığı problemlerden biriydi. Wolfenstein, 1978 yılında elektronların varlığı meselesinin nötrino yayılımını etkileyen sorunsal olabileceğini kaydetti. 1985'te Stanislav Mikheyev ve Alexei Smirnov bu çalışmayı geliştirerek tür salınımının nötrinonun maddenin içinden geçtiğini kabul ederek yeniden düzenlenebileceğini söylediler. Buna Mikheyev–Smirnov–Wolfenstein etkisi (MSW ya da Madde etkisi) adı verildi. Güneşten salınan nötrinoların güneşin merkezindeki yoğun maddelerden nasıl geçerek dünyadaki dedektörlere ulaştığını anlamayı sağladı. Wolfenstein MSW etkisi üzerine yaptığı öncü çalışması nedeniyle Nükleer Araştırma Ortak Enstitüsü "(Joint Institute for Nuclear Research (JINR))" tarafından 2005 yılında Bruno Pontecorvo ödülüne layık görüldü. 1992 yılında Wolfenstein Amerikan Fizik Derneği "(American Physical Society)" tarafından parçacık fiziğinde, "özellikle şarj paritesi ihlali "(CP violation)" ve nötrinoların özellikleri hakkında zayıf etki teorisine yaptığı katkılar için Sakurai ödülü ile onurlandırıldı. Damjan Stojanovski Damjan Stojanovski (d. 9 Aralık 1987, Üsküp, Makedonya) Makedon kulübü MZT Skopje takımında forma giyen Makedon profesyonel basketbolcudur. 1.97 boyunda bulunan Stojanovski Şutör gard pozisyonunda oynamaktadır. Urban Trad Urban Trad, 2000-2012 yılları arasında etkin olan Belçikalı müzik grubudur. Grup, 2003 yılında Letonya'nın başkenti Riga'da düzenlenen 48. Eurovision Şarkı Yarışması'nda Belçika'yı "Sanomi" adlı şarkıyla temsil ederek ikinci olmuştur. Bátaszék Bátaszék, Osmanlı döneminde: Bataşek, Almanca: Badeseck, Hırvatça: Bacik, Macaristan 'ın Tolna bölgesinde bir kasabadır. Evliya Çelebi palankanın kuruluşunu I. Ferdinand dönemine tarihler, ancak Pargalı İbrahim Paşa' nın kalenin fethinden sonra yıktığını iddia eder. Osmanlı' nın Macaristan' ı tamamen fethetmesiye yeniden inşa edilen palankanın iç kalesinde kiliseden dönüştürülmüş Süleyman Han Camii, 80 kadar asker evi, cephane ve tahıl ambarlarının bulunduğu ifade edilmiştir. 1687 yılında Habsburglar tarafından işgaline kadar Osmanlı egemenliğinde kaldı. Ağrı (tıp) Ağrı fiziki ya da ruhsal nedenlerle oluşmuş hoşnutsuzluk hissidir. Ağrıya örnek olarak ayağı bir yere çarpmak, parmak yanması veya bir kesiğe alkol dökmek verilebilir. Uluslararası ağrı çalışma grubu ağrıyı şu şekilde tanımlamıştır: "Ağrı mevcut veya olası doku hasarıyla ilişkili olarak duyusal ya da duygusal hoşnutsuzluk hissidir." Ağrı bireyin acı verici bir durumdan kaçmasını sağlar bu sayede vücudunun zarar görmemesini sağlar. Gelecekte de bireyin benzer acı verici deneyimlerden uzaklaşmasını sağlar. Ağrıların çoğunda acı veren uyarıcı kaldırıldığında ağrı geçer ve vücut iyileşir fakat bazı durumlarda acı veren uyarıcı kaldırılmasına ve vücudun iyileşmesine rağmen ağrı geçmemektedir. Bazen ağrıya neden olacak herhangi bir hasar veya hastalık olmamasına rağmen ağrı oluşabilmektedir. Emil Wolf Emil Wolf (30 Haziran 1922; Prag, Çekoslovakya - 2 Haziran 2018), Çek asıllı Amerikalı fizikçi. Optik fiziği alanında Kırınım, Optik alanlarının uyum özellikleri, kısmen tutarlı radyasyon spektroskopisi, Doğrudan Saçılım Teorisi, Ters Saçılım Teorisi konularında çalıştı. Ayrıca optik konusunda çeşitli eserlerin yazarıdır. Wolf, 22 Haziran 1922'de Prag'da doğdu. Almanya, Çekoslovakya'tı işgal ettiğinde ülkesini terk etmek zorunda kaldı. Sürgündeki Çek hükümeti için İtalya ve Fransa'da bir süre görev yaptıktan sonra 1940'ta İngiltere'ye gitti. 1945 yılında matematik ve fizik lisansını, 1948 yılında Bristol Üniversitesi'nde doktorayı bitirdi. 1951 ve 1954 yılları arasında, Max Born ile Edinburgh Üniversitesi'nde çalıştı, Birlikte optik üzerine olan ""Born ve Wolf"" olarak da bilinen ünlü ders kitabını yazdılar. Manchester Üniversitesi'nde bir süre çalıştıktan sonra, Rochester Üniversitesi'nde görev almak için 1959 yılında Amerika Birleşik Devletleri'ne taşındı. Halen (2012) Rochester Üniversitesi'nde Optik Fizik profesörüdür. 1978 yılında Amerikan Optik Derneği başkanı olmuştur. Eşi ile birlikte Cloverwood Pittsford New York'ta yaşamaktadır. Kırmızıya kayma ve Maviye kayma üreten yeni bir mekanizma ortaya koymuştur. Bu kaynakların hareket nedeniyle (Doppler etkisi) olmadığını belirler. Daha sonra Wolf etkisi olarak adlandırılan bu durum deneysel olarak da teyit edilmiştir. Teknik olarak, Lambert'in kosinüs yasasına uymayan biçimde iki kaynak ışıyarak enerji yayarlar. Spektral çizgilerde bir kaymaya neden olabilecek şekilde (bir bakıma) etkileşimde bulunurlar. Sisir Roy ve arkadaşları 1999'da Wolf etkisinin belli kuasarların içindeki uyumsuz kırmızıya kaymaları açıklayabileceğini yazarlar. Wolf optik alanında çok iyi bilinen bir yazardır. Mayadin ilÃ§esi Mayadin (Arapça: منطقة الميادين‎), Suriye'nin doğusunda yer alan bir ilçedir. Nüfusu 2004 verilerine göre 247.171'dir. Nüfusun çoğunluğunu Sünni Araplar oluşturur. Halkın bir kısmı Türkiye'ye göç etmiştir. Burçak Burçak ("Vicia ervilia"), baklagiller familyasından 25–30 cm. boyunda, 8-10 çift yaprakçıktan oluşan, taneleri çok küçük, köşeli ve kırmızımtrak renkte olan bitki. Yılık ve çok yıllık çeşitleri olan bitki dünyada Kuzey Yarım Küre'nin değişik bölgeleri ile Güney Tropik bölgelerde yetişir. Türkiye'de Ege Bölgesi ve Orta Anadolu'da yeşil yaprakları koyunların beslenmesinde, taneleri ise damızlık boğalar için yem olmak üzere yetiştirilir. Sophus Lie adıyla çalışmalar listesi Bu bir "Sophus Lie adıyla çalışmalar listesi" dir.Sophus Lie (1842 - 1899),bir matematikçi,aşağıda listelenen şeyler(ve konularda) tümü eponimdir Erol Erdal Alkan Erol Erdal Alkan (d. 16 Şubat 1994, Amsterdam) Türk futbolcudur. FC Dordrecht'te forma giymektedir. Bursa’da Kapalıçarşı’da çalışırken tanıştığı Surinam asıllı Hollandalı Joyce Brenda Plein ile hayatını birleştiren ve 1989’da Hollanda’ya yerleşen Gürol Alkan’ın küçük oğlu Erol, 1994’te Amsterdam’da dünyaya geldi. 5 yaşında futbola Amsterdam Gençler Birliği'nde başladı. 10 yaşında AVV Zeeburgia takımına geçiş yaptı. Kraliyet Hollanda Futbol Federasyonu’nun U-12 Amsterdam Bölge Karması’na seçilen Alkan, Zeeburgia D1 takımı ile bir üst ligde mücadeleye başladı. Erol, müthiş fiziği sebebiyle çok dikkat çekti ve daha sonra federasyonun U-13 takımına seçildi ve aynı zamanda takım kaptanlığını yaptı. Bu çıkış, teklifleri de peş peşe getirdi. Hollanda futbolunun en önemli oyuncularından biri olan Frank de Boer, onu görev yaptığı AFC Ajax’ın altyapısına aldı. 13 yaşındaki Erol, 1.74’lük boyu ve ön liberodaki başarısıyla De Boer’in gözdesi oldu. Genç teknik adamın verdiği rapor doğrultusunda AFC Ajax yönetimi, Erol’u 16 Şubat 2007’de resmen renklerine bağladı. 2007-08 sezonundan itibaren Ajax’la çalışmalara başlayan olan Erol’a arkadaşları ise "Küçük Rijkaard" lakabını koydu. Daha sonra bir dönem Beşiktaş’ın altyapısında antrenmana çıkan Erol bu takımda bir süre denendi ancak geri gönderildi. 2007-2009 yılları arasında AFC Ajax altyapısında forma giyen Alkan, 2009 yılında ise Heerenveen SC'e transfer oldu. 2009-10 sezonunda burada oynayan Alkan, 2010'da ise Galatasaray Hollanda Futbol Akademisi'ne transfer oldu. Ancak burada oynayamayan Erol, AFC Amsterdam'a geçti. 3 yıl burada oynayan futbolcu takımın yetiştirdiği en önemli isimlerden biri oldu ve 2012 yılında ise İstanbul BB'nin Hollanda'da kampında bu takıma önerildi ve 2012 yılında bu takımın altyapısına transfer oldu. İstanbul BB A2 takımıyla ise bir sezon forma giyen Erol, 2013 yılında Elazığspor takımının altyapısına transfer oldu. 2013-14 sezonunun ilk yarısında bu takımla 13 maça çıktı ve 2 gol attı. 2013-14 ara transfer döneminde ise Ahmet Görkem Görk'ün takımdan ayrılmasıyla Muhammet Akyıldız ve Ömer Yıldız ile birlikte A takıma bir süreliğine denenmeye alındı. Bu sürede performansları beğenilen bu 3 oyuncu kısa bir süre sonra kariyerlerinin ilk profesyonel sözleşmesine imza attı.. Erol ilk maçına Türkiye Kupası maçında 15 Ocak 2014 günü oynanan Antalyaspor maçının 90. dakikasında Mehmet Nas'ın yerine girerek çıktı. Bir sonraki maçına ise ilk 11'de 16 numaralı formasıyla yine kupa maçında çıkan Alkan, Tokatspor'la oynanan bu karşılaşmanın 33.dakikasında bir de gol attı. Eral ilk lig maçına ise 26 Ocak 2014 tarihinde Akhisar Belediyespor maçında oyuna sonradan girerek çıktı. 2014-15 sezonunda 2. Lig ekibi Kocaeli Birlik SK'ya transfer oldu. Burada sadece bir maçta forma giyebilen futbolcu, devre arasında aynı ligde mücadele eden Hatayspor'a transfer oldu. Hatayspor ile geçirdiği 1,5 sezon boyunca 17 maçta forma şansı buldu. 2016-17 sezonunda Hollanda ikinci ligi ekiplerinden FC Dordrecht'e transfer olarak Hollanda'ya döndü. Burada FC Oss karşısında çıktığı ilk maçta golle buluştu. Kısa sürede takımın önemli oyuncularından biri olan futbolcu, zaman zaman kaptanlık pazubandını da taktı. İlk sezonunda 23 maçta forma giydi ve iki gol kaydetti. Ancak takımı sezonu 19. tamamladı. Sonraki sezon da takımında forma giymeye devam etti. 2016 yılında üç kez Türkiye 21 yaş altı millî futbol takımı forması giydi. Mircea Lucescu ile yeniden yapılanmaya giren Türkiye millî futbol takımına Kasım 2017'de çağrılan futbolculardan biri oldu. Muhammet Akyıldız Muhammet Akyıldız (d. 1 Eylül 1995, Elazığ, Türk futbolcudur. Süper Lig ekiplerinden Elazığspor'da forma gimyektedir. Muhammet 1995 yılının Eylül ayında Elazığ'da doğdu. Futbola küçük yaşlarda birçok oyuncu gibi mahalle arasında başlayan oyuncu, 2005 yılında henüz 10 yaşında Elazığspor altyapısında futbola ilk adımını attı. 2009-10 sezonuna kadar çeşitli alt kategorilerde şans bulan Akyıldız, 2009-10 sezonunda U-18 takımına yükseldi ve bu takımla 3 maça çıktı. Bir sonraki sezon aynı takımla 15 maça çıkan oyuncu 4 gol attı. Bu performansıyla göz dolduran Akyıldız, 2011-12 sezonunda ise A2 takımına kadar yükseldi ve bu takımla ilk maçına 6 Ekim 2011'de MKE Ankaragücü karşısında çıktı. O sezon 18 maça çıkan oyuncu tek golünü ise 12 Nisan 2012'de Adanaspor'a attı. 2012-13 sezonunda ise daha etkili performans gösteren Muhammet, 33 maça çıktı ve 11 gol attı. 2013-14 sezonu başında da bu takımda kalan oyuncu, 8 maça çıktı ve 11 gol atarak çok başarılı bir performansa imza attı. 2013-14 devre arasında ise başta kaptan Ahmet Görkem Görk olmak üzere birçok oyuncusuyla yollarını ayırmak zorunda kalan Elazığspor, Okan Buruk'un talebiyle A2 takımından Erol Erdal Alkan, Ömer Yıldız ile birlikte Muhammet'i de A takıma bir süreliğine denenmeye aldı. Bu sürede performansları beğenilen bu 3 oyuncu kısa bir süre sonra kariyerlerinin ilk profesyonel sözleşmesine imza attı.. Muhammet ilk kez, Tokatspor'la oynanan Türkiye Kupası maçında A takıma alındı ve "77" numaralı formasıyla yedek bekledi. Mehmet Oktay Aykurt Mehmet Oktay Aykurt (d. 19 Eylül 1992, Elazığ, Türk futbolcudur. Süper Lig ekiplerinden Elazığspor'da forma gimyektedir. Mehmet 1992 yılının Eylül ayında Elazığ'da doğdu. Futbola küçük yaşlarda birçok oyuncu gibi mahalle arasında başlayan oyuncu, 2005 yılında yani 13 yaşında doğduğu şehrin amatör takımı Elazığ Tiryaki Gençlikspor'da başladı. 2010 yılına kadar burada forma giyen Aykurt, 2010 yılında Elazığ Yolspor'a transfer oldu. Bir sezon da bu amatör kulüpte oynayan Aykurt, 2011 yılında ise şehrin en büyük takımı Elazığspor altyapısına transfer oldu. 2011-2014 yılları arasında 77 maça çıkan ve 5 gol atan Aykurt, bu performansıyla dikkat çekti. 2013-14 devre arasında ise takımın en önemli Stoper oyuncularından Ahmet Görkem Görk olmak üzere birçok oyuncusuyla yollarını ayırmak zorunda kalan Elazığspor, Okan Buruk'un talebiyle A2 takımından Erol Erdal Alkan, Ömer Yıldız ile birlikte Muhammet Akyıldız'ı ve Mehmet'i de A takıma bir süreliğine denenmeye aldı. Bu sürede performansları beğenilen bu 3 oyuncu kısa bir süre sonra kariyerlerinin ilk profesyonel sözleşmesine imza attı.. Mehmet ilk kez, Tokatspor'la oynanan Türkiye Kupası maçında A takım kadrosuna alındı ve "3" numaralı formasıyla yedek bekledi. Dive Deep Dive Deep, İngiliz müzik grubu Morcheeba'nın 8 Şubat 2008 tarihinde İngiltere'de çıkardıkları albümdür. Grubun 6. albümüdür. Bu albüm aynı zamanda grubun Skye Edwards olmadan kaydettiği ikinci stüdyo albümüdür. Nusret Arsel Nusret Arsel (d. 1921 - ö. 18 Ocak 2014), Türk sanayici ve iş adamı. Ankara Hukuk Fakültesi'ni bitirdikten sonra girdiği Paris Üniversitesi'nden iktisat doktorası aldı. 1953'ten beri Koç Grubu'ndaki birçok şirketin kuruluşunda bulunan Nusret Arsel, 1956 yılında Vehbi Koç'un büyük kızı Semahat Arsel ile evlendi. Sosyal hayata, eğitime önem veren Arsel, Türk Eğitim Vakfı ve "Lions"un kurucuları arasında yer aldı. Paris Uluslararası Ticaret Odası "Enerji Komisyonu"nda Türkiye’yi 15 yıl temsil etti. Enerji ve enerji tasarrufu konularında çalışmalarıyla tanınan Arsel, Türk tarımının gelişmesi konusundaki araştırmaları ve makaleleri ile de tanınır. 1982 yılından yaşamının son günlerine kadar da Malezya Fahri Başkonsolosluğu görevini sürdürdü. Siemens Türkiye’nin uzun yıllar yöneticiliğini yapan Arsel’in çalışma yaşamındaki en büyük üzüntüsü ise Koç’un Siemens’ten ayrılmasıydı. Vehbi Koç Vakfı "Yönetim Kurulu Başkanı" Semahat Arsel'in eşi iş adamı Nusret Arsel, 18 Ocak 2014'te 93 yaşında vefat etti. Prof. Dr. İlhan Arsel'in kardeşidir. MÃ– 494 Kök basıncı Kök basıncı, bir bitkinin kök sistemi hücrelerinde meydana gelen ozmotik basınç sonucunda köklerinin büyümesine yol açan değişim farkına verilen isimdir. Kök emici tüylerindeki su derişimi toprakta bulunan su derişiminden daha azdır. Bu durumda derişim farkından doğan ozmotik basınca kök basıncı denir. Kök basıncı toprakta bulunan su ve minerallerin kök emici tüyleri sayesinde bitkiye geçer topraktan alınan su ve mineraller ksileme geçer. Kök basıncı ksilemin su almasını sağlayan faktörlerden birisidir. Havanın neme doygun olduğu,terlemenin az olduğu zamanlarda kök basıncı etkisiyle köklerden giren suyun fazlası yapraklardaki hidadotlardan dışarı atılır.Bu durumu damlama denir. Nemli iklimlerde görülür. Catherine Samba-Panza Catherine Samba-Panza (d. 26 Haziran 1954, Fransız Ekvatoral Afrikası (şimdiki N'Djamena, Çad), Orta Afrikalı işkadını, hukukçu ve siyasetçi. Samba-Panza, Afrika ülkesi Orta Afrika Cumhuriyeti'nin ilk kadın Cumhurbaşkanı olarak geçici olarak bu makama gelmiştir..2014 yılında Cumhurbaşkanı olmadan önce Bangui belediye başkanlığı yaptı. Siyasete girmeden önce bir işkadını ve kurumsal avukatlık yapmıştır. Catherine Samba-Panza, 23 Ocak 2014 tarihinde cumhurbaşkanı olarak yemin etti. Bu görevi Mart 2016 tarihine kadar sürdüren Samba-Panza, Aralık 2015-Şubat 2016 döneminde gerçekleştirilen devlet başkanlığı seçimlerinden galip ayrılan Faustin-Archange Touadéra'ya görevi 30 Mart 2016 tarihi itibarıyla devrederek makamdan ayrılmıştır. Dryobalanops aromatica Dryobalanops aromatica, Borneo Kafuru, Malezya Kafuru veya Sumatra Kafuru adıyla bilinen Dipterocarpaceae ailesinden bir bitkidir. Aromatica ismi latince 'baharatımsı' anlamına gelen aromaticus'tan gelir. Reçine kokusuna atfen verilmiş isimdir. Tarihte bu tür kafur üretimi için ana kaynaktı. Bu yüzden Arap tüccarlarını Borneo'ya çekmiştir, üretilen kafur altından daha kıymetli bir üründü. Tütsü ve parfümlerde kullanılırdı. Sumatra, Malezya Yarımadası ve Borneo'da bulunur. Gövdesindeki kabuktan Bergenin, malaysianol A, laevifonol, ampelopsin E, α-viniferin, ε-viniferin ve diptoindonesin gibi kimyasallar elde edilir. Eduardo Kac Eduardo Kac (d. 1962 - Rio de Janerio), Brezilyalı yeni medya sanatçısı ve Chicago’da sanat ve teknoloji bilimleri profesörüdür. Rio’da 1980’lerin başından itibaren sayısız farklı sanatsal medya eseriyle ilgilendi. İçinde sanal gerçeklik, robotlar, DNA kodlaması, transgenik sanat da dâhil olan birçok farklı sanat alanıyla uğraştı. Kendini aslında transgenik sanatçı ya da bio sanatçı olarak adlandıran Kac, bioteknoloji ve genetiği yeni bilimsel teknikler geliştirdiği ve onları aynı zamanda eleştirdiği provokatif işlerini yaratmakta kullanır. Kac’ın ilk transgenik sanat eseri olan Genesis, İncil’den Genesis 1:26 (Tanrı, “İnsanı kendi suretimizde, kendimize benzer yaratalım” dedi, “Denizdeki balıklara, gökteki kuşlara, evcil hayvanlara, sürüngenlere, yeryüzünün tümüne egemen olsun.” cümlesini alıp bu cümleyi kendi geliştirdiği bir sistemle mors koduna çevirdi. Daha sonra da Morse kodunu genetik baz çiftine çevirdi. Daha sonra bu genleri laboratuvar ortamında oluşturup, petri kabında büyüteceği, belirsiz bir bakteriye bu genleri aşıladı. Bu petri kabını, morötesi ışık (UV) altındaki bir kutuya yerleştirdi ve Genesis’i webcam yoluyla görüntüleyerek online izleyicilere açtı. Kac bu işini yaparken felsefedeki bir ikilemi izleyiciye sunmayı amaçlamıştı: Eğer izleyici İncil’de söylendiği gibi insanın doğa üzerinde hâkimiyeti olması gerektiği fikrine katılmıyorsa, bu sanat eserindeki fikri UV ışınlarını açıp genleri mutasyona uğratarak yok edebilir. Ama bunu yaparsa, doğa üzerindeki kendi gücünü kabullenmiş olup, kendiyle çelişir. Bunun tam aksi görüşe sahip olan izleyiciler ise, tam aksi ama eşit karmaşıklıkta bir ikilemde kalırlar. Bunun dışında, Eduardo Kac’ın ürettiği bir diğer önemli ve provokatif proje de, bir deniz anasından aldığı Yeşil Floresan Protein’i bir tavşana ekleyerek laboratuvar ortamında Alba adlı yeşil fosforlu bir tavşan yaratmasıdır. Bandai Namco Bandai Namco Entertainment, Inc. ( "Kabushiki gaisha Bandai Namuko Entāteinmento"), Japonya merkezli bir çok uluslu video oyunu geliştirme ve yayımlama şirketidir. Şirket, 31 Mart 2006 tarihinde Namco Bandai Games adıyla kurulmuş olup 1 Nisan 2015 tarihinde Bandai Namco Entertainment adını aldı. Şirketin merkezi Tokyo'nun Minato semtinde yer almaktadır. Bandai Namco Entertainment, "Tekken", "Pac-Man", "Galaxian", "Gundam", "Katamari", "Tales of", "Soulcalibur", "Ace Combat" ve "Taiko no Tatsujin" de dahil olmak üzere milyondan fazla satış yapan çeşitli video oyunu serisine sahiptir ve Japonya'nın üçüncü ve dünyanın yedinci büyük video oyunu şirketidir. Şirket, ayrıca "Digimon", "Dragon Ball", "One Piece", "Naruto", "Sailor Moon" ve "My Hero Academia" gibi serilerin lisanslarına da sahiptir. Nihon Falcom Nihon Falcom, Japon video oyun şirketidir. Masayuki Kato tarafından 1981 yılında kurulmuştur. En Ã¶nemli oyun serileri; Dragon Slayer, The Legend of Heroes, Ys, Brandish ve Vantage Master'dir. 2013 verilerine göre Nihon Falcom, Japonya'nın en büyük 173. şirketidir. Ayrıca Japonya'daki en büyük 3. oyun şirketidir. Lahsa Seferi (1550-51) Lahsa Seferi, 1550-51 yıllarında Basra Körfezi çıkışını tutan Portekiz İmparatorluğu'nu bölgeden atma hedefine yönelik stratejik bir hamle olarak Arap Yarımadası'nın doğu kıyılarının Osmanlı İmparatorluğu tarafından ele geçirilerek doğrudan Türk idaresine alınışı. Lahsa sözcüğü, Suudi Arabistan'ın Katar'a kadarki doğu kıyılarına verilen Al-Ahsa adının Türkçede bozulmuş şeklidir. 1517 yılında Memlûk Sultanlığı'nı yıkarak Mısır ve Hicaz'ı ele geçiren Osmanlı Devleti, Kızıldeniz ve Basra Körfezi çıkışlarının Portekiz tarafından tutulmuş olması nedeniyle Hint Okyanusu ticaret yollarının kesilmiş olduğu ve bu yeni topraklarının gelirlerin dikkate değer ölçüde azalmış olduğu bir siyasi ve ekonomik durumla karşı karşıya kalmıştı. Bu çerçevede, Mısır'daki ayaklanmaları bastırarak tam egemenlik sağlaması 1520'lerin ortalarını bulan Osmanlı Devleti, bu tarihlerden itibaren çift yönlü bir fetih ve yerleşme siyaseti izledi. Batıda 1538-1548 arasında Yemen'de doğrudan Türk yönetimi kurulurken, 1534 yılında Bağdat'ın fethi ve 1538-1546 arasında Basra'nın doğrudan Türk yönetimine alınmasıyla Osmanlı Devleti iki noktada Hint Okyanusu kıylarına kesin olarak yerleşti. Esasen Lahsa bölgesinin merkezi Katif ve Bahreyn'in emirleri Kanuni Sultan Süleyman'ın 1534 yılında Bağdat'ı fethinin ardından padişaha elçi göndererek bağlılıklarını bildirmişler ve bölge şeklen Osmanlı egemenliğine girmişti. Ancak, Katif emiri her ne kadar 1534 yılında Osmanlı Devleti'ne bağlılığını bildirmişse de aradan geçen süre zarfında Portekiz egemenliğindeki Hürmüz Emirliği'nin tâbiyetine, bu itibarla da Portekiz'in dolaylı etkisine girmişti. Bir sonraki askerî hedefi Hürmüz'de üslenmiş bulunan Portekizlileri bölgeden ilelebet sökerek bölgenin tıkanmış ticaret yollarını bu devletin ablukasından kurtarmak olan Osmanlı Devleti, 1546 yılında Basra'yı fethettikten ve eyalet olarak teşkilatlandırdıktan sonra Lahsa'yı doğrudan yönetimine almaya girişti. Dönemin sadrazamı Rüstem Paşa'nın emriyle Basra'dan yola çıkan ve çoğunluğu yerel kuvvetlerden oluşan Basra Valisi Muhammed Bilal Paşa komutasındaki bir Osmanlı birliği 1550 yılında yaklaşık 550 kilometre güneydeki Katif'i fethetti. Hürmüz'e yönelik tehdidin artttığını görerek 1551 Temmuz ayında denizden harekete geçen Hürmüz Komutanı Alvaro de Noronha 1.000 Portekizli asker ve 3.000 kişilik yerel destekten oluşan bir birlikle küçük bir kalede bulunan 400 kişilik bir Osmanlı garnizonunun konuşlu olduğu Katif'i bombardımana tuttu. Yeterince müstahkem olmayan kalenin savunulmasının mümkün olmadığını gören Türk birliği çekildi. Portekizliler karaya çıkarak kaleyi yıktılar. Donanma daha sonra Basra'ya ilerlediyse de, saldırıya cesaret edemeden döndü . Bölgeye kesin olarak yerleşmeye kararlı olan Osmanlı Devleti, Portekiz donanmasının etkisiz kalarak geri dönmesinden istifade ederek daha güçlü bir birlik gönderdi ve 1551 Ağustos ayında Katif'e tekrar girdi. 1.000 piyadeden oluşan ve ateşli silahlar ve birkaç topla donatılmış birliğe bu defa mühendisler ve muahasebeciler de eşlik ediyordu. Muhasabeciler kentin ve çevresinin tahririni yaparken mühendisler de denizden saldırılara karşı koyabilecek bir kalenin inşasına giriştiler. Birkaç ay sonra kale tamamlandı ve Türk birliği ileri harekâtını sürdürerek yaklaşık 170 kilomete içeride yer alan ve bölgenin en önemli kenti olan Hofuf'a girdi. Yıllarca Lahsa bölgesine hakim olan Beni Halid aşireti Türk birliğinin Hofuf'u zaptını haber alınca Sadun komutasında harekete geçtiler, ancak Türk birliğinin yüksek askeri gücü karşısında başarı kazanamadılar ve Hofuf'u geri alamadılar. Osmanlı kayıtlarına göre, sulh yapıldı ve daha içerideki çöl bölgelerinin yönetimi belli bir maaş karşılığı Sadun'a bırakıldı. Hofuf Lahsa'nın askeri ve idari merkezi olarak teşkilatlandırıldı. Aynı yıl, kentteki okul ve camilerin gelirlerinin karşılanması için vakıf düzeni de kuruldu. Osmanlı Devleti bu fetihle Basra Körfezi'nin güney kıyısına hakim oldu ve buradaki Portekiz tehdidini sonlandırdı. Bir yıl sonra da Piri Reis II. Hint Seferi'ni başlatarak Maskat ve Hürmüz'ü hedef aldı. Lahsa'da Türk egemenliği Katar ve Bahreyn'e de yayıldıysa da, Lahsa Valisinin 1559'ddaki başarısız Bahreyn Kuşatması sonucu buradaki yerel emirlik Osmanlı Devleti'ne bağlılığını sürdürmnekle birlikte içişlerinde özgür kaldı. Piri Reis'in 1552 yılındaki başarısız Hürmüz Kuşatması ile esasen bölgedeki Osmanlı-Portekiz güç dengesi bozulamadı ve iki taraf da ticari ilişkilerin güçlendirilmesine odaklanmaya başladılar. Osmanlı-Safevi savaşlarının da etkisiyle bölgeye ilgisini kaybeden ve garnizonunu giderek güçsüzleştiren Osmanlı Devleti'ne karşı Beni Halid aşireti yeniden harekete geçerek 1680'de Osmanlıları bölgeden çıkardı. 1818'de Vahhabi isyanını bastıran İbrahim Paşa aynı yıl Lahsa'da da yeniden Osmanlı egemenliğini kurdu. 1871'de Mithat Paşa'nın Bağdat Valiliği sırasındaki II. Lahsa Seferi ile doğrudan Türk yönetimi yeniden kurulduysa da 1913'te Suudiler'in eline geçti. Petra Cortright Petra Cortight (d. 19 Temmuz 1986) Los Angeles, California kökenli bir İnternet sanatçısı. Eserleri, New York, Rhizome, Venedik Biennali gibi birçok farklı yerde sergilenmiştir. Petra Cortright’in eserleri genel olarak beklenilenin dışındadır. İlk işlerinden olan vvecam (2007), bir video eserine online olarak bakma eylemini içeriyordu. Youtube’un basit bir tüketicisi olacağına, Cortright kendini yaptığı animasyonların içinde kendini izleyici olarak filme çekmiştir. Bu, hem izlerken hem de bilgisayar önünde oturmanın fiziksel sürecini sorgulaması açısından rahatsız edici bir videodur. 2011 yılında bu video, Youtube tarafından ofansif bulunduğu için kaldırılmıştır, ama Rhizome ArtBase’te hala sergilenmektedir ve akademik çevrelerde geniş tartışmalara sebep olmuştur. Vicky Deep in Spring Valley (2012) isimli eserinde, video üretme araçlarını katman katman koyarak oluşturulmuş bir fantastik dünya, bilgisayarın arayüzünün doğasını yansıtır. Sonuçta, bu film, sinematik bir anlatımdan çok bir kullanıcının internetle olan etkileşimini anlatmayı amaçlar. Bunların dışında, Cortright Londra’daki Sanat Fuarı Frieze’e katılmak için seçildi ve orada kendi videosunu çekti. Adı Bridal Shower (2013) olan bu film, bir prodüksiyon stüdyosunda çekildi ve bu sebepten, profesyonel olarak adlandırılabilir. Ayrıca, bu film İngiltere’deki Channel 4’da da yayınlanmıştır. Liberal sosyalizm Liberal sosyalizm, liberal ilkeler içeren bir sosyalist politik felsefedir. Liberal sosyalizmde sosyalist ekonomiyle kapitalizmi ortadan kaldırma hedefi yoktur, bunun yerine hem kamu hem de özel mülkiyete dayalı karma ekonomi desteklenir. Geoliberteryenizm Geoliberteryenizm, liberteryenizm ile georgizmi sentezleyen politik hareket ve ideolojidir. Geoliberteryenler, georgizm savuncularıdır. Pozisyon olarak tüm doğal kaynakları - en önemlisi toprağı - tüm bireylerin eşit erişim hakkına sahip, ortak varlıklar olarak düşünürler; bu sebepten dolayı onlara göre bireylerin herhangi bir arazi üzerinde özel mülkiyet talep etmesi durumunda topluma kira ödemesi gerekir. Street law Street law. 1972 yılında Georgetown Üniversitesinde geliştirilen bir programdır. Hukuk öğrencilerine aktif bir rol yüklemektedir. Programın asıl amacı, sıradan vatandaşların hukuku pratik bir şekilde öğrenmesidir. Programda, insan hakları, demokrasinin temel prensipleri, sorun çözme terminolojisi, ceza ve medeni hukuk, iş hukuku, aile hukuku ve tüketici hukuku öğretilmektedir. Günümüzde dünyanın dört bir yanında uygulanmaya devam eden bir program olmuştur. Handırı, Çankırı Handırı, eski adıyla Dereçatı , Çankırı ili Merkez ilçesine bağlı bir köydür. Çankırı il merkezine uzaklığı 22 kilometredir. Köy halkının geçim kaynağı tarım ve hayvancılığa dayalıdır. Çankırı İl Genel Meclisi Şubat ayı ikinci birleşimi 04.02.2014 Salı günü yapılan merkeze bağlı Dereçatı Köyü'nün isminin Handırı olarak değiştirilmesine karar verildi. Köyde ilköğretim okulu bulunmamaktadır, öğrenciler taşımalı eğitim sisteminden faydalanmaktadır. Köyün içme suyu şebekesi ve kanalizasyon şebekesi bulunmaktadır. Köyde PTT şubesi yoktur ancak PTT acentesi vardır. Sağlık ocağı veya sağlık evi yoktur. Köye ulaşımı sağlayan yol asfalt olup, köyde elektrik ve sabit telefon bulunmaktadır. Bilge DemirkÃ¶z Melahat Bilge Demirköz (1980, İstanbul), Türk bilim insanı ve fizik profesörüdür. İstanbul Amerikan Robert Lisesi 'nde okurken TÜBİTAK proje yarışmasında matematik dalında Türkiye'de verilen ilk ödülü almıştır. Kendisi bir röportajında hocası Selim Tezel'in yönlendirmesi ve teşviğiyle yarışmaya katılmaya karar verdiğini söylemiş ve yarışmaya katıldığı konuyu şöyle açıklamıştır: ""Konu konik kesitlerdi. Elips aldığınız zaman iki tane noktayı alırsınız ve sorarsınız ki öyle bir eğri var mıdır ki bu iki noktadan da bu iki mesafeye olan mesafelerin toplamı sabit olsun. Ben bunu 3 nokta olsa diye merak ettim. Tek nokta daire, iki nokta elips, üç nokta alınırsa ne olur diye merak ettim. Sonra aradaki farklari çıkarsanız ne olur diye merak ettim. O ara yeni bir program vardı “Geometry Sketch Pad” diye, bunu kullanarak çizdirebildik bu tip eğrileri."" Daha çok matematik ve müzikle ilgilenmesine,fizik derslerini sevmemesine rağmen 14 yaşında Cenevre'de katıldığı Avrupa Matematik Yarışması sonrası CERN'de yapılan gezide gördüklerinden çok etkilenmiştir. MIT (Massachusetts Teknoloji Enstitüsü)'ne başvurusunda başvuru mektubunu CERN'de geçirmiş olduğu bir gün üzerine yazmıştır. Lisede okurken Amerika'da MIT, Harvard, Stanford ve Caltech olmak üzere 4 üniversiteye başvuru yapmış ve Türkiye'deki üniversite sınavlarına hazırlandığı 17 Mart tarihinde MIT tarafından tam burslu olarak kabul almıştır. Fizik bölümünü matematik ve müzik bölümlerinden sertifika alarak 2001 yılında bitirmiştir. MIT Fizik Öğrenci Birliği ve Türk Öğrenci Birliği başkanlığı yapmıştır. Lisans ve master eğitimini tamamlamıştır. Almanya'da bulunan Mainz Johannes Gutenberg Üniversitesi'nde staj yapmıştır. Doktorasına MIT'de başlamasına rağmen Columbia uzay mekiği kazası nedeniyle projesini tamamlayamamış ve Oxford Üniversitesi'ne başvurmuştur. Doktorasını İngiltere Enerji Bakanlığı'nın senede beş kişiye verdiği Dorothy Hodgkin bursunu alarak ATLAS deneyinde üç yılda tamamlamıştır. Mithat Ã–zsan Mithat Özsan (d. 3 Ocak 1925 Şebinkarahisar). Türk ziraat mühendisi, akademisyen. Çukurova Üniversitesi’nin kurucusudur. Bir yıl Ziraat Fakültesi Dekanı, 16 yıl rektör olarak üniversiteye hizmet vermiştir. 3 Ocak 1925’te Şebihkarahisar’da dünyaya geldi. Babası 13 yıl Şebinkarahisar'da belediye reisliği yapmış olan tüccar Mehmet Rüştü Bey’dir. İlk, orta ve lise öğrenimini Şebinkarahisar, Antalya ve İstanbul'da tamamladı. 1944-1948 yıllarında Ankara Üniversitesi Ziraat Fakültesi’nde yükseköğrenim gördü. 1949 yılında işe başladığı Rize Çay Fabrikasın’da 5 yıl görev yaptı. 1951'de evlendi, iki kız çocuğu oldu. 1954’te Ankara Üniversitesi Ziraat Fakültesi Meyve Yetiştirme ve Islahı Kürsüsü'nde liansüstü öğrenime ve asistanlık yapmaya başladı. Tropikal bölge ürünleri üzerine uzmanlaştı. 1958’de doktor, 1963’te doçent, 1972’de profesör unvanını aldı. 1967 yılından itibaren, Ankara Üniversitesi’ne bağlı kurulan Adana Ziraat Fakültesi’nde görev yaptı. Fakültenin ve üniversitenin kuruluşunda emeği geçen ilk kurucu ekibin içinde yer aldı. Kasım 1972’de Ziraat Fakültesi’nin dekanı olan Özsan, bir yıl bu görevi yerine getirdikten sonra Aralık 1973’te Çukurova Üniversitesi’nin ilk rektörü olarak seçildi. 1979’da yapılan seçimlerde üniversitenin 3. dönem rektörlüğüne seçilen Özsan, 1982 ve 1987’de yapılan seçimlerde de beşer yıl süreli olmak üzere 4. ve 5. dönem rektörlüklerine seçildi. 1982-1988 yıllarında 6 yıl süre ile TÜBİTAK Bilim Kurulu Üyeliği; 1979-1987 yılları arasında 8 yıl süre ile Yüksek Öğrenim Kredi ve Yurtlar Kurumu Yönetim Kurulu Başkanlığı görevlerini de yürüttü. "Türkiye'de turunçgil tarımının gelişmesinde ve bu alanda çok sayıda genç bilim adamının yetişmesindeki katkıları ve Çukurova Üniversitesi'nin Türk üniversiteleri arasında seçkin bir konuma gelmesinde gösterdiği başarılı hizmetleri" nedeniyle 1993 yılı TÜBİTAK Hizmet Ödülü ile onurlandırıldı. 2013 Yılında Adana'ya katkılarından dolayı 'Adana'ya Güç Verenler' projesi kapsamında ödüllendirilmiştir. 1992’de emekli oldu. 1997-2014 yıllarında İstanbul'da Kadir Has Üniversitesi Mütevelli Heyeti üyesi olmuştur. Mark B. Wise Mark Brian Wise (d. 9 Kasım 1953, Montreal, Kanada) Kanadalı-Amerikalı teorik fizikçi. Temel parçacık fiziği ve Kozmoloji üzerine araştırma yapmıştır. Ağır kuark etkili teorisi'nin (HQET) gelişimindeki rolüyle tanınmaktadır. Ayrıca finans ve risk değerlendirmesi için matematiksel modeller üzerinde çalışmıştır. Wise, Montreal'de dünyaya geldi. Lisans ve lisans üstü eğitimini 1976-1977 yıllarında Toronto Üniversite'sinde tamamladıktan sonra 1980 yılında Stanford Üniversitesi'nde doktora derecesini aldı. Toronto Üniversite'sinde henüz bir öğrenciyken profesörü Lynn Trainor ile fizikte matematiksel yöntemler üzerine bir kitap yazdı. Stanford'da danışmanı olan Fred Gilman ile kuark modelinin deneysel öngörüleri ile ilgili etkili makale makaleler yazdı. Wise, 1980-1983 yılları arasında Harvard Akedemisyenleri Topluluğu "(Harvard Society of Fellows)" üyesiydi. Bu üyelik nedeniyle sağlanan olanaklar bilimsel çalışmalarına yardımcı oldu. O tarihten bugüne Kaliforniya Teknoloji Enstitüsü (Caltech) bünyesindedir. Halen Caltech'te Yüksek Enerji Fiziği profesörüdür. Amerikan Fizik Derneği "(American Physical Society)" ve Amerikan Sanat ve Bilimler Akademisi ile ABD Ulusal Bilimler Akademisi üyesidir. 1984-1987 yılları arasında çalışmaları Alfred P. Sloan Vakfı tarafından desteklenmiştir. 2001 yılında Parçacık Fiziği Teorisi alanında ""C ve b aromalı hadron bozunumu kantitatif teorisine neden olan ağır kuark kitle genişleme inşası ve kuantum renkleri ağır kuark simetrisinin keşfi" çalışmalarıyla, Nathan Isgur ve Mikhail Voloshin ile birlikte Sakurai Ödülü'nü paylaşmıştır. Parçacık fiziği çalışmalarının dışında Wise'ın ""Iron Man 2"" filmi için bilim danışmanlığı yaptığı bilinmektedir. William Allis William Phelps Allis (Menton, Fransa 15 Kasım 1901 - Cambridge, Massachusetts 5 Mart 1999). Gazların elektrik deşarjları konusunda uzmanlaşmış bir Amerikalı teorik fizikçi Edward P. Allis'in torunu, daha sonra Allis Chalmers olarak adlandırılan EP Allis Şirketi'nin kurucusudur. Aaldert Wapstra Aaldert Hendrik Wapstra (24 Nisan 1923 - 2 Aralık 2006, Naarden) Hollandalı fizikçidir. Paul Drude Paul Karl Ludwig Drude (d. 12 Temmuz 1863 – 5 Temmuz 1906), optik alanında uzmanlaşmış Alman fizikçi. James Clerk Maxwell'in elektromanyetizma teorileri ile optik hakkında bir ders kitabı yazdı. Samuel King Allison Samuel King Allison (13 Kasım 1900 - 15 Eylül 1965) Manhattan Projesi'ndeki rolüyle bilinen, bir Amerikalı fizikçidir, "Trinity" testindeki patlama için geri sayımı okumasıyla ve savaş sonrası çalışmalarıyla, özellikle de "bilim adamları hareketi" ile tanınmaktadır. Samuel K. Allison Chicago, Illinois'te doğdu. Lisans derecesi yanı sıra doktorası için Chicago Üniversitesi'ne katıldı (Tezi deneysel fizikle ilgili olmasına rağmen, William Draper Harkins idaresi altında Kimya ile ilgili çalışmalar yaptı). 1923'ten 1925'e kadar Harvard Üniversitesi'nde araştırma görevlisi idi ve 1925 yılından 1926 yılına kadar o Carnegie Enstitüsü'nde araştırma görevlisi olarak görev aldı. Anders Jonas Ångström Anders Jonas Ångström (İsveççe: [bir ˌ dəʂ ju ː ˌ nas ɔŋ ˌ Strøm]; 13 Ağustos 1814 - 21 Haziran 1874) İsveçli fizikçi ve spektroskopi biliminin kurucularından biriydi. Anders Angstrom Medelpad'da doğdu. 1839 yılında fizik doçenti olduğu ve eğitim gördüğü Uppsala Üniversitesi'ne geçti. 1842 yılında uygulamalı astronomi çalışmalarında deneyim kazanmak için Stockholm Gözlemevi'ne gitti ve ertesi yıl Uppsala Astronomik Gözlemevi'nin gözetmeni olarak atandı. Angstrom birimi onun ismiyle anılır. FranÃ§ois Jean Dominique Arago François Jean Dominique Comte (Katalanca: Francesc Joan Domènec Aragó) (1786-1853), kısaca François Arago olarak bilinen (Fransızca: [fʁɑswa aʁaɡo]; Katalanca: Francesc Aragó, IPA: [fɾənsɛsk əɾəɣo]) Fransız fizikçi, matematikçi, astronom, mason ve politikacıdır. Kendisi bir ateistti. Arago, babasının Darphane Saymanı olarak görev yaptığı Fransa'daki Pireneler bölgesinin Perpignan yakınındaki Estagel adlı küçük bir köyde doğdu. Arago dört kardeşin en büyüğü idi. Jean (1788-1836) Kuzey Amerika'ya göç etti ve Meksika ordusu generali oldu. Jacques Étienne Victor (1799-1855) 1817-1821 Uranie Louis de FREYCINET en keşif yolculuğunda yer aldı ve Fransa'ya döndükten sonra gazeteciliğe ve tiyatroya kendini adadı. Dördüncü kardeş, Étienne Vincent de (1802-1892), Birague Dükalığında Honoré de Balzac ile iş birliği içinde 1822-1847 çok sayıda hafif dramatik piyes yazdı. Askerliğe ilgi duyan François Arago, École Polytechnique giriş sınavı için hazırlık yaparak matematik çalışmaya başladı. Perpignan Belediye Lisesi'nde eğitim aldı. Iki buçuk yıl içinde sınav için öngörülen tüm konularda ve hatta çok daha fazlasında uzmanlaşmıştı, Toulouse'de sınava gittiğinde Lagrange hakkındaki bilgisi ile sınav görevlisini hayretler içinde bıraktı. Nima Arkani-Hamed Nima Arkani-Hamed (5 Nisan 1972 doğumlu), yüksek enerji fiziği, sicim teorisi kozmoloji ile ilgilenen bir Amerikan-Kanadalı teorik fizikçi. Arkani-Hamed, Princeton, New Jersey for Advanced Study Institute'de (İleri Çalışmalar Kurumu) görevlidir. Bunun öncesinde Harvard Üniversitesi ve California, Berkeley Üniversitesi'nde profesör oldu. Arkani-Hamed'in ebeveynlerinin her ikisi de İranlı fizikçidir. Babası, Cafer Arkani-Hamed, Tebriz (İran) yerlisi olup, Tahran Teknoloji Şerif Üniversitesi (İran) de fizik bölümü başkanıydı ve daha sonra Montreal McGill Üniversitesi'nde toprak ve gezegen bilimleri dersleri verdi. Charles Galton Darwin Sir Charles Galton Darwin, KBE, MC, FRS (18 Aralık 1887 - 31 Aralık 1962) İngiliz fizikçi, Charles Darwin'in torunu. II. Dünya Savaşı sırasında Ulusal Fizik Laboratuvarı (NPL) direktörü olarak görev yaptı. Darwin bilimle ilgilenen bir ailede Cambridge, İngiltere'de doğdu, matematikçi Sir George Howard Darwin oğlu ve Charles Darwin'in torunudur. Annesi Lady Darwin, Philadelphia, Pennsylvania Maud du Puy idi. Ablası sanatçı Gwen Raverat idi, onun küçük kız kardeşi Margaret iktisatçı John Maynard Keynes'in kardeşi Geoffrey Keynes ile evlendi. Kardeşi William Robert Darwin, Londra'da borsacı oldu. Darwin Marlborough College'da eğitim alıp , 1910 yılında, Trinity College Cambridge'dan matematik derecesiyle mezun oldu. Paul Davies Paul Charles William Davies, AM (22 Nisan 1946 doğumlu) bir İngiliz fizikçi, yazar ve yayıncı. Arizona State Üniversitesi'nde profesör olarak BEYOND (Fen Eğitiminde Temel Kavramlar Merkezi) Direktörü. Kaliforniya'daki Chapman Üniversitesi Kuantum Araştırmaları Enstitüsü'nde görevlidir. Cambridge, University College London, Newcastle upon Tyne Üniversitesi, Adelaide Üniversitesi ve Macquarie Üniversitesi'nde daha önceleri akademik toplantılar gerçekleştirmiştir. Araştırma alanları kozmoloji, kuantum alan teorisi ve astrobiyoloji gibi alanlardır. Mars'a tek yönlü bir yolculuğun uygulanabilir bir seçenek olabileceğini önermiştir. Davies Finchley'de, Londra'da yetişmiş ve Woodhouse Road Woodhouse Grammar School'da eğitim almıştır. Daha sonra 1967 yılında 1. sınıf BSc kazandı ve UCL'de Fizik okudu. 1970 yılında University College London'da Michael J. Seaton Sigurd Zienau gözetiminde doktorasını tamamladı. Daha sonra Cambridge Üniversitesi'nde Fred Hoyle yanında doktora sonrası araştırma gerçekleştirdi. Savas Dimopoulos Savas Dimopoulos (Yunanca: Σάββας Δημόπουλος; 1952 doğumlu) Stanford Üniversitesi'nde bir parçacık fizikçisidir. İstanbul'da Yunan bir ailenin çocuğu olarak doğdu ve daha sonra 1950'lerde ve 1960'larda Türkiye'de meydana gelen etnik gerginlikler nedeniyle Atina'ya taşındı. Dimopoulos, Houston Üniversitesi'nde lisans öğrencisi olarak okudu. Chicago Üniversitesi'ne gitti doktora çalışmaları için Yoichiro Nambu yanında çalıştı. Dimopoulos, 1979 yılında doktorasını tamamladıktan sonra 1980 yılında Stanford Üniversitesi'nde bir öğretim üyeliği pozisyonu almadan önce kısa süreli olarak Columbia Üniversitesi'ne gitti. 1981 ve 1982 yıllarında Michigan Üniversitesi, Harvard Üniversitesi ve Kaliforniya Üniversitesi, Santa Barbara ile ilişik kurdu. 1994 ile 1997 yılları arasında Stanford Üniversitesi'nden ayrıldı ve CERN tarafından istihdam edildi. Loránd Eötvös Baron Loránd Eötvös de Vásárosnamény, (Macarca: telaffuz vásárosnaményi Baro Eötvös Lorand Ágoston veya Lorand Eötvös [lora ː nd øtvøʃ]; d. 27 Temmuz 1848 - ö. 8 Nisan 1919), Macar fizikçi. İngilizce literatürde daha çok ve daha yaygın olarak "Baron Roland von Eötvös" olarak adlandırılan Eötvös, büyük oranda yerçekimi, yüzey gerilimi üzerindeki çalışmaları ve torsiyon sarkacı buluşuyla hatırlanır. Eötvös, Budapeşte'deki bir mezarlıkta gömülüdür. Eugene Feenberg Eugene Feenberg (Fort Smith Teksas 6 Ekim 1906 - 7 Kasım 1977) kuantum mekaniği ve nükleer fizik alanında katkılarda bulunmuş bir Amerikalı fizikçi. 1929 yılında Feenberg önce kendi sınıfında birinci olarak üç yıl içinde Austin Texas Üniversitesi'nden mezun oldu, fizik ve matematik okudu. Profesörlerinden birinin ısrarı üzerine, CP Boner Feenberg sonra fizik alanında doktora için Edwin C. Kemble ile çalışmak üzere Harvard Üniversitesi'ne gitti. Harvard'da iken Büyük Buhran tüm hızıyla devam ediyordu ve 1930 ve 1931 yıllarında Raytheon laboratuvarında yarı zamanlı çalıştı. Feenberg, 1931 yılın'ın Sonbaharında Harvard Parker Seyahat Bursuyla Avrupa'ya gitmek için okulu için bıraktı. Avrupa'da kaldığı dönemde Arnold Sommerfeld'in ile Eidgenössische Technische Hochschule Münih, Wolfgang Pauli ile Ludwig Maximilians Üniversitesi'nde (Zürih) ve Roma Üniversitesi'nde Enrico Fermi çalıştı. Victor Weisskopf Victor Frederick "Viki" Weisskopf (19 Eylül 1908 - 22 Nisan 2002) Avusturya doğumlu Amerikalı teorik fizikçi. Werner Heisenberg, Erwin Schrödinger, Wolfgang Pauli ve Niels Bohr ile doktora sonrası çalışmalar yaptı. Dünya Savaşı sırasında Los Alamos Manhattan Projesi Teorik Bölümü Grup Başkanı idi ve daha sonra nükleer silahlar yayılmasına karşı kampanya yürüttü. Weisskopf Viyana'da doğdu 1931 yılında Almanya'da Göttingen Üniversitesi'nde fizik doktorasını kazandı. Fizik'teki yeteneği atomu keşfeden büyük fizikçilerle özellikle Niels Bohr ile Kopenhag Weisskopf enstitüsündede çalışmasını sağladı. 1930'ların sonlarına doğru, bir Yahudi olarak Avrupa'daki dışına çıkma gereği duydu. Bohr ABD'de bir pozisyon bulmakta ona yardım etti. 1930 ve 1940'larda takma adıyla 'Viki'nin, özellikle Kuantum elektrodinamiği alanında kuantum teorisinin gelişimine büyük katkıları olmuştur. Birkaç pişmanlığından biri de, matematiksel yetenekleri hakkındaki güvensizliği olabilir ki, şimdi Lamb kayması olarak bilinen (daha sonra doğru olduğu ortaya çıktı) olguyla ilgili bulgularını yayımlamamassı ona bir Nobel ödülüne mal olmuştur. Arthur Wightman Arthur Strong Wightman (d. 30 Mart 1922 - ö. 13 Ocak 2013), Amerikalı matematiksel fizikçi. Kuantum Alan Teorisi için aksiyomatik yaklaşımın kurucularından ve Wightman aksiyomlar kümesinin yaratıcısıdır. "Hidrojendeki Negatif Piyonların Emilimi ve Moderasyonu" doktora tezini John Archibald Wheeler yönetiminde vermiştir. 1964'te İngiiz fizikçi Ray Streater'la birlikte ""PCT, Spin and statistics and all that""'i yazdılar, Kitabın ismi oldukça dikkat çekici bir şekilde konulmuştu. PCT'deki ""P"", bir kuantum alan teorisi birleşik simetrisi; ""C"", yükleme; ""T"", zaman anlamlarına gelmekteydi. ""spin ve statistics"" ile kuantum alan teorisinde tam parçacıkların Bose-Einstein istatistiğine, yarım parçacıkların Fermi-Dirac istatistiklerine göre hareket ettiği ispatına işaret edilmektedir. "Her Şey" ile de Sellar ve Yeltman tarafından yazılan ""1066 and All That"" tarihsel hiciv oyununa gönderme yapılmaktadır. 26955 Lie 26955 Lie (1997 MR1) 30 Haziran 1997 tarihinde, P. G. Comba tarafından Prescott Rasathanesi'nde, Asteroit Kuşağı'nda gözlemlenen bir asteroit. Adını 1842-1899 yılları arasında yaşamış Norveçli matematikçi Sophus Lie'den almaktadır. Gerçek aşık düğümü Gerçek aşık düğümü yan yana iki ipi her biri üzerindeki birer Adi düğümün düğüm kısmı birbiri içinde kalacak şekilde, birbirlerinin içinden geçirerek bağlar. Sağ ipin ucunu sol ip etrafından çevirip, kendi ana ipi etrafına bir dolayarak, bir adi düğüm atılır. Sol ipi sağ ip düğüm dolaması dışından döndürüp ve iki ipin öbür yanından geri getirip sağ düğüm halkası içinden kendi ana ipi etrafına bir dolayarak geçirilir. Sıkıştırılmadan önce incelendiğinde 1) düğüm dolamaları yan yana 2) döngüler iki kenarda, 3) iplerin düğüme girişi ve cıkışı karşı döngüler arasından birlikte olmalıdır. Sıkıştırıldığında iki ipin beraber girip beraber çıktığı, her ipin diğeri etrafında bir adi düğüm attığı, düğüm yeri gizli, düğüm kenarlarının düğüm içini sarmalayarak örtüp gizlediği, orta nokta simetrili bir yapı oluşmuş olur. Sıkıştırıldığında küçük bir düğümdür. Düğümden ipler yan değiştirip çıkarlar. İpler aynı cins ise düğümün önden ve arkadan görünüşü aynıdır. Birbirine sarılan iki aşık gibi sadece (ip) sırtları görünür, düğüm dolamaları ise gizli kalır. Çözülmesi çok zordur. Yan yana iki ipi belli noktada birbirine bağlamak için kullanılır. Dekoratif ve de kaymadan tutabilme amaçlı işlere uygundur- Örneğin bıçak sapından sarkarak kavranabilir uzunluğu arttırıcı ip zinciri yapmakta kullanılabilir. Japon bağı, Yoma bağı veya Çift ipte düğme yerine veya yanında kullanılabilir. Onlardan daha küçük olma, ipleri daha yan yana, ve ayırmadan tutma özelliği bakımından tercih edilir. İkiden fazla ipi benzer prensiplerle spiral görünümlü bir ceviz düğümü oluşturacak şekilde bağlayan çeşitleri vardır . Batıl inanışı vardır; Taze iki dalı birbirine düğümleyip, gelişip büyüdüklerinde düğümün tutup tutmadığına bakarak iki kişinin birbirlerine aşık olup olmadığının anlaşılabileceğine inananlar vardır. Bu düğümün sıkıştırılmamış şeklinde bükülmüş, altın ya da gümüş iki halkadan nişan yüzüğü geleneği vardır. Halkaları, ve yüzüğün kaşının birer yarısını oluşturan düğümleri, ayni aşıklar gibi birbiri etrafında hareket edebilir, ama ayrılamazlar. Liberizm Liberizm, ekonomik doktrin laissez-faire kapitalizmini ima eden terim, filozof Benedetto Croce tarafından ilk kez kullanılmıştır ve siyaset bilimci Giovanni Sartori tarafından popülarize edilmiştir. Kavram İtalyanca "liberismo" kelimesinden türetilmiştir. Sartori, "liberizm" kavramını ekonomide kapsamlı devlet müdahalesini savunan sosyal liberalizm ile devletin bu tür müdahalesine karşı olan liberal teorileri ayırt etmek amacıyla kullanmıştır. Gayri resmi kullanımında liberizm; serbest ticaret, neoliberalizm, sağ-liberteryenizm, liberteryenizmin Amerikan konsepti ve laissez-faire mottosu gibi diğer kavramlar ile örtüşmektedir. İtalya'da liberizm sıklıkla Gaetano Mosca, Luigi Einaudi ve Bruno Leoni'nin politik teorileri ile özdeşleşmiştir. Uluslararası olaraksa Avusturya Okulu tarafından savunulmaktadır. Lie grupları ve gösterimlerinin atlası Lie grupları ve gösterimlerinin atlası gerçek indirgemeli Lie grupları için üniter ikili sorunu çözümüne bir matematiksel izdüşümdür. Aşağıdaki üye matematikçiler 2008.03 itibarıyla listelenmiştir: Bolu Sancağı Bolu Sancağı, Osmanlı İmparatorluğu'nun bir sancağı. Merkezi, günümüzde Türkiye sınırlarında bulunan Bolu idi. 1324 yılında Konur Alp tarafından Osmanlı topraklarına katılan Bolu, sonrasında kurulan sancağın merkezi oldu. Bir dönem Candaroğulları Beyliği tarafından alınan şehir, 1393 yılında kurulan Anadolu Eyaleti'ne bağlandı. 1692'den itibaren sancak beyleri yerine voyvodalar tarafından yönetilmeye başlandı. 1811'de Padişah II. Mahmud tarafından voyvodalık sistemi kaldırılınca Bolu-Viranşehir adıyla yeniden sancak oldu. 1864 yılında eyalet sisteminin kaldırılıp vilayet sisteminin getirilmesiyle Kastamonu Vilayeti'ne bağlandı. 1908 yılından sonra bağımsız bir sancak olan Bolu Sancağı, 1923 yılında Türkiye'de cumhuriyetin ilan edilmesiyle birlikte kaldırıldı. 1977 Gençlik ve Spor Bakanlığı Kupası 1977 Gençlik ve Spor Bakanlığı Kupası, Gençlik ve Spor Bakanlığı Kupası'nın sekizinci yılıdır. 1976-77 Türkiye 2. Futbol Ligi şampiyonu Ankaragücü ile Amatör Lig şampiyonu Konya Demirspor arasında, 7 Haziran 1977 tarihinde Ankara 19 Mayıs Stadyumu'nda oynanmıştır. Maçı 4 - 0 kazanan Ankaragücü takımı, bu kupada ilk ve tek şampiyonluğunu elde etmiştir. AcÄ±kuyu Acıkuyu, şu anlamlara gelebilir; Ola Kamara Ola Kamara (d. 15 Ekim 1989), NorveÃ§li futbolcudur. Columbus Crew'de forma giymektedir. Ola Kamara Sierra Leone'den Norveç'e göçmen bir babanın oğlu olarak dünyaya geldi. Norveç'in en büyük şehirlerinden olan Oslo'da doğup büyüyen Kamara, ailesi tarafından henüz 1 yaşında koruyucu aile sistemi'ne verildi Hafta sonları , tatiller dışında koruyucu aile sistemi çerçevisinde başla ailelerle kaldı. Frigg Oslo FK takımında futbola başlayan oyuncu, henüz 15 yaşında bu takımlar ilk maçına çıktı. 2005-07 sezonları arasında ise Stabæk IF takımında forma giyen oyuncu 2007'de bu takımda profesyonel oldu. İlk maçına ise 16 Ekim 2006'da Lillestrøm karşısında çıktı. Bu takımla 6 maça çıkan oyuncu hiç gol atmadı ve 2007 yılında Hønefoss BK takımına kiralandı ve 8 maça çıktı. Daha sonra Strømsgodset Toppfotball takımına transfer olan Kamara, 2009-13 yılları arasında forma giydiği bu takımla tam 100 karşılaşmaya çıktı ve 32 gol attı. 2013 yılında ise SV Ried takımına transfer olan oyuncu bu takımla maça çıkmadan Alman ekiplerinden TSV 1860 München'e kiralandı.