Polis ve güvenlik personeli, Chan'in Haziran 2008'de Taipei havaalanına geldiğinde "Jackie Chan, defol" diye bağıran protestocuları engellemeye çalıştı. 2009 yılında Chan, Çin hükûmeti tarafından, uyuşturucu karşıtı kampanyalara aktif olarak katılan ve Cumhurbaşkanı Hu Jintao'nun yasadışı uyuşturucuların ortadan kaldırılması gerektiği ve onların kullanıcılarının ağır şekilde cezalandırılacağı beyanını destekleyen bir "uyuşturucu karşıtı elçisi" seçildi. 2014 yılında, kendi oğlu Jaycee Chan'in esrar kullanması nedeniyle tutuklandığında, oğluna karşı "kızgın", "şok içinde olduğunu" ve "utandığını" söyledi. Ayrıca, "Umarım bütün gençler oğlum Jaycee'den bir ders öğrenir ve uyuşturucuların zararından uzak durur. Jaycee'ye yanlış bir şey yaptığında sonuçlarını kabul etmesi gerektiğini söyledim" şeklinde konuştu. 18 Nisan 2009'da, yıllık Boao Forum Asya'daki panelde yapılan tartışmada geniş özgürlüğün iyi bir şey olup olmadığını sorguladı. Hong Kong ve Tayvan'daki güçlü gerilimlere dikkat çekerek, "Ben yavaş yavaş Çinlilerin kontrol edilmesi gerektiğini hissetmeye başlıyorum. Eğer kontrol edilmezsek, istediğimizi yaparız" dedi. Chan'ın yorumları Tayvan ve Hong Kong'daki pek çok önde gelen ismin kızgın tepkilerine yol açtı. Bir sözcü daha sonra Chan'ın büyük ölçüde Çin toplumundan ziyade eğlence endüstrisinde özgürlüğe atıfta bulunduğunu söyledi. Aralık 2012'de Chan, Hong Kong’u “protesto kenti” olarak eleştirdiğinde, göstericilerin Hong Kong’daki haklarının sınırlı olması gerektiğini öne sürdüğü için öfkeye yol açtı. Aynı ay, Phoenix TV ile yaptığı röportajda Chan, ABD’nin dünyadaki "en yozlaşmış" ülke olduğunu belirtti. Nisan 2016'da Panama Belgelerinde Chan'in de ismi yer almıştır. Jackie Chan ayrıca bir şarkıcıdır, bu yeteneğini profesyonel anlamda ilk defa 1980'de kullanmıştır. Çince ve İngilizce dahil olmak üzere pek çok dilde şarkı söyleyebilmektedir. Filmlerindeki şarkılarının çoğunu kendi bestelemiştir Daft Punk Daft Punk, 1993 yılında ve tarafından Paris'te kurulan bir Fransız elektronik müzik ikilisidir. Fransız house müzik hareketinin bir parçası olarak 1990'ların sonlarında popülerlik kazandılar; house müziğinin unsurlarını funk, techno, disko, rock ve synthpop ile birleştirerek takip eden yıllarda da başarılı oldular. 1999'dan bu yana halka açık görünümlerin çoğunda ve televizyonda robot kişilikleri üstlenmek ve nadiren röportaj vermek veya görünmek için süslü kask ve eldiven giydiler. İkili, 1996'dan 2008'e 'un başkanı (Meşgul P olarak da bilinir) tarafından yönetildi. Daft Punk, bağımsız sanatçıların şarkılarına vokalsiz coverlar yapan bir grup olarak işe başladı. Progressive House'dan Funk'a, Elektro ve Techno'dan Hip-Hop'a kadar karışık, deneysel ve kendilerine özgü bir tarza sahip olan Daft Punk, 1993'te ilk single'ı "The New Wave"i yayınlandı. Ardından gelen single'ları "Da Funk", başarılı bir satış rakamına ulaşarak tüm dünyada tanınmalarını sağladı. 1997 yılında yayınlanan ilk albümleri "Homework", son derece başarılı oldu. Albümden çıkan "Around The World" single'ı, videosuyla da 90'lı yılların klasikleri arasındaki yerini aldı. 2001 yılında yayınlanan "Discovery" albümü, daha çok elektro-pop tarzındaydı ve listelerde iki numaraya kadar yükseldi. Bu albümdeki parçalar daha sonra yaptıkları anime film "Interstella 5555: The 5tory of the 5ecret 5tar 5ystem"in film müziklerini oluşturdu. Aynı yıl, canlı performanslarından oluşan "Alive 1997" albümü yayınlandı. İlk dönemlerinde grup, röportajlarda, müzik videolarında, canlı performanslarında, robot kıyafetleri ile çıkıyordu. "Homework" albümü zamanlarındaysa genelde maskelerle sahneye çıkan ikili "Discovery" albümüyle daha çok LED efektli kasklar, metal eldivenler giymeye başladı. Daha sonra bu görünüşleri de değişen Daft Punk, "Discovery"de kullandıkları kıyafetlerin daha basitleşmiş hallerini kullanmaya başladı. Buna rağmen ikilinin yüzlerinin gözüktüğü birkaç fotoğrafı da bulunmakta. "Doğrusu bu kostümleri giyiyor olmamızın tek nedeni çekingenliğimiz. Ancak bunlar, kısa sürede dinleyicilerimizi heyecanlandıran öğeler oldular. Süper güçleri olan sıradan çocuklar olduğumuz hissini uyandırıyor olmalı." - Thomas Bangalter İkilinin bir sonraki albümü ise 4 yıl sonra geldi. 6 haftada kaydedilen bu albüm "Human After All" adını taşıyordu. Albüm büyük bir liste başarısı elde edemedi. Daft Punk son olarak en iyi parçalarını bir araya topladıkları "Musique Vol. 1: 1993-2005" albümünü yayınladı. 23 Haziran 2007 tarihinde İstanbul Turkcell Kuruçeşme Arena’da konser verdiler. Daft Punk'ın 2013 Mayıs ayında Columbia Records, Sony Music etiketiyle "Random Access Memories" adlı yeni bir albümü yayınlandı. Büyük ve gizemli bir pazarlama kampanyası ile duyuruları yapılan albümün ilk single'ı Pharrell Williams eşliğindeki "Get Lucky" 19 Nisan 2013'te yayınlandı. Los Angeles'ta bulunan Staples Center'da 26 Ocak 2014'te gerçekleştirilen 56. Grammy Müzik Ödülleri töreninde Yılın Kaydı, Yılın Albümü, En İyi Düet/Grup Pop Performansı ve En İyi Dans/Elektronik Albümü olmak üzere toplam 4 dalda ödül alan ikili büyük başarı yakaladı. Torulaspora delbrueckii Torulaspora delbrueckii, buğday birası yapmakta kullanılan " Saccharomyces rosei" veya " Saccharomyces rosei" veya "Saccharomyces delbrueckii" veya "Candida colliculosa" olarak da bilinen bir mayadır. Bir alt fermantasyon mayası olan "Torulaspora delbrueckii" buğday birasının kendine has karanfil baharı tadını veren bileşiği (4-vinil guaiakol) sağlar. Genetik analizlerle gösterilmiştir ki "Torulaspora delbrueckii" olarak adlandırılan çeşitli suşlar aslında farklı türlerdir (ve hatta Debaryomces, Saccharomyces ve Candida gibi farklı cinslere aittirler). Bu türün standart suşu sayılan SANK 50118 ile kıyaslanırken başka suşların aynı türe ait olup olmadıkları için kıstaslar belli değildir. İngilizce Wikipedia'nın Torulaspora delbrueckii maddesinini 08.08.2006 tarihli sürümü Saccharomycetales Saccharomycetales, mantar (Fungi) ailesinin bir takımı olur, tomurcuklanan maya türleri bu takıma aittirler. Klarnet Klarnet (klarinet ya da gırnata), sert ve dayanıklı ağaçlardan genellikle de abanoz ağacından yapılan üflemeli bir çalgı türüdür. Bir çeşit sert kauçuk olan ebonitten, ayrıca metalden yapılanları da vardır. Klarnetler, beş parçanın birleşmesinden oluşur, bunlar: Klarinetin gövdesi silindir biçimindedir. Kalak bölümü ise obuanın kalağına oranla daha geniştir. Dikkatlice yontulup biçimlendirilen bu kamış parçası, ağızlık üzerine takılır. Çalıcının nefesi ile titreşime geçirilen kamış, boru içindeki havayı titreşime geçirerek ses elde edilmesini sağlar. Çalıcının sol eli yukarıda, sağ eli ise aşağıda olmak üzere az bir eğimle yere doğru tutulur. Flüt ve obuada olduğu gibi, klarnetin gövdesinde de ses deliklerini açmaya ve kapatmaya yarayan metal bir mekanizma vardır. 1840 sıralarında "Boehm sistemi" flüte uygulandıktan sonra, Paris konservatuvarı öğretim üyesi ve klarnetçi Klosé, bu sistemin klarnete de uygun olduğunu görmüş ve Boehm sistemi klarnete uygulanmıştır. Daha sonra farklı zamanlarda farklı kişiler tarafından bu sistem geliştirilmiştir. Klarnet tarihi 19. yüzyılda Chalumeau (Şalümo) adıyla orkestralarda icra edilen bu nefesli saz klarnetin atasıydı. Fransızcadan gelen bu isim nefesli sazların genel adıydı. Aynı yüzyılda Denner adlı çalgı yapım ustası Şalümo’yu geliştirerek bugünkü sisteme doğru ilk adımı atmıştır. 18. yüzyılda keşfedilen enstrümanın orkestraya dâhil edilmesi 1750 yılında olmuştur. 1800’lü yıllarda klarnetin oda orkestralarında yaygınlaşmasında Mozart’ın rolünün büyük olduğu bilinmektedir. 1812’de Paris Konservatuvarı’nda öğretim üyesi olan Ivan Müler klarnete farklı mekanikler ekledi. Müller’in 13 tuşlu hale getirdiği enstrüman Denner’in sistemine göre daha karmaşıktı. 1840 yılında ses sistemleri için metal tuş mekanizması flüt ve obua’da olduğu gibi klarnette de kullanılmıştır. Paris Konservatuvarı Klarnet bölümü öğretim üyesi Klose Boehm Sistemini klarnete uyguladıktan sonra 1860 yılına kadar enstrüman üzerinde mekanik gelişmeler devam etti. 1900- 1925 yılları arasında klarnet artık radyo ve stüdyo kayıtlarında önemli yer tutmaya başladı. Perde sistemlerinin esas amacı akustiğin daha kaliteli elde edilmesi yönünde idi. Şalümo ile 1600’lerde 1,5 oktav ses genişliğiyle yola çıkan klarnet Mozart’ın konçerto ve Quintetlerinde yumuşak ve koyu sesiyle klasik, caz ve pop orkestralarının vazgeçilmez nefesli sazı olarak bugün konservatuvarlarda eğitim metotlarında ve müzik literatüründe yerini almıştır. Klarnetlerin Çok kalabalık bir ailesi vardır.Buna benzer birçok türden oluşur.. Bu çalgıların tümünün çalınışı aynıdır. Bir tanesinin iyi çalmayı öğrenen, çok kısa bir alışma devresinden sonra, herhangi bir diğerini çalabilir. Yalnızca dört tanesi sürekli orkestrada kullanılır. Bu dört çalgının da dördü birden her yapıtta kullanılmaz. Genellikle besteciler iki si bemol klarinet kullanırlar. Üçlü orkestra kuruluşu ise, bunlara bir de bas klarinet eklenir. Daha büyük orkestralarda mi bemol klarinet ve bir si bemol klarinet daha eklenebilir. La klarinet Si bemol klarinete çok yakın bir çalgıdır. La klarinetin boyu Si bemol klarinete göre biraz daha uzun, ses rengi biraz daha koyudur. Çalınışı ve ses genişliği aynıdır. Yalnız, Si bemol klarinet yazılı olan notanın büyük ikili kalınını, La klarinet ise küçük üçlü kalınını seslendirir. Besteciler bu iki klarinet türünden birini kullanırlar. Bunun en önemli nedenleri şunlardır: Klarinetin notaları sol anahtarı üzerine yazılır. Ses genişliği neredeyse 4 oktav kadardır. Bu genişlik içinde tüm diatonik ve kromatik sesler elde edilebilir. Dördüncü ek çizgideki sol notasından daha ince notaların çalınması biraz güç olduğu için bu sesler pek kullanılmaz. Eğer kullanılması isteniyorsa da küçük klarinet kullanılır. En kalın mi notasından bir sonraki oktav içerisindeki si bemol notasına kromatik olarak olarak, aşağıdan yukarıya doğru ses deliklerinin sırasıyla açılması yoluyla elde edilir. Bu Si bemolün incesindeki seslerin elde edilişi, flüt ve obuadakinden biraz farklıdır. Flüt ve obuada en kalındaki esas seslerden sonra gelen sesler, bu esas seslerin ikinci doğuşkanları (bir oktav incesi) olarak, daha incelerde ise, esas seslerin genellikle dördüncü doğuşkanları (iki oktav incesi) olarak elde edilirler. Klarinette ise (gövdesi silindir biçiminde olduğundan) elde edilen doğuşkanlar tek sayılıdır (3, 5, 7, 9). Üçüncü çizgi Si sesi klarinetin yazılı en kalın sesi olan mi sesinin dudak ve nefes ayarı, ayrıca bir yardımcı perde yardımı sonucunda çıkarbılan üçüncü doğuşkanıdır yani 1 oktav ve tam 5'li. bu Si sesinden üçüncü ek çizgi Fa'ya kadar olan sesler kromatik olarak bu yolla elde edilir. Fa'nın daha incesindeki sesler çeşitli yollardan, her klarinetçiye ve klarinet yapısına göre değişebilen yollarla elde edilir. Klarinetin dört farklı tınlama bölgesi vardır: Klarinet, çeviklik bakımından flüte çok yakındır. Her çeşit hızlı, parlak, gösterişli pasajlar, diziler, arpejler, grupetto ve benzeri figürler, tril ve tremololar rahatlıkla çalınabilir. Genellikle tek dil kullanırlar. Çift dil ve üç dil çok zor olduğundan, özel durumlar olmadıkça kullanılmaz. Bir ses bölgesinden başka bir ses bölgesine geniş aralıklı atlamalar, klarinete özgü kolaylıklardan biridir. Ancak hızlı tekrarlanan sesleri çalmakta oldukça sınırlıdır. Klarinetin en önemli özelliklerinden biri de, gürlük kontrölü bakımından son derece yetenekli olmasıdır. Çok kısık sesle ve çok gür sesle çalınabilir. Klarinete orkestrada hızlı, akıcı, parlak, gösterişli pasajlardan geniş duygusal ezgilere dek her türlü görev verilir. Duru ve parlak ses rengi ile birleşen etkili kreşendo ve dekreşendo yeteneği, klarinetin "Espressivo" solo pasajlarda sık sık görevlendirilmesine neden olur. Ses rengi diğer tahta üflemelilerle iyi kaynaşır. Başka çalgılardaki temaları katlamak, gerekirse arka plandaki armonileri sağlamak ve eşlik figürlerini seslendirmek klarnetin yapabileceği en önemli görevlerdir. Dünyada klarneti çok iyi çalan icracılar arasında Alain Damiens, Sarah Elbaz ve Giora Feidman sayılabilir. Türkiye'de ise klarnet virtüözü denince akla Şükrü Tunar (d. 1907) ve Mustafa Kandıralı (d. 1930) gelmektedir. Son yıllarda ise Kamucan Yalçın,Bülent Altınbaş,Göksun Çavdar, Hüsnü Şenlendirici, Serkan Çağrı ve Tolga Akşit bu konuda öne çıkmış isimlerdir. Saccharomycetaceae Saccharomycetaceae, Saccharomycetales takımına ait, tomurcuklanarak çoğalan bir maya familyasıdır. Abdurrahmanlar Abdurrahmanlar, ÅŸu anlamlara gelebilir; Buz Devri (film) Buz Devri, yönetmenliğini Chris Wegde ve Carlos Saldanha'nın yaptığı, Blue Sky Stüdyoları, 2002 yapımlı bir 3D animasyon filmi. Tahmini, 60.000.000 dolarlık bütçesine karşılık, 378.300.000 dolar gişe hasılatı yaparak, dünya listesinde 85. sıraya oturmuştur. 2006 yılında bu başarıyı aşan devam filmi, "" çekilmiştir. Buz Devri, Dünya'nın buzla kaplanmaya başladığı dönemde, Buzul Çağı'nda bir mamut, bir kılıç dişli kaplan, bir miskin ve bir bebeğin maceralarını anlatıyor. Havalar soğumaya başlamıştır ve buzul çağı yaklaşıyordur. Bütün hayvanlar soğuktan korunmak için güneye göç ederler. Sadece mamut Manfred soğuk olan kuzeye doğru gider. Soğuk nedeniyle güneye göç etmek isteyen hayvanlardan biri de miskin Sid'dir. Miskin Sid uyuduğu ağaçta uyandıktan sonra ailesiyle birlikte göç etmek ister. Ama kalktığında ailesini bulamaz, çünkü ailesi her sene yaptıkları gibi yine Sid'i terk etmişlerdir. Daha sonra Sid'in ayağına dışkı bulaşır. Sid ayağındaki pisliği temizleyeyim derken farkında olmadan Carl ve Frank isimli iki gergedanın salatasını pisletir. Üstüne üstlük bir de gergedanların yılın son çiçeği olduğunu düşündükleri karahindibalarını da yer. Gergedanların buna kızdıklarını fark eden Sid durumu yerde bulduğu bir çam kozalağı ile telafi etmeye çalışır. Önce Sid kozalaktan bir ısırık alır. Tadı Sid'in hoşuna gitmez. Sonra onu Carl adlı gergedanın ağzına atar ve gergedanın çenesini eliyle açıp kapayarak ona çiğnetir. Daha sonra hızla uzaklaşır. Gergedanlar ise Sid'in peşinden koşarak onu kovalarlar. Sid uçurumun sonundaki mamut Manfred'in ayağına çarpar. Daha sonra Sid Manfred'in arkasına saklanır. Gergedanlar ise Manfred'den Sid'i kendilerine vermesini ister. Manfred ise gergedanları adım atmamaları konusunda tehdit eder. Gergedanlar bu tehdidi ciddiye almazlar ve Manfred'in üzerine saldırıya geçerler. Manfred ile kavga eden gergedanlar mağlup olur. Sid başarıyı kutlayayım derken Manfred'i kendisiyle birlikte uçurumdan aşağı düşürür. Daha sonra Manfred kuzeye doğru yoluna devam eder. Sid ise yanlış yolda olduğunu söyleyerek Manfred'i geri döndürmeye çalışır. Manfred ikna olmayınca Sid güneye yalnız gitmek ister. Ancak arkasında bıraktığı gergedanlar Sid'in gözünü korkutunca Sid de Manfred ile birlikte kuzeye doğru yol alır. Sid çok konuştuğu için Manfred'i kızdırır. Bir grup kılıç dişli kaplana liderlik yapan Soto, insanlardan intikam almak için insanların kampına saldırıp şefin bebeğini kaçırmayı planlar. Bebeği alma görevi Diego'ya verilmiştir. Soto, Diego'dan bebeği canlı getirmesini ister. Çünkü Soto, insanlardan iyi bir intikam almak istiyordur. Şafak olunca kaplan sürüsü kampa saldırır. Diğer kaplanlar kampatakilerlerle uğraşırken Diego da şefin bebeğini almak için şefin çadırına girer. Şefin karısı bebeği de alarak kaçmaya başlar. Diego da kadının peşinden gider. Kadını bir şelalede sıkıştırır. Kadın bebek ile beraber şelaleden aşağı atlar. Diego atlamayı göze alamaz. Plan başarısız olunca kaplanlar geri çekilir. Kamptaki insanlar da kaplan sürüsünün peşinden giderek kampı terk ederler. Manfred ve Sid bir göl kenarında dolaşırken golün içinde duran şefin karısını fark ederler. Kadının yanına yaklaşınca kadın bebeği Manfred'e uzatır. Dayanacak gücü kalmayan kadın kendini suyun akıntısına bırakıp gider. Bebek artık Manfred ve Sid'in sorumluluğundadır. Sid Manfred'e bebeği kampa geri götürmeyi önerir ama Manfred reddeder. Sid bebeği tek başına götürmek ister, Manfred de Sid ile dalga geçer. Sid'in başarısızlığını izlemek için mola verir. Sid, dik bir dağa tırmanarak dağın tepesindeki kampa ulaşmayı hedefler. Yavaş yavaş çıkarken sürekli başarısızlıklar yaşar. En sonunda bebeği de düşürür. Manfred düşen bebeği havada yakalamak için hortumunu kaldırır. O sırada Diego atılarak bebeği havada ağzıyla kapar. Manfred hortumuyla bebeği Diego'nun ağzından geri alır. Diego bebeğin kendisine ait olduğunu ve onu ailesine götüreceğini söyler. Diego bebeğin ailesinin bu sabah gittiklerini de ekler. Manfred ve Sid, Diego'ya kanmaz ve bebeği kampa götürmek üzere yola çıkarlar. Diego'yu arkalarında bırakırlar. Manfred ve Sid kampa vardıklarında orada kimseyi bulamazlar. Çünkü şef ve adamları, bebeği aramaya gitmişlerdir. Sonra Diego çıkagelir. Diego iz sürmeyi bildiğini, bu sayede bebeğin ailesini bulabileceğini söyler ve bu nedenle bebeği kendisine vermelerini ister. Manfred Diego'ya güvenmediği için bebeği Diego'ya değil, Sid'e verir. Ama Diego'nun kendilerine rehberlik edebileceğini söyler. Daha sonra üçü, bebeğin ailesini bulmak üzere uzun sürecek bir yolculuğa çıkarlar. Kahverengi bir mamuttur. Bütün hayvanlar soğuktan dolayı sıcak olan güneye göç ederken o, diğer hayvanların aksine soğuk olan kuzeye gider. Üstelik diğer mamutlar gibi sürü halinde dolaşmaz, yalnız başına dolaşır. Bir zaman bir uçurumun kenarında dururken Sid adlı bir miskin onun ayağına çarpar. Sid, Carl ve Frank adlı iki gergedandan kaçıyordur. O, gergedanları alt ederek Sid'in hayatını kurtarır. O olaydan sonra Sid onun peşini bırakmaz, o nereye gitse Sid de oraya gider. Bir gün bir gölün kenarında bir kadına rastlar. Kadın bebeğinin hayatını kurtarmak için bebeğini ona verir. Sonra kadın kendini suyun akışına bırakır, gider. Bebek ona ve Sid'e kalır. Ancak o, bebeği kabul etmek istemez. Sonra ortaya bir de Diego isimli kılıç dişli kaplan çıkar. O, Diego'ya güvenmez, bu yüzden bebeği ailesini bulana kadar Sid taşır. O bir miskindir. Bir sabah uyandığında ailesini bulamaz. Göç sırasında ailesi, her sene olduğu gibi, onu almadan gitmiştir. Ortalıkta dolaşırken ayağına dışkı bulaşır. Dışkıyı gergedanların salatasına silerek temizler. Bununla da kalmaz gergedanların çiçeğini de yer. Buna kızan gergedanlar onu kovalar. O da yolda rastladığı Manfred'e sığınır. Manfred gergedanları alt ederek onu kurtarır. Ondan sonra Manfred'in peşini bırakmaz. Bir gün göl kenarında bir kadın onlara bebeğini verir. O, bebeği sahiplenir ve ailesine götürmek ister. Kampa gittiklerinde bebeğin ailesini bulamazlar. Ama Diego'nun bebeğe zarar vereceğini düşünen Manfred, bebeği korumak için ona eşlik eder. Turuncu renkli bir kaplandır. Soto'nun liderlik ettiği bir kaplan sürüsünde yer alır. İnsanlardan intikam almak için onların şefinin bebeğini kaçırma planı yapan Soto'ya bu konuda yardım eder. Bebeği kaçırma görevi kendisine verilmiştir. Kaplan sürüsü şafak vakti kampa saldırır. O da bebeği kaçırmak için çadıra girer ve bebeği çadırın içinde uyurken bulur. Bebeğin annesi Diego'ya vurur ve bebeği alıp kaçmaya başlar. Şefin karısının elinde bebekle kaçtığını görür ve kadının peşinden giderek onu bir şelalede sıkıştırır. Kadın teslim olmak yerine kendini şelaleden aşağı atar. Plan başarısız olunca sürü geri çekilir. Soto ondan bebeği canlı olarak kendisine getirmesini ister. O da sürüden ayrılarak bebeği aramaya çıkar. Sonunda bebeği şelalenin aşağısında bulur. Sid, bebeği dağa tırmanırken aşağı düşürür. O da atılarak Manfred'den önce bebeği havada kapar. Ama Manfred, bebeği onun ağzından geri alır. Manfred'e bebeğin kendisine ait olduğunu, bebeği ailesine götüreceğini söyler. Manfred onu sallamaz ve bebeği Sid ile beraber kampa götürür. Kampa vardıklarında kimse yoktur ortalıkta. Çünkü herkes bebeği aramaya çıkmıştır. O daha sonra yeniden gelir ve iz sürmeyi bildiği için bebeğin ailesini bulabileceğini söyler. Manfred ona güvenmediği için bebeği ona vermez ama ondan kendilerine yol göstermesini ister. Şefin oğludur. Henüz daha bebektir. Yürümeyi bilmiyordur ama emekleyebilir. Bir sabah bir grup kaplan, onu kaçırmak için kampa saldırır. Annesi onu alıp kaçmaya başlar. Daha sonra şelalenin tepesinde Diego annesini sıkıştırır. Annesi de çareyi şelaleye atlamakta bulur. Annesi ölmeden önce onu gölün kenarındaki Manfred'e verir. Annesi daha fazla dayanamaz ve kendini akıntıya bırakır. Manfred ona bakmak istemese de Sid onu insanlara geri götürmeyi teklif eder. Manfred Sid'i reddeder. Sid de kendi çabasıyla dağın tepesindeki kampa ulaşmaya çalışır. Ama başaramaz ve onu aşağı düşürür. Yere çakılmadan önce Diego onu havada yakalar. Manfred de onu bir hareketle Diego'nun ağzından geri alır. Diego'ya güvenmeyen Manfred onu Diego almasın diye kampa kendi götürmek ister. Kampa vardıklarında kimse yoktur. Daha sonra Diego yine çıkagelir. İnsanların nereye gittiğini bildiğini Manfred'e anlatır. Manfred onu Diego'ya teslim etmez. İnsanlara ulaşana kadar onun güvenliğini sağlamak için Diego ile beraber gider. Birlikte takılan iki gergedandırlar. Carl kureği andıran bir boynuza sahiptir; Frank ise çatal bir boynuza... Bir gün Sid onların yiyeceklerine pislik bulaştırır. Üstüne üstlük bir de onlara hakaretler eder. Onları iyice çileden çıkaran Sid, onlardan kaçarken Manfred'in arkasına saklanır. Sid için Manfred ile kavga ederler ama Manfred'i yenemezler. Çadırlarda yaşayan bir grup insanın liderleridir. Bir karısı ve bir oğlu vardır. Oğlu yürüyemeyecek kadar küçüktür. Geçmişte yaşanan olaylar nedeniyle onun oğlu bir grup kılıç dişli kaplanın hedefi olmuştur. Bir grup kılıç dişli kaplanın lideridir. Geçmişte insanlar kaplanlardan çoğunu öldürüp ısınma amaçlı postlarını giymişlerdir. Bu yüzden şefin bebeğini yiyerek intikam almak ister. İyi bir intikam olması için bebeği canlı yemek ister. Phoebe (mitoloji) Phoebe, Uranus'le Gaia'nın çocukları olan Titanlardandır. Phoebe, karanlık ve gizemi temsil eden tanrıçadır. Geleneksel olarak ayla ilişkilendirilen Phoebe, Apollo ve Artemis'in anneannesidir. Koios'tan Leto ve Asteria'yi doğurmuştur.Çok güçlü bir kahindir. Delphi tapınağı ona aittir fakat torunu Apollona doğum gününde hediye olarak devir etmiştir. Zygosaccharomyces Zygosaccharomyces, Saccharomycetaceae familyasına ait bir maya cinsidir. Önceleri "Saccharomyces" cinsi altında tanımlanmasına rağmen 1983'te Barnet ve arkadaşlarının çalışmasıyla şimdiki ismi verilmiştir. Gıda sanayisinde bu maya bozulma etmeni olarak uzun bir geçmişe sahiptir. Bunun başlıca nedeni pek çok gıda saklama yöntemlerine dayanıklı olmasıdır. Yüksek seviyede şekere (%50-60), etanola (%18'e kadar), asetik asite (%2,0-2,5), sorbik ve benzoik asite (800–1000 mg/L'ye kadar) ve su yokluğuna dayanıklıdır. Bas klarnet Bas klarnet (Fransızca: "Clarinette basse", İtalyanca: "Clarinetto basso" ya da "clarone", Almanca: "Bassklarinette", İngilizce: "Bass clarinet"), normal klarnetin bir oktav kalından çalan çeşididir. Günümüzde Bas klarinet deyince akla si bemol bas klarinet gelmektedir. Bir de La bas klarinet vardır ve La klarinetin bir oktav kalından çalan çeşididir. Bazı besteciler eserlerinde gerek gördükleri için kullanmakla birlikte genelde partisyonlarda bu enstrümana pek sık rastlanmamaktadır. Çalıcı La bas klarinet partisini aktararak Si bemol bas klarinet ile çalabilir. Bas klarinetin mekanizması ve çalış tekniği, normal Si bemol klarinet ile aynıdır. Yalnız çeviklik bakımından daha sınırlıdır. Çalgı düz olarak çok uzun olacağı için kalak bölümü yukarı doğru ve ağızlık bölümü 'S' şeklinde yapılır. Kıvrılan bölümleri ise metal alaşımdan yapılır. Bas klarinetde Kor angle gibi ağır bir enstrüman olduğundan dolayı çalıcının boynuna asılan bir askı ile desteklenir. Bas klarinetin notaları iki şekilde yazılır: En ince sesleri pek kullanılmaz. Bazı klarinetler, en kalındaki mi bemol sesinin elde edilebileceği biçimde yapılmıştır. Kalın sesleri koyu, karanlık, madeni, orta sesleri ise normal klarinetin orta seslerindeki parlaklıktan biraz daha soluk bir tını özelliğine sahiptir. Orkestradaki en önemli görevlerinden biri, tek başına veya fagot ile birlikte, tahta nefeslilerin çaldığı armonik yapıda bas partisini çalmaktır. Diğer yandan kalın sesler itek sayılı doğuşkanlarını da birlikte işittirdiğinden, solo olarak kullanımı çok ilginç, gizemli ve ürkütücü bir ses rengi sağlar. Bu nedenle Bas klarinete kendi ses renginin yansıtabileceği karakteristik solo pasajlar verilebilir. Aerobik egzersiz Aerobik kelimesi "Oksijen ile" anlamına gelmekte ve kasların enerji üretim sürecindeki oksijen kullanımına atıfla kullanılmaktadır. Aerobik egzersiz tipi kasların uzatılmış zaman aralıklarıyla orta düzeyli zorlanmasından başlayan ve yüksek kalp atım oranının korunduğu egzersizleri içermektedir. Bu tip egzersizlerde enerji yağların ve glükozun oksijen kullanılarak yakılmasıyla sağlanır. Aerobik egzersiz programı ilk olarak Dr. Kenneth H. Cooper tarafından 1960'lı yıllarda kalp ve akciğerlerin güçlendirilmesine yönelik olarak geliştirilmiştir. 1970'lerden sonra Dr. Cooper'in "The New Aerobics" kitabı ve 80'lerde Jane Fonda ve Richard Simmons gibi ünlülerin Aerobik videoları ve televizyon şovları ile ünlenen Aerobik ise Aerobik egzersizin bir türüdür. Aerobik egzersizlerle kalori etkin bir şekilde yakılır ve bunun sonucunda vücut ağırlığı kaybedilir. Araştırmalar Aerobik egzersizin şu faydalarının olduğunu doğrulamıştır: Pikolo klarinet Günümüz orkestralarında genelde Mi bemol pikolo klarinet kullanılır. Re pikolo klarinet için yazılan partiler çalıcılar tarafından Mi bemol küçük klarinetin doğru çalabileceği tonaliteye aktarılırlar ve bu enstrüman üzerinde çalınır. Mi bemol pikolo klarinetin notaları sol anahtarı ile yazılır. Mekanizması, çalış yöntemi ve ses genişliği normal klarinetin aynısıdır. Tek fark yazıldığı ya da çaldığı notanın küçük üçlüsünü seslendirir. Örn. Do notası çalınırsa küçük üçlü aralık ince sesi olan Mi bemol duyulur. Orta sesleri açık, ince, parlak ve güçlüdür. En ince sesleri ise diğerlerinde olduğu gibi sert ve rahatsız edicidir. Hızlı pasajları kolaylıkla çalar ve genelde bu tip kısımlarda kullanılır. Flütle unison çalarak farklı renkler orataya çıkarmak içinde kullanılabilir. Kalın sesleri pek kullanılmaz. Büyük orkestra kuruluşlarında orkestranın ince partilerini zenginleştirmek ve güçlendirmek için kullanılır. Karga, Havza Karga, Samsun ilinin Havza ilçesine bağlı bir mahalledir. Mahallenin ilk adı rivayete göre Kirenli olup; köye ilk gelenler, mahallenin yukarı çayırlığında büyük bir kiren ağacı (Kiren: Kızılcık) bulunması nedeniyle bu ismi vermişlerdir. Mahallenin ilk yerleşim yerine Rumlar zamanında Karga ismi verilmiş ve günümüze kadar gelmiştir. mahallenin geçmişinde Rum yerleri olması nedeniyle birçok tarihi eser ve değerli eşya bulunmuştur. Samsun iline 100 km, Havza ilçesine 16 km uzaklıktadır. Zygosaccharomyces bailii Zygosaccharomyces bailii, "Zygosaccharomyces" cinsinin tip türüdür. Önceleri "Saccharomyces bailii" olarak tanımlanmış, 1983'te Barnett ve arkadaşlarının çalışmasıyla "Zygosaccharomyces bailii" olarak yeniden sınıflanmıştır. Gıda sanayisinde bu maya bozulma etmeni olarak uzun bir geçmişe sahiptir. Bunun başlıca nedeni pek çok gıda saklama yöntemlerine dayanıklı olmasıdır. Yüksek seviyede şekere (%50-60), etanola (%18'e kadar), asetik asite (%2,0-2,5), sorbik ve benzoik asite (800–1000 mg/l'ye kadar) ve su yokluğuna dayanıklıdır. Anaerobik egzersiz Anaerobik egzersiz, hücrenin enerji ihtiyacını oksijenden bağımsız olarak gördüğü egzersiz çeşitlerine işaret etmekte kullanılır. Anaerobik egzersizler kısa, yüksek yoğunlukta olurlar. Anaerobik "havasız" anlamına gelir. Anaerobik egzersiz örnekleri; Ağırlık kaldırma, sprint ve zıplama gibi kısa süreli egzersiz biçimidir. Anaerobik egzersiz mukavemete dayanmayan sporlarda güç inşa etmek için kullanılır. Anaerobik egzersizin aksine Aerobik egzersizler düşük yoğunluklu ve uzun süreli egzersiz çeşididir. Saccharomycetes Saccharomycetes, Fungi alemine ait, tomurcuklanarak çoğalan bir mayaların dahil olduğu bir sınıftır. Hemiascomycetes olarak da bilinir. Üre döngüsü Üre Döngüsü karaciğerde gerçekleşir ve toksik bir madde olan amonyağın daha az toksik bir madde olan üreye çevrilmesini sağlar. Daha sonra üre kana verilerek böbreğe gönderilir, ordan da idrar ile vücuttan atılır. Mitokondri ve sitoplazma evresi olmak üzere iki evreden oluşur. Karaciğer hücrelerinin mitokondri matrikslerinde gerçekleşen bu evrede ilk olarak oksidatif deaminasyon sonucu oluşmuş olan amonyak,aktif karbondioksit ve 2 adet ATP molekülüne de alarak "Karbomoil Fosfat Sentaz I" enziminin yardımıyla Karbomoil Fosfat oluşturur. Burada dikkat edilecek nokta, bu enzim N-Asetil Glutamat olmadan işlev görememektedir. Daha sonra oluşan Karbomoil Fosfat, protein sentezinde kullanılmayan bir aminoasit olan Ornitin ile Ornitin Transkarbomoilaz enzimiyle reaksiyona girerek protein sentezine girmeyen diğer bir aminoasit olan Sitrülin'e çevrilir. Sitrülin ise sitoplazmaya taşınır. Ve bu noktada Mitokondri evresi sonlanır. Lippincott Illustrated Reviews Biochemistry Fagot Fagot, ahşap nefesli çalgıdır. Fagot, çift kamışlı ve tek parçalı bir enstrüman olan Curtal'dan, 16. yüzyıl'da Avrupa'da türemiştir. Ses aralığı 3,5 oktav olan , akçaağaç , ahşabı ve metal borudan yapılan fagotun uzunluğu 1,3 metre, borunun açılmış haliyle 2,5 metredir. Ana hatlarıyla fagot, konik biçimde oyulmuş ve ikiye katlanmış bir borunun geliştirilmiş halidir. Genellikle akçaağaçtan yapılır. Dört parçanın birleşmesinden oluşur. Çizme bölümü en alttadır. Çizmenin içi yan yana oyulmuş ve alttan birbirine "U" şeklinde bağlanmış iki borudan oluşur. Çizmenin üzerine kanat ve bas bölümü yan yana takılır. Bas bölümün üstüne de kalak eklenir. Kalak bölümünün en üstüne "S" şeklinde kıvrılmış metal bir boru takılır. "Es borusu" denilen bu borunun ucuna da Kor angle ninkinden biraz daha büyük olan çift kamışlı ağızlık takılır. Sol el yukarıda, yan yana olan kanat ve bas bölümlerinin perdelerini denetleyebilecek şekilde, sağ el ise aşağıdaki çizme bölümünü üzerindeki perdeleri kullanabilecek şekilde tutulur. Bu tutuş, en üstteki kalak bölüğmü sol omuz yönüne, en alttaki çizme bölümü ise sağ kalça yönüne olmak üzere çapraz biçimdedir. Fagot, çalıcının boynuna takılan askı ile desteklenir. Boehm mekanizması fagotta başarılı olmamıştır. Günümüzde genellikle iki sistem vardır. Alman Heckel (Heykel okunur) sistemi ve Fransız Buffet (Büfe okunur) sistemi. Alman sistemi fagotlar daha yaygındır. Fagot aktarımsız bir çalgıdır. Nota üzerinde yazılan sesleri çıkarır. Kalın sesleri için Fa anahtarı, ince sesler için dördüncü çizgi Do anahtarı kullanılır. İkinci ek çizgideki Si bemol sesinden itibaren incelerek neredeyse 4 oktavlık bir ses alanına sahiptir. Bu ses genişliği içerisindeki diatonik ve kromatik bütün sesler elde edilir. En ince seslerin çalınması oldukça güçtür. En ince (Do anahtarı, ikinci ek çizgideki) Si bemol sesinden sonraki sesler pek kullanılmaz. Fagotun esas sesleri en kalın sesi olan Si bemol'den dördüncü çizgideki Fa notasına kadar olan bölümdür. Bu seslerden sonraki sesler ikinci doğuşkanlar olarak (bir oktav incesi) elde edilirler. Daha incedeki sesler için esas seslerin üçüncü doğuşkanları (1 oktav ve tam 5'li aralık) olarak elde edilirler. Tüm tahta nefeslilerde olduğu gibi, fagotta da özellikle ince seslerin elde edilme şekli çalıcıya ya da çalgının yapısına bağlıdır. Fagor, üç farklı tınlama bölgesine sahiptir. Fagotta çift dil ve üç dil mümkündür. Tril ve tremololar bakımından diğer üflemeli çalgılara göre oranla daha kısıtlıdır. Bunların dışında, oldukça hızlı tempolarda bağlı veya dilli, diatonişk ve kromatik pasajlar, arpejler, hızlı tekrarlanan notalar ve stakato (İt. staccato) olarak geniş aralıklı atlamalar rahatlıkla çalınır. Fagot orkestrada tek başına veya basklarnet ile birlikte tahta nefesli grubun çaldığı armonilerin bas partisini çalmakla beraber sık sık viyolonsellerle de unison çalarak, yaylı çalgıların bas seslerini güçlendirmek ya da farklı bir karakter yaratmak için kullanılır. Her zaman bir bas çalgısı olarak kullanılmaz. Çoğu zaman da orta ses bölgesinde arka plan akorların orta partilerini doldurur. Ayrıca solo olarak, yerinde kullanıldığı zaman çok etkileyicidir. Özellikle orta ses bölgelerinde legato pasajlarda ciddi, ağırbaşlı bir hava yaratır. Diğer yandan stakato pasajlarda esprili bir etki sağlayabilir. Joseph Pulitzer Joseph Pulitzer ya da József Pulitzer (10 Nisan 1847, Makó, Macaristan - 29 Ekim 1911, Charleston, Güney Karolina, ABD), Macar asıllı Amerikalı gazeteci. Amerikan İç Savaşı sırasında asker olmak için gittiği Amerika'da savaştan sonra Almanca çıkan gazetelerde çalışmaya başlamıştır. Önemli çalışmalarıyla kısa sürede başarıyı yakalamış ve 1882 de New York World gazetesini satın almıştır. İnsanların ilgisini çekecek öyküler, sansasyonlar ve skandal haberlerine verdiği önemle gazeteciliğin yönünü değiştirmiş modern gazeteciliğin öncüsü olarak kabul edilmiştir. Gazetesinin günlük tirajını 15.000'den 300.000'e çıkarmıştır. Bir süre ABD Temsilciler Meclisinde de görev yapmıştır. Columbia Üniversitesi'ne bıraktığı parayla her yıl onun adına Pulitzer ödülü verilmektedir. 64 yaşında ABD'de yaşamını yitirmiştir. Kontrfagot Kontrfagot. Normal fagotun bir oktav kalınıdır. Yani hangi notayı çalarsa enstrümandan o ses çıkar. Çalınış biçimide fagot ile aynıdır fakat ondan daha sınırlı hatta hantal bir çalgıdır. Hızlı pasajlar bu çalgının tekniğine uygun değildir. Ses genişliği ve yazılışı normal fagot ile aynıdır. Tek farkı çadığı notanın sesi bir oktav kalın olarak duyulur bu yüzden aktarımlı bir çalgı olarak kabul edilir ("bkz. fagot"). İnce sesleri pek kullanılmaz çünkü fagot ve bas klarinet bu sesler için daha elverişlidir. Orkestrada kalın ve orta ses bölgesi kullanılır. Orkestra içerisinde, en kalın sesleri çok farklı etkiler yaratabilir ve bu sesleri hafif çalmak oldukça zordur, çalabilmek için çok nefes tüketilmesi gerektiğinden dolayı kontrfagot orkestrada pek sık çalmaz, genellikle "sus" kullanılır. Kontrfagotun orkestradaki en önemli görevleri, diğer bas partisini çalan çalgıları desteklemek, güçlendirmek, orkestranın hacmini genişletmektir ve bazı efektler ya da ifadelerde ender olarak solo kullanılabilinen çalgılardandır. Cryptococcus neoformans Cryptococcus neoformans, hem bitki hem hayvanlarda yaşayabilen, kapsüllü, maya tipli bir mantar (fungus) türüdür. Teleomorf adı olan "Filobasidiella neoformans" ile de bilinen bu tür, mantarların beş ana tipinden biri olan Basidiomycota sınıfına aittir. "C. neoformans" genelde (tek hücreli) mayalar gibi tomurcuklanarak çoğalır. Bazı şartlarda ise, hem laboratuvarda hem doğada, "C. neoformans" burada görüldüğü gibi ipliksi mantar gibi büyür. Maya gibi büyürken "C. neoformans" polisakkaritlerden oluşmuş bir kapsüle sahiptir. Kapsülün mikroskop altında kolay görünmesi için çini mürekkebi kullanılır. Mürekkepteki pigment tanecikleri küresel maya hücresi çevreleyen kapsülün içine giremedikleri için hücrelerin etrafında siyah bir halo oluşur. "C. neoformans" türü üç varyant (v.), yani çeşitten oluşur: "C. neoformans v. gattii", "v. grubii", ve "v. neoformans". "C. neoformans v. gattii" başlıca tropiklerde bulunur, ama Kanada'nın güneybatı kıyısında Vancouver Adasında da varlığı tespit edilmiştir. "Cryptococcus gattii"nin ayrı bir tür sayılabilecek kadar diğer varyantlardan farklı olduğu yakın zamanda gösterilmiştir. "C. neoformans v. grubii" ve "v. neoformans" dünyanın her tarafında bulunurlar, genelde kuş dışkısıyla pislenmiş toprakta bulunurlar. "C. neoformans v. neoformansın genom dizini 2005 yılında yayımlanmıştır.. "C. neoformans" enfeksiyonuna kriptokokoz denir. Bologna Ãœniversitesi Dünyanın en eski üniversitesi olarak kabul gören ve hâlen faal olan Bologna Üniversitesi (Latince Alma Mater Studiorum) 'nin merkezi Bologna şehrinde yer almaktadır. Bunun yanı sıra Ravenna, Forlì, Cesena ve Rimini gibi yakın şehirler ve Buones Aires'te de kampüsleri bulunmaktadır. Tarihçiler tarafından kuruluş tarihi 1088 olarak belirlenmiştir. Günümüzde 23 fakültede 80000'den fazla öğrenciye ev sahipliği yapmaktadır. Üniversite sıfatını ilk kullanan eğitim kurumu olması dolayısıyla Alma Mater (besleyici anne) unvanını taşımaktadır. Eğitim kadrosunda ilk olarak hukukçular yer almış, 14. yüzyıldan itibaren ise mantık, astronomi, tıp, felsefe, aritmetik, retorik, dilbilgisi, teoloji, Yunanca ve İbranice gibi dersler vermek üzere yeni eğitimciler eklenmiştir. Böylelikle Bologna Üniversitesi seçkin akademisyenlerin eğitim verdiği oldukça ünlü bir okul olmuştur. Bugün bir üniversite şehri olarak bölümleri Bologna'nın farklı yerlerine yayılmış durumdadır. Bologna Üniversitesi Ortaçağ döneminde Avrupa'nın geri kalanının tersine özgür ve bilimsel düşüncenin İtalya'daki merkezlerinden biri olmuştur. Üniversite'nin Rönesans dönemindeki merkezi olan Bologna Archiginnasio'su bugün tıp tarihinin dönüm noktalarından biri olan Antatomi Tiyatrosu'na ve büyük bir araştırma kütüphanesine ev sahipliği yapmaktadır. 15. yüzyılda aralarında Andrea Alciato'nun da bulunduğu önemli hukukçular, 16. yüzyılda Pietro Pomponazzi, Gerolamo Cardano, Scipione del Ferro gibi isimler doğa bilimleri konusunda ders vermiştir. 17. yüzyılda Carracci, Guido Reni ve Guercino tarafından resim, Ferdinando Bibbiena ve oğlu Antonio tarafından da mimarlik bölümleri kurulmuştur. 18. yüzyılda ise, II. Papa Lambertini (Benedict XIV) Bilimler Enstitüsü'nün kütüphanesine birçok bilimsel malzeme bağışlamış, hediyeleri ile sanat ve bilimi teşvik etmiştir. Bu dönemde matematik kürsüsü kurulmuş; fizik, cebir, optik, kimya dersleri başlanmıştır. Domenico Guglielmini, Eustachio, Gabriele Manfredi gibi matematikçi ve astronomlar, Iacopo Bartolomeo Beccari, Pier Paolo Molinelli gibi doktor ve doğa bilimcileri ders vermeye başlamıştır. Bilim ve teknoloji konusunda Luigi Galvani'nin öncü çalışmaları, Ercole Francesco, Giampietro Canotti, Giovanni Grisostomo Trombelli, Ludovico Ravioli, Francesco Albergati isimler sayesinde ise tarih çalışmaları yapılmıştır. Carlo Francesco Dotti, Alfonso Torreggiani, Donato Creti, Giuseppe Maria Crispi, Vittorio Bigari gibi birçok yetenekli sanatçı sayesinde ise mimarlık ve resim konusunda önemli ilerlemeler sağlanmıştır. İlerleyen yüzyılda ise Giovanni Capellini, Giosuè Carducci, Giovanni Pascoli, Augusto Righi, Federigo Enriques, Giacomo Ciamician, Augusto Murri gibi önemli isimler öne çıkmıştır. Dokuz asırlık tarihi boyunca eğitim verdiği önemli şahsiyetlerden bazıları ise şunlardir; Dante Alighieri, Francesco Petrarca, Guido Guinizelli, Cino da Pistoia, Cecco d'Ascoli, Re Enzo, Salimbene da Parma, Coluccio Salutati, Tommaso Becket, Paracelso, Erasmo da Rotterdam, Papa Niccolò V, Raimondo di Peñafort, Albrecht Dürer, Aziz Carlo Borromeo, Nicolaus Copernicus, Torquato Tasso, Carlo Goldoni. Alto flüt Alto flüt, boyu normal flütten biraz daha uzun, borusu biraz daha geniş olan çalgı aletidir. Ses genişliği, mekanizması ve çalınışı normal flüt ile aynıdır. (Bkz. Flüt) Tek farkı aktarımlı bir çalgı olması, yani yazıldığı sesler çalındığında farklı seslerin duyulmasıdır. Yazılan ses tam dörtlü aralık kalından duyulur: örneğin "Do" notası çalındığında, dört aralık kalınındaki "Sol" sesi çıkar. Ses rengi normal flüte göre daha ılık, koyu, olgun ve yuvarlaktır. Orkestrada sürekli kullanılmaz, hatta bazı orkestralarda bulunmaz. Alto flüt, Maurice Ravel, İgor Stravinski ve daha modern besteciler tarafından çok ender kullanılmıştır. Sol anahtar覺 kullan覺larak yaz覺l覺r. Aleksey Leonov Aleksey Arkhipoviç Leonov (Rusça: Алексе́й Архи́пович Лео́нов) (30 Mayıs 1934, Listvyanka, SSCB - 11 Ekim 2019), Sovyet kozmonotu, uzayda yürüyen ilk insan. Leonov, uzay yürüyüşünü 18 Mart 1965'te Voskhod 2 uçuşunda yaptı. Yaklaşık 12 dakika süren yürüyüş sırasında uzay aracından 15 metre kadar uzaklaştı. Bu sırada uzay elbisesi boşlukta o kadar şişmişti ki, Leonov rahat hareket edemiyor, göğsündeki fotoğraf makinesinin düğmesine basamıyordu. Leonov, uzay aracının kapısından içeri girmekte de güçlük çekti. Elbisedeki bir supabı açarak fazla havanın boşalmasını sağladı ve uzay aracına güçlükle geri döndü. Sonradan açıkladığına göre "dizine kadar tere batmıştı". Uzay aracına geri dönememesi halinde kullanmak üzere yanında bir intihar hapı götürmüştü ancak bunu kullanması gerekmedi. Bu başarılı uçuşun ardından, Leonov, Sovyetler'in gizli Ay projesinde Ay'a inecek ilk uzay adamı olarak seçildi. Bunun için Ay'a inecek Sovyet uzay aracı LK'yı taklit eden özel bir helikopteri kullanarak eğitim aldı. Ancak Sovyetler Uzay Yarışı'nın bu safhasını kaybettiler ve Ay programı iptal edildi. Leonov, ilk uzay istasyonu olan Salyut 1'e gidecek Soyuz 11 ekibine de seçildi. Ancak ekibindeki bir diğer astronotun verem şüphesiyle hastaneye yatmasının ardından, Soyuz 11 yedek ekiple havalandı. Leonov'un ekibi yerine uzaya giden ekipteki üç astronot da Soyuz 11'in dünyaya dönüşü sırasında meydana gelen kazada öldüler. Leonov, bundan sonra önemli bir uçuş sayılan Apollo - Soyuz Test Projesi'nde (ASTP)görev aldı. ASTP, Leonov'un ikinci ve son uzay uçuşu oldu. Leonid Brejnev'e yönelik suikast girişimi sırasında Leonid Brejnev'in yanında kurşunlara hedef oldu ancak yaralanmadan kurtuldu. 1976-82 arasında "başkozmonot" unvanıyla Sovyet uzay adamlarının komutanı ve Yuri Gagarin Kozmonot Eğitim Merkezi'nin müdürü oldu. Kozmonot dergisi "Neptün"ün editörlüğünü yaptı. Sovyet yönetimi ve diğer doğu bloku ülkeleri tarafından kendisine çeşitli paye ve madalyalar verildi. Leonov, 1991'de emekli oldu. Özel bir şirkette yöneticilik yaptı. Aynı zamanda ressamdır. Modena ve Reggio Emilia Ãœniversitesi Modena ve Reggio Emilia Üniversitesi (İtalyanca: Università degli Studi di Modena e Reggio Emilia), İtalya'nın Emilia-Romagna bölgesinde, Modena şehri ile Reggio Emilia kasabasında kuruludur. İtalya'nın en eski üniversitelerinden biri olup, 1175 yılında kurulmuştur. Modena ve Reggio Emilia Üniversitesi, 16.000'den fazla öğrenciye sahiptir. Hu Cintao Hu Jintao (Çince: 胡錦濤 / 胡锦涛, pinyin: Hú Jǐntāo, d. 21 Aralık 1942), Çinli bir politikacıdır. Çin'in altıncı devlet başkanıydı. 15 Kasım 2002'den beri Çin Komünist Partisi Genel Sekreterliği ve 15 Mart 2003'ten beri Başkanlık görevindeydi. Döneminde Çin, Dünya Ticaret örgütü'ne üye olmuş, Uzaya kendi imkânlarıyla uydu gönderen üçüncü ülke olmuştur. Çin ekonomisi Hu Jintao altında Dünyanın en büyük ikinci ekonomisi olmuştur. Tibet bölgesindeki ayaklanmayı sert biçimde bastırtmıştır. Söylemleri daha çok ekonomi ağırlıklıydı. 2012'de ÇKP Genel Sekreterliği görevini ve 2013'te Çin başkanlığı görevini bırakmıştır. Cambridge Ãœniversitesi Cambridge Üniversitesi (Cantab olarak kısaltılır; ), Birleşik Krallık'a bağlı Cambridge kentinde bulunan devlete bağlı bir araştırma üniversitesi. 1209'da kurulan üniversite İngilizce konuşulan ülkelerde mevcudiyetini sürdüren ikinci, tüm dünyanın dördüncü en eski üniversitesidir. yerel halk ile aralarındaki anlaşmazlık sonucunda Oxford Üniversitesi'nden ayrılan akademisyenler tarafından kurulan üniversitenin Oxford ile arasında büyük benzerlikler bulunur ve her ikisini birden kastetmek için zaman zaman "Oxbridge" tabiri kullanılır. Cambridge 31 bağlı kolej ve 100'ü aşkın akademik departmanın altı okulda organize olmasıyla oluşturulmuştur. Üniversitenin binaları kentin birçok yerine dağılmıştır ve bunlardan birçoğu tarihi öneme sahiptir. Bünyesindeki kolejler kendi kendilerini yönetir ve üniversite bünyesinin ayrılmaz birer parçasıdır. 31 Temmuz 2015 rakamlarına göre üniversitenin toplam geliri 1.638 milyar £ olup bunun 397 milyon £'lik kısmı araştırma bağışları ve sözleşmelerdir. Merkezi üniversite ve bünyesindeki kolejlerin toplam geliri 5.89 milyar £'i bulur ve bu rakam Amerika Birleşik Devletleri dışında bulunan üniversiteler içinde en yüksek bağış anlamına gelmektedir. Altın üçgen olarak adlandırılan Britanya'nın en iyi üniversitelerinden olan Cambridge "Silicon Fen" adı verilen yüksek teknoloji alanının gelişmesine oldukça katkı sağlamıştır. Üniversite Fitzwilliam Müzesi ve botanik bahçesinin de aralarında olduğu sekiz sanat, kültür ve bilim müzesine sahiptir. Cambridge Üniversitesi kütüphaneleri 8 milyonu bir legal depozit kütüphanesi olan Cambridge Üniversitesi Kütüphanesi'nde olmak üzere yaklaşık 15 milyon kitaba sahiptir. Üniversiteye bağlı Cambridge University Press dünyanın en eski yayınevi ve en eski ikinci üniversite basımhanesidir. Cambridge dünyanın çoğunlukla en iyi ve en saygın üniversiteleri arasında sayılır. Akademik hayatın yanında öğrenci hayatının merkezi kolejler ve bunların sanatsal aktiviteleri, öğrenci toplulukları ve kulüpleridir. Cambridge seçkin matematikçiler, bilim insanları, ekonomistler, yazarlar, felsefeciler, oyuncular ve politikacıların da arasında olduğu birçok önemli mezuna sahiptir ve bünyesinde barındırdığı 92 kişi Nobel Ödülüne layık görülmüştür. Cambridge Üniversitesi, 2006 yılında uluslararası derecelendirmelerden The Times Higher Education Supplement (THES) ve 'Şanghay Jiao Tong University' listelerinde Dünya sıralamasında en iyi 2. üniversite olarak değerlendirildi. Cambridge Üniversitesi'nin şu an 31 tane koleji bulunmaktadır. Bunlardan 3 tanesi (New Hall, Newnham, Lucy Cavendish) sadece kız öğrenci kabul etmektedir. Kalan 28 tanesinde karma eğitim verilmektedir. En son Magdalene, 1988 yılında sadece erkek öğrenci eğitiminden, karma eğitime geçmiştir. Bu kolejlerden ikisi ise (Clare Hall ve Darwin) yalnızca lisansüstü öğrenci kabul eder. Şu an eğitim vermeyen kolejleri de bulunmaktadır. Üniversitenin kolejleri şunlardır: Sulak alan Sulak alanlar, yeryüzünün en zengin ve en üretken ekosistemlerini oluşturmaktadır. Bu alanlar yöre insanlarına ve ülkenin geneline geniş yelpazede hizmet veren oldukça karmaşık doğal sistemlerdir ve yeryüzündeki başka hiçbir ekosistemle karşılaştırılmayacak ölçüde işlev ve değerlere sahiptir. Sulak alanlar, tropik ormanlardan sonra biyolojik çeşitliliğin en yüksek olduğu ekosistemlerdir. Pek çok tür ve çeşitteki canlılar için uygun beslenme, üreme ve barınma ortamı olan sulak alanlar, yalnız bulundukları ülkenin değil, tüm dünyanın doğal zenginlik müzeleri olarak kabul edilmektedir. Yakın çevresinde yaşayan halkın yaşamında önemli yer tutan, bölge ve ülke ekonomisine katkılar sağlayan sulak alanlar; doğal dengenin ve biyolojik çeşitliliğin korunması yönünden de diğer ekosistemler içinde önemli ve farklı bir yere sahiptirler. İklim değişikliğinin insanlar ve yaban hayatı üzerinde etkileri artıkça sulak alanların hızla değişen koşullara uyum yeteneği vazgeçilmez bir unsur olarak karşımıza çıkmaktadır. Dolayısıyla da dünya çapında sulak alanlara ve onların işlevlerine verilen değer üzerine araştırmaların artması doğaldır. Sıvı hava Sıvı hava, atmosferden kompresörler yardımı ile emilen havanın basınçlandırılıp ardından çok geniş hacimlere genleştirildiğinde 1.013 bar atmosferik basınçta -194,4 °C sıcaklıkta sıvılaşmış şeklidir. Genleştirme işlemi hava ayrıştırılması için dizayn edilmiş tesislerde genleşme türbinleri ve küçük hacimden geniş bir hacime geçişi sağlayan genleşme valfleri yardımıyla olur. Bu prensip Joule-Thomson efekti olarak adlandırılır ve hava ayrıştırma prosesinde soğukluk oluşturmanın ana sebebidir. Bakır nefesli çalgılar Bakır Nefeslili Çalgılar partisyonda tahta nefesli çalgıların altında yer alır. Tahta nefesli çalgılar üçer adet kullanılmışsa, bakır nefesli çalgıların sayısı genellikle şöyle olur: Bu sayılar genel olarak verilmiştir. Bazen bu kadro ikişerli tahta nefesli çalgıların kullanıldığı partisyonlarda da kullanılabilir. Ancak, bazı eserlerde kornoların ve trompetlerin 2 adet kullanıldığında görülebilir. Daha başka birleşimler de olabilir. Bu sayılar, eserin karakteri, bestecinin yazım stili ve eserinde kullanmak istediği renk ile ilişkilidir. Tahta nefeslilerde olduğu gibi, bakır nefesli çalgılarda da sesin elde edilişi, boru içindeki havanın titreşmesi sonucunda olur. Yalnız, tahta nefeslilerdeki kamışın görevini, bakır nefeslilerde çalıcının dudağı yapar. Çalıcı dudaklarını birbirinden ayırmadan, çalgının kupa (trompet, trombon ve tuba) veya huni (korno)biçimindeki metal ağızlığına dayar. Dudaklar arasından dışarıya zorlanan nefes, dudakları titreşime geçirir ve dudaktaki titreşim boru içindeki havayı titreşime geçirerek sesin oluşumunu sağlar. Ağızlığın biçimi ve büyüklüğü, ses niteliğini büyük ölçüde etkiler. Ayrıca, çalgının ses alanı içinde bulunan ince veya kalın seslerin kolay elde edilmesinde belirleyici olur. Örn. Trompetin ağızlığının iç yapısı kupa biçiminde, küçük ve sığdır. Bu yapı ses niteliğinin parlak olmasını, ince seslerin de kolaylıkla çıkmasını sağlar. Kornonun huni biçiminde yumuşak bir eğimle gittikçe daralan, derin ağızlığı ise yumuşaklık, olgunluk, yuvarlaklık sözcükleriyle anlatılabilen bir ses niteliğine neden olur. =Bakır nefesli çalgılar= Korno Korno, salyangoz kabuğu gibi kıvrımlı, bakır borudan yapılan, üflemeli bir çalgıdır. İtalyanca'da "boynuz" anlamına gelen ""corno"" sözcüğünden Türkçeye geçmiştir. Antik Mısır'da, Antik Roma'da ve Mezopotamya'da boynuzdan yapılan ilk örnekleri, işaret vermek ve avcılara yol göstermek için kullanılırdı. Günümüzde bazı ülkelerde çobanlar ve sürek avlarında avcılar hala bu amaçla boynuz kullanırlar. Kornonun gövdesini oluşturan boru, üflenen baş bölümden alt uca doğru kıvrılarak genişler ve çan biçimli "kalak" bölümüyle son bulur. Çağdaş kornonun boru uzunluğu yaklaşık 4,5 metredir. Üflenen ucunda koni biçiminde bir ağızlık vardır. Üzerinde flüt ya da klarnette olduğu gibi ses delikleri ya da üfleme dili yoktur. Dudaklar ağızlığa dudağın yapısına göre bir pozisyonda yerleştirilir. Üflendiğinde borunun içindeki hava sütununun titreşmesinden ses elde edilir. Çıkan sesler üfleme sırasında dudakların duruş biçimine göre değişir. Dudaklar gevşek bırakılırsa bas sesler, gergin tutulursa tiz sesler elde edilir. Bir çalgı teli ya da boru içindeki hava sütunu titreştiğinde çıkan sesler, duyulan temel seslerdir. Telin ya da hava sütununun bir bölümünün titreşmesinden çıkan, dikkatle dinlenilince duyulabilen zayıf seslere doğal armonikler (kısmi sesler) denir. Doğal armoniklerin müziğe daha elverişli olan tiz tonlarını elde etmek daha güçtür. Kornocunun dudak pozisyonunu milimetrik değiştirmeleriyle sesler değişir. Bu bakımdan korno, çalınması çok güç ve yorucu bir çalgıdır. Ses alanı bakımından alto, bariton ve tenor olmak üzere üç türü vardır. Sağ elle kalak tıkanarak "" HandStop " tekniği ya da kalağın içine " surdin " adı verilen bir parça takılarak kısık sesler elde edilir. Çağdaş kornonun ses genişliği ve teknik yapısı ilk örneklerinden bu yana gerçekleştirilen bir dizi gelişmenin ve yeniliğin sonucudur. Lethwei Lethwei, Lethawae, Bando, Thaing, Burma boksu veya Myanmar boksu; Myanmar (Burma) kökenli bir dövüş sanatı. Burma'da Pyu imparatorluğu dönemine kadar giden Lethwei maçlarının tarihi kayıtları bulunmaktadır. Pek çok bakımdan komşu ülke Tayland'da ortaya çıkan Muay Boran sistemlerine (özellikle muay lopburi'ye ) benzeyen, hatta iç içe olan Leithwei sert bir döğüş sistemidir. Muay Boran'daki vuruşlarda olduğu gibi Lethwai 'de de kafa vuruşu da bulunmaktadır. Burma boksunun müsabıkları eldivensiz, ellerde bandaj ile döğüşürler. Kuralları Muay Thai'ye benzemekte fakat farklı olarak her tür kafa vuruşlarına izin verilmektedir, Muay Boran ile hemen hemen aynıdır. Ülkedeki döğüş sanatları üstünde "moğol istilası,hakimiyeti nedeniyle moğol etkisi oldukça fazladır... Geleneksel Burma boksu dövüşleri açık havada yapılmaktayken günümüzde karşılaşmalar ringlerde yapılmaktadır.Müsabakalarda ringde iki hakem olabileceği gibi, yakın zamanlarda yapılan değişikliklerle tek hakem uygulaması da iyice yer edinmiştir. Yakın zamanlara kadar sadece hasat zamanları yapılan bir etkinlik olarak döğüşler düzenlenmekteydiyse de özellikle son zamanlarda bu iş için özel olarak karşılaşma yapılabilecek stadların inşası ile olay bayağı bir ivme kazanmış ve profesyonellik kapsamında da başarılı döğüşcüler çıkmıştır...Tayland ile her yıl gelenekesel kapsamada karşılaşmalar gerçekleştirilir...Ve "Muay Thai döğüşcüleri Muay Boran kuralları ile Lethwai döğüşcülerine karşı mücadele edreler... Karşılaşmalar geleneksel olarak dövüşçülerden birinin devam edemeyeceği noktaya kadar devam eder.(ercan gürgöze) Salamanca Ãœniversitesi Salamanca Üniversitesi (İspanyolca: Universidad de Salamanca), Madrid'in kuzeybatısının, batı yakasındaki Salamanca kasabasında kurulmuştur. İspanya'nın en eski ikinci üniversitesi olup (İspanya'nın en eski üniversitesi Palencia Üniversitesi'dir, ancak yokolmuştur.), Avrupa'nın en eski üniversitelerinden biridir. IX. Alfonso tarafından 1218'de kurulmuştur. Zagreus Zagreus. Zeus ile Persephone'nin oğlu. Zeus bir yılan şekline girerek Persephone'a yaklaşmış ve birlikteliklerinden Zagreus doğmuştur. Zagreus, yunan mitolojisinin tanınmayan, ama insanların varlığı adına önemli bir tanrıdır, çünkü insanların yaratılmasında, onun rolünün büyük olduğu söylenir. Zeus, kız kardeşi Demeter ile birlikte olur ve bu birliktelikten Kore doğar (Kore, ileride Hades ile evlendikten sonra Persephone adını alacaktır). Kore çok güzel ve alımlı, melankolik, münzevi ve gizemlidir. Zeus, kızı Kore’ye aşık olur ve yılan kılığında ona sahip olur. Kore, Zagreus’a hamile kalır. Kore’yi bilhassa çok seven Zeus, oğlunu da çok sever ve mirasçısı olmasını ister. "Benim bütün iktidarım, zenginliğim, kabiliyetim ve bilgim onun olsun“ buyurur. Zeus’un birlikte olduğu bütün kadınları ve bu kadınlardan doğan bütün çocukları kıskanan Hera; Zeus’un, kendisinden olmayan bu çocuğa bu kadar önem vermesine dayanamaz. Bunu hisseden Zeus, Zagreus’u bir mağarada saklar ve çocukken kendisini de koruyan Kuretler’e emanet eder. Bunun üzerine Hera, Titanlar’a Zagreus’u bulup öldürmeleri emrini verir. Titanlar her yerde Zagreus’u aradıktan sonra onu saklandığı mağaradan bulup çıkarırlar. Kuretler bile Titanların, bu küçük yavrunun üstüne atlayıp onu parçalamalarına, parçalarını yemelerine mani olamaz. En çok sevdiği oğlunun ölümüne sinirlenen Zeus, Titanların üzerine şimşeklerini savurur ve onları yakar, geride bir kül yığını kalır. Bu küller iki temel öge barındırır: Zagreus: iyilik, gÃ¼zellik, sevgi Titanlar: kötülük, çirkinlik, gaddarlık Bu küller yerde yığılı iken üzerilerine yağmur yağar ve çamur oluşturur. Bir Titan olan Prometheus gelir ve bu çamurdan insanı yaratır. Bu hikâye, insanların içinde neden hem iyiliğin hem kötülüğün olduğunu açıklar. Schizosaccharomyces pombe Schizosaccharomyces pombe, veya "fisyon mayası", tek hücreli bir maya türüdür. Biyologlar tarafından ökaryotik canlıların moleküler biyoloji ve hücre biyolojisini çalışmak için bir model organizma olarak kullanılır. Hücreler çubuk şeklinde, 2-3 mikrometre çapında, 7-14 mikrometre uzunluğundadır. Bu hücreler hücre uçlarında uzayarak şekillerini korurlar, hücre ortasından bölünürek eşit büyüklükte iki yavru hücre oluştururlar. "S. pombe" 1893'te Paul Lindner tarafından Doğu Afrika'da darı birasından izole edilmiştir. "Pombe" ismi Svahili dilinde bira demektir. 1950'li yıllarda Murdoch Mitchison tarafından ilk defa hücre bölünmesini araştırmak için deneysel bir organizma olarak kullanılmıştır. Fisyon mayası araştırmacılarından Paul Nurse, (başka organizmalarda çalışmış Lee Hartwell ve Tim Hunt ile beraber) hücre döngüsü üzerindeki çalışmalarından dolayı 2001 yılında Nobel Fizyoloji veya Tıp Ödülünü almıştır. "S.pombe"'nin genom dizini Sanger Institute önderliğindeki bir konsorsiyum tarafından yayımlanmış, genomu tamamen okunmuş altıncı model organizma olmuştur. Hücre bölünmesi insan dahil diğer ökaryotlarda da benzer mekanizmalarla gerçekleştiğinden bu süreçle ilgili "S. pombe"'de yapılan keşifler insana kolaylıkla uygulanabilmektedir. Kanser, kontrolsuz hücre bölünmesi olduğu için bu maya türünden elde edilen bilgilerin pek çok tıbbi uygulaması olmuştur. Ayrıca, genom dizinine bakıldığı zaman insanda diyabet ve sistik fibroz gibi hastalıklarda bozukluğu gösterilmiş genlerin "S. pombe"'de de olduğu bulunduğundan bu mayanın başka alanlarda da bilime önemli katkıları olacaktır. Bu madde İngilizce Wikipedia'nin Schizosaccharomyces pombe maddesinin 08.08.2006 tarihli sürümününün çevirisidir. Ä°ngiliz kornosu İngiliz kornosu veya kor angle, üflemeli bir çalgı olan obuanın bir çeşididir. Bu çalgı Türkçede olduğu gibi tüm dillerde de "İngiliz kornosu" olarak adlandırılmakla birlikte ne İngilizlerle ne de korno ile bir ilgisi vardır. Normal obua dan daha büyük ve uzundur, ve sesi daha kalındır. Mekanizması ve çalım tekniği obua ile aynıdır. Sadece kalak kısmı biraz daha bombeli bir şekilde genişler ve daralır; ayrıca kamışın takıldığı metal ince boru obuanın borusundan daha uzun ve biraz çalıcıya doğru eğik biçimdedir. Obua gibi çift kamışlı bir enstrümandır ve kamış obuanın kullandığı kamıştan daha büyüktür. Çalgı ağır olduğundan çalıcının boynuna takılan bir kordon ile desteklenir. İngiliz kornosu aktarımlı bir çalgıdır. Yani, yazılan sesler duyulandan farklıdır (ya da tam tersi duyulan sesler yazılandan farklıdır). Örneğin, Do perdesine basılarak üflendiği zaman duyulan ses beş nota aşağısındaki Fa notasıdır. Eserler de buna göre faklı notlarla yazılır. Örneğin, Do - Mi ve Sol notaları duyulmak istendiğinde bu enstrümanın partisinde Sol - Si ve Re notaları yazılmalıdır ki yazılan notalar beş ses yukarıdan duyulacağı için bu notaları çalan Do - Mi ve Sol seslerini elde edebilsin. İngiliz kornosu 2,5 oktav kadar ses genişliğine sahiptir; fakat genelde bu genişlik içerisindeki her ses kullanılmaz. En kalın sesleri obuadaki gibi kaba ve sert değildir. Tuşları, obuanın tuşları kadar sık değildir, biraz daha ayrıdır. Yumuşak hafifçe madeni tınılı, etkili ve dokunaklıdır. En ince birkaç ses pek kullanılmaz. Bu enstrümanın ses rengi yumuşak, narin, kederli ve melankolik olduğundan, orkestradaki en önemli görevleri de kendi özelliklerini en iyi yansıttığı duygusal, çok hızlı olmayan ve tatlı melodileri çalmaktır. Aynı zamanda arka plan için kullanılabilen bir çalgıdır. Orkestra eserlerinde kullanılan bazı korangle soloları çok bilinir. Örneğin, A. Dvořák'ın 9. Senfonisi olan "Yeni Dünyadan" adlı eserinde ağır bölümün temasını İngiliz kornosu sunar. Bu bölümün korangle solosu ile enstrümanın karakteri öylesine mükemmel bir uyum içindedir ki, bu solo, eserin popüleritesini oldukça etkilemiştir. Savate Savate, Fransız boksu veya Fransız kick boksu olarak da bilinir. Batı boksu ile tekmeler ve tutuşların bir araya getirildiği 19. yüzyılda Fransa'da üretilen savaş sanatı. Savate pratisyeni erkeğe savatör (savateur), kadına savatöz (savateuse) denir. Savate savaşlarda kullanılan botlara Fransızca'da verilen isimdir. Modern savate formu 19. yüzyıldaki Fransız sokak dövüşü tekniklerinin karışımından ileri gelmektedir. Bu yüzyılda Paris ve Kuzey Fransa'da sokak dövüşü tekniklerinden biriydi savate. Hollanda'nın Amsterdam şehrinde kinker straat adresindeki Uchi Komi spor salonunda uzun yıllar 1990-1996 yılları arasında Marc Holland (dünya savate şampiyonu)'dan savate üzerine eğitim almış ve şu an Türkiye'de, savate eğitimi konusunda, İstanbul-Beyoğlunda, UFC academisinde, savate ve free fıght tekniklerinin eğitimi üzerine özel dersler verilmektedir. Bu stilin eğitmeni; Levent Çetin'dir. Karşılaşmalarda dört tekme ve üç yumruk çeşidine izin verilmektedir. Lord Byron, Gioacchino Rossini, Dumas, Richard Sylla, Andrè Panza, Alexandre Walnier, Kamel Chouaref, Bertrand Soncourt, Amri Madani, Farid Khider, Christophe Landais, Enoch Effah, Arnaud de Pape, Johnny Catherine, Jacques Dobaria, Kader Kessaghli, François Pennacchio, Derenik Sargsyan, Fathi Mira, Jérôme Huon, Tony Ancelin, Ismaila Sarr, Djibrine Fall-Télémaque Cyrielle Girodias, Paolo Biotti, Julie Burton, Slimane Sissoko, Max Greco, Julie Lazard, Mike et Sullivan Lambret, Richard et Romain Carbone. Montpellier Ãœniversitesi Montpellier Üniversitesi (Fransızca: Université de Montpellier), Fransa'nın Montpellier kentinde kuruludur. Avrupa'nın en eski üniversitelerinden biri olan Montpellier Üniversitesi, resmi olarak 1289 yılında kurulmuştur. Papa IV. Nicholas yazılı emri ile tüm uzun süreli eğitim veren okulların bir üniversite altında birleştirilmesini istemiştir, böylece Montpellier Üniversitesi'nin temelleri atılmıştır. Klavsen Klavsen (Fr. "Clavecin", İt. "Clavicembalo", Alm. "Cembalo", İng. "Harpsichord"), piyanonun atası olan bir enstrüman olarak bilinmekle beraber; piyano ile tek benzer yanı, iki enstrümanın da klavyeli çalgılar olmasıdır. Fakat mekanizma, ses rengi ve çalış tekniği yönünden birbirinden farklılıkları bulunmaktadır. Klavsen telleri bir mızrap ile çekerken, piyanonun çekiçleri tellere vurur. Bu da piyanonun kimi zaman vurmalı çalgılar kategorisine girmesine neden olur. Piyano mekanizmasında tuşa vuruş şiddeti çekicin tele vuruş şiddetini belirlediğinden ses şiddeti kontrol edilebilir. Klavsende ise böyle bir özellik yoktur ve tuşa nasıl basılırsa basılsın ses yüksekliği değişmez. Klavsen için Bach, Mozart, Haydn, Händel gibi birçok besteci önemli eserler yazmıştır. Ayrıca, piyanonun icadından sonra klavsenin yerini alması yaklaşık 50 yıl kadar uzun bir dönemi kapsar ve bu elli yıllık süreç içerisinde eser üretmiş olan besteciler klavseni piyanoya tercih etmişlerdir. Klavsen solo enstrüman olarak kullanılmasının yanında özellikle Barok dönem orkestralarında klavyeli çalgı olarak dikkat çekmektedir. Tuş mekanizması aşağıda gösterildiği gibidir: Kültürel hegemonya Kültürel hegemonya kavramı, esas olarak Marksist filozof ve politikacı Antonio Gramsci tarafından öne sürülmüş ve geliştirilmiş bir kavramdır. Çözebilmek için karmaşık ve karışık bir çalışmadır ve bunu yapabilmek için de tüm tinsel ve so­mut eylemlerin, derin ve geniş ve de yaygın bir incelemesi gereklidir. Gramsci, ekonomik belirlenimcilik yerine, siyasal teorisinde tarihsel ve kültürel ögelere önem veren bir yaklaşımın oluşumunu sağlar. Hegemonya gibi kavramların açılımlarıyla, "indirgemeci olmayan bir Marksizmin" şekillendirilmesine öncülük eder. Candida albicans Candida albicans, eşeyli çoğalan, diploit, maya tipi bir mantar türü ve insanlarda oral ve vajinal fırsatçı enfeksiyonların etmenidir. Candida cinsine ait 200 tür olmasına karşın Candida enfeksiyonlarının %75'inin sorumlusu "C. albicans"'tır. Türkçe okunuşu "kandida albikans"tır. Bağışıklığı baskılanmış hastalarda (AIDS, kanser kemoterapisi, organ veya kemik iliği transferi durumlarında) sistemik mantarsal (fungal) enfeksiyonlar (fungemi), hastalık ve ölümün başlıca nedenleri arasındadırlar. Ayrıca bu yönde riski olmayan hastaların hastanede edindikleri enfeksiyonlar ciddi bir sağlık sorunu haline gelmiştir. "C. albicans" insan ağzı ve sindirim sistemi içinde yaşayan pek çok organizmadan biridir. Sağlıklı yetişkinlerin %40'ının ağzında, sağlıklı kadınların %20-25'inin vajinasında varlığı gösterilebilir. "C. albicans" sindirim sistemindeki varlığıyla başka patojen bakterilerin çoğalmasını engeller. Vücudun bağışıklık sistemi ve diğer zararsız bakteriler normal şartlarda Candida'yı kontrol altında tutarlar. Ancak, diğer bakterilerin sayısı "C. albicans"'a oranla azalırsa (örneğin antibiyotik kullanımından dolayı), bağışıklık sistemi zayıflamışsa veya mayanın çoğalmasına sağlayan başka şartlar mevcutsa (yüksek şeker, yüksek pH) "C. albicans" zararsız olan tek hücreli biçiminden, çok hücreli, istilacı (invasif), küf gibi ipliksi biçimine dönüşür (şekil ) ve vücudu istilaya başlar. "C. albicans"ın iplikçi biçimi hem "psödohif" hem de gerçek "hiflerden" oluşabilir (şekil ). "C. albicans" iplikçi bir biçime dönüşmesine ilaveten, konak dokulara bağlanmasını sağlayan "adhesinler", dokulara hem imha etmeye hem de onlara daha iyi yapışmayı sağlayan proteazlar, ve vücudun bağışıklık sisteminin tepkisini azaltan faktörler üretir. "C. albicans" vücudun diğer çevreye açık ve nemli dokularında (ağız, vajina, bebeklerde alt bezi bölgesi) da aşırı çoğalırsa "kandidoz"a yol açabilir. Kandidoz kanda ve genital yolda da oluşabilir. Ağızda "C. albicans" enfeksiyonuna pamukçuk denir. Bağışıklığı baskılanmış hastalarda (örneğin HIV-pozitif hastalarda) Candida enfekziyonuna çok sık rastlanır ve bu hastalığın seyri çok daha ciddi olup "fungemiye" varabilir. "C. albicans" genomunun en ilginç özelliklerinden biri genetik çeşitlilik yaratmak için kromozom uzunluk polimorfizmleri (dizin tekrarlarının daralması veya genişlemesi), karşılıklı translokasyonlar, kromozomal kaybolmalar (delesyonlar) ve belli kromozomlarda üçlenmeler (trizomiler) gibi yapısal değişikliklerin varlığıdır. Bu karyotipik değişiklikleri fenotip değişmelerine yol açtığı için bu organizmaya bir adaptasyon stratejisi sağlamaktadır. "C. albicans" genomunun analizi tamamlandığında bu değişikliklerin mekanizması daha iyi anlaşılacaktır. "Candida albicans" genomunu Stanford DNA Dizileme ve Teknoloji Merkezi'nde ("Stanford DNA Sequencing and Technology Center") dizilenmektedir. Bu proje için fonlar ABD Milli Diş ve Kranyofasyal Araştırma Kurumu ("National Institute of Dental and Craniofacial Research") ve Burroughs-Wellcome Fonu ("Burroughs-Wellcome Fund"). tarafından sağlanmaktadır. Bir pilot dizileme projesi de Beowulf Genomics şirketi tarafından finanse edilip Sanger Center'de yürütülmektedir. Çevresel şartlara bağlı olarak mantarların tek hücreli yapıdan iplikse yapıya geçebilmelerine çiftyapılılık (dimorfizm) denir. Çiftyapılılığa yüzeysel olarak benzeyen bir süreçte "C. albicans" fenotip sıçraması yoluyla farklı hücre şekillerine geçer. Fenotip sıçramasının klasik olarak çalışılmış olduğu suşlardan biri olan WO-1'de, iki evre vardır: biri parlak beyaz koloniler halinde büyür, öbürü ise çubuk şekillidir ve yassı gri koloniler olarak büyür. Sıçrama gösteren bir diğer suş olan 3153A ise en az yedi farklı koloni morfolojisi oluşturabilir (şekil ). Her iki suşta da farklı evreler birbirlerine düşük bir frekansla dönüşebilirler. Sıçrama geri tersinirdir ve koloni tipi kalıtsaldır. Farklı kolonilerde bazı genlerin farklı oranda ifade edildiği gösterilmiştir, ama biyologların asıl yoğun olarak araştırdıkları konu, bu değişikliklerin kontrol mekanizmalarıdır. Gen sıçramasına etki eden SIR2 geninin ipliksi büyümeye de etki ettiği gösterilmiştir, bu yüzden bu iki olgu birbiriyle ilişkilidir. Uykudan Ã–nce (dizi) Uykudan Önce, TRT'de yayınlanan, 1980'li yıllarda Adile Naşit'in sunduğu çok popüler olmuş çocuk programı. Kendi dönemi için son derece gelişmiş bir pedagojik anlayış içerisinde tasarlanmış olan serinin her bölümü, Türkiye televizyonculuk tarihinde çocuklara yönelik yapılan ilk örnektir. Ankara Televizyonu prodüktörlerinden Ergün Uçucu ve daha sonra da İlhan Şengün tarafından hazırlanan program 1980 ve 1981 yıllarında, Günaydın gazetesi'nin "Yılın En Başarılı Çocuk Programı" ödüllerini almaya hak kazandı. Ergun Uçucu, ilk 100 bölümün metin yazarı; programın ilk sunucusu idi.. Ergun Uçucu'nun ayrılmasından sonra programı TRT prodüktörlerinden İlhan Şengün tarafından sürdürdüldü. Adile Naşit'in sunuculuğu üstlenmesi ile yeniden sevilen program, Türk televizyon tarihinin önemli kilometre taşlarından biri olarak yerini almıştır. Walmart Walmart Inc. (eskiden Wal-Mart Stores, Inc.) Sam Walton tarafından kurulmuş dünya çapında şubeleri olan bir Amerikan perakende satış yapan mağazalar zinciridir. Amerika Birleşik Devletleri'nin birçok eyaletinde şubeleri vardır. Walmart, Amerika'nın önemli ekonomi dergisi Fortune'un 2007 sayısında yer alan "Amerika'nın en büyük yatırımlarını yapan 500 şirket" (Fortune Global 500) raporunda "Dünya çapında yüksek ciro yapan şirket" olarak yer almıştır. Walmart mağazalar zincirinde büyük çoğunluğu Amerika'da olmak üzere 2.1 milyon insan çalışmaktadır. Walmart'ın en önemli rakipleri Metro AG, Carrefour ve Tesco'dur. Walmart, adını kurucusu olan Sam Walton'un kısaltmasından alır. 1950 yılında Arkansas'a bağlı küçük bir kasaba olan Bentonville'de Dime & Nickle Store isimli minik bir dükkân sahibi olan Sam Walton, ilk büyük mağazası olan Walmart'ını 1962 yılında Arkansas'ın şehir merkezinde açtı. (Bugün bu mağaza, firmanın yeni yerinin yanında, müze olarak kalmıştır.) 10 yıl sonra 1972 yılında Walmart, kendisine büyüyebilmesi için daha büyük paralar kazandıracak olan borsaya girdi. Asıl büyüme 1987 yılında "Hypermarket" adını verdiği, ilkinden 100 defa daha büyük olan dev süpermarkete taşınmasıyla başladı. 1991 yılında Meksika'nın başkenti Meksiko'daki Polanco semtinde ilk şubesini açtı. Rakibi olan Tesco İngiltere'de piyasayı ele geçirirken, Walmart da Meksika'da perakende satış yapan mağazalar konusunda ekonomiye hakim oldu. Wal-Mart'ın 2006 yılında Almanya'ya yayılma çabaları sonuç vermedi ve şirketin binaları Metro Group'a satıldı. Walmart 374,5 milyar dolar (2007) ciro ile Amerikan perakende piyasasını elinde bulundururken, dünyanın en fazla ciro yapan şirketi unvanını da aldı. 2009 yılı cirosu 404 Milyar Dolara , operasyonel karı 22,8 milyar Dolara ve net karı da 13.4 milyar Dolara ulaştı . Yine 2009 verilerine göre toplam varlıkları 163 milyar Dolar ve şirket değeri ise 65,285 Milyar Dolardır. Amerikan danışma ve araştırma şirketi Retail Forward'ın 2004 yılında yaptığı araştırmaya dayanarak yapılan hesaplamalara göre Wal-Mart 2010 yılına kadar 500 milyar dolar ciro yapacak. Şirket, 2 milyon işçisi ile Amerika'nın en büyük sivil işçi çalıştıran kurumu olarak kayıtlara geçti. 2006 yılından bu yana Almanya'da tutunabilmek için mücadele veren Walmart, bütün çabalarına rağmen rakibi Edeka karşısında çaresiz kaldı. Edeka 29 milyar avro tutarındaki cirosuyla Walmart'tan 10 kat fazla piyasaya hakimdi. Aldi 24 milyar avro ciro ile ve Lidl 21 milyar avro ciro ile Walmart'tan oldukça ilerdeydiler. Çünkü Almanya, Amerika gibi değildi ve gıda sektörü Amerika'ya nazaran oldukça ucuzdu. Sonuçta şirket pes ederek binalarını Metro Group'a sattı. Metro Group, Walmart'ın bütün şubelerinin adını Real olarak değiştirdi. Şirketin Almanya'dan zararı 1 milyar dolardı. 4263 şubesi 660.000 çalışanı ile Amerika dışında 15 ülkede faaliyet göstermektedir Walmart 2008 verilerine göre Amerika'da 3.702 şube olmak üzere, Meksika, İngiltere, Japonya (Seiyu), Kanada ve Çin'de birçok şube açtı.Almanya ve Güney Kore'de piyasadan çekildi. XUL XUL, ("zuul" okunur), bir XML kullanıcı arayüzü tanımlama dilidir ve İngilizce "XML User Interface Language" ifadesinin kısaltmasıdır. Mozilla projesi bünyesinde geliştirilmiştir. Firefox web tarayıcısı, Thunderbird e-posta istemcisi gibi uygulamalarının arayüzlerinin tanımlanmasında kullanılmıştır. XUL ismi Hayalet avcıları (Ghostbusters) filminde ismi geçen Zuul ismindeki bir Sümer tanrısından alınmıştır. Filmde Dana Barrett'i (Sigourney Weaver) ele geçiren varlık tarafından söylenen "There is no Dana, only Zool" ifadesi normalde veriyi ifade eden XML'in artık bir arayüzü tanımlamakta kullanılması farklılığını vurgulayan "There is no Data, only XUL" sloganına dönüşmüş ve tüm XUL dokümanlarının isim uzayı URI'si http://www.mozilla.org/keymaster/gatekeeper/there.is.only.xul olarak verilmiştir. Bu sayfaya Firefox gibi XUL yeteneği olan bir tarayıcı tarafından gidilirse bahsi geçen slogan görülebilir. Mozilla KitabÄ± Mozilla Kitabı, Netscape ve Mozilla tabanlı web tarayıcılarında bulunan bir yazılım sürpriz yumurtasıdır. Tarayıcıda codice_1 adresine girilerek görülebilir. Gerçekte "Mozilla Kitabı" adlı bir kitap olmamakla birlikte, Netscape ve Mozilla tarayıcıları, "Mozilla Kitabı" adlı kutsal bir kitaptan alıntılanmış ayetler gibi görünen bazı sözler içerir. Bu sözler, genellikle Vahiy Kitabı'nın üslubuna benzer şekilde yazılmış alametlerdir. about:mozilla adresine girildiğinde, bordo zemin üzerinde beyazla yazılmış ve sembolik anlamlar içeren sözler görünür. Bu ifadeler, kullanılan tarayıcının sürümüne göre değişiklik gösterir. Mozilla Kitabı'nın yedi resmi ayeti vardır. Ayet numaraları ise Netscape ve Mozilla'nın geçmişindeki önemli tarihleri "gün:ay" şeklinde ifade eder. Yedi ayetin tümünde dehşet verici bir "dev hayvan"dan bahsedilir. Netscape; alev püskürten, ejderha benzeri bir kertenkeleyi maskotu olarak benimsemiş ve ona Mozilla adını vermişti. "Mozilla Kitabı"'nda bahsedilen dev hayvanın da alev püskürten dev bir kertenkele türü olduğu varsayılır. Mozilla Kitabı ilk olarak 1995'te çıkan Netscape 1.1 tarayıcısında şu ayetle görülmüştür: Ayet numarası olan 12:10, Netscape Navigator 1.0'ın çıktığı 10 Aralık 1994'ü işaret eder. Sonraki ayet, Netscape'nin kodunu açıp Mozilla projesini başlattığı gün olan 31 Mart 1998'i işaret eder. İfadenin Türkçe çevirisi şu şekildedir: İfadenin Türkçe çevirisi şu şekildedir: Bu ayet, America Online firmasının Mozilla projesini kapattığı ve Mozilla Vakfı'nın kurulduğu gün olan 15 Temmuz 2003'ü işaret eder. Dev hayvanın küllerinden yeniden doğan kuş, küllerinden doğan zümrüdüankayı sembolize eder. Firefox'un ilk adı zümrüdüanka anlamına gelen Phoenix'tir.) Gök gürültüsü Mozilla Thunderbird e-posta istemcisini, Mammon ise Mozilla'nın en büyük rakibi Microsoft'u temsil eder. Bu sürümden itibaren Mozilla yazılımlarının Türkçe sürümlerinde Mozilla Kitabı ayetleri Türkçe olarak yer alır. Ayet numarası, Firefox 1.0'ın çıktığı 9 Kasım 2004'ü işaret eder. "Mammon", iki sürüm arasında (Internet Explorer 6 ile 7) arasında 5 yıl "uyuyan" Internet Explorer'ı temsil eder. "Yeniden doğan dev hayvan" Firefox'u, "onu destekleyenler" ise kendi olanaklarıyla The New York Times gazetesine ilan verme ve Firefox logosu şeklinde bir ekin çemberi yapan Firefox destekçilerini temsil eder. "Tilki kurnazlığı", Firefox'un adına yapılan bir göndermedir. "Yeni dünya", çağdaş standartlara dayalı dinamik web sitelerini ve açık kaynaklı uygulamaları ifade eder. Ayetin ikinci kısmında Mozilla Manifestosu'na ve about:Mozilla adlı e-posta bültenine bağlantılar bulunur. "Mammon uyandı" şeklinde başlayan son cümle, Internet Explorer'ın yeni sürümünün çıktığını ama büyük ölçüde Firefox'un popüler hale getirdiği işlevleri kopyaladığını anlatır. "10. baskı" notu ise Mozilla Vakfı'nın 10. kuruluş yıldönümünü ifade eder. 23 Ocak 2013'te ilk kez ortaya çıkan bu ayet, Firefox 21 sürümüne dahil olmuştur. "Mammon’un ikizleri", mobil işletim sistemi pazarını ele geçiren Apple ve Google'ın mobil işletim sistemleri iOS ve Android'i temsil eder. "Yeni karanlık", uygulama mağazalarının kapalı yapısına atıfta bulunur. Dev hayvanın "süratle hareket etmesi", Firefox'un yeni hızlı sürüm döngüsünü ifade eder. Dev hayvanın "çoğalması" ise Android için Firefox ve Firefox OS'in çıkmasıyla birlikte Firefox'un çoğalmasını ifade eder. Ayet numarası olan 15:1, Firefox 1.0 kodlarının son halini aldığı 15 Ocak 2013’e bir göndermedir. Bu ayet ilk defa 22 Eylül 2017’de ortaya çıkmış ve Firefox 57'ye eklenmiştir. Ayet, Quantum projesi kapsamında Firefox 57 sürümünde yapılan büyük değişikliklere atıfta bulunur. "Uzay ve zaman" kuantum kuramını, "akış" Quantum Flow projesini, "yeni giysiler" ve "ışık" Photon projesi adı verilen arayüz tasarımını ifade eder. "Pas" anlamına gelen "oksitlenmiş metal" ise Rust (Türkçesi pas) programlama diline bir göndermedir. Quantum projesi, Mozilla’nın geliştirdiği Rust programlama diliyle yazılan Servo tarayıcı motorunu ilk parçasını içerir. Ayet numarası olan 11:14, Firefox 57’nin çıktığı 14 Kasım 2017 tarihini ifade eder. MPLA MPLA (; Angola'nın Bağımsızlığı için Halk Hareketi - İşçi Partisi), Angola'yı 1975 yılındaki bağımsızlığından sonra yöneten siyasi partidir. 1961-1975 yılları arasında bağımsızlık için Portekiz ile savaşmış, 1975-2002 yılları arasında ise çıkan iç savaşta UNITA ve FNLA ile savaşmış ve zafer kazanmıştır. Aralık 1956'da Angola Komünist Partisi (PCA) Angola'daki Afrikalıların Birleşik Mücadele Partisi (PLUA) ile birleşerek MPLA’yı oluşturur. PCA’nın Başkanı Viriato de Cruz yeni partinin genel sekreteri olur. Yeni partiyle diğer bazı örgütler de birleşecektir. Angola’nın Ulusal Bağımsızlığı Hareketi (MINA) ve Angola’nın Bağımsızlığı için Demokratik Cephe (FDLA) bunlardan bazılarıdır. MPLA’nın esas destek aldığı yerler etnik Mbundu’ların bulunduğu bölge ile başkent Luanda’daki aydınlar olarak sayılabilir. MPLA Avrupa ve Varşova Paktı komünist partileriyle sıkı ilişki içindeydi. MPLA’nın silahlı kanadı Angola’nın Bağımsızlığı için Silahlı Kuvvetlerdir(FAPLA). FAPLA örgütü bağımsızlıktan sonra ülkenin ordusunu oluşturacaktır. MPLA, 1960 yılında Gine-Bissau’daki kardeş parti PAIGC ile Portekiz emperyalizmine karşı ortak mücadele kararı alır. İzleyen yıllarda Portekiz sömürgeciliğine karşı oluşturulan koalisyona Mozambik’den Marksist-Leninist FRELIMO partisi, Sao Tome ve Principe Adasından ise CLSTP katılır. Portekiz’in başkenti Lizbon’da 1974 yılında gerçekleşen Karanfil Devrimi sonucunda yeni yönetim Angola’daki Portekiz askeri varlığını geri çekeceğini ve yönetimi ise üç bağımsızlık yanlısı Angola siyasi partisinin koalisyonuna bırakacağını açıklar. Üç partinin koalisyonu Portekiz’in adadaki silahlı varlığı sona erince çökecek ve ülke iç savaşa sürüklenecektir.Savaşın taraflarından muhafazakâr FNLA ve UNITA örgütleri, ırkçı Güney Afrika, Mobutu Sese Seko diktatörlüğüyle yönetilen Zaire, ABD ve en büyük tehlike olarak Sovyet yayılmacılığını gören