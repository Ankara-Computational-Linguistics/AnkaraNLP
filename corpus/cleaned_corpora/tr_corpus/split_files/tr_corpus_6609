hedefi eski gücünün ve direncinin üstüne çıkmaktır. Bu nedenle kas fiberleri büyür (kas hipertrofisi). Bunun sonucunda kendi alanlarında büyüyen kas hücreleri, sinirlere ve damarlara yaptıkları baskıyı artırır ve bunun sonucu olarak acı ortaya çıkar. Geciken kas ağrısı kasta katılığa, şişmeye, güç kaybına ve acıya yol açar. Ağrıyan kasın üstüne gitmek, daha fazla şişmeye ve ağrıya neden olabilir ve ağrının azalma periyodunu uzatır. Buna karşılık bazı araştırmalar sonucunda, ağrıyan kasın üstüne gitmenin kas gelişimini olumsuz etkilemediği yönünde bulgulara ulaşılmıştır. Her ne kadar ağrıyan kasla çalışmaya devam etmek zorlayıcı olsa da, vücut bu duruma adaptasyon gösterir. “Geciken Kas Ağrısı” ve hipertrofi (kas gelişimi) arasındaki ilişki vücut geliştirme camiasında uzun süredir tartışılan bir konudur. Bir kısım sporcu sürekli kas ağrısının kas gelişimine işaret ettiğine inanırken, aksini düşünen diğer sporcular ise sürekli kas ağrısının “overtraining”e (sürantene) ve kas yıkımına yol açtığını ileri sürmektedir. Egzersiz öncesi ve sonrasında esneme çalışmaları yapmak, idman öncesi kasları ısıtmak ve idman sonrası kademeli olarak soğutmak, geciken kas ağrısı semptomlarını azaltıcı etkiye sahiptir. Buna karşılık kasları esnetmenin geciken kas ağrısını azaltıcı etkisinin “ihmal edilebilir” düzeyde olduğunu savunan birçok araştırmacı da mevcuttur. Hatta kasları gereğinden fazla esnetmenin başlı başlına geciken kas ağrısına yol açtığını da iddia edenler vardır. Bazı sporcular ise dalgalı olarak soğuk ve sıcak suyla duş almanın (sırayla) vücuttaki sirkulasyonu artırıcı özelliğinden ötürü “Geciken Kas Ağrısı”nı azaltıcı ve tedavi edici etkiye sahip olduğunu ileri sürmektedir. Spencer Tunick Spencer Tunick (d. 1 Ocak 1967, Middletown, Orange County, New York), Yahudi asıllı Amerikalı fotoğraf sanatçısı. Çok sayıda nü ile gerçekleştirdiği sanatsal fotoğraflarla tanınır. Kişi sayısının fazlalığı nedeniyle fotoğraflarında çıplak bedenler tek tek algılanmaz, soyut bir desene, doku fotoğrafına dönüşür. Tunick, fotoğraflarını genellikle dünyanın çeşitli yörelerindeki büyük şehirlerde enstalasyon çalışması olarak gerçekleştirir. Mesela, 7 Mayıs 2007'de Meksiko'da 18.000'den fazla Meksikalının katılımıyla o güne kadarki en büyük enstalasyonunu gerçekleştirmiştir. Tunick, ayrıca "Şehrin Ötesinde" adlı orman ve sahil enstalasyonları da yapmıştır, bazen küçük gruplarla ve bireylerle de çalışmaktadır. TÃ¼rk tiyatrosu Türk tiyatrosu, Türklerin Orta Asya'da yaşadıkları dönemlerin birtakım törenleri ve taklit gösterileriyle başlayan tiyatro etkinliklerini ifade eder. Tiyatro sanatının gelişmesi Türkler'in Anadolu'ya gelmeleri, özellikle de İstanbul'u fethetmeleri (1453) ve burayı başkent yapmaları ile daha da hızlanmıştır. Bu dönemden sonraki Türk tiyatrosu "geleneksel tiyatro" ve "batı etkisi altında gelişen tiyatro" olarak ele alınabilir. Geleneksel tiyatro başlığı altında genellikle kukla, meddah, Karagöz, orta oyunu ve köy seyirlik oyunu gibi gösteri türleri yer alır. Şarkı, dans ve söz oyunlarına dayanan geleneksel tiyatro yazılı bir metne dayanmaz. Geleneksel tiyatroda güldürü öğesi ön plandadır. Genellikle sahnesiz bir tiyatrodur. Bunlardan seyirlik köy oyunlarının kökeni tarih öncesi bolluk törenlerine ve ilkel inançlara uzanır. Bunlarda Türkler'in Orta Asya'dan getirdikleri inançların izleri olduğu gibi, Anadolu'da daha önce yaşamış olan toplulukların kültürlerinin de katkısı vardır. Bu oyunların başlangıçta amaçları zamanla değişmiş olsa bile, Türk köylüsünün bu geleneği sürdürdüğü görülür. Kukla ise Türkler'in Anadolu'ya geldiklerinde getirdikleri bir gösteri sanatıdır. İstanbul'da Osmanlı döneminde el kuklası, ipli kukla, sopalı kukla, araba kuklası, yer kuklası, ayak kuklası, iskemle kuklası gibi değişik türde kukla gösterileri 19. yüzyıla kadar geliştirilerek sürdürülmüştür. Ama kukla sanatı, ondan daha eski bir gösteri olan meddahlık ve İstanbul'a 16. yüzyılda geldiği sanılan Karagöz kadar yaygın olmamıştır. Meddahlık, bir konuyu oynayarak anlatma sanatıdır ve İslam ülkelerinde oldukça yaygın bir gelişme alanı bulmuştur. Öbür gösteri türlerinde güldürüye ağırlık verilmesine karşılık meddahlıkta acıklı, duygusal, dinsel ve kahramanlıkla ilgili konulara da rahatlıkla yer verilebiliyordu. Aynı zamanda kıssahan diye anılan meddahlar, sarayda olduğu gibi halk arasında da büyük ilgi görmüş, özellikle kahvehanelerde İstanbullular'ın eğlence gereksinimini yüzyıllar boyunca karşılamıştır. Fatih Sultan Mehmed'in sarayında "Mustafa", "Balaban Lâl" ve "Ömer" adlı kıssahan ve nedimleri daha sonra, II. Selim döneminde Nakkaş Hasan, Çokeydi Reis, III. Murad döneminde ise Meddah Eğlence, Lâlin Kaba diye bilinen Bursalı Seyit Mustafa Çelebi ve Derviş Hasan gibi meddahlar izlemişlerdir. Bu geleneksel "temaşa" türü İstanbul'da Cumhuriyet döneminin ilk yıllarına kadar daha pek çok sanatçı yetiştirmiş, bunlardan Şükrü Efendi, İsmet Efendi ve Meddah Sururi gibi sanatçıları görüp dinlemiş olan bazı İstanbullular onların ününü canlı birer tanık olarak günümüz kuşaklarına bile iletmiştir. Meddahlık sanatı, İmitatör Rasih'le birlikte bir ölçüde zamana uymuş, 1940'larda ise ünlü sinema ve seslendirme sanatçısı Ferdi Tayfur meddahliğa tam anlamıyla çağdaş bir nitelik kazandırmıştır. Günümüzde Celal Şahin ve Orhan Boran gibi bazı sanatçıların bu geleneksel sanat türünü günün koşullarına uygun bir biçim ve içerikle sürdürdükleri, ünlü sinema ve tiyatro oyuncularından Erol Günaydın'ın ise meddahlığı geleneksel özellikleri içinde yaşatmaya çalıştığı söylenebilir. Türkler'in toplumsal yaşamında önemli bir yeri olan bir başka geleneksel gösteri türü de, bir çeşit gölge oyunu olan Karagöz'dür. Gölge oyununun kökeni konusunda değişik görüşler ileri sürülmektedir. Cava, Endonezya ya da Çin gibi Uzak Doğu ülkesinde ortaya çıkmış ve Hindistan üzerinden Orta Doğu'ya gelmiş olması akla yakındır. Bazı kaynaklar Karagöz'ün 14. yüzyılda Orhan Gazi zamanında Bursa'da ortaya çıktığını ileri sürüyorsa da, günümüzde daha yaygın bir görüşe göre Türkler gölge oyunu tekniğini 16. yüzyılda Mısır'dan almış ve bu oyun türüne Karagöz adı altında kesin biçimini 17. yüzyılda kazandırmışlardır. Karagöz de meddahlık gibi, bir kişinin yaratıcılığına dayanan bir gösteri türüdür. "Hayali" ya da "hayalbaz" denilen Karagözcü'nün bir de yardak adı verilen yardımcısı vardır. Klasik bir Karagöz oyunu genellikle dört bölümden oluşur: Karagöz oyunlarının konuları çoğunlukla gerçek yaşamdan alınmış sahnelerden oluşur: Mahalle yaşayışı, esnaf ve evlenme töreleri, toplumsal ve siyasal taşlamaya elverişli olaylar gibi. Bunun dışında Ferhad ile Şirin, Tahir ile Zühre, Arzu ile Kamber kerem ile aslı gibi halk hikâyelerinden, olağandışı öğelere yer veren masallardan da yararlanıldığı görülür. Sarayda oynatılan örneklerinde belli bir inceliğe ulaşan Karagöz oyunlarının, özellikle Osmanlı toplumunun kadınların ve erkeklerin birlikte eğlenmelerini yasakladığı bağnaz dönemlerinde, daha çok yetişkin, erkek seyircilerin gittiği kahvehanelerdeki gösterilerinde açık saçık bir kimliğe büründüğü de göze çarpar. Karagöz'ün başlıca dağarcığı 28 oyundan oluşmakla birlikte, zaman zaman güncel olaylardan da esinlenerek yeni Karagöz oyunlarının türetildiği görülmüştür. Oyunun iki baş kişisi halk zekâsını ve halkın gözündeki bilgiç Osmanlı "münevverini" temsil eden, ama bir yandan da Karagöz'e ve mahalleliye yardımdan geri kalmayan Hacivat'tır. Bunlar dışında Tiryaki, giyimine düşkün Mirasyedi Çelebi, genellikle zenne denilen genç kadın tipleri, mahallenin aptalı Beberuhi, Tuzsuz Deli Bekir, Zeybek gibi kabadayı ve külhanbeyi tipleri, Kürt, Laz, Kastamonulu, Bolulu, Acem, Rumelili, Yahudi, Rum, Ermeni, Arap, Zenci, Frenk gibi taşralı ya da azınlıktan olup şive taklidi yapan Osmanlı İmparatorluğu'nun değişik kesimlerinden gelip İstanbul'da toplanmış olanlar ile cin, büyücü, yılan ve canavar gibi olağanüstü yaratıklar vardır. Geleneksel Türk tiyatrosunun parlak bir örneği olan Karagöz'ün 16. yüzyıldan bu yana pek çok usta hayalci geliştirip zenginleştirmişse de bu sanat türünün bütün inceliklerini bilen geleneksel hayal ustalarının nesli artık tükenmiştir. Karagöz sanatını zamanımıza kadar getirmiş büyük hayalciler arasında Hayali Memduh Bey ile Hayali Küçük Ali'den sonra günümüzde bu sanatı yaşatmaya çalışan Tacettin Diker ve Metin Özlen'in adlarını da anmak gerekir. Geleneksel Türk tiyatrosunun birçok bakımlardan Karagöz'e benzeyen, ama canlı oyuncularla oynayan bir türü de orta oyunudur. 16. ve 17. yüzyıllardaki "kol oyunu", "taklit oyunu", "meydan oyunu" ve zuhuri gibi oyuncu kollarının gösterilerinden kaynaklanan bu gösteri türü kesin biçimini ve orta oyunu adını 19. yüzyılda almıştır. Karagöz'de ve İtalyanlar'ın commedia dell'arte'sinde olduğu gibi orta oyununda da yazılı bir oyun metni yoktur. Ana çizgileri bilinen bir konu ele alınarak, oyuncuların doğaçlama, yani "tuluat" yoluyla geliştirdikleri olaylar dizisi, yine Karagöz'dekine benzer konular ve ondakine benzer oyun kişileriyle sahneye getirilir. Oyun yeri seyircilerin çevrelediği hemen hemen boş bir alandır. Erkek seyirciler ve kadın seyirciler ayrı ayrı yerlerde otururlar. Ortaoyununda Karagöz'ün karşılığı Kavuklu, Hacivat'ın karşılığı ise Pişekâr'dır. Diğer oyun kişileri Karagöz'deki kişilerle büyük benzerlik gösteren kalıplaşmış tiplerdir. Ortaoyunu da Karagöz gibi dört bölümden oluşur. Ama burada perde gazeli yerine Pişekâr'ın seyirciyi selamlaması ve zurnacıyla konuşarak oyunu açması, muhavere bölümünde ise Pişekâr ile Kavuklu'nun tanışma konuşmaları (arzbâr) ve Kavuklu'nun sonunda rüya olduğu anlaşılan bir olayı anlatması (terkerleme) gibi özellikler orta oyununun Karagöz'den ayrildığı bazı ayrıntılardır. Orta oyunu günümüzdeki epik tiyatroyu andıran açık biçimiyle her türlü yeniliği özümleyebilecek bir yapıya sahip olmakla birlikte, en parlak örneklerini verdiği 19. yüzyılda bir yandan "tuluat" tiyatrosunun yozlaştırıcı etkisi, bir yandan da batı etkisinin İstanbul'da yaygınlık kazanması yüzünden daha fazla gelişemeden sınırlı bir ölçüyü aşamamış ve "güdük" kalmıştır. Günümüzde bu türden yararlanarak çağdaş ve yerli bir tiyatro yaratma çabaları da sürüp gitmektedir. Bu denemelerin başarılı örnekleri arasında İstanbul yaşayışını canlandıran Ahmet Kutsi Tecer'in "Köşebaşı" (1948), Oktay Rifat'ın "Oyun İçinde Oyun" (1948), ve Haldun Taner'in "Gözlerimi Kaparım Vazifemi Yaparım" (1964) oyunlarını sayabiliriz. Bu başlık altında Türk tiyatrosunun gelişmesi üç dönemlere ayrılabilir: Tanzimat dönemi, Meşrutiyet dönemi ve Cumhuriyet dönemi. Tanzimat'la birlikte batılı bir tiyatro anlayışını benimseyen Türk tiyatrosu, Cumhuriyet döneminde yurdun her yanında açılan halkevlerinde amatör tiyatro çalışmaları başlayıncaya ve Ankara'da 1940'ların sonunda devlet eliyle bir konservatuvar ve Devlet Tiyatroları Genel Müdürlüğü kuruluncaya kadar geçen sürede hemen hemen yalnız İstanbul'da bir gelişme alanı bulabilmiştir. Bu dönemde atılan adımlar ulusal bir tiyatronun kurulması doğrultusunda özgün yapıtların yazılmasını ve yerli bir duyarlılığın oluşmasını sağlayacak çabalardan çok, kendi toplum yapısına uymayan bir dünyanın tiyatro örneklerine öykünme gibi çelişik bir eğilimi yansıtır. Siyasal ve ekonomik baskılar sonunda batıya açılmaya karar veren III. Selim, II. Mahmud, Abdülmecid gibi yenilikçi padişahların ve bu görüşü benimseyen okuryazar çevrenin Türkiye'ye batı tiyatrosunun girmesinde büyük payı vardır. İstanbul'daki yabancı elçiliklerin aracılığı ve batıya daha kolay yaklaşabilen azınlıkların da girişimiyle çeşitli sanat dallarında batılı biçimler denenmeye başlanmış, tiyatro da bir kurum olarak saray ve halk tarafından büyük ilgi görmeye başlamıştır. Sarayın desteği İstanbul'a gelen yabancı topluluklara gösterdiği ilgiyle kalmamış, Çırağan, Dolmabahçe ve Yıldız saraylarında tiyatro salonları yaptırılmıştır. Batılı anlamda ilk Türkçe oyun, Şinasi'nin "Şair Evlenmesi"'dir (1860). Bu oyun Dolmabahçe Saray Tiyatrosu'nda oynamak üzere ısmarlanmıştır. Bu arada İtalyan, Fransız, Alman, Avusturyalı tiyatro, opera ve bale toplulukları, Adelaide Ristori, Sarah Bernhardt gibi dünyaca ünlü sanatçılar İstanbul ve İzmir'de temsiller vererek bu kentleri önemli sanat merkezleri durumuna getirdiler. İstanbul'da ilk yerli tiyatro topluluğunu kuran Güllü Agop bu olumlu hava içinde yetişmiş ve ilk adı Asya Kumpanyası olan topluluğun adını Osmanlı Tiyatrosu koyarak, Müslüman nüfusun daha yoğun olduğu İstanbul yakasındaki Gedikpaşa Tiyatrosu'nda temsiller vermeye başlamıştır. Batı tiyatrosunun Türkiye'ye girişinde ilk oyunlar yabancı dillerde oynadığından bunları ancak o dilleri bilen az sayıda Türk izleyebiliyordu. Yabancı azınlıklar İstanbul'da tiyatro dernekleri ve tiyatro okulları kurmuşlardı. Ayrıca Ermenice ve Türkçe temsiller veren Ermeni Tiyatro grupları vardı. Güllü Agop'un bu girişimiyle önceleri Ermenice oyunlar oynayan topluluklar yerine, 1866'den başlayarak yalnız Türkçe oynayan ve Türk yazarların yetişmesine önayak olan bir tiyatro kurulmuş oluyordu. 1870'te Sadrazam Âli Paşa'nın desteğiyle 10 yıllık bir tekel ayrıcalığı elde eden Osmanlı Tiyatrosu Türkçe oyunlarda rakipsiz bir tiyatro niteliği kazandı. Türk oyuncuların sahneye çıkmalarında ve Türk seyircilerin batılı bir tiyatro beğenisi edinmesinde Güllü Agop'un topluluğunun önemli rolü oldu. Müslüman Türk kadınlarının tiyatroya gitmesinin hoş karşılanmadığı bir ortamda Güllü Agop kadınlar için kafesli bölmeler yaptırtmış, ama gene de kadınların tiyatroya gitmesinin sık sık yasaklandığı görülmüştür. "Tanzimat" döneminde oynanan ilk oyunlar, daha çok Avrupa kentlerinde moda olan melodram, duygulu komedi, romantik trajedi, tarihsel oyunlar ve kolay beğenilir vodvillerdi. Bu yüzden de izleyicilerin yaşam biçimine oldukça aykırıydı. Daha önce Karagöz ve orta oyunu ile koşullanmış olan izleyicinin kısa zamanda tiyatro kültürü ve görgüsü edinebilmesi kolay değildi. Üst localardaki izleyicilerin aşağıya su dökmeleri, sahneye portakal fırlatmaları sık rastlanan olaylardandı. Ayrıca salonda sigara dumanından göz gözü görmez, ıslıktan ve gürültüden geçilmezdi. Bunda seçilen oyunların kendi yaşamlarına yabancı, ağır bir dille ve bozuk bir şive ile oynanmasının da payı vardı. Önce bu türden oyunların çevirilerini sahneleyen tiyatro adamları, halkı ısındırmak için uyarlama ve öykünme yoluna da gittiler. Bu arada Şinasi, Namık Kemal, Direktör Ali Bey, Ahmed Midhat Efendi, Ebüzziya Tevfik, Teodor Kasap, Ahmed Vefik Paşa ve Abdülhak Hamid gibi ilk Türk oyun yazarları da yazdıkları ve uyarladıkları oyunlarla Güllü Agop, Mardiros Mınakyan, Tomas Fasulyeciyan ve Ahmed Fehim (1856-1930) gibi tiyatro adamlarının çabalarına destek oldular. Bu dönemin oyunlarında genellikle vatan ve özgürlük aşkı, evlilik ve aile düzeninin eleştirilmesi, inançlar ve boş inançlar, batıya açılmanın getirdiği sorunlar irdelendi. Batılı biçimlere yerli içerik bulmaya çalışan "Tanzimat" tiyatrosunun ahlakçı, öğretici bir tutumu olmakla birlikte, eğlendiriciliği de elden bırakmadığı görülür. Özellikle müzikli oyunlar Dikran Çuhacıyan'ın kurduğu Opera Tiyatrosu'nda büyük ilgi görmeye başlayınca, bu türün Güllü Agop tarafından da ele alınmasına yol açmıştır. Çuhacıyan'ın sahneye koyduğu "Leblebici Horhor Ağa" adlı müzikli oyun büyük başarı kazanmıştı. Güllü Agop'un temsilleri arasındaysa Ahmed Midhat Efendi'nin "Çengi ile Zeybekler" adlı oyunları yer aldı. Müzikli oyunların çoğu yabancı yapıtlardan uyarlanmaktaydı. Bu sırada orta oyunundan, batı tiyatrosunun etkisiyle kendine özgü bir tiyatro türedi. Tuluat olarak bilinen bu tür sahnede metinsiz ve suflörsüz oynanıyordu. Bu işe ilk başlayan eski bir orta oyunu ustası olan Kavuklu Hamdi'dir. "Tuluat" tiyatrosunun Kavuklu Hamdi'den sonra ikinci büyük sanatçısı Abdürrezzak'ı, Ali Rıza Efendi, Hakkı Efendi ve Kel Hasan izledi. İsmail Dümbüllü, Münir Özkul ve Ferhan Şensoy'la da zamanımıza kadar geldi. Abdülmecid'den sonra II. Abdülhamid'in baskı dönemi ve sansürün olumsuz etkisiyle oyun yazarlarının, oyuncularının siyasal ve ekonomik baskı altında kalmaları, bu dönemin ikinci yarısında oyun seçiminde belli bir zevksizliği de getirmiştir. Tanzimat döneminde Gedikpaşa Tiyatrosu'nda oynayan Namık Kemal'in "Vatan yahut Silistre" oyunu seyircilerin özgürlük duygularını coşturup olaylara yol açınca, Namık Kemal ve bazı arkadaşları sürgüne gönderildi. Bundan böyle izin alınmadan oyun oynatılması kuralı kondu. Ayrıca vatan, dinamit, hürriyet, adalar, birader, Makedonya, Girit, Kıbrıs ve burun gibi sözcükler de sakıncalı görüldüğü için yasaklandı. Gene aynı tiyatroda oynayan Ahmed Midhat Efendi'nin "Çerkez Özdenleri" (1884) adlı oyunu sarayın kuşkusunu çektiği için, tiyatro bir gecede yıktırıldı. Bundan sonra uzunca bir süre sansür, sürgün ve jurnalcılık yüzünden doğru dürüst tiyatro çalışması yapılmadı. II. Meşrutiyet'in ilan edilmesiyle (1908) gelen özgürlük ortamı İstanbul'da tiyatro yaşamına da büyük bir canlılık kazandırdı. Anayasanın yurttaşlara tanıdığı yönetime katılma ve denetleme haklarını kullanmak isteyen birçok yazar ve sanatçı görüşlerini yansıtmak için tiyatroyu elverişli bir araç saydı. Oyunların konularını Osmanlı tarihindeki zaferler, kahramanlık destanları, çokevlilik, evlilik dışı ilişkiler, kadın hakları, köylerdeki sömürü ve bozuk düzen oluşturuyordu. Tanzimat döneminde daha çok Ermeni oyuncuların ayakta tuttuğu tiyatro sanatı Meşrutiyet döneminde Türk oyuncuların da katılmasıyla güçlendi ve yaygınlaştı. Böylece, yeni yazarlara ve tiyatroculara hazırladığı yetişme olanaklarıyla, 1923'ten sonraki cumhuriyet tiyatrosunun temelleri bu dönemde atılmış oldu. Halka tiyatronun ne olduğunu anlatmak ve iyi bir tiyatro izleyicisi yetiştirmek için de çaba gösterildi. Tiyatroya çok yabancı olan halka tiyatroya koyu renk, temiz bir giysiyle gelinmesi, oyun sırasında yüksek sesle konuşulmaması, fındık fıstık yenmemesi için programlar ve el ilanları aracılığıyla uyarılarda bulunuldu. Cumhuriyet döneminde İstanbul Türkiye'deki tiyatro etkinliklerinin merkezi oldu. Kurtuluş yıllarının coşkunluğu, çağdaşlaşma çabalarının üstyapı kurumlarında yoğunlaşan belirtileri tiyatroya da yansımaktaydı. Kadın ve erkeklerin tiyatroya birlikte gitmeleri de bu değişimin örneklerindendir. Ayrıca, daha cumhuriyetin ilk yıllarında kadın oyuncu sorunu çözümlenmiş, Darülbedayi'de oynanan Othello'da Desdemona rolünü Bedia Muvahhit, Emilia'yı ise Neyyire Neyir canlandırmıştır. Tiyatro öğrencileri arasında da artık kızlar görülmektedir. Türkiye'nin ilk ödenekli tiyatrosu Darülbedayi'nin bu dönemde adı İstanbul Şehir Tiyatrosu olarak değiştirilmiş (1927), görgü ve bilgisini yurtdışında geliştiren Muhsin Ertuğrul'un yönetimindeki bu tiyatro yeni oyun yazarlarının, oyuncularının, yönetmenlerin ve her kuşaktan binlerce tiyatro seyircisinin yetişmesinde bir okul görevi görmüştür. Önceleri Tepebaşı'nda Dram ve Komedi tiyatrolarında çalışmalarını sürdüren topluluk, yapıların yıkılması ve yanması nedeniyle Beyoğlu Yeni Komedi Tiyatrosu, Harbiye Şehir Tiyatrosu gibi salonların yanı sıra, 1960'tan sonra yapılan Üsküdar ve Fatih şehir tiyatrolarında ve Kadıköy Halk Eğitim Merkezi'nin salonunda her tiyatro mevsiminde oyunlar sunmuştur. Bu ödenekli tiyatronun dışında bazı özel tiyatrolar da Meşrutiyet döneminden beri süregelen dağınık bir düzen içinde, gerek Naşit (1886-1943) gibi büyük halk sanatçılarının gördüğü ilgiyle, gerek operet topluluklarının getirdiği canlılıkla İstanbul'un tiyatro yaşamını zenginleştirmişlerdir. 1936'da Milli Musiki ve Temsil Akademisi'nin bir bölümü olarak açılan Ankara Devlet Konservatuvarı, yetenekli Alman tiyatro adamı Carl Ebert'in çabasıyla değerli oyuncuların yetişmesine katkıda bulundu. İlk hazırlık döneminden sonra 1949'da Devlet Tiyatroları resmen kuruldu. Böylece tiyatro sanatının yurt düzeyinde yaygınlaşmasında da önemli bir adım atılmış oldu. Bu kurum daha sonra İstanbul, İzmir, Bursa, Adana, Trabzon ve Diyarbakır'da yerleşik kadrolarla çalışan şubeler açarak ve daha başka kentlere turneler düzenleyerek tiyatroyu yaygınlaştırdı. 1990'lı yılların sonlarından itibaren bakıldığında, uluslararası arenada da önde gelen yazarları arasında başlıca ismi geçenler, Tuncer Cücenoğlu, Memet Baydur, Ferhan Şensoy, Uğur Uludağ'dır. Tuncer Cücenoğlu, daha geleneksel tarzda yaklaştığı, yazını ile özellikle Balkan ülkelerinde büyük ilgi ile karşılandı. Memet Baydur ise, evrensel temaları ele alan çalışmalarını, absürt tiyatronun potasında eritmiş ve Çağdaş Türk Tiyatrosunun en özgün eserlerinden bazılarını ortaya koydu. Özellikle "Kamyon" ve "Vladimir Komarof", Memet Baydur'un, dramatik yapı olarak en başarılı eserleridir. Ferhan Şensoy, ustası kabul ettiği Haldun Taner'den aldığı Geleneksel Türk Tiyatrosu kalıplarını, daha çok dünya tiyatrosunun önemli yazarlarının oyunları ile devşirme yoluna giderek, söz esprisine dayalı diye tanımlanabilecek yenilikçi bir tiyatronun temellerini oluşturdu. "İçinden Tramvay Geçen Şarkı" ve "Güle Güle Godot" bunun başlıca örneklerindendir. Oyunlarını Ortaoyuncular ismini verdiği tiyatro ekibinde sahnelemektedir. Yüzünü daha fazla batıya dönmüş bir şekilde, kendi tarzını yaratmaya çalışan genç tiyatro ekipleri daha çok deneysel tarzlara yöneldiler. Bunların arasından farklılıkla öne çıkanlardan biri olan Uğur Uludağ, özünü Geleneksel Türk tiyatrosundan alan ve biçimsel olarak da, çizgi film estetiğinin karakter tanımlamalarında belirleyicilik gösterdiği yeni bir stil yarattı ve bu stile "cartoon" adını verdi. Bu tarzla öne çıkan başlıca eserleri "Godot'yu İzlerken" ve bir seri olarak devam eden "Üçüncü Türden Yakın İlişkiler" isimli eserlerdir. Metin And. "Başlangıcından 1983'e Türk Tiyatro Tarihi". İletişim Yayınları, 2004. Sevda Şener. "Cumhuriyet'in 75. Yılında Türk Tiyatrosu". Türkiye İş Bankası Kültür Yayınları, 1999. Nurhan Karadağ. "Köy Seyirlik Oyunları". Türkiye İş Bankası Kültür Yayınları, 1978. Refik Ahmet Sevengil. "Türk Tiyatrosu Tarihi", 4 Cilt. Maarif Basımevi, 1959. Uğur Akıncı, Semih Çelenk ve Özlem Belkıs. "Kalemden Sahneye: 1946'dan Günümüze Türk Oyun Yazarlığında Eğilimler", 3. Cilt. Sahne Kültürü Kitaplığı, 2003. Esen Çamurdan. "Tanzimat Dönemi Türk Tiyatrosu". Habitus Kitap, 2015. Eren Buğlalılar. "Kadife Koltuktan Amele Pazarına: Türkiye'de Politik Tiyatro 1960-1972." Tavır Yayınları, 2014. Antiserum Antiserum, enfeksiyon yapıcı mikroorganizmalara ya da zehirli maddelere karşı etkili özgül antikorları içeren kan serumu. Antiserumlar at, koyun, sığır, tavşan ve insan kanında enfeksiyon, zehirlenme ya da aşılanma sonucunda gelişir ve başka kişilerin belirli bir hastalığa karşı bağışıklanmasında ya da zehirli hayvan sokmalarının ve ısırıklarının tedavisinde kullanılabilir. Hayvanlardan elde edilen antiserumlar daha çok kullanılmakla birlikte, hayvan antikorlarına alerjisi olan kişilere insan antiserumlarının verilmesi daha uygundur. Hawkmon Hawkmon (Japonca: ホークモン), Digimon adlı çizgi dizideki hayali bir karakterdir. Gelişince Halsemon olur. Hawkmon atmaca boyutlarnda bir kuştur. Kanatları ve gövdesi kırmızı olup, kanatlarının uçları siyahtır. Kanatlarının uçlarındaki siyahlıkarı parmak, kanatlarını kol gibi kullanır. Gözleri açık mavidir. Alnında bir kemer vardır. Kemer, kafasındaki bir tüyü tutar. Gözlerinin altında ve kemer tokasından çıkan 2 tane kırmızı çizgi vardır. Şahin Pecesi adlı bir saldırısı vardır. NetBSD NetBSD, 57 farklı mimari ile çalışan ileri seviye bir işletim sistemidir. Berkeley'deki Kaliforniya Üniversitesi'nde geliştirilmiş UNIX® türevi olan BSD'yi temel almıştır. NetBSD birçok kişi tarafından geliştirilmekte ve devam ettirilmektedir. Ayrıca devamlı yeni mimariler için geliştirim aşamalardadır. NetBSD ve FreeBSD eş zamanda doğarken, OpenBSD işletim sistemi NetBSD'den koparak oluşmuştur. Buna ingilizcede "fork" denir. NetBSD 3.0 sürümüne geçtikten sonra, sürüm adlandırmasını değiştirdi. Current sürümün numarasına bundan itibaren hep .99.x ilave ediliyor. Misal: 4.99.34 current sürümü oluyor. Current'den Release sürümü ayrılıyor. Yani 4.99.x sürümünden 5.0 ayrılıp oluşuyor. İsabey, Çal İsabey, Denizli ilinin Çal ilçesine bağlı bir mahalledir. Mahallenin nüfusu 1953 kişidir. Taurin Taurin, yarı esansiyel methiyonin ve sistinden türetilen sülfür türevi bir aminoasittir. Vücutta doğal olarak bulunur. Vücuttaki nörolojik fonksiyonları ve nörolojik iletişim mekanizmasını kuvvetlendirir ve düzenleyerek antioksidan özellikler gösterir. Beyin hasarından sonra vücutta taurin seviyeleri artırılır bunun nedeni nörolojik olarak koruyucu olması ve nörolojik canlandırıcı etkilere sahip olmasıdır. Yeni bir taurin türevi olan 2-(1-phenylethyl)-aminoethanesulfonyl-2-propylamide hydrochloride in spinal cord yaralanması olan fare modellerinde nörokoruyucu (Neuroprotector) etkileri bilimsel olarak ispatlanmıştır. Taurin, sistein ile birlikte prematür çocuklar için esansiyel amino asittir. Taurin alımı tip1 ve tip 2 diyabetin önlenmesinde oldukça etkilidir. Vücutta beyin ve Karaciğer taurin sentezinden sorumlu en önemli iki organdır. Bu organların akut ya da kronik sorunları vücuttaki taurin seviyelerini etkileyebilmektedir. Taurin beyin ve sinir sistemindeki kalsiyum ve potasyum dengesinin düzenlenmesine yardımcı olur. Taurin merkezi sinir sisteminde anksiyete önleyici özellikler taşımaktadır. Taurin dinlenme durumundaki enerji harcama potansiyelini uyararak obezite rahatsızlığında da katkıda bulunabilmektedir. Taurin eksikliği obezite ile bir arada bulunabilmekte ve bu kısır döngü obezitenin kalıcı hale gelmesine neden olmaktadır. Taurin kardiyak aritmilerden korunmada ve serbest radikal hasarının önlenmesinde elzemdir. Taurin kemik metabolizmasını olumlu etkileyerek vücutta osteoblast üretimini artırarak özellikle parçalı olmayan kırıkların hızlı iyileşmesinde gereklidir. Antihipertansif özelliklerinden dolayı koroner risk ve enfarktüs tehlikesini azaltmaktadır. Hücre bazında koruyucu özelliklerinden dolayı vücudun her türlü egzersize dayanım ve mukavemetini artırır. Pankreatit durumunda elde edilen histopatolojik bulgulara göre taurin kullanımı önemli iyileştirmeler sağlamaktadır. Özellikle çinko ile birlikte oksijensizlik durumlarına karşı nöron korur. Taurin enerji içeceklerinin hemen hemen hepsinde mevcuttur. Ancak yapılan son araştırmalara göre tamamen tehlikesiz olduğu saptanamamıştır. BÄ±rgaz Bırgaz veya Burgaz, güneydoğu Bulgaristan'da nehir. Arda nehrine dökülür. Çevresinde birçok Türk köyü bulunmaktadır. Glukuronolakton Glukuronolakton (IUPAC adı = ("2R")-2-[("2S,3R,4S")-3,4-dihydroxy-5-oxo-tetrahydrofuran-2-yl]-2-hydroxy-acetaldehyde) vücutta doğal olarak bulunur. Doğal bir metabolit ve glukoz parçalandığında oluşan karbonhidrattır. Vücuttan zararlı maddeleri atmaya yardım eder, anında enerji verir. Karataş Gölü Karataş Gölü Burdur, Tefenni ovasında yer alan küçük ve sığ bir tatlı su gölüdür. Karamanlı ilçe sınırlarında ve 1190 hektar büyüklüğündedir. Uluslararası sulak alanlar listesinde bulunan göl, 1985 yılında yaban hayatı koruma alanı kabul edilmiştir. Gölün rakımı 1050 m, en derin yeri 2 m'dir Bademli dere ve Akçay gölü beslerken, çevre tarlaların sulanması amacıyla suları kullanılmaktadır. Gölde bol miktarda sazlık alan bulunmaktadır. Buralar tespit edilen 122 kadar kuş türü için yuvalama alanıdır. Av ve yaban hayatı koruma alanı olan göl, Karataş Tepesi ile Kağılcık Dağları yakınındadır. Balık popülasyonu açısından bol miktarda yayın balığı ve sazan bulunmaktadır. Göle gelen Bozçayın suları Karamanlı barajında tutulmasıyla gölde kuraklık tehlikesi belirmiştir. Gölün önüne seddeler yapılarak rezervuar alana dönüştürmek hedeflenmektedir. Göl çevresinde ağaçlandırma çalışmalıyla mesire alanı ve kuş cenneti oluşturulmaya çalışılmaktadır. Göl çevresinde; 61 su kuşu, 48 ötücü, 12 gündüz ve bir gece yırtıcı kuş türü tespit edilmiştir. Alanda görülen başlıca kuşlar şunlardır; Angıt, Boz Sakarca Kazı, Kaz, Fiyu, Gri Balıkçıl, Büyük ve Küçük Ak Balıkçıl, Elmabaş Patka, Çamurcun, Boz Ördek, Çamurçulluğu. Gölde 4 balık, 2 amfibi, 9 sürüngen olmak üzere 15 tür tespit edilmiştir. Göl ve çevresinde bulunan balık, amfibi ve sürüngen türleri şunlardır; sazan, havuz balığı, kızılkanat, sudak, gece kurbağası, ova kurbağası, çizgili kaplumbağa, tosbağa, dikenli keler, toros kertenkelesi, tarla kertenkelesi, karayılan, hazer yılanı, yarı sucul yılan, su yılanı. Ateş saati Ateş Saati, (ya da Mum Saati), petrol lambasının alevi ile çalışan saat mekanizmasında, tüketilen yağın bölmeli bir saydam kapta izlenmesi ya da kısalan mumun gölgesinin, arkadaki bir cetvel üzerindeki boyuna göre zaman belirlenen saattir. İlk olarak nerede kullanıldığı bilinmemektedir. Ancak bu çeşit saatler 520 yılına ait Çinli şair You Jiangu'nun bir şiirinde geçmektedir. Bu şiirde mum üzerindeki derecenin zamanın geçmesini belirlediği anlatılmaktadır. Aynı tip mumlar 10. yüzyılın ilk dönemlerinde Japonya'da da kullanılmıştır. Uzakdoğudaki bu ülkelerde tapınaklar başta olmak üzere çeşitli bitkiler dövülerek toz haline getirilip, sıkıştırılarak bir tüp içinde yerleştirilmesi ile ateşin ulaştığı yere göre zaman hesaplaması yapılmaktaydı. En bilinen mum saati ise İngiltere'de Kral Alfred tarafından kullanılmıştır. Büyük Alfred'in icadı saat, tamamı 72 penny ağırlığında, her biri 12 inç uzunluğunda, aynı kalınlıkta ve 12 eşit parça şeklinde işaretlenmiş 6 mumdan oluşmaktadır. Her mum tamamen 4 saatte ve her işaret 20 dakikada yanmaktadır. Mumlar ağaçtan yapılmış ve önü mumlar görünecek şekilde şeffaf koruma kutusu içinde durmaktadır. En gelişmiş modellerinden biri ise Ortadoğulu bilim adamı El Cezeri'nin 1206 yılında yaptığı saat kabul edilir Halim Yazıcı Halim Yazıcı (d. Bergama, İzmir 1954) Türk şair. İzmir İktisat Fakültesi’ni bitirdi. 1978 yılında "Dönemeç" dergisinin bir süre sahipliğini ve sorumlu yönetmenliğini yaptı. "Küçücük", Körfez, Akropol, Yamaç, Ünlem dergilerini kurucuları arasında yer aldı. İlk şiir ve inceleme yazılarını Dönemeç, "Türkiye Yazıları", Küçücük, "Sanat Edebiyat 81" ve "Kocatepe"’de yayımladı. Denizli Belediyesi Kültür Müdürlüğü (10 yıl), İzmir Çiğli Belediyesi Kültür Müdürlüğü (5 yıl), İzmir Konak Belediyesi Kültür Müdürlüğü (5 yıl) görevlerinde bulundu. Temmuz 2009 - Ekim 2010 tarihleri arasında İzmir Büyükşehir Belediyesi Kültür Müdürlüğü, Kent Konseyi Şube Müdürlüğü, Bornova Belediye Başkanlığı Kültür-Sanat Danışmanlığı görevlerinde bulundu. Çalışma hayatını Konak Belediyesi'nde sürdürmektedir. Yayın hayatına Nisan 2015'te başlayan CazKedisi şiir dergisinin Genel Yayın Yönetmenidir. Birçok festival ve panelde konuşmacı olarak bulunmaya devam etmektedir. Uluğ Bey Uluğ Bey (, Türkçe: الغ‌بیگ Ulug Beg; asıl adı: میرزا محمد طارق بن شاه رخ - Mīrzā Muhammed Ṭaragay bin Şāh Ruḫ; d. 22 Mart 1394 - ö. 27 Ekim 1449), Timur İmparatorluğu'nun 4. sultanı ve Türk matematikçi ve astronomi bilgini. Babası Timur'un küçük oğlu Şahruh, annesi Gevher Şâd'dır. 1393 yılında Azerbaycan'ın Sultaniye kentinde doğmuştur. Asıl adı Muhammed Taragay olup Timur tarafından sevilmesi nedeniyle Timurlular'daki ""emîr-i kebîr""'in Türkçe karşılığı olan "Uluğ Bey" unvanıyla anılmaya başladı. 1394-1405 yılları arasında sarayda dinî ilimlerin yanısıra mantık, matematik ve hey'et "(astronomi)" tahsili gördü. 1404’te Timur tarafından Muhammed Sultan’ın kızı Öge Begüm "(Öge Biki)" ile evlendirildi. Timur’un Çin üzerine gerçekleştireceği sefere katıldı. Ancak Timur’un 18 Şubat 1405 tarihinde Otrar’da ölmesi üzerine onun naaşıyla birlikte Semerkant’a geri dönmek üzere harekete geçti. Timur ölmeden önce torunlarından Pir Muhammed’i varisi seçmesine rağmen Timur’un diğer torunlarından Halil Sultan, taht üzerinde hak iddia etmeye başladı. Semerkant savunucuları Uluğ Bey ve beraberindeki emirleri şehre sokmayınca Buhara’ya geçmek zorunda kaldı. Buhara'da da can güvenliği kalmayınca gizlice babası Şahruh’un bulunduğu Herat’a kaçtı. 1406 yılında babası ve kuzeni Pir Muhammed’in ordularının başında Ceyhun dolaylarında Sultan Halil ile karşılaştı. Ancak meydana gelen savaşta Sultan Halil’in galip gelmesi üzerine Herat’a kaçmak zorunda kaldı. 1409 yılında Şahruh, Sultan Halil’i ele geçirerek Semerkant’a hakim oldu. Uluğ Bey de emir Şah Melik’in gözetiminde buranın hükümdarı oldu. Sonrasında Emir Nureddin isyanının bastırılması, Emir Şah Melik’in Herat valisi olmasıyla da Semerkand merkezli Mâverâünnehir bölgesinde tek başına hüküm sürmeye başladı. 1414 baharında amcası Şeyh Ömer’in oğlu Ahmet denetimindeki Fergana’ya sefer düzenledi. Semerkand'da hüküm sürerken genel olarak avcılık, eğlence ve alimlerle sohbetlerle geçiren Uluğ Bey, şeyh, molla ve dervişlerle iyi ilişkiler sağlayamamıştı. Bu dönemde saray kuşçularından Alaaddin Ali bin Muhammed "(Ali Kuşçu)" ile dostluk kurmaya başladı. 1425 yılında Moğollar üzerine sefer düzenleyerek Issık Gölü dolaylarına kadar geldi. Moğolları dağıtarak önemli miktarda ganimetle Semerkant'a döndü. Sonrasında babasından aldığı destek kuvvetlerle Özbekler üzerine sefer düzenlese de yenilerek Semerkant'a çekilmek zorunda kaldı. Şeyhler, mollalar ve dervişler tarafından şehre sokulmak istenmese de kendisine sadık adamlarının desteğiyle Semerkant’a girerek düzeni yeniden sağladı. Daha sonra yeniden Özbekler’e sefer düzenleyerek Taşkent’e kadar ilerledi. Buradan Semerkant’a döndükten sonra av ve eğlence yaşantısını bırakan Uluğ Bey, ilim çalışmalarıyla uğraşmaya başladı. İlmî sohbetler, matematik ve astronomi konularında kendini eğiterek kendini geliştirmeye başladı. Bu dönemde önemli alimler Kadızade Rumî, Gıyaseddin Cemşid ve Ali Kuşçu ile çalışmalar yaptı. Semerkant yakınlarında rasathane kurulması çalışmaları başlattı. 1429 Ekimi'nde rasathaneyi tamamladı. Şahruh'un 12 Mart 1447 yılında ölümüyle yeniden Timurlu tahtı için yaşanan mücadeleye katıldı. Herat'a sefere çıktı ve karşısına çıkan Ebebekir Mirza'yı ele geçirerek onun kuvvetlerini de ordusuna kattı. Herat'ta hâkim olan annesi Gevher Şâd ve kardeşi Baysungur'un oğlu Alaüddevle ile anlaşarak eski sınırları kabul etti. Ancak oğlu Abdüllatif, valisi olduğu Belh şehrinde Alaüddevle tarafından kuşatılınca yeniden sefere çıktı. 1448 yılı baharında Alaüddevle'nin kuvvetlerini yenerek Herat'a girerek tahtta egemenliğini sağladı. Herat'a oğlu Abdüllatif'i vali yaparak batıya doğru harekete geçti. Kışın yaşanan isyanı bastırmak için Herat'a döndü ve şehri yağmalattı. Buradan Buhara'ya geçen Uluğ Bey bir süre burada kaldı. Bu sıralarda Gevher Şâd Sultan da Herat'ı geri aldı. 1449 yılında Belh'te bulunan oğlu Abdüllatif'in kendine sefer düzenleyeceği haberi üzerine onun üzerine harekete geçti. Ceyhun kıyılarında karşılaşan kuvvetler küçük çaplı çarpışmalarda bulundu. Bu esnada Semerkant'ta yaşanan isyanı bastırarak tekrar Abdüllatif üzerine harekete geçen Uluğ Bey, Semerkand yakınlarındaki Dımaşk köyü yakınlarında oğluna yenildi. Bir süre kaçtıktan sonra Semerkant'a dönerek oğluna teslim oldu. Teslim olduktan sonra Hacca gitmek için oğlunun iznini alan Uluğ Bey, yolda oğlunun adamları tarafından öldürüldü. Uluğ Bey, Semerkant'ta bir medrese ve bir de rasathane yaptırmıştır. Kadızade Rumi bu medreseye başkanlık etmiştir. Rasathane için yörede bulunan tüm mühendis, alim ve ustaları Semerkant'a çağırmıştır. Kendisi için de bu rasathanede bir oda yaptırarak tüm duvar ve tavanları gök cisimlerinin manzaralarıyla ve resimleriyle süsletmişti. Rasathanenin yapım ve rasat aletleri için hiçbir harcamadan kaçınmamıştır. Bu gözlemevinde yapılan gözlemler, ancak on iki yılda bitirilebilmiştir. Gözlemevinin yönetimini Bursalı Kadızade Rumi ile Cemşid'e vermiştir. Cemşid, gözlemlere başlandığı sırada ve Kadızade' de gözlemler bitmeden ölmüştür. Gözlemevinin tüm işleri o zaman genç olan Ali Kuşçu'ya kalmıştır. Bu gözlem üzerine Uluğ Bey, ünlü "Zeycini" düzenlemiş ve bitirmiştir. "Zeyç Kürkani" veya "Zeyç Cedit Sultani" adı verilen bu eser, birkaç yüzyıl doğuda ve batıda faydalanılacak bir eser olmuştur. Zeyç Kürkani, bazı kimseler tarafından açıklanmış ve Zeyç'in iki makalesi 1650 yılında Londra'da ilk olarak basılmıştır. Avrupa dillerinin birçoğuna, çevrilmiştir. 1839 yılında cetvelleri Fransızca tercümeleriyle birlikte, asıl eser de 1846 yılında aynen basılmıştır. Zeyç Kürkani'nin asıl kopyalarından biri Irak ve İran savaşlarından sonra Türkiye'ye getirilmiş ve hâlen Ayasofya kütüphanesindedir. Uluğ Bey'in yönetimi zamanında fetihlerden çok babası zamanında olduğu gibi yönetim güçlendirilmiş ve önemli bilimsel gelişmeler yaşanmıştır. Ä°nternet forumu İnternet forumu ya da mesaj panosu, elektronik ortamda yaratılmış bir tartışma platformu ve paylaşım sistemidir. Forumların atası ziyaretçi defterleridir. Daha sonra mesaj panoları ortaya çıkmış ve en son olarak günümüzdeki forum hâlini almıştır. Forum alanına girildikten sonra ilgili kategori seçilir ve bu kategori bağlı olarak; Forumlar, değişken oldukları için normal internet sayfaları olan html,htm,xhtml,htm,xml biçimlerinde kodlanamazlar. Bu nedenle ya ASP (Active Server Page) ya da PHP (Personal Home Page) kod tabanlarında oluşturulurlar. Fakat arama motoru optimizasyonları için Linux sunucularda Mod Rewrite özelliği kullanılarak sanal linklerle htm ,html gibi linkler elde edilebilir. Forumlarda mevcut verileri kaydetmek için bir database vardır. Bu database Microsoft tabanlı ise genelde Ms Access, Linux tabanlı ise genelde MySQL'dur. Database içinde kullanıcılar, mesajlar ve konular yer alır. Günümüzde gerek ASP,ASP.Net gerek PHP alanlarında kodlanmış birçok forum vardır. Bunların bazı örnekleri şunlardır: Michael Douglas Michael Kirk Douglas (d. 25 Eylül 1944; New Jersey), Amerikalı oyuncu ve yapımcı. Bermudalı aktris Diana Dill ve Amerikalı oyuncu Kirk Douglas'ın oğludur. Sinema hayatına 1962 yılında yardımcı yönetmen olarak başlamıştır. 1972 yılında Karl Malden ile başrolü paylaştığı "San Fransisko Sokakları" ("") dizisiyle oyuncu olarak ün kazanır. Catherine Zeta-Jones ile evlidir. Bir kızı, bir oğlu vardır. Esasen Abhaz kökenlidir. Douglas, ABD'de doğuştan ABD vatandaşıdır ve Bermudalı annesinin doğum yoluyla Bermuda vatandaşlığına sahiptir. 1980 yılında, Douglas üç yıldır oyunculuk kariyerine kenara ciddi kayak kazası geçirdi. 17 Eylül 1992 tarihinde, aynı yıl Temel İçgüdü filmi vizyona girdi ve Sierra Tucson Merkezi'nde alkolizm ve uyuşturucu bağımlılığından dolayı 30 gün tedavi gördü. Douglas'ın, gırtlak kanseri hastası olduğu 16 Ağustos 2010 tarihinde duyuruldu ve kemoterapi ve radyasyon tedavisi gördü. Ahmet Günbaş Ahmet Günbaş (d. 30 Ocak 1953, İzmir) İlk ve orta öğrenimini İzmir`de yaptı. Gazetecilik Yüksek Okulu'nu bitirdi. İlk yazıları Demokrat İzmir gazetesinin Edebiyat ve Sanat sayfasında yayımlandı. 1976 yılında; Hüseyin Yurttaş, Ali Rıza Ertan ve Mehmet Kadri Sümer'le aylık edebiyat dergisi Dönemeç'i kurdu ve sorumlu yönetmenliğini yaptı. Şiir, eleştiri ve incelemeler yazdı. Son yıllarda Kitap tanıtım yazıları kaleme almaktadır. Günbaş, Agora dergisinin de kurucuları arasında bulunmaktadır. Elektronvolt Elektronvolt (eV) değeri yaklaşık 1.6 x 10 J olan enerjiye verilen addır. Tanım olarak bir elektronun, boşlukta, bir voltluk elektrostatik potansiyel farkı katederek kazandığı kinetik enerji miktarıdır. Diğer bir deyişle, 1 volt çarpı elektronun yüküne eşittir. 1 volt (1joule/coulomb J/C) temel yük (e veya 1.602 176 565(35) x 10 C) ile çarpıldığında buna eşit olmaktadır. Elektronvoltun tasarlanma amacı elektrostatik parçacık hızlandırıcılarda bir ölçüm birimi olarak kullanılmasıdır. Hızlandırılan parçacık q yüküne sahiptir ve de enerjisi E=qV olarak bulunur. Elektronvolt SI birimi değildir. Bu nedenle genelde SI birim sistemi önekleriyle(milli-, kilo-, mega-, giga-, tera-, peta-, exa-) kullanılır. (meV, keV, GeV, TeV, PeV gibi) Kütle - enerji eşitliğine göre elektronvolt ayrıca bir kütle birimidir. Fizikte genel parçacıkların kütlesi ve enerjisi sıklıkla birbirinin yerine kullanılır. Örneğin E=mc² Kütle eşitliğinde 1eV = 1,783x10-36 kg 'dır. Örneğin kütleleri 0,511MeV/c² olan bir elektron ve pozitron 1,022MeV enerjiyi yok edebilmektedirler. Proton 0,938GeV/c² kütleye sahiptir. Genel olarak bütün hadronların kütleleri 1GeV/c² civarındadır. Bu nedenle GeV parçacık fiziğinde kütle birimidir. Yüksek enerji fiziğinde elektronvolt momentum birimi olarak kullanılmaktadır. 1 voltluk potansiyel fark elektronun bu enerjiyi kazanmasına yol açmaktadır. Bu da bize eV 'u momentum birimi olarak kullanabilmemiz için gerekli izni vermektedir. Momentum boyutlarında birim LT¯1M. Enerji boyutlarında birim L²T¯²M. Bu enerji birimlerini temel bir sabit ile böldüğümüzde (sabit LT¯1 birim hızına sahiptir) enerji birimlerini momentum olarak kullanabilmemiz için gerekli dönüşümün anlaşılmasını kolaylaştırır. Temel ışık hızı birimi "c" ile gösterilir. Enerjinin (eV) ışık hızına bölünmesi ise bize momentumu verir. Parçacık fiziğnde doğal birimler sisteminde ışık hızının c kabul edildiği ve planck sabitinin indirgendiği " ħ " boyutsuz ve birimsel eşitlik kapsamında genel olarak: c= ħ=1 kullanılır. Bu birimlerde mesafeler ve süreler ters enerji birimleriyle ifade edilir. Örneğin partikül saçma uzunlukları genellikle ters parçacık kütlelerinin birimlerinde ifade edilmiştir. Yukarıdaki eşitlik ayrıca kararsız bir parçacığın ortalama ömrünü τ olarak verir (saniye cinsinden) ve bozunumunu genişlik açısından Γ (eV cinsinden) bize Γ = ħ/τ. Bazı alanlarda (plazma fiziği gibi) sıcaklık birimi olarak elektron volt kullanmak çok uygundur. Sıcaklığı kelvine çevrilmesi kB olarak ifade edilir. Boltzmann sabiti: Örneğin tipik bir manyetik hapsetme füzyon plasma 15 keV veya 170megakelvin sıcaklığa sahiptir. Bir yaklaşma değeri olarak: kBT 20Co sıcaklıkta, yaklaşık 0,025eV (yaklaşık 290K/11604K/eV) sahiplerdir. Enerjisi "E" frekansı "v" dalgaboyu " λ " olan bir foton için kullanılabilir. Burada h Planck sabiti c ışık hızıdır. Bu denklemi indirgeyebiliriz. • 5.25×1032 eV: 20 kilotonluk bir nükleer füzyon da açığa çıkan enerji miktarı • 624EeV: (6,24x1020) 100-watt'lık bir ampulun saniyede harcadığı enerji miktarı • 300EeV: Tanrı Parçacığının enerjisi • 1PeV: Antarktikadaki IceCube nötrino teleskobundan iki farklı nötrinodan ölçülen enerji değeri • 14TeV: büyük hadron çarpıştırıcısının dizayn edilmiş proton çarpıştırma enerjisi. • 1TeV: uçan bir sivri sineğin kinetik enerjsi • 125,3 ± 0,6 GeV: Higgs Bozon'unun yaydığı enerji miktarı. LHC'de iki farklı sensör tarafından 5sigma kesinlikle test edilmiştir. • 210 MeV: Pu-239 atomunun fisyonundan açığa çıkan ortalama enerji miktarıdır. • 200MeV: U-235 atomunun fisyonundan açığa çıkan ortalama enerji miktarıdır. • 17,6 MeV: Döteryum ve Trityumun He-4 'ün füzyonu oluşumu esnasında açığa çıkan enerji miktarıdır. Bu enerji kilogram başına 0,41PJ 'dir. • 1 MeV: Bir elektronun hareketsizken sahip olduğu enerjinin 2 katıdır. • 13,6 eV: Hidrojen atomunu iyonize edebilmek için gerekli olan enerji miktarıdır. • 1,6 eV 'den 3,4 eV 'ye: Görünür ışığın foton enerjisidir. • 25meV: Oda sıcaklığındaki termal enerjinin miktarıdır (kBT). Bir hava molekülü ortalama 38 meV: kinetik enerjiye sahiptir. • 230 µeV: Kozmik arka plan mikrodalga ışımasının termal enerjisidir (kBT) Blackmore's Night Blackmore's Night, Ritchie Blackmore (elektrik gitar va akustik gitar) ve Candice Night'tan (söz yazarı ve öncü vokaller) oluşan Rönesans-esintili bir folk rock grubudur. Albümler: Canlı albümler: Toplama albümler: Canlı DVDler: 1998'de, tanınmayan bir grup müzisyen tarafından, Blackmore's Night'ın ve Steve Tilston'ın şarkılarından oluşan "Blackmore's Kingdom" adlı bir albüm çıktı. Bu albüm büyük olasılıkla gitarist Greg Joy'un "Celtic Secrets" albümü olarak yeniden adlandırılmıştır. Atilla Altıkat Köprüsü Attila Altıkat Köprüsü, Adana'nın Seyhan ilçesinde, Adana-Ankara Karayolu; E-5 Karayolu üzerinde bulunan ve Ziyapaşa Bulvarı'nda bağlantı sağlayan, 1984 yılında hizmete açılmış köprüdür. Her iki yanında demirden yaya üst geçitleri bulunmaktadır. 2011 şubat ayı ortalarında yıkımına başlanmıştır . Atilla Altıkat, 27 Ağustos 1982 tarihinde Kanada, Ottawa'da suikaste uğramış Türk askerî ateşesidir. Suikastin sorumluluğunu Asala üstlenmiştir. 2011 yılında yıkılmıştır ve bölgede çevre düzenlemesine gidilmiştir. Mey (ÅŸirket) Mey İçki Sanayii Tic. A.Ş. ; Mey, Tekel’in alkollü içkiler bölümünü satın alan Nurol Holding, Özaltın İnşaat, Limak İnşaat ve Tütsab Ortak Girişim Grubu tarafından kuruldu. 2004 yılının Şubat ayında faaliyete geçen Mey İçki Sanayii ve Ticaret A.Ş., özelleştirme ile "Alkollü İçkiler Sanayi Ticaret A.Ş.", "Alkollü İçkiler Dağıtım ve Pazarlama A.Ş." ve Tekel GMBH’ın yüzde 100 hissesi ile Kıbrıs’taki "Taşel Ltd. Şti."’nin yüzde 51 hissesini devraldı. Halen 17 fabrikada ve 4 küçük işletme tesisinde üretim yapan Mey, 2003 yılı itibarıyla 70 milyon litrelik üretim kapasitesiyle dünyanın önde gelen üreticileri arasında yer almaktadır. Mey ürün ailesindeki içkilerin üretildikleri fabrikalar ise şöyle sıralanmaktadır: Mey, Tekel’in 70 yıla varan köklü geçmişinin yarattığı değerleri geliştirerek daha üst noktalara vardırmayı hedeflemektedir. Tekel’in ürün çeşitliliği ve kalitesi Mey’in yönetiminde korunacak ve geliştirilecek. Tekel’den devralınan değerlerin korunmasının yanı sıraa tüketicilerin yeni ve farklı ürün beklentilerine cevap verecek üstün nitelikli markaların geliştirilmesi şirket tarafından gündeme gelecektir. 10 farklı kategoride üretim yapan Mey, rakıda açık ara liderliğinin yanında votka ve cin kategorilerinde pazar lideri konumundadır. Doğal meyveler kullanılarak üretilen eşsiz likörleri ise yalnızca Türkiye’de değil tüm dünyada en kaliteli likörler arasında gösterilmektedir. Tekel’den devraldığı ürün ailesinde rakı, votka, cin, kanyak ve brendi, likör, şarap, bira, viski ve vermut bulunan Mey, bu özelliği ile dünyada en çok sayıda kategoride üretim yapabilme kapasitesine sahip üretici kuruluşlar arasında ilk sıralarda bulunmaktadır. Mey, Tekel’den devraldığı zengin üretim mirasını ve tüketicileriyle olan daha da geliştirmeyi, ürünlerine yönelik yurtdışı pazarlardan gelen talebi karşılayarak alkollü içecekler sektörünün tüm dünyada önde gelen oyuncularından biri olmayı hedeflemektedir. 2006 yılına geldigimizde Mey İçki, kurdugu şirketin %90'ını Teksaslı bir şirkete (TPG Texas Pacific Group) satmıştır. 2004 yılında tamamını 292 milyon dolara satın aldığı şirketlerin, sadece iki yıl sonra % 90'ını 810 milyon dolara Amerikalılara satmıştır. Yehova (anlam ayrımı) Narkolepsi Narkolepsi, gündüz aşırı uyku eğilimi - Excessive Daytime Sleepiness (EDS) - ile karakterize edilen nöropsikiyatrik bir durumdur. Uyku felci (Sleep Paralise), katapleksi ve hipnogojik halüsinasyonlar ise bu hastalığın uzantısında ortaya çıkan diğer bozukluklardır. En belirgin semptomlarından birisi gece yeterli derecede uyunmuş dahi olunsa gün içerisindeki aşırı uyku eğilimi görülmesidir. Narkolepsi sahibi hastaların en olur olmadık yerlerde ve zamanlarda, kendileri de çoğunlukla farkına varmadan uykuya daldıklarını görmek olasıdır. Gün içerisindeki uyku atakları, bazen kendilerini uyararak bazense uyarmadan, fiziksel olarak uyuma ihtiyacının dayanılmaz olması şeklinde oluşur. Gün içerisindeki kısa uyku durumları birden fazla olabilir. Genellikle kişi bu kısa uykular sonucunda kendisini iyi hissederek uyanır, ne var ki uyku hissi birkaç saat sonra tekrar kendini gösterecektir. Bununla beraber gece uykusu esnasında sık sık uyanma durumları görülür. Narkolepsi hastalığına sahip bireyde zaman içerisinde bu hastalığın beraberinde getirdiği birtakım bozuklukları da görmek olasıdır. Bütün narkoleptiklerde görülmeyen ama narkolepsinin klasik semptomları arasında sayılabilecek bozukluklar: Katapleksi, hipnogojik halüsinasyon ve uyku felci. Katapleksi kasların fonksiyonunu yitirdiği, anlaşılır konuşulamadığı, boyun ya da dizlerdeki gücün zayıflaması sonucu vücudu çökerten epizodik bir durumdur. Bu epizot aşırı gülme, kızgınlık, sürpriz ya da korku gibi duygusal reaksiyonlar tarafından ortaya çıkartılabilir. Süresi birkaç saniyeden birkaç dakikaya kadar uzayabilir. Kişi epizot boyunca bilincini kaybetmez, yalnızca vücut fonksiyonları felce uğramış olur. Uyku felciyse uyanma esnasında geçici bir konuşamama ya da hareket edememe durumudur. Bu genellikle korkutucu olsa dahi tehlikeli değildir. Hipnogojik halüsinasyonlar ise son derece canlı, sık sık korkutucu olan , uykuya dalış ve uyanış esnalarında görülen, rüya bezeri bir durumdur. Gündüz aşırı uyku eğilimi, uyku felci , hipnogojik halüsinasyonlar, özellikle yetersiz uyumuş kişilerde de gözlenebilen bozukluklar olmakla beraber, katapleksi yalnızca narkoleptik hastalara özgü bir durumdur. Bu sayılan semptomlarının tümünü kendinde gösteren hastaların yüzdesi %20 ile %25 arasında değişir. Narkolepsinin semptomları, özellikle gündüz aşırı uyuma eğilimi ve katapleksi kişinin sosyal, kişisel ve profesyonel yaşamında sık sık ciddi problemlere yol açar ve kişiyi birçok yönden kısıtlar. Uyku düzeni iki kısımdan oluşur; birincisi hızlı göz hareketleri olarak adlandırılan REM ( Rapid-Eye-Movement) uykusu, diğeri ise REM uykusu dışında kalan Non-REM (NREM) uykudur. Normalde, kişi uyanıkken beyin dalgaları düzenli bir ritim gösterir. Kişi uykuya daldığındaysa beyin dalgaları yavaşlar ve daha az düzenli olur. Bu sürece verilen ad, NREM yani normal uyku durumudur. Uykuya daldıktan yarım ya da bir saat sonra beyin dalgaları tekrar aktif sürece geçmeye başlar. Buna verilen ad da REM uykusudur. Hatırlayabildiğimiz rüyaların büyük bir kısmı bu süreçte görülür. Normalde insanlar uykularına NREM ile başlarlar. REM uykusunun başlamasıysa denildiği gibi yarım saat ile bir saat arasında değişir. Buna karşın narkoleptik kişiler doğrudan REM uykusuna dalar. Bunun birçok sonucu gözlenebilir: Gece uykusu esnasında çoğunlukla derin bir uykuya sahip olunamaz, genellikle hatırlayamadıkları çok canlı ve genellikle korkutucu rüyalar/kabuslar kendini gösterir, gözle görülür bir biçimde gündüz zamanında her an uykuya dalınabilir. Narkolepsi hastalığı kesin bir şekilde nedenselleştirilmiş değildir. Şu ana dek bulunan en somut neden genetik yolla oluşmasıdır. 2004 yılında Avustralya'da narkoleptik insanlardan alınan proteinlerin farelere enjekte edilmesi yoluyla bir araştırma yapılmıştır. Bu araştırma sonucunda, narkolepsinin "otoimmün" bir hastalık olduğuna ilişkin ipuçları elde edilmiştir. Bu da bağışıklık sisteminin normal beyin dokularına yabancı doku gibi saldırması anlamına geliyor. Nöropeptid hipokretin (uyanıklık sağlar) çoğu hastanın BOS'unda eksik bulunmuştur. Bu da lateral hipotalamusta hipokretin içeren nöronların HLA aracılıklı otoimmün yıkımını düşündürmektedir. Hastaların %98'inde HLA-DRQ 0106 poziftir. Uykudan önce titreme, sürekli halsizlik vb. durumları görmek de olasıdır. Uyku esnasında kişi, dış etkenleri algılayamaz fakat bazılarını hatırlayabilir. Genellikle uyku sürelerinin belirli bir saati olmamasına karşın, bazı hastalar uyku nöbetlerinin vakitlerini saptayabilirler. Bu tip kişilerde genellikle gece uykusuzluk görülür. Açlık Açlık, karaciğerdeki glikojen miktarı belirli bir seviyenin altına düştüğünde hissedilen ve genellikle beraberinde yeme arzusu da getiren his veya duruma verilen isimdir. Bu his genellikle hipotalamustan kaynaklanır ve karaciğerdeki reseptörler aracılığıyla salınır. Ayrıca "açlık" sözcüğü mecazi olarak diğer türlü özlem veya arzular için de kullanılabilir; "zafer açlığı" - "zafere aç olmak" gibi. 8. Saat 8. Saat, Türkçe bir film. Esra, mazohist ve problemli bir kadındır. Ünlü ve zengin bir mimar olan Sinan'la tanışmalarından sonra her şey başka türlü gelişir. Esra intikam almak için 8 saat süre koymuş ve bu sürenin sonunda kendisini öldürerek Sinan'dan intikam alacaktır.. Sinan'ın zamana karşı yarışı başlar.. "En İyi Kadın Oyuncu" Zuhal Gencer "Sadri Alışık Ödülü" Cemal Gözütok Sessiz Çığlık (film) Sessiz Çığlık, 1994 yapımı bir Türk filmi. Bir kaçak mahkûmla ona aşık olan kadının öyküsü.. Kayak tatiline çıkan ama dağ yolunda sevgilisi ile tartışırken direksiyon hakimiyetini kaybedip, yaptığı kazada onun ölümüne neden olan kadın, sığındığı bir dağ evinde saklanmakta olan mahkûmla duygusal bağ kurar. Artık birlikte kaçmaktan başka çareleri yoktur.. GÃ¼nah Tohumu Günah Tohumu, bir Türk filmi. 1994 yapımıdır. Uygur grubu Uygur, Karluk ya da Çağatay grubu Türk dillerinin bir koludur. Bu gruba ait dillerin toplam (ana dil olarak) konuşucu sayısı 65 milyon civarındadır. Günümüzdeki Uygur dilleri şunlardır: Dönüş Yemini Dönüş Yemini, Türkçe bir film. Argu grubu Argu grubu Türk dillerinin bir koludur. Bu grubun günümüzde tek temsilcisi olarak İran ve Afganistan'da 42.000 kişi tarafından konuşulan Halaçça kalmıştır. Salambo Ve Çeliğe Su Verildi Ve Çeliğe Su Verildi Nikolay Ostrovskiy'nin en önemli yapıtlarından biridir. Pavel Korçagin'in devrim sırasında mücadelesini ele alan romanda, üretimin ve savaşın inançla kazanılacağı anlatılır. The Man Behind the Curtain "Lost" dizisi 3. sezonunun 20. bölümüdür. 9 Mayıs 2007'de yayınlanan bölümün yazarları Elizabeth Sarnoff ve Drew Goddard, yönetmeni Bobby Roth'dur. Benjamin merkezli bir bölümdür. Bu bölümde Ben'in geçmişine dönerek doğumunda annesini kaybetmesini babasının ona daha iyi bakabilmek için Dharma'ya gelişi ve adaya taşınmalarını görüyoruz. Ardından babasının onunla hiç ilgilenmemesi ve içine kapanık olması ve adadaki mistik özellikler onun karşısına ölmüş annesini getirmekte. Ve en sonunda Dharma'ya ihanet ettiği ve adadaki hayatına yerli halk ile devam ettiğini görüyoruz. Benjamin, Locke'a; kendisinin de Jacob isimli bir üstünün olduğunu, Jacob'ın "Diğerleri"nin tanımadığı bir adam olduğunu, sadece kendisinin onu gördüğünü ve konuştuğunu söyler. Locke, Ben'e inanmaz ve onun yalancı olduğunu ifade eder. Benjamin Locke'a, Locke'un Jacob tarafından adaya getirtildiğini anlatır. Locke, kendisini Jacob ile tanıştırması için ısrar eder. TarÄ±k Tarık aşağıdaki anlamlara gelebilir: Eurovision Şarkı Yarışması'nda Türkiye Türkiye, Eurovision Şarkı Yarışması'na ilk olarak 1975 yılında, Semiha Yankı’nın seslendirdiği "Seninle Bir Dakika" isimli şarkıyla katıldı, ancak 1990’lara kadar puan tablosunun sonlarında yer aldı. 1979 yarışması Kudüs’te düzenlendiği için Türkiye, o yıl halk seçimi ile belirlenen Maria Rita Epik & 21. Peron’un "Seviyorum" isimli şarkısını yarışmaya göndermekten vazgeçerek yarışmadan çekildi. Dil konusunda özgürlük getirilmesi ve televoting sistemine geçilmesinin ardından (1997’de ve 2000’de düzenlenen yarışma gibi), Türk katılımcıları, önceki yıllara göre daha iyi sonuçlar aldılar. 1997’de Şebnem Paker, "Dinle" isimli şarkısıyla üçüncü oldu. 2003’te Sertab Erener "Everyway That I Can" isimli şarkıyla, Eurovision Şarkı Yarışması'nda ülkeye ilk ve tek birinciliğini kazandırdı. 2004'te İstanbul’da yarışmaya ev sahipliği yapan Türkiye’yi bu yıl "For Real" isimli şarkıyla Athena temsil etti ve 195 puan ile dördüncü oldu. (Bu şarkı ile Türkiye, Eurovision tarihindeki en yüksek puanı kazandı.). 2007’de Kenan Doğulu "Shake It Up Şekerim" isimli şarkısıyla dördüncü, 2008’de Mor ve Ötesi "Deli" isimli Türkçe şarkıyla finalde yedinci oldu. 2009 yılında Türkiye, Hadise’nin "Düm Tek Tek" isimli şarkısıyla bir başka dördüncülük daha da elde etti. 2010’da, müzik grubu maNga "We Could Be the Same" isimli şarkısı ile finalde ikinci oldu. Türkiye, bu başarılı sonuçlarına devam ederken 2011'de Düsseldorf'ta temsil eden Yüksek Sadakat grubu finale kalamadı, Türkiye yarıfinal uygulamasına geçilen 2004 yılından beri ilk defa büyük finale çıkamadı. 2012’de ise Can Bonomo’nun seslendirdiği Love Me Back isimli şarkı ile Türkiye bir kez daha yedinci olmuştur. Türkiye, Eurovision Şarkı Yarışması'a ilk defa 1975 yılında katıldı. Elemeler aylarca sürmüş, televizyonlar günlerce yarışan şarkıları dinletmişti. Nihayetinde Semiha Yankı'nın seslendirdiği "Seninle Bir Dakika" Eurovision'da yarışan ilk şarkı olmuştur. 1976 ve 1977'den sonra Türkiye yarışmaya 1978'de ikinci defa katıldı. 1979'da Türkiye son anda yarışmadan çekildi. 1993 yarışmasında son 5'e kalan ülkeler 1994 finaline katılamadığından Türkiye 1994'te Eurovision Şarkı Yarışması'nda yer alamadı. Diğer bütün yıllarda Eurovision'da yarıştı. 1986'da Klips ve Onlar grubunun "Halley" parçasıyla dokuzunculuk ,1997'de Şebnem Paker'in seslendirdiği "Dinle" şarkısı ile üçüncülük kazanmıştır. TRT, 2003 yılında radikal bir karar alarak Sertab Erener'e yarışması için teklif götürdü. Sertab Erener , Demir Demirkan ile ortak besteledikleri "Everyway That I Can" adlı şarkıyla Riga'daki 48. Eurovision Şarkı Yarışması'nda birinci gelmiştir. Böylece Türkiye, 2004 Eurovision Şarkı Yarışması'na ev sahipliği yapmış oldu.2004 yılında Athena, "For Real" şarkısı ile Türkiye'ye dördüncülüğü getirmiştir. 2007 yılında Kenan Doğulu ve şarkısı " Shake It Up Şekerim " ile Helsinki'de yarışmış dördüncü olmuştur. 2008 yılında yapılan Eurovision Şarkı Yarışması'nda Mor ve Ötesi grubu yedinci olmuştur. 2009'da Hadise "Düm Tek Tek" adlı şarkısıyla dördüncü oldu. 2010'da maNga "We Could Be The Same" adlı şarkısı ile Türkiye'ye ilk defa ikincilik kazandırmıştır. 2011'de Yüksek Sadakat yarı finallerde elenmiştir. 2012'de Can Bonomo yedinci olmuştur. Eurovision Şarkı Yarışması'nda Türkiye'yi Nilüfer, Ajda Pekkan, Neco, maNga, MFÖ, Seyyal Taner, Sibel Tüzün, Kenan Doğulu, Kayahan, Mor ve Ötesi, Hadise ve Yüksek Sadakat gibi sanatçılar temsil ederken Semiha Yankı, Ayşegül Aldinç, Candan Erçetin, Arzu Ece, Demet Sağıroğlu, İzel, Reyhan Karaca, Şebnem Paker, Tuba Önal ve Can Bonomo gibi genç isimler de yarışma sayesinde ünlenmişlerdir. 2013 yılında TRT, kurallarda yapılan değişiklikler ve politik oylamaları sebep göstererek Malmö'de gerçekleştirilecek yarışmadan çekildiğini bildirmiştir. Türkiye, 2013 yılından beri yarışmaya katılmamaktadır. Renklerin anlamları 2011 ve 2004 yarışmalarında Bülend Özveren yarışmayı bir konukla birlikte sunmuş, 1982-1985, 1990-1991, 1998-2001 ve 2007 yıllarında ise yarışma başka yorumcular tarafından sunulmuştur. Andrea Mantegna Andrea Mantegna (d. 1431; Padova, İtalya - ö. 13 Eylül 1506; Mantova, İtalya), İtalyan gravürcü ve Rönesans ressamı. Dünyanın her yerinde rakursiye en güzel örnek gösterilen tablosu Türkçe adıyla "Ölü İsa"dır. Bunun dışında Rönesans'ı anlatan yüzlerce tablosu da vardır. Vicenza yakınlarındaki Padova'da doğdu. Çocukluğunda çobandı. 11 yaşında kendisini evlat edinen Francesco Squarcione adlı ressamdan gravür ve resim yapmasını öğrendi. 1448'de Padova'daki Santa Sofia Kilisesi için yaptığı Meryem Ana resmiyle dikkat çekti. Mantegna'yı asıl üne kavuşturan, azizlerin hayatını konu edinen freskleridir. 21. yüzyıla kadar kalan en iyi yapıtı Mantova'daki Palazzo Ducale'de (Düka Sarayı), sonradan Camera degli Sposi (Düğün Odası) olarak adlandırılan odadaki fresklerdir. Mantegna, 1488'den 1490'a kadar Papa VIII. İnnocenti'nin mihrabını süsleme işini üzerine aldı. Daha sonra Isabella d'Este için çalıştı. Isabella'nın çalışma odası için yaptığı "Parnassus" ve "Günahları Anlayan Minerva" adlı tablolar, Louvre Müzesi'nde sergilenmektedir. Mantova tiyatrosu için "Julius Sezar'ın Zaferi" adlı bir kompozisyon vücuda getiren sanatçı, bu kentte öldü. Mantegna için gerçek, uyumlu bir güzellikten daha önemliydi. Kuzey İtalya'da ilk gerçek Rönesans sanatçısı Mantegna olarak kabul edilmektedir. Fil (anlam ayrımı) Kureyş (anlam ayrımı) Kureyş kelimesi aşağıdaki anlamlara gelebilir: Shooting Dogs Shooting Dogs 2005 yılı yapımı, Ruanda'da 1994 yılında yaşanan katliamı konu edinen film. Film BBC muhabiri David Belton'ın gözlemlerine ve araştırmalarına dayanmaktadır. Belton aynı zamanda yazar ve yapımcı olarak da filme katkıda bulunmuştur. Filmin geçtiği mekân Ruanda'nın başkenti Kigali'deki École Technique Officielle isimli okuldur. Burada İngiltere'den gelmiş bir öğretmen ve bir misyoner din adamı yerli çocuklar için bulunmaktadır. Gerçek mekânlarda ve yerli halk eşliğinde çekilen filmde olaylar Hutuların Tutsilere saldırısı ile başlar. Yoğun saldırılar sonrası okula sığınan yüzlerce Tutsi için orada bulunan bir avuç Birleşmiş Milletler görevliside bir şey yapmamakta ve sadece olayların nasıl gelişeceğini seyretmektedirler. Bu arada bölgede yaşayan diğer Avrupa ve Amerikalılar'da okula getirilmiştir. Öncelikle batılıların okuldan kurtulmasını, Birleşmiş Milletler görevlilerinin çekilme emri takip eder. Okul çevresinde toplanmış Hutu halkına karşı kaderine terk edilen Tutsilerin yanında bir tek misyoner din adamı kalır. Filmde bahsi geçen okul katliamından kurtulan bazı kişiler filmin çekim ve yapım aşamasında da muhtelif görevler üstlenmişler. Film Hotel Rwanda ile dönemi anlatan en iyi filmler arasında sayılıyor. İsmin kaynağı ise Birleşmiş Milletler askerlerinin okuldaki bir teklifine ait. Herhangi bir silahlı çatışmayı her halükarda reddeden görevliler okul çevresinde cesetlerin artması ve bunları köpeklerin parçalamaya başlaması üzerine ateş ederek onları öldürmeyi teklif ederler. Misyoner din adamı ise bu teklife sitayişle kızarak ateş emrinin sadece bu alanla sınırlı olmasını irdeler. Ä°hlas İhlas, şu anlamlara gelebilir, Nas Nas veya NAS ÅŸu anlamlara gelebilir: Chagos Takımadaları Chagos Takımadaları, Hint Okyanusunun ortasında, Hindistan Yarımadasının ucundan yaklaşık 1,600 km güneyde ada grubu. Britanya Hint Okyanusu Toprakları'nın başlıca coğrafi özelliklerinden birini oluşturur. Toplam yüzölçümü 60 km²'dir. Doğuya bakan bir yarımay oluşturan takımadalar, kuzey uçtaki Salomon Adalarından başlayarak Peros Banhos Atolü, Three Brothers, Eagle ve Dangers adaları, Egmont Adaları ve grupraki en büyük kara kütlesi olan Diego Garcia Atolü biçiminde sıralanır. Hint Okyanusunun ortasında stratejik bir konumu bulunan Chagos Takımadaları siklon fırtınalarının yolu dışında kalır. Bölgedeki kıyı ve ada devletleri BM kararları doğrultusunda okyanusun "barış kuşağı" konumunu korumak isterken, ABD ve İngiltere, başta Diego Garcia olmak üzere bu adaları hava ve deniz araçları için yakıt ikmal ve takviye üssü olarak kullanmaktadırlar. Eyüp Aşık Eyüp Aşık, (d. 1953, Çaykara, Trabzon, Türkiye), Türk siyasetçi Karadeniz Teknik Üniversitesi Makina Fakültesi'nden mezun oldu. Anavatan Partisi'nde önemli görevlerde bulunan Eyüp Aşık, 17, 18, 19, 20. dönem ANAP, 21. dönem DYP Trabzon Milletvekilliği yaptı. 53. Hükümette Devlet Bakanı oldu. 27 Ekim 1998'de Alaattin Çakıcı ile ilgili iddialar nedeniyle Devlet Bakanlığı ve milletvekilliğinden istifa etti. 7 Ağustos 2001 tarihinde ANAP kongresinde Mesut Yılmaz'ın karşısında parti genel başkanlığı için aday oldu ve kaybetti. 28 Ağustos 2001 tarihinde Anavatan Partisi'nden istifa ederek Doğru Yol Partisi'ne katıldı. 21. dönemde tekrar milletvekili seçildi. TBMM İnsan Haklarını İnceleme Komisyonu eski Başkanıdır. Evli ve beş çocuk babasıdır. Platonik cisim Platonik cisim, beş katı cisim veya düzgün katı cisim, bütün kenarları eşit ve yüzeyleri düzgün çokgen olan katı cisimdir. Şimdiye kadar bilinen düzgün katılar 5 tanedir: Platon, bu cisimlerin doğayı anlattığını düşünüyordu. Ona göre; her yüzü bir eşkenar üçgen olan dört yüzlü ateşi, sekiz yüzlü havayı, yirmi yüzlü suyu, yüzleri kareler olan küp dünyayı ve yüzleri düzgün beşgenlerden oluşan on iki yüzlü ise evreni simgeliyordu. Platon, "Timaus" adlı eserinde bu düşüncesini açıklamıştı. Düzgün geometrik cisimlerden üçgen yüzlülerden 3 tane, beşgen yüzlülerden 1 tane ve bir tane de kare yüzlü vardır. Powerball PowerBall (Jiroskopik egzersiz aleti), bileğin dairesel hareketiyle döndürülen, döndükçe kendi içinde dengesizlik oluşturarak el, bilek, kol ve omuz kaslarının kontrol altına almasını sağlamak için tasarlanmış bir toptur. Denge kontrolü sırasında tüm kasları çalıştırdığından dolayı el, bilek, kol, omuz ağrılarının yanı sıra bilek incinmeleri, Carpal Tunnel Sendromu, RSI Sendromu, tendon, kas ve eklem rahatsızlıkları için egzersiz sunar. Kasları güçlendirir. İçinde motor olmadığı halde hassas balans ayarı yapılmış rotoru ve işçiliği sayesinde 15,000 RPM üzerindeki hızlarda bile stabildir. Hareketsizken bir tenis topu büyüküğünde ve tenis topundan biraz daha ağır olan bu alet döndürülmeye başladığında 2,000 RPM hızdan 15,000 RPM hıza çıkarken 0.45 Kg - 18 G arası kuvvet uygular. Işık için pil veya kimyasal madde kullanmaz, topun üzerindeki dinamo sayesinde gerekli enerjiyi dönüş hareketiyle sağlar. Zaman ve yer sınırlaması olmaksızın istenilen yerde istenildiği zaman kullanılabilir. Kansu Kansu (Çince: 甘肃 / 甘肅; pinyin: ; Wade-Giles: Kan-su, Kansu veya Kan-suh) Çin'de bir eyalettir. Kuzeyden Moğolistan, güneyden Çinghay ve Siçuan eyaletleri, doğudan Ningxia Özerk Bölgesi, Shaanxi eyaleti ve İç Moğolistan Özerk Bölgesi, batısından Sincan Uygur Özerk Bölgesi ile çevrilidir. Dar bir koridor biçiminde oluşuyla yüzyıllarca Yukarı Huanghe (Sarı Irmak) bölgesi ve Çin'in batı kesimleri arasında geçit işlevi görmüştür. Türk soylu Sarı Uygurların yaşadığı Sunan Yugur Özerk yeri buradadır. Kansu, Qin Hanedanı döneminde (MÖ 221-206) Çin topraklarına katıldı. Marco Polo'nun Çin'e girdiği yol olarak tanınan bölge, pek çok kişinin kişinin seyahat ettiği bir koridordu. Kansu adı Yuan Hanedanı döneminde, Ganzhou ve Suzhou bölgelerinin adlarından (1206-1368) oluşturuldu. 1644'ten 1911'e değin Qing (Mançu) hanedanının yönetiminde kalan Kansu'nun bu dönemde en ünlü yöneticilerinden olan Zuo Zongtang (1812-1885) Taiping ve Müslüman ayaklanmalarının (1862-1877) ardından yörede yarım yüzyıl boyunca barış sağladı. 1920'de, 20. yüzyılın en büyük deprem felaketlerinden biri maydana gelmiştir. Merkezi Kansu'nun doğusunda bulunan 8.6 şiddetindeki depremde yaklaşık 200,000 - 250,000 arasında can kaybı yaşanırken, pek çok kent ve kasaba haritadan silinmiştir. Kansu'da doğal yapının en belirgin özelliği platolardır. Kansu Koridoru olarak anılan bölge, Lanzhou'nun 192 km kuzeybatısındadır. Kansu'nun doğu kesimi Çin'in başlıca deprem merkezidir. Kansu'da yaz ve kış arasında büyük sıcaklık farklılıkları görülür. Büyük çoğunluğu Çinli (Han) olan (% 92) nüfus içinde Moğol, Türk ve Tibetli topluluklar da vardır. Pamuk, keten yağı, karpuz, mısır ve darı başlıca tarımsal ticari ürünlerdir. Ancak Kansu ekonomisi büyük ölçüde madenciliğe dayanır. Petrol, kömür ve demir cevheri başlıca yer altı kaynakları arasındadır. Çin'in bir nükleer enerji merkezidir. Sırbistan-Karadağ bayrağı Sırbistan-Karadağ bayrağı Sırbistan-Karadağ'ın Sırbistan ve Karadağ olmak üzere iki ayrı devlet şeklinde ayrılmasından önce sahip olduğu bayrağıdır. 45-mm tanksavar topu M1937 (53-K) 45-mm tanksavar topu model 1937 (53-K), SSCB tarafından geliştirilen II. Dünya Savaşı sırasında Kızıl Ordu tarafından Büyük Vatanseverlik Savaşı sırasında kullanılan hafif sınıf yarı otomatik tanksavar topuydu. Sovyet top tasarımcısı M.N. Loginov tarafından geliştirildi. Yerini ileride kendisinden daha güçlü 45-mm tanksavar topu M1942 (M-42) bıraktı. 45-mm tanksavar topu model 1937 (53-K) (Rusça: 45-мм противотанковая пушка образца 1937 года (53-К)) geliştirilmiş 37 mm tanksavar topu model 1931 (çizimleri Rheinmetall firmasından alınan) ait taşıyıcı sehpa ile 45 mm lik namludan oluşuyordu. Ortaya çıkan hafif sınıf yarı otomatik tanksavar topu Kızıl Ordu tarafından 1937 yılından itibaren kullanılmaya başlandı. Bu top ilk olarak Büyük Vatanseverlik Savaşının ilk zamanlarında kullanıldı. Ancak sahip olduğu güç sadece Alman hafif tanklarını ve zırhlı araçlarını etkisiz kılabiliyordu. İlk üretilen Panzer III ve Panzer IV tanklarına karşı ancak çok yakın mesafeli atışlarda etkiliydi ki bu da Sovyet topçu mürettebatı için oldukça tehlikeliydi. Bu sebeplerden ötürü model 1937 yerine çok daha güçlü 45-mm tanksavar topu model 1942 (M-42) kullanılmaya başlandı. 1937 yılında başlayan üretim 1943 yılında sona erdi. Toplamda 37,354 adet top üretildi. Emlakçı Emlakçı, emlak komisyonculuğu mesleği ile uğraşan kimse. Günümüzde emlakçılar emlak alım-satımı, kiralaması gibi işlerle daha yoğun uğraşmakla beraber pek çok çeşitli işlemlerede aracılık etmektedirler. Bunlar şöyle sıralanabilir: Satış, Kiralama, Pazarlama, İpotek, Kat irtifakı kurma, Kat mülkiyeti kurma, ifraz ve tevhit, Trampa, Cins değişikliği, Hibe (bağışlama), Taksim (paylaşım), Tashih (düzeltme), Aplikasyon, Harita ve belediyelerden bölge imar planı çıkarma, Kadastro müdürlüklerinden röperli kroki ve çap belgesi alma, Vergi muafiyeti belgesini alma, Veraset vergi dairelerinden ilişik kesme veya temiz kağıdı alma, Emlak beyannamesi düzenleme, Noterden satış vaadi sözleşmesi yapma, Kira akid sözleşmesi yapma. Günümüzde çoğunlukla ev-arsa alım-satımına ve kiralamasına aracılık etmektedirler. Emlakçı, ev sahibi ile ev arayan insanların bir şekilde iletişime geçmesi için aracıdır. Bu görevi yerine getirirken bağımsız çalışamaz, belirli bir resmi kuruma bağlıdır. Emlakçılar odasına ya da bulunduğu ildeki ticaret odasına kaydını yaptırarak gerekli yetkileri alabilmektedirler. Bu sayede devlet gözetiminde, daha düzenli ve gelişmiş bir sektör halini yavaş yavaş almaktadır. National Lampoon's Vacation National Lampoon's Vacation, 1983 yapımı, Harold Ramis'in yönettiği, Chevy Chase ve Beverly D'Angelo'nun baş rollerini paylaştığı film. 15 milyon dolarlık bütçesine karşın film Amerika'da büyük gişe başarısı elde etmiş ve 61 milyon dolarlık bir gelir sağlamıştır. 2000 yılında Amerika'da yayınlanan "Total Film" dergisi tarafından en iyi 100 komedi filmi sıralamasında 46. sırayı almıştır. Chicago banliyösünde yaşayan Griswold ailesi tatil için Walley World isimli eğlenci parkına gitmek için Los Angeles'a gitmeye karar verirler. Yolda başlarına gelen bazı olaylar sonrası Kansas'taki kuzenleri Eddie'ye de uğrarlar. Burada yanlarına Edna teyze dedikleri yaşlı bir bayanı da alırlar. Kadının yolda ölmesi üzerine onu Phoenix'de bırakırlar. Nihayetinde bin bir güçlükle parka vardıklarında parkın tadilat nedeni ile kapalı olduğunu görürler. Clark Griswold parkın güvenlik görevlisini zorlayarak tüm eğlence aletlerini çalıştırır. Ancak bir süre sonra tutuklanırlar. Fakat onları bu durumdan park sahibi kurtarır. "National Lampoon" serisinin diğer filmleri: Walter Breisky Walter Breisky (8 Temmuz 1871 Bern, İsviçre - 25 Eylül 1944 Klosterneubrug, Aşağı Avusturya) Avusturyalı siyasetçi ve bir gün Avusturya şansölyeliği görevini yürüttü. Hristiyan Sosyal Parti üyesiydi. 1920 yılında kurulan hükümette İçişleri ve Eğitimden sorumlu devlet bakanı oldu. 1920-1922 yılları arasında Şansölye yardımcılığının yanı sıra içişleri ve eğitim bakanlığı yöneticiliği yaptı. 26-27 Ocak 1922 tarihleri arası, bir günlüğüne Avusturya şansölyeliğini üstlendi. 1923-1931 arası İstatistik Müdürlüğü (Bundesamt für Statistik) yaptı. 1944 yılında intihar etti. 45-mm tanksavar topu M1942 (M-42) M-42 SSCB tarafından geliştirilen II. Dünya Savaşı sırasında Kızıl Ordu tarafından 1942 yılından Büyük Vatanseverlik Savaşının sonuna kadar kullanılan 45 mm lik hafif sınıf yarı otomatik tanksavar topuydu. Resmî adı 45-mm tanksavar topu model 1942 (M-42) (Rusça: 45-мм противотанковая пушка образца 1942 года (М-42)). M-42 modeli SSCB tarafından Motovilikha bulunan no. 172 fabrikasında geliştirildi. Top aslında geliştirilmiş bir 45-mm tanksavar topu M1937 (53-K) idi. Topun namlusu uzatıldı, daha güçlü mermilere ve daha kalın top kalkanına sahipti (4,5 mm den 7 mm ye çıkartıldı). Bu top 1942 yılından Büyük Vatanseverlik Savaşının sonuna kadar kullanıldı. 1943 yılında Nazi Almanyasına ait Tiger, Panther ve Panzer IV Ausf H tankları karşısında etkisiz kalması üzerine yerini kendisinden çok daha güçlü 57-mm lik ZiS-2 tanksavar topuna bıraktı. Buna rağmen ordu servisinde kullanımına devam edilen top hafif zırhlı araçlara karşı kullanıldı. Yakın mesafeden Panther ve Panzer IV Ausf H. Yan zırhlarını hâlâ geçebilme özelliği vardı. Parça tesirli memiler ile düşman piyadesine karşıda kullanıldı. Üretimi 1945 yılının ortalarında durduruldu. Toplamda 10,843 adet üretildi. 76-mm uÃ§aksavar topu M1938 76-mm uçaksavar topu model 1938 (Rusça 76,2-мм зенитная пушка образца 1938 года) 76.2 mm lik (3 inç) SSCB tarafından geliştirilen II. Dünya Savaşı sırasında Kızıl Ordu tarafından kullanılan bir uçaksavar topuydu. Tasarımını ünlü Sovyet top tasarımcısı M.N.Loginov yapmıştır. Bu top 76.2 mm uçaksavar topu model 1931 in geliştirilmiş namlusu ve yeni iki dingilli ZU-8 model taşıyıcı sehpası olan bir üst modeliydi. Bu taşıyıcı sehpa ayrıca 1939 yılında üretilen güçlü 85 mm lik 52-K uçaksavar topunda da kullanıldı. Sovyet yetkililerin uçaksavar topu üreten ordonat fabrikalarında 76.2 mm lik top yerine 85 mm lik modelin üretilmesini istemelerinden ötürü az sayıda üretilebildi. Az sayıda üretilen bu toplar Kızıl Ordu tarafından Büyük Vatanseverlik Savaşının ilk cephelerinde kullanıldı ve yerini kendinden güçlü 52-K modeline bıraktı. Tanesi 6.5 kg gelen mermilerin namlu çıkış hızı 816 m/s buluyordu. Top en fazla 9250 metre azami yüksekliğe erişebiliyordu. Dıştan bakıldığında 76 mm ve 85 mm uçaksavar topları birbirlerine çok benzemekteydi. En büyük fark 85 mm lik topun çok büyük bir namlu gaz freninin bulunmasıydı. Flamingo Yolu Flamingo Yolu () 1981 ile 1982 yılları arasında NBC'de yayınlanan dizidir. Türkiye'de TRT'de yayınlanmıştır. Başrollerini Mark Harmon ile Şerif Titus Semple'ı canlandıran Howard Duff paylaşmıştır. Süresi 60 dakika olan yapımın toplam 38 bölümü bulunmaktadır. Vincent Auriol Jules-Vincent Auriol (d. 27 Ağustos 1884 - ö. 1 Ocak 1966) Fransa'da Dördüncü Cumhuriyet'in ilk cumhurbaşkanı. 1947-1954 arasında görev yapmıştır. Kısa sürede Sosyalist Parti'nin önde gelen adları arasına katıldı. 1936-37'de, Başbakan Leon Blum'un hükûmetinde maliye bakanı olarak görev yaptı. 1940-43 arasında, Vichy Yönetimi sırasında hapiste kaldı. 1945'te Charles de Gaulle'ün kabinesinde devlet bakanı oldu. Auriol, sağ ve sol kanatlar arasında arabulucu olarak ün kazandı. Uzlaştırıcı politikasını cumhurbaşkanlığı döneminde de sürdürmesine karşın savaş sonunda Fransa'da gerilimlerin önü alınamadı. Ekonomik bunalıni, siyasi grup çekişmeleri ve Fransa'nın Çinhindi'nde girdiği savaş, gerek komünistlerin gerek De Gaullecülerin sürekli saldırılarına temel oluşturdu. 1954'te yeniden aday olmayı kabul etmedi ve 1960'ta politikadan tümüyle çekildi. Yeraltından Notlar (anlam ayrımı) Kim Possible: A Sitch in Time A Sitch in Time, Disney Kim Possible'ın ilk uzun metrajlı filmi. İlk kez 28 Kasım 2003'te Disney Channel'da yayınlandı. Ron Stoppable yeni bir okul yılına hazırlanırken, ailesiyle birlikte Bayan Ogehs'in bir iş teklifi nedeniyle Norveçe taşınacağını öğrenir. Bu sırada Maymun Gücü, Dr. Drakken, Shego ve Duff Killigan, Tempus Simia Putu'nun parçalarını bulmak için iş birliği yaparlar. Bu put zamanda yolculuk yapmayı sağlıyordur. Zamanda yolculuk yaparak dünyayı yönetmeyi planlarlar. Kim, onları durdurmaya çalışır ancak Ron Norveç'te olduğundan dolayı Kim'e yardım etmeye yetişemez. Monique de Kim'e yardım etmeye çalışır. Fakat ikisi de kötüleri durduramaz. Başsız Tempus Maymun'unun başını bulan kötüler, zamanda yolculuk yaparak gözden kaybolurlar. Rufus'un gelecekteki torunlarından Rufus 3000 ortaya çıkar ve Kim'e geçmişe yolculuk yapmasına yarayan bir cihaz verir. Bu cihazla kısa süre için geleceğe gider ve birinin Dünya'yı ele geçirdiğini görür. Bunu durdurmak için geçmişe dönmesi gerekir. Kötüler ise "Possible Takımı"nı yok etmek için "Zaman Maymunu"yla, zamanda geriye giderler. Kim Possible: A Sitch in Time'ın DVD'sinin sonunda ana karakterlerin çeşitli zamanlardaki fotoğrafları yer alır. 100-mm topu M1944 (BS-3) BS-3 SSCB tarafından geliştirilen 100 mm lik tanksavar topuydu. Silahın resmi adı 100-mm sahra topu model 1944 (BS-3) (Rusça: 100-мм полевая пушка образца 1944 года (БС-3)). II. Dünya Savaşı sırasında servise giren top 1950li yıllara kadar kullanılmıştır. 1955 yılında Kızıl Ordudaki görevini T-12 tanksavar topuna bıraktı. BS-3 modeli birçok ülkeye satılmıştır ve bazılarında hala ordu servislerinde görev yapmaktadır. Hala BS-3 ait parçalar Rus Ordu tophanelerinde bulunabilmektedir. BS-3 modeli aslında B-3 deniz topundan geliştirilmiştir. Tasarımı Sovyet V. G. Grabin tarafından yapılmıştır. Top, tank ordusu bünyesinde hafif topçu tümenleri içerisinde (20 adet BS-3 ve 48 adet ZiS-3) ve topçu kolordusu içerisinde görev yaptı. II. Dünya Savaşı sırasında BS-3 modeli çok başarılı bir tanksavar silahıydı. Çok uzak mesafeden birçok tankı etkisiz hale getirebiliyordu. Top ayrıca sahra topu olarak da kullanıldı. 122 mm lik A-19 göre daha güçsüz olmasına rağmen, BS-3 ler daha hareketli ve sık atış özelliğine sahipti. Bulgaristan, Çin, Doğu Almanya, Mısır, Macaristan, Hindistan, Moğolistan, Kuzey Kore, Kuzey Vietnam, Polonya, Romanya, ve Somali. Kıbrıs, filistin in hamas ordusu Rutherfordiyum Rutherfordiyum, rutherfordyum ya da Kurçatovyum, Albert Ghiorso tarafından 1969 yılında bulunmuş geçiş elementlerinden biri. Atom numarası 104 olan element, "Rf" veya "Ku" harfleriyle sembolize edilmiştir. Nötron sayısı ise 157'dir. Doğada bulunamaz, sadece laboratuvar ortamında elde edilebilir. Radyoaktif bir elementtir. Erime ve kaynama noktası tahminen (sırasıyla) 2100 °C ve 5500 °C olarak bilinir. Yorumlar İçin Talep Yorumlar İçin Talep (Orijinal adı: Request For Comments, RFC), TCP/IP nin tanımlanmasında kullanılan standart numaralara sahip dokümanlardır. 76-mm dağ topu M1938 76-mm dağ topu model 1938 (Rusça: 76-мм горная пушка образца 1938