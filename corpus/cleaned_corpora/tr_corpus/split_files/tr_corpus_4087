olarak cin üretiminde yaygın kullanılan botaniklerdir. Diageo'nun dünya çapında tanıtım ve dağıtımda önceliklendirdiği 16 " stratejik markasından" biridir. "Tanqueray", ilk olarak Charles Tanqueray tarafından 1830'da, Bloomsbury, Londra'da damıtılmıştır. Satışı, 1838 yılında Edwards & Charles Tanqueray & Co'nun perakende satış mağazasında başlamıştır. 1868'de Charles öldüğünde şirketin başına oğlu Charles Waugh Tanqueray geçti ve imalathaneyi 2. Dünya Savaşında hasar alana kadar işletti. Günümüzde "Old Tom" olarak bilinen tesis, Nazi bombardımanından sağ kurtulan tek tesis, İskoçya'ya taşındı. Satış raporlarıma göre 2016 yılında 3 milyon 9 litrelil kasa satışı ile "Dünyanın En Çok Satılan Cin Markası" oldu. Tanqueray London Dry, 1830'da satışa sunulan orijinal üründür. 4 çeşit bitki içerir. Satış çeşitleri: 2000 yılında dört kez damıtılarak üretilen, martini markalarına rakip olarak %47,3 alkol oranıyla "Tanqueray No.Ten" piyasaya sürüldü. 1989'de Amerika'da hem sade hem narenciye aromal覺 "Tanqueray Sterling Vodka" tan覺t覺ld覺. 2006 yazında Delaware, Maryland ve Washington D.C.'de "Tanqueray Rangpur Gin" tanıtıldı. Son damıtma işlemi sırasında turba kireci, zencefil ve defne yaprağı sonucunda güçlü narenciye aromasına sahiptir. Alkol oranı %41,3'tür ve günümüzde sadece Amerika Birleşik Devletleri ve Kanada'da satılır. 1997'de klasik tarifine daha akıcı tarif olarak, daha fazla meyve (özellikle greyfurt) ve tatlılık aromasına sahip "Tanqueray Malacca Gin" tanıtıldı. Üretimi 2001 yılında son buldu fakat Diageo, 12 Aralık 2012'de "Tanqueray Malacca Gin" için 16.000 adet sınırlı sayıda üretim yaptı ve bu şişeler Batı Avrupa, Birleşik Devletler, Birleşik Krallık ve Kanada'da satıldı. 1937-1957 yılları arasında limon ve portakal aromalı cin üretimi de yaptı. Tanqueray için önemli alkol ödülleri: San Francisco World Spirits Competition'da 2005-2007de elde edilen bir çift altın madalya, daha sonraki yıllarda, 2012'de bir dizi gümüş ardından altın kazandı. Wine Enthusiast London Dry'ı 2007'de "96-100" olarak derecelendirdi ancak 2011'de "90-95" olarak kategorilendirdi. Akçakale, Kağızman Akçakale, Kars ilinin Kağızman ilçesine bağlı bir köydür. Köyün eski adı, 1662 yılı kayıtlarında Yervantagerd olup, Ermenice'de "Yervant hisarı" anlamına gelmektedir. Köyün ismi 1918 yılı kayıtlarında ise Ermenice'de "Kalecik" anlamına gelen Pertig olmuştur. Köy, Kars il merkezine 104 km, Kağızman ilçe merkezine 31 km uzaklıktadır. Hollanda Kraliyet Kütüphanesi Ulusal bir kütüphane kurma girişimi, senatör Albert Jan Verbeek tarafından 17 Ağustos 1798'de önerildi. Kurulacak kütüphanenin koleksiyonu V. William'ın el konulan kitap koleksiyonuna dayanacaktır. Kütüphane, aynı yıl 8 Temmuz'da "Nationale Bibliotheek" adıyla bir temsilciler komisyonunca ulusal bir kütüphane kurulması tavsiye edildikten sonra kuruldu. Ulusal Kütüphane başlangıçta yalnızca Temsil Organı üyelerine açıktı. Kral Louis Bonaparte, ulusal kütüphaneye 1806'da Kraliyet Kütüphanesi adını verdi. Napoleon Bonaparte, Kraliyet Kütüphanesi'ni Lahey'e mülk olarak aktarırken, Paris'teki İmparatorluk Kütüphanesi'nin Kraliyet Kütüphanesi'nden yayınlara el koymasına izin verdi. 1815'te Hollanda Kralı I. William, kraliyet kararıyla 'Kraliyet Kütüphanesi' (Hollandaca: Koninklijke Bibliotheek) adını tasdik etti. Yeni bölümler açtığı 1982'den beri ise Hollanda Ulusal Kütüphanesi olarak bilinmekteydi. Eğitim, Kültür ve Bilim Bakanlığı tarafından finanse edilmesine rağmen, kurum 1996 yılında devletin 'Bağımsız İdari Organı' oldu. 18 Kasım 2014'te ise Wsob (Halk Kütüphanesi Tesislerinin Sistemi Yasası veya 'Kütüphane Yasası') ortaya çıktı. Kanun 1 Ocak 2015'te geçerli oldu ve bu günden sonra dört kütüphane Koninklijke Bibliotheek adı altında devam etmektedir. Bu dört kütüphane Sektör Enstitüsü Halk Kütüphaneleri (SIOB), Stichting Bibliotheek.nl (BNL), Hollanda Edebiyatı Dijital Kütüphanesi (DBNL) ve Koninklijke Bibliotheek (KB) idir. Beşerî bilimler KB'nin koleksiyonunda Hollanda tarihi, dili ve kültürüne verilen ehemmiyet ile merkezî bir öneme sahiptir. 2016 yılında KB, 115 kilometrelik kitap rafına eşdeğer 7.000.000 öğe içeriyordu. Koleksiyondaki öğelerin çoğu kitaptır. Ayrıca yazarın, yayıncının veya tarihin görünmeyebileceği, ancak belgenin kültürel veya entelektüel önemi olduğu “gri literatür” parçaları da mevcuttur. Koleksiyon, Orta Çağ el yazmalarından modern bilimsel yayınlara kadar Hollanda'nın neredeyse tüm literatürünü içermektedir. Bir yayının kabul edilmesi için, kayıtlı bir Hollandalı yayıncıdan olması gerekir. Koleksiyon üyeler tarafından kullanılabilmektedir. 16 yaş ve üstü herhangi bir kişi üye olabilmektedir. Tek günlük giriş mümkündür. Kaynak talepleri yaklaşık 30 dakika sürmektedir. KB, "Hollanda Belleği" ("Geheugen van Nederland" ) dahil olmak üzere birçok açık erişim web sitesine ev sahipliği yapmaktadır. KB Araştırma Departmanı; dijital teknoloji, sürdürülebilir koruma ve hem kâğıt hem de dijital mirasın erişilebilirliği alanında dünyaca bilinen araştırmalarla uğraşmaktadır. İlgilendiği önemli konular; yapay zekanın uygulanabilirliği, büyük verinin kullanımı, gizlilik ve güvenliğin artan önemi, yayıncılık ve yayıncılık dünyasındaki değişimler ve halk kütüphanelerinin günümüz toplumundaki rolüdür. Emilija RedÅ¾epi Emilija Redžepi (), Kosovalı Boşnak politikacı ve Kosova Meclisi'nde Yeni Demokrat Partisi üyesidir. Emilija Redžepi, Kosovalı bir Boşnak'tır. Redžepi, Kosova'nın ülkedeki Boşnak'lara destek olmamasını eleştirmiş ve Boşnak Cemaati gününde gerçekleşen bir konferansta yaptığı konuşmada, Boşnakça öğretilmesini ve geleneklerinin desteklenmesini desteklemiştir. Kosova Meclisi'nde Yeni Demokrat Partisi üyesi olmasının yanı sıra, Bosna-Hersek'i Kosovalılara vize alma koşulundan vazgeçirmeye teşvik etmiştir. Redžepi'nin kızı 2015 yılında kaçırıldı ve "ne yaptığına dikkat et" notuyla bir tehdit bırakıldı. 2017 yılında önemli bir Boşnak nüfusa sahip olan Prizren Belediye Başkanlığına adaylığını açıkladı. Bu, partisinin desteğini aldıktan sonra oldu. Seçimlerin sonunda %5'den daha az oy aldı. CÃ¼veyni ailesi Cüveyni Ailesi olan Horasan'daki doğal Cüveynin bölgesine has Fars bir hanedandır. En ünlü üyeler Şemseddin Cüveyni (d.1284) ve ağabeyi Ata Malik Cüveyni (d.1283) idi. Ailenin, Şadi Şirazi ve Nasıruddin et-Tusi gibi birçok alim ve şairi desteklediği bilinmektedir. Aile, Abbasi halifesi Harun Raşid () altında yüksek mevkilerde görev yapan El Fazl bin el-Rebi'den (d ). Aile Ziyariler, Selçuklular, Harezmşahlar ve İlhanlılar gibi, en parlak dönemini yaşayan birçok farklı devlet için çalışmıştır. Dzinara Alimbekava Dzinara Talhatauna Alimbekava (; d. 5 Ocak 1996 Abay, Kazakistan), Kazakistan doğumlu Beyaz Rus biatloncudur. 2018 Olimpiyatları'nda 4x6 km bayrak yarışında altın madalya kazanmıştır. Alimbekava 5 Ocak 1996'da Abay, Kazakistan'da, Kazak bir babanın ve Rus bir annenin kızı olarak doğdu. Alimbekava üç yaşındayken ailesi, küçük kardeşi Zhenya'nın doğduğu Beyaz Rusya'ya taşındı. Dzinara piyanoda profesyonel eğitim almıştır ve boş zamanlarında paten ve snowboard yapmaktadır. Tüm sonuçlar Uluslararası Biatlon Birliği'nden alınmıştır. "1 madalya (1 altÄ±n)" "0 madalya" Forever Marshall Islands Forever Marshall Islands (Türkçe: Sonsuza kadar Marshall Adaları), Okyanusya ada ülkesi Marshall Adaları'nın millî marşıdır. Müzik ve şarkı sözleri eski devlet başkanı Amata Kabua tarafından oluşturulmuştur ve marş 1991 yılında kabul edilmiştir Adalarda bağımsızlığın ilan edildiği 1986 yılından 1991 yılına kadar Ij Io̧kwe Ļo̧k Aelōn̄ Eo Aō marşı kullanılmıştır. Teirake kaini Kiribati Teirake kaini Kiribati (Almanca: "Ayağa kalk, Kiribatili!"), Okyanusya ada ülkesi Kiribati'nin millî marşıdır . Marşın metni ve müziği, ada ülkesinin bağımsızlığı vesilesiyle 1979'da Ioteba Tamuera Uriam (1910-1988) tarafından oluşturulmuştur. Stand up, People of Kiribati! Sing with jubilation! Prepare to accept responsibility And to help each other! Be steadfastly righteous! Love all our people! Be steadfastly righteous! Love all our people! The attainment of contentment And peace by our people Will be achieved when all our hearts beat as one, Love two another! Promote happiness and unity! Love one another! Promote happiness and unity! We beseech You, O God, To protect and lead us In the days to come. Help us with Your loving hand. Bless our Government and all our people! Bless our Government and all our people! Ayağa kalk, Kiribati halkı! Sevinçle şarkı söyle! Sorumluluğu kabul etmeye hazırlanın Ve birbirlerine yardım etmek için! Kararlı bir şekilde dürüst olun! Tüm insanlarımızı sevin! Kararlı bir şekilde dürüst olun! Tüm insanlarımızı sevin! Memnuniyet kazanma Ve halkımızın barışı Tüm kalplerimiz bir olarak atıldığında elde edilecek, Birbirimizi sevelim! Mutluluğu ve birliği teşvik edin! Birbirimizi sevelim! Mutluluğu ve birliği teşvik et! Sana yalvarırız, ey Tanrım, bizi korumak ve yönlendirmek için Gelecek günlerde Sevgi dolu elinle bize yardÄ±m et. Hükûmetimizi ve tüm halkımızı kutsa! Hükûmetimizi ve tüm halkımızı kutsa! Tzeni Karezi Tzeni Karezi (Yunanca: Τζένη Καρέζη, 12 Ocak 1932 - 27 Temmuz 1992), Jenny Karezi olarak da bilinen eski bir Yunan film ve tiyatro oyuncusu. Evgenia Karpouzi Yunanistan'ın başkenti Atina'da matematikçi bir babanın ve lise öğretmeni bir annenin kızı olarak dünyaya geldi. Selanik'teki özel bir Fransız okulunda Aziz Yusuf Rahibeleri yönetiminde ve daha sonra Atina'da aynı tarikatın yanında çalıştı. Fransızca'yı akıcı bir şekilde öğrendi. O ergenlik çağındayken, babası onu ve annesini bıraktı. O da annesiyle birlikte yaşamaya devam etti. Babası 1971'de bir trafik kazasında öldü. 1951'de Drama Okulu'nda okurken Yunan Ulusal Tiyatrosu'na ( "Eθνικό Θέατρο" ) kabul edildi. Öğretmenleri arasında oyun yazarı Angelos Terzakis ve yönetmen Dimitris Rontiris vardı. Mezun olduktan sonra, 1954'te hemen Alexis Minotis ve Katina Paxinou gibi aktörlerin yanında tiyatroda rol aldı. İlk sahnesinde Fransız komedisi Marika Kotopouli tiyatrosundaki "La belle Heléne"'de Melina Merkuri ve Vasilis Diamantopoulos vardı. 1955'de Karezi oynadığı ilk sinema filmi (Alekos Sakellarios komedisi) "Laterna, ftoheia kai filotimo" ve 1957 yılında o filmin devamı olan "Laterna, ftoheia kai garyfallo" ile kariyerine büyük bir başarı ile başladı. 1959'da "To" "nisi ton genneon" filminin film müziği için gelecekteki Akademi Ödülü kazanan Manos Hacıdakis'e ait "Min ton rotas ton ourano" ("Gökyüzüne sorma") isimli bir şarkı kaydetti. Kariyeri 1960'larda yükselişe geçti. 1961'de kendi tiyatro grubuna başkanlık yaptı ve "Lola" (1964), "Mia trelli... trelli oikogeneia" (1965), "Tzeni-Tzeni" (1966) ve "Kontserto gia polyvola" (1967) gibi Yunan sinemasının en klasik filmlerinden bazılarında oynadı. En büyük film başarısı, En İyi Uluslararası Film Akademi Ödülü'ne aday gösterilen "Ta kokkina fanaria" ("Kırmızı Fener"; 1963) idi. En son oynadığı film Aristofanes'in "Lysistrata" (1972)'sı idi. Sonraki on yıl boyunca "Kim Korkar Hain Kurttan?", "Medea" ve "Electra" gibi klasikleşmiş eserleri oynamaya ve yıldız olmaya devam etti. 1990'da tiyatroda son kez Loula Anagnostaki'nin "Elmaslar ve can sıkıntısı" oyununda yer aldı; sonra ölümcül meme kanserinden muzdarip oldu. Büyük bir acı çekti ve gösteriyi bırakmak zorunda kaldı. Mayıs 1962'de Karezi bir gazeteci Zahos Hadjifotiou ile evlendi, ancak bu evlilik iki yıl sonra boşanma ile sonuçlandı. 1967'de "Kontserto gia polyvola" filminin çekimleri sırasında Kostas Kazakos ile tanıştı; evlendiler ve bu evlilikten Konstantinos Kazakos adında bir çocukları oldu. Popüler bir ikili oluşturdular ve Karezi'nin repertuvarı daha sofistike ve entelektüel oyunlara geçti. 1973'te Yunanistan askerî cuntası'na (1967-74) hakaret eden "megalo mas tsirko" ("Büyük" "Sirkimiz)" oyun nedeniyle birkaç gün hapis yattılar. Tzeni Karezi 27 Temmuz 1992'de kanserden dolayı evinde öldü ve gömüldü. Bazı kaynaklarda Tzeni Karezi'nin yaşının 56 ya da 60 olduğu bildirilmesine rağmen, 58 yaşında olduğuna inanılıyordu. Cenaze törenine binlerce kişi katıldı. Metastatik kanserin kurbanı olarak, yakındaki kişilerden palyatif bakımı daha iyi bilmelerini ve gelişmesine yardımcı olmalarını istedi, böylece ağrılı hastalık veya rahatsızlıkları olan diğer kişiler onurlu bir şekilde son günlerini yaşayabildiler. Ölümünden sonra dileği gerçekleşti ve ailesi Tzeni Karezi Vakfı'nı kurdu. Dace Akmentiņa Dace Akmentiņa (, 3 Temmuz 1858-16 Mart 1936), Leton bir aktristir. İlk Letonya tiyatro yıldızlarından biriydi. Dace Akmentiņa, 3 Temmuz 1858'de Kreis Bauske'de fakir bir ailenin çocuğu olarak doğdu. 3 yıl okula gitti. 1875'ten itibaren Riga'da yaşamaya başladı. Burada tiyatroda çalışmaya başladı ve bir koroda şarkı söyledi. Aynı zamanda bir terzi olarak da çalıştı. İlk rolü 1886'da Mikhail Glinka'nın "A Life for the Tsar" operasında "Vana" rolüydü ve oyunculuk kariyeri bu rolle başladı. Oyunculuk kariyeri 1914'ten sonra azaldı ve son performansı 1922'de gerçekleşti. Art Nouveau döneminde şık bir kadın olarak kabul edildi. Angélique Kidjo Angélique Kpasseloko Hinto Hounsinou Kandjo Manta Zogbin Kidjo, bilinen adıyla Angélique Kidjo (d. 14 Temmuz 1960), çeşitli müziksel etkileri ve müzik videoları ile dikkat çeken Beninli şarkıcı-şarkıcı yazarı, oyuncu ve aktivist. 2007 yılında "Time" dergisi tarafından "Afrika'nın baş divası" olarak adlandırılmıştır. Müzikal etkileri arasında Afropop, Karayipler zouk, Kongo rumba, caz, gospel ve Latin tarzları bulunurken; çocukluk idolleri Bella Bellow, James Brown, Nina Simone, Aretha Franklin, Celia Cruz, Jimi Hendrix, Miriam Makeba ve Carlos Santana'dır. George Gershwin'in "Summertime", Ravel's Boléro, Jimi Hendrix'in "Voodoo Child" ve The Rolling Stones'un "Gimme Shelter" şarkılarını kaydetmiştir. Dave Matthews ve onun grubu, Kelly Price, Alicia Keys, Branford Marsalis, Ziggy Marley, Philip Glass, Peter Gabriel, Bono, Carlos Santana, John Legend, Herbie Hancock, Josh Groban, Dr John, the Kronos Quartet, Yemi Alade, Cassandra Wilson ve Endonezya'nın pop yıldızı Anggun ile işbirliği yapmıştır. Kidjo'nun hit şarkıları arasında "Agolo", "We We", "Adouma", "Wombo Lombo", "Afirika", "Batonga" ve kendi "Malaika" versiyonu yer almaktadır. "Logozo" albümü, "Vice" dergisinin Thump sitesi tarafından derlenen Tüm Zamanların En İyi Dans Albümleri listesinde 37. sıraya yer verilmiştir. Kidjo akıcı olarak beş dilde konuşabilmektedir. Bu diller; Fon, Fransızca, Yorùbá, Gen (Mina) ve İngilizcedir. Bu dillerin hepsinde şarkı söyleyen şarkıcı, "Batonga" şarkısında ise kendi uydurduğu dili kullanmıştır. "Malaika" şarkısını Swahili dilinde seslendirmiştir. Kidjo genellikle Benin'in geleneksel Zilin vokal tekniğini ve vokalini kullanır. Kidjo, 1987 yılında Fransız müzisyen ve yapımcı Jean Hébrail ile evlenmiştir. Kızları Naima, 1993 yılında Fransa'da doğmuştur. Rus eşcinsel propaganda yasası Çocukları Geleneksel Aile Değerlerinin İnkârını Savunan Bilgilerden Korumak Amaçlı Yasa, bazı medya kuruluşlarında kısaca eşcinsel propaganda yasası olarak geçer, Rusya'da henüz yürürlükte olan federal bir yasadır. 11 Haziran 2013 tarihinde Devlet Duması'nda oybirliği ile kabul edildi, ve 30 Haziran 2013'te Başkan Vladimir Putin tarafından yasalaştırıldı. Rus hükümetinin yasa için belirtilen amacı, geleneksel aile değerleriyle çeliştiği iddiasıyla çocukları, eşcinselliği toplumsal bir norm olarak gösteren içeriklerden korumaktır. Bu yasa, "geleneksel olmayan cinsel ilişkilerin propagandası"nın 18 yaşı altındaki çocukların arasında dağıtılmasını cezalandırmak üzere ülkenin çocuk koruma kanununu ve Rusya Federasyonu İdari Suçlar Kanunu'nu değiştirdi. Yasa tanımının kapsamında bu tür ilişkilere "ilgi arttıran," reşit olmayan bireylerde "geleneksel olmayan cinsel öneğilimlerin oluşması"na sebep olan, ve "geleneksel ve geleneksel olmayan cinsel ilişkilerin eşit toplumsal değerine dair çarpık fikirler [sunan]" materyaller yer alır. Bu yasa uyarınca hüküm giyen şirketler ve örgütler geçici süreliğine işlem durdurmaya zorlanabilir; yabancılar da tutuklanıp 14 gün süreliğine gözaltında tutulur ve sınırdışı edilir veya 5.000 rublelik para cezası çarptırılıp sınırdışı edilir. Kremlin, toplumsal açıdan muhafazakâr görüşleri olan seçmenlere hitap etmek için yasaya desteğini gösterdi ve bunun için hem Rus Ortodoks Kilisesi'nden hem de Rus halkının çoğundan destek kazandı. Buna rağmen, (Rusya'nın üye olduğu) Avrupa Konseyi'ne bağlı Venedik Komisyonu, Birleşmiş Milletler'e bağlı Çocuk Hakları Komitesi, Uluslararası Af Örgütü ve İnsan Hakları İzleme Örgütü gibi uluslararası siyasî örgütlerin ve insan hakları örgütlerinin kınamasına uğradı. Birçok gözlemci, yasada yer alan ve LGBT topluluğunun haklarını ve kültürünü açık bir şekilde tanıtmaya yönelik fiili bir yasak olarak nitelendirdikleri geniş ve belirsiz ifadeleri (ör. reşit olmayan bireylerin arasında "ilgi arttırmak") eleştirdi. Yasa ayrıca homofobik şiddet eylemlerinde bir artışa sebep olduğu ve bu şiddeti meşrulaştırdığı için eleştirildi; üstelik Olimpiyat İlkeleri'nde ayrımcılığın farklı çeşitlerini açık bir dille yasaklayan sözler yer aldığı için propaganda yasasının o dönemde Soçi şehrinde yakında yer alacak olan Kış Olimpiyatları'na ne tür etkileri olacağına dair kuşkular da uyandırıldı. Deniz Başkent Deniz Başkent, işitsel algı üzerinde çalışan, Türk-Hollandalı bilim insanıdır. 2020 yılı itibarıyla Hollanda Groningen Üniversitesi Tıp Merkezi'nde Kulak Burun Boğaz Bölümü’nde Profesördür. Türkiye'de doğan ve büyüyen Başkent, Ankara Bilkent Üniversitesi'nde Elektrik Elektronik Mühendisliği Bölümü’nde lisans ve yüksek lisans (ağırlıklı robotik çalışmalar ) derecelerini aldı. Başkent daha sonra Los Angeles, Kaliforniya'ya taşındı ve burada doktora öğrenimine başladı. Los Angeles House Ear Enstitüsü’nden Robert V. Shannon danışmanlığıyla "Frekans sıkıştırma ve genişletme koşulları altında konuşma algısı,"Speech recognition under conditions of frequency-place compression and expansion” başlıklı doktora tez çalışmasını yürüttü ve 2003 yılında Güney Kaliforniya Üniversitesi Biyomedikal mühendisliği’nden (University of Southern California) Doktora derecesini aldı. NOHR bursunu kazanarak 2004 yılının sonuna kadar House Ear Enstitüsü’nde doktora sonrası pozisyonda (Postdoc) çalışmalarına devam etti. Başkent, buradaki görevinden sonra Kaliforniya Berkeley'deki Starkey Araştırma Merkezi’nde Araştırmacı bilim insanı olarak görev aldı. Başkent, 2009 yılında Groningen Üniversitesi Tıp Merkezi Kulak Burun Boğaz Anabilim Dalı'nda Rosalind Franklin Bursu’nu kazandıktan sonra Hollanda'ya taşındı ve dB SPL (Deniz Başkent Konuşma Algı Laboratuvarı) araştırma laboratuvarını kurdu. Başkent, 2010 yılında Hollanda Bilimsel Araştırmalar Kurumu'ndan bir Vidi hibesi, ve 2017'de aynı kuruluştan bir Vici hibesi aldı. 2014 yılında profesörlüğe yükseldi. Başkent 2017'de Amerika Akustik Derneği - Acoustical Society of America tarafından “ Research Fellow” seçildi. Başkent'in başlıca araştırma alanları; koklear implant kullanıcılarında konuşma algısı, işitme kaybının çocuklar ve yetişkinlerde konuşmayı algılama ve işitsel kognitif fonksiyonlar üzerine etkileri, ve işitme kayıplı bireylerin rehabilitasyonunda yeni yaklaşımların ( örneğin: müzik eğitimi, robot kullanımı) uygulanmasıdır. Araştırma yaklaşımı psikoakustik, psikodilbilim ve biyomedikal mühendisliğini birleştiren multidisipliner çalışmadır. 2010-2016 yılları arasında, işitme kayıplı dinleyicilerde fonetik restorasyon ve kesintili konuşma üzerine çalışmalar yayınlamıştır. Son güncel çalışmalarında çocuklarda, yetişkinlerde, ve koklear implant kullanıcılarında ses, duygu ve konuşma biçimi algısı , işitme ve santral işlemleme mekanizmaları , ve yeni rehabilitasyon yaklaşımı olarak müzik eğitiminin etkileri üzerine odaklanmıştır. Cevher (general) Cevher ibn Abdullah El-Muiz yönetimindeki Fatımi Halifeliği için batı Kuzey Afrika'nın fethine ve ardından Mısır'ın fethine önderlik eden bir Fatımi komutanıdır. 973'te Muiz'in Mısır'a gelmesine kadar Mısır'ın yardımcısı olarak görev yaptı ve Fatimi ülke üzerindeki kontrolünü sağlamlaştırdı ve Kahire'nin şehrini kurdu. "Soyu" al-Siqilli ( , , 'Sicilya'), el-Saqlabi ( , , ' Slav '), El-Rumi ( , , ' Bizans ') ve al-Katib ( , , ' Sekreter ') ve El-Kaide ( , ' General '). Cevher'in doğum tarihi bilinmiyor, ancak 992'de öldüğü ve kariyerinin zirvesi 950 ve 975 arasında olduğu için 900'lerden daha önce doğmuş olamaz. Slav kökenlidir"(sakalibe)". Babası Abdullah bir köleydi, ama Cevher'in kendisi kaynaklarda sadece azatlı köle olarak geçiyor. Cevher ilk olarak üçüncü Fatımi halifesi el-Mansur Billah'in (946-953) bir bakanı olarak geçmektedir. 958'de Mansur'un oğlu ve halefi Muiz (), Kuzey Afrika'nın orta ve batı kısımlarında Fatimi kontrolünü eski haline getirmek için bir seferberlik yürütmek üzere Cevher'i seçti. Bu seferde Cevher, askeri yeteneklerini ilk kez kanıtladı. İlk önce Fatimi ordularını, Fatimi'lerin rakipleri, Cordoba Halifeliği Emevileri ile savaşan liderleri Ya'la ibn Muhammed el-Yafrani ile ittifak eden bir Berber kabilesi olan Zenata'ya karşı zafere götürdü . Daha sonra yönünü güneydoğudan Sijilmasa'a doğru döndürdü, hükümdarMuhammed ibn el-Feth ibn Meymun ibn Midrar yakaladı ve öldürdü. Bir yıl sonra, Ekim 960'ta kuzeyi Fez'e doğru hareket etti, 13 Kasım'da şehri hücum edip Emevî valisi Ahmed ibn Ebu Bekir el-Cüdemi'yi ele geçirdi. Bu zaferle Tanca ve Ceuta dışında bütün Mağrip Fatimi kontrolü altına girdi. Zaferinin simgesi olarak Cevheri'nin Atlantik Okyanusu'ndan İfrıkiye'deki Halife'ye canlı balıklarla dolu kavanozlar gönderdiği söyleniyor. Batı sınırları güvence altına alındıktan sonra Cevher, Mısır'a doğru gitti ve Giza'daki bir kuşatmanın ardından 969 yılında İhşidlerden Nil etrafındaki araziyi aldı. Fetih Ihşidilerin veziri Ebu'l-Fazl Ca'fer ibn el-Fazl (Sünnilerin din özgürlüğünü güvence altına almasıyla ilgili) ile bir anlaşma ile yapıldı, böylece Fatimiler çok az dirençle karşılaştı. Ardından Cevher 972 yılına kadar Mısır'ın valisi oldu. Filistin, Mısır'ın fethinden sonra alınmış olmasına rağmen, Şam'daki Karmatilere yenildikten sonra Suriye'nin üstesinden gelinemedi..Ancak, Karmatiler Mısır'ı almaya çalıştığında, Cevher 22 Aralık 970'te Kahire'nin kuzeyinde onları yenmeyi başardı, ancak mücadele 974'e kadar devam etti. Mısır'ın güney sınırını güvenceye almak için Hıristiyan Nübye topraklarına bir elçi gönderildi. Kahire'de kalmaya başladıktan sonra Cevher el-Muiz'le hoşnutsuzluğa düştü. Ancak halefi El Aziz (975-996) yönetiminde, Cevherin, yönetimdeki etkisinin artmasında önemli bir rol oynamış, ona haklarını geri vermiştir. 979'a kadar naipti, ancak Suriye'ye karşı yürütülen bir seferde Şam yakınında bir kez daha yenildikten sonra nihayet makamından alındı. Cevher 28 Nisan 992'de öldü. Turabi Turabi veya Türabi, şu anlamlara gelebilir: Glenn Danzig 1970'lerin ortalarından başlayarak, Danzig'in müzik kariyeri yıllar boyunca punk rock, heavy metal, endüstriyel, blues ve klasik müzik gibi bir dizi türü kapsamıştır. Danzig ayrıca diğer müzisyenler için (özellikle Johnny Cash ve Roy Orbison) şarkılar yazmıştır. Bir şarkıcı olarak Danzig, bariton sesi ve tenor vokal aralığı ile dikkat çekmekte olup, şarkı söyleme tarzı Elvis Presley, Jim Morrison ve Howlin' Wolf ile karşılaştırılmıştır. Danzig ayrıca Bill Medley'i şarkıcılığını etkilemiş bir sanatçı olarak belirtmiştir. Limerick (ÅŸiir) Limerick (), genellikle komik ve sık sık kaba sözleri olan, beş dizeli, ağırlıklı olarak ölçüye sahip ve birinci, ikinci ve beşinci dizenin kafiyeli olduğu, ancak üçüncü ve dördüncü dizelerin kendi aralarında kafiye gösterdiği (AABBA) ve daha kısa olduğu bir İngilizce şiir türü. Limerick, 18. yüzyılın ilk yıllarında İngiltere'de ortaya çıktı. Bu formu Edward Lear, 19. yüzyılda yaygınlaştırdı, ancak şiiri betimlemek için limerick terimini kullanmadı. En büyük ve en bilimsel limerick antolojisini derlemiş Gershon Legman, bir halk eseri olan gerçek limerick'in her zaman müstehcen olduğunu savunmuştur. Arnold Bennett ve George Bernard Shaw da aynı fikirleri paylaşmaktadır. Aşağıdaki örnek, kaynağı bilinmeyen bir limerick'tir: Aşağıda Edward Lear'ın limericklerinden birine bir örnek verilmiştir. İngiliz kelime oyunu ve eğlence amaçlı matematik uzmanı Leigh Mercer (1893-1977) aşağıdaki matematiksel limerick'i tasarlamıştır: formula_1 Formül aşağıdaki gibi okunur: Kâmil Özay Kâmil Özay (d. 1941), Kıbrıslı Türk şair ve yazar. 1965'ten 1990 yılına kadar yayımladığı kitaplarında ağırlıklı olarak aşk temasını işledi, aşk şiirleriyle tanındı. Şiirlerinin yanı sıra basılmış iki öykü kitabı da bulunur. 1941 yılında Lefkoşa'da doğan Özay, ilkokul, ortaokul ve lise eğitimini burada gördü, 1959'da Celal Bayar Lisesinden mezun oldu. 1961'de Gazi Eğitim Enstitüsünü bitirerek öğretmen oldu. Otuz yıl süren öğretmenlik hayatında Lefkoşa, Baf, Akıncılar ve Gönendere'de görev yaptı. "Birlik" gazetesinin sanat köşesini de yönetti. Özellikle aşk şiirleriyle tanınan Özay, "sevginin şairi" olarak bilinir. 1965'te Halkın Sesi Matbaası'ndan çıkan "Aşk Damlacıkları" kitabındaki manzum şiirler Erden Esenyel, düzyazı şiirler ise Kâmil Özay tarafından neşredildi. Bu şiirlerde işlenen temalar arasında aşk, tabiat, arayış, özlem yer aldı; Özay şiirlerinde sevgi duygusunu tabiata bağladı ("Rüzgâr eser; seni anlatır çobana, dereye, geceye. Dalgalar enginlerden enginlere seni götürür."). Kitabın girişinde yazarlar ithaflarında "İşte biz de bu savaş yılları içinde sizlere mısralarımızla, satırlarımızla aşkı anlatmaya çalıştık elimizden geldiğince." ifadesini kullandı. Şiirlerde Cahit Sıtkı Tarancı'dan alıntı ve esinlenme mevcuttur. Aynı yıl aynı matbaadan basılan "Bir Çift Ağlıyor Gecede" kitabı, tamamen Özay'ın düzyazı şiirlerinden oluşur. Aşkla tabiatın iliştirilmesi, özlem gibi temalar bu kitaptaki şiirlerde de işlenir. Kitapta Ahmet Kutsi Tecer, Ahmet Hamdi Tanpınar, Ahmet Haşim ve Bekir Sıtkı'dan esinlenme mevcuttur. 1982'de İleri Basımevi'nden çıkan "Rüya Kızı (Fetiş)" kitabındaysa hayalindeki "rüya kızı"nı arayışını, aşkını konu alır. Yahya Kemal'in "Mehlika Sultan" şiirinden esinlenme içerir. Bunun yanı sıra "Severim Seni Lefkoşa" şiiriyle doğup büyüdüğü kent olan Lefkoşa'ya da sevgisini ilan eder. 1983'te İleri Basımevi'nde basılan "Beş Sesli Saz" isimli ortak şiir kitabında Özay'ın şiirleri aşk, kadın, mutluluk temalarını işler. Bu kitapta Özay şiire ilgisi olan öğrencilerini desteklemiş, kendi şiirlerini onlarınkilerle beraber basıma vererek yayımlanmalarını sağlamıştır. 1984'te Halkın Sesi Basımevi'nden çıkan "Çiğ Damlaları" kitabında Yıltan Taşçı ve öğrencilerinin şiirleri de yer alır. Kitabın girişinde Özay'ın şiirini değerlendiren şair Fikret Demirağ, "Kâmil Özay 'aşk ve sevgi şiirleri' diye tanımlanabilecek bir tür duygusal şiirin peşpeşe kitap yayımlayan verimli bir adı olarak belirdi son yıllarda. On beş yıl kadar önce de 'mensur şiir' diye adlandrılabilecek birtakım duygusal metinlerden oluşan bir dizi kitap yayımlamış ve sonraki on beş yıl boyunca susmuştu. O, bu susuş dönemini 'birikim dönemi' olarak adlandırıyor." değerlendirmesinde bulundu. Bu kitapta Özay'ın siyasi içerikli şiirleri de bulunur. "Solarsa Yaprağın Yeşili" şiirinde Atatürkçü bir hassasiyetle "Canavar kesilirim eğer, / Dil uzatılırsa 'ATA'ya" ifadesini kullanır. "Büyükler Ölmez" şiirindeyse Fazıl Küçük'ü yücelterek anar, adının yeni ilan edilen Kuzey Kıbrıs Türk Cumhuriyeti'yle sonsuza dek anılacağını ifade eder, Küçük'ün Kıbrıs'ta "bayrak ve Atatürk sevgisi"ne sembol olduğunu ifade eder, "yıllarca sandıklarda sakanan, / gizli gizli koklanan" Türk bayrağını duvarlara astırdığını belirtir. 1990'da Sultan Matbaası'ndan çıkan "Yaralı Bahar" kitabındaki şiirleri, yine aşk temasını en fazla işlese de, dostluk-arkadaşlık ve Lefkoşa temaları da ön plana çıkar. Özellikle "Lefkoşa'ya Destan" şiirinde Özay kendi büyüdüğü Lefkoşa'ya olan özlemini nostaljik bir şekilde ifade eder, Lefkoşa'nın tarihî yapıları (örneğin Girne Kapısı), aile yaşamı, savaş gibi konular işlenir: "Lefkoşa doğmamış saçlarına sevdalı. / Gençliğimiz bir savaşın dişli çarkında...". Son olarak 2002'de basılmış kitaplarından derlenen "Bir Çiçek Vardı" isimli kitabı Ulus Matbaacılık'tan çıktı. 1965 ve 1966 yıllarındaki iki kitabında yayımladığı öykülerinde Özay aşk, Lefkoşa, kadın, arayış, inanç temaları temelinde bireysel konular işlenir. Özay'ın kitaplaştırılmış eserleri aşağıdaki gibidir: Orhaniye (zırhlı fırkateyn) Orhaniye, () "Osmaniye" sınıfı zırhlı fırkateyn sınıfının üçüncüsü gemisi. 1860'larda Robert Napier and Sons tarafından Osmanlı Donanması için Büyük Britanya'da inşa edilen b'r zırhlı savaş gemisidir. Geminin omurgası 1863 yılında serilmiş, Haziran 1865 yılında denize indirilmiştir. "Orhaniye" ilk tasarlandığı haliyle burunda tek bir 229 mm Armstrong top ile bordalara dizili on dört 203 mm ve on 36-libre top Armstrong top taşıyordu. Osmanlı zırhlılarının daha güçlüleri arasında yer alan "Osmaniye" sınıfı gemiler, 1877-1878 yıllarında gerçekleşen 93 Harbi sırasında gemiyi Akdeniz'de güvenli bir şekilde tutuldular. Gemi 1880'leri Haliç'te geçirdi. 1890'ların başında kapsamlı şekilde yeniden inşa edilerek daha modern bir barbetli gemiye dönüştürüldü. Buna rağmen 1897'de Osmanlı-Yunan Savaşı başladığında bakımsızlık ve mürettebatın eğitim eksikliği nedeniyle Yunan gemileriyle çatışmaya girmeye uygun durumda değildi, sonuç olarak hiçbir çatışmada yer almadı ve savaştan sonra silahları söküldü. 1909'da aktif hizmetten çıkarıldıktan sonra kışla gemisi olarak kullanıldı, 1913'te hurda olarak satıldı ve parçalandı. "Orhaniye" 91,4 metre uzunlukta, 16,9 metre genişlikte ve 7,9 metre su çekimindeydi. Demirden yapılmış gövdesi, burun kısmında bir mahmuz taşıyordu ve normal yükte 6.400 metrik ton deplasmana sahipti. İlk tasarlandığı haliyle mürettebatı 26 subay ve 335 bahriyeliden oluşuyordu; 1894 sonrasında ise mürettebat 250 kişiye indirilmişti. Gemi, gücünü tek vida pervaneyi süren bir yatay bileşik motordan alıyordu. Buhar, geminin ortasında bulunan geri çekilebilir bir bacaya bağlı altı kömürle çalışan kutu kazan tarafından sağlanıyordu. Gemi deniz denemelerinde en çok saatte 13,5 deniz mili (25,0 km/sa; 15,5 mph) hıza ulaşabilmişti; ancak on yıllarca süren kötü bakım sebebiyle 1891'de hızı saatte 6 deniz mili (11 km/sa; 6,9 mph) seviyesine dek düşmüştü. "Orhaniye" 750 metrik ton kömür taşıyabiliyordu; ayrıca üç direkli ek bir barka yelken teçhizatına da sahipti. Gemi bir adet yivli namludan dolma 229 mm Armstrong top, on dört 203 mm namludan dolma Armstrong top ve on adet 36 librelik top taşıyordu. 229 mm top geminin ön kısmında, üst güverte üzerinde yer alıyordu; geri kalan toplar ise her bordada üst ve ana güverte üzerinde monte edilmişti. Geminin dövme demir zırhlı kemeri 140 mm kalınlığındaydı ve iki uçta 76 mm kalınlığında bölmeler ile sona eriyordu. Kemer su hattının üstünde 1 metre; altında ise gemi ortasında 2 metre, uçlara doğru ise 1 metre uzanıyordu. Kemerin üstünde 127 mm kalınlığında zırhlı plakalar top bataryalarını korurken, 114 mm kalınlığında uzunlamasına plakalar batarya zırhlarını birleştiriyordu. Burundaki 229 mm top 102 mm kalınlığında zırh ile korunuyordu. "Orhaniye", 1862'de sipariş edildi ve Glasgow'daki Robert Napier ve Sons tersanesi tarafından inşa edildi. Geminin omurgası 1863 yılında serildi ve gemi 26 Haziran 1865'te denize indirildi. 1866'da deniz denemelerini tamamlayan gemi, aynı yıl donanmaya kabul edildi. 1870'lerin ortasında Osmanlılar ile Balkanlar ve Rusya arasında gerilim artıyordu. 1875 ortalarında Hersek İsyanı başlamış, Sırbistan ise Temmuz 1876'da Osmanlı İmparatorluğu'na savaş ilan ederek Sırp-Osmanlı Savaşı'nı başlatmıştı. Osmanlı filosu, Rusya ile artan gerginlik sebebiyle çatışmaya hazırlanmak üzere Eylül 1876'da hazırlıklara başlamıştı. 1877'nin başlarında gemi, Akdeniz Filosu'nun Girit'te üslenmiş olan 2. Tümen'ine atanmıştı. Bu birlikte "Aziziye", "Osmaniye", "Mahmudiye, Mesudiye" ve "Mukaddeme-i Hayr" ile beraber görev yapacaktı. Osmanlı İmparatorluğu ile Rus İmparatorluğu arasındaki 93 Harbi 24 Nisan 1877'de Rusya'nın savaş ilanı ile başladı. Osmanlı filosu, Abdülaziz'in başlattığı modernizasyon programı sayesinde on üç zırhlı fırkateyn ve zırhlı korvete, iki sahil koruma zırhlısına ve yedi küçük nehir monitörüne sahipti; Rusya Rus İmparatorluğu'nun Karadeniz'deki donanmasındaki zırhlılar ise başarısız tasarımlar olan "Novgorod" ve "Vitse-admiral Popov" gemilerinden ibaretti. Savaş esnasında diğer küçük Osmanlı zırhlısının aksine "Orhaniye" ve kardeş gemileri Akdeniz Filosu'nda kaldı. Donanma komutanlığı, filonun en büyük gemilerini kaybetmekten çekindiği için gemileri çatışma süresince ağırlıklı olarak limanda tuttu. Akdeniz Filosu'nun ahşap savaş gemileri Nisan 1877'de Arnavutluk kıyılarında devriye gezmek için sefer yaptılar, ancak "Orhaniye" ve geri kalan zırhlılar Suda Körfezi'nde kaldı. 1878'de savaşın sona ermesinin ardından "Orhaniye", donanmanın geri kalanıyla beraber Haliç'e demirlendi. 1884'te 36 librelik toplar çıkartılarak, dört adet 47 mm seri ateşli (QF) Hotchkiss ve iki 25,4 mm dört namlulu Nordenfelt top ilave edildi. Gemi 1892-1894 arasında Tersane-i Amire'de yeniden donatıldı. Yenileme sırasında orijinal motoru yerine iki dikey üçlü genleşme motoru kuruldu, kutu kazanlar ise altı adet kömür yakıtlı Scotch deniz kazanı ile değiştirildi. Geminin yeni tahrik sistemi saatte 10 deniz mili (19 km/sa) hızla yol almasına izin veriyordu. Modernizasyon esnasında geminin silahları da tamamen değiştirildi. Tüm eski namludan dolma toplar çıkarılarak yerlerine yeni Krupp kuyruktan dolma toplar takıldı. İki Krupp 240 mm K L/35 top, biri burunda diğeri ise kıçta olacak şekilde iki barbete monte edildi. Sekiz 150 mm L/25 Krupp top ve altı 105 mm L/25 Krupp top ise bordalara yerleştirildi. 47 mm'lik topların ikisi çıkarıldı ve üç Nordenfelt topu daha eklendi. Şubat 1897'de Osmanlı-Yunan Savaşı'nın başlamasıyla "Orhaniye" 1. Filo'ya seferber edildi. Osmanlıların yaptığı filo teftişinde "Orhaniye" de dahil olmak üzere hemen hemen tüm gemilerin, üç modern "Hydra" sınıfı zırhlıya sahip olan Yunan Donanması'na karşı savaşmaya uygun olmadığını ortaya çıkardı. "Orhaniye" ve kardeş gemilerine sadece üç yıl önce takılan Krupp toplardaki pistonların çoğunun büküldüğü ve silahları işe yaramaz hale getirdiği tespit edildi. Osmanlı filosu, Nisan ve Mayıs ayları boyunca gemilerin mürettebatı arasında moral yükseltmek amacıyla Ege Denizi'nde birkaç sorti yaptı, ancak Osmanlıların Yunan donanmasına saldırmaya niyeti yoktu. Gemiyi aktif şekilde kullanma şansı kalmayan donanma, "Orhaniye"yi Çanakkale'ye gönderdi ve burada toplarını söktürdü. Osmanlı filosunun durumu, başta teftişi yöneten İngiliz Amiral Henry Woods ve Alman Amiral Eugen Kalau vom Hofe olmak üzere yabancı gözlemcilerden gizlenemedi. Filo, hükûmet için bir utanç kaynağı oldu ve sonunda Sultan II.Abdülhamid'i, zırhlıların yabancı tersanelerde modernleştirilmesini içeren bir modernizasyon programına izin vermeye zorladı. Krupp, Schichau-Werke ve AG Vulcan da dahil olmak üzere Alman firmaları gemileri yeniden inşa edeceklerdi; ancak gemileri inceledikten sonra Aralık 1897'de modernleştirmenin pratik olmaması ve Osmanlı hükûmetinin zayıf mali durumu nedeniyle ödeme yapamaması riski yüzünden projeden geri çekildiler. Uzun bir müzakere sürecinin ardından Krupp, 11 Ağustos 1900'de başka savaş gemileriyle birlikte "Orhaniye"yi de yeniden inşa etme sözleşmesini aldı. Ancak Aralık 1902'de Krupp anlaşmadan çekildi ve gemi yeniden inşa edilmedi. 1908'de gemi İstanbul'a çekildi ve 31 Temmuz 1909'da hizmetten çıkartıldı. 1913'de sökülene dek kısa bir süre Kasımpaşa'da kışla gemisi olarak görev yaptı. Ali Nesim Ali Nesim (d. 1941—ö. 2014), Kıbrıslı Türk yazar, araştırmacı, şair. IU tarafından yazılan şarkıların listesi Güney Koreli şarkıcı IU (Lee Ji-eun) şarkıcılık kariyeri boyunca elliden fazla şarkı yazmıştır. Şarkıcı Eylül 2008 tarihinde "Lost Child" ve "Lost and Found ile çıkışını gerçekleştirdi". Şarkı Choi Gap-won tarafından yazıldı ve yapımında birçok kişi yer aldı. IU'nun ılk yapımını üstlendiği "Alone in the Room" şarkısı "Real ile birlikte 2010 tarihinde yayınlandı". "Last Fantasy" (2011) albümü le birlikte yaklaşık 13 şarkı yazımında bulundu. "Modern Times" (2013) ve "Modern Times – Epilogue" (2013) yazımında da IU ve Kim Eana bulunmaktadır. "Chat-Shire" (2015) ve "Palette" (2017)'nin tamamı neredeyse IU tarafından yazılmıştır bu albümlerin yazımında ve yapımında Zion.T, G-Dragon ve Oh Hyuk yardım etmiştir. beşin ep'si "Love Poem'de yer alan iki şarkı IU tarafından yazılmıştır"— "The Visitor" ve "Blueming". "Through the Night" dahil yazdığı bir çok şarkı Gaon Dijital Listesinde yer almış ve beş milyon satarak Güney Kore'de en iyi satış yapan dördüncü şarkı olmuştur. IU ayrıca "The Producers", "My Mister", "Bel Ami" ve "Hotel Del Luna gibi dizi ve filmler içinde şarkı yazmıştır". Mahmudiye (zırhlı fırkateyn) Mahmudiye, () Osmanlı donanması için 1860'lı yıllarda Birleşik Krallık'ta inşa edilen, "Osmaniye" sınıfı dört zırhlı fırkateynin sonuncusu olan zırhlı savaş gemisiydi. Geminin inşaatı 1863'te başladı, Aralık 1864'te denize indirildi. "Osmaniye" sınıfında Thames Ironworks and Shipbuilding Company'te inşa edilen tek gemi olan "Mahmudiye", adını Sultan II. Mahmud'dan alıyordu. Gemi bordalara dizili on dört 203 mm ve on 36-libre Armstrong topa ek olarak, burunda bir adet 229 mm Armstrong top taşıyordu. Gemi kariyeri boyunca sınırlı aktif hizmet gördü. 1877-78'deki 93 Harbi esnasında riske atmak için çok değerli olması sebebiyle donanma komutanlığı tarafından yedekte tutuldu. Gemi 1880'li yılları hizmet dışında geçirdi. 1890'lı yılların başında yeniden inşa edildi ve daha modern bir barbetli gemiye dönüştürüldü; ancak yeniden inşasının hemen ardından başlayan 1897 Osmanlı-Yunan Savaşı'nın başında bakımsız durumdaydı. Bu savaşta hiçbir çatışmada yer almadı ve savaştan sonra silahsızlandırıldı. 1909'dan 1913'e kadar kısa bir süre kışla gemisi olarak kullanılmasından başka aktif hizmet görmedi. 1913 yılında hurda olarak gemi sökücülere satıldı ve parçalandı. "Mahmudiye" 91,4 metre uzunlukta, 16,9 metre genişlikte ve 7,9 metre su çekimindeydi. Demirden yapılmış gövdesi, burun kısmında bir mahmuz taşıyordu ve normal yükte 6.400 metrik ton deplasmana sahipti. İlk tasarlandığı haliyle mürettebatı 26 subay ve 335 bahriyeliden oluşuyordu; 1894 sonrasında ise mürettebat 250 kişiye indirilmişti. Gemi, gücünü tek pervaneyi süren bir yatay bileşik motordan alıyordu. Buhar, geminin ortasında bulunan geri çekilebilir bir bacaya bağlı altı kömürle çalışan kutu kazan tarafından sağlanıyordu. Gemi deniz denemelerinde en çok 13,5 knot (25,0 km/sa; 15,5 mph) hıza ulaşabilmişti; ancak on yıllarca süren kötü bakım sebebiyle 1891'de hızı 6 knot (11 km/sa; 6,9 mph) seviyesine dek düşmüştü. "Mahmudiye" 750 metrik ton kömür taşıyabiliyordu; ayrıca üç direkli ek bir barka yelken teçhizatına da sahipti. Gemi bir adet yivli namludan dolma 229 mm Armstrong top, on dört 203 mm namludan dolma Armstrong top ve on adet 36 librelik top taşıyordu. 229 mm top geminin ön kısmında, üst güverte üzerinde yer alıyordu; geri kalan toplar ise her bordada üst ve ana güverte üzerinde monte edilmişti. Geminin dövme demir zırhlı kemeri 140 mm kalınlığındaydı ve iki uçta 76 mm kalınlığında bölmeler ile sona eriyordu. Kemer su hattının üstünde 1 metre; altında ise gemi ortasında 2 metre, uçlara doğru ise 1 metre uzanıyordu. Kemerin üstünde 127 mm kalınlığında zırhlı plakalar top bataryalarını korurken, 114 mm kalınlığında uzunlamasına plakalar batarya zırhlarını birleştiriyordu. Burundaki 229 mm top 102 mm kalınlığında zırh ile korunuyordu. "Mahmudiye", Londra'daki Blackwall'da Thames Iron Works tersanesi tarafından inşa edilmiştir. "Osmaniye" sınıfında Robert Napier and Sons tarafından inşa edilmeyen tek gemiydi. Geminin omurgası 1863 yılında serildi, 13 Aralık 1864'te denize indirildi. Deniz denemelerini 1865 yılında tamamladı ve ertesi yıl Osmanlı filosuna katıldı. Osmanlı filosu, birkaç yıldır Rusya ile artan gerginlik sebebiyle çatışmaya hazırlanmak üzere Eylül 1876'da hazırlıklara başlamıştı. Bu esnada 1875 ortalarında Hersek isyanı başlamış, Sırbistan ise Temmuz 1876'da Osmanlı İmparatorluğu'na savaş ilan ederek Sırp-Osmanlı Savaşı'nı başlatmıştı. "Mahmudiye" 1877 başlarında "Asar-ı Şevket" ile birlikte Akdeniz Filosu'nun Çatalada'da üslenmiş olan 1. Tümen'ine atanmıştı. Osmanlı İmparatorluğu ile Rus İmparatorluğu arasındaki 93 Harbi 24 Nisan 1877'de Rusya'nın savaş ilanı ile başladı. Osmanlı filosu, Abdülaziz'in başlattığı modernizasyon programı sayesinde on üç zırhlı fırkateyn ve zırhlı korvete, iki sahil koruma zırhlısına ve yedi küçük nehir monitörüne sahipti. Rus İmparatorluğu'nun Karadeniz'deki donanmasındaki zırhlılar ise başarısız tasarımlar olan "Novgorod" ve "Vitse-admiral Popov" gemilerinden ibaretti. Savaş esnasında diğer küçük Osmanlı zırhlısının aksine "Mahmudiye" ve kardeş gemileri Akdeniz Filosu'nda kaldı. Donanma komutanlığı, filonun en büyük gemilerini kaybetmekten çekindiği için gemileri çatışma süresince ağırlıklı olarak limanda tuttu. Akdeniz Filosu'nun ahşap savaş gemileri Nisan 1877'de Arnavutluk kıyılarında devriye gezmek için sefer yaptılar; ancak "Mahmudiye" ve geri kalan zırhlılar Suda Körfezi'nde kaldı. 1878'de savaşın sona ermesinin ardından "Mahmudiye", Haliç'e çekildi. 1884'te 36 librelik toplar çıkartıldı, yerlerine dört adet 47 mm seri ateşli (QF) Hotchkiss top ve iki 25,4 mm dört namlulu Nordenfelt top monte edildi. Gemi, 1892-1894 yılları arasında Tersane-i Amire'de yeniden donatıldı. Modernizasyon sırasında orijinal motoru yerine iki dikey üçlü genleşme motoru kuruldu, kutu kazanları altı kömür yakıtlı Scotch deniz kazanı ile değiştirildi. Geminin yeni tahrik sistemi ile son hızı saatte 10 deniz mili (19 km/sa) oldu. Modernizasyon esnasında geminin silahları da tamamen değiştirildi. Tüm eski namludan dolma toplar çıkarılarak yerlerine yeni Krupp kuyruktan dolma toplar takıldı. İki Krupp 240 mm K L/35 top, biri burunda diğeri ise kıçta olacak şekilde iki barbete monte edildi. Sekiz 150 mm L/25 Krupp top ve altı 105 mm L/25 Krupp top ise bordalara yerleştirildi. 47 mm'lik topların ikisi çıkarıldı ve üç Nordenfelt topu daha eklendi. Şubat 1897'de Osmanlı-Yunan Savaşı'nın başlamasıyla "Mahmudiye" 1. Filo'ya seferber edildi. Osmanlıların yaptığı filo teftişinde "Mahmudiye" de dahil olmak üzere hemen hemen tüm gemilerin, üç modern "Hydra" sınıfı zırhlıya sahip olan Yunan Donanması'na karşı savaşmaya uygun olmadığını ortaya çıkardı. "Mahmudiye" ve kardeş gemilerine sadece üç yıl önce takılan Krupp toplardaki pistonların çoğunun büküldüğü ve silahları kullanılamaz hale getirdiği tespit edildi. Osmanlı filosu, Nisan ve Mayıs ayları boyunca gemilerin mürettebatı arasında moral yükseltmek amacıyla Ege Denizi'nde birkaç sorti yaptı, ancak Osmanlıların Yunan donanmasına saldırmaya niyeti yoktu. Filoyu aktif bir şekilde kullanma imkânı kalmayan Donanma, "Mahmudiye"yi hizmetten çekti ve Çanakkale'de silahlarını çıkardı. Osmanlı filosunun durumu, teftişi yöneten İngiliz Amiral Henry Woods ve Alman Amiral Eugen Kalau vom Hofe gibi yabancı gözlemcilerden gizlenemedi. Filo, hükûmet için bir utanç kaynağı oldu ve sonunda Sultan II. Abdülhamid'i, zırhlıların yabancı tersanelerde modernleştirilmesini içeren bir modernizasyon programına izin vermeye zorladı. Krupp, Schichau-Werke ve AG Vulcan da dahil olmak üzere Alman firmaları gemileri yeniden inşa edeceklerdi; ancak gemileri inceledikten sonra Aralık 1897'de modernleştirmenin pratik olmaması ve Osmanlı hükûmetinin zayıf mali durumu nedeniyle ödeme yapamaması riski yüzünden projeden geri çekildiler. Uzun bir müzakere sürecinin ardından Krupp, 11 Ağustos 1900'de başka savaş gemileriyle birlikte "Mahmudiye"yi de yeniden inşa etme sözleşmesini aldı. Ancak Aralık 1902'de Krupp anlaşmadan çekildi ve "Mahmudiye" yeniden inşa edilmedi. 1904 yılında İstanbul'da kışla gemisi olarak kullanılmaya başlandı. 31 Temmuz 1909'de hizmetten çıkartıldı. Gemi 1913 yılına kadar kışla gemisi olarak donanma envanterinde kaldı, ardından söküldü. TatabÄ±lar Tatabılar (yahut Si (奚)), Moğol dilli bir ulus. Çin kaynaklarında adı Ku-mo-hsi (庫 莫 奚 /库 莫 奚) ve Ku-mo-hi şeklinde transkrip edilen "hiler", Kök Türkçe yazılı metinlerde "Tatabı" şeklinde geçmektedir. Ku-mo-hi adı “Ku-mo” ile “Hi” kelimelerinin birleşmesinden meydana gelmiştir. Bu tayfalar Çin kaynaklarında ilk olarak Ku-mo-hi və Sui hanedanlığı (589-618) döneminden başlayarak kısaca “Hi” şeklinde adlandırılır. Çinliler onlara Hi, Kök Türkler ise Tatabı derdiler. Avrasya'da bütün halklar, sık sık ad değiştirip bazen hükümdarın, bazen yaşadıkları yerin, bazen takma adlarla anılmışlardır. Hilerin adının değişmesi, Çin tarihçilerinin taşıdığı kısaltma yüzündendir. Tarihte Hilerin öz adlarındaki Ku-mo kısmını işletmemelerini gerektiren bir siyasi hadise yoktur. Çin tarihçileri de Ku-mo tabirinin neden kaldırdıkları hakkında ipucu vermemişlerdir. Büyük alip Vasiliy Bartold bu mevzu hakkında; “Orkun yazılarından anlaşılır ki, Çinliler bazen tayfaların özlerine verdikleri addan büsbütün başka bir ad da verirlermiş. Mesela Çin kaynaklarında Kitan tayfası ile birlikte daima bir “Hi” tayfası zikr olunur. Orkun kitabeleri'nde ise kitanlarla birlikte olan bu kavmin yerinde “Tatabı” adı geçmektedir. Bu iki ad arasında hiçbir benzerlik olmadığı halde Çin kaynaklarındaki “Hi” adı ile Orkun kitabelerindeki “Tatabı” adının aynı kavmin iki adı olduğunda, Avrupa alimleri aynı fikirdedirler.“ Uluslararası Temel ve Uygulamalı Fizik Birliği Uluslararası Temel ve Uygulamalı Fizik Birliği (, kısaca IUPAP), fiziğin dünya çağında gelişimini desteklemeyi, bu alanda işbirliğine teşvik etmeyi ve insanlığı ilgilendiren sorunların çözümüne yardımcı olma amacıyla fiziğin kullanılmasını hedefleyen Singapur merkezli sivil toplum kuruluşudur. 1922'de, Brüksel'de gerçekleştirilen Uluslararası Araştırma Konseyi Genel Meclisi toplantısı sırasında kurulmuş ve kurumun ilk toplantısı ertesi yıl Paris'te gerçekleştirilmiştir. Uluslararası Bilim Konseyinin bir üyesidir. Kurumun başkanlığını günümüzde Michel Spiro yürütmektedir. Glass sendromu Glass sendromu, otosomal dominant yolla aktarılan kalıtsal bir sendromdur. Cücelik boyutuna varabilen bir gelişme geriliği vardır. Kranyum küçüktür (mikrosefali), alın geniş ve bombelidir. Saç kılları incedir. Yüz kasları gevşektir (hipotoni). Kulak kepçeleri aşağıda yerleşmiştir. Gözler -aşağı doğru- çekiktir. Burun sırtının ince-uzun ve belirgindir. Üstçenede ve altçenede hipoplazi saptanır (mikrognati). Damak çukurdur ve çoğu kez yarık da içerir (damak yarığı ve mikrognatinin birlikte olması nedeniyle Pierre-Robin sequence’ı çağrıştırır). Süt dişlerinde sürme gecikmesi ve her iki diş grubunda sayısal azlık saptanır (hipodonti). Dişler kürek biçimindedir. İnguinal herniler olabilir. Parmaklar uzun (araknodaktili) ve kıvrıktır. Deri incedir, tırnakların yapısı bozuktur. Psikomotor gelişmede gerilik ve zeka geriliği bulgularının yanı sıra agresyona eğilim ve hiperaktif davranışlar saptanır. Liesbeth Migchelsen Liesbeth Migchelsen (11 Mart 1971 - 27 Mayıs 2020), Hollandalı kadın millî futbolcu ve antrenör. Migchelsen 11 Mart 1971'de Harderwijk, Hollanda'da doğdu. 1990-2008 yılları arasında Hollanda Kadın Millî Futbol Takımı'nı 95 kez temsil etti. Micgchelsen profesyonel futbol kariyerinde; Almanya'da FFC Heike Rheine ve Hollanda'da S.V. Fortuna Wormerveer ve AZ Alkmaar kadın futbol takımlarında forma giydi. Profesyonel kariyerini sonlandırdıktan sonra 2013-2014 yılları arasında Avustralya W-League takımı Canberra United FC'yi çalıştırdı. Migchelsen 27 Mayıs 2020'de doğum yeri Harderwijk, Hollanda'da kanser nedeniyle 49 yaşında vefat etti. Pratt & Whitney Canada Pratt & Whitney Canada, Kanada merkezli bir uçak motoru üreticisidir. PWC'nin merkezi Quebec'in Montreal'in hemen dışında yer alan Longueuil kentinde bulunur. PWC, United Technologies'in bir iş birimi olan ABD merkezli daha büyük Pratt & Whitney'in bir bölümüdür. PWC, P&W'ın bir alt bölümü olmakla birlikte kendi Ar-Ge'sini, pazarlamasını ve motor üretimini yürütmektedir. Şirket günümüz itibarıyla dünya çağında 10,000 çalışana sahip olup, bunların 6,000'i Kanada'da yer almaktadır. Sheffield & Hallamshire County Futbol Derneği Sheffield & Hallamshire County Futbol Derneği (), Güney Yorkshire, İngiltere'nin büyük bir kısmından sorumlu olan "county" futbol derneğidir. Ocak 1867'de Sheffield'da, Sheffield FC sekreteri Harry Chambers'ın başkanlığında Sheffield Futbol Derneği (Sheffield Football Association) adıyla kuruldu. 6 Mart 1867'de, Futbol Federasyonunun aynı yılın Şubat ayında yayımladığı kuralları ile Sheffield kurallarını baz alarak kendi futbol kurallarını yayımladı. 1878'de ise Futbol Federasyonunun kurallarını benimsedi. Günümüzde dernek, Sheffield Katedrali'nin merkezi olduğu 20 mil yarıçapa sahip bir alandaki futbolun yönetimi, kontrolü, tanıtımı ve gelişiminden sorumludur. Bu alan ise Askern, Hatfield ve Thorne dışındaki Güney Yorkshire'ın büyük bir bölümü, Derbyshire'ın kuzeyi (örneğin Dronfield), Nottinghamshire'ın kuzeyi (örneğin Worksop) ile Batı Yorkshire'ın güneyine (örneğin Emley, Hemsworth) kapsamaktadır. Sevtap Sonu Sevtap Sonu (d. 3 Mart 1987, Pazarcık, Kahramanmaraş), Türk Halk Müziği ses ve saz sanatçısı. Kahramanmaraş ilinin Pazarcık ilçesinde dünyaya geldi. Almanya'nın Köln kentinde yaşamaktadır. Çocuk yaştan itibaren türkü söylemeye başlayan ve bağlamaya ilgi duyan şarkıcı Neşet Ertaş'tan bağlama dersi almıştır. Sanatçı Almanya'da ve Türkiye'de her yıl konser organizasyonlarına ve festivallere katılmaktadır. Çok iyi derecede Almanca bilmektedir. Sevtap Sonu'nun ilk albümü Kartin Production müzik şirketi aracılığı ile 25 Aralık 2014 tarihinde sevenleriyle buluştu. Ofer Levi Ofer Levi (İbrani: עופר לוי‎, 17 Haziran 1964, Kiryat Ata), İsrailli şarkıcı. Tuşlu telefon Tuşlu telefon, "(ingilizce: feature phone)" düğme tabanlı giriş ve küçük ekranlı, eski nesil telefonların form faktörünü'nü koruyan bir cep telefonudur. Tuşlu telefonlara bazen dokunmatik girişli akıllı telefonların aksine "akılsız telefonlar" da denir. Android veya iOS gibi büyük ve genel amaçlı mobil işletim sistemlerinin aksine, bunlar küçük ve basit bir grafiksel kullanıcı arayüzüne sahip gömülü işletim sistemi kullanır. En popüler işletim sistemleri Seri 30, Seri 30+, Seri 40, FeatureOS, KaiOS, REX OS'dur. Özellikli telefonlar genellikle sesli arama ve metin mesajlaşma işlevselliğinin yanı sıra bildirim LED'i, temel multimedya ve İnternet özellikleri, mobil şebeke operatörü tarafından sunulan diğer hizmetleri de sağlar. Grigore Moisil Grigore Constantin Moisil ( [ɡriˈɡore mo.iˈsil]; 10 January 1906 – 21 May 1973) Romen, matematikçisi, bilgisayar öncüsü ve Romen Akademi üyesiydi. Araştırması esasen matematiksel mantık (Łukasiewicz–Moisil cebiri), cebirsel mantık, MV-cebiri ve difransiyel denklemler alanlarındaydı. Romanya'da bilgisayar biliminin babası olarak görülür. Moisil Bolonya Bilimler Akademisi ve Uluslararası Felsefe Ensititüsü üyesiydi. 1996'da, IEEE Bilgisayar Topluluğu onu ölümünden sonra "Bilgisayar Öncüsü" ödülü ile ödüllendirdi. Grigore Moisil 1906'da Tulcea'da entelektüel bir ailede doğdu. Büyük büyükbabası Grigore Moisil (1814–1891), Năsăud'daki ilk Romen lisesinin kurucularından birisi olan bir papazdı. Babası, Constantin Moisil (1876–1958) tarih profesörü, arkeolog ve numizmatik'di; Romen Akademisi'nin bir üyesi olarak, akademinin Nümizmatik ofisinde müdür pozisyonundaydı. Annesi, Elena (1863–1949), önce Tulcea'da öğretmen, daha sonra da Bükreş'deki "Maidanul Dulapului" okulunda (şimdiki adı "Enăchiţă Văcărescu" okulu) müdürdü. Grigore Moisil Bükreş'de ilkokul'a gitti sonra Vaslui'daki liseye ve 1916 ile 1922 arasında Bükreş'teki ("Spiru Haret)"deki liseye gitti. 1924'de Polytechnic University of Bucharest'in İnşaat mühendisliği Okuluna ve ayrıca Bükreş Üniversitesi Matematik okuluna kabul edildi. Matematiğe daha çok ilgi duydu bu yüzden üçüncü yıl sınavlarını geçmiş olmasına rağmen 1929'de Politeknik Üniversitesinden çıktı. 1929'da üyeler Dimitrie Pompeiuve Anton Davidoglu ile Gheorghe Ţiţeica tarafından yönlendirilen bir komisyondan önce kendi Ph.D. tezi, "La mécanique analytique des systemes continus" (Sürekli sistemlerin analytik mekaniği) savundu. Tez aynı yıl Gauthier-Villars yayın evi tarafından Paris'de basıldı ve Vito Volterra, Tullio Levi-Civita ve Paul Lévy'den olumlu yorumlar aldı. Moisil 1930'da matematikte sonraki yıl bitirdiği "matematiksel fizikden kısmi türevlerle sistem denklemelerinin sınıfı üzerine" makalesiyle daha ileri çalışma için University of Paris'ne gitti. 1931'de University of Iaşi'nin Matematik Okulunda bir öğretim görevine atandığı Romanya'ya döndü. Bundan kısa bir süre sonra, Roma'da etüd yapmak için Rockefeller Vakfı bursu için bir yıllığına ayrıldı. 1932'de profesör Alexandru Myller ile yakın bir ilişki geliştirerek yaklaşık 10 yıl kaldığı Iaşi'ye geri döndü. Romanya'da Iaşi Üniversitesinde "Mantık ve kanıt teorisi" adlı ilk modern cebir dersini verdi. Bu zamanda, Jan Łukasiewicz'in çalışmalarına dayanan multi-valued logic'deki bir seri rapor yazmaya başladı. Matematiksel mantıktaki araştırması Arjantin, Yugoslavya, Çekoslavakya ve Macaristan'ın yanı sıra Romanya'da sonradan yapılacak çok önemli çalışmaların temelini attı. Iaşi'de iken, birçok yeni fikir ve matematiğin farklı alanlarındaki kavramlar arasında yeni bağlantıları bulma ve kullanma yöntemi açısından dikkat çekici olan araştırmasını bitirdi. Kasım 1939'da profesörlüğe yükseldi. 1941'de Bükreş üniversitesinde bir kişilik profesörlük pozisyonu açıldı ve Moisil ona başvurdu. Ancak, Gheorghe Vrânceanu, Dan Barbilian ve Miron Nicolescu de bu pozisyon için başvurmuştu ve Vrânceanu kazandı. Moisil eğer dördü de atanırsa Romanya'da matematik için büyük bir fırsat olduğunu iddia ederek Eğitim Bakanlığına ile görüştü. Başvuurusu sonucu dört matematikçinin hepsi işe alındı. Moisil 30 Aralık 1941'de Bükreş Üniversitesindeki matematik okulunda (daha sonra Matematik ve Bilgisayar Bilimleri Okulu) Profesör olduğu Bükreş'e taşındı. 1946'dan 1948'e kadar Moisil, Ankara'ya tam yetkili elçi olarak adlandırılan bir izin aldı. Türkiye'deyken İstanbul Üniversitesi'inde ve İstanbul Teknik Üniversitesi'inde matematik dersleri serisi verdi. 1948'de Bükreş Üniversitesi'nde öğretimine devam etti. Aynı yıl Romanya Akademisi'ne ve Romanya Akademisi Matematik Enstitüsü'ne üye seçildi. 1965'ten sonra seçkin öğrencilerinden biri olan " George Georgescu " onunla çok değerli mantıklar üzerinde yakın çalıştı ve Romanya'nın 1989'da diktatörlükten çıkmasından sonra aynı üniversitede Matematik ve Mantık profesörü oldu ve 1991 yılında Moisil olarak görev yaptı. Öğrencisi ayrıca cebirsel mantık, MV-cebir, cebir, cebirsel topoloji, MV-cebirlerinin kategorileri, kategori teorisi ve Łukasiewicz – Moisil cebiri üzerine orijinal çalışmanın kapsamlı olarak yayınladı. Moisil mekanik, matematiksel analiz, geometri, cebir ve matematiksel mantık üzerine yazılar yayınladı. Pompeiu'nun areolar türevinin çok boyutlu bir uzantısını geliştirdi ve mekanik uygulamalarla bir hipercomplex değişkeninin monojenik fonksiyonunu inceledi. Moisil ayrıca, Łukasiewicz cebirleri (şimdi Łukasiewicz – Moisil cebirleri) adını verdiği bazı çok değerli cebiri tanıttı ve bunları otomat teorisi olarak da anılır. Sonlu otomatı analiz etmek için yeni yöntemler yarattı ve cebirdeki otomat teorisi alanına birçok katkı yaptı. Moisil, ilk Romen bilgisayar ların oluşturulmasında önemli katkılarda bulundu. Romanya'da bilgisayar biliminin gelişiminde ve Rumen bilgisayar bilimcilerinin ilk nesillerini yetiştirmede temel bir rol oynadı. 1996 yılında Elektrik ve Elektronik Mühendisleri Enstitüsü Bilgisayar Topluluğu tarafından ölümünden sonra Bilgisayar Öncüsü Ödülü aldı. Łukasiewicz mantığı Łukasiewicz – Moisil cebirleri Kuantum bilgisayarÄ± MV-cebir Matematiksel mantÄ±k Kategorik mantık, Bitişik işlev Ferreria SarayÄ± Ferreriya Sarayı, Palazzo Ferreria veya resmi olarak Palazzo Buttigieg-Francia. Malta'nın başkenti Valletta'nın girişine yakın bir saraydır ve XIX yüzyılın sonlarında inşa edilmiştir. Mimar Giuseppe Bonavia tarafından tasarlanmıştır. Saray, adalarda ahşap balkonlu ilk binaydı. Saray ayrıca birinci sınıf ulusal bir anıt görevi görmektedir. Daha önce saray, Malta Şövalyeleri'nin silah üretimi için eski bir demir dökümhanesine sahipti. Giuseppe Buttigieg ve eşi Giovanna Camilleri, araziyi hükümetten aldılar ve 19. yüzyılın sonlarında burada bir saray inşa ettiler. Binanın cephesi Buttiegieg ve Camilleri amblemlerine sahiptir. Saray, kızları Teresa Buttigieg için çeyiz olarak kaldı. Teresa, sarayın adını aldığı Fransa'dan Albay John Louis ile evlendi. Fransa, Cebelitarık İngiliz kolonisinin vatandaşı olan bir İspanyol'du ve çift Malta'da görevde iken Fransa'da İngilizlerle bir araya geldiler. Ferreri Sarayı, Grandmaster Sarayı'ndan sonra Valletta'daki ikinci büyük saraydır. Fransız ailesi 1947'de II. Dünya Savaşı'nın sonuna kadar sarayda kaldı. Savaş Valletta'daki binaların çoğunu tahrip etti veya kısmen hasar verdi. Dom Mintoff liderliğindeki İşçi Partisi hükümeti, Valetta'yı savaşta zarar görmesinden ötürü yeniden inşa etmek ve restore etmek için kurulan Halkla İlişkiler Ofisi için sarayın bir kısmını Fransa'dan kiraladı. Aile, bu sırada Malta hükümeti tarafından kullanılan sarayın küçük bir bölümünü apartman olarak kullanıyordu. Ferreriya Sarayı 1979'da Malta Başbakanı Dom Mintoff liderliğindeki bir hükümete sattı. Bugün sarayın alt kısımları birkaç dükkandan oluşmaktadır. Ferreriya Sarayı'nın mimarı Leia Belvedere Kulesi'ni ve La Borsa binasını tasarlayan Giuseppe Bonavia'dır. Bonavia, Ferreriya Sarayı'ndan başlayarak cephelerde ahşap balkon kullanan ilk mimar olarak bilinir. Bu 19. yüzyılda gerçekleşmiştir ve birkaç mimar ile genel olarak Malta halkını etkileyen bir özellikti. Bugün, bu tarz yaygın bir tasarımdır. Saray, Malta Çevre ve Planlama Örgütü (MEPA) tarafından birinci sınıf bir ulusal anıt olarak görülmüştür. Drive Image (yazılım) Drive Image (PQDI), Intel tabanlı bilgisayarlar için bir disk klonlama yazılım paketidir. Eski PowerQuest Şirketi tarafından geliştirilmiş ve dağıtılmıştır. Drive Image sürüm 7, Ağustos 2004'te perakende pazarlarına sunulan Norton Ghost 9.0'ın temelini oluşturdu. Ghost, Symantec'in şirketi 1998 yılında satın almadan önce Binary Research tarafından geliştirilen rakip bir üründü. Bu satın alma, aynı zamanda Ghost imaj dosyaları için kullanılan farklı dosya uzantılarını da açıklıyor. Eskiden yazılımın dosya uzantısı ".gho" iken şimdiki 9.0 sürümleri ve daha yüksek sürümlerde ise dosya uzantısı ".v2i"'dir. Drive Image sürüm 7, PowerQuest şirketinin çatısı altında yayımlanan son sürümdür. Ayrıca, etkin sistem bölümünü klonlamak için yerel bir Windows arayüzü içeren ilk sürümdü. Önceki sürümler, etkin bölümü klonlamak için DOS benzeri bir ortamda yeniden başlatma gerektiriyordu. Drive Image 7, yeniden başlatma gerektirmeden etkin bölümleri klonlamak için StorageCraft Technology Corporation'dan lisanslanan bir toplu anlık görüntü aygıt sürücüsü kullanmıştır. Drive Image 2002 (sürüm 6), bir imaj oluşturmak ve geri yüklemek için kullanılabilen disket üzerinde kurtarma seti oluşturulmasına olanak veren son sürümdür. Vermelles Vermelles Fransa'nın Hauts-de-France bölgesine bağlı Pas-de-Calais ilinde bulunan bir komündür. Komünün nüfusu 1 Ocak 2017 tarihi itibarıyla 4,726'dır. Kolay Ä°K Kolay veya Kolay İK, Türkiye'nin ilk bulut tabanlı personel yönetim yazılımıdır. Personel yönetimi, performans değerlendirme, bordro ve vardiya yönetimi gibi birçok İK süreçlerini tek yazılımla yönetmeyi ve verimli hale getirmeyi amaçlar. Türkiye, Yunanistan ve İngiltere’de faaliyetlerini yürütmektedir. 2017 yılında Wired tarafından “European Hottest Startups”, 2019 yılında Startup100 tarafından “Türkiye’nin En İyi 3. Girişimi” ve Endeavor tarafından “Türkiye Girişimi” seçilmiştir. 1.400’den fazla şirket ve 120.000’den fazla çalışanla birlikte, her gün binlerce insan kaynakları yöneticisi ve yüzbinlerce çalışan tarafından kullanılmaktadır. Aralarında Galata Business Angels, Monkfish Equity, 500 İstanbul ve Türkiye İş Bankası Maxis Girişim Sermayesi Portföy Yönetimi A.Ş.’nin de bulunduğu yatırım fonları tarafından desteklenmektedir. Alan Ortiz Alan T. Ortiz, Ph.D. (23 Ağustos 1953 - 23 Mart 2020), Filipin dış politika ve enerji sektörü uzmanıydı ve Filipinler hükümeti ve iş sektörleri ile "Bantayog ng mga Bayani" gibi sivil toplum örgütlerinde kilit görevler üstlendi. Kariyerinin farklı noktalarında, Filipinler Ulusal Güvenlik Konseyi genel müdür yardımcısı, yap-işlet-devret projeleri için Başkan Müsteşarı, SMC Global Power Holdings Corporation (SMC enerji şirketi başkanı ve baş işletme sorumlusu) ve kâr amacı gütmeyen Filipin Dış İlişkiler Konseyi başkanı görevlerinde bulundu. Dr. Ortiz 23 Mart'ta 66 yaşındayken COVID-19 nedeniyle öldü. Matruşka (albüm) Matruşka, Türk şarkıcı Gökçe'nin dördüncü albümüdür. 8 şarkıdan oluşan albüm Mart 2014'te Pasaj Müzik etiketiyle yayımlandı. Albümde Alen Konakoğlu aranjörlük yaptı. Albümdeki "Sittin Sene" ve "Çık Hayatımdan" adlı şarkıların klibi albüm çıkmadan önce yayımlandı. George Floyd'un ölümü George Floyd'un ölümü, 25 Mayıs 2020 tarihinde akşam saatlerinde Minneapolis'te 20 Amerikan doları sahte banknot ihbarı için gelen polislerden biri olan beyaz polis memuru Derek Chauvin'in kelepçeli şekilde yere yüz-üstü yatırdığı Afro-Amerikalı şüpheli George Floyd'un boynuna 8 dakika 46 saniye boyunca diziyle bastırarak öldürmesi olayıdır. Minnesota'da bulunan Minneapolis kentinin güney mahallesinde gerçekleşen olayı tanıklar cep telefonlarıyla kaydettiler. Floyd'un defalarca "Nefes alamıyorum" dediğini gösteren video kayıtları sosyal medya platformları ve ana akım medyada yayıldı. Olaya karışan dört polis memurunun işine ertesi gün son verildi. Floyd'un ölümüne sebebiyet veren polis memuru Derek Chauvin ise cinayete teşebbüsten tutuklandı. Olay sonrası ABD'nin birçok bölgesinde siviller tarafından eylemler gerçekleştirildi. George Floyd (14 Ekim 1973 – 25 Mayıs 2020), Kuzey Karolina'nın Fayetteville şehrinde doğan ve Houston, Teksas'ta büyüyen 46 yaşındaki bir Afro-Amerikalı. Derek Michael Chauvin, Floyd'un ölümüne sebebiyet veren ve "Cinayet ve taksirle adam öldürme" suçundan tutuklanan 44 yaşındaki polis memuru. 2001 yılından bu yana Minneapolis Polis Departmanı'nda memur olarak çalışıyordu. Chauvin'in şikâyet kaydında, ikisi kınama mektubu olmak üzere disiplin departmanında sonuçlanan toplam 18 şikâyet vardı. Biri ölümcül olan toplam üç polis saldırısına karışmıştı. Tou Thao, 34 yaşındaki polis memuru. Öncesinde polis disiplin departmanında hakkında 6 büyük şikâyet geldi ancak hiçbiri sonuç bulmadı. George Floyd olayında kastî bir eylemi olmadığı ancak olayda sorumlulardan biri olduğu ve Floyd’un ölmesine göz yumduğu için mahkeme tarafından 25.000 dolar para cezası aldı, meslekten men edildi ve gözetim altında olmak kaydıyla serbest bırakıldı. Thomas K. Lane ve Alexander Kueng, 37 ve 26 yaşındaki iki polis memurları. Olay yerine sonradan gelerek cinayete tanık olan polisler. Hakklarında daha önceden hiçbir disiplin dilekçesi veya suç duyurusu olmayan bu iki memurun Floyd cinayeti olayında da herhangi bir suçları olmadığına ve herhangi bir ceza almalarına gerek olmadığına kararı verildi. The Kinks The Kinks, dönemin en önemli ve etkili rock müzik kuruluşlarından biridir. Müzikleri rhythm and blues, İngiliz müzik salonu, halk ve country gibi çok çeşitli türlerden etkilenmiştir. 1960'ların ortaları ve 1970'lerin başında, grup ticari ve eleştirel olarak başarılı single'lar ve LP'ler yayınladı . Grup, İngiliz kültürünü ve yaşam tarzını gösteren şarkılar ve albümleriyle ün kazandı. Grubun çıkarmış olduğu "Face to Face, Something Else, The Kinks Are the Village Green Preservation Society, Arthur, Lola Versus Powerman and the Moneygoround" ve "Muswell Hillbillies" gibi albümler dönemin en etkili kayıtları arasında sayılmaktadır. The Kinks, ABD Billboard tablosunda il 10'a girebilmiş beş single'a sahip olup, albümlerinden dokuzu ilk 40'a girmiştir. İngiltere'de grubun 17 Top 20 single'ı ve beş Top 10 albümü vardır. 1990'da the Kinks'in orijinal dört üyesi Rock & Roll Hall of Fame'e, Kasım 2005'te ise UK Music Hall of Fame'e dahil edildi. Hayhoromlar Hayhoromlar (Türkçe: Ermeni Rumlar), Rum Ortodoks Kilisesine inanan ve Ermenice konuşan bir topluluktur. Etnik kökenleri tartışma konusudur. Bu grubun üyelerinden bazıları 16. yüzyıla kadar Kemaliye kentinde yaşamaktaydı ve Ortodoksluk inancına - çoğu Ermeniden farklı olarak Ermeni Apostolik Kilisesi inancına sahip değillerdi- sahipti. Bu grubun diğer üyeleri ise Hemşinliler ile beraber Rum Ortodoks Kilisesine inanmaktaydı. Bu topluluğun kültürünü yansıtan eşyalar Atina'daki Benaki Müzesi'nde rastlanmaktadır. Hayhurum Ermenice bir kelimedir ve "Ermeni" anlamına gelen "Hay", "ve" anlamına gelen "hu" ve "Yunan" anlamına gelen Rum sözcüklerinin birleşmesiyle oluşmuştur. Hahurum Türkçeye Hayhorom olarak geçmiştir. Yunan kaynaklarına göre Hayhoromların kökeni Kemaliye'ye gelen Yunan topluluğudur. Bu topluluk zamanla bölge nüfusunun çoğunluğunu oluşturan Ermenilere asimile olmuş ve Ermeni kültürünü benimsemiştir. Ermeni kaynakları ise bu görüşe karşıdır ve Hayhoromların Ermeni kökenli olduğunu iddia etmektedir. Bu görüşe göre, Hayhoromlar 12. yüzyıldaki Bizans yönetimi sırasında Rum Ortodoks kilisesine inanmaya başlamıştır. 1608'den Türkiye-Yunanistan nüfus mübadelesine kadar Adapazarı'nda kayda değer bir Hayhorom nüfusu yaşamaktaydı. 1923'teki nüfus mübadelesi sırasında bu nüfus Yunanistan'a götürülmüştür. 20. yüzyılın başında Hayhorom nüfusu Kemaliye'nin 5 köyünde yoğun yaşamaktaydı: Vag, Zorak, Musaga, Sirzu, Hogus. Dersim bölgesindeki ilçelerde ise Çemişgezek'in Memsa köyünde, Pertek'in Hromkéğ köyünde bulunmaktaydılar. İliç bölgesindeki Atma köyü 1582'de Hayhorom köyü olarak tanımlanmıştır, ancak 20. yüzyılda Kürt yerleşimiydi. Kharberd bölgesindeki Haydi köyü ve Erzican yakınlarındeki Dzatkeğ köyü de Hayhorom yerleşimiydi. Orta Çağda Kemaliye, Dersim ve Erzincan'da daha fazla Hayhorom köyü vardı, ancak bu nüfus İslamlaşma ve Pers-Osmanlı savaşlarının etkisiyle Batı Anadolu'ya göç etmiştir. Papaz Damien Papaz Damien (' veya "Heilige Damiaan van Molokai") veya doğum adı ile Jozef De Veuster (d. 3 Ocak 1840, ö. 15 Nisan 1889), Belçikalı bir Roma Katolik rahibi ve misyonerdi. Peder Damien, 1873'ten 1889 yılındaki ölümüne kadar Hawaii Krallığı'na bağlı Moloka'i adasının Kalaupapa bölgesinde yer alan cüzzam kolonisinde görev alması ile tanınmıştır. Bu süre zarfında Hawaii halkına Katolik inancını öğreten Peder Damien, ayrıca cüzzamlı hastalara bakmış ve bölgede ev, okul, yol, hastane ve kiliseler inşa edilmesinde topluluğa liderlik etmiştir. Papaz ayrıca bölge sakinlerinin cüzzam yaralarına pansuman uygulamış, bir su rezervuarı inşa etmiş, mezar kazmış, piposunu paylaşmış ve halkla berber elleri ile poi yiyerek, hem tıbbi hem de duygusal destek sağlamıştır. Adadaki cüzzam kolonisinde geçirdiği 11 yıldan sonra Peder Damien cüzzama yakalanmıştır. Hastalığına rağmen çalışmalarına devam etmiş rahip, 15 Nisan 1889'da hastalık dolayısıyla hayatını kaybetmiştir.. Peder Damien, "hayırseverlik şehidi" olarak tanımlanmıştır. Damien De Veuster, Katolik Kilisesi'nde Papa XVI. Benedictus tarafından 11 Ekim 2009'da azizlik mertebesine yükseltilmiştir. Anglikan cemaatinde ve diğer Hıristiyan mezheplerinde de Damien, cüzzamlı ve dışlanmış kişilerin ruhani koruyucusu olarak kabul edilir. Peder Damien'in öldüğü gün olan 15 Nisan, Hawaii'de "Father Damien Day" adlı küçük bir eyalet tatilidir. Peder Damien, Honolulu ve Hawaii Piskoposluğu'nun koruyucu azizidir. Tatyana MokÅŸanova Tatyana Mokşanova (Erzyanca: Mokshanovon Tatiana) Erzyan şair, çevirmen ve Rus Yazarlar Birliği Üyesi'dir (2014'ten beri). Mordovya Cumhuriyeti Genç Yazarlar Cumhurbaşkanlığı Ödülünü kazanmıştır (2006). Tatyana Mokşanova , 9 Ocak 1984'te Samara bölgesinin Shantalinsky ilçesi Bagan köyünde doğdu. 2001 yılında Baqaninskaya lisesini bitirdi. 2006 yılında NP Ogaryov adını taşıyan Mordovya Devlet Üniversitesi Filoloji Fakültesi Erzyan bölümünden başarılı bir şekilde mezun oldu. Fin-UgorHalkları İkinci Edebiyat Üniversitesi ( Syktyvkar ), "Kütüphanede Etnografya Okulu" nda bir katılımcı olan AE Vaneev'in anısına Cumhuriyetçi Eğitim Projesi (Podlesnaya Tavla, Mordovia) ve "Rusya Federasyonu Kültür Alanındaki Ulusal Edebiyat" ( Kazan ), Rusya Halkları Ulusal Edebiyat Festivali (Nizhny Novgorod, Bolşoy Boldino köyü), Uluslararası Festival "Sibirya Kitabı" ( Novosibirsk ) katılım sağlamıştır. Valentina Mishanina, Evdokia Tereshkina, Tamara Bargova, Tatyana Razgulyaeva, Olga Susoreva gibi Mordovyalı yazarlarla birlikte genç yazar Tatyana Mokşanova , "Mordovyalı kadın düz yazıları" yazarları listesine dahil edildi.Udmurtça, Rus, Macar ve Ukraynalı yazarların eserlerini Erzyan'a çevirdi. Erzyan dilindeki Chilisema dergisinin bölüm başkanıdır. Halen Fin-Ugor Edebiyat Bölümü'nde yüksek lisans öğrencisidir.Eserleri "Shentalinskiye Vesti", "Slobodskii Kuranty", "Okruga", "Erzyan Mastor", "Valdo Oyme", "Erzyanskaya Pravda" ve Syatko dergilerinde yayınlandı. Halen Saransk'ta yaşamaktadır. Glossopalatine ankylosis sendromu Glossopalatine ankylosis sendromu (ankyloglossia superius), otosomal dominant yolla aktarılan kalıtsal bir sendromdur; bir bölümü, teratojenlerin (alkol, diabet, thalido­mide, sedatifler, vd) gebelikteki etkileriyle ortaya çıkan izole olgulardır. Oromandibular-limb hipogenezi sendromları grubunda yer alır. Dil frenulumları kalın ve kısadır. Dil ucu, kalın bir frenulumla ağız tabanına ya da damağa yapışmış gibidir. Tabloya yüz felci, yarık damak, altçene hipoplazisi (mikrognati), üst dudak orta bölümü hipoplazisi, altçene kesici dişlerin eksikliği (hipodonti), çene eklemi ankiloz gibi maksillofasiyal bulgular da eklenebilir. Bağırsak atrezileri, parmak ve tırnak anomalileri, anensefali görülebilir. Yalızca dil bağı olan olgularda basit cerrahi girişimler yeterli olabilmektedir. Başkaca bulgular da varsa, uygun tedavi yöntemine baş vurulur. Ankyloglossia görülen öteki sendromlar: Kindler sendromu, van der Woude sendromu, Opitz sendromu Erzyanlar Erzyanlar ( Erzyanca: erzyat ) - Mordvinlere ait bir etnik gruptur. Ural ailesinin Fin-Ugor şubesinin, Finno-Volga sınıfının Erzyan Mordovin grubuna aittirler. Erzyanlar esas olarak Doğu Mordovya'da, Moksha ve Sura nehirlerinin havzalarında, Volga ve Ağizel nehirleri arasındaki bölgede yaşamaktadırlar. Erzya, halkın kendilerine verdiği isimdir (endo-etnik adı). Muhtemelen Erzyan fiili "ersems" ile bağlantılıdır. Eryams yaşamak fiilinden türetilmiştir. Erzyanlar ve Komi-Zyryanlar'ın bir kısmı da dahil olmak üzere Baltık-Fin dilleri konuşan halkların çoğu Avrupa ırkının Beyaz-Baltık versiyonuna aittir. Moksha Ural ırkına ve Moksha subural alt tipine aittir. Dilbilimciler arasındaki hakim görüş, ortak eski Mordovya dilinin yarım bin yıl öncesine kadar var olduğudur.Yarım bin yıl önce, bu dil Moksha ve erzyan dillerine bölünmüştür. Erzyanlar'ın milli bayramı olan Rasken Ozks (halkın duası), 10 Temmuz 2004'te Mordovya Cumhuriyeti'nin Bolşevikotovski ilçesi Çukali köyünde Atyan ezemi'nin (ihtiyarlar konseyi) kararı ile 10 Temmuz 2004'te düzenleniyor. Son bayram 13 Temmuz 2019'da kutlandı. Yıllık Velen Ozks (köy namazı) Temmuz ayı sonlarında yapılır. Bu iki bayrama ek olarak, Erzyanlar'da takvim de daha fazla bayram günü vardır, ancak bunlar kırsal alanlarda yaşayan bu insanların küçük temsilcileri tarafından kutlanmaktadır. Neirone Neirone İtalya'nın Liguria bölgesine bağlı olarak Genova ilinde bulunan bir komündür. Komünün nüfusu 30 Kasım 2017 tarihi itibarıyla 845'tir. 2020 Avrupa Güreş Şampiyonası - Kadınlar serbest 50 kg Kadınlar serbest 50 kg, 2020 Avrupa Güreş Şampiyonası'nda düzenlenen bir yarışmadır ve 12 Şubat ve 13 Şubat'ta İtalya'nın Roma kentinde gerçekleştirilmiştir. Megadeth Ã¼yeleri listesi Bu liste, ABD'li thrash metal grubu Megadeth'in güncel ve eski tüm üyelerinin yer aldığı listedir. 2020 Avrupa Güreş Şampiyonası - Kadınlar serbest 53 kg Kadınlar serbest 53 kg, 2020 Avrupa Güreş Şampiyonası'nda düzenlenen bir yarışmadır ve 13 Şubat ve 14 Şubat'ta İtalya'nın Roma kentinde gerçekleştirilmiştir. 2020 Avrupa Güreş Şampiyonası - Kadınlar serbest 55 kg Kadınlar serbest 55 kg, 2020 Avrupa Güreş Şampiyonası'nda düzenlenen bir yarışmadır ve 12 Şubat ve 13 Şubat'ta İtalya'nın Roma kentinde gerçekleştirilmiştir. 2020 Avrupa Güreş Şampiyonası - Kadınlar serbest 57 kg Kadınlar serbest 57 kg, 2020 Avrupa Güreş Şampiyonası'nda düzenlenen bir yarışmadır ve 13 Şubat ve 14 Şubat'ta İtalya'nın Roma kentinde gerçekleştirilmiştir. Azizleştirme Azizlik mertebesine yükseltme, azizleştirme veya kanonlaştırma (Latince: "Canonizatio"), Katoliklerin kiliseye bağlı ölen belirli bir üyeye karşı saygı/hürmet duyabileceğine ("veneratio") dair bir papalık beyanı. Papalar bu kararnameleri 10. yüzyılda yapmaya başlamıştır. Bu noktaya kadar, yerel piskoposlar saygı duyulacak kişileri belirlemiş, azizlerin resmi bir kararnamesi olmamıştır. Sonraki yüzyıllarda, prosedür giderek düzenli hale gelmiş ve papalar birisini Katolik azizi ilan etme hakkını kısıtlamaya başlamıştır. Çağdaş kullanımda bu terim, herhangi bir Hristiyan kilisesinin, ölen bir kişinin bir aziz olduğunu beyan ettiği ve bu kişinin “kanon” adı verilen tanınmış azizler listesine dahil edildiği eylemi ifade etmek için kullanılmaktadır. Günümüzde, Roma Katolik Kilisesi'ne ek olarak, Doğu Ortodoks Kilisesi, Oryantal Ortodoks Kilisesi ve Anglikanlar da azizleştirme gerçekleştirmektedir. Rusya Federasyonu Doğal Kaynaklar ve Çevre Bakanlığı Rusya Federasyonu Doğal Kaynaklar ve Çevre Bakanlığı (), Rusya Kabinesi içinde ülkenin doğal kaynaklarını yönetmek ve çevreyi korumakla görevli bir devlet kurumudur . İlk bakan Yuri Trutnev'di . Mevcut Bakan MayÄ±s 2018'de atanan Dmitry Kobylkin'dir. Doğal Kaynaklar ve Çevre Bakanlığı, 2 Ekim 1700'de Büyük Peter tarafından kurulan Devlet Madenciliği ve Jeoloji Hizmeti olarak kurulmuştur. Sovyetler Birliği'nin dağılmasından sonra, 14 Ağustos 1996'da Çevre Bakanlığı ve Doğal Kaynaklar Bakanlığı kuruldu. 28 Mayıs 2008 tarihinde Doğal Kaynaklar ve Çevre Bakanlığı'nı oluşturmak üzere birleştirildiler. Çevre, Doğal Kaynaklar ve Çevre Bakanlığı, koruma, rejenerasyon, ormancılık ve vahşi yaşamın korunması dahil çevre ile ilgili politika ve düzenlemelerin oluşturulmasından ve uygulanmasından sorumludur. Ayrıca, su tedarikinin yönetimi, maden yataklarının geliştirilmesi ve ülkenin toprak ve kıta sahanlığının araştırılması da dahil olmak üzere ülkenin doğal kaynaklarının araştırılması, yönetimi ve korunmasından sorumludur. Son olarak, Bakanlık ayrıca sanayi ve enerji güvenliğinin düzenlenmesinden sorumludur ve jeolojik ve deprem faaliyetlerini ve devlet polisinin gelişimini ve ormancılık işlerinde yasal düzenlemeleri izlemektedir. Mabel Strickland Mabel Strickland (Maltaca:Mabel Edeline Strickland (8 Ocak 1899 - 29 Kasım 1988)) - Maltalı gazeteci, gazete sahibi ve politikacı. Mabel Strickland Sir Gerald Striklend'in kızıdır. Gerald Stickland Malta'nın dördüncü Başbakanıdır.Annesi Leydi Edel, Sakville Kent'in 7. Kontu Recinald Sakville'nin kızıdır. Mabel hiç evlenmemiştir. Servetinin çoğu doğal halefi olan Robert Horniold-Stickland'a kalmıştır. Mabel Strickland hayatının çoğunu Lic'deki Villa Parizio'da geçirmiştir. Daha önce, Malta'nın Attard'daki ailesinin Villa Bologna'sında yaşıyordu. Villa Lord Strickland'ın eviydi. Mabel Strickland, babası ve üvey annesi Lady Strickland ile Malta'da bir gazete kurdu. 1935'te Malta Times ve Il Berka'nın editörü oldu. 1940'ta babasının ölümünden sonra gazetelerin genel müdürü oldu. Gazete, II. Dünya Savaşı'nda Malta kuşatması sırasında tek bir zarara uğramasına rağmen, herhangi bir konuyu dahi es geçmemiştir. Mabel, 1950'lerde İlerici Anayasa Partisi'ni kurdu ve yönetti. 1950'lerin ana siyasi liderlerinden biri olarak 1956-57 yıllarında bütünleşme müzakerelerine katıldı. 1964'te bağımsızlığa karşı çıktı. 1962'de Malta Parlamentosu'na seçildi. Her zaman özgür ve bağımsız bir basın ve Malta'nın İngiltere ile ilişkilerini korumak için savaştı. Emekli olduktan sonra ailesi adına Strickland Vakfı'nı kurdu. Mabel Strickland 29 Kasım 1988'de öldü ve Strickland ailesinin mezarlığı olan St. Paul Katedrali'ne gömüldü. Arctodus Arctodus veya küçük suratlı dev ayı, yaklaşık 1.8 milyon yıl öncesinden 11.000 yıl öncesine kadar Pleistosen döneminde Kuzey Amerika'da yaşamış, nesli tükenmiş bir ayı cinsi. Kuzey Amerika'nın en yaygın erken ayı cinsi olan "Arctodus", en çok Kaliforniya'da yaşamaktaydı. Cins, daha küçük olan "Arctodus pristinus" ile bilinen en büyük kara memelisi etoburlarından biri olarak kabul edilen "Arctodus simus" olmak üzere iki türü barındırmıştır. Nesillerinin, MÖ 10.900 civarında başlayan Genç Dryas küresel soğuma döneminde tükendiği varsayılır. 2020 Avrupa Güreş Şampiyonası - Kadınlar serbest 59 kg Kadınlar serbest