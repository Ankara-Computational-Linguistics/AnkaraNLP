takip eder. Çeşitli komünikasyon alt sistemleri tarafından toplanan bilgiler bilgisayar destekli ortamda değerlendirilir. Hava alanlarında pistlere yapılabilecek bombalı saldırıları önlemek maksatlı geliştirilen, ön tarafında şoför mahalinden hidrolik olarak kumanda edilebilen gövde zırhından imal edilmiş bıçağa sahip araçtır. Amfibik Cobra'lar özel gövde yapıları sayesinde NATO Deniz Durumu 2 koşullarında seyir etmekte ve joystick kontrolü ile suda nokta dönüşü yapmaktadır. Hibrid soğutma sistemi amfibik harekatta güvenirliği arttırmaktadır. Cobra'nın taktik arazi özelliklerinin geliştirilmesi ve yüksek hareket kabiliyetinin belirlenmesi amacıyla birçok test yapılmıştır. Aracın dayanıklılık ve sıcak iklimdeki performansı ayrıca ABD'de bulunan özel test merkezlerinde de değerlendirilmiştir. Cobra tüm testleri başarıyla tamamlamıştır: MÃ¼rettebat : 2 + 6+ 1 Görünüş : 4 × 4 Muharebe ağırlığı : 6,000 kg Boş ağırlık : 4,800 kg Güç-ağırlık oranı : 31 hp/t Uzunluk : 5.316 m GeniÅŸlik : 2.156 m YÃ¼kseklik : 1,9 m (kulesiz) Yerden yÃ¼kseklik : 0.365 m İz (ön) : 1.819 m (arka) : 1.819 m Akslar arasÄ± uzunluk : 3.302 m Yaklaşma/uzaklaşma açısı : 62º/57º Azami hız : 110 km/h YakÄ±t kapasitesi : 145 litre Menzil : 550Â km Meyil : %70 Yan eÄŸim : %40 Dikey engel aşma : 0.32 m Sudan geÃ§me : 1 m Dönüş yarıçapı : 7.6 m Motor : General Motors V-8 su soğutmalı turboşarj dizel Şanzıman : 4 hızlı otomatik Transfer kutusu : Sürekli 4 tekerlek çekişli, 2 hızlı Akslar : Bağımsız, hız azaltan diferansiyelli çift A-çatılı Süspansiyon : Helisel yaylı, hidrolik amortisörlü Lastikler : 37 × 12.5 × 16.5 radyal Frenler : Power yardımlı, ön ve arka disk Direksiyon : Power yardımlı Elektrik sistemi : 24 V, kapalÄ± sistem AlternatÃ¶r : 200 A Akümülatör : 2 × 12 V, 100 Ah Donanım (opsiyonel) : 1 × 7.62 mm veya 12.7 mm makineli tüfek Stabilizer (dikey) : HayÄ±r (yatay) : HayÄ±r NBC koruması : Opsiyonel Gece görüş teçhizatı : Opsiyonel Üretici : Otokar Otobüs Karoseri Sanayi A. Ş. Kobra (anlam ayrımı) Kobra, elapidae ailesinden çeşitli türlere ait zehirli bir yılan grubu H. G. Wells Herbert George Wells ya da daha çok tanındığı adla H. G. Wells (21 Eylül 1866 - 13 Ağustos 1946), "Dünyaların Savaşı", "Görünmez Adam", "Dr. Moreau'nun Adası" ve "Zaman Makinesi" adlı bilimkurgu romanlarıyla tanınan ama neredeyse edebiyatın her dalında birçok eser vermiş olan İngiliz yazardır. Sosyalist olduğunu açıkça söyleyen H.G. Wells'in çoğu eserinde önemli ölçüde siyasi ve sosyal yorumlar bulunmaktadır. Jules Verne gibi gelecekteki teknolojik gelişmeleri anlattığı kitaplarıyla bilimkurgu dalının öncülerinden hatta yaratıcılarından sayılmaktadır. Aynı zamanda 1920 yılında günün en önemli insanlık tarihi kitaplarından olan "Outline of History" eserini yayımlamıştır. Bu kitap Mustafa Kemal Atatürk tarafından değerlendirilmiş ve "kalıcı dünya barışı için uluslararası hükûmet" görüşü Nutuk'ta yer almıştır. Nutuk'tan ilgili kısım şöyledir: Wells'in bilimkurgu romanlarında teknolojinin gözlemlenmesinin getireceği olanaklar bir yana bırakılır. Wells'te spekülasyon bir edebiyat biçimine dönüşür ve teknolojinin değil de onun toplumsal temellerinin araştırılmasına dönük bir boyut kazanır. Wells'in ilham kaynağı Jules Verne olmuştur, ama Verne'in "Ay'a Seyahat"i ("De la Terre à la Lune") ile Wells'in "Aydaki İlk İnsanlar" ("The First Men in the Moon") romanını karşılaştıracak olursak, kolaylıkla görebileceğimiz gibi Wells; Verne'in teknolojiye verdiği önemi paylaşır, ama Verne'in romanında "Nasıl ve hangi teknolojik olanakla?" sorusu ortaya atılırken, Wells'te Ay yolculuğunun teknik sorunu baştan savma bir biçimde geçiştirilir. Çünkü Wells'in derdi, teknolojik olanakların gelecekteki muhtemel ürünlerini tahmin etmek değil, Ay'daki toplumsal hayatın bizzat kendisi üzerine, tıpkı bir zamanlar Thomas More'un "Ütopya" örneğinde olduğu gibi, model düşünceler geliştirmektir. Wells sadece bilimkurgu içindeki ütopya karşıtı düşüncelerin savunucusu olarak bu türe damgasını vurmakla kalmaz, toplumun şiddet ve zor yoluyla, gereğinden hızlı bir süreç içinde sosyalist bir topluma dönüştürülmesinin sakıncalarına olduğu kadar, sınıf karşıtlıklarının iyice sivrileceğine karşı da uyarır bizi. H. G. Wells, çok sayıda eser vermiş, özellikle ilk dönemlerinde yazdığı bilimkurgu romanlarıyla, çok okunan yazarlar arasında yer almış, Jules Verne ve Hugo Gernsback ile birlikte "Bilim Kurgunun Babası" sayılmıştır. Ayrıca ABD sinema endüstrisi Wells'in eserlerine yoğun ilgi göstermiştir. Jandarma Teşkilat, Görev ve Yetkileri Kanunu Jandarma Teşkilat, Görev ve Yetkileri Kanunu, Türkiye Cumhuriyeti Jandarma Teşkilatının görev, yetki ve sorumluluklarına, hizmetin gerektirdiği bağlılık ve ilişkilere, teşkilat ve konuşa ait esas ve usulleri düzenler. TBMM'de 10 Mart 1983 tarihinde kabul edilen yasa 12 Mart 1983 tarihli Resmi Gazete'de yayımlanarak yürürlüğe girmiştir. Börklüce Mustafa Börklüce Mustafa, Şeyh Bedreddin'in başlıca müridi, Türkmen Alevi halk önderi. 14. yüzyılın ikinci yarısı ile 15. yüzyıl başında yaşadı. Günümüzün komünist sistemini andıran bir sistem vaaz ederek, 1415-1416 yıllarında Karaburun Yarımadası'nda etrafına topladığı Türkmen köylüler, Rum denizciler ve Yahudi tüccarlar ile toplanan fahiş vergilere ve yapılan haksızlıklara isyan etti. Nâzım Hikmet, Şeyh Bedrettin Destanı'nda ""yarin yanağından gayri paylaşmak her şeyi"" dizeleri ile Börklüce Mustafa'nın yaydığı öğretiyi anlatmış, Bedreddin'i ve Börklüce'yi günümüzde de popüler hale getirmiştir. Aydınoğulları'nda deniz cephesinde gaza her zaman öncelikli olmuş, idarelerindeki Hıristiyanlara karşı da hoşgörüsüz olmuşlardır. İmparatorluk olma yolunda ilerleyen Osmanlılar ise bunun tam tersini yapıyorlardı. Yıldırım Bayezid ele geçirdiği Aydın ve Menteşe donanmalarıyla başta Karaburun karşısındaki Sakız Adası olmak üzere Ege Adaları'na egemen olma peşindeydi. Bu hedefi gerçekleştirmek için atılan adımlardan biri de Anadolu'dan adalara buğday ihracının yasaklanmasıydı. Bu durum yöredeki her kesimden halkı zor durumda bırakmıştı. Fakat bölge asıl felaketi Timur'un istilasıyla yaşadı, Moğollar Aydın yöresini harabeye çevirdi. Ankara'dan gelen Timur'un İzmir'i zapt etmesi bölgeyi sıkıntıdan kurtarmadı fakat Timur'un, Yıldırım Bayezid'in koyduğu ticari kısıtlamaları kaldırması bölge ekonomisinin biraz canlanmasına sebep oldu. Bu durum yıllarca Osmanlıların gereksiz tedbirleriyle yokluk çeken halkın bilinçaltına yerleşmişti. Osmanlı Devleti'nin 1402 yılında Ankara Savaşı'ndan mağlup çıkması ve Yıldırım Bayezid'in esir düşmesinin ardından Aydınoğulları yeniden bölgeye hakim olmuş yeni fethedilen İzmir ile birlikte genişlemişti. 1405'te yeniden Osmanlı idaresine giren bölge, Yıldırım Bayezid'in oğulları arasında süren taht kavgası ile birlikte ülkenin içinde bulunduğu iç savaş ortamının da ekonomik yükünü sırtında taşıyordu. Hem Anadolu hem de Rumeli ayaklanmalara oldukça müsait şartlara sahipti ve Osmanlı iktidarının zayıf düşmesi ile kargaşalık hüküm sürmekteydi. Börklüce Mustafa 14. yüzyılın sonlarında Aydın yakınlarındaki köyünü ziyaret eden Şeyh Bedreddin'in müridi oldu. Bir dönem Sisam Adası'nda yaşadığı tahmin edilmektedir. Fetret Devri'nde 1411-1413 yılları arasında Edirne'de Musa Çelebi'nin kazaskeri olan Bedreddin, Börklüce Mustafa'yı yanına kethüda olarak aldı. Fetret Devri sona erince Bedreddin İznik'e sürgüne gönderildi, Börklüce ise Aydın'a döndü. Burada Osmanlı idaresinden memnun olmayan köylüleri ve yoksul dervişleri etrafına toplayarak din ayrımı gözetmeyen bir anlayışla, paylaşımcı ve ciddi bir köylü hareketi örgütleyerek isyan etti. Günümüzde Börklüce Mustafa'yı komünist fikirler uğruna isyan eden ilk kişi olarak görenler de vardır. Türkmenlere vaaz ve öğretilerinde; kadınlar müstesna, erzak, giyim kuşam, hayvan ve arazi gibi şeylerin hepsi herkesin müşterek malıdır diyen Börklüce etrafına topladığı köylülere ""Ben senin emlakine tasarruf edebildiğim gibi sen de benim emlakime aynı suretle tasarruf edebilirsin"" diyerek bireysel mülkiyet karşıtı bir öğreti yaydığı bilinmektedir. Börklüce'ye göre Hıristiyanların Allah'a inandığını inkar eden bir Türkmen, dinsiz demekti. Bu fikirlerin kendisine mi, Bedreddin'e mi ait olduğu net değildir. Börklüce, çeşitli kaynaklara göre etrafına 4.000 ila 10.000 kişi toplamıştı. Karaburun Yarımadası merkezli isyanın başlangıcında I. Mehmed'in Saruhan valisi İskender Paşa, Börklüce'ye karşı hareket ettiyse de Karaburun dar geçitlerinden ileriye geçemedi. Karaburunlular İskender Paşa'nının ordusunu yenilgiye uğrattılar. Bunun üzerine peygamberin ismini taşıyan Börklüce'ye, onun manevi gücüne inanan büyük kalabalıklar da katıldı. Bu topluluk Müslüman Türklerden ziyade Hıristiyanlara meylettiler. I. Mehmed bu ilk yenilginin ardından, Saruhan Beyi olan Timurtaş Paşazade Ali Beyi bütün Saruhan, Aydın kuvvetleriyle Karaburuna sevk etti. Bu ordu da köylüler tarafından yenilgiye uğratıldı. Ali bey, maiyetiyle beraber Manisa'ya kaçarak hayatını kurtarabildi. I. Mehmed durumdan haberdar olunca oğlu Murat ve veziriazam Bayezid paşayı, Rumeli ordusuyla Börklüce'nin üzerine gönderdi. Anadolu'dan da takviye kuvvetler toplayan Bayezid paşa dervişler tarafından tahkim edilen dağa ilerlerken ihtiyar, genç, erkek, kadın kime rastladıysa hepsini katlettirdi. Cehennem Vadisi bölgesinde kanlı çatışmalar gerçekleşirken Osmanlı ordusu bir taraftan da Sakız Adası tarafındaki kaçış limanlarını tutuyordu. Etrafı çevrilen ve yandaşları büyük bir kıyıma uğrayan Börklüce, geriye kalanlarla Bülmüş Boğazı'ndan Azap Yeri'ne doğru çekilip oradan Sakız Adası'na kaçmayı denedi ama oraya vardığında denizin Osmanlı gemilerince tutulduğunu gördü. Şehzade Murad'ın maiyetindekilerin de birçok şehit verdiği mücadele sonunda Börklüce ve dervişleri daha fazla dayanamayarak dilin kuzeyine dağıldı. Artık gidecek yeri kalmayan Börklüce tutsak edilip Ayasluğ'a (Selçuk) getirildi. Börklüce'ye yapılan işkenceler onu fikrinden döndürmedi. Kollarından ayaklarından çarmıha çivilenerek bir devenin sırtına bağlanıp büyük bir alay ile şehirde gezdirildi. Kendisine sadık dervişleri gözü önünde katledilirken ""İriş Dede Sultan, iriş!"" (Yetiş Dede Sultan, yetiş!) dedikleri rivayet edilmiştir. Börklüce'nin Aydın'da, Şeyh Bedreddin'in Deliorman'da, Torlak Kemal'in de Manisa'da boy göstermeleri, Fetret Devri'nden ayrı düşünülemeyen bu hareketlerin birbiriyle ilintili olsun ya da olmasın olayı daha geniş bir çerçeveye yerleştirmiştir. Şeyh Bedreddin çapında ilmi düzey bakımından sadece Osmanlıların değil tüm İslam aleminin en önemli din bilginlerinden birinin kethüda seçtiği Börklüce Mustafa Tasvîrü'l- Kulûb adlı kitabı olan bir mutasavvıftı. Yakın zamana kadar Aydın kütüphanesinde mevcut bulunan kitabın mukaddimesinde medih ve sitayişle Şeyh Bedreddin'den bahsettiği gibi kendisininde Burhaneddin'in oğlu olduğunu tasvir etmektedir. Kaygusuz'un yanı sıra Bursalı Mehmed Tahir Bey, Osmanlı Müellifleri adlı eserinde Börklüce'nin bir mutasavvıf olduğunu ileri sürmüştür. Tasvîrü'l- Kulûb'de Börklüce'nin tasavvuf, Arapça, Farsça ile Kur'ân-ı Kerîm ve hadislere hâkim olduğu anlaşılmaktadır. -* Abdülbâki Gölpınarlı, Melâmilik ve Melâmîler, Gri Yayın, İstanbul, 1992. Çıralı, Kemer Çıralı, Kemer ilçesine bağlı Ulupınar mahallesinin mevkiidir. Olimpos Beydağları Milli Parkı sınırları içinde yer alan Çıralı, üç kilometre kumsalın oluşturduğu sahil şeridinde koruma altındaki deniz kaplumbağalarının (Caretta caretta) üreme alanıdır. Kumsal denizden itibaren yumuşak bir eğimle yükselmektedir. Her iki ucunda kayalıklarla sınırlanmıştır. Genel olarak, ince taneli kum yapısına sahiptir. Kuzeyinde sadece kış aylarında akan bir dere yatağı vardır. Güney ucunda ise antik Olympos kentinin içinden geçerek köye gelen dere denize ulaşır. Böylece, Çıralı kumsalı güneyi Olimpos deresi ile Olimpos ve Çıralı olarak ikiye ayrılabilir. Ulupınar deresi ve kanyonu, Likya yolu, Olympos, Yanar taş’la birlikte, sedir ormanları, yaylaları ile 1. ve 2. dereceden doğal ve tarihi sit alanı koruma statüleri sayesinde yakınlardaki benzer alanlarda oluşan büyük çaplı turizm ve yapılaşmadan uzak kalmıştır. 2000 yılında kurulan Ulupınar Çevre Koruma, Geliştirme ve İşletme Kooperatifi, yörede ekolojik tarım ve buna bağlı turizm faaliyetlerini geliştirirken aynı zamanda buradaki doğa koruma çalışmalarını yürütüyor. Yöre halkı geçimini genelde pansiyonculuk, restorancılık ve küçük çaplı tarımsal işletmelerden sağlıyor. Yörede tipik Akdeniz iklimi hakim. Kışın ısı neredeyse sıfırın altına hiç düşmüyor. Uzun bir bahar döneminin ardından, oldukça sıcak bir yaz (Temmuz ve Ağustos’ta 45 derece) hüküm sürüyor. Yunanistan'a bağlı Argos'ta, Bellerophontes adlı tanrısal güzellikte bir delikanlı yaşarmış. Uçan at Pegasos'a sahip olmayı çok istediğinden dağ bayır demeden günlerce Pegasos'un peşinden koşturmuş ama muvaffak olamamış. Bir gün tanrılar, rüyasında, uçan ata nasıl sahip olabileceğini bildirmişler. O da tanrıların istediği şekilde atın su içtiği bir anda kendine verilen altın gemle ata sahip olmayı başarmıştır. Ancak Bellerophontes bir gün yanlışlıkla birisini öldürür. Bundan dolayı Argos'tan ayrılıp Tiryns kralı Proitos'un sarayına sığınır. Kraliçe bu yakışıklı gence çok geçmeden aşık olur. Onunla sevişmek ister. Fakat Bellerophontes konuk olduğu evin sahibine saygısızlık etmek istemez ve kraliçenin arzusunu geri çevirir. Kraliçe de kocasına yalan söyleyerek gencin kendisinin zorla koynuna girmek istediğini ileri sürerek ondan intikam almak ister. Kral öfkelenir ise de konuğunu öldürmek istemez ve onu öldürtmek için kayınbabası olan Lykia kralına bir mektupla birlikte gönderir. Bellerophontes Lykia'ya ulaşır. Kral onu Xanthos nehri yakınında karşılar ve dokuz gün misafir eder. Dokuzuncu günde damadının gönderdiği mektubu alır ve öldürülmesi gerektiğini anlar. Ancak o da öldüremez ve Khimaira'nın öldürmesini ister. Böylece ondan kurtulmayı düşünmüştür. Khimaira önü arslan arkası yılan, ortası keçi olan ve ağzından alevler saçan garip bir yaratıktır. Bellerophontes tanrıların isteği ve kanatlı atı Pegasos sayesinde Khimaira'yı yere serer. Kral, Bellerophonhes'e daha birçok zor işler vermişse de o hepsinin hakkından gelmiştir. Bunun üzerine kral onun tanrı soyundan geldiğine inanarak ona birçok armağanlar verir ve kızıyla evlendirir. Bellerophontes Poseidon soyundan gelmektedir. Bu evlilikten üç çocuğu olur, bunlardan kızı Laodameia, Zeus ile sevişir ve bu sevişmeden Sarpedon doğar. Sarpedon büyüyünce Lykia kralı olur. Troya savaşına katılır. Ben ta uzaklardan geldim yardÄ±ma Anaforlu Xanthos'tan geldim, uzak Lykia'dan... diyerek savaşta geri kalanlara çıkışır ve birçok kahramanlık gösterdikten sonra Akhilleus'un silahlarıyla savaşan Patroklos tarafından öldürülür. Son nefesini verirken de vazifesini Glaukos'a devrederek ölür. Zeus oğlunun ölüsünü Lykia'ya götürmesi için Apollon'a emir verir. İşte böylece yer altı yaratıklarından Typhon ile Ekhidna'nın birleşmesinden doğan Khimaira, bugün Çıralı ve Yanartaş denilen Olympos'tan görülen dağda yaşarmış. Belerophontes'in uçan atı Pegasos'a binerek öldürdüğü Khimaira son nefesini verirken bile ağzından alevler çıkıyormuş. Bugün tabii gazların kayalar arasından çıkıp yanması işte bu efsane ile birleştirilir. Beydağları Milli Parkı içinde olup Antalya merkezine 70 km, Kemer ilçesine 35 km uzaklıktadır. Junichirō Koizumi 2001 yılında iktidar partisi olan Japon Liberal Demokratik Parti'nin (LDP) parti başkanı oldu ve aynı zamanda başbakan koltuğuna oturdu. Devlet borçlama seviyesini önemli şekilde düşürdü aynı zamanda güçlü muhalefete karşı kamu malı olan posta ve telefon kurumunu özelleştirdi. 2005 yılında partisini Japonya'nın yakın tarihin en büyük seçim zaferine götürdü. 1978 yılında evlendi ve 1982 yılında boşandı. Bundan sonra evlenmedi, kamu önünde bu konu ile alakalı yemin verdi. Üç çocuk babasıdır. Türk Silahlı Kuvvetleri İç Hizmet Kanunu İç Hizmet Kanunu, Türk Silahlı Kuvvetleri'ndeki görev ve yetkileri tanımlayan yasa. Türk Silahlı Kuvvetleri: Kara (Jandarma dahil), Deniz ve Hava Kuvvetleri subay, astsubay, askerî memur, jandarma uzman çavuş, uzman çavuş, erbaş ve erleri ile askerî öğrencilerden teşekkül eden ve seferde ihtiyatlarla ikmal edilen, kadro ve kuruluşlarla teşkilatı gösterilen silahlı Devlet kuvvetidir. Kanun'un otuz beşinci maddesine göre, Silahlı Kuvvetlerin vazifesi; yurt dışından gelecek tehdit ve tehlikelere karşı Türk vatanını savunmak, caydırıcılık sağlayacak şekilde askerî gücün muhafazasını ve güçlendirilmesini sağlamak, TBMM kararıyla yurt dışında verilen görevleri yapmak ve uluslararası barışın sağlanmasına yardımcı olmaktır. Otuz sekizinci maddede, sancağın, "Silahlı Kuvvetlerin şeref timsali" olduğu belirtilmiştir. Sancağın muhafazası Silahlı Kuvvetlerin mukaddes vazifesidir. Sancak hiçbir sebep ve bahane ile terk edilemez. Kuruluşunda alay teşkilatı (hudut alayları hariç) bulunmayan her tugay ile her alay (deniz ve havada eşiti birliklere) Yönetmelik'e göre bir sancak verilir. Osman (anlam ayrımı) Osman aşağıdaki anlamlara gelebilir: Derince, Kozluk Derince Batman ilinin Kozluk ilçesine bağlı 50-60 hanelik bir köydür. Kozluk ilçe merkezinin 20 km doğusunda bulunan köyün yaklaşık 200 yıllık bir geçmişi vardır. Köylüler Melkişo Aşiretinin Yüksel kolunu oluştururlar. Melkişo Aşireti 250 sene önce göçebe olarak yaşıyordu. Daha sonra Garzan mıntıkasının köylerine yerleşti. Melkişilerin YÜKSEL kolu da Kozluk Veyselkarani yolu üzerinde (şu anki adıyla) kurere denilen yere yerleştiler. Onlarla Mutki ilçesinden BUBİ aşireti arasında olan kavga ve düşmanlık yüzünden ana yolun 3 km. güneyinde bulunan, kale görevini gören, sarp bir tepe olan, eski adıyla KÜRER ve yeni adı DERİNCE olan köye yerleştiler. Bu düşmanlık ve kavga sonucu hem Bubi aşiretinden hem de Yüksel'lerden yedişer adam öldürülmüştü. Daha sonra Norşenden Hazretgiller aralarına girip onları barıştırdı. Bu barışı güçlendirmek için birbirine kız verdiler.melkişo aşiret köylerinden bazıLarı şunlardır gümüşkaş(siyanis),peteğiye(arıkaya),kurere(derince),merğe( Değirmendere) Köylüler bağ-bahçe ve hayvancılıkla uğraşırlar. Köy toprakları ancak 35-40 haneyi barındırabilmektedir. Bu sebeple nüfus artışı oranında dışarıya göç verilir. Son 50 yılda köyün şimdiki nüfusunun 7 katı nüfus dışarıya göç etmiştir. Derince köylülerinin en çok göç ettikleri yerler İstanbul, Mersin, Batman, Silvan, Kozluk, Nazilli, Şanlıurfa, Adana ve söke Madeleine Albright Madeleine Korbel Albright (1937- ) 64. ABD Dışişleri bakanı. Hâlen Georgetown Üniversitesi'nde diplomasi dersleri veriyor. 5 Aralık 1996'da Bill Clinton tarafından aday gösterildi, 23 Ocak 1997'de oybirliği ile seçildi. ABD'nin ilk kadın Dışişleri Bakanı. Madeleine Albright, Marie Jana Korbelová adıyla 15 Mayıs 1937'de Prag'da doğdu. 11 yaşındayken ABD'ye göçtü. İş hayatına lise öğrencisiyken Denver'da büyük bir mağazada sütyen satarak başladı. Columbia Üniversitesi'nde kamu hukuku ve yönetim doktorası yaptı. Clinton yönetimine Dışişleri Bakanı olmadan önce ABD'nin Birleşmiş Milletler nezdinde büyükelçisi olarak görev yaptı. 1997'ye kadar Katolik olduğunu düşünüyordu. 1997'de Yahudi dedesi ve büyükannesinin Auschwitz'de öldüğünü öğrendi. Babası Çek diplomatı, Nazi ve Komünist rejimlerinin mağduru, Denver Üniversitesi Uluslararası İlişkiler Bölümü Başkanı Josef Korbel'di. BekÃ¢ret Bekâret, genel anlayışa göre tecrübesizlikten kaynaklanan duygusal bir saflığı ifade etmek için kullanılır. Geleneksel olarak ise, hiç cinsel ilişki yaşamamış, veya kızlık zarında değişiklik yaşanmadan (örneğin oral seks, anal seks, kızlık zarı zarar görmeden yaşanan vajinal seks gibi) cinsel ilişki yaşamış kadın kadınlar için bakire; herhangi bir doku veya organda yaşanacak değişim ile ilişkilendirilmemekle beraber, herhangi bir cinsel ilişki yaşamamış erkekler için bakir kelimeleri kullanılır. Bekâret, evlilikten önce seksi yasaklayan dini inanışlara sahip kapalı toplumlarda değer yargısı olarak benimsenir. Herhangi bir cinsel ilişkiye girmeden cinsiyet değiştiren kişiler için geçerliliğine dair yaygın herhangi bir bilgi yoktur. Erkek cinsel organı, bakirliğini ispatlayacak veya gösterecek bir yapıdan yoksundur. Kimi toplumlarda erkeklerin bakir olması, toplumdaki konumu ve karşı cinsle ilişkileri açısından engelleyici bir özellik taşımazken diğer toplumlarda erkeğin de kadın gibi evlenene kadar bekâretini koruması beklenir. Örneğin İslam dininde, evlilik dışı ilişkiler yasaklandığı için evlenmemiş bir erkeğin bakir olması emredilir. Katoliklerde kendini kiliseye adayan bazı din adamları "bakirlik/bekaret yemini" ederler. Kadın-erkek eşitliğine önem veren toplumlarda kadınlarda evlilik öncesi bekâretin sonlanması sorun olarak görülmemektedir. Ancak kadının ikinci planda olduğu erkekegemen ve/veya dine dayanan toplumlarda bekâretin sonlanması ayıp karşılanır ve yasaklanır. Bu durum erkekegemen toplumlardaki kadınlarda gerek fizyolojik gerekse toplumsal baskı yaratır. Erkek egemen toplumlarda, kadınların tecavüze uğradıktan sonra "kirlendikleri" görüşü hâkimdir ve genelde bu kadınlar tecavüz eden kişiyle evlendirilir. Bu durumda kalan kadınlarda ağır psikolojik bozukluklar gözlenmiştir. Kızlık zarı (hymen), kadınlarda arka vajina ("colpos") duvarından başlayarak "ostlum vagina"ya uzanan, vajina girişini yer yer kapatan "mukoza kıvrımıdır". Vulvadan ("pundendum femininum"), yani kadın dış genital organlarından vajina ağzını ayırır. Bu doku genellikle ilk vajinal cinsel ilişki sırasında anatomik yapıya göre esneyip genişler veya "laserasyon"a uğrar ve kanar. Bu sebepten pek çok toplumda kızlık zarı ile kadının bekâreti ilişkilendirilir. Kızlık zarının hasara uğramış olması kadında bekâretin bozulduğuna kanıt olarak görülür. Bu ilişki sırasında şayet kızlık zarı vajina girişini örtüyorsa penetrasyonun etkisi ile hasara uğrayarak kanar. Bu olaya halk arasında "kızlığın bozulması" adı verilir. Bu nedenle yaygın bir kanı olarak ilk ilişki sırasında kanamanın olması beklenir. İlk ilişki sırasında kanamanın olmaması yine kızlığın ve bekâretin bozulmuş olması olarak değerlendirilir. Bazı hallerde kızlık zarı ilk cinsel ilişkiden sonra kaybolurken bazen de "carunculae hymenalis" denen kalıntılar şeklinde kalabilir. Kızlık zarı kişiye göre çeşitlilik gösterir. Bazı durumlarda vajina girişi oldukça açık olmasına rağmen bazen de kızlık zarı vajina girişini tamamen kapatarak sıvı giriş çıkışına veya cinsel ilişkiye engel olmaya kadar varabilen tıbbi bir rahatsızlığa yol açar ("imperforate hymen"). Kızlık zarı, bu anatomik farklılıklardan dolayı bekârete ya da bekâretin olmayışına kesin bir kanıt olmaktan uzaktır. Kızlık zarı doğuştan olmayabilir, esnek yahut yırtılma ve kanamaya sebep vermeyecek kadar açık olabilir, hatta kazalar, düşme, spor ve bazı fiziksel aktiviteler sonucu hasar görmüş olabilir. Kadında bekâretin toplumsal bir tabu olarak görüldüğü toplumlarda ve ülkelerde evlilik öncesi cinsel ilişkiye giren kadınlar evlenmeden önce bâkire olduklarını kanıtlayabilmek ve toplumsal kabul görmek için hasara uğramış olan kızlık zarını restore ettirme yoluna gitmektedirler. Bu işleme halk arasında "zar diktirtme" adı verilir ve cinsel ilişkiye girilmeden 1-2 gün önce yapılır. Bu işlemde, hymen'in zorlanması halinde kanama yapması sağlanır. Ancak "hymen" bir zar, bütünlüğü olan bir duvar olmadığı için kelime anlamıyla dikmek, tıbbi anlamda eski haline getirmek söz konusu değildir. Mitolojide bekâret, saflığı ve insanın kendini dizginlemesini gösterir ve Yunan tanrıçaları Athena, Artemis ve Hestia gibi figürlerin önemli karakteristiğini oluşturur. Neopagan gelenekte Tanrıça Üçlemesi Kuramı`nda yer alan üç tanrıçadan biri bâkiredir. Bazı Hıristiyan araştırmacılarına göre evlilikten önce cinsel ilişkiye girmek kutsal bekâretin bozulması anlamına gelir ve yasaklanmıştır. Tutuculara göre, Yeni Ahit evlilik öncesi her türlü ilişkiyi sıkı biçimde yasaklar, ömür boyu bekâreti över (Matta İncili. İsa`nın bakire Meryem Ana`dan doğması bekâretin önemini simgeler. İslam dini evlilikten önce cinsel ilişkiye girmeyi yasaklar. İslam'da evlilik dışı serbest cinsel ilişki, zina ve fuhuş olarak adlandırılır. Zina büyük günahlardan biri sayılır. İsra suresi`nde (17/32) "Zinaya yaklaşmayın. Çünkü o son derece çirkin bir iştir ve kötü bir yoldur" denmesi buna örnektir. İslam'da erkeğin bekaretine dair bilgi, evlenmeden önce cinsel ilişkiye girmeyi yasaklamakla sınırlıdır. Hadislerde erkeğin bekâretine dair bir bilgiye rastlanmaz. İslam'da kadının bekâretine dair ‘Utbe ibni ‘Uveym'dan nakledilen bir hadîs-i şerifte Rasûlüllâh şöyle söylemiştir: “Evlenmek için bâkire kızları tercih ediniz. Çünkü onlar daha tatlı dilli, kocayı daha fazla tatmin edici ve daha aza kanaat edicidirler.” Cabir isimli bir sahabeden rivayet edilmiştir: "Evlendiğim zaman Resûlullah bana: 'Nasıl biriyle evlendin (dulla mı bakire ile mi?)' diye sordular. 'Bir dul aldım!' dedim. 'Niye bakire değil? O senin sen de onunla mülâtefe ederdiniz!' buyurdular." Ünlü İslam mutasavvıfı Mevlana Celaleddin Rumi, Mesnevi adlı eserinde, kadın bekâretine dair şu sözleri sarf etmiştir: "Dünyada üç tip kadın vardır, ikisi zahmet ve mihnet, biri hazinedir. Bakire olanı alırsan, her şeyi ile senindir, hazinedir. Dul olanı alırsan yarısı senindir, yarısı eski kocasının. Hem dul hem çocuklu alırsan hiç senin olmaz, aklı hep çocuğun babasındadır." İmam Gazali İhya-u Ulumiddin adlı eserinin evlilik babında bekaretin önemi hakkında şunları yazar; Bekâretin üç faydası vardır. Birincisi; gözünü ilk olarak bu kocasıyla açacağı için onu çok sevecektir ki bu, Rasûlüllâh’in: “Kocasına âşık olan kadının tercih edilmesi” tavsiyesine erişilmeye hizmet edecektir.Çünkü insan tabiatı ilk olarak ülfet ettiği şeyle ünsiyet kurma hâli üzere halk edilmiştir. Başka erkekleri deneyip onların farklı hallerine tanık olmuş bir kadın ise yeni kocasının bazı vasıflarına alışamayabilir. Bu durumda yeni kocasına karşı bir isteksizlik içerisine girebilir. İkincisi; kadının bâkire olması, kocasının onu daha çok himâye etmesine vesîle olur. Zaten bazı insanların tabiatları daha önce başkasıyla birleşmiş olduğunu düşündüğü bir kadına karşı bir miktar soğuk olacaktır. Üçüncüsü; bâkire olmayan kadın mutlaka ara sıra eski kocasını düşünecektir. Zaten en güçlü sevgi ekseriyetle ilk sevgili hakkında tasavvur edilir. Sözleriyle bekaretin önemini anlatmıştır.(İmam Gazali) Evlilikten önce cinsel ilişkiye girmek Musevilikte yasaktır. Yahudilikte evlilikte bekaret aranÄ±r. Bakire olmayanlar baba evine gÃ¶nderilirler. Budizmde evlilikten önce cinsel ilişki yaşamak yasak değildir. Coal Chamber Coal Chamber 1994 yılında Los Angeles' ta kurulan bir nu metal grubudur. Grup 90'lı yılların ortalarından itibaren Korn gibi gruplarla beraber nu metalin öncülüğünü yapmıştır. Grup, kariyerinin başından itibaren büyük bir popülerite kazanmıştır. Bunun temel sebeplerinden biri grubun ilk "karanlık" temalı nu metal grubu olmasıdır. Özellikle Hip hop'tan daha öte Goth alt kültürüne uyan imajları bunu desteklemektedir. Coal Chamber 1996 yılında Roadrunner Records ile imzaladıkları anlaşmayla ilk albüm hazırlıklarına başlamış ve kendi adlarını taşıyan bu albüm 1997 yılında piyasaya çıkmıştır. Albüm çıkışından itibaren çok olumlu eleştiriler aldı ve albümün belki de en önemli parçası olan Loco hayranları tarafından halen grubun yaptığı en iyi çalışma olarak kabul edilmektedir. Chamber Music ismini taşıyan ikinci albümleri 1999 yılında çıktı. Bu albüm onları ilk albümde oluşturdukları nu metal imajından bir adım öteye götürerek gothic metal etkilerinin daha fazla hissedildiği bir çalışma oldu. Albümde Peter Gabriel tarafından 1982 yılında yazılmış "Shock The Monkey" isimli cover şarkılarına efsane rockçı Ozzy Osbourne vokallerde eşlik etmiştir. 2002 yazında çıkan üçüncü albümleri Dark Days çok farklı yorumlar aldı. Bas gitarist Rayna Foss-Rose albümün kayıtlatından önce kız çocuğunu büyütmek için gruptan ayrıldı ve onun yerini Rayna' nın ilk iki albümün arasındaki hamileliği sırasında gruba katılan Nadja Peulen aldı. Rayna grubun vokalisti Dez Fafara ile tartışmalarına açıklık getirerek kendisi ve kocasının dine daha fazla değer vermeye başladıklarını ve bu yüzden Coal Chamber' dan ayrılmasının en iyisi olacağını söyledi. 2003 yazında bir derleme albüm olan Giving The Devil His Due çıkarıldı. Bu albümde grubun Road Runner ile çalışmaya başlamadan önce yaptıkları birkaç demo şarkı ve önceki albümlerinden yeniden derledikleri remix ve stüdyo kaydı şarkıları yer aldı. Dez Fafara' nın Groove/Metalcore grubu DevilDriver' ı kurmak için grubtan ayrılmasından kısa bir süre sonra Coal Chamber dağıldı. 2005 yılında Fafara grubun gelecekte hiçbir zaman tekrar bir araya gelmeyeceğini açıkladı. Fafara vokalisti olduğu DevilDriver grubu ile beraber şu ana kadar 2 albüm çıkardı. Gitarist Meegs Rascon eski adı "Pinata" olan "Glass Pinata" isimli gruba katıldı. Grubun şu ana kadar sadece web sitelerinden yayınladıkları demo kayıtları bulunmaktadır. Irak TÃ¼rkmen Cephesi Irak Türkmen Cephesi ya da kısaca ITC, Irak Milli Türkmen Partisi, Türkmeneli Partisi, Türkmen Bağımsızlar Hareketi, Türkmen Kardeşlik Ocağı, Türkmeneli İşbirliği ve Kültür Vakfı, Irak Türkleri Kültür ve Yardımlaşma Derneği gibi oluşumların tek çatı altında birleşerek oluşturdukları Türkmen cephesi kurulmuştur. Irak Türkmen Cephesi Başkanı Erşat Salihi'dir. 4-7 Ekim 1997'de Erbil'de yapılan Birinci Türkmen Kurultayı'nda kurulmuş amaçları bildiride aşağıdaki gibi sıralanmıştır. 2005 Irak seçimlerinde, ülke genelinde 0.7% oy almıştır. 2009 seçimlerinde, Selahaddin ilinde 28 sandalyeden ikisini almıştır. 2010 seçimlerinde Irakta Kerkük'te 3 milletvekili, Musul'da 3 milletvekili çıkarmışlardır. Diğer seçilen Türkmen milletvekilleriyle bu sayı 10 civarındadır. 2010 Irak genel seçimlerinde tüm Türkmen partileri yaklaşık 300 bin civarında oy almışlardır. Irak Türkmenlerinin tamamını temsil eden, herhangi bir mezhebi ya da bölgesel ayrım gözetmeyen tek ve merkezi siyasi örgütüdür. Resmi Sitesi Poison the Well Poison The Well (genellikle PTW olarak kısaltılır), Miami'de kurulmuş bir post-hardcore, metalcore grubu. Vokalist Jeffrey Moreira grubun üç albümümünde de olmasına rağmen gitarist Ryan Primack ve davulcu Chris Hornbrook grubun değişmeyen en eski üyeleridir. Poison the Well Distance Only Makes The Heart Grow Fonder isimli ilk albümlerini 1998 yılında çıkardı. Albüm Trustkill' in dikkatini çekip grup ile uzun süreli bir anlaşma imzalamasını sağladı. PTW Trustkill ile ilk albümleri The Opposite of December... A Season of Separation' ı 1999 yılında çıkardı. Guitar World isimli dergi bir sayısında The Opposite of December' ın tüm zamanların en önemli Hardcore/Screamo albümü olduğunu söylemektedir. The Opposite of December' ın yarattığı etki sonucunda grup pek çok ünlü müzik yapımcısı firmanın dikkatini çekti. Albüm o kadar başarılı olmuştu ki grup Distance Only Makes The Heart Grow Fonder albümlerini, ekstradan iki canlı şarkı ve biraz farklı bir başlıkla ("only" kelimesi çıkarılarak) Undecided Records üzerinden bir kere daha çıkardı. Bundan sonra grup Trustkill' den Tear From the Red isimli bir albüm daha çıkarıp "Botchla" isimli şarkılarına video klip çektiler. Albümün getirdiği popülerlik sonucu grup Atlantic Records ile anlaşma imzaladı. Tear From the Red albümünün çıkışından 1 yıl sonra 2003' te grup You Come Before You isimli albümlerini çıkardı. Poison the well Smashing Pumpkins'den Billy Corgan' a olan sevgileri ile bilinir. Grup kariyerinin başlarında Smashing Pumpkins' in "Today" isimli şarkısına düşük kaliteli bir demo kaydı yapmıştır ve bugün hala konserlerde canlı olarak bu şarkıyı seslendirmektedirler. Grubun resmÃ® sitesi Entwine Entwine, Fin bir doom metal grubudur. Entwine'ın hikâyesi 1995 yılına kadar gider. A.Hanttu (bateri), T-I Mikkola (gitar,vokal) ve T.Taipale (bas gitar) beraber bir grup kurmaya karar verdiler. İlk zamanlarda Death metal yapmaya başladılar ama bir süre yapmak istedikleri müziğin bu olmadığının farkına varıp biraz daha melodic ve melankoli içeren müzik yapmaya karar verdiler ve Gothic Metal'e kaydılar buınun içinde yeni bir vokaliste ihtiyaçları vardı.Vokalistle beraber ikinci bir gitarist ve klavyeci daha aldılar gruba. 1997 yılında grup 4 parçalık bir kaset çıkarttışar "Divine Infinity" Gothic kökenli atmosferik metal olarak adlandırabileceğimiz bu albüm ile grup Finlandiya'da oldukça iyi tanınan Riitta Heikkonen'i gruba klavyeci olarak dahil etti. 1999 Yılında grup Spinefarm Records ile anlaşma yaptı ve aynı yılın eylül ayında "The Treasures Within Hearts" piyasaya sürüldü.Metal müzik piyasasından çok iyi tepkiler alan bu albüm sayesinde grup uzun bir Avrupa turnesine çıktı. 2000 nisan ayında Entwine basistlerini değiştirmeye kadar verdiler. Yeni Vokalist Mika Tauriainen ve bas gitarist Joni Miettinen gruba katıldılar (Mayıs 2000).Hemen ardından stüdyoya kapanan Entwine'ın 3 ay sonra ikinci albümleri "Gone" piyasaya sürüldü. Çektikleri video klip "New Dawn" ile şöhretlerini iyice arttıran grup Jaani Kähkönen adlı gitaristi konserlerinde kullanmak için kadrolarına kattılar Grup 2002 yılının Ocak ayında Astia-Stüdyolarına kapandı ve hummalı çalışmalarının ardından "Time Of Despair" albümleri ortaya çıktı. Günümüzde Gothic müziğin önderlerinden olan Entwine 2004 yılında "Bitter Sweet" adlı 2 şarkılık bir Cd ve "DIEversity" adlı albümlerini yayınladı.Grup, DIEversity albümüyle, farklı bir türe doğru kaydığını göstermiş oldu. Kendi tarzlarını yaratmaya başladıklar bu albüm, Entwine’ın en çok beğenilen albümü halile geldi. 2005 yılına gelindiğinde ise 2006’da çıkacak olan ‘Fatal Design’ adlı albümünden ilk singleını yayınladı: Break Me. Ve 2006 yılında albüm piyasaya sürülerek, Dieversity albümündeki değişimin oturduğunu, dinleyenlerine sundu. Albümden başka ‘Surrender’ ve ‘Chameleon Halo’ adlı singlelar çıktı. Bobby Jones (golfçü) Robert Tyre "Bobby" Jones Jr. (17 Mart 1902 - 18 Aralık 1971), Amerikalı amatör golfçü. Ulusal ve uluslararası yarışmalarda bugüne kadar yarışmış en büyük golfçü olduğu iddia edilir. İlk çocuklararası turnuvasını kazandığında altı yaşındaydı. On dört yaşındayken Amerikan Amatör Golf Şampiyonası'nın üçüncü turuna kadar çıkmayı başardı. 1923'te ilk Amerikan Açık Golf Turnuvası'nı kazanarak en üst seviyeye çıktı. Inwood'da kazandığı bu ilk turnuvadan, 1930 yılındaki Amerikan Amatör Golf Şampiyonası'na kadar 13 önemli turnuvayı kazandı. 20 turnuvaya katılıp 13'ünü kazanarak 20'de 20 yapan Jack Nicklaus'un ardından gelmektedir. Jones, aynı yıl içinde (1926) hem Amerika Açık hem de İngiliz Açık Golf Turnuvalarını kazanarak "Double" yapan ilk golfçü oldu. Aynı yıl içerisinde dört büyük şampiyonayı kazanarak Altın Grand Slam yapan tek golfçüdür. ABD'yi beş kez temsil ettiği Walker Kupası'nda on maçının dokuzunu kazanmıştır. Profesyonellere karşı oynadığı turnuvalardan ikisini daha kazanmıştır: 1927 "Southern Open" ve 1930 "Southeastern Open" Jones, Georgia Institute of Technology'den makine mühendisliğinde lisans ve Harvard Üniversitesi'nden İngiliz Edebiyatı'nda lisans derecesi almıştır. Emory Üniversitesi hukuk okulunda yalnızca bir yıl okuduktan sonra baro sınavını geçmiştir. 28 yaşında golften çekildikten sonra Atlanta'da hukukçuluk yapmıştır. Jones, 1920'ler Amerikan spor dünyasının beş devi arasında sayılmaktadır. (Diğerleri: beyzbolda Babe Ruth, boksta Jack Dempsey, Amerikan futbolunda Red Grange, ve teniste Bill Tilden. "Amateur Athletic Union" tarafından Amerika'daki en iyi amatör sporcuya verilen James E. Sullivan Ödülü ilk defa ona verilmiştir. Jones yalnızca çok yetenekli bir golfçü değil aynı zamanda "fair play" konusunda da örnek gösterilebilecek bir sportmendi. Amatör kariyerinin başında Amerika Açık Golf Turnuvası'nın final maçında topu çimenliğin dışına düştüğünde vuruşunu ayarlamaya çalışırken yanlışlıkla topa dokundu. Kendisine kızarak hakemlere faul olduğunu belirtti. Kendi aralarında tartışan ve izleyicilerin bir kısmına da gördüklerini soran hakemler, kendileri de dahil hiç kimsenin bunu görmediğini ve kararın kendisine ait olduğuna karar verdiler. Bobby Jones faul olduğunda ısrar etti. Hakem, Bobby Jones'un olağanüstü güvenilirliği karşısında takdire şayan bir hareket sergilediğini belirtti. Jones'un yanıtı ise şöyleydi: " "Bir banka soyguncusunu banka soymadığı için övgüye değer bulur musunuz? Hayır, bulmazsınız. Golf oyunu her zaman böyle oynanmalıdır." "(İngilizce orijinali:" "Do you commend a bank robber for not robbing a bank? No you don't. This is how the game of golf should be played at all times." ") Jones maçı bir sayıyla kaybetti. Amerikan Golf Birliği'nin sportmenlik ödülünün adı "Bob Jones Ödülü" dür. Golfü bıraktıktan sonra on iki eğitici film yaptı, "A.G. Spalding & Co." şirketi ile ilk birbirine benzer golf sopası takımını geliştirdi, Alister MacKenzie ile birlikte "Augusta National" golf sahasını tasarladı. İlk defa 1934'te Augusta'da oynanan Masters Golf Turnuvası'nın kurucularındandır. 1948'de Jones'a sirengomiyeli (omurilikte sıvı dolu boşluk olarak ortaya çıkar , ağrıya ve felce sebep olur) teşhisi kondu. Tekerlekli sandalyeye mahkûm olmak zorunda kaldı. 1958'de golfün anavatanı sayılan İskoçya'daki St Andrews şehrince kendisine şehrin anahtarı verildi. 1759'da Benjamin Franklin'den sonra bu onura layık görülen ilk Amerikalı oldu. 1971 yılında doğduğu yer olan Atlanta, Georgia'da öldü. 1974'yılında "World Golf Hall of Fame"in üyesi seçildi. Profesyonel: Amatör: 1931 yapımı bir seri "How I Play Golf, by Bobby Jones" isimli filmde rol aldı. Oyunun belirli bir bölümü hakkında bilgilerini aktarabilmek için değişik sahneler düzenlendi. Bu sahneler ünlü yönetmen George Marshall tarafından yönetilmiştir. Jones, 2004 yapımı biyografik "" filminde James Caviezel tarafından canlandırılmıştır. "The Legend of Bagger Vance" filminde de destek karakter olarak kullanımıştır ve kendi kendine faul verme olayı filmin ana kahramanı Rannulph Junuh için kullanılmıştır. Gone (Entwine albümü) Gone, Finlandiyalı gothic metal grubu Entwine'ın ikinci albümüdür. History (TV kanalı) History, bilinen eski adıyla The History Channel, tarih konulu Amerikan televizyon kanalı. Ağırlıklı olarak tarihi konularla ilgili belgeseller yayımlamakla birlikte, zaman zaman coğrafya gibi farklı alanlarla ilgili belgesellerde yayımlamaktadır.Türkiye'de sadece Tivibu'da yayın yapmaktadır. 3 Ocak 2017'de Tivibu'da yayına başlamıştır. Efendi Efendi (Arapça: أفندي Afandī ; Farsça: آفندی); Bizans'ta bir saygı unvanı olan Orta Yunancadaki "avthéntis" (otantik) kökünden türetilmiş, bey, üstad, hazret anlamında bir kelimedir. Kadınlar için "hanımefendi" olarak kullanılır. Eskiden şehzadeler, din adamları, eğitim görmüş kişiler için özel adlardan sonra kullanılan unvan. Günümüzde ise bey unvanından farklı olarak özel adlardan sonra kullanılan ikinci derecede bir unvandır. Bunun dışında 'efendi', aşağıdaki cümlelerde kullanıldığı gibi değişik anlamları da içermektedir. Didi (futbolcu) Valdir Pereira Didi (8 Ekim 1928 - 12 Mayıs 2001), forvet pozisyonunda görev yapmış Brezilyalı eski millî futbolcu ve teknik direktördür. 1958 yılında Real Madrid'e transfer oldu. Takımda huzursuzluk olduğu için Brezilya'ya dönme kararı aldı ve Botafogo'ya transfer oldu. 1961 ve 1962 yıllarında Botafago'nun Brezilya Şampiyonu olmasında büyük pay sahibi oldu. Brezilya'nın unutulması zor oyuncularından Didi 1958 ve 1962 FIFA Dünya Kupası'nda Brezilya takımının orta sahadaki yıldız ismiydi. Brezilya'nın kazandığı ikinci Dünya Kupası olan 1962 Finalleri'nde altı maçtada forma giyerek Brezilya'nın kupayı kazanmasında önemli paya sahip oldu. 1970 yılında Peru millî futbol takımının başına geçti ve FIFA Dünya Kupası'nda Peru millî takımını çeyrek finale taşıdı. 1972-1975 yılları arasında Fenerbahçe'de çalışıp, Sarı - Lacivertli takımı ligde üst üste iki defa şampiyonluğa taşıdı. Fenerbahçe'de en çok kupa alan teknik direktör oldu. 1974 yılında Nesrin Sipahi, Fecri Ebcioğlu, Osman, Şükrü, Cemil, Emin Cankurtaran, Ziya ve Yılmaz ile birlikte kulübün bilinen ilk marşı olan sözleri Fecri Ebcioğlu'na ait Yaşa Fenerbahçe'nin kaydında yer aldı. 2009 yılında İngiliz, The Guardian Gazetesi tarafından Dünyanın en özel 10 frikik ustası sıralamasında yer almıştır. Grand Otel (Taipei) Grand Otel (圓山大飯店), 1952'de inşa edilmiş Taipei'yin ( Tayvan ) simgelerinden biri olan otel. Duen-Mou Vakfı'nın sahibi olduğu otel açıldığı günden beri Taipei'yin pek çok yabancı konuğuna ev sahipliği yapmıştır. Çin Cumhuriyeti 1949'da Tayvan'a çekildikten sonra, Taipei'de henüz beş yıldızlı bir otel bulunmadığından, başkan Chiang Kai-shek yabancı elçilerin kalacağı bir yer bulmakta zorluklarla karşılaşmıştı. Bu nedenle yabancı misafirlerini ağırlayacağı gösterişli bir otel yaptırmak niyetindeydi. Karısı Soong May-ling otelin eski Tayvan Oteli'nin yerine, Tayvan Jinja adlı eski bir Japon Şinto tapınağının kalıntılarının da bulunduğu Yuan Shan tepesine yapılmasını önerdi. Chiang ayrıca otelin Çin kültürünün özelliklerini yansıtacak şekilde dizayn edilmesini de istemişti. Tasarımdan Taipeili mimar Yang Cho-Cheng sorumludur. Mayıs 1952'de Grand Otel açılır, ancak bugünkü halini alıncaya kadar defalarca değişikliğe uğrar. Yüzme havuzu, tenis sahası ve üyelik salonu 1953'te yapılır. 1956'da Altın Ejder Köşkü ve Altın Ejder Restoran açılır. Yeşim Anka Köşkü 1958'de, Chi-lin Köşkü ise 1963'te yapılır. 1968'de ABD'nin Fortune dergisi tarafından dünyanın en iyi 10 otelinden biri olarak gösterilir. Son olarak 1973 Çin Cumhuriyeti'nin yıldönümü kutlamaları sırasında otelin ana binası tamamlanır, bu tarihten sonra Grand Otel Taipei'yin en önemli simgelerinden biri olur. 1995'te meydana gelen büyük bir yangın sonucu otelin çatısı ve üst katlar ciddi bir şekilde zarar görmüştür. Tamirat ancak 1998'de sona ermiş ve otel tekrar tam olarak hizmete açılmıştır. Otelin çatısı şu anda dünyadaki en büyük klasik Çin stili çatıdır. Kırmızı sütunlar da Çin mimarisinin bir özelliğidir. Otelin çeşitli bölümleri ve duvarları birçok sanat eserine, tablo ve heykele sahiplik eder. Başkan Suiti'nin geceliği 160.000 NT$, yaklaşık 5.000 US$'dır. Otelin açılışından itibaren, Chiang'ın otelden kaçışı kolaylaştırmak için gizli geçitler inşa ettirdiği dedikoduları dolaşmaktaydı. Bu sır 1995 yangının ardından açıklığa kavuşmuştur. Otelin güvenliğini araştıran komisyon otelden yakınlardaki parka kadar uzanan 180 m. uzunluğunda ve hava saldırısına karşı korunaklı iki tünel bulmuştur. Acer (anlam ayrımı) Acer aşağıdaki anlamlara gelebilir: Acer Acer (Çince: 宏碁股份有限公司), Tayvan merkezli bir bilgisayar ve donanım üreticisi. HP ve Dell'in ardından 2009 yılının dördüncü çeyreği itibarıyla dünyanın en büyük 3. bilgisayar üreticisidir. Ürünleri arasında masaüstü ve dizüstü bilgisayarlar, ekran, bilgisayar yan ürünleri, dijital fotoğraf makineleri vb. bulunmaktadır. Acer Stan Shih (施振榮),eşi Carolyn Yeh ve başka 5 kişi tarafından merkezi Hsinchu, Tayvan'da olmak üzere 1976 yılında kurulmuştur. 1987 yılında Acer ismini almıştır. Başlangıçta sadece elektronik parçaların dağıtımcılığı ve mikroişlemci teknolojilerinde danışmanlık yapan Acer, zaman geçtikçe bilgisayar üretmeye de başlamıştır. KÃ¶stebek (kitap) Köstebek, Necip Hablemitoğlu'nun Gülen hareketinin (kitapta "Fethullahçılar" olarak ifade edilmektedir) yapılanmasını, hedeflerini, söylemlerini ve eylemlerini konu alan kitabıdır. Necip Hablemitoğlu, evinin önünde uğradığı suikast sonucu 18 Aralık 2002 tarihinde hayatını kaybetmiştir. Bu suikastın failleri halen bulunamamıştır. Ancak Ergenekon iddianamesinde bu cinayet Danıştay saldırısı hükümlüsü de olan Osman Yıldırım’ın ifadelerine dayandırılarak Ergenekon örgütü ile ilişkilendirilmektedir. Kitabı, ölümünden sonra yayınlanmıştır. Guano Apes Guano Apes Almanya' da kurulmuş olan bir alternatif rock, alternatif metal grubu. Grunge ve heavy metal karışımından oluşan enerjik müzikleri onları gelmiş geçmiş en iyi Alman gruplarından biri yaptı. Guano Apes, 1990 yılında Göttingen'de gitarda Henning Rümenapp, bass gitarda Stefan Ude ve davulda Dennis Poschwatta tarafından kuruldu. Vokalist Sandra Nasic gruba 1994 yılında katıldı. Grubun kariyeri 1996 yılında "Open Your Eyes" isimli şarkıları ile kazandıkları bir yarışmadan sonra değişti. Bu onların ilk ve en başarılı single' ları olmuştur ve bunu takiben ilk albümleri Proud Like a God 1997 yılında çıktı. Sonraki iki albümleri Don't Give Me Names ve Walking on a Thin Line sırasıyla 2000 ve 2003 yıllarında çıktı. Grup çıkardıkları Planet of the Apes isimli en iyiler albümü ve bunun ardından 2004 yılında çıktıkları turneden sonra dağıldı. Beş senelik bir aranın ardından 2009 yılında grup tekrar bir araya gelerek Avrupa'da çeşitli konserler verdiler. 2011 yılında Bel Air adını verdikleri yeni bir stüdyo albümü kayıt ederek, piyasaya sürdüler. Grup bundan sonra 30 Mayıs 2014 tarihinde Offline adında yeni bir albüm piyasaya sürdüler. Wetzlar Wetzlar Almanya'nın Hessen eyaletinin bir şehridir. Frankfurt'un 70 kilometre kuzeyinde yer alır. Şarap bağları ile ünlüdür ve Lahn Nehri'nin kıyısında yer alır. Wetzlar'ın nüfusu 52.741 kişidir. Bunların 21.946'si erkek, 24.313'ü ise kadındır. Nüfus bakımından Hessen'in 6nci büyük şehridir. Wetzlar'ın nüfusunun %11,5'i yabancılardan oluşmaktadır. Wetzlar'da hatırı sayılır bir Türk nüfusu da mevcuttur. Wetzlar'ın ekonomisi, kimya ve eczacılık alanlarında tanınmış şirketler ve markalar tarafından şekillenmiştir. Wetzlar'ın kardeş şehirleri: As I Lay Dying As I Lay Dying, Amerikalı bir Metalcore müzik grubu. İlk albümlerini Pluto Records isimli küçük bir şirketten çikartan grup Pluto Records'un tarihinin en büyük satış grafiğini yakalamasını sağlamıştır. 2003 yılında ikinci albumleri Frail Words Collapse'yi Metal Blade etiketi ile dağıtmışlardır ve grup bir anda kendilerini MTV'de ve listelerin en üst sıralarında bulmuştur. 2005 yılında As I lay Dying yeni albumleri Shadows Are Security'yi Big Fish stüdyosunda kaydetmiş ve yine Metal Blade etiketiyle piyasaya sunmuştur. Bu albümlerinde biraz daha duygusallığa kaçtıklarını belirten Tim Lambesis, albüm hakkında "Her zaman sözler benim yaşadıklarımı yansıtıyordu ama bu sefer bu benim yaşadığım son iki yılın hikâyesi olmuştu resmen. Değersizlikler, anlamsızlıklar ve hatta aşk. Her şeye rağmen tekrar sevmek" açıklamasında bulunmuştur. Röportajlarinda en çok etkilendikleri grubun At the Gates olduğunu belirmişlerdir. Grup beşinci stüdyo albümlerinin adını The Powerless Rise olarak duyurdu. 11 Mayıs' ta yayınlanması planlanan albümün prodüktörlüğünde son albümlerinde de birlikte çalıştıkları Adam Dutkiewicz bulunuyor. Albümde 11 adet şarkı bulunacak. Alois Alzheimer Aloysius "Alois" Alzheimer, (d. 14 Haziran 1864, Markbreit - ö. 19 Aralık 1915, Breslau) Alman psikiyatr ve nöropatolog. Alzheimer, ilk kez tanımlanan bir hastalığın vakası yayımladı ve bunu ""presenile dementia"" ("presenil demans") olarak adlandırdı; bu hastalık daha sonra Emil Kraepelin tarafından Alzheimer hastalığı olarak isimlendirildi. Alzheimer, Marktbreit, Bavyera'da doğdu. Aschaffenburg, Tübingen, Berlin, ve Würzburg üniversitelerinde okudu. 1887 yılında Würzburg Üniversitesi'nde tıp fakültesini bitirdi. 1901 yılında, Frankfurt Akıl Hastanesi'nde yatan Auguste Deter adındaki bir hastayı gözlemlemeye başladı. 51 yaşındaki hasta, kısa süreli hafıza kaybının da dahil olduğu tuhaf davranışsal semptomlara sahipti. Nisan 1906'da Deter öldü ve Alzheimer, hastanın kayıtlarını ve beynini Münih'te bulunan Kraepelin'in laboratuvarına getirdi. Alzheimer, Kraepelin ve iki İtalyan hekim birlikte, boyama yöntemleri kullanarak amiloid plaklarını ve nörofibriller yumakları ("tangle") tanımladılar. Bir konuşmayla, presenil demans'ın patolojisi ve klinik semptomlarını ilk kez 3 Kasım 1906 tarihinde birlikte sundular. Alzheimer, 51 yaşındayken, Breslau, Silesia'da kalp yetmezliği nedeniyle öldü. Dogma 95 Dogma 95, 13 Mart 1995 tarihinde Danimarkalı film yönetmenleri Lars von Trier ve Thomas Vinterberg tarafından başlatılmış avangart film yapım hareketidir. Bu hareket daha sonra Kristian Levring ve Søren Kragh-Jacobsen'in de katılımıyla Dogme 95 Collective veya the Dogme Brethren olarak bilinen oluşuma dönüşmüştür. Hareket 2005 yılında kurucuları tarafından feshedilmiştir. Dogma 95 hareketi Lars von Trier ve Thomas Vinterberg tarafından yazılan bir manifesto ve ona eşlik eden bir antla başlamıştır. Manifesto François Truffaut'nun, 1954 yılında Cahiers du cinéma dergisinde kaleme aldığı "Une certaine tendance du cinéma français" adlı makaleyle açık benzerlikler taşır. Thomas Vinterberg'in 1998 tarihli The Celebration filmi Dogma 95 hareketinin ilk filmi olarak kabul edilir. Dogma 95 tarafÄ±ndan belirlenen kurallar: Ayrıca yönetmen, kişisel adlardan sakınacağına, artık sanatçı olmadığına, anları bütünden daha önemli gördüğü gibi, bir 'iş' yaratmaktan kaçınacağına, en büyük hedefinin karakterlerinden ve ortamdan gerçeği açıkça çıkarmak olacağına ve bunu elinden geldiğince iyi tadlarla estetik faktörler pahasına yapacağına and içer. Victor Adler Victor Adler, (d. 24 Haziran 1852, Prag - ö. 11 Kasım 1918, Viyana), Avusturyalı sosyalist. Varlıklı bir tüccar ailedendi. Viyana Üniversitesi'nde tıp öğrenimi gördü ve Freud'un dersleini izledi. 1880'de Alman Ulusal Birliği (Deutsch Nationaler Verein) kurulmasına katkıda bulunarak Alman milliyetçilerinin safında siyasete atıldı. İşçi hareketi militanlarıyla, Karl Kautsky ile ve 1883'te de Engels ile tanıştı. 1886'da Sosyal Demokrat partiye girdi, partideki ılımlı ve radikal eğilimleri Marxçı bir programla birleştirmeyi başardı. Hainfeld kongresinde bu programın benimsenmesi için çalıştı (1888 sonu). Bu tarihten ölümüne değin özellikle sendika hareketleri içinde önemi gitgide artan Avusturya Sosyal Demokrat Partisinde birinci derecede rol oynadı. Partinin merkez yayın organı "Arbeiterzeitung'u" (işçilerin gazetesi) kurdu (1890); 1894'ten başlayarak bu gazete günlük olarak yayımlandı. Oy haklarının herkese tanınması için çaba gösterdi. 1895'te kısmi, 1907'de tam bir başarı elde etti, fakat kendisi Viyana Reichsrat'ına seçilemedi. İktidarın yasal yollardan ele geçirilmesi yöntemlerini giderek daha büyük bir ısrarla savundu ve genel greve karşı çıktı. Viyana liberal burjuva çevrelerinin Yahudi düşmanlığına karşı yaşamı boyunca savaştı. BaÄŸdat Caddesi Bağdat Caddesi ya da kısaca "Cadde" İstanbul'un Asya kıtasında bulunan; Kadıköy Belediyesi sınırları içerisinde; Kızıltoprak'tan başlayarak; Maltepe Belediyesi sınırlarındaki Cevizli'ye kadar uzanan ünlü bir caddedir. Osmanlı İmparatorluğu döneminde; İstanbul'un fethedilmesinden de önce; Bizans İmparatorluğu'nu Anadolu'ya bağlayan bir yol olarak; ticaret kervanları ve ordular tarafından kullanılırdı. Osmanlı'nın İstanbul'u ele geçirmesinden sonra; Anadolu'ya doğru yapılacak sefer hazırlıklarını da günümüzde artık var olmayan ama isminde bir garı olan Haydarpaşa Çayırı'nda toplanır ve hazırlanırdı. Bu vesile ile; Osmanlı Ordusu için de oldukça önemliydi. Bağdat caddesi'nin ismi ise IV. Murat dönemine denk gelir. Irak'ın Bağdat'ı geri alabilmek için "Bağdat Seferi" düzenlenir. Osmanlı bu savaştan zaferle döndükten sonra; İstanbul'dan sefere çıkarken gittiği yol da Bağdat ismini alır. Ancak o dönemde Bağdat yolu daha değişikti; Üsküdar Meydanı'nda başlar, Karacaahmet Mezarlığı ve Haydarpaşa Çayırı'ndan geçerek Bostancı Köprüsü'ne ulaşan bir güzergahta idi. Günümüzdeki mevcut Bağdat Caddesi üzerinde de; Osmanlı döneminde çeşmeler ve namazgahlar vardı: Haydarpaşa Çayırı'nda bulunan Ayrılık Çeşmesi, yıkıldıktan sonra adlarını bulundukları semtlere veren Söğütlüçeşme ve Selamiçeşme. Bağdat Caddesi'nin zengin insanların muhiti olmasının sebebi de; II. Abdülhamit dönemine dayanır. Padişah'ın sarayına yakın oturmak isteyen paşalar, devlet görevlileri ve zengin tüccarlar; Kadıköy'de arazi alarak köşkler, konaklar ve evler yaptırmışlardır. Günümüzde bu evlerden azı hala mevcuttur; ancak bunlar Bağdat Caddesi'nin ilk evleridir. Bağdat Caddesi'nin güzergâhı Osmanlı döneminde olmuştur; o dönemin İstanbul Belediyesi (Şehremaneti) 1918'de Kurbağalıdere ile Kızıltoprak arasını Bağdat Yolu olarak göstermiş; ancak 1934'te Kızıltoprak'tan başlayarak Pendik'e kadar uzanan cadde Bağdat Caddesi ismini almıştır. I. Dünya Savaşı'ndan önce Bağdat Caddesi Arnavut kaldırımı taşları ile süslüydü. Ancak, araçların daha rahat hareket edebilmesi için bu taşlar kaldırılmış yerine asfalt dökülmüştür. Arnavut kaldırımlarının olduğu dönemde de; Kızıltoprak'dan Bostancı'ya kadar uzanan bir yol mevcuttu. Kadıköy'de Haydarpaşa'dan Bostancı'ya gitmek için; faytonlu arabalarla ulaşım gerçekleşirdi. İlerki dönemlerde; Altıyol'dan başlayarak Bostancı'ya kadar uzanan bir tramvay hattı da mevcuttu. Bu tramvay sırasıyla; İskele, Altıyol, Dereağzı, Kızıltoprak, Selamiçeşme, Çiftehavuzlar, Göztepe, Caddebostan, Şaşkınbakkal, Suadiye ve Bostancı güzergahını kullanırdı. Mustafa Kemal Atatürk, ilk olarak Bostancı'da Cavit Paşa Köşkü'ne, ardından Moda'daki Halk Gazinosu'na, ve Dereağzı'ndaki Fenerbahçe Spor Kulübü'nün Denizcilik Lokali de başta olmak üzere birçok yere uğramış Bağdat Caddesi'ne birçok kez gelmiştir. Günümüzde Bağdat Caddesi Kızıltoprak'tan başlayarak Maltepe ilçesine kadar uzanır. Eskiden daha çok insanların oturduğu binalar bu cadde üzünde bulunurken; günümüzde özellikle Suadiye'den başlayarak Caddebostan'a kadar uzanan bölgede mağazalar ve işyerleri yerini almıştır. Türkiye'nin ve Dünya'nın birçok başlıca markalarının Bağdat Caddesi'nde en az bir adet mağazası mevcuttur. Kiraları ise oldukça pahalıdır. Normal şartlar altında boş dükkân olmamasına karşın, 2008 küresel ekonomik krizi sırasında bu mağazaların bir kısmının kapandığı, bir kısmınınsa "kiralık" ibaresi taşıdığı görülmüştür. Bu süreçte Bağdat Caddesi'nde kira düşüşleri %3 kadar olsa da, Nişantaşı'nda bu oran %40'lara varmıştır. Cadde günümüzde tek yönlüdür; trafik Bostancı'dan Kadıköy'e doğru akar. Kızıltoprak BP petrol istasyonundan sonra ise bariyerlerin ayırdığı çift yönlü bir yol olur. Bu bölümde uzun yıllar boyunca yer alan ortadaki tercihli şerit, 2013 yılında kaldırılmış ve yolun her iki yönü genişletilmiştir. İsmi dönemle popüler olduğu için; başka şehirlerde de Bağdat Caddesi isminde caddeler bulunmaktadır. (Misal olarak Kayseri'deki 3 kilometrelik Bağdat caddesi) Kadıköy Belediyesi tarafından 1994 yılından bu yana yapılan 29 Ekim Cumhuriyet yürüyüşünde cadde trafiğe kapanır ve halk Suadiye'den başlayarak Göztepe'ye kadar Bağdat Caddesinde yürür. Ayrıca Fenerbahçe Spor Kulübü şampiyon olduğu zamanlarda da bu caddede geniş kutlamalar olur. Kaldırımları Kadıköy Belediyesi tarafından 2005'te genişletilerek yayalar için daha elverişli bir hale getirilmiştir. Bok böceği Bok böceği veya pislik böceği, kısmen veya tamamen dışkıyla beslenen böceklerin ortak adıdır. Bu türlerin büyük çoğunluğu, kın kanatlılar (Coleoptera) takımında sınıflanan Scarabaeidae familyasının alt familyalarında Scarabaeinae ve Aphodiinae'nin üyesidir. Özellikle Scarabaeinae alt familyasının tek başına içerdiği 5.000'den fazla türün büyük çoğunluğu tamamen dışkıyla beslenir ve bu yüzden de bu alt familya için zaman zaman "asıl bok böcekleri" terimi de kullanılır. Ancak, kın kanatlıların diğer bir familyası olan Geotrupidae de dışkıyla beslenen ve "toprak kazan bok böcekleri" olarak anılan türler içermektedir. Bok böcekleri sert kabuklu böceklerdendir ve birçoğu parlak metalik renklerde ve 5–60 mm büyüklüğündedir. Bu böcek, küre imal edebilen tek böcektir. 30 adet parmağa sahiptir. Ön ayaklarının yardımıyla dışkıdan iri bir küre yapar, bu kürenin içine yumurtalarını aşılar ve küreyi başı hep doğuya dönük olarak, arka ayaklarıyla yuvasına itip gömer. Yirmi dört gün sonra yavruları belirmeye başlayınca, küreyi topraktan çıkarıp suya götürür. Küre suda eridiği zaman da yavrular serbest kalır. Bok böceği, yönünü Samanyolu galaksisini kullanarak belirlediği bilinen tek böcek türüdür. Etçil ve otçul hayvanların gübrelerini yer ve bunları top haline getirerek saklar. Birçok farklı habitatta yaşarlar, çöl, tarlalar, orman, ve otlaklar buna dahildir. Aşırı derecede soğuk veya kuru havayı sevemezler. Antarktika hariç bütün kıtalarda görülürler. Başkalaşım görülür. Bok böceği türlerinin sıklıkla oldukça özgün ekolojik gereksinimleri vardır. Örneğin, Aphoniidae alt familyasının üyeleri olan "Dialytes" türleri ve "Aphotaenius carolinus" geyik dışkısını geri dönüştürmek üzere özelleşmiştir. Bir örneğinin Scarabaeinae alt familyasından "Canthon pilularius" olduğu ve "yuvarlayıcı böcekler" olarak anılan bir grup bok böceği ise dışkı kümesinden ayırdığı bir parça dışkıyı top haline getirip, o küme üzerine gerçekleşebilecek olası bir mücadeleden yuvarlayarak uzaklaştırır. Yine Scarabaeinae alt familyasının üyesi olan "Copris fricator", "Phanaeus vindex", "Onthophagus hecate" ve "Onthophagus cribricollis" türleri ise dışkı topunu dışkı kümesinin altında oluşturur. Kimi bok böcekleri ise omurgalıların yuvalarında yaşar. Çoğunluğunu bok böceklerinin oluşturduğu bu alt familyalarda, beslenmeleri farklı olan türler de bulunur. Örneği (Sarabaeinae) mantarlarla beslenir. Bok böcekleri (Skarabe) eski Mısır’daki en yaygın sembollerden biridir. Mısır geleneğinde farklı bağlamlarda, üç değişik anlamda kullanılmış olan sembolün simgelediği anlamlar şöyle açıklanır: Antik Mısır'ın bu kutsal böceği, günümüz dünyasının bile en geçerli tılsımlarından biridir. Eski Mısırlılar onun yaratılış, erkekliğin tartışılmaz gücü, üreme, bilgelik, reankarnasyon, ölümsüzlük ve yenilenmeyle özdeşleştirmişlerdir. Gübre böceği tılsımı hemen hemen dört bin yıllık bir faal yaşam süresi gösteren ve dünyadaki tılsımların içinde en uzun bir geçmişe sahip olanıdır. Bugün bok böceği simgeli yüzük, küpe ve broşlar uğur olarak hala kullanılmaktadır. Slipknot Slipknot, 1995 yılında Des Moines, Iowa'da kurulmuş bir ekstrem metal grubudur. Slipknot'un şu anki mevcut üyeleri Sid Wilson, Alessandro Venturella, New Guy, James Root, Craig "133" Jones, Shawn Crahan, Mick Thomson, Jay Weinberg ve Corey Taylor'dır. İsimlerinin yanı sıra grup üyeleri kendilerine verdikleri 0'dan 8'e kadar olan numaralarla tanınırlar. Bunun yanı sıra her bir grup üyesi kendilerine özgü maskeler takar. Slipknot, çağdaş müzik sahnesinin en popüler gruplarından biri olup müzikleri, sözleri ve sahneleriyle kendi tarzlarındaki diğer gruplarla karşılaştırıldığında oldukça aktif ve fanlarınca beğenilen bir gruptur. Grup şu ana kadar 7 albüm, 16 single, ve 4 dvd yayınlamıştır. Grup dünya çapında 14 milyon albüm satmıştır. Grubun kurucu üyelerinden Paul Gray (#2 veya "The Pig" olarak da bilinir.), 24 Mayıs 2010 günü 38 yaşında hayata gözlerini yummuştur. Paul Gray'in cansız bedeni bir otel odasında bulunmuştur. Grup, Paul'un ölümünden sonra 2011 yaz ayında konserlerine devam etme kararı almıştır. Slipknot resmi sitesinde yapılan açıklamaya göre Slipknot'un konserlerinde rol oynayacak, grubun eski üyelerinden Donnie Steele bass gitarist olarak uygun görülmüştür. Bu süreçte grup 2011 yılında Sonisphere Festival kapsamında Türkiye'de sahne almıştır. Iowa Eyaletinin Des Moines şehrinden çıkıp; müzikleri, maskeleri ve olağan dışı sahne şovlarıyla dünyayı etkisi altına alan bu çetenin öyküsü 1995'te başladı. İlk günlerde kurucu elemanlardan vokalist Anders Colsefini'nin evinin bodrumundaki derme çatma stüdyoda provalar yapan ve Meld ismiyle takılan, 6 kişilik bir ekiptiler. İlk günlerden itibaren olayın görsel yönünde de farklı bir imaja imza atmayı kafaya koyan grup, bu sayede müzikleri ile topladıkları ilgiyi daha da arttırmayı hedeflemişti. Maske olayını başlatan eleman ise perküsyoncu Shawn Crahan idi. Bir gün provalara palyaço maskesiyle geldi ve olaylar değişti. Shawn aynı zamanda, grubun ileriye dönük ciddi adımlar atmasını sağlayan kişidir. Onun daveti üzerine bodrumdaki provalardan birini izlemeye gelen Sean McCohon sayesinde grup, 1996'da ilk kez stüdyo ortamına taşındı. İlk demo albüm Mate.Feed.Kill.Repeat., SR Audio adını taşıyan işte bu stüdyoda kaydedildi. Fakat o sıralarda, henüz kesinleşmiş bir grup ismi yoktu. Meld ya da Pale Ones isimleri düşünülürken grubun yaptığı ilk albümün ismi olan Slipknot'ta karar kılındı. Kayıtlar sırasında Craig Jones, gruba sampleci olarak dahil olur. Kayıt sonrası ise gitarist Donnie Steele dini inançlarını öne sürerek müziği bıraktığını açıkladı. Bunun üzerine Body Pit gitaristi Mick Thomson kadroya dahil olur. Grup artık 7 kişidir: iki gitarist(Mick ve Josh), bir vokalist (Anders), bir bass gitarist(Paul), bir davulcu(Joey), bir sampleci(Craig) ve bir perküsyoncu (Shawn). "Mate.Feed.Kill.Repeat."1996 sonlarında tamamlanır ve grup, bu demo albümünü kendi imkanlarıyla bin adet bastırıp dağıtır. Demonun ulaştığı noktalardan biri Roadrunner Records olur. O sıralarda Slipknot'ın rakibi görülen, yine Iowa'dan başka bir grup Stone Sour ile ilgilenen şirket, vokallerin daha melodik olması gerektiğini düşündüğü için Slipknot ile anlaşmaya sıcak bakmaz. Bunun üzerine Slipknot elemanları gidip Stone Sour vokalisti Corey Taylor'ı gruba dahil ederler.(Bu hikâye, bizzat Corey tarafından açıklığa kavuşturuldu. Kendisinin, Slipknot'a katılması için Slipknot üyeleri tarafından tehdit edildiğine dair bir bilgi vardı. Ama bunun sadece bir şehir efsanesi olduğunu açıkladı Corey). Kendi grubu Stone Sour'a zaman ayırmak şartıyla Corey'in Slipknot'a katılmayı kabul etmesi ile artık evinin bodrumunun stüdyo ihtiyaçlarının kalmadığı Anders gruptan ayrılır. Gitarist Josh'un yerine de başka Stone Sour elemanı James Root kadroya ekleniyor. '1997 ve '1998 yıllarını bu kadroyla geçiren grup son olarak, DJ Sid Wilson'ı ve bir başka perküsyoncu Chris Fehn'i de gruba katarak günümüzdeki kadrosuna ulaşır. Kendi adlarını taşıyan ilk albümleri, Roadrunner Records etiketiyle 1999'da piyasaya sürüldü. Nu-metal'den ilham alan ama onu daha sert bir yapıya büründüren, daha kaotik bir beste yapısı ile ortaya çıkan şarkıları daha hızlı ve acımasız şekilde sunan Slipknot için, hareket başlamıştı. Metal müziğe getirdikleri özgün bakış açısı, hem müzikal hem de görsel imaj olarak "kaçık" tavırlarının yanı sıra yenilikçi tutumlarıyla da taraflı tarafsız herkesin bir şekilde dikkatini çekmeyi başaran grup, 2001'de çıkardıkları ikinci albümleri "Iowa" ile asıl patlamayı yaptı. Bir anda, Roadrunner'ın promosyonuna en çok önem verdiği gruplardan biri haline gelen Slipknot, özellikle Amerika'da büyük gruplarla (Metallica,Slayer,Korn vs.) çıktığı turnelerle büyük üne kavuştu. Rock ve metal dünyasının en büyük maskeli efsanesi olma yolunda ilerleyen grup, MTV'nin de sağlam desteğiyle 2000'ler gençliğinin metal ikonlarından biri haline geldi. Sahne performansları o kadar etkileyiciydi ki, henüz iki albüm sonrasında bile en büyük festivallerde yer almaya başladılar. O günlere dair Corey Taylor şöyle diyor; "Her konserimize son konserimiz gibi çıktığımız, tamamen çılgın bir dönemdi." '1999, 2000 ve 2001 yıllarında Amerika'da sürekli turlayan grubun Avrupa'ya hükmetmesi ise 2002 yılında piyasaya sürdükleri "Disasterpieces" adlı DVD'leri ile gerçekleşmişti. Dudak uçuklatan sahne performanslarını, Londra konserinde çekilen bu DVD ile ölümsüzleştiren grup, zehrini artık Avrupa'ya da yaymaya başlamıştı. "Vol.3 The Subliminal Verses"(2004) albümüyle ise Slipknot artık devler ligindeydi. Birbiri ardına kazanılan ödüller, dünyaca ünlü Rock ve Metal dergilerinin kapaklarında boy göstermeler, iddialı video, klipler, Grammy adaylıkları, platinyum plaklar vs. '1990'lı yılların sonunda ortaya çıkan "yeni metal akımı"na yön veren Slipknot grubunun bir sonraki numarası ise ilk konser albümleri "9.0 Live"(2005) oldu. Her zaman için bir sahne, bir konser grubu olduklarını yineleyip durdular. İlk günden bu yana müziği sürekli geliştiren, sound'unu bir yandan sertleştirirken bir yandan da gönül çelen "ağır" şarkılar yaratabilen grup, her yeni albümüyle yeni bir maske ve kostüm kreasyonuna bürünmesiyle meşhurdur. 2008 yılında yayınladıkları "All Hope Is Gone" sonrası yayınlandığı anda, ABD başta olmak üzere tam 8 ülkede genel albüm satışı listelerinde 1 numaraya yerleşmiş ve bunların birçoğunda uzun süre liste başı olmayı sürdürmüş bir "ekstrem metal" albümüdür. 1999 yılında grubun ismini taşıyan "Slipknot" albümüyle grup yeraltından çıkıp bilinen gruplar arasına girmiştir.İki adet platin plak kazandırmıştır.Bu albümden "Wait and Bleed", "Spit it Out" adında hitler ve singlelar çıkmıştır.Grup 2 sene boyunca verdiği turnelerden sonra 2001 yılında grubun en sert ve öfkeli albümü olarak görülen Iowa albümünü çıkarmıştır.Bu albüm ilkinden daha iyi başarı elde etmiş, hatta Ölümcül Deney filmine "My Plague" şarkısıyla sountrack olmuştur.Albüm gruba Platin plak kazandırmıştır.Konserlerde 10,000'den 25,000 kişiye çıkan seyirci sayısı oluşmuştur. Grup, albümden "The Heretic Anthem" ve "Left Behind" adında singlelar de çıkarmıştır.Bu albümden sonra grup bir sene boyunca turneler düzenlemiş ve festivallere katılmıştır.Ancak 2003 yılında grup hiçbir faaliyet göstermemiştir.Corey Taylor ve Jim Root eski grupları olan Stone Sour'da turne yapmıştır.Diğer grup üyeleride kendi yan projeleriyle ilgilenmiştir.Ardından sene sonunda tekrar stüdyoya girme kararı alan grup yeni albüm için çalışmalara başlamıştır.Bu sefer grup daha farklı ve daha derin bir albümle gelecektir.2004 yılında yayınladıkları, prodüktörlüğünü Rick Rubin'in üstlendiği albümüyle grup en iyi metal grupları arasına girmiştir."Before I Forget" şarkısıyla grup "En İyi Metal Performansı" dalında Grammy ödülü almıştır.Aynı Şarkıyla ilk defa Billboard listelerinde Top 10 listesinde oynamıştır.1 milyonun üzerinde kopya satarak Platin Plak kazandırmıştır ve konserleri eskisine göre daha çok rabet görmeye başlamıştır.Albümden "Duality", "Vermillion", "Before I Forget", "The Nameless" ve "The Blister Exists" adında singlelar çıkmıştır. Ardından bir sene sonra albümün turnesi üzerinden çıkardıkları bir konser albümü olan yayınlanmıştır.Bu albümde dinleyiciler tarafından olumlu tepkiler almıştır.Ardından grup 3 sene boyunca turneler düzenlemiş, festivallere katılmış ve diğer projeleriyle ilgilenmiştir.Grup son olarak 2007 yılında stüdyoya girerek 2008 yılının Haziran ayında prodüktörlüğünü Dave Fortman'ın üstlendiği All Hope Is Gone albümüyle gündeme gelmiştir.Bu sefer grup gerçekten ustaca ve daha farklı sound barındıran bir albüm çıkarmıştır.Diğer albümlerle kıyasla gitarların daha ön planda olduğu ve turntable'ın daha az olduğu bir albüm hazırlamıştır ve grup başarılarını tekrar devam ettirmiştir.MTV Video Music Awards tarafından "Psychosocial" klibiyle en iyi metal müzik videosu ödülünü kazanmıştır.Billboard listelerinde Top 10 listesine yükselmiştir.Ayrıca grup bu albümden "All Hope Is Gone", "Psychosocial", "Dead Memories", "Sulfur" ve "Snuff" adında parçalar çıkarmıştır. 1 Ağustos 2014'te 6 yıl aradan sonra gelen 5. stüdyo albümü 'ın ilk parçası "The Negative One" yayımlandı. The Devil In I , Sarcastrophe ve Custer adında diğer parçaları olan albümün yayınlanma tarihi grup tarafından 21 Ekim 2014 olarak belirlenmiştir. Grubun son albümü olan We Are Not Your Kind 9 Ağustos 2019'da piyasaya sürüldü. Albümün ilk single ı Unsainted 19 Mayısta, ikincisi Solway Firth 22 Temmuzda ve üçüncüsü Birth Of The Cruel 5 Ağustosta yayımlandı. 4.ve son single i Nero Forte ise album yayınlandıktan yaklasik 5 ay sonra 16 Aralikta yayınlandı. Rum ateÅŸi Rum ateşi (Bizans ateşi, Roma ateşi, Grejuva ateşi, Yunan ateşi, Vahşi ateş, Sıvı ateş), kızgın kömür, kükürt ve zift karışımından oluşan ve Peloponez Savaşı sırasında kullanılan bir karışımdır. Daha sonra MS 660'larda zift, reçine, kükürt, nafta, kireç ve güherçile ile "yunan ateşi" zenginleştirilmiştir. Su eklendikçe alevi artar. MS 7. yüzyıldaki geliştirip etkisini arttırma işi Suriyeli bir göçmen olan Kallinikos tarafından geliştirilmiştir. Ayrıca İstanbul' un fethinde Eflak - Boğdan prensi 3.Vilad Tepeş tarafından Osmanlı'ya karşı kullanılmıştır. Persler Yunanistan'ı işgal ettiğinde bir deniz savaşı sırasında kullanılmıştır. Dönemin güçlü Pers ordusu, gemilerinin yanmasını engelleyememiştir. Suda yandığı gibi karada da rahatlıkla yanabilmektedir. Su dökülünce sönmemekte, tersine alevi artmaktadır. Deniz savaşlarında gemilerin geçmesini engellemek için kullanılmıştır. Sönmediği için; bu ateşe maruz kalan tüm insanlar ölüme terk edilir. Ä°zlandaca İzlandaca (İzlandaca: "íslenska"), Cermen dillerinden biri ve İzlanda'nın resmî dilidir. İzlandacaya en yakın diller, Faroe Adaları'nda konuşulan Faroe dili ile Sognamål gibi Batı Norveç lehçeleridir. İzlanda, anakaraya uzak bir ada devleti olmasından dolayı, diğer ülkelerle arasında kayda değer oranda kültür alışverişi gerçekleşmemiş, bunun sonucunda dile çok az yabancı sözcük girmiştir. İzlanda'nın konumu Amerika'ya daha yakın olmasına rağmen, İzlandaca bir İskandinav dilidir. Batı Avrupa dilleri çekim eki sayısını ve ad çekimlerine dair kuralları azaltırken, özellikle ad çekimlerinde İzlandaca, Latinceye veya daha yakın olan Eski Nors dili ya da Eski İngilizceye oranla çok daha fazla ad çekimi bulundurur. Norveç kıyılarından adaya varan İskandinav kökenliler, adada yüzyıllar boyu izole kaldıklarından dil çok az değişmiştir. Dolayısıyla bugün İzlandalılar Orta Çağ İskandinav saga ve metinlerini fazla zorlanmadan okuyabilmektedirler. İzlandaca, Hint Avrupa dil ailesinin Cermen dilleri kolunun Kuzey Cermen dilleri grubunda yer alır. Eski Nors dilinin batı lehçelerinden Batı İskandinav dilleri ile Faroe dili İzlandacaya yakın dillerdendir. Bu dile daha az benzeyen Danca ve İsveççe ise Doğu İskandinav dillerini oluştururlar. Daha güncel araştırmalar, Kuzey Cermen dillerini "Ada İskandinavcası" ve "Anakara İskandinavcası" olmak üzere iki bölüme ayırır. Anakara İskandinavcası bölümüne Danca, İsveççe ve Norveççe dahildir. Norveççe, son 1000 yıl içinde Faroe dili ile İzlandacadan çok farklı gelişmiş, Doğu İskandinav dillerinden, özellikle Dancadan çok etkilenmiştir. İzlandaca'yı konuşanların çok büyük bir kısmı İzlanda'da yaşar. Yaklaşık 3000 kadarı öğrenciler olmak üzere 9000 konuşucusu ise Danimarka'da yaşamaktadır. Aynı zamanda Amerika Birleşik Devletleri'nde 8000, Kanada'da (özellikle Gimli, Manitoba'da) 3000 kişi de ana dil olarak İzlandaca konuşmaktadır. İzlanda nüfusunun %97'sinin anadili İzlandaca'dır; ama İzlanda dışındaki toplumlarda İzlandaca'nın konuşulması gerilemektedir. İzlanda anayasası, İzlandaca'dan resmî dil olarak söz etmez. İzlanda Nors Konseyi'nin üyesi olsa da, konsey İzlandaca materyaller yayımlamasına rağmen çalışma dili olarak Norveççe, İsveççe ve Danca'yı kullanır. Árni Magnússon Enstitüsü'nün İzlandaca bölümü, Orta Çağ el yazmalarını inceleme olanağı sunmakta ve bir merkez olarak İzlanda dili ile İzlanda edebiyatı üzerinde çalışmalar yapma şansı vermektedir. İzlandaca Konseyi, İzlandaca'yı tanıtmak, gelişmesine yardımcı olmak ve dilin konuşulmasını özendirmek amaçlı aktiviteleri desteklemektedir. 16 Kasım 1995'ten beri her yıl 19. yüzyıl şairi Jónas Hallgrímsson'un doğum günü, İzlandaca Günü olarak kutlanmaktadır. İzlandaca, neredeyse hiç lehçesi olmayan bir dildir. Bulunan en eski İzlandaca metinler 1100 yılı civarında yazılmıştır. Pek çoğu aslında şiir sanatı ve hukuk hakkında, ağzıdan ağza nesiller boyu aktarılmış bilgilerin yazıya geçirilmiş hâlidir. Bunların en ünlüleri şüphesiz 12. yüzyılda yazılan tarihî Snorri Sturluson yazıları, yani İzlanda sagalarıdır. Ayrıca Landnámabók ("Yerleşim Kitabı") adlı bir kitapta İzlanda'da uygulanan imar ve yerleştirme politikaları işlenmiştir. Möðruvallabók ise 14. yüzyıldan kalma bir el yazmasıdır. Aşağıdakiler gibi bazı İzlanda sagalarını içerir: İzlandaca yazılmış önemli sagalar şunlardır: İzlandaca tarihinde sagaların yazıldığı dönem "Eski İzlandaca" olarak adlandırılır. Eski İzlandaca, Eski Norsçanın batı lehçelerinden biri, Vikingler Dönemi'nin yaygın İskandinav dilidir. İzlanda üzerindeki Danimarka hâkimiyeti (1380-1918) İzlandaca üzerine sadece bazı küçük değişikliklere sebep olmuştur. Danca, resmî iletişim dili olarak değil, günlük konuşmalarda bazen konuşulan bir dil hâline gelmiştir. İzlandaca, diğer Cermen dillerinden daha eski ve daha durağan olarak düşünülse de önemli değişiklikler geçirmiştir. Örneğin, 12. ve 16. yüzyıllar arasında harflerin -özellikle sesli harflerin- telaffuzları önemli ölçüde değişmiştir. Modern İzlandaca alfabesi, 19. yüzyılda Danimarkalı dilbilimci Rasmus Rask tarafından standart Latin alfabesinden geliştirilmiştir. Bu alfabenin temeli, esasen 12. yüzyılda, "İlk Dilbilgisel İnceleme" adlı yazarı bilinmeyen (ama bu yazar daha sonraları ilk dilbilimci olarak kabul edilmiştir) gizemli bir belgeye dayanır. Daha sonra Rasmus Rask'ın geliştirdiği alfabenin üzerinde bazı değişiklikler yapılmıştır. ("k" harfinin "c"den daha fazla kullanılmaya başlanması gibi) Daha sonra, 20. yüzyılda daha önceleri "je" olarak yazılan "é" harfi kullanılmaya başlanmıştır. İzlandacayı yazmak için kullanılan İzlanda alfabesinde toplamda 32 harf vardır ve bu harflerin 10 tanesi Türk alfabesinde yer almaz. İzlanda alfabesi şu harflerden oluşur: İzlandacada en çok kullanılan harf "n", en az kullanılan harf ise "í" harfidir. İzlanda alfabesinde yer alan bazı harfler (a, b, d, e, f, h, í, j, k, l, m, n, o, p, r, s, t, u, ú, v) telaffuz edilirken Türkçe karşılıklar bulunabilir. Yalnız diğer harflerin Türk alfabesinde karşılıkları yoktur. Harflerin telaffuzları şu şekildedir: Üçüncü kurala uymayan iki sözcük vardır, "rangt" ("yanlış") sözcüğü "ránd" gibi, "þröngt" ("dar") sözcüğü de "þröynd" gibi okunur. İzlandacanın erken dönemlerinde kelimelerin büyük çoğunluğu Eski Norsçadır. 11. yüzyılda İzlanda'nın Hıristiyanlaşmasıyla bazı dinî terimlerin karşılıklarının bulunması söz konusu olmuştur. "Kirkja" ("kilise") ve "biskup" ("piskopos") gibi yeni sözcüklerin büyük kısmı diğer İskandinav dillerinden alınmıştır. Ayrıca Almanya ve Fransa ile girilen ticari ilişkiler sonucunda İzlandaca bir nebze Almanca ve Fransızcadan da etkilenmiştir. 18. yüzyılın ilerleyen dönemlerinde dilde sadeleşmeye gidilmiş, 19. yüzyılın başlarından itibaren İzlandacayı yabancı dillerin etkisinden kurtarmak esas politikalardan biri hâline gelmiştir. İzlandaca sözcüklerde vurgu genelde ilk hecededir, ama bazen bazı birleşik sözcüklerde vurgu diğer hecelere kayabilir. İzlandacada vurgulama Latin dillerinde ya da İngilizcede olduğu gibi kuvvetli değildir. -a, -i, -u, -ar, -ir, -ur, -um gib sonekler hiçbir zaman vurgulu değillerdir. Hálf- (yarı), jafn- (eşit), ó- (-mayan, -maz, -sız) gibi bazı önekler genellikle vurgu alırlar. İzlandaca isimler pek çok Batı ülkesindekinden farklı olarak şekillenir. İzlandaca soyadları, babanın adına "kızı" ya da "oğlu" takısı getirilmesiyle oluşur. Yani aynı aile içindeki bir baba, anne, oğlu, ve kızının soyadları birbirinden farklıdır. Bu sistem geçmişte tüm İskandinav ülkelerinde yaygınken günümüzde yalnızca İzlanda'da geçerliliğini sürdürmektedir. Örneğin yandaki çizelgede babasının adı "Einar" olan "Jón" adlı babanın oğlu "Ólafur" ve kızı "Sigríður" görülmektedir. Türkçe ifadelerle şu şekilde açıklanabilir: İzlandacada kullanılan bazı gerekli kalıplar şunlardır: İzlandacada sözcükler üç cinsiyetten birine sahiptir; "eril", "dişil" veya "nötr". Her cinsiyet, güçlü ya da zayıf olmak üzere iki farklı çekime girer. Cinsiyetleri belirten artikeller sözcüğün sonuna eklenirler: Üç farklı cinsiyette farklı isimlerin çekimleri şöyledir: Ayrıca sözcükler yalın hâlde, belirtme hâlinde, yönelme hâlinde ya da tamlayan hâlinde bulunurlar. İsimler, sıfatlar ve zamirler dört hâle ya da tekil-çoğul olma durumlarına göre çekimlenirler. Fiiller ise zaman, durum, kişi, sayı ve çatıya göre çekimlenirler. İzlandacada etken ve edilgen çatı ile fiillerin mastar hâllerini belirten "orta çatı" bulunmaktadır. İzlandacada on zaman vardır. Fakat tıpkı İngilizcede olduğu gibi zaman ekleri genelde yardımcı fiile eklenir. İzlandaca fiiller "-a", "-i" veya "-ur" ile biterler. Bazı mastar hâldeki fiiller "-ja" eki ile de bitebilir. İzlandaca kişi zamirleri ve çekimleri şu şekildedir: İzlandaca bir cümlenin ana kalıbı "Özne-Yüklem-Nesne" şeklindedir. Ancak bu kurala daima uyulmayabilir, özellikle şiir dilinde kullanım esnektir. Almancadaki gibi fiil genelde ikinci sırada kalır, vurgulanmak istenen sözcük de fiilden önce gelir. 18. yüzyılda İzlanda'nın eğitimli kişileri ve yazarları arasında İzlandacayı yabancı dillerin etkisinden kurtarmak ve yabancı kökenli sözcükler yerine olabildiğince yeni sözcükler türetmek amaçlı bir hareket başlamıştır. Kullanımı azalmış pek çok eski sözcük modern dile uyarlanmıştır. Türetilen yeni sözcüklerin kökenleri de Eski Norsçadan alınmıştır. Örneğin; İzlandacadan Türkçeye geçmiş yalnızca bir