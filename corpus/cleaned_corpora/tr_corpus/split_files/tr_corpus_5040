sanatçı, oyuncu Anta Toros'un eşi olup komedi içeren yapımlarda rol almıştır. Hadi Çaman Tiyatrosu ve Müjdat Gezen Tiyatrosu'nda da sahneye çıkan oyuncu oyuncu, son olarak Müjdat Gezen Sanat Merkezi'nde eğitmen olarak görev yapıyordu. 6 Kasım 2010 tarihinde İstanbul Beyoğlu'nda kalp krizi sonucu ölen oyuncunun mezarı Şişli Ermeni Mezarlığındadır. Holarchaeidae Holarchaeidae, Avustralya ile Yeni Zelanda'da yaşayan 1 cins ve 2 tür ile temsil edilen bir örümcek familyası. Parlak siyah ilâ bej arasında değişen renklerde 1.5 mm uzunluğunda örümceklerdir. "Holarchaea" Gre Abdurrahman Höyüğü Gre Abdurrahman Höyüğü, Diyarbakır İli Bismil İlçesi sınırları içinde, Diyarbakır'a 77, Bismil'e 23 km. mesafede, Aşağı Cırıf Köyü sınırları içinde yer alan bir höyüktür. Sulu tarım ve geçici işçi barınakları nedeniyle önemli ölçüde zarar görmüştür. Tepe, 80 x 70 metre boyutlarında olup 5 metre yüksekliktedir. Bu boyutlarıyla Yukarı Dicle Vadisi'ndeki en küçük yerleşimlerden birisi olarak görülmektedir. Höyük, Dicle Nehri'nin kuzey kıyısındadır. Höyük, Guillermo Algaze, R. Breuninger ve C. Lightfood yönetiminde yürütülen "Dicle – Fırat Nehirleri Arkeolojik Araştırma Projesi" çerçevesinde 1989 yılında saptanmıştır. Höyükteki kazılar ise, Ilısu Barajı ve HES Projesi çerçevesinde kurtarma kazıları olarak 2009 yılında Diyarbakır Müzesi başkanlığında başlatılmıştır. Kazılar, DSİ'nin sağladığı finansal olanaklarla yürütülmektedir. Kazı başkanı – bilimsel sorumlu Vecihi Özkaya'dır. Höyükte kazılan açmalarda farklı seviyelerde çakıl birikintilerine ulaşılmıştır. Bu durum farklı zamanlarda Dicle taşkınlarıyla yerleşmenin zarar gördüğünü göstermektedir. Bu nedenle kesin bir tabakalanma elde edilememiştir. Bununla birlikte kazılarda ele geçen çanak çömlek buluntularına göre Erken Demir Çağı'ndan itibaren yerleşildiği öne sürülmektedir. Üst seviyelerde, tepenin mezarlık alanı olarak kullanıldığı, ulaşılan Ortaçağ mezarlarından anlaşılmaktadır. Yön ve gömü tarzına bakılarak çoğunun İslami Dönem mezarları olduğu anlaşılmaktadır. Mimari buluntuların eksikliği, Yukarı Dicle Vadisi'ndeki küçük ölçekli Demir Çağı yerleşimlerinde genellikle karşılaşılan bir durumdur. Bu durumun ağırlıklı olarak kerpiç malzemenin kullanılmasından olduğu belirtilmektedir. Açmalarda elde edilen kerpiç kalıntılar bunu doğrulamaktadır. Taş kullanımını gösteren çok az sayıda kanıta ulaşılmıştır. Höyükteki 2009 kazıları sonunda ulaşılan 89 insan iskeleti, Hacettepe Üniversitesi, Antropoloji Bölümü laboratuvarına, 15 envanterlik ve 498 etütlük eser ise Diyarbakır Müzesi'ne gönderilmiştir. Kazılarda ele geçen küçük buluntular çakmak taşı ve obsidiyen alet parçaları, ezgi taşları, havanelleri, pişmiş toprak ve taş boncuklar ve mortarlardır. Madeni buluntu yok denecek kadar azdır. Höyük, Yukarı Dicle Vadisi'ndeki (Güneydoğu Anadolu Bölgesi) bilinen diğer yerleşimlerle ortak özellikler göstermektedir. Kazılarda ulaşılan bulgular yerleşimin Yeni Asur İmparatorluğu Dönemi'nde kurulmuş ya da önem kazanmaya başlamış bir tarımsal koloni yerleşmesi olduğuna işaret etmektedir. Daha eski dönemlerde iskan edilip edilmediği konusundaki veriler yeterince net değildir. Her ne kadar Neolitik Çağ'dan Ortaçağ'a kadar uzanan dönemlerle ilişkili, özellikle Neolitik Çağ ve Kalkolitik Çağ buluntuları ele geçmişse de, bu buluntuların sel sonucu oluşan birikintiler içinde olması, höyükte bu dönemlerde bir yerleşme olduğunu ileri sürmeyi oldukça güçleştirmektedir. Homalonychidae Homalonychidae, Amerika Birleşik Devletleri ile Meksika ve Hindistan'da yaşayan 1 cins ve 3 tür ile temsil edilen çok ufak boylu bir örümcek familyası. Bunlar ağ örmezler ve kaya altlarında ya da ölü bitki döküntülerinde yaşarlar. "Homalonychus" Kurtlar Vadisi bölümleri listesi Bu maddede Kurtlar Vadisi dizisinin bölümleri yer almaktadır. Lelo Mbele Blaise Lelo Mbele (d. 10 Ağustos 1987; Kinşasa), Kısaca Lolo olarak da bilinen Demokratik Kongolu millî futbolcudur. 2018 sezonunda itibaren Bahreyn ligi takımlarından Al-Ahli'de forma giymektedir. 13 Ağustos 2012'de Mbele, 2 yıllık sözleşme için Cezayir kulübü MC Alger'de imzaladı. Hava kuvvetleri Hava kuvvetleri, ya da bazı ülkelerde anıldığı ismiyle hava ordusu, en geniş anlamda, ana olarak hava savaşı yürütmek üzere kurulmuş ve ülkenin havadan savunulmasını sağlamak için uçak, helikopter gibi hava araçlardan ve bunlarla ilgili yer hizmetlerinden, kuruluşlarından oluşturulan teşkilattır. Daha spesifik olarak, hava kuvvetleri bir ordunun; kara kuvvetleri, donanması ve diğer askeri kuvvetlerinden farklı olarak hava savaşından sorumlu silahlı hizmet dalıdır. Tipik olarak, hava kuvvetleri, ülkenin hava sahasının kontrolünü sağlamak, kontrol stratejik ve taktik bombardıman görevleri yürütmek ve kara ve deniz kuvvetlerine destek sağlamaktan sorumludur. Hava kuvvetleri genel olarak avcı uçakları, bombardıman uçağı, askeri nakil uçağı ve eğitim uçakları gibi diğer uçaklardan oluşan bir filoya sahiptir. Bunun yanında buna destek yer üniteleri de hava kuvvetlerinin envanterinde yer alır. Pek çok ülkede yapılan askeri uzay araştırmaları, kıtalararası balistik füzeler (ICBM) ve askeri haberleşme cihazları da hava kuvvetleri çatısı altında yer alır. Ayrıca bazı ülke hava kuvvetleri; uçaksavar topçular, uçaksavar füzeler ve anti-balistik füzeler gibi uçaksavar yer sistemlerinin kurulumunu ve kontrolünü yaparlar. Pilotların yanı sıra, hava kuvvetleri uçucu personelini desteklemek için yer personeline de sahiptir. Sivil havayollarına benzer bir şekilde, pilotlar hava kuvvetlerinde mühendisler, yakıt teknisyenleri, teknisyenler gibi yer personeli tarafından operasyonun sağlıklı sürmesi için desteklenir. Ancak; havaalanı savunma birlikleri, silah mühendisleri ve hava istihbarat elemanı gibi bazı destekleyici personellerin sivil havacılıkta eş rolleri yoktur. Balon gibi havadan hafif hava taşıtlarının askeri kuvvetler tarafından genel olarak kullanılmamıştır. Ancak, 20. yüzyılın başında havadan ağır hava taşıtlarının keşfi ile birlikte havacılığın bu yeni formu orduların ve donanmaların ilgisini çekmeye başladı. Dünyadaki ilk hava kuvvetleri olarak, 1910 yılında kurulan, Fransız Silahlı Kuvvetleri'ne bağlı Armée de l'Air "(Fransa Hava Kuvvetleri, ALA)" bilinir. 1911 yılında, Trablusgarp Savaşı sırasında İtalya, Libya toprakları üzerinde Türk mevzilerine karşı keşif ve bombardıman görevleri için dünyada ilk kez uçak kullandı. 1911 - 1912 yıllarındaki bu savaş tarihte uçaklar ve zeplinler ile hava atakları yapılan ile savaş oldu. I. Dünya Savaşı'nda Fransa, Almanya, İtalya, Britanya ve Osmanlı İmparatorluğu gibi devletler önemli sayıda bombardıman uçağı ve avcı uçağı sahibiydiler. Bağımsız hava kuvvetleri, bir ülkenin milli silahlı kuvvetlerine bağlı olarak görev yapan ve eski silahlı kuvvetler olan "kara kuvvetleri" ve "donanmalar" gibi aynı düzeyde hizmet eden askeri teşkilatlardır. Britanya Hava Kuvvetleri, Royal Air Force (RAF), silahlı kuvvetlere bağlı olarak dünyadaki ilk bağımsız hava kuvvetleri oldu. RAF, 1 Nisan 1918 tarihinde Britanya Ordusu'na bağlı "Royal Flying Corps" ve "Royal Naval Air Service" birliklerinin birleşmesi ile kuruldu. Daha sonra geçen on yıllarda birçok ülke, her biri önemli bir güçe sahip, kendi bağımsız hava kuvvetlerini kurdular. Güney Afrika Hava Kuvvetleri (SAAF), 1 Şubat 1920 tarihinde kuruldu. Daha sonra 31 Mart 1921'de Avustralya Hava Kuvvetleri önce silahlı kuvvetlere bağlı bir birim olarak, 1922 yılında ise kara kuvvetleri ve donanmadan sonra ayrı bir kuvvet olarak kuruldu. 1. Dünya Savaşı'nın sonunda Kanada Hava Kuvvetleri kuruldu, ancak daha sonra 1918 ve 1924'te birkaç kez dağıtılıp, tekrar kurulduktan sonra kalıcı olarak kuruldu. Kanada Hava Kuvvetleri "royal" (kraliyete ait) unvanını 1 Nisan 1924'teki kraliyet ilanından sonra aldı. Ancak Kanada Silahlı Kuvvetleri'ne bağlı bağımsız bir hava kuvveti olması 1938 yılını buldu. Finlandiya Hava Kuvvetleri ayrı bir askeri servis olarak 4 Mayıs 1928'de ve Amerika Birleşik Devletleri Hava Kuvvetleri ABD Silahlı Kuvvetleri'nin bir kuvveti olarak 18 Eylül 1947'de kuruldu. İsrail Hava Kuvvetleri, İsrail'in kurulması ile birlikte, 18 Mayıs 1948 tarihinde Haganah örgütüne bağlı olan Şerut Avir'in yeniden organize edilmesi ile kurulmuş oldu. Japon Hava Öz Savunma Kuvvetleri ise 1954 yılına kadar kurulmadı ve 2. Dünya Savaşı'nda askeri havacılık ordu ve donanma kuvvetleri tarafından gerçekleştiriliyordu. Hava kuvvetleri (anlam ayrımı) Hava kuvvetleri genel olarak bir ülkenin hava sahasını kontrol etmek ve savunmak için kurulmuş hava teşkilatıdır. Huttonia palpimanoides Huttonia palpimanoides, monotipik Huttonia cinsinden ve Huttoniidae familyasından Yeni Zelanda'da endemik olan kribellumsuz örümcek türü. Forster ve Platnick tarafından 1984 yılında revize edilmedein önce Zodariidae familyasında sınıflandırılıyordu. Hypochilidae Hypochilidae, Amerika Birleşik Devletleri ile Çin'de yaşayan 2 cins ve 12 tür ile temsil edilen bir örümcek familyası. Araneomorphae alt takımından olsa da Mygalomorphae örümceklerinde olduğu gibi kitap akciğeri iki çifttir fakat keliserleri Araneomorphae gibidir. "Ectatosticta" — Çin "Hypochilus" â€” ABD Devlet Nişanı ManastÄ±r Belediyesi Manastır Belediyesi (Makedonca: Општина Битола) Makedonya'nın güneybatısında bulunan bir belediyedir. Belediyenin merkezi Manastır’dır. Belediye, Makedonya'nın idari dağılımında Pelagonya Bölgesi'nde yer alır. Batısında Resne Belediyesi, kuzeyinde Demir Hisar ve Mogila Belediyesi, doğusunda Novak Belediyesi, güneyinde ise Yunanistan toprakları yer alır. Pelister Millî Parkı bu belediyenin sınırları içerisindedir. 2002 sayımlarına göre Manastır Belediyesi’nin toplam nüfusu 95.385 kişidir. Bu nüfusun etnik dağılımı şu şekildedir: Makedonlar 84.616; Arnavutlar 4.164; Romanlar 2.613; Türkler 1.610; Ulahlar 1.270... Lamponidae Lamponidae, çoğu Avustralya'da, birer cinsi de Yeni Zelanda ve Yeni Kaledonya'da bulunan 23 cins ve 192 tür ile temsil edilen uzun gövdeli bir örümcek familyası. Yavuz Alogan Yavuz Alogan; Türk çevirmen, yazar, editör ve siyasetçi. Türkiye'nin önde gelen siyaset, siyaset bilimi, tarih, sosyal politika, kültürbilimi, felsefe ve biyografi çevirmenlerinden biridir. Che Guevera, Hitler, Stalin ve Mao biyografilerini çevirmiştir. Çevirmenler Birliği'nin kurucu üyesidir. Red Dergisi ve çeşitli yayın organlarında siyasi yazılarını kaleme almayı ve çevirmenlik etkinliğini sürdürmektedir. Yavuz Alogan, 1951'de babası Bedrettin Alogan'ın müdürü ve annesi Sabriye Alogan'ın öğretmeni olduğu Pazarören Köy Enstitüsü'nde doğmuştur. İlkokulu Balıkesir, Edirne ve Ankara'da tamamladı. Yenişehir Koleji, AİTİA Ekonomi ve Maliye Bölümü ile AÜ Eğitim Bilimleri Fakültesi Halk Eğitimi Bölümü'nü bitirdi. Dev-Genç ve Ankara Demokratik Yüksek Öğrenim Derneği (ADYÖD) gibi gençlik örgütlerinde çalıştı. 1988'da Sosyalist Parti'nin yönetim kurullarında yer aldı. Sosyalist Parti'de Parti Meclisi üyeliği yaptı; Özgürlük ve Dayanışma Partisi Ankara İl Yönetim Kurulu'nda yer aldı. Sürekli Devrim, İlk Adım, Saçak, Sosyalist Birlik dergilerinin yayın kurullarında yer aldı. MARPOL 1973 yılında imzalanan 1978 yılında değiştirilen Denizlerin Gemilerden Kirlenmesini Önleme Uluslararası Sözleşmesi. İngilizce Marine Pollution teriminden türetilmiştir. Kısaca MARPOL 73/78 olarak ifade edilir. Sözleşme kirliliği önleme, atıkların nasıl saklanacağı ve bertaraf edileceği hakkında kurallardan oluşur. 6 ek protokolden oluşur. Coğrafi özelliklerinden dolayı deniz kirliliğinde hassasiyeti olan bölgelerdir. Buralarda seyreden gemiler sözleşmenin özel hükümlere tabidir. Lately (Stevie Wonder şarkısı) Lately, Stevie Wonder'ın on dokuzuncu albümü "Hotter than July" (1981) için kaydettiği şarkısı. "Lately" şarkısına Jodeci adlı grup tarafından "Uptown MTV Unplugged" için cover yapıldı ve 1993 yılında yayınlandı. Luka Peruzović Luka Peruzović (d. 26 Şubat 1952, Split), Hırvat asıllı Yugoslav eski millî futbolcu ve teknik direktör. Peruzović, aynı zamanda Belçika vatandaşlığı sahibidir. Profesyonel futbol kariyerine başladığı Hajduk Split'te 400'den fazla maça çıkan Peruzović, 1980'de Anderlecht'e transfer oldu. Anderlecht ile 1981-82 Şampiyon Kulüpler Kupası'nda yarı final oynayan Peruzović, 1983 UEFA Kupası Finali'nde kupaya uzanan takımın bir parçası oldu. 1974 FIFA Dünya Kupası için Yugoslavya kadrosuna alınan Peruzović, 3 Temmuz 1974'te İsveç ile oynanan ve 2-1'lik mağlubiyetle sonuçlanan maçta ilk kez millî takım formasını giydi. 1976 Avrupa Futbol Şampiyonası'nı dördüncü olarak bitiren Yugoslavya'nın bir maçında forma giyen Peruzović, toplamda 17 kez millî oldu. Malkaridae Malkaridae, Şili ve Arjantin'de yaşayan bir türü hariç geri kalan bütün türleri Avustralya'da bulunan, 4 cins ve 11 tür ile temsil edilen bir örümcek familyası. Malkara loricata Malkara loricata, monotipik Malkara cinsinden Avustralya'nın Queensland eyaletinde endemik olan örümcek türü. Mecysmaucheniidae Mecysmaucheniidae, çoğu Şili ve Arjantin'de, iki türü ise Yeni Zelanda'da endemik olan 7 cins ve 25 tür ile temsil edilen bir örümcek familyası. Micropholcommatidae Micropholcommatidae, Yeni Zelanda, Avustralya ve Güney Amerika'da yaşayan 19 cins ve 66 tür ile temsil edilen bir örümcek familyası. Michaela Conlin Michaela Conlin (doğum 9 Haziran 1978) Amerikalı bir sahne ve televizyon aktrisidir. En iyi bilinen rolü FOX TV'de yayınlanan bir dram-suç dizisi olan Bones'daki Angela Montenegro rolüdür. Laringospazm Laringospazm, gırtlakta kontrolsüz/istemsiz kas kasılmasıdır. Ses tellerindeki veya nefes borusundaki su, mukus, kan ve benzeri maddeler bunu tetikleyebilir. Bu stridor ve retraksiyon yaratır. Bu olay genellikle en fazla 1 dakika sürer ve bu süre içinde nefes alış zorlaşır. Uykuda bile, bazı insanlar bu spazmlardan acı çekerler. Kulak-burun-boğaz uygulamalarında genellikle sessiz reflü hastalığı olan kişilerde laringospazm görülmüştür. Ciddi ameliyatlardan sonra komplikasyon olarak nadir görülen laringospazm ortaya çıkabilir. Bazı insanlarda reflü ya da yutkunma güçlüğü oluşabilir. Ayrıca anesteziyle birleşerek komplikasyon yaratabilir. Spazmlar hiçbir şey yapmadan oluşabilir, ancak entübasyon sonrası oluşma eğilimindedir. Spazmlar çocuklarda özellikle ölümcül olabilir, spazmdan 30 ila 45 saniye içinde kalp durabilir. Çocuklara genel anestezi yapımı çoğunlukla ölüm nedenidir. Küçük laringospazmlar genellikle kendiliğinden kaybolur. Ameliyathanede laringospazm sırasında hastanın boynuna hiperekstansiyon yapılır ve %100 oksijen uygulanır. Daha ciddi durumlarda damardan süksinilkolin gibi bir kas gevşetici verilir ve entübasyon yapılır. Ayrıca, laringospazm hipokalsemiden dolayı kas spazmı ve/veya tetaniye yol açabilir. Paşaalanı Paşaalanı, Balıkesir'in Karesi ilçesinde bir mahalle. Balıkesir-Bursa yolunun kenarında kalan bölgeye kurulmuştur. PTT ve polis lojmanları ile belediye tesisleri, sanayi sitesi, Balıkesir Tarım İl Müdürlüğü, Yaylada AVM bu mahallede yer almaktadır. Jimmy Bullard James Richard "Jimmy" Bullard (d. 23 Ekim 1978, Londra), Alman asıllı İngiliz eski futbolcudur. 2011-2012 sezonunda EFL Championship takımlarından Ipswich Town'un formasını giymekteydi. 2012 yılında ise futbol kariyerini noktalamıştır. Orta saha bölgesinde oynamıştır. Oynadığı futboldan çok saha içinde ve dışında yaptığı komedi hareketlerle bilinmektedir. Londra'nın kuzey bölgesinde doğan Bullard, 20 yaşına kadar dekoratif ressam olmak için çalıştı ancak son anda futbolcu olmaya karar verdi. 1998 yılında Gravesend & Northfleet takımında profesyonel olan Bullard, bundan bir yıl sonra -yani 1999 yılında- West Ham United'a 30 bin £ karşılığında transfer oldu. Fakat burada kaldığı iki yıl boyunca hiç forma giyme şansı bulamayan Bullard, 2001 yılında Peterborough United'a transfer oldu. 2002-03 sezonunun devre arasında -yani Ocak 2003'te- Wigan Athletic'e 275 bin £ karşılığında transfer oldu. 2003 yılında ligde yılın takımında yer alan Bullard, bundan iki yıl sonra takımıyla Premier League'e yükselme sevinci yaşadı. 2006 yılında Wigan, EFL Cup'ta finalde Manchester United'a 4-0 yenildi ve ikinci oldu. Bullard, 28 Nisan 2006 tarihinde Fulham'a 2 milyon 500 bin £ karşılığında transfer oldu. Bullard, Fulham forması altındaki ilk maçına 20 Ağustos 2006 tarihinde 5-1 kaybettikleri Manchester United maçında çıkarken, Fulham forması altındaki ilk golünü 26 Ağustos 2006 tarihinde Bolton Wanderers karşısında maçın son dakikasında penaltıdan attı ve maçın 1-1 bitmesini sağladı. 9 Eylül 2006 tarihinde ise Newcastle United maçında sakatlandı ve başta sahalardan 6-8 hafta uzak duracağı söylentileri ortaya çıktı. Ancak Bullard sahalara 12 Ocak 2008 tarihinde 2-1 kaybettikleri maçta eski takımı West Ham United karşısında döndü. Bullard, 2008-09 sezonunda devre arasında -yani 23 Ocak 2009 tarihinde- Hull City'ye 5 milyon £ karşılığında rekor ücretle transfer oldu ve 4,5 yıllık sözleşme imzaladı. Bullard, Hull City forması altındaki ilk maçına 28 Ocak 2009 tarihinde yine eski takımı olan West Ham United karşısında çıktı ancak bu maçta kıkırdak bölgesindeki küçük bir yırtıktan dolayı sakatlanıp oyundan çıkmak zorunda kaldı ve 17 Şubat 2009 tarihinde ameliyat oldu. Ameliyat sonrası yapılan açıklamada Bullard'ın sezonu kapattığı öğrenildi. Bullard, sahalara 19 Ekim 2009 tarihinde 2-0 kaybettikleri maçta eski takımı Fulham karşısında çıkarken, Hull City forması altındaki ilk golünü ise 21 Kasım 2009 tarihinde yine eski takımı West Ham United karşısında serbest vuruştan attı. 28 Kasım 2009 tarihinde ise 1-1 biten Manchester City maçında penaltıdan attığı gol sonrası gol sevincinde takım arkadaşlarıyla birlikte takımının teknik direktörü Phil Brown'un taklidini yaparak hem tüm dikkatleri üzerine çekmeyi, hem de herkesi güldürüp sevgi kazanmayı başardı. Bullard, 27 Ocak 2011 tarihinde Ipswich Town'a kiralandı. Ipswich Town forması altındaki ilk maçına 1 Şubat 2011 tarihinde Derby County karşısında çıkarken, o maçta da Ipswich forması altındaki ilk golünü attı. Hull City, 18 Ağustos 2011 tarihinde Bullard'ın sözleşmesini feshetti ve Bullard, Ipswich Town ile sözleşme imzaladı ve bonservisi Ipswich'in eline geçti. Bullard, 2006 yılında; büyükannesinin Alman olması nedeniyle Almanya'nın o zamanki teknik direktörü Jürgen Klinsmann'a 2006 FIFA Dünya Kupası'nda Almanya formasıyla mücadele etmesi için mesaj gönderdi. Ağustos 2008'de ise Michael Owen'ın sakatlığı nedeniyle İngiltere'nin o zamanki teknik direktörü Fabio Capello tarafından 2010 FIFA Dünya Kupası elemeleri mücadelesinde oynanacak Hırvatistan ve Andorra maçları için kadroya çağrıldı ancak hiçbirinde forma giymedi. Dejan LekiÄ‡ Dejan Lekić (d. 7 Haziran 1985, Kraljevo), profesyonel Sırp futbolcudur. Forvet mevkiinde görev yapmaktadır. Sırp forvet 2009 yılından bu yana Sırbistan millî takımında da zaman zaman forma giymektedir. Lekić doğduğu şehrin futbol takımı olan Sloga Kraljevo'da futbola başladı. 2003 yılında Popovići takımı ile ilk profesyonel sözleşmesini yaptı. Lekic daha sonra sırasıyla Metalac Kraljevo, Zemun, Kızılyıldız ve Osasuna takımlarının formalarını giydi. 2012 yılında Türk takımı Gençlerbirliği'ne 1 Milyon € bonservis bedeliyle transfer oldu. 2013-2014 sezonu için İspanya 2. Lig takımlarından Real Sporting de Gijón kulübüne 1 yıllığına kiralanmıştır. Dejan Lekić'in Gençlerirliği ile olan sözleşmesi, kulübün ona 300.000 € ödemesiyle 28 Ağustos 2014'te tek taraflı olarak feshedildi. Lekić 2009 yılından bu yana Sırbistan millî takımının formasını giymektedir. Bugüne dek çıktığı 5 millî maçta hiç golle buluşamamıştır. La Rochelle Kuşatması La Rochelle Kuşatması (Fransızca: "Le Siège de La Rochelle", veya "Le Grand Siège de La Rochelle") 1627-1628'de, Fransa'da Louis XIII'ün askeri gücüyle Huguenotlar arasında geçen savaşın sonucu olarak gerçekleşmiştir. La Rochelle Kuşatması Fransa'da Katolikler ile Protestanlar arasındaki gerginliğin doruk noktası olmuştur. Kuşatma Kral Louis XIII'ün ve Katoliklerin mutlak zaferiyle sonuçlanmıştır. Ahmet Çiğdem Ahmet Çiğdem (d. 1964, Çankırı, Türkiye), Türk yazar ve akademisyen. Çankırı/da sırasıyla Fatih İlkokulu, Merkez Ortaokulu ve Çankırı Lisesi/ni bitirdi. Ankara Üniversitesi Eğitim Bilimleri Fakültesi'nde lisans, Ortadoğu Teknik Üniversitesi Sosyoloji bölümü'nde yüksek lisans ve doktorasını tamamladı. Hâlen Yakın Doğu Üniversitesi öğretim üyesidir. Sosyoloji, siyaset bilimi ve Türk Düşüncesi gibi başlıklarda toplanabilecek yazı ve çevirileri bulunmaktadır. 2008 yılında Ermeni Kırımından dolayı başlatılan Ermenilerden özür diliyorum kampanyasına destek vermiştir. Bir çocuk sahibidir (Mustafa Akdes Ezra Çiğdem). Zootaxa Zootaxa, hayvan taksonomisi üzerine bilimsel yayın yapan ve akran denetimi olan uluslararası hakemli bilimsel dergi. Yeni Zelanda'da (Auckland) Magnolia Press tarafından yayımlanır. Zhi-Qiang Zhang tarafından 2001 yılında kurulan dergi haftada birden fazla yeni araştırma yayınlar. Zootaxa yayınları BIOSIS ve Institute for Scientific Information (ISI) tarafından atıf indeksi ("citation index") olarak listelenir. Yayınlanan makalelerden bazılarına İnternet ortamında açık erişim ("open access") vardır. Haziran 2012 itibarıyla ilk kez dergide tanımlanıp bilim dünyasına sunulan yeni takson sayısı 24.031 dir. İlk kez dergide tanımlanıp yayımlanan popüler adlandırmalı türler: İlk kez dergide tanımlanıp yayımlanan Türkiye faunasına ait türler: Araf (film, 2012) Araf, Yeşim Ustaoğlu'nun senaryosunu yazdığı ve yönettiği 2012 yapımı Türk dram filmi. Başrollerini Neslihan Atagül, Barış Hacıhan ve Özcan Deniz'in paylaştığı film, arafta kalmış iki gencin hikâyesini anlatır. Büyüme, hayatı anlama, öğrenme, realiteyi anlama üzerine kurulu filmde, Zehra ve Olgun, otoban üzerine kurulu dev bir benzin istasyonunda vardiya usulü çalışmaktadırlar. Her şeyin gelip geçici olduğu bu yerde, hayatlarının da bir gün aniden değişeceği beklentisi içinde yaşamlarına devam ederler. Film Karabük'te çekilmiştir. ZEHRA (Neslihan Atagül); (18) köyünde ailesi ile birlikte yaşamaktadır. Çalışmadığı zamanların çoğunu birçok akranı gibi evde televizyon karşısında geçirir. Televizyonun sunduğu pırıltılı hayatların etkisiyle, bir gün kendi hayatının da, ekranda izlediği kendisinden hiç de farklı görünmeyen bu gençler gibi değişeceğini, buralardan gideceğini ve büyülü bir aşk yaşayacağını düşler. Zehra’nin vardiya arkadaşı OLGUN (Barış Hacıhan)(18) ise yakındaki şehirde anne ve babasıyla oturmaktadır. O da tv deki para ödüllü yarışmaların yardımıyla kısa yoldan zengin ve sözü geçen biri olmak istemektedir. Bir yandan bu yarışmalara katılmayla ilgili girişimlerde bulunurken bir yandan da aslında aşık olduğu ve peşinde dolanıp durduğu Zehra’yı etkilemenin yollarını arar. Benzin istasyonundaki iş arkadaşlığı dışında, televizyonun sunduğu parlak ama suni gelecek hayalleri ikisinin diğer bir ortak yanlarıdır. Zehra’nin, bir kış gecesi park alanına kamyonuyla gelen MAHUR (Özcan Deniz) (38) isimli kamyon şoförüne aşık olmasıyla hayatlarının tüm dengeleri altüst olur. Zehra bu ilişki sırasında bedenini ve cesareti öğrenirken yavaş yavaş da masumiyetini kaybetmeye başlar. ""ARAF bugünün dünyasını anlatıyor. Bugün artık arafta olma halini yaşıyoruz. Artık bildiğimiz dünyanın sonuna geldik sanki, ama nasıl bir dünyaya, geleceğe doğru savrulduğumuzu da bilmiyoruz. İçinde yaşadığımız sistem artık alarm veriyor ve kimilerimiz bunun bile farkında değil. Teknolojiyle nasıl yaşayacağımızı, teknolojinin nimetlerinden faydalanırken hayatımızdan ne tür ödünler verdiğimizi ya da vereceğimizi bilmiyoruz. Küresel ekolojik denge(sizlik)ler dünyayı nereye götürecek, nereye kadar tüketerek bu sistemi sürdürebileceğiz. Bu soruların cevaplarını artık bilmiyoruz. Bütün bunlar global olarak bütün dünyanın sorması gereken sorular. " "İşte ARAF bütün bunların tam ortasında, Türkiye’deki çok sıradan hayatların içine girerek, arafta kalmışlık halini yaşayan bir mikro dünyayı anlatıyor. Bu yüzden de konum itibarıyla her şeyin ortasında duran, her şeyin gelip geçici olduğu, bir bekleme yeri olan bir mekanda geçiyor hikayemiz. Hikayemizin kahramanları da benzer biçimde geleceklerine dair hangi yöne bakacaklarını bilemedikleri bir belirsizliği yaşıyorlar." "Artık ne tarım yapılan ne de başka üretim imkânlarına sahip, bu yüzden kimliğini çoktan yitirmiş ve şehirlere göçler vermiş bir köyde yaşayan Zehra, otobanın üstüne kurulu devasa büyüklükteki bir park alanında (içinde benzin istasyonu, çarşılar, lokantalar bulunan bir dinlenme yeri) çalışır. Ne köylüdür ne şehirli, yolun üstündeki her şeyin gelip geçici olduğu bu kitch-modern karışımı yerde çalışırken yüzü ne köyüne, ne de şehre dönüktür. Hayalleri ise işten arta kalan zamanda seyrettiği televizyonun ucuz programlarının yarattığı pırıltılarda saklıdır. Aynı yerde çalışan Olgun’da benzer bir şekilde kimliğini çoktan yitirmiş kapkara, isli bir şehirde yaşar. Bir zamanlar önemli bir endüstri şehri iken şimdi nerdeyse herkesin işsiz olduğu, şehrin ortasında bir cehennem gibi duran fabrikanın çok atıl bir kapasiteyle çalışırken şehre yalnızca curuflarını ve atıklarını bıraktığı, sakinlerinin ne kaçıp gidebildiği ne de orada iş imkânı bulup tutunabildiği bir şehirdir burası. Olgun’da gelecek hayallerini televizyonun yarışma programlarında bulur. Aşkı da Zehra’da. Mahur ise, artık masraflarını bile çıkartamadığı babadan kalma kamyonunla yaz kış demeden en zor koşullarda ordan oraya tam bir derviş sabrı, sessizliği ve yalnızlığı içinde yük taşırken bu işin böyle nereye kadar gideceğini bilemez artık. Kahramanlarımızın hayatlarının ve yaşadıkları mekanların tam anlamıyla arafta kalmışlık halini yaşadığı hikayemizin sonunda acı ya da tatlı herkes kendine bir yön tayin edebilmeyi deneyecek, araftan çıkmanın yollarını arayacaktır."" RCW 108 RCW 108, Sunak takımyıldızı yönünde yaklaşık olarak 4.000 ışık yılı uzaklıkta bulunan bir salma bulutsusu ve H II bölgesidir. RCW 108, Samanyolu'nun güneyinde yıldızlar ve bulutsulardan oluşan büyük bir komplekstir ve yeni yıldızların oluşturulduğu yoğun bir bölgedir. Bu molekül bulutu, NGC 6193'ün ağır ve sıcak yıldızlarından gelen yoğun morötesi ışınlarla yok edilme süreci içindedir. NGC 6193 yıldız kümesi, başlıktaki foğrafta sol tarafta görülebilmektedir. RCW 108, 400'den fazla x-ışını kaynağı içerir. Bu kaynakların yaklaşık %90'ı bu komplekse aittir ve diğerleri ise bulutsunun arka planında veya ön planında yer alan cisimlerdir. Revolution Is My Name "Revolution is My Name", Amerikan groove metal grubu Pantera'nın son albümü "Reinventing the Steel"dan çıkmış bir tekli. Aynı zamanda grubun toplama albümü ""de de yer alır. Şarkı, "Billboard" Mainstream Rock Tracks listesinde 28. sıraya kadar yükselmiştir ve 2001'de Grammy Ödülleri'ne En İyi Metal Performansı dalında aday gösterilmiştir. Gormiti Gormiti, aslında doğa lordları olan dört çocukla ilgili bir İtalya çizgi dizisidir. Çizgi dizide amaçları kötü lav canavarlarını ve efendilerini yok etmek amaçlanmaktadır. Bu dört çocuğun sahip olduğu element halklarının küreleri vardır. Bu dört çocuk; Su Lordu Toby, Hava Lordu Jessica, Toprak Lordu Nick ve Orman Lordu Lucas'dır. Bursa Büyükşehir Belediye Stadyumu Bursa Büyükşehir Belediye Stadyumu, Bursa'da bulunan çok amaçlı bir stadyumdur. 24 Şubat 2011 tarihinde Bursa Büyükşehir Belediyesi'nin yaptığı ihaleyi Gintaş'ın kazanmasıyla başlayan proje 21 Aralık 2015 tarihinde Cumhurbaşkanı Recep Tayyip Erdoğan tarafından açılışı Yapılmıştır. Türk Telekom Stadyumu ve Vodafone Park ile birlikte Türkiye'deki C90 görüş açısına sahip üç stadyumdan biri olan proje toplam 43.331 koltuk kapasitelidir. Bursa Büyükşehir Belediye Stadyumu Bursa'nın Veledrom bölgesinde yer alır. Nilüfer deresine komşu olan stadyum Bursa Metrosu ile entegre durumdadır. Oyun alanı 68 x 105 metre olan stadyumun kapladığı toplam alan 283 x 212 metredir. Stadyumda 3 zemin üstü kat, 2 bodrum kat ve ve 1 platform katı olmak üzere toplamda 6 kat bulunmaktadır. Yaklaşık 179 bin 611 metrekare betonarme inşaat alanı içeren Bursa Büyükşehir Stadyumu 8 bloktan oluşmaktadır. UEFA 2016 kriterlerine göre inşa edilen stadyumda 207 engelli koltuğu bulunan "Bursa Büyükşehir Belediye Stadyumu"nda 652 araç ve 2 otobüslük otopark hizmet verecekken, daha sonraki ihalede planlanan çevre düzenlemesi ile beraber açık alan dahil olmak üzere toplam 1562 araç ve 256 otobüse hizmet verecek 96 bin 151 metrekare otopark alanı oluşturulacaktır. Dünyada takımı stadı simgesiyle projelendirilen ve ender stadyumlardan biri olarak kabul edilen stadyumun çatısı Bursaspor’un simgesi olan ‘timsah’ görümündedir. Toplam 4 bin 484 metrekare alana sahip 72 adet locanın bulunacağı stadyumda 60 adet turnike ve 84 adet stat giriş kapısı yer almaktadır. The Telegraph gazetesinde Dünyanın en heyecan verici 10 stat projesi arasında Bursa Büyükşehir Belediye Stadyumu'nu gösterdi. 11 Şubat 2015 tarihinde Bursa Büyükşehir Belediyesi ile Bursaspor arasında imzalanan protokol ile stadyumun devri gerçekleşmiştir. 21 Aralık 2015 tarihinde 44 bin kişilik Bursa Büyükşehir Belediye Stadyumu, Cumhurbaşkanı Recep Tayyip Erdoğan'ın katılımıyla açıldı. Ülkü Azrak Ali Ülkü Azrak (1933, İstanbul - 15 Nisan 2020, İstanbul) Türk hukukçu, akademisyen. Alman asıllı olan Hannelore Azrak ile evli olmak üzere, iki erkek çocuğu vardı. Zamanının büyük çoğunluğu Türkiye ve Almanya arasında geçiyordu. Çocukları Deniz ve Atilla, Almanya'da yaşamaktadır. Vefa Lisesini birincilik ile tamamladı. 1956 yılında İstanbul Üniversitesi Hukuk Fakültesinden mezun oldu. 1958'de İstanbul Üniversitesinde asistan olarak çalışmaya başladı. 1970 yılında "Doçent" oldu. 1971 yılında İstanbul Üniversitesi Hukuk Fakültesi İdare Hukuku kürsüsünde "Doçent" olarak göreve başladı ve bu görevini 1979 yılına kadar sürdürdü. 1979 yılında İstanbul Üniversitesi Siyasal Bilgiler Fakültesi’ni (O dönemin adıyla Siyasal Bilimler Fakültesi) kuran isimler arasında yer aldı. 1982 yılında "Profesör" oldu ve İstanbul Üniversitesi Siyasal Bilgiler Fakültesi Yönetim Bilimleri Anabilim Dalında emekli olduğu 2000 yılına kadar öğretim üyesi olarak görevini sürdürdü. İstanbul İktisadi ve Ticari İlimler Akademisi ve Marmara Üniversitesinde de 1972-1985 arasında dersler verdi. 1988 yılında Yönetim Bilimleri Anabilim Dalı Başkanlığı görevini üstlendi. 1994-1999 yılları arasında İstanbul Üniversitesi Sosyal Bilimler Enstitüsü Müdürlüğü, 1995-1998 arasında İstanbul Üniversitesi Siyasal Bilgiler Fakültesi dekanlığı, 1998-1999 yılları arasında ise İstanbul Üniversitesi Siyasal Bilgiler Fakültesi Kamu Yönetimi Bölümü Başkanlığı görevlerini yürüttü. 1999 yılında hem Sosyal Bilimler Enstitüsü Müdürlüğü, hem Kamu Yönetimi Bölümü Başkanlığı hem de Senato üyeliği görevlerinden dönemin İstanbul Üniversitesi rektörü Kemal Alemdaroğlu'na tepki göstererek istifa etti. 2000 yılında yaş haddinden emekli olarak Maltepe Üniversitesi Hukuk Fakültesinde öğretim üyeliği yapmaya başladı. 2009 yılında buradan ayrılarak tekrar İstanbul Üniversitesi'ne döndü. 2001-2005 yıllarında Cumhurbaşkanı Ahmet Necdet Sezer kontenjanından YÖK üyeliği görevinde bulundu. 1994-1999 arasında Türkiye Turing ve Otomobil Kurumu Başkan Vekilliği görevini yaptı. 2001-2003 arasında ise Türkiye Barolar Birliği İnsan Hakları Danışma Kurulunda görevde bulundu. Türk-Alman Kültür Derneği Başkanlığı ve Alman-Türk Kamu Hukuku Platformu Üyeliği vasıflarında da bulundu. Tarihi Kentler Birliği Danışma Kurulunda da yer aldı. Kendisine Almanya Federal Cumhuriyeti Liyakat Nişanı 29 Kasım 2007'de verildi. COVID-19 pandemisi sırasında 15 Nisan 2020 tarihinde COVID-19 nedeniyle Florence Nightingale Hastanesinde hayatını kaybetti. Ölümünden 15 gün önce Alman asıllı eşi Hannelore Azrak da COVID-19 nedeniyle vefat etmişti. Phytotaxa Phytotaxa, bitki, su yosunu ve mantar taksonomisi üzerine bilimsel yayın yapan ve akran denetimi olan uluslararası hakemli bilimsel dergi. Magnolia Press tarafından yayımlanır. 2009 yılında kurulan derginin ilk sayısı ekim ayında yayımlanmıştır. Kâr amacı gütmeyen kuruluş ("non-profit") olup editörleri gönüllülük esasına göre çalışır. Yayınlarına İnternet ortamında erişim hibrit açık erişim ("hybrid open access") olup yazarları açık erişim ("open access") seçeneği için kuvvetle teşvik edilir. SarÄ±germe, Ortaca Sarıgerme, Muğla ili Ortaca ilçesi sınırlarında bulunan 320 haneli bir tatil mahallesidir. 17 km yakınında Dalaman Havaalanı bulunmaktadır. Ortaca ilçe merkezine 21 km, Muğla il merkezine 102 km uzaklıktadır. Turizme açılması 1990 yılında İberotel Sarıgerme Park'ın açılmasıyla başlamış, kısa sürede çok sayıda yerli ve yabancı yatırımcıyı oraya çekmeyi başarmıştır. Çok sayıda dört ve beş yıldızlı oteli barındıran bir yer olan Sarıgerme, Türkiye'nin önemli tatil köylerinden biridir. Grup Etnik Grup Etnik, 1997 Eurovision Şarkı Yarışması'nda Türkiye'yi Şebnem Paker ile birlikte "Dinle" adlı şarkıyla temsil ederek üçüncülük elde etmiştir. Ahmet Ayık Ahmet Ayık (d. 31 Mart 1938, Doğanşar, Sivas), Türk eski güreşçi; Dünya ve Olimpiyat şampiyonlukları olan Ahmet Ayık, Türkiye'nin serbest stilde en başarılı güreşçilerinden biridir. Sultan Abdülaziz'in pehlivanlarından Karaoğlan'ın torunudur. Altı kardeşin dördüncüsü olan Ahmet yık, dört kardeşini 1939 Erzincan Depremi'nde kaybetmiştir. Güreşe doğduğu köy olan Eskiköy'de karakucakla başladı. Askerliği sırasında mindere çıktı. 1961'de millî güreş takımına seçildi; serbest stilde güreşti. Adriyatik Kupası'nda kazandığı ikincilik onun uluslararası alandaki ilk önemli derecesi oldu (1962). Ertesi yıl Dünya beşinciliğini elde etti. 1964 Yaz Olimpiyatlarında gümüş, 1968 Yaz Olimpiyatlarında altın madalya kazanmıştır. Bunlar dışında Dünya Güreş Şampiyonası'nda, Avrupa Güreş Şampiyonası'nda, Balkan Şampiyonası'nda ve Akdeniz Oyunları'nda şampiyonluklar kazanmıştır. Bu şampiyonlukları kazanırken dönemin şampiyon güreşçileri İranlı Gulam-Rıza Tahti ve Sovyet Aleksandr Medved'i yenmiştir. 1965 yılında Manchester'da yapılan Dünya Şampiyonası'nda, o zaman kadar 2 dünya ve 1 olimpiyat şampiyonluğu elde etmiş olan Aleksandr Medved'i finalde yenmeyi başardı. 1963 Akdeniz (97 kg), 1964 Balkan (97 kg), 1965 Dünya (97 kg), 1967 Avrupa (97 kg) ve Dünya (97 kg), 1968 Olimpiyat (97 kg) ve 1970 Avrupa (100 kg) birinciliklerini kazandı. Ayrıca 1964 Olimpiyat (97 kg), 1966 Avrupa (97 kg) ve Dünya (97 kg) ikincisi oldu. 1970 yılında aktif spor hayatını noktaladı. 1977-79 ve 1996-2000 yılları arasında Türkiye Güreş Federasyonu başkanlığı yapmıştır. 1980 yılında kurulan Türk Güreş Vakfı kurucu üyesi olan Ayık, 1993 yılında genel başkanlığa seçildi. 1998'den bu yana Uluslararası Güreş Federasyonları Birliği'nin (FILA) yönetim kurulu üyesi olan Ayık, 2012'de FILA asbaşkanlığına seçildi. 30 yıldır Sivas Doğanşar İlçesinde yapılmakta olan Geleneksel Doğanşar Karakucak Güreşleri 1994 yılından itibaren "Geleneksel Doğanşar Ahmet Ayık Karakucak Güreşleri" adı altında Doğanşar Derneği tarafından organize edilmektedir. İş adamı olan Ahmet Ayık evli ve üç çocuk babasıdır Nicodamidae Nicodamidae, Avustralya, Yeni Zelanda ve Yeni Gine'de yaşayan 9 cins ve 29 tür ile temsil edilen ufak ya da orta boylu bir örümcek familyası. Okaliptus ormanlarında yere yakın ufak ağ örerler. "Ambicodamus" â€” "Dimidamus" "Durodamus" "Forstertyna" "Litodamus" "Megadictyna" "Nicodamus" "Novodamus" "Oncodamus" Turgut AykaÃ§ Turgut Aykaç (d. 1958, Adana), Türk boksör. 1984 Yaz Olimpiyatlarında bronz madalya kazanmıştır. BulutlarÄ± Beklerken Bulutları Beklerken, Yeşim Ustaoğlu'nun senaryosunu yazdığı ve yönettiği 2004 yapımı Türk dram filmi. Başrollerini Rüçhan Çalışkur, Rıdvan Yağcı ve İsmail Baysan'ın paylaştığı film, Karadeniz’in sislerle örülü yaylarında 50 yıl boyunca sırtına yüklenen sırlarla yaşamak zorunda kalmış bir kadının hikâyesidir. Film, esin kaynağını Yorgo Andreadis'in ""Tamama"" adlı otobiyografik çalışmasından alır. 1916 yılında Karadeniz bölgesinden göç etmek zorunda kalan Rum ailelerden birisinin kızıdır Ayşe ya da asıl adıyla Eleni... Ayşe/Eleni sürgün yollarında ailesinin büyük bir kısmını karlara bırakıp Mersin’e ulaştığında, küçük kardeşi Niko ile çok çaresiz kaldıkları bir anda Türk bir aile tarafından evlatlık edinilir. Küçük Eleni’nin acımasız deneyiminin travması, yeniyetme Selma’yla kurduğu sevgi dolu bağ sayesinde hafifler. Niko’nun gidişine göz yumup, yıllar sonra bütün hayatını bir gölge gibi adadığı sevgili Selma’sı da vefat edince, Ayşe’nin derinlerde sakladığı suçluluk duygusu, iç hesaplaşması, dağlardan gelen bulutların, sislerin getirdiği seslerle, geride bıraktığı kayıplarının görüntüleriyle harekete geçer. 50 yıldır sorduğu sorunun cevabını artık bulmak zorundadır. Acaba koruyamadığı, gitmesine göz yumduğu, 6 yaşından sonra bir daha görmediği Niko yaşıyor mudur? Nerededir? Onu affedecek midir? ""Ayşe, doğup büyüdüğü topraklarda yarım yüzyıldır trajik bir şekilde sakladığı bir kimlik ile yaşamaktadır. Savaş yıllarının yarattığı bir sürgün kurbanıdır. Hikayemiz, Ayşe’nin artık yaşayıp yaşamadığını bilmediği, bir daha göreceğini hayal bile edemediği erkek kardeşini sürgün yollarında terketmesinden duyduğu suçluluğun sonunda kendi gerçek kimliğini üstlenmesinin başlangıcı olan 50 yıllık bir iç hesaplaşmasının öyküsüdür. "" "Bulutları Beklerken, Doğu Karadeniz kıyılarında gerçek mekanlar kullanılarak çekildi ve güçlü bir gerçeklik duygusu sağlamak amacıyla profesyoneller ve yerel amatör yeteneklerle çalışıldı. Bölgenin yağmur ve sisle sarılmış vahşi dağlarından oluşan mekanlarının doğasındaki gizem, karakterlerin iç dünyalarındaki karmaşayı anlatmak üzere filmin en önemli karakterlerinden biri olarak kullanıldı." En İyi Film Ödülü Fibresci Ödülü Jüri Özel Ödülü En İyi Kadın Oyuncu Ödülü En İyi Kadın Oyuncu Ödülü NHK Uluslararası Film Yapımcıları Ödülü, Senaryo GeliÅŸtirme Bursu Berlin Film Festivali Montreal Film Festivali Pusan Film Festivali Tallinn Film Festivali Oslo Film Festivali Warsaw Film Festivali Los Angeles Film Festivali Seattle Film Festivali Sodankyla Film Festivali Gallway Film Festivali Karlovy Vary Film Festivali Aichi Film Festivali Fajr Film Festivali Mar del Plata Film Festivali Sofya Film Festivali Creteil Kadın Filmleri Festivali UNESCO Uluslararası Film Festivali Chicago Film Festivali Selanik Film Festivali Israil KadÄ±nlar Film Festivali Montreal World Film Festivali Üsküp Uluslararası Film Festivali Baltik Film Festivali New Delhi Osian's Cinefan Palic Uluslararası Film Festivali Sarajevo Film Festivali Brisbane UluslararasÄ± Film Festivali CinePolitik Film Festivali New York Turk Filmleri Festivali Rio de Janerio UluslararasÄ± Film Festivali Mostra de Sao Paulo Akdenizli Kadınlar Sinema Buluşması Angers Film Festivali Saint Kitts ve Nevis'deki havaalanlarÄ± listesi Saint Kitts ve Nevis'teki havaalanlarÄ± listesi. Ayhan Taşkın Ayhan Taşkın (d. 1953), Türk güreşçi. Tarsus'ta doğan Ayhan Taşkın, güreşe 1972 yılında başladı. Demir Çelik Kulübü'nün formasını taşıyan Ayhan , Türkiye şampiyonlukları kazandı. Ağır sıklette güreşen Taşkın, 278 kez millî formayı giydi. Grönland Parlamentosu Gröndland Parlamentosu, (; ) Danimarka'ya bağlı özerk ülke olan Grönland'ın tek meclisli yasama organıdır. 31 sandalyeden oluşmaktadır. Parlamentoda, 2018 Grönland genel seçimleri itibarıyla 7 parti bulunmaktadır. Meclis Başkanı 2018 yılından beri Hans Enoksen'dir. Necmi Gençalp Necmi Gençalp (d. 1960, Yozgat), Türk güreşçi. 15 yaşında güreşe başlamış, 1988 Yaz Olimpiyatlarında gümüş madalya kazanmıştır. Güreşi bıraktıktan sonra İşitme Engelliler Güreş Milli Takımı'nda antrenörlük yapmıştır. Fransa millî futbol takımı kaptanları listesi Fransa millî futbol takımı () uluslararası futbol organizasyonlarında Fransa ulusunu temsil etmektedir. Fransa Futbol Federasyonu (FFF) () tarafından kurulmuştur ve Avrupa Futbol Federasyonları Birliği (UEFA) üyesi olarak organizasyonlarda boy göstermektedir. Takım ilk remi millî maçını Belçika karşısında 1 Mayıs 1904'te oynamıştır. İlk resmi maçından beri, 800'den fazla oyuncu en az bir kere millî formayı giymiştir. Bunlardan 105 tanesi, millî takımda kaptanlık yapmıştır. Bu liste Fransa millî takımında kaptanlık yapan futbolcuları içermektedir ve kaptanlık yaptıkları maç sayısına göre sıralanmışlardır. Fransa millî takımının kaptan olarak en çok forma giyen oyuncusu, 103 kere giydiği millî forma esnasında 52 kere kaptanlık yapan Didier Deschamps'dır. 1998 FIFA Dünya Kupası ve 2000 Avrupa Futbol Şampiyonasını kazanan Fransa takımının kaptanı olan Deschamps, bu sayede en başarılı Fransa kaptanı olmuştur. Bayonne doğumlu orta saha oyuncusu, son turnuvasındaki yarı final maçında yine bir orta saha oyuncusu olan Michel Platini'ye ait olan bu rekoru geçmiştir. Takım 1984 Avrupa Futbol Şampiyonası kazanınca Platini'de büyük bir turnuva kazanan ilk Fransız kaptan olmuştur. Deschamps ve Platini'den başka, sadece defans oyuncuları Roger Marche ve Marcel Desailly takıma 40'tan fazla maçta kaptanlık yapmıştır. Marche iki FIFA Dünya Kupası'nda takıma kaptanlık yapan iki oyundan biridir. Desailly takımın kazandığı FIFA Konfederasyonlar Kupası'nın 2001 ve 2003 yıllarındaki turnuvalarda takıma kaptanlık yapmıştır. Ayrıca Desailly FIFA Dünya Kupası Finallari'nde oyundan atılan dört oyuncudan biridir; kalan üçünden birisi de bir başka Fransa kaptanı Zinedine Zidane'dır. Ochyroceratidae Ochyroceratidae, Güney Asya, Afrika ve Amerika'da yaşayan 14 cins ve 161 tür ile temsil edilen altı gözlü bir örümcek familyası. Tropikal ormanlarda döküntülerde ve mağaralarda yaşar. Güneydeki ılıman kuşak iklimlerinin familyasıdır ve kuzeydeki ılıman kuşak iklimlerinin familyası olan Linyphiidae familyası ile bu konuda benzeşir. Karanlık nemli yerlerde yapraklar etrafında düzensiz küçük çarşaf ağlar örerler. Ufak örümceklerdir ve boyları 0.6–3 mm uzunluğunda değişir. Hakkı Başar Hakkı Başar (d. 1969, Sakarya), Türk güreşçi. 1992 Yaz Olimpiyatları'nda gümüş madalya kazanmıştır. Bunlar dışında Dünya Güreş Şampiyonası'nda, Avrupa Güreş Şampiyonası'nda, Balkan Şampiyonası'nda ve Akdeniz Oyunları'nda şampiyonluklar kazanmıştır. 1996 ve 2000 Yaz Olimpiyatları'na da katılmıştır. Orderic Vitalis Orderic Vitalis (1075 – yaklaşık 1142), İngiliz tarihçi. 11 ve 12. yüzyıl Normandiya ve Anglo-Norman İngiltere hakkında önde gelen tarih yazıcılarındandır. Fransız bir rahibin en büyük oğlu olarak Atcham Shropshire'da dünyaya gelir. Orderic 5 yaşındayken Siward isimli bir İngiliz rahibin Shrewsbury'deki okuluna gönderilir. 11 yaşında St Evroul-en-Ouche'deki Norman manastırına gönderilir. Ailesi onun manastıra kabul edilmesi için öneml bir miktarda ödeme yapar. Orderic, ailesinin kendisini uzaklaştırmak istediklerini düşünse de geleceği için iyi olanın bu olduğuna ikna olur. Normandiya'da kendisini yapayalnız ve tek kelime Fransızca bilmeden bulan Orderic çok çalışarak zorlukları aşar. Bu dönemdeki çalışmaları sayesinde İngiltere ve İngilizceden hiç kopmayacaktır. Manastırda Orderic isminin telaffuzundaki zorluklardan dolayı ona Vitalis ismi verilir. Artık yazılarında eski ve yeni isminin yanı sıra Angligena ismini de eklemektedir. 1093 yılında yardımcı papaz, 1107 yılında da papaz olur. Görevleri sırasında Croyland, Worcester, Cambrai (1105) ve Cluny (1132) gibi yerleri gezmiştir. Bu dönemde edebiyata merak sardığı bilinmektedir. İlk yazı denemeleri Normandiya'nın kuruluşunu anlatan Jumièges'li William'ın "Normannorum ducum" adlı eserini sürdürmek olur. Kilisedeki üstlerinin 1110-1115 döneminde St Evroul'un tarihçesini yazmasını istediği bilinir. "Historia Ecclesiastica" adıyla başlayan eser genişleyerek çağının tüm tarihini kapsayacak bir çalışmaya dönüşür. Oldukça varlıklı bir bölge olan St Evroul, önemli olaylara sahne olmasa da geçiş güzergahında olduğundan önemli konukların ağırlandığı ve kolaylıkla sağlam bilgi alınabilecek bir yer konumundadır. Orderic'in yazımı kendisinin bizzat görmediği ama çok iyi bilgi aldığı bu anlatımlara dayanır. Çok iyi karakter tahlil yapan tarihçinin anlatımı beklenmedik gündemlerle sırası bozulmuş, özensiz bir yapı arz eder. Buna rağmen döneminin tarihçileri tarafından gündeme getirilmeyen çok sayıda olayla ilgili bilgi aktarır. Tarih yazımı 1141 yılında sona erer, 1142 yılında bazı değişikliklerin yapıldığı anlaşılır. Bu dönemde artık sağlığının iyi olmadığından bahseder, muhtemelen eserinin sona ermesinden kısa bir süre sonra hayata veda etmiştir. Orta Çağ'daki en önemli İngiliz sosyal tarih eserlerinin başında yer alan eser üç bölümden oluşur: Allan McGregor Allan James McGregor (d. 31 Ocak 1982; Edinburgh), İskoç kaleci. Rangers FC'de forma giymektedir. 31 Ocak 1982 tarihinde İskoçya'da doğdu. 14 Temmuz 1998'de 16 yaşında Rangers ile profesyonel sözleşme imzaladı. Kariyerinin başında genç takımda bileğinde yaşadığı bir sakatlık ve daha sonra el kemiğinin kırılması nedeniyle futbola bir sene kadar ara verdi. Sakatlığının bitmesi ile Rangers'ın genç takımının değişmez kalecisi olmaya devam etti. Şubat 2002'de Scottish Cup maçında Forfar Athletic karşısında ilk kez Rangers forması giydi. Nisan ayında ise Aberdeen FC karşısında ilk kez Scottish Premier League'de mücadele etmiş oldu. O sezon ayrıca UEFA Kupası'nda yedek kaleci olarak ilk 18'e girdi ama forma bulamadı. Sonraki sezon Rangers, İskoçya'daki üç kupayı kazanırken, McGregor hiçbir maçta forma giyemedi ve Stefan Klos'un yedeği olarak yedek kulübesindeydi. 2003-04 sezonunda ise ikisi lig kupasında, dördü ligde olmak üzere toplamda altı maça çıktı. 2004-05 sezonunda McGregor, İskoçya ikinci seviye liginde mücadele eden St. Johnstone'a kiralandı. İlk maçı Alloa Athletic FC karşısında oynanan İskoç Challange Kupası maçı oldu. Takımın birinci kalecisi olan McGregor, altı maç üst üste gol yemedi. Aralık 2004'te ligin en iyi futbolcusu olarak seçildi. Toplamda 24 maça çıkan kaleci, 11 maçta kalesini gole kapadı. Ocak 2005'te Rangers'a dönen futbolcu, Stefan Klos'un sakatlanması ile takımın birinci kalecisi olup, iki maçta kaleyi korudu. Ancak dönemin teknik direktörü Alex McLeish, transfer döneminin son günü Ronald Waterreus'u transfer edince, McGregor yerini kaybedip teknik adamla sorunlar yaşamaya başladı. 2005-06 sezonunda, Waterreus ve Klos'un ardında üçüncü kaleci oldu. Bu nedenle İskoç Premier lig takımlarından Dunfermline Athletic FC, McGregor'u sezon boyunca kiraladı. Kilmarnock FC'ye 3-2 yenildikleri lig maçı ile ilk kez Dunfermline forması giydi. 2006 İskoçya Lig Kupası finalinde Celtic karşısında forma giydi ancak kupayı kaybettiler. Toplamda 31 maçta forma giyen ve 7 maçta gol yemedi. Teknik direktör Jim Leishman, takımın lig kupası finali ve ligde Celtic'i 1-0 yenme başarılarını McGregor'un performansına bağladı. Rangers'ın başına Fransız Paul Le Guen'in gelmesiyle McGregor, Klos ve Lionel Letizi'nin ardından üçüncü kaleci oldu. Klos'un sezon öncesi geçirdiği sakatlık nedeniyle McGregor, 2006-07 sezonuna ikinci kaleci olarak başladı. Letizi'nin de sakatlanması ile Kilmanrock ile 2-2 berabere kaldıkları lig maçında kaleyi McGregor korudu. Molde FK karşısında ilk kez Avrupa Kupası maçına çıkan kaleci, performansı ile maçın adamı seçildi. Eylül ayında Premier Lig'de ayın futbolcusu seçildi. Buna rağmen Le Guen, McGregor'u ikinci kaleci olarak düşünüyordu ve Letizi'nin sakatlığının geçmesi ile McGregor yine ikinci kaleci oldu. Ancak Letizi bir kez daha sakatlanınca, McGregor kaleyi kaptı ve Letizi döndükten sonra da birinci kaleciliğe devam etti. O sezon Rangers'ın Hapoel Tel Aviv'i 4-0 yendikleri UEFA Kupası son 32 takım maçında kırmızı kart gördü. Barry Ferguson'un ikinci golünden sonra İtalyan hakem Matteo Trefoloni, McGregor'un Hapoel'in yedek oyuncusu Luciano De Bruno'ya kafa ataması nedeniyle doğruran kırmızı kart gösterdi. Ancak bu olay kameralara yansımamış ve McGregor tarafından da reddedilmişti. İki maç ceza alan futbolcunun cezası bir maça indirildi. Sezon sonunda, Rangers'lı futbolcular tarafından sezonun en iyi futbolcusu seçildi. Eylül 2007'de McGregor, dört senelik yeni Rangers sözleşmesine imza attı. Sonraki sezon eski Manchester United kalecisi Roy Carroll'un gelmesine rağmen, takımın birinci kalecisi olmaya devam etti. Rangers, o sezon dördüncü turda SV Werder Bremen'i eleyerek UEFA Kupası'nda çeyrek finale çıktı. McGregor'un ikinci maçta gösterdiği performans övgü topladı. Mart 2008'de Hibernian FC karşısında 100. kez Rangers forması giydi. 2008 İskoçya Lig Kupası finalinde Rangers, Dundee United ile 2-2 berabere kaldı ve maç penaltılara gitti. McGregor, iki penaltı kurtararak, Rangers'ın bu kupayı kazanmasını sağladı. Sezonun üçüncü Celtic-Rangers maçında McGregor, durum 1-1 iken bir penaltı kurtardı ancak bu kurtarışı sırasında sakatlandı. McGregor oyundan alınırken, sezon sonuna dek forma giyemedi. Bu nedenle 2008 İskoçya Kupası Finali ve 2008 UEFA Kupası Finali'ni kaçırmış oldu. McGregor, Haziran 2008'de yeni bir sözleşme imzalayıp, bonservisini 5 milyon pound'a çıkarıp, 2013'e kadar kulüple sözleşmesini uzattı. Sezonun açılış maçında, Falkirk FC karşısında penaltı kurtardı ve Rangers maçı 1-0 kazandı. O maçta, kaptan Barry Ferguson ve diğer kaptanlar David Weir ve Carlos Cuéllar'ın yokluğunda ilk kez Rangers kaptanlığını yaptı. Birinci kaleciliğine devam ederken, Barry Ferguson ile beraber millî takım kampındaki disiplinsiz hareketleri nedeniyle hem millî takımdan hem de Rangers'ta kadro dışı kaldı ve Rangers'ın kalesine Neil Alexander geçti. Sezondaki son maçı 21 Mart'ta Hearts ile 2-2 berabere kaldıkları maç oldu. O sezon 27 lig maçında forma giyen McGregor, lig şampiyonluğu gördü. 2009-10 sezonunda birinci kaleciliğine geri dönen McGregor, toplamda 46 maça çıktı ve lig kupası ve lig şampiyonluğu kazandı. Lig, Avrupa ve İskoçya Kupası maçlarında birinci kaleci olsa da, teknik direktör Walter Smith, lig kupası maçlarında yedek kaleci Neil Alexander'ı oynattı ve bu tercih sonraki sezon da devam etti. Ekim 2010'da Aberdeen oyuncusu Chris Maguire'i tekmelemesi nedeniyle, maçtan sonra federasyon tarafından bir maç cezalandırıldı. Nisan ayından Hamilton FC karşısında bir penaltı kurtararak Rangers'ın maçı 1-0 kazanmasını sağladı. O ay, tekrar ligin en iyi futbolcusu ödülünü kazandı. Bu ödülü kazanmasının sebebi, 5 maçta gol yememesi ve son Celtic maçında maç bitimine 8 dakika kala kurtardığı penaltıydı. Sezon sonunda üçüncü kez üst üste lig şampiyonu oldular. McGregor, 36 lig maçının 22'sinde gol yemedi ve yeni bir sözleşme imzalamak istediğini belirtti. 4 Temmuz 2011'de Rangers, McGregor ile yeni bir altı yıllık sözleşme imzaladı. McGregor, Rangers'ın ilk dokuz maçında oynayıp sadece ilk maçta bir gol yedi. Sezonun ilk Celtic maçında ise devre arasından önce yaptığı bir hata sonucu Celtic'in 2-1 öne geçmesini sağladı ve bu hatası eleştiri topladı. Yine de Rangers maçı 4-2 kazanmayı bildi. Ekim 2011'de teknik direktör Ally McCoist, Rangers'ın Hibernian'ı 1-0 yendiği maçtaki performansı nedeniyle McGregor'u kutladı. Haziran 2012'de, Rangers'ın iflası nedeniyle kontratının Charles Green tarafından kurulan yeni şirkete transferine karşı çıktı. İskoç Futbol Federasyonu'nun kuralı nedeniyle, bu itirazı kabul gördü ve bonservisini kulüpten aldı. McGregor, 2012-13 sezonunun başında Beşiktaş ile yıllık €1.20M'ya anlaştı. 2012-2013 sezonu başında Beşiktaş'a transfer edilen kaleci Allan McGregor, yapılan görüşmeler sonucu İngiltere Premier Lig ekiplerinden Hull City ekibine transfer oldu. Beşiktaş'a bedelsiz olarak katılan İskoç kalecinin İngiliz ekibine satışından Siyah-beyazlı kulüp 1.8 milyon pound (yaklaşık 2.5 milyon Euro) bonservis bedeli elde etti. 2012-2013 sezonundan itibaren İngiltere Premier Lig ekiplerinden Hull City ekibine oynamaktadır. 30 Ocak 2007'de, eski Rangers teknik direktörü Alex McLeish, İskoçya millî futbol takımı başına geçtiğinde düzenlediğini ilk kadroda McGregor'a yer verdi ve bu McGregor'un ilk kez millî takıma çağrılması oldu. İlk resmi maçına 30 Mayıs 2007'de Avusturya karşısında çıktı ve ilk yarı forma giydi. İkinci maçı olan Kuzey İrlanda karşılaşmasında penaltıya yaptırsa da penaltıyı kurtararak maçın 0-0 bitmesini sağladı. İlk turnuva maçına ise 2010 FIFA Dünya Kupası elemelerinde Hollanda karşısında çıktı. 28 Mart 2009'da oynanan Hollanda maçı sonrası millî takım, teknik adam George Burley tarafından bara gitme izni aldı. McGregor ve Rangers'tan takım arkadaşı Barry Ferguson bardan öğlen vakti ayrıldı. Bu nedenle 1 Nisan'da oynanacak İzlanda maçı kadrosundan çıkarıldılar ve 3 Nisan 2009'da, disiplinsiz davranışları nedeniyle İskoçya'yı temsil etmesi yasaklandı. McGregor daha sonra özür diledi ve Rangers tarafından iki haftalık maaşı kesildi. Özründen sonra millî takıma çağrılması beklenirken, Glagsow'da eve dönerken kendisine saldırılması sonrası yine kadroya dahil edilmedi. 2 Ağustos 2010'da İsveç'e 3-0 yenildikleri maç ile birlikte millî takıma geri dönen kaleci, maçta farkın daha da açılmasını önleyen isim oldu. McGregor, İskoçya'nın 2012 Avrupa Futbol Şampiyonası eleme maçlarında birinci kalecisiydi. Çek Cumhuriyeti'ne 1-0 yenilmelerine rağmen maçın adamı olarak seçildi. Bu ödülü, Avrupa ve Dünya Şampiyonu İspanya'ya 3-2 yenildikleri maçta tekrar kazandı. Orsolobidae Orsolobidae, Yeni Zelanda, Avustralya, Güney Afrika ve Güney Amerika'da yaşayan 29 cins ve 184 tür ile temsil edilen altı gözlü bir örümcek familyası. Kenan Şimşek Kenan Şimşek (d. 1968, Ordu), Türk güreşçi. 1984 yılında Samsun'da güreşe başlamış, 1992 Yaz Olimpiyatları'nda gümüş madalya kazanmıştır. Bunlar dışında Avrupa Güreş Şampiyonası'nda ve Akdeniz Oyunları'nda madalyalar kazanmıştır. 1996 yılında minder güreşini bırakıp yağlı güreşe geçmiş. 2003 yılında Kırkpınar başpehlivanı olmuştur. Selasphorus sasin Selasphorus sasin, sinek kuşugiller familyasından küçük bir sinek kuşu türüdür. "Selasphorus sasin", erişkinlerinin boyu 75 ila 90 mm'ye ulaşan küçük bir kuştur. Erişkin erkek kuşun sırtı ve alnı yeşil renklidir. Yan, kuyruksokumu ve kuyruk tüyleri ise pas kırmızı rengindedir. Erkeklerin boynu yanardöner turuncu ve kırmızı renklerdedir. Erişkin dişiler ve erişkin olmayan kuşların da renkleri aynıdır ancak boyunlarında yanardöner renklerde olan leke bulunmaz, bunun yerine bir dizi benek bulunur. Erişikin dişilerin tüyleri genel olarak yeşil renklidir ve pas kırmızısı renkli tüyler uçları beyaz olan kuyruklarında bulunur. Erişkin olmayan "S. sasin" kuşlar dişi kızıl sinek kuşu ile çok büyük benzerlik gösterirler ve sahada birbirlerinden ayırtedilemeyebilirler. Belirli bir coğrafi bölgede iki türü birbirinden ayırtedebilmek için her iki türün üreme dönemleri ve dağılımları dikkate alınır. "Selasphorus sasin" türü ABD'nin Kaliforniya eyaletinin, kuzeyde Santa Barbara'dan itibaren olmak üzere, kıyılarında ve Oregon eyaletinin en ucunda çalılıklı ormanlarda, bahçelerde ve meralarda yaygın olarak bulunur. Bu türe adını veren "S.s. sasin" alt türü göçmendir ve kışları Meksika'nın orta bölgesinin Pasifik kıyısında geçirir. İkinci bir ırk olan "S.s. sedentarius" ise Kaliforniya'nın güneyinde açıklarda bulunan Channel Adalarında yerleşik olarak yaşar. Bu popülasyon 1960'larda Los Angeles County'sinin Palos Verdes Yarımadasına koloni olarak yayılmıştır ve o zamandan beri Los Angeles ve Orange County'lerine yayılmıştır. Erkek erişkin kuşların kur uçuşları sarkacın sallanmasına benzeyen 10 metrelik bir yay üzerinde ileri geri hummalı bir uçuş ve bunu takiben 30 metre irtifadan yüksek hızlı bir dalış manevrasından ibarettir. Erkek kuşlar oldukça saldırgandır ve bölgelerini korurlar. Küçük boyutuna rağmen kızgın mizaçlı olan bu türün erkekleri, diğer erkekleri ve sinek kuşu türlerini bölgelerinden kovalarlar. Hatta kendilerinden katbekat büyük olan kerkenez ve atmaca gibi yırtıcı kuşlara da saldırdıkları ve kovaladıkları bilinmektedir. Yuvasını bitki liflerinden, hav tüylerden ve ot saplarından yapar. Yuvanın yapısallığını kapladıkları likenler sağlar. Yuva yerden yukarıya, ya bir ağaç dalına ya da bir bitkinin sapına yapılır. Dişi kuş 15 ila 17 gün arası kuluçkaya yatmak üzere iki beyaz yumurta yumurtlar. Yavrular yumurtadan çıktıktan üç hafta sonra yuvadan ayrılır. Ana kuş bu yavruları birkaç hafta daha besler sonrasında genç kuşlar kendi başlarının çaresine bakar. Tüm sinek kuşları gibi bu türün de yüksek metabolizması çok sık olarak, yaklaşık her saat başı beslenmesini gerektir. Çiçeklerden nektar içtikleri gibi çiçek tomurcuklarının yanında sürünen küçük böcekleri de yiyerek protein ihtiyaçlarını karşılarlar. Jiedushi Jiedushi () Çin'de Beş Hanedan On Krallık devrinde bölgesel askeri valilere verilen isimdir. Aslen dış tehditlere karşı oluşturulmuş olup, kendine ait ordusu bulunması, vergi toplaması ve mevkisine kendinden sonra ailesinden birinin geçmesi gibi özellikleri barındıran muazzam bir gücü vardı. Pararchaeidae Pararchaeidae, Avustralya ve Yeni Zelanda'da yaşayan 7 cins ve 35 tür ile temsil edilen bir örümcek familyası. "Anarchaea" "Flavarchaea" "Forstrarchaea" "Nanarchaea" "Ozarchaea" "Pararchaea" "Westrarchaea" 2012 Avrupa Atletizm Şampiyonası - Kadınlar 800 metre 2012 Avrupa Atletizm Şampiyonası - Kadınlar 800 metre yarışmaları 28,29 Haziran 2012 tarihlerinde Helsinki Olimpiyat Stadyumunda yapıldı. Serilerinde ilk 2 sırayı alan atletler (Q) ve kalan atletlerden en iyi dereceye sahip 2 atlet (q) Finalde yarışma hakkı kazanır. Periegopidae Periegopidae, Avustralya ve Yeni Zelanda'da yaşayan 1 cins ve 2 tür ile temsil edilen bir örümcek familyası. "Periegops" I'm Breathless I'm Breathless: Music from and Inspired by the Film Dick Tracy Amerikalı şarkıcı-söz yazarı Madonna'nın 2. soundtrack albümüdür. 22 Mayıs 1990'da Sire Records tarafından Dick Tracy filminin promosyonu amaçlı yayınlanmıştır. Şarkıların müzikleri ve sözleri filmden esinlenerek oluşturulmuştur. Albüm müzikal açıdan Broadway showlarında kullanılan müzik öğeleri ile 1940'lı yılların havası yakalanmıştır. Fakat bu hava albümün son şarkısı "Vogue" ile bozulmuştur. Vogue albümün geri kalanından farklı olarak yeni nesil pop öğeleri içermektedir. Albüm "Sooner or Later", isimli Stephen Sondheim tarafından yazılan caz öğeli ve 1991 yılında Akademi Ödüllerin'de En İyi Şarkı ödülünü kazanmış şarkıyı da içermektedir. Sonuç olarak albüm müzikal açıdan olumlu eleştirileri almıştır. Stephen Sondheim'in sözleri ve Madonna'nın vokalleri müzik otoriteleri tarafından olumlu tepkiler almıştır. Albüm ticari açıdan da başarı göstermiştir. Amerika'da ve birçok ülkede ilk 10'a girmeyi başarmıştır. The Recording Industry Association of America (RIAA) şirketi albüme Altın plaket, 30 Temmuz 1990'da ise 2 adet platin plaket vermiştir. Albüm sadece Amerika'da 2 milyon tüm dünyada toplam 7 milyon adet satmıştır. Albümden iki tekli çıkmıştır. Bunlardan ilki Madonna'nın en başarılı ve en çok satan teklilerinden biri olan Vogue'dur. Tekli tüm dünyada 6 milyon adet satmış ve 30 ülkede 1 numara olmuştur. Ayrıca diğer birçok listede ciddi başarılar elde etmiştir ve son derece etkili bir şarkı olarak adlandırılmıştır. Şarkı popüler Amerikan müziğinin evlere ulaşmasına yardım etmiştir. 2. tekli ise gene başarı kazanmış "Hanky Panky" dir. Şarkı Amerika ve İngiltere'de ilk 10'a girmeyi başarmıştır. Şarkı imalı sözleriyle hatıralara kazınmıştır. Madonna albümü bir önceki albümü olan Like A Prayer ile Blond Ambition Tour'da tanıtmıştır. Turne başarısı sayesinde 1990 Pollstar Concert Industry Awards' ta en başarılı turne ödülünü almıştır. BUna rağmen turne seksüel ve dini öğeler yüzünden tartışılmıştır. Papa John Paul II konseri boykota çağırmış, Madonna'nın İtalya konserlerinin iptal edilmesini istemiştir. Madonna birçok organizasyonda albümün şarkılarını seslendirmiştir. Madonna "Sooner or Later" şarkısını 1991 Oscar Ödülleri gecesinde seslendirmiştir. Performans sırasında Amerikalı aktris Marilyn Monroe 'dan ilham aldığı beyaz bir elbise giymiştir. Bu performans Oscar tarihinin en iyi 7. performnsı olarak adlandırılmıştır. Madonna "Vogue" şarkısını ise 1990 MTV Video Müzik Ödülleri'nde seslendirmiştir. Bu performans sırasında ise 18. Yüzyıla ait Marie Antoinette ilhamlı bir kıyafet giymiştir. Ayrıca Vogue 5 dünya turnesinde seslendirilmiştir. (Blonde Ambition World Tour(1990)- Girlie Show World Tour(1993)- Re-Invention World Tour(2004)- Sticky and Sweet World Tour(2008-2009)- MDNA World Tour(2012)) Albümde filmden alınma 4 şarkı bunlar bunlar "Sooner or Later", "More", "What Can You Lose?" ve "Now I'm Following You" dur, fakat Now I'm Following You şarkısı filmdekiyle aynı değildir. Albüm için tekrar kayıt edilmiştir. ( film versiyonu Madonna tarafından değil, bestekârı Andy Paley tarafından seslendirilmiştir). I'm Breathless diğer bir Madonna albümü olarak düşünülebilir. Başarılı tekli "Vogue" (şarkı ilk olarak "Keep It Together" teklisinin B yüzünde görünmüştür), albümün tanıtımı için satışa çıkmıştır. Şarkı Dick Tracy ve Madonna'nın Blond Ambition Tour kombini şeklinde satışa sunulmuştur. I'm Breathless albümünün satışı için önemli katkıları olmuştur. I'm Breathless Billboard 200 listesinde 2 numaraya kadar yükselmiştir, 3 ay içinde ise platin sertifika almıştır. İkinci hit "Hanky Panky", çeşitli listelerde aylarca bulunmuştur. Fakat gene Madonna'nın The Immaculate Collection albümü yayınlandıktan sonra listelerden çıkış yapmıştır. Aslında albümden 2 single daha çıkması planlanmıştır. Bunlar "Now I'm Following You" ve "Sooner or Later" dır, fakat bu plan "Justify My Love" ve "Rescue Me" nin satışa çıkması planları üzerine iptal edilmiştir. Madonna "Sooner or Later", "Hanky Panky", "Now I'm Following You", ve "Vogue" şarkılarını 1990 yılındaki Blond Ambition Tour 'da seslendirmiştir. Aynı yıl "Vogue" şarkısını MTV Video Müzik Ödülleri'nde seslendirmiştir. 3 yıl sonra 1993 yılında Madonna albümdeki "Vogue" ve "I'm Going Bananas" şarkılarını Girlie Show Tour 'da seslendirmiştir. Ayrıca "Vogue" ve "Hanky Panky" şarkılarını 2004 yılındaki Re-Invention Tour 'da beraber seslendirmiştir. Daha sonra "Vogue" şarkısını 2008-09 yıllarında Sticky & Sweet Tour 'da ve 2012 yılındaki Super Bowl XLVI ve gene 2012 yılındaki MDNA Tour'da seslendirmiştir. "Sooner or Later," Broadway efsanesi Stephen Sondheim tarafından yazılan 3 şarkıdan biridir ve 1991 yılında Akademi Ödülleri'nde En İyi Şarkı ödülünü kazanmıştır ve Madonna şarkıyı törende canlı olarak seslendirmiştir. Rolling Stone dergisi albümle ilgili olarak "Günümüz hiçbir pop yıldızı öyle bir albüm yapamaz" demiştir. Madonna 1998 yılındaki bir şovda albümdeki favori şarkınız hangisi şeklindeki soruya "Bu albümdeki her şarkıyı seviyorum" şeklinde cevap vermiştir. I'm Breathless albümü 1940'ların popüler müziği ile Broadway şovlarından esinlenerek oluşturulmuştur. Her ne kadar bu havada gitse de şarkılarda baskın halde yeni nesil pop öğeleri de bulunmaktadır. "Vogue" şarkısı, albümdeki caz havasını bozuk daha çok caz/pop havası vermektedir. Bu sayede bir disko tarzı dance-pop türü bir şarkı olmuştur. Albüm sadece caz değil birçok müzüik türünü bir arada bulundurmaktadır, bunlardan birkaçı jive ("More"), Latin müziği ("I'm Going Bananas"), güçlü balladlar ("He's A Man"), melankolik şarkılar ("What Can You Lose") ve house ("Vogue")tarzlarını içerir. I'm Breathless,Madonna'nın önceki albümü Like A Prayer ile, Madonna'nın 3. turnesi Blond Ambition World Tour 'da tanıtılmıştır. Turne 3 kıtada 57 gün sürmüştür, turnede 5 tema kullanılmıştır. Bunlardan ilki 1927 yapımı Metropolis teması, ikincisi dindar teması, üçüncüsü Dick Tracy filmi teması, dördüncüsü Art Deco, beşincisi de kapanış kısmıdır. Şov, seksüel teması aynı zamanda bulundurduğu dini temalarla tepki toplamıştır. Turne Pollstar Concert Industry Awards 'ta "En Yaratıcı Sahne" ödülüne aday olmuştur. Albümdeki "Sooner or Later" şarkısı 1991 yılındaki Oscar törenlerinde ve Blond Ambition Tour'da seslendirilmiştir. Performans sırasında Marilyn Monroe teması kullanmıştır. Bir başka şarkı "I'm Going Bananas" sanatçının 4. turnesi Girlie Show Tour'da seslendirilmiştir. Albümün en sevilen şarkısı "Vogue" ise sanatçının 5 turnesinde seslendirilmiştir. (Blond Ambition World Tour, The Girlie Show Tour, the Re-Invention Tour, the Sticky & Sweet Tour, ve the MDNA Tour). Ayrıca 1990 MTV Video Müzik Ödülleri'nde Ve 44. Super Bowl'da seslendirilmiştir. 2012 Avrupa Atletizm Şampiyonası - Kadınlar 5000 metre 2012 Avrupa Atletizm Şampiyonası - Kadınlar 5000 metre yarışması 28 Haziran 2012 tarihinde Helsinki Olimpiyat Stadyumunda yapıldı. Pimoidae Pimoidae, Avrupa, Asya ve Amerika'da yaşayan 3 cins ve 37 tür ile temsil edilen bir örümcek familyası. 2012 Avrupa Atletizm Şampiyonası - Kadınlar 10.000 metre 2012 Avrupa Atletizm Şampiyonası'nda kadınlar 10.000 metre yarışması, 1 Temmuz 2012 tarihinde Helsinki Olimpiyat Stadyumu'nda yapıldı. Plectreuridae Plectreuridae, Amerika Birleşik Devletleri, Meksika ve Küba'da yaşayan 2 cins ve 29 tür ile temsil edilen bir örümcek familyası. Psechridae Psechridae, Çin, Myanmar, Hindistan, Filipinler, Tayland, Endonezya, Yeni Gine ve Avustralya'da yaşayan 2 cins ve 30 tür ile temsil edilen kribellumlu bir örümcek familyası. Lycosidae familyasına benzer. Lost in the Echo "Lost in the Echo", Linkin Park'ın "Living Things" albümündeki ilk parça. Sözlerini Mike Shinoda yazmıştır. Şarkının klibi single yayınlandıktan 1 hafta sonra çekilmiştir. Klipte bir genç , kaybettiği kişilerin fotoğrafını insanlara göstererek onları arar. Ancak şarkıya girildikten sonra aradığı kişilerin fotoğraftan çıkıp birden karşısında belirdiğine tanık olur. Onlara kavuşmanın sevinci ve şaşkınlığını taşırken şarkı ilerledikçe 'yankının içinde kaybolmak' edası ile aradığı kişiler birer toza dönüşür. Linkin Park'ın solisti Chester Bennington bu şarkının neden albümün ilk sırasına koyulduğu ve " şarkının asıl içerdiği anlam ne ? " sorularına cevap olarak bir röportajında şöyle demiştir : " Bu şarkıyı ilk sıraya koymamızın nedeniA Thousand Suns'tan sonra tarzımızin değişmesini ve yeni tarzlar denememizi eleştiren insanlara cevap vermekti. Bazen bazı insanlara kırılırsınız. Ve onlardan uzak durmak istersiniz. Hatta bazen onları tamamen hayatınızdan çıkarırsınız. Ancak hata yaptığınızı anlayıp o insana geri dönmek istediğinizde o insan yankının içinde kaybolmuştur. " Hayranları tarafından şarkı albümün en çok tutulan şarkıları arasındadır. Klibi tüm diğer Linkin Park kliplerinde olduğu gibi Joe Hahn tarafından çekilmiştir. Ilk canlı performansı 11 Ağustos 2012 tarihinde Honda Civic Tour turnesi kapsamında , Jiffy Lube sahnesinde gerçekleşmiştir. Senoculidae Senoculidae, Orta ve Güney Amerika'da yaşayan 1 cins ve 31 tür ile temsil edilen monotipik bir örümcek familyası. "Senoculus" Stenochilidae Stenochilidae, Güneydoğu Asya'da yaşayan 2 cins ve 13 tür ile temsil edilen bir örümcek familyası. "Colopea" "Stenochilus" Aviso Aviso, bir çeşit küçük gemi türüdür. Özellikle Fransız Donanması'nda kullanılan aviso, bir tür kurye botudur. Şalopa gemilerine denktir. 2012 İzlanda cumhurbaşkanlığı seçimi İzlanda'da 30 Haziran 2012 tarihinde yapılan cumhurbaşkanlığı seçimlerini 1996 yılından bu yana cumhurbaşkanlığı yapan sosyaldemokrat aday Ólafur Ragnar Grímsson beşinci kez kazanmıştır. Bu seçim 1944 yılında bağımsızlığına kavuşan İzlanda'daki 1952'den bu yana yapılan 16. cumhurbaşkanlığı seçimidir. Ólafur Ragnar Grímsson İzlanda'nın 1944'ten bu yana 5. cumhurbaşkanı olmuştur ve ilk kez bir cumhurbaşkanı 5 dönem üst üste seçilmiştir. SMS FÃ¼rst Bismarck (1897) SMS "Fürst Bismarck" Almanya'nın 20. yüzyıldan önce Kaiserliche Marine için inşa edilmiş ilk zırhlı kruvazörüydü. Geminin ismi Alman devlet adamı Otto von Bismarck'tan gelmektedir. "Fürst Bismarck"ın modeli, önceki "Victoria Louise" sınıfı korumalı kruvazörlere göre geliştirilmişti—"Fürst Bismarck", öncüllerinden önemli ölçüde daha büyük ve daha iyi silahlandırılmıştı. Gemi öncelikli olarak sömürge görevleri için tasarlanmıştı, bu kapsamda 1909 yılında görevi devredip Almanya'ya dönene kadar Alman Doğu Asya Fırkası'nın bir parçası olarak hizmet etti. Gemi 1910 ilâ 1914 yılları arasında yeniden inşa edildi, I. Dünya Savaşı'nın başlamasından sonra kısa süreliğine kıyı savunma görevini üstlendi. Bu görevde yetersiz bulundu ve aktif hizmetten geri çekildi; savaşın sonuna kadar mühendisler için eğitim gemisi olarak hizmet etti. "Fürst Bismarck" 1919'da görevden ayrıldı ve hurdaya çıkarılmak üzere satıldı. "Fürst Bismarck"ın tasarımı Almanya ile Birleşik Krallık arasında donanma silahlanma yarışından önce yapılmıştı. Amiral Hollmann, dönemin Donanma Devlet Bakanıydı. İngiliz Kraliyet Donanması'nın hakimiyeti göz önüne alındığında, bu donanmayla rekabette Hollmann, torpidobotlardan ve kıyı savunma gemilerinden oluşan Alman sularında üslü küçük bir filo öngörmüştü. Bu rekabet, çok sayıda kruvazör ile ticari önlemler gibi denizaşırı görevlerde desteklenecekti. Alman donanmasının ilk zırhlı kruvazörü "Fürst Bismarck", "Victoria-Louise" sınıfı korumalı kruvazörlerin büyütülmüş haliydi. Deplasmanı, "Victoria-Louise" sınıfının neredeyse iki katıydı ve silahları da önemli ölçüde güçlendirilmişti. Gemi, özellikle Asya ve Pasifik'teki Alman kolonilerini desteklemek üzere denizaşırı görevlere yönelik tasarlandı. Yoğun siyasi muhalefete rağmen gemiye Reichstag'dan izin çıktı ve Nisan 1896'da Kiel'deki Kaiserliche Werft Kiel tersanesinde gemi "Ersatz Leipzig" geçici ismiyle kızağa konuldu. Daha sonra ünlü Alman başbakanı "Otto von Bismarck"ın ismini alacak olan gemi, 1 Nisan 1900 tarihinde tamamlandı, geminin maliyeti toplamda 18.945.000 Goldmark idi. "Fürst Bismarck"ın su hattı boyu 125.7 metreydi, pruva-kıç arası toplam uzunluğu ise 127 metreydi ve genişliği de 20.4 metre idi. Su çekimi burunda 7.48 metre, kıçta ise 8.46 metreydi. Gemi, 10.600 metrik ton deplasman ile tasarlanmıştı; tam yükle 11.461 metrik tona ulaşabilmekteydi. "Fürst Bismarck", çok iyi bir gemi olarak ve dümen komutasına karşı oldukça duyarlı bir gemi diye tarif ediliyordu. Ancak gemi çok ciddi yalpalama ve yüksek hızlarda da ağır titreşim problemleriyle karşılaştı. Metasentrik yüksekliği 72 metreydi. Stiphidiidae Stiphidiidae, Yeni Zelanda, Avustralya, Yeni Gine ve Madagaskar'da yaşayan 22 cins ve 135 tür ile temsil edilen bir örümcek familyası. Irene sınıfı kruvazör "Irene" sınıfı kruvazörler, İmparatorluk Donanması'na bağlı 1880'lerde inşa edilmiş korumalı kruvazörler idi. "Irene" ve "Prinzess Wilhelm" savaş gemilerinden oluşuyordu. Gemiler on dört adet 15 cm'lik ana batarya ile donatılmıştı ve maksimum hız 18 knot (33 km/sa) idi. Bu sınıfın gemileri 1899-1905 arasında modernize edildi, silahları daha hızlı ateş edebilen yeni silahlarla değiştirildi. Prinz Adalbert sınıfı kruvazör "Prinz Adalbert" sınıfı kruvazörler, İmparatorluk Donanması'na bağlı korumalı kruvazörlerden oluşmaktadır. Sınıfın gemileri "Friedrich Carl" ve "Prinz Adalbert" idi. İki gemi sırasıyla 12 Aralık 1903 ve 12 Ocak 1904 tarihlerinde göreve başladı. Bu sınıfın gemileri, "Prinz Heinrich"in geliştirilmiş modelleri idi, "Prinz Heinrich"e göre daha fazla silah taşıyorlardı. Ali Kayalı Ali Kayalı (d. 1965, Bulgaristan), Türk güreşçi. 1965 yılında Bulgaristan'ın meşhur pehlivanlarının yetiştiği Deliorman bölgesinde dünyaya gelmiştir. 1979 yılında güreşe başlamış, 1990 yılında Türk vatandaşlığına geçmiş ve Türkiye adına 1990 yılında güreşmeye başlamıştır. 1992 Yaz Olimpiyatları'nda bronz madalya kazanmıştır. Bunlar dışında Dünya Güreş Şampiyonası'nda, Avrupa Güreş Şampiyonası'nda ve Akdeniz Oyunları'nda madalyalar kazanmıştır. 1991 yılında Özel Sedat Simavi Ödüllerinde spor kategorisinde 2. sırada dünya ağır siklet güreş şampiyonu olarak ödül almıştır. Güreşi bıraktıktan sonra antrenörlüğe başlamıştır. Aphonopelma seemanni Aphonopelma seemanni, daha çok Kosta Rika'da, daha az olarak Orta Amerika'nın bir kısmında (Guatemala, Honduras, Nikaragua) yaşayan bir tarantula türüdür. İperk üreten organları (örü memesi) diğer örümceklerde olduğu gibi abdomen ucunda değil ayak üzerindedir. Derin kazıcıdırlar. Kosta Rika'nın açık yarı kurak çayırlarında görülürler. 0–13 cm boyundadır. Dişileri 20 yıla yakın yaşayabilir. Erkekleri ise 5 yıl gibi daha kısa yaşayabilirler. OsmanlÄ± Camii Osmanlı Camii, Arnavutköy'de bir cami. Horsan şeklinde, 1595 tarihinde yapılmıştır. Mimarı bilinmemektedir. Kilise iken 1991 yılında Anıtlar Genel Müdürlüğünden alınan izne göre cami olarak ibadete açılmıştır. Buraya Rumların yerleşmesiyle birlikte kilise yapıldığı düşünülmektedir. İstanbul İli, Arnavutköy İlçesi, Merkez Mahallesi, F21D 10b 2d pafta, 373 parselde bulunan yapı, 1464 m² arsa alanı içinde yer almaktadır. Günümüzde bu parselde bulunan tek katlı kaba yönü taş örgülü yapının marsilya kiremit çatısı ve tek şerefeli bir minaresi bulunmaktadır. Camii avlusuna Akşemsettin ile Yıldırım Beyazıt Caddesi’nden olmak üzere iki giriş bulunmaktadır. Akşemsettin Caddesi’nde bulunan kapıdan merdivenlerden inilerek ulaşılan cami avlusunun solunda sonradan yapıldığı bilinen şadırvan, tuvaletler ve çay ocağı bulunmaktadır. Parselde yer alan caminin ise ön (batı cephesi), sağ yan (güney cephesi) ve sol yandan (kuzey cephesi) olmak üzere toplam üç adet girişi mevcuttur. Cemaatin yardımıyla düzenlenmiş olan Osmanlı Camii düzenlenişi bu şekilde olmuştur. Kilise ile ilgili bölümler ya yıkılmış ya da düzenlenmiş camiye uygun şekilde yapılmış. Papaz yeri olan oval şeklindeki bölüme duvar çekilerek o bölüme imamın vaaz verdiği kürsü yapılmış, Papaz yerine çekilen duvara kapı yapılmış, içi düzenlenmiş ve oraya imamın giysi değiştirme yeri yapılmıştır. Kıbleye bakan yere bir kaldırım yüksekliğinde yer yapılarak imamın namaz kıldığı mihrap yapılmıştır. Şu anki bahçe girişinin bulunduğu yerde olan tuvaletler yıkılmış ve bahçe girişi yapılmış cemaat yardımıyla bahçenin yıkık duvarları onarılmış veya baştan inşa edilmiştir. Ekleme olmayıp temelden yapılmış olan minare bisiklet fabrikası olan Salcano tarafından yaptırılmıştır. 2006 yılında caminin iç kısmı ve minare düzenlenip bir kısım yerlere ekleme yapılıp boyanmıştır. Caminin bahçesinde tuvaletler, şadırvan ve camiye ait çay ocağı mevcuttur. Adem Bereket Adem Bereket (doğum adı Adam Barakhoyev) (doğumu 19 Temmuz 1973; İnguşetya), İnguş asıllı Türk güreşçi. 2000 Yaz Olimpiyatları'nda dalındaki masabakaları dördüncü bitirmiş ancak altın madalya kazanan güreşçinin madalyası doping nedeniyle geri alınınca bronz madalya kazanmıştır. 1999 yılında Ankara'da düzenlenen Dünya Güreş Şampiyonası'nda da bronz madalyanın sahibi olmuştur. Güreşi bıraktıktan sonra antrenörlüğe başlamıştır. Hali hazırda Serbest Güreş Millî Takımı'nın teknik direktörlüğünü yapmaktadır. Marc Webb Marc Preston Webb (doğum 31 Ağustos 1974) Amerikalı video klip, kısa film ve film yönetmeni. İlk filmi 2009 yılında vizyona giren "Aşkın (500) Günü", ikincisi ise 2012'de vizyona giren "İnanılmaz Örümcek Adam"dır. 1997 1999 2000 2001 2002 2003 2004 2005 2006 2007 2008 2009 2010 Buzul balinası Buzul balinası ("Eubalaena glacialis"), Kuzey Atlas Okyanusunda yaşayan çok büyük bir balina türüdür. Eskiden "Eubalaena" cinsinin tek türü olarak kabul ediliyordu. Günümüzde sayıları ancak 400 kadar kalmış olup soyu tehlikedeki türler arasındadır. Kuzey Pasifik gerçek balinasına göre daha küçüktür. Boyu 13–16 m, ağırlığı ise 40.000-70.000 kg gelir. Çok koyu gri ya da siyah renktedir. Sesleri "online" olarak internette bulunmaktadÄ±r. Basklar覺n balina piyasas覺ndaki ilk av覺 bunlard覺r. 2008 FIFA Kulüpler Dünya Kupası Finali 2008 FIFA Kulüpler Dünya Kupası Finali FIFA'nın altı konfederasyonun şampiyon kulüpleri ile düzenlenen 2008 FIFA Kulüpler Dünya Kupası'nın final maçıdır. Maç 21 Aralık 2008'de Japonya'daki Yokohama Ululslarası Stadyumu'nda oynanmıştır. Finaldeki takımlar CONMEBOL kulüp şampiyonu Ekvador'dan LDU Quito ve UEFA kulüp şampiyonu İngiltere'den Manchester United'dı. İkinci yarının hemen başında on kişi kalmasına rağmen Manchester United maçı 73. dakikada Wayne Rooney'in attığı golle 1-0 kazanmıştır. Manchester United ve LDU Quito kendi kıtalarındaki sırasıya 2007-08 UEFA Şampiyonlar Ligi ve 2008 Copa Libertadores kazandıkları için turnuvaya yarı finalden başladılar. Quito'nun ilk maçı, Mısır takımı Al-Ahly'i uzatmalarda 4-2 yenen Meksika takımı Pachuca ileydi. İki takımın yarı final maçı 17 Aralık 2008'da Tokya'daki Ulusal Stadyum'da oynandı. LDU Quito Bieler ve Bolaños'un ilk 26'dakikada attığı gollerle 2-0 yendi ve 2008 FIFA Kulüpler Dünya Kupası Finali'ne çıktı. Manchester United'ın yarı finaldeki