TRT' de programlara çıktılar. Bülent Özveren programlarında albüme yer verdi. Basından Doğan Şener özellikle bu albüme ilgi gösterdi. Albüm kaydı sonrası konserler verdiler. Ergun Pekakcan'ın piyano partisyonlarını ve sololarını bestelediği, aynı zamanda çaldığı albümde, daha sonra konserlerde başka sanatçılar tarafından çokça yorumlanacak "Benimle Oynar Mısın?" "Olmalı mı, Olmamalı mı?", "Kediler", "Yağmur", "Her Şey Sevgiyle Başlar", "Şık Latife", ve "Suna Abla" şarkıları yer almaktadır. Bu albümden bazı şarkılar 1976 tarihli Kadir İnanır ve Müjde Ar'ın oynadığı Zeki Ökten filmi "Pisi Pisi"de kullanılmıştır. Albüm 30 yıl sonra "World Psychedelia" şirketi tarafından Amerika'da da yayınlandı. Nick Drake, Donovan gibi İngiliz folk rock ve psychedelic folk sanatçılarının eserlerine benzetilen albüm beğeni topladı.[6] Albümden "Olmalı mı, Olmamalı mı / Şık Latife" 45'liği yayınlandı. Albüm sonrası Ali Kocatepe'nin masallara müzik yazma teklifini kabul eden Ortaçgil ve Pekakcan, ilk kez notalı çalışmalar yaptı. Atilla Özdemiroğlu'nun keman, Ergun Pekakcan'ın piyano, vibrafon ve moog çalıp piyano partisyonlarını ve sololarını bestelediği "3 Masal" albümü 1976'da yayınlandı. Özdemir Erdoğan stüdyosunda kayıt edilen ve 3 şarkı bulunan bu plakda ticari kaygı gözetilmeden yapıldı. Bu albümden sonra evlenen Pekakcan müzik kariyerine ara verip iş hayatına başladı. Eviteks ve Mozart şirketlerini kurup tekstil ve tasarım işleri yaptı. Bu süreçte müziğe oğlu Burak ve İlder Tokcan ile evde devam etti. 1996 senesinde, Cemal Reşit Rey ve Rumeli Hisarı konserlerinde Bülent Ortaçgil ile yeniden bir araya geldiler. Erkan Oğur, Cem Aksel, ve Gürol Ağırbaş ile beraber Benimle Oynar Mısın? albümünü ve diğer Ortaçgil şarkılarını çaldılar. Ayrıca 1997 senesi sonuna kadar Bülent Ortaçgil ile Arnavutköy Eylül Bar'da yaklaşık 10 konser daha verdiler. Ergun Pekakcan 1997 yılında yakalandığı kanser hastalığına yenik düştü ve 48 yaşında 1999 senesinde hayatını kaybetti. • 1971: Anlamsız / Yüzünü Dökme Küçük Kız • 1974: Olmalı mı, Olmamalı mı? / Şık Latife • 1974: Benimle Oynar Mısın? • 1976: 3 Masal (Masal albümü) Karbokatyonlar Karbokatyonları kanıtlamak için yapılan deneylerde sonucunda Karbokatyonların BF gibi üçgen düzlem yapısında olduklarını göstermektedir. Karbokatyonun merkezinde bulunan karbonun elektron eksikliği vardır çünkü son yörüngesinde sadece altı elektron vardır. Bunu da ya hidrojenlerle ya da alkil gruplarıyla sigma bağları yapmak üzere kullanmıştır. Bu da p orbitalin elektronca boş olduğu anlamına gelmektedir. Yapılan deneyler sonucunda karbokatyonun kararlığı yapısında bulundurduğu alkil grupların sayılsıyla doğru orantılı olarak artığı gözlenmiştir. Yani yapısında üç alkil grubu bulunduran bir karbokatyon yapısında sadece bir tane ya da iki tane alkil grubu bulunduran karbokatyondan daha kararlıdır. Karbokatyonların kararlığını yük taşıyan bir sistem, yük dağıldığı veya kendi aralarında paylaşıldığı zaman daha kararlı kılınır, diyen fizik kuralıyla da açıklanabilir. Burada alkil grupları hidrojenle karşılaştırıldığı zaman, alkil grupları elektron vericidirler. Bu da bu anlama gelmektedir, alkil gruplarının elektron yoğunluğu artı yüke doğru kaydıracakları demektir. Diğer bir deyişle alkil grupları artı yükün bir kısmını kendi üzerlerine alarak artı yükünü dağıtırlar ve böylelikle karbokatyonun kararlığını artırmış olurlar. Bu yüzden karbokatyona bağlı alkil gruplarının sayısı artıkça karbokatyonunda kararlılığı artmaktadır. T.W Graham Solamons( Yazar), Craig B. Fryhle (Yazar),Güral Okay (Çeviri Editörü), Yılmaz Yıldırır (Çeviri Editörü) Organik Kimya, ( Organik Chemsty), 7. Basımdan Çeviri, Literatür Yayıncılık 2002, ISBN 975-8431-87-0 Azermarka Azərmarka, Azerbaycan'ın tüm posta pullarının üretimi ve dağıtımından sorumlu Azerbaycan devlet şirketi. Azərmarka şirketi 1992 yılında Azerbaycan Cumhuriyeti İletişim Bakanlığı'nın 14 Temmuz 1992 tarihli 104 sayılı yasa ile yaratılmıştır. Azerbaycan Cumhuriyeti İletişim Bakanlığı yeniden düzenlenip Azerbaycan Cumhuriyeti İletişim ve Bilgi Teknolojileri Bakanlığına dönüştürülünce, Azərmarka ile ilgili 15 Ağustos 2005 tarihinde ana sözleşme değişikliği yapıldı. Kuruluşun yasa ile kendisine verilen bu yetkiye dayanarak sürekli posta pulları ile anma pulları ve ek değerli anma pulları çıkarmaktadır. Posta pullarının basımı için yılın başında tematik plan hazırlanır. Plan uyarınca posta pullarının tasarımı Azərmarka şirketinde hazırlanır ve onayı için İletişim ve Bilgi Teknolojileri Bakanlığına gönderilir. Çok sayıda değişik konulu posta pulu tasarımı içeren tematik planın İletişim ve Bilgi Teknolojileri Bakanlığı'nın onayından sonra, yeni konulu posta pulları dolaşıma sunulur. Sürekli posta pulları tirajı ihtiyaca göre belirlenmektedir. 1992 yılından günümüze kadar (2012) Azərmarka tarafından 563 orijinal parselli ve 100 konulu posta pulu içeren toplam 145 milyon 600 bin adet posta pulu basıldı ve dolaşıma sunuldu. Pullar, başta Azerbaycan'ın tarihi, sosyal ve kültürel varlıkları olmak üzere, ünlü Azeri kişiler, yurt içi ve yurt dışında meydana gelen önemli olayların ve Azeri ve yabancı ünlülerin 10., 20., 50., 100., 200., 500., 1000. yıldönümleri gibi, turizm varlıkları, endemik bitki ve hayvanlar, taşımacılık, sanayi, spor, uzay gibi konular başta olmak üzere çok çeşitli konuları içermektedir. Posta pullarının yıllık konulu üretiminde Azerbaycan'ın ünlü kişilikleri özel yer tutuyor. Örneğin Azerbaycan Cumhurbaşkanı Haydar Aliyev'e adanmış 12 posta pulu ile 9 anma posta pulu blokları basılmıştır. Ayrıca posta pullarının yıllık konulu üretiminde Azerbaycan ulusunu derinden etkileyen olaylar da önemli yer tutuyor. Örneğin posta pulları aracılığıyla Kara Ocak ve Hocalı Katliamı faciaları, ayrıca işgal altındaki Karabağ ile şehirleri, kültürel varlıkları, biteyi ve direyi hakkında dünya kamuoyuna bilgiler iletiliyor. Şirketin genel müdürü, İntikam Alisultan oğlu Bağırlı. TÃ¼rkiye biteyi, Alchemilla Türkiye biteyinde, "Alchemilla" cinsine bağlı toplam 79 takson bulunmaktadır. Endemik takson sayısı 34'dür. Türkçede "Alchemilla" cinsi üyelerine Aslanpençesi adı verilmektedir. Bu liste son halidir. Alchemilla Paranın Esiri Paranın Esiri, 1985 tarihli Türk filmi. "Paranın Esiri" filminde Kenan Kalav'ın söylediği şarkıları aslında Ferdi Özbeğen seslendirmişti. Özbeğen filmin müzik ekibinin de başındaydı. Ölüm Tarlası (film, 1974) Ölüm Tarlası, yönetmenliğini Yücel Uçanoğlu'nun yaptığı, başrollerinde Kartal Tibet, Fatma Belgen ve Bilal İnci'nin oynadığı 1974 tarihli Türk filmi. Paradise (Lana Del Rey albümü) Paradise, Amerikalı şarkıcı Lana Del Rey'in üçüncü EP'si. 12 Kasım 2012 tarihinde Universal Music etiketiyle yayınlandı. Sekiz şarkıdan oluşan EP; dijital formatta, CD ve plak formatında ve sanatçının ikinci albümü "Born to Die" ile birlikte iki CD olarak yayınlandı. "Paradise", ilk haftasında 67 bin kopya satarak "Billboard" 200'de 10. sıraya yerleşti. ArdÄ±ndan Ardından, Mozaik'in ilk stüdyo albümüdür. 1985'in eylül ve ekim aylarında kaydedilmiş, aynı yıl Ada etiketiyle sadece kaset formatında dinleyicilere ulaşmıştır. Aralık 2011'de CD formatında yayınlanacağı duyurulmuştur. CD versiyonu Ölümsüz (film, 1982) Ölümsüz yönetmenliğini Çetin İnanç'ın yaptığı 1982 yapımı Türk sinema filmi Yuliya Çermoşanskaya Yuliya İgorevna Çermoşanskaya (; d. 6 Ocak 1986, Bryansk) Rus atlet. Olimpiyat madalyalı eski atlet Galina Malçugina'nın kızıdır. Çermoşanskaya Pekin'deki 2008 Yaz Olimpiyatları'nda, ülkesinin 4x100 metre bayrak takımında, Aleksandra Fedoriva, Yuliya Guşçina ve Yevgeniya Polyakova ile birlikte yer buldu. Takım ilk tur serisinde elde ettiği 42.87 saniyelik derecesiyle, Jamaika'nın gerisinde ikinci oldu. Bu sonuçla finale yükselmeye hak kazanan ekip, finaldeki 42.31'lik performansla altın madalyaya uzandı. Diğer madalyalar Belçika ve Nijerya takımlarına gitti. Jamaika ise bayrak takımında hata yaparak yarışı tamamlayamamıştı. Yarıştan yaklaşık 8 yıl sonra, 2016 Ağustos'unda, IOC 2008 ve 2012 Olimpiyatları'na yönelik yapılan geriye dönük testler sonucu Çermoşanskaya'nın doping yaptığını ve diskalifiye edildiğini açıkladı. Bunun üzerine altın madalya Eylül 2016'da Belçika'ya verildi. Ölüm Görevi Ölüm Görevi, senaryosunu Safa Önal’ın yazdığı, yönetmenliğini Cüneyt Arkın'ın yaptığı 1978 yapımı Türk filmi. Eskişehir Osmangazi Üniversitesi Tiyatro Topluluğu Eskişehir Osmangazi Üniversitesi Tiyatro Topluluğu, kısa adıyla ESOGÜTT; Eskişehir ilinde bulunan Osmangazi Üniversitesi bünyesinde kurulan şehrin en eski tiyatro topluluğudur. ESOGÜ Tiyatro Topluluğu, 1998 yılında Eskişehir Osmangazi Üniversitesi Rektörlüğü SKS Daire Başkanlığı yönetiminde öğrenci sosyal etkinlikleri topluluğu olarak kuruldu. İki yıl süren yoğun eğitim süreci sonrasında 2000 yılında Haldun Taner’in kaleminden Prof.Dr.Feridun AKYÜREK yönetmenliğinde ilk oyunu ""Eşeğin Gölgesi"" ile ESOGÜTT’ün sahne serüveni başladı. 2010 yılında, Eskişehir Şehir Tiyatroları'nın duayen isimlerinden olan usta oyuncu Erol ŞAYKOL 'un katılımıyla topluluk yeni bir ivme kazanmıştır. Üniversite tiyatrosu olmayı benimseyen ESOGÜTT, öğrenciler tarafından yönetilen ve yürütülen bir öğrenci topluluğudur. Eskişehir Osmangazi Üniversitesi çatısı altında, Eskişehir Osmangazi Üniversitesi'nin dinamizmi ve felsefesi ışığında, üyelerine kişisel gelişim fırsatı tanımak üzere, Eskişehir Osmangazi Üniversitesi Öğrencilerine ve tiyatroyla bağı olan ya da bir bağ kurmak isteyen herkesin görev alabileceği ve izlenebileceği bir öğrenci topluluğudur. Bu amaç doğrultusunda ESOGÜTT'ün amacı sadece her yıl bir oyun çıkartmak değil, yapılan tüm çalışma ve aktivitelerle bireylerin kişisel gelişimlerini ve bu yolla topluluğun kolektif gelişimini birikimli olarak sağlamak ve üyelerini hayata hazırlamaktır. Yapılan tüm çalışma ve etkinlikler üniversite tiyatrosu anlayışı içinde yenilikçi, araştırmacı, özgür, deneysel ve yaratıcı bir şekilde oluşturulur. Bireylerin kişisel gelişimleri hedeflendiğinden, topluluk her türlü sorumluluk için, birikimlerin aktarılması yoluyla alanında yeti sahibi üyeler yetiştirir. ESOGÜ Tiyatro Topluluğu’nda çalışma birimlerinin paylaşımı bireylerin ilgisine ve emek verme isteğine göre seçimle saptanır. Bunlar teknik, organizasyon ve eğitim birimleri olarak ayrılır. Topluluk kurulduğu günden bu güne, usta-çırak ilişkisi içinde ve her sene yenilenen dinamik kadrosuyla aynı ilkelerle yoluna devam ediyor. Slogan ise şu : “Bu perde asla kapanmayacak...” Perdeyi hep açık tutmak... 14 yıl boyunca hep aynı gerçeği yaşamak... Üniversiteden, tiyatrodan unutulmaz anılarla ayrılmak... Bunu ancak yaşayan bilir... CJ Badalona CJ Badalona (, ), Badalona, Katalonya'da bulunan Liga ACB'de yer alan İspanyol profesyonel basketbol kulübü. Taraftarları tarafından Türkçede "kulüp" anlamına gelen La Penya adıyla bilinir. İspanya Basketbol Ligi'nde kümeye düşmeyen üç takımdan biridir, diğer iki takım Real Madrid ile Estudiantes'dir. Badalona, 1994'te şimdiki adı EuroLeague olan FIBA Avrupa Şampiyonlar Kupası'nda şampiyon olmuştur. Tanınmış basketbolcuları arasında; Jordi Villacampa, Raúl López, Álex Mumbrú, Rudy Fernández, ve Ricky Rubio yer almaktadır. Club Joventut de Badalona tarihi boyunca çeşitli ticari markaların isimlerini sponsorluk anlaşmalarıyla isim değiştirmiştir. Joventut, yıllara göre aşağıdaki isimleri almıştır. Joventut, Penya Spirit of Badalona adı altında kurulduğunda Badalona, 30 Mart 1930'da kurulmuş olan bir basketbol takımına sahipti. Basketboldan ayrı olarak kulüpte bisiklet, masa tenisi ve futbol sporları yapılmaktaydı. 1932'de kulüp ismini Centre Esportiu Badaloní olarak değiştirdi. 1939'da Club Joventut Badalona oldu. 1940'a gelindiğinde kulübün ana spor branşı olarak basketbol seçilerek, yeşil ve siyah renkler ana renkleri olarak kabul edildi. 1950'ler ile 1970'ler arasında kulüp Real Madrid ve diğer komşu takımlarla hafızalarda yer eden rekabetlerde bulundu. 1980'ler 1990'lar ve 2000'ler boyunca Joventut en iyi zamanlarını geçirdi. Şu anda kulübün sponsorlu ismi, İspanyol sigorta şirketi FIATC ile sponsorluk anlaşması imzalanmasından sonra, FIATC Joventut şeklini almıştır. CB Estudiantes ve Real Madrid ile birlikte 1.lig'den hiç düşmeyen 3 takımdan birisidir ve bu dönemlerde hep başa oynamıştır. Joventut, Avrupa'daki en iyi altyapılardan birisine sahiptir. Jordi Villacampa, Rudy Fernández ve Ricky Rubio gibi yıldız oyuncular Joventut altyapısından yetişmiş, dünyaca ünlü basketbol yıldızlarındandır. Joventut Badalona, EuroLeague'i kazanan ilk Katalan, ikinci İspanyol kulübüdür. 1994'te EuroLeague'i kazanarak Avrupa basketbolunun zirvesine ulaşmıştır. Joventut, 2006'da EuroChallenge ve 2008'de EuroCup'ı kazanmıştır; aynı zamanda 1981 ve 1990'da olmak üzere 2 kez Koraç Kupası'nı kazanma başarısı göstermiştir. ACB En Değerli Oyuncu ACB Yükselen Yıldız Oyuncu ACB Finalleri MVP Copa del Rey de Baloncesto MVP ULEB Eurocup Finali MVP EuroChallenge Final Four MVP Euroleague Yükselen Yıldız Oyuncu Liga ACB En Ä°yi 5 Liga ACB Smaç Şampiyonu Şaka Yapma, 1981 tarihli Türk filmi. Başrollerini Zeki Alasya ile Metin Akpınar paylaşmaktadır. Zengin bir adamın, at arabacısı bir gence arabasıyla çarpmasıyla gelişen olayları konu alan filmde, hastaneye kaldırılan yaralı gencin çok az ömrü kaldığı öğrenilir. Onun bu durumundan yararlanmak isteyen reklamcılar para kazanmak için bir yardım kampanyası başlatırlar ve olaylar komik bir şekilde gelişir. Jean-Marie Bockel Jean-Marie Bockel, (d. 22 Haziran 1950, Strazburg) Fransız siyasetçi. Hukuk eğitimi görmüş ve avukat olmuştur. 1973 yılında Sosyalist Parti'ye katılmış, 1981-1993 ve 1997-2002 yılları arasında Haut-Rhin milletvekilliği yapmış, Laurent Fabius Hükümeti'nde bakanlık yapmıştır. 2004 yılında Haut-Rhin senatörlüğüne seçilmiş, 2007 Fransa cumhurbaşkanlığı seçimleri öncesinde Dominique Strauss-Kahn'ı desteklemiş, ancak Ségolène Royal'in önseçimi kazanması üzerine onu desteklemiştir. 2007 Fransa genel seçimleri sonrasında 2. François Fillon Hükümeti'nde görevler üstlenmiş ve Sosyalist Parti'den ayrılıp Çağdaş Sol'u [La Gauche Moderne (LGM)] kurmuştur. 2. Fillon Hükümeti'nin son bulması üzerine 2010 yılında tekrar senatörlüğe dönmüştür. Yerel YÃ¶netimler Meclis Senato Hükümet Allie Haze Allie Haze (d. 10 Mayıs 1987), Amerikalı porno yıldızı ve model. Mayıs 2011 tarihinde Vivid Entertainment anlaşma imzalamıştır. Aynı yılın kasım ayında Vivid ile "Allie Haze: True Sex" adında ilk filmini çekmiştir. 2011 Cannes Film Festivali'nde dünyaca ünlü erotik seri Emmanuelle'nin yeniden çekilecek olan filminde başrol oynayacağı açıklanmıştır. "Allie Haze" önceleri kendini lezbiyen olarak tanımlarken, şimdilerde ise biseksüel olarak tanımlamaktadır. Krešimir Ćosić Kupası Krešimir Ćosić Kupası, Hırvatistan'ın ulusal basketbol kupasıdır. Kupa 1992'den beri düzenlenmektedir. Hristiyan demokrasi Hristiyan demokrasi, merkez sağ bir ideolojidir. Bu ideoloji, ülke içinde "Hristiyanlık ilkelerinin" uygulamasına dayalıdır. Kamu içinde Hristiyan ahlakı, geleneği ve adetlerinin, modern ve demokratik bir biçimde uygulanmasını savunmaktadır. Hristiyan demokrasi ideolojisi, muhafazakârlık ve Katolik toplumsal öğretisinin etkisi altında, 19. yüzyılda Avrupa'da ortaya çıkmıştır. Ekonomik olarak ise sosyal piyasa ekonomisini savunur. Latin Amerika'da bu sol ideolojiye dönüşmüşken, Avrupa'daki Hristiyan demokrat siyasi partiler genellikle muhafazakâr, liberal ve ılımlıdır. MÃ¼deccenler Müdeccenler ya da Müdecceller (İspanyolca "Mudéjar"), İber Yarımadası'nda daha önce Arapların yönetimi altında bulunan Endülüs'te, Reconquista (Yeniden fetih) süreci ve izleyen dönemde Katolik yönetimi altında yaşayan İspanya Müslümanları. Bunların sürdürdüğü mimari üsluba da aynı ad verilir. "Müdeccen" ya da "müdeccel" Arapça kökenlidir. Priscilla Chan Priscilla Chan, Hong Kong'lu Cantopop şarkıcısı. Ali Murat Daryal Ali Murat Daryal Türk İlahiyat profesörü. 1931’de İstanbul’da doğdu. 15 Mart 2017 tarihinde vefat etti. 1950’de Taksim Erkek Lisesini, 1959’da İstanbul Üniversitesi Edebiyat Fakültesi Arap-Fars Filolojisi Bölümü'nü bitirdi. Aynı üniversitenin Psikoloji Bölümünden de mezun oldu. İslâmî ilimler üzerine özel dersler aldı. İstanbul Üniversitesi Edebiyat Fakültesi İslâm Araştırmaları Bölümü'nde asistanlık ve orta dereceli okullarda din bilgisi öğretmenliği yaptıktan sonra, 1966’da İstanbul Yüksek İslâm Enstitüsüne öğretim görevlisi olarak tayin edildi. 1988’de doktorasını tamamladı, 1998’te profesör oldu. Aynı yıl yaş haddinden emekli olan Prof. Dr. Ali Murat Daryal, bir süre daha Marmara Üniversitesi İlâhiyat Fakültesi'nde sözleşmeli olarak öğretime devam etti. Eserleri: İslâm’ın Doğuşu ve İlk Yayılışının Psiko-sosyal Açıdan Tahlili, (doktora tezi), 1988; İFAV yayınları, 1989; Kurban Kesmenin Psikolojik Temelleri, 1980; İFAV Yayınları, 1994; Dinî Hayatın Psiko-sosyal Temelleri, İFAV Yayınları, 1994; Psiko-sosyal açıdan Medeniyetler ve Mesajları, Seyran Kitap, 1997. UÄŸur Balaban Uğur Balaban, (d. 25 Ocak 1982) Türk tiyatro ve dizi oyuncusu. Balaban aynı zamanda tiyatro ve diksiyon eğitmenliği, radyo programcılığı, DJ'lik ve halk oyunları eğitmenliği de yapmaktadır. Milli Savunma Üniversitesi Deniz Kuvvetleri Astsubay Meslek Yüksekokulu Deniz Astsubay Meslek Yüksekokulu, (kısaca DAMYO) Türk Deniz Kuvvetleri'ne Astsubay yetiştirilmesi amacıyla; Yalova iline bağlı Altınova ilçesinde bulunan ve önlisans düzeyinde eğitim veren askeri okuldur. 5 Şubat 1890 tarihinde Bahriye Nazırı Hasan Hüsnü Paşa Ceride-i Bahriye Gazetesinde yayınlanan bir ilanla Gedikli (Astsubay) sınıfının açılması emrini vermiş ve Şura'yı Bahriye'nin 3 Nisan 1890 tarih ve 21 Sayılı Ceride-i Bahriye'de çıkan nizamnamesiyle "Deniz Gedikli Sınıfı" resmen kurulmuştur. İlk Gedikliler (Astsubay) 15 Haziran 1890 tarihinde Selimiye Gemisi'nde eğitim ve öğretime başlamıştır. Daha sonra bu okul çeşitli sorunlar nedeniyle kapatılmıştır. II. Meşrutiyet'in ilanından sonra, 30 Aralık 1915'te yayımlanan "Makine Çırakları Nizamnamesi" ile Makine Gedikli Sınıfı yeniden kurularak Tir-i Müjgan Gemisi'nde Şubat 1916 tarihli "Gemici Çırakları Nizamnamesi" ile de Güverte Gedikli Okulu, İclaliye Gemisi ve Muin-i Zafer Korveti'nde eğitime başlamıştır. United States Secret Service United States Secret Service veya USSS (Türkçe: Birleşik Devletler Gizli Servisi) ya da kısaca Gizli Servis Amerika Birleşik Devletleri Federal kolluk kuvvetlerinin bir parçası olan ABD Kamu Güvenlik Teşkilatının bir bölümüdür. Başlıca görevi ABD Başkanı ve ailesini korumaktır. Bunun yanında ABD para birimi ve hazinesi ile ilgili finansal suçlar ile başkan adayları, üst düzey yabancı ziyaretçiler ile ilgilenmektir. Çevresel sinir hasarı Çevresel sinir hasarı, çevresel sinir sisteminde (ÇSS) hem sinirde hem de bağ dokusu etrafındaki hasarın büyüklüğüne göre Seddon sınıflandırması baz alınarak kategorize edilir. Sinir sistemi glia ile desteklenen sinir hücrelerine (nöron) bağlı olarak karakterize edilir. Merkezi sinir sisteminin aksine ÇSS'de nörorejenerasyonu mümkündür. Çevresel rejenerasyonda ortaya çıkan süreçler şu büyük olaylara ayrılır: Wallerian dejenerasyonu, akson rejenerasyonu/büyümesi ve sinir reinnervasyonu. Çerveresel rejenerasyondaki olaylar sinir hasarının ekseninde olması beklenir. Proksimal (yakınsal) eziklik, hasarlı sinir hücrelerinde bulunan ve "rejenerasyonun" bir parçası olan hücre gövdesinin uçlarında oluşur. Distal (uç) eziklik ise, hasarlı sinir hücrelerinde bulunan ve "dejenerasyonun" bir parçası olan akson ucunda oluşur. Bu uçsal ezik bölüm rejenerasyonlu aksonun büyüme yönündedir. Çevresel sinir hasarı araştırmaları, Amerikan İç Savaşı zamanında başladı ve şu ana kadarki gelişme, sadece süreçlerin genişleyerek karakterize edilmesi ve sinir rejenerasyonunu ile reinnervasyonuna katkı sağlayan faktörleri kapsamakla kalmadı, aynı zamanda sinir rejenerasyonunu arttıran biyolojik yöntemler ve büyümeyi geliştiren moleküler uygulamalar gibi tedavileri de saptadı. Sinir hasarının en hafif olan türü, sinir hücrelerinin kalıcı hasarı olmayan ve aksonların büyünlüğünü bozmayan nöropraksidir. Biraz daha ağır olanı, aksonları kesintiye uğratan, fakat miyelin kılıfın onarılması mümkün olan ve aksonotmezis olarak adlandırılan türdür. En ağır sinir hasarı ise, sinir bütünlüğünü tamamen bozan, fakat yine de kurtarma ihtimali olan ve nörotemezis olarak adlandırılan türdür. Wallerian dejenerasyonu, sinir rejenerasyonundan önce meydana gelen bir süreçtir ve temizleme veya özellikle reinnervasyon için uçsal ezikliğin onarılmasını amaçlayan temizleme süreci olarak açıklanabilir. Schwann hücreleri, çevresel sinir sistemindeki sinir hücreleri için destek ve koruma sağlayan ve miyelin biçiminde olan nöroglialardır. Wallerian dejenerasyonu esnasında, Schwann hücreleri ve makrofajlar, özellikle uçsal hasarlı bölgede bulunan miyelin ve hasarlı aksonlar gibi enkazları kaldırmak ve tekrar büyümeyi sağlayan nörotropik faktörleri serbest bırakmak için etkileşime girer. Wallerian dejenerasyonunda Schwann hücreleri özellikle, endonöryum boyunca dizilerek büyürler ve endonöryumu koruyan bir Büngner bantı (boB) meydana getirirler. Sinirle donatılmayan Schwann hücreleri çoğalarak Büngner bantlarını ve kalan bağ dokusu bazal zarı da endonöryumu biçimlendirir. Bu bantlar aksonların tekrar büyümesinde de önemli rol oynar. Hasarlı aksonların dejenerasyonunda kalsiyumun da bir rolü vardır. Sinirsel hücre gövdesinde, hücre çekirdeğinin gövde çevresinde dolaşmasını, endoplazmik retikulumun ayrılmasını ve dağılmasını sağlayan ve kromatoliz oluşması olarak adlandırılan bir süreç meydana gelir. Schwann hücreleri Wallerian dejenerasyonunda etkindir. Bunlar sadece miyelinin fagositozunu (yenmesini) sağlamakla kalmaz, aynı zamanda fagositozun devamlılığını sağlayan makrofajların iyileşmesinde de rol oynar. Schwann hücrelerinin fagositik rolü olduğu, bu hücrelerdeki moleküllerin araştırılması sonucu ortaya çıktı. Bu hücreler özellikle iltihaplı makrofazlarda önemlidir. Galaktoz özlü lektinteki MAC-2 gibi bir antikor, makrofajca zengin dejenerasyonlu sinirlerde değil, aynı zamanda makrofajı az fakat Schwann hücrelerince zengin olan dejenerasyonlu sinirlerde de görülür. MAC-2'nin dejenerasyonlu sinirlerdeki etkileri daha çok miyelin fagositozunda görülür. MAC-2 miktarı ile miyelin fagositozunun hızı arasında doğru bir orantı vardı. MAC-2'deki eksiklik miyelinin hasarlı bölgeden uzaklaştırılmasında sınırlamaya bile neden olabilir. Schwann hücreleri, hasarlı bölgede makrofajlar ortaya çıkmadan önce meydana gelen demiyelinizasyon hastalığında da rolü vardır. Elektron mikroskobu ve immünohistokimyasal analiz ile sinir lifi çimdiklendiğinde, makrofazların hasarlı bölgeye varmadan önce, miyelinin ufalandığı ve Schwann hücrelerinin sitoplazmasında miyelin enkazı ve miyelin zerreleri bulunduğu görüldü. Bu durum, makrofazların hasarlı bölgeye varmadan önce, fagositozun başladığını gösterir. Schwann hücreleri, hem hasarlı sinirdeki büyümeyi geliştiren hem de Schwann hücrelerini destekleyen sinir büyüme faktörü ve silier nörotropik faktör gibi nörotropik faktörlerin değil, aynı zamanda aksonların büyümesine kılavuzluk eden nörit gelişim faktörünün de meydana gelmesinde önemli rol oynar. Bu iki faktör aşağıda açıklanmıştır. Çevresel rejenerasyonda makrofazların birincil rolü, Wallerian dejenerasyonu esnasındaki demiyelinizasyonudur. İmmünohistokimyasal analiz, demiyelinli ve ezik tellürde, kesik sinirlerde, miyelin fagositozu için belirleyi olan lizozimde ve bazı bölgelerde oluşan ve makrofaj için belirleyici olan ED1'de görüldü. Lizozim ayrıca, hasarlı sinirdeki makrofajlar tarafından yapılan miyelin fagositozunun geçici sürecini sağlamayı da üstlenir. Northern blot yöntemi, miyelin fagositozu esnasında beklenen bir sürede lizozimin uç noktasında mRNA'nın ortaya çıktığını gösterdi. Makrofajlar, hasarlı sinir bölgesindeki tüm hücresel enkazları fagositoz yapamaz. Bunlar seçicidirler, belirli faktörleri kurtarır. Makrofajalar, hasarlı bölgedeki kolesterolü kurtamak için gereken apolipoprotien E proteinini üretir. Nörotropik faktörler, sinir hücrelerinin sağlıklı gelişmesi ve büyümesi ile ilgilidir. Besleyici bir faktör, büyümesi sağlamak için gıda üretmekle ilgilidir. Faktörler genellikle, tirozin kinaz reseptörleri için protein ligandlarıdır. Nörotropik faktörler, hasarlı sinir hücrelerindeki büyüme konisi tarafından emilerek bozulan taşıma işlemini harekete geçirir ve onları hücre gövdesine geri götürür. NFG, normalde sağlıklı ve gelişip büyümeyen sinirlerde az oranda etkisi vardır, fakat sinir hasarında Schwann hücrelerindeki büyümeyi arttırarak hasara tepki verir. Bu faktör, aksonal rejenerasyonuna tepki vermek için uçsal bölümdeki Schwann hücrelerinin büyümesini ve çoğalmasına arttıran bir mekanizmadır. CNTF, normalde sağlıklı sinirlerdeki Schwann hücreleri büyük oranda etkisi vardır, fakat sinir hasarına tepkisi, uzak bölümdeki Schwann hücrelerini azaltmakla olur. Fakat hasarlı aksonların tekrar büyümesi başlamadıkça bunun etkisi düşüktür. IGFs, çevresel sinir sistemindeki aksonal rejenerasyonu arttırır. IGF-I ve IGF-II mRNA seviyeleri, kemenin siyatik sinirin uçsal bölümündeki ezik hasar nedeniyle önemli derecede arttar. Onarılan sinir bölgesinde lokal olarak iletilen IGF-I, sinir dokusundaki aksonal rejenerasyonu önemli derecede arttırabilir ve felçli bir kasın işlevinin kurtulmasına çabucak yardımcı olur. Nörit gelişim faktörler, uçsal bölgedeki Schwann hücreleri tarafından üretilen fibronektin ve liminin gibi ekstrasellüler matriks proteinlerdir. Fibronektinler, bazal zarın bileşikleridir ve nörit büyümeyi geliştirir. Sinir hücrelerinin rejenerasyonunda nörit büyüme faktörleri aksonun yapışmasında Kadherin-2 gibi nöral hücre yapışma moleküllerinin (N-CAM) rolü oynar. Elektriksel uyarma (stimuli), nörorejenerasyonunu geliştirebilir. Uyarma frekansı, aksonal rejenerasyonun miktarındaki artışta ve kalitesinde hatta aksonu destekleyen miyelin ve kan damarlarındaki büyümede önemli bir faktördür. Rejenerasyonun histolojiksel (dokusal) analizi ve ölçümü, hasarlı siyatik sinirlerde alçak frekans ile uyarmanın yüksek frekans ile yapılan uyarmadan daha iyi sonuç verdiğini göstermiştir. Girne Amerikan Üniversitesi Mimarlık, Tasarım ve Güzel Sanatlar Fakültesi Girne Amerikan Üniversitesi Mimarlık, Tasarım ve Güzel Sanatlar Fakültesi 2009 yılında Mühendislik ve Mimarlık fakültesinin bölünmesiyle kuruldu. Bu fakülte bünyesinde Mimarlık, İç Mimarlık, Grafik Tasarım ve Resim bölümleri bulunmaktadır . Mimarlık Bölümü 2012 yılından itibaren Avrupa Mimarlık Okulları Birliği (EAAE) üyesidir . Fakülte'nin Yapı Yönetimi Master Programı Eduniversal tarafından 2013 yılında dünyanın en iyi 100 master programı arasında yer almaktadır. Fakültenin kuruluşundan bugüne dekanlığı sırasıyla Doç. Dr. Ayşe Zeynep Onur (2009-2010), Yrd. Doç. Dr. Ali Erhan Öztemir (2010-2011), Prof. Dr. Güzin Demirkan Türel (2011-2012) ve Doç. Dr. Hossein Sadri (2012 - devam etmektedir) yürütmüşler. Harun Ã‡etin Harun Çetin, Türk yazar. Çetin; Ordu ilinin Çamaş ilçesinde dünyaya gelmiş, ilk ve orta öğrenimini burada tamamlamıştır. 2006 senesinde Kocaeli Üniversitesi Türk Dili ve Edebiyatı Bölümünü kazanmış, 2008 yılında ise İstanbul Üniversitesi Tarih Bölümü kazanmıştır. Yazar, eserlerini yazmadan önce klasik medrese eğitimi almış ve Ortadoğu'da araştırmalarda bulunmuştur. İlk kitabı "Fitne"'yi 2010 yılında yayınlayan yazar, bu eserinde İslam Tarihindeki Ehl-i Sünnet'e muhalif hareketleri günümüzü de dahil ederek anlatmıştır. İkinci eseri "Çağının Eşsiz Sultanı Harun Reşid"'de ise; İslam Tarihinin en ünlü halifelerinden Harun Reşid'in hayatını yalnızca belgelere dayanarak yazmış ve Türk tarihçiliğinde Halife Harun Reşid'in hayatını anlatan ilk eser olmuştur. Eser, 2011'de Kayıhan Yayınevinden çıkmıştır. Üçüncü eseri "Şah-ı Gülistan" ise, edebiyata dair olup, aşkları pek şöhret bulmuş olan gül ile bülbülün hikâyesidir. Destansı ve şiirsel dille yazılan eser dikkatleri celbetmiştir. Eser, 2012 tarihinde Kayıhan Yayınevinden çıkmıştır. Yazarın çalışmalarının temelini İslam Tarihi ve edebiyatı teşkil etmektedir. Bedi Buval Bedi Bastien Buval, ( d. 16 Haziran 1986 ) Paços Ferreira kulübünde forvet olarak oynayan Fransız futbolcudur. Yusuf Ziya Bahadınlı Yusuf Ziya Bahadınlı, ( d. 1927 ) Türk Öğretmen, yazar , yayıncı, siyasetçidir. Yozgat ili Bahadın ilçesinde doğan Bahadınlı, ilkokulu burada okumuştur. Belirli sürelerle Yozgat Ortaokulu, Pazarören Köy Enstitüsü, Yüksek Köy Enstitüsü, Balıkesir Eğitim Enstitüsü, Ankara Gazi Eğitim Enstitüsü'nde (Edebiyat Bölümü) okudu. İlk, orta, öğretmen okulu ve liselerde Türkçe-Edebiyat öğretmenliği yapmıştır. "Hür" ve "Yeni Dünya" isimli yayınevlerini kurmuş, bu yayınevleri yirmi yıl süresince yayın hayatını sürdümüştür. Ayrıca sosyalizmin sorunlarını işleyen "İlke" ve "Yeni Dünya" isimli iki dergi çıkarmıştır. Bir dönem Türkiye İşçi Partisi (TİP) milletvekili olarak Türkiye Büyük Millet Meclisi'nde (TBMM) milletvekili olarak bulunmuştur. 11 yıl boyunca Fransa ve Almanya ülkelerinde sürgünde kaldı. Yusuf Ziya Bahadınlı'nın TBMM'de bulunduğu dönemde yürüttüğü çalışmalar (verdiği soru önergeleri, teklifler, yaptığı konuşmalar) ile ilgili genel kurul tutanaklarına TBMM Kütüphane ve Arşiv Hizmetleri Başkanlığı'nın web sitesinden erişilmektedir. LÃ¼tfi Mestan Lütfi Ahmed Mestan (Bulgar: Лютви Ахмед Местан, 24 Aralık 1960; Çorbacılar, Kırkova, Kırcaali), Türk asıllı Bulgar siyasetçi, 19 Ocak 2013 tarihinden 24 Aralık 2015 tarihine kadar Hak ve Özgürlükler Hareketi Genel Başkanı oldu. 24 Kasım 2015 tarihinde Rusya Hava Kuvvetleri'ne ait Sukhoi Su-24M tipi uçağın Türk hava sahasını ihlal etmesinden dolayı Türk Hava Kuvvetleri tarafından düşürülmesinin ardından, bu konuyla ilgili Türkiye'ye destek vermesi sebebiyle, 24 Aralık 2015 tarihinde Hak ve Özgürlükler Hareketi Partisi'ndeki başkanlık görevinden alındı ve parti üyeliğinden ihraç edildi. Hak ve Özgürlükler Hareketi Partisi'nin yaptığı açıklamaya göre Mart 2016'daki olağan kongreye kadar üçlü "Başkanlık Kurulu" partiyi yöneteceği belirtildi. 10 Nisan 2016 tarihinde Sorumluluk, Özgürlük ve Hoşgörü İçin Demokratlar adlı bir siyasi parti kurdu. Bu siyasi partinin Bulgarca kısaltılmışı DOST anlamına gelmektedir. Partinin temel politikası Türkiye, NATO, AB ile dostluk ve liberalizm eğilimindedir. MerkÃ¼r (mitoloji) Merkür, önemli bir Roma tanrısıdır. O maddi kazanç, ticaret, belagat (ve dolayısıyla şiir), mesajlar / iletişim (kehanet dahil), gezginler, sınırlar, şans, hile ve hırsızların tanrısıydı. Ayrıca yer altında ruhlara rehberlik ediyordu. II. Hacı Giray II. Hacı Giray (1644 - 1689) Kırım hanı. 1648 yılında Kırım'da doğdu. Kalgay Kırım Giray’ın oğludur. İkinci Viyana kuşatmasına katıldı (1683). Bu sırada Kırım hanı olan Murat Giray’ın geç yardımı üzerine, muhâsara bozgunla neticelendi. Sancak-ı şerîfi düşman eline geçmekten Hacı Giray kurtardı. Savaş sonunda Merzifonlu Kara Mustafa Paşa, Kırım Hanı Murat Giray'ı vazifesinden alıp, yerine Hacı Giray’ı tâyin etti (1683). Hacı Giray'ın hanlığına karşı çıkan Şirin Kabilesi ve bâzı Kırım beyleri, ayaklandılarsa da duruma hâkim oldu (1684). Merzifonlu Kara Mustafa Paşa'nın Viyana bozgunu sebebiyle idamı üzerine, İstanbul'daki en büyük desteğini kaybetti. Kırım'da kendisine karşı tekrar isyan başlaması üzerine hanlıktan alınan Hacı Giray Rodos’a gönderildi (1684). Yerine Selim Giray Han tâyin edildi. 1689 yılında Rodos'ta vefât etti. Vezir HanÄ± Vezir Hanı, İstanbul ili Fatih ilçesine bağlı Çemberlitaş semtinde bulunan ve bulunduğu sokağa adını veren bir handır. Hanın 1659-60 tarihli kitabesinde, Fazıl Ahmet Paşa tarafından Köprülü Külliyesi'ne dahil edilmek üzere yaptırıldığı yazılıdır. Vezir Hanı'nda İstanbul'a yerleşmiş Katolik Gürcülerin on dokuz odası vardı. Bu odalarda Gürcistan'dan gelen kişileri ağırlıyorlardı. 1894 Depremi'nde odaların ikisi tamamen yıkıldı; altısı da zarar gördü. Gerçekte Bomonti Gürcü Katolik Kilisesi'ne ait olan bu odalar, Madam Lusi Köçeoğlu adlı bir kişinin üzerine kayıtlıydı. Birinci Dünya Savaşı'nın çıkması, iyi yönetilememesi ve mülkiyet sorununun çözülememesi üzerine bu odalar Bomonti Gürcü Katolik Kilisesi'nin elinden çıktı. KK Split KK Split, (Košarkaški Klub Split), (sponsorluk anlaşmasıyla birlikte KK Split CO), Split, Hırvatistan'da bulunan, A-1 Liga ve Krešimir Ćosić Kupası'nda mücadele eden profesyonel basketbol kulübü. Kulübün kökleri 1945'te kurulmuş olan Hajduk spor kulübünün basketbol şubesine dayanmakta. Aralıklarla geçen 3 yıllık sürecin ardından, 1948'de kulüp KK Hajduk ismiyle kendi bağımsız spor organizasyonunu kurdu. Bir sonraki yıl olan 1949'da ismini değiştirerek KK Split ismini aldı. 10 yıldan fazla bir süre alt liglerde mücadele ettikten sonra, kulüp 1963-64 sezonunda nihayet YUBA Liga'ya yükseldi ve SFR Yugoslavia parçalanana kadar uzunca bir zaman 1. ligde kaldı. 1969'da kulüp adını KK Jugoplastika olarak değiştirdi ve bu adı 1990'a kadar kullandı. KK Split Avrupa basketbolunda birçok başarıya imza attı. İlk şampiyonlar da dahil olmak üzere ASK Riga'dan sonra EuroLeague'i arka arkaya 3 kez kazanan iki takımdan birisi oldu. 1989, 1990, 1991'de KK Jugoplastika ve POP 84 olarak bilindiği dönemde, Dino Rađa, Toni Kukoč, Žan Tabak ve Velimir Perasović gibi basketbolcularıyla birlikte, Avrupa'nın en üst düzey kupası olan EuroLeague'i arka arkaya 3 kez kazanma başarısı gösterdiler. Bu başarılarından ayrı olarak KK Split; 1972'de EuroLeague'de final oynadı ve finalde Ignis Varese'ye kaybetti, ayrıca 1976 ve 1977'de olmak üzere 2 Koraç Kupası kazandı. Erişim Tarihi: 20 Ocak 2013 Koรง: Mladen Erjavec Pray (Justin Bieber şarkısı) Pray, Kanadalı kayıt artisti Justin Bieber'ın seslendirdiği bir şarkıdır. Omar Martinez, Adam Messinger, The Messengers tarafından yazılmıştır, The Messengers ayrıca şarkının prodüktörlüğünü üstlenmiştir. Şarkı ilk olarak bazı Avrupa ülkelerinde Bieber'ın ilk toplama albümü 'dan çıkan bir tekli olarak yayınlandı. Fakat, Amerika ve Kanada'da Bieber'ın ilk akustik albümü ya da ikinci toplama albümü My Worlds Acoustic'e dahil oldu. Bieber'a göre, bu şarkının yazımındaki ilham kaynağı Michael Jackson'un 1987 çıkışlı Bad albümündeki Man in the Mirror (1988) parçasıdır. Şarkı, çağdaş Hristiyan şarkısıdır fakat içinde R&B ve pop özgüleri içerir. Şarkı aslında normal enstrümantal içerir fakat ara sıra elektronik sesler duymak mümkündür. "Pray", genellikle olumlu yorumlar almıştır çünkü verilmek istenen mesaj burada ön plana çıkmaktadır. Fakat, Almanya ve Avusturya'da listenin yarısına çıkabilmiştir. Şarkının müzik videosu, Facebook'ta 11 Aralık 2010'da yayınlanmıştır. Klasik Tekli Parmak güreşi Parmak güreşi (İngilizce: "Thumb wrestling") , başparmakla yapılan bir güreştir. İki kişilik yapılır. Dünyanın her yerinde bilinmez ama ABD ve Avrupa gibi batılı ülkelerde daha yaygındır. Halk arasında çıkmıştır. Ancak ne zaman ortaya çıktığı bilinmemektedir. Adında "güreş" olsa da gerçekte bir "oyun"dur. A oyuncusunun başparmağı, B oyuncusunun başparmağının altında kalır ise B oyuncusu; B oyuncusunun başparmağı, A oyuncusunun başparmağının altında kalır ise A oyuncusu kazanır. Yani amaç "rakibin başparmağını kıstırmak" olarak özetlenebilir. Never Say Never (Justin Bieber şarkısı) "Never Say Never", Kanadalı pop şarkıcısı Justin Bieber'ın kaydettiği bir şarkıdır. Şarkı esasen, 2010 yılında çekilen The Karate Kid filminin tanıtım müziği olarak yayınlandı, ayrıca şarkıya aynı filmin başrol oyuncusu Jaden Smith eşlik etmiştir. Şarkı esasen, açık saçık sözleriyle bir demo halinde Amerikan şarkıcı Travis Garland'a aitti. Sözler, The Messengers, ve Omarr Ramber tarafından yazılmıştır. Nedense, bilinmeyen bir sebepten ötürü Bieber, şarkıyı film için kaydetmekten vazgeçti. Şarkının sözleri filme uygun olarak yeniden The Messengers, Rambert, Smith, ve Bieber'ın vocal prodüktörü Kuk Harrell tarafından yazılmıştır. Şarkı, R&B ve pop özgüleri içerir fakat şarkının sadece bir bölümü hip-hop'dur. Şarkı ilk olarak 8 Haziran 2010'da dijital yükleme olarak yayınlandı. Şarkı daha sonra Bieber'ın ikinci toplama albümü My Worlds Acoustic'e eklendi. Bieber'ın tanıtmak amaçlı şarkı, albümünün lider teklisi oldu. "Never Say Never", Kanada, Norveç ve Yeni Zelanda'da ilk yirmiye girmeyi, Avustralya'da ise ilk kırka girmeyi başardı. "The Remixes" albümünde tekrar yayınlandıktan sonra şarkı, Billboard Hot 100'de sekizinci sıraya kadar yükseldi. Şarkı ilk olarak, 4 Haziran 2010'da Today Show'da "Baby", "Somebody to Love", ve "One Time"'ın bir parçası olarak seslendirildi. Şarkı, Bieber'ın ilk turnesi My World Tour'un şarkı listesinin de bir parçasıydı. 31 Ağustos 2010'daki Madison Square Garden konserine, hip-hop bölümünü söylemesi için Smith davet edildi. Bieber, şarkıyı son olarak halen süren Believe Tour'da seslendirmekte. A-1 Liga A-1 Liga ya da Hırvatistan Basketbol Ligi, Hırvatistan'daki en üst düzey basketbol ligi. Hırvatistan Basketbol Federasyonu tarafından düzenlenmektedir. Normal sezonu 1. ile 4. ve 2. ile 3. bitirenler arasında yapılan maçlar sonunda kazanan takımlar şampiyonluk için karşı karşıya gelirler. Mistletoe (Justin Bieber şarkısı) "Mistletoe", Kanadalı şarkıcı Justin Bieber'ın Christmas şarkısıdır. Şarkının yazımı ve prodüktörlüğü, Nasri ve Adam Messinger tarafından yapılmıştır. Şarkı, 17 Ekim 2011'de, Bieber'ın ilk Christmas albümü Under the Mistletoe'nun lider teklisi olarak yayınlandı. Şarkı, pop ve R&B özgüleri, biraz da Reggae tarzı içerir. "Mistletoe", genelinde olumlu yorumlar almıştır. Şarkı, Kanada, Danimarka ve Norveç'te ilk on'a kadar yükselmiştir, diğer ülkelerde ise ilk kırka girmeyi başarmıştır. Şarkının beraberinde getirdiği müzik videosunu Roman White yönetmiştir. Klip, şarkıcının karlı, ışıklandırılmış bir sokakta şarkı söylediğini ele alır. Bunun nedeni yaklaşan klibi Christmas tatili sezonuna benzetmektedir. Şarkı ilk olarak 5 Ekim 2011'de Bieber'ın My World turnesinin Brezilya ayağında, Rio De Janerio konserinde söylenmiştir. Şark ayrıca, 6 Kasım, 2011'de MTV Avrupa Müzik Ödülleri'nde söylenmiştir. Bieber şarkıyı daha sonra 20 Kasım 2011'de, 2011 Amerikan Müzik Ödülleri'nde seslendirmiştir. 10 Kasım 2011'de Bambi ödüllerinde ve X Factor (Almanya)'da söylemiştir. Ayrıca şarkı X Factor (İngiltere)'nin yarı finalinde Bieber'ın sürpriz konuk olmasıyla söylenmiştir. Şarkı son olarak, 10 Aralık 2011'de yayınlanan, İngiltere ITV kanalının bir saatlik 'This is Justin Bieber' programında, Tinnie Tempah ile söylenmiştir. Live My Life Live My Life, Amerikan grup Far East Movement'ın dördüncü stüdyo albümü "Dirty Bass"deki bir şarkıdır. Şarkı, Justin Bieber'ın vokallerini ve nakarat kısmını söylemesini içerir. Şarkı 28 Şubat 2012'de albümün lider teklisi olarak yayınlanmıştır. Şarkının prodüktörlüğünü RedOne ve De Paris yapmıştır. Şarkının müzik videosu 5 Nisan 2012'de YouTube'da yayınlanmıştır. Fakat, şarkıda bulunan Justin Bieber, klipte bulunmamıştır. Klipte, LMFO'dan Redfoo bulunmaktadır. Bunun yanı sıra, Eva Simons, Roshon Fegan ve Zendaya'da klipte bulunanlar arasındadır. Klip, Amsterdam, Hollanda'da çekilmiştir. Eenie Meenie Eenie Meenie, Jamaikalı-Amerikalı şarkıcı Sean Kingston ve Kanadalı şarkıcı Justin Bieber'ın düetidir. Şarkı, Kingston, Bieber, Carlos Battey, Steven Battey, Benny Blanco, Marcos Palacios ve Ernest Clark tarafından yazılmıştır, prodüktörlüğü de Blanco tarafından yapılmıştır. Orijinalde, şarkı Kingston'un üçüncü stüdyo albümü Back 2 Life albümünün birinci teklisi olarak yayınlanacaktı fakat bilinmeyen nedenlerden dolayı bu işlem geri çekildi. Fakat daha sonra şarkı, Bieber'ın My World 2.0 albümüne eklenmiştir. Şarkı, dans-pop, Kingston'un reggae özgülerini, Bieber'ın da R&B vokalleri bulunmakta. Wallerian dejenerasyonu Wallerian dejenerasyonu (İngilizce anterograde veya orthograde degeneration olarak da bilinir), bir sinir hücre gövdesinin dışında bulunan aksondaki sinir lifinin kesilmesi veya ezilmesi sonucu gelişen ve hasarın dejenerasyonunu ifade eden bir süreçtir. Bu süreçlerden biri de 'Wallerian-benzeri dejenerasyon' olarak bilinir ve özellikle aksoplazmik taşıma bozulduğunda nörodejenerasyonu meydana getirir. Hücre kültürü araştırmaları, NMNAT2 aksonal proteininin yeterli miktarda olması arızanın iletilmesinde kilit rol oynadığını göstermiştir. Wallerian dejenerasyonu, hem merkezi sinir sistemi (MSS) hem de çevresel sinir sistemindeki (ÇSS) aksonal hasarlardan sonra, hasarlı bölgenin uçsal (distal) bölümünde ortaya çıkar ve genellikle 24-36 saat içinde bir lezyon oluşmaya başlar. Dejenerasyonun hemen öncesinde uçsal akson bölümü elektriksel ikaza hazırdır. Hasardan sonra aksonal yapı bozulur ve aksonal zar kopar. Miyelin kılıfın bozulması ve makrofajların sızmasından sonra aksonal dejenerasyon başlar. Schwann hücrelerince oluşturulan makrofajlar, dejenerasyondaki enkazları temizler. Wallerian dejenerasyonu, Nörofizyolog Augustus Volney Waller'den sonra adlandırıldı. Waller, 1850'de kurbağalardaki glossopharingeal ve hipoglossal kraniyal sinirler üzerine bir şiddet uygulayarak yaptığı deneyde, beyinsapındaki hücre gövdelerinin hasarlı bölgedeki sinirlerden ayrıldığını gözlemledi. Waller, miyelin parçalanmasının omurilik soğanını etkilediği ve çeşitli büyüklüklerde parçalanma olduğunu açıkladı. Dejenereli aksonlar lekeli zerre biçimine dönüşür. Her ne kadar çoğu hasar, hasarlı parçaların iyileştirilmesini sağlayan bir kalsiyum akış sinyaline tepki verse bile aksonal hasarlar, hasarın 30 dakika içinde yakınsal (hücre gövdesine yakın) ve uçsal bölümlerdeki ayrışmayı hızlandıran akut aksonal dejenerasyonun (AAD) başlamasına öncülük eder. Dejenerasyonun ardından aksolemma şişer ve sonuçta boncuksu formasyon oluşur. Bu süreç, ÇSS'de yaklaşık olarak 24 saat içinde, MSS'de ise daha uzun süre sonra oluşur. Miyelin, aksonların etrafına sararak birbirlerinden yalıtılmalarını sağlayan fosfolipit bir zardır. ÇSS'de, Schwann hücreleri tarafından oluşturulurken, MSS'de oligodentroglialar (veya oligodendrosit) tarafından oluşturulur. Miyelin atılımı Wallerian dejenerasyonundan sonraki adımdır. Miyelin enkazların atılması ÇSS ile MSS'de farklıdır. MSS'ye göre ÇSS'de enkaz atılımı çok hızlı ve daha verimli olur ve Schwann hücreleri bu farkın birincil nedenidir. Bu iki sistem arasındaki diğer fark kan-doku bariyerinin geçirgenliğideki değişimdir. ÇSS'de geçirgenlik uçsal bölüme doğru artar, fakat, MSS'de bariyerin bozulması yalnızca hasarlı bölgeye bağlıdır Schwann hücrelerinin aksonal hasara tepkisi hızlıdır. Tepki süresi aksonal dejenerasyonun ilk başlangıcı ile hesaplanır. Tepkinin hızında Nörogulinlerin etkili olduğuna inanılıyor. Bunlar, Schwann hücre mikrovillisindeki, mitojen etkili protein kinaz sonucu oluşan ve "insan epidermal büyüme faktörü" olan HER2/neu reseptörünü etkinleştirir. Schwann hücreleri açısından bakıldığında, oligodendrositler akson sinyalinin varlığı için gereklidir. Gelişim aşamalarında oligodendrositler, akson ile bağlantı yapmak ve apoptozise maruz kalan herhangi bir akson sinyalini almakta acizdir. Dejenerasyondan sonra rejenerasyon başlar. Rejenerasyon ÇSS'de hızlıdır ve günde 1 milimetreden daha fazla büyüme olur. Uygun reinnervasyon için doku nakli gerekebilir. Rejenerasyon, büyüme faktörlerini serbest bırakan Schwann hücreleri tarafından desteklenir. MSS rejenerasyonu daha yavaştır ve çoğu türde bulunmaz. Bunun birincil nedeni, miyelin enkazlarının atılmasındaki gecikme olabilir. Antakya (antik kent) Antakya (Grekçe: Ἀντιόχεια "Antiócheia", Süryanice: ܐܢܛܝܘܟܝܐ "Anṭiokia", İbranice: אנטיוכיה, "antiyokhya", Gürcüce: ანტიოქია, Ermenice: Անտիոք "Antiok", Latince: Antiochia ad Orontem, Arapça :انطاکیه "Anṭākiya"), Asi Nehri kıyısına kurulmuş bir antik kent. Kalıntıları günümüz Antakya şehrinde bulunur ve modern şehre ismini verir. Antakya Büyük İskender'in generallerinden I. Seleukos tarafından milattan önce dördüncü yüzyılın sonunda kuruldu. Şehrin gelişmesinde coğrafi, askeri ve ekonomik konumu büyük bir etken olmuştur. Şehrin Baharat Yolu, İpek Yolu ve Kral Yolu'nun yakınlarında bulunması ekonomik olarak gelişmesini hızlandırmış ve yakın doğunun başkenti olma yolunda İskenderiye'ye rakip olmasını sağlamıştır. Şehir ayrıca Helenistik Yahudiliğin ve İkinci Tapınak Dönemi Yahudiliğinin ana merkezlerinden biridir. Antakya'nın şehirleşmesinin büyük bir bölümünü Roma İmparatorluğu topraklarının Doğu Akdeniz bölgesindeki en önemli şehirlerden biri olduğunda yaşamıştır. Antakya, hem uzun tarihi hem de Helenistik Yahudiliğin ve Erken Hristiyanlığın ortaya çıkmasında oynadığı kilit rolü sebebi ile "Hristiyanlığın Beşiği" olarak adlandırılır. Hristiyan Yeni Ahit, "Hristiyan" isminin ilk olarak Antakya'da ortaya çıktığını ileri sürer. Şehir, Suriye Tetrapolisi olarak bilinen (Antioch, Seleucia Pieria, Epemiye, Laodicea) şehirlerden birisidir. Şehir, Augustus zamanında yarım milyon nüfusa sahip bir metropoldü ancak, Orta Çağ'da yaşanan savaşlar, sık yaşanan depremler ve Moğol istilaları ardından Antakya'dan geçmeyi bırakan ticaret yollarının değişmesi sebebi ile önemini kaybetmiştir. Antakya'dan önce aynı bölgede Meroe adlı bir yerleşim bulunmaktaydı. Burada Herodot'un "Pers Artemis'i" olarak adlandırdığı, Semitik tanrılardan Anat'a ait bir tapınak bulunmaktaydı. Bu tapınak Antakya'nın Doğu mahallesinde bulunuyordu. Habib-i Neccar Dağı'nın eteklerinde Io veya adında bir yerleşim yeri bulunmaktaydı. Bu isim kendilerini Attik İyonyalılarla bağdaştırmak isteyen Antakyalılar tarafından kullanılrdı. Io'nun küçük bir tüccar Yunan kolonisi olduğu düşünülmektedir. Ayrıca Antakya'lı Yunan Tarihçi İoannis Malalas ova içinde Asi Nehri kenarında Bottia adında bir ilkel bir yerleşimin de olduğunu belirtmektedir. Milattan sonra 4. yüzyılda yaşamış Antakya'lı bir hatip olan Libanios'un yazılarında Büyük İskender'in Antakya mevkisinde kamp kurduğu ve Antakya'nın kuzeybatısında Zeus'a bir sunak yaptırdığını belirtmiştir. Bu olay sadece Libanios'un yazılarında geçmektedir. Muhtemelen Antakya'nın statüsüne yükseltmek amacı ile yapılmış olabileceği düşünülse de gerçek olmaması için bir sebep bulunmamaktadır. Milattan önce 323 yılında Büyük İskender'in ölümünden sonra, generalleri işgal ettikleri bölgeleri kendi aralarında paylaşmıştır. I. Seleukos Nikator Milattan önce 301 yılında, İpsos Savaşı'nın ardından Suriye topraklarının hakimiyetini kazanmış ve Suriye'nin kuzeybatısında dört "kardeş" şehir kurmaya başlamıştır. Bunlardan biri babası Antiochus'un şerefine kurduğu Antakya'dır. Suda'ya göre de şehrin adı I. Seleukos Nikotor'un oğlu I. Antiohos'tan gelmektedir. I. Seleukos'un onaltı Antioch kurduğu düşünülmektedir. I. Seleukos Antakya'nın kurulacağı yeri dini bir törenle seçmiştir. Zeus'un hayvanı olduğuna inanılan kartala bir parça kurban eti verilmiş ve kartalın bu adağı taşıdığı yere şehir kurulmuştur. Seleukos bu dini töreni saltanatının 12. yılında Kadim Makedon Takviminin Artemisos (MÖ Mayıs 300 yılı) ayının 22. gününde gerçekleştirmiştir. Antakya kısa zamanda Seleucia Pieria'nın üstüne çıkarak Suriye'nin başkenti olmuştur. Orijinal Selevkos şehri, mimar Xenarius tarafından İskenderiye'nin ızgara planı taklit edilerek yapılmıştır. Libanios bu şehrin ilk binasını ve yerleşim planını şu şekilde anlatır. Kalesi Habib-i Neccar dağının üstünde bulunuyordu ve şehrin geneli dağın kuzeyinde, nehrin saçaklandığı yerde dağın yamaçlarında yerleşmışti. Şehir merkezinde iki büyük sütunlu yol kesişiyordu. Kısa bir süre sonra şehrin doğusuna Antiochus I tarafından ikinci bir mahalle kuruldu. Kendine ait surları bulunan bu mahalle, Strabon'nun tabirine göre Yunan şehrinin aksine yerel kültüre sahipti. Asi nehrinin içinde şehrin kuzeyinde büyük bir ada bulunmaktaydı. II. Seleukos Kallinikos bu ada üzerinde 3. bir "şehir" kurmaya başladı bu şehir III. Antiohos tarafından tamamlandı. IV. Antiokhos Epiphanēs tarafından M.Ö. 175-164 yılları arasında dördüncü ve son mahalle eklendi. Bu mahallenin eklenmesi ile Antakya, Tetrapolis olarak bilinmeye başladı. Şehrin çapı Batı'dan Doğu'ya 6 Kilometre Kuzey'den Güney'e bundan biraz daha az uzunluktaydı. Bu alanın içinde birçok büyük bahçe bulunmaktaydı. Yeni şehir Atina'lıların yakınlarda bulunan Antigonia şehrinden getirdiği göçmenler, Makedonya'lılar ve Yahudiler (Kuruluştan itibaren tüm hakları verilmiş olan)'in karışımından oluşmaktaydı. Antakya'nın kuruluştaki özgür nüfusu 17.000 ve 25.000 arasında olduğu tahmin edilmektedir. Bu sayıya köleler ve yerel göçmenler dahil değildir. Antakya'nın nüfusu geç Helenistik dönem ve erken Roma döneminde 500.000 kişiyi geçerek zirve noktasına ulaşmış ve Roma İmparatorluğu içinde Roma ve İskenderiye'den sonra en büyük üçüncü şehir olmuştur. 4. Yüzyılın ikinci yarısında Libanios'a göre nüfus 150.000 ve İoannis Hrisostomos'a göre de 200.000'dir (çocuklar ve köleler bu sayıya dahil değildir.). Şehrin Heraclea mahallesinin yaklaşık 6 kilometre batısında, ortasında Büyük Apollon Tapınağı bulunan bol ağaçlıklı ve su kaynaklı cennetten bir köşe Daphne (Defne) bulunmaktaydı. Bu tapınak I. Seleukos tarafından yaptırılmış ve Apollon'u Müzlerin başı olan Musagetes formunda tasvir eden, heykeltıraş Bryaxis tarafından yapılmış görkemli bir heykelle zenginleştirilmiştir. Daha sonra Diocletianus tarafından yer altına bu tapınağa eşlik edecek bir Hekate tapınağı yapılmıştır. Daphne'nin doğal güzelliği ve gevşek ahlakı tüm batı dünyasında ün salmıştı ve doğal olarak Antakya' da bu üne ortak oluyordu. Antakya I. Antiohos döneminde Selevkos İmparatorluğu'nun başkenti ve mahkeme şehri olmuştur, fakat asıl önem kazanması Ankyra Muharebesi sonucu Selevkos İmparatorluğu'nun Anadolu'da hakimiyeti kaybetmesi ve güç merkezinin Anadolu'dan kaymasına dayanır. Aynı şekilde bu savaş, dolaylı yoldan Pergamon Krallığı'nın yükselişine sebep olmuştur. Bu savaş sonrası Selevkoslar Antakya'da yaşamış ve başkentlerine de en iyi şekilde bakmışlardır. Helenistik Dönem ile alakalı bilgiler geç Roma döneminde yaşamış yazarlardan geldiği için Suriye dışında kalan bölgelerle alakalı bilinenler çok sınırlıdır. Romalı yazarlar şehirde Yunanlar tarafından yapılmış önemli binalar arasında sadece günümüzde de hala Habib-i Neccar dağının eteklerinde kalıntıları bulunan tiyatrodan ve Asi nehrinin içindeki adada bulunan saraydan bahsetmektedir. Cicero, "Pro Archia"'da Antakya'dan "En bilge insanların bulunduğu ve en özgürlükçü araştırmaların yapılabildiği kalabalık bir şehir." olarak bahseder. Selevkos döneminden bu arayışlarda bulunan ve günümüze gelen kayda değer isimler Stoacı Felsefeci Antakya'lı Apollophanes ve yazar Phoebus'tur. Şehrin nüfusunun büyük bir bölümü yüzeysel olarak Helenik'ti ve resmi olmayan hayatta Aramice konuşuluyordu. Krallara verilen lakaplar genelde Aramice oluyordu. Kuzey Suriye'nin büyük tanrıları olan Dafni ve Apollon dışında büyük oranda Meroe'nun Pers Artemis'i, Hierapolis Bambyce'in Atargatis'i gibi yerel tanrılara inanılıyordu. "Altın Şehir" sıfatından şehrin görünümünün çok görkemli olduğu çıkarımını yapabiliriz. Fakat şehir, bulunduğu bölgenin sismik hareketliliğe çok sık maruz kalması sebebiyle bu görkemi koruyabilmek için sürekli bir bakım-onarıma ihtiyaç duyuyordu. Kayıtlı ilk büyük depremin, şehir ile ilgili bildiklerimizin büyük bir bölümünün kaynağı olan yerel tarihçi İoannis Malalas, M.Ö.148 yılında meydana geldiğini ve çok büyük bir yıkıma sebep olduğu'nu yazmıştır. Şehrin sakinleri isyana yatkın, dönek ve sefahat düşkünlüğü dillere düşmüş bir haldeydi. Selevkos hanedanının M.Ö.147'de I. Aleksandros'a karşı ve M.Ö.129'da II. Dimitrios'a karşı çıkan isyanları gibi iç anlaşmazlıklarında şehir sakinleri, şiddet içeren bir tutumla isyanlarda rol alıyorlardı. Öyle ki, M.Ö.129'daki isyanda II. Dimitrios'u sarayında kuşatan Antakya'lılara karşı, Yahudi'lerden oluşan askeri birliğini göndererek şehrin kontrolünü ciddi kıyımla ve büyük bir bölümü yanmış olarak geri ele alabilmiştir. Antakya halkı Selevkos hanedanı'nın son dönemlerinde zayıf hükümdarlarının açık bir şekilde aleyhine dönmüş ve M.Ö. 83 yılında II. Tigran'ı şehri ilhak etmesi için davet etmiş, M.Ö. 65 yılında XIII. Antiohos'u tahttan indirmeye çalışmış ve ertesi yıl Roma Cumhuriyeti'ne katılmayı talep etmiştir. Bu istekleri M.Ö. 64 yılında kabul görmüş ve Suriye ile birlikte "civitas libera (serbest şehir)" olarak Roma Cumhuriyeti hükmü altına girmiştir. Romalılar "melez" Antakya'lılara sınırsız bir aşağılama ile bakıyorlardı. Fakat, İmparatorluğun Doğusuna başkent olmak için çok uzakta ve ücrada kalan İskenderiye'nin aksine, çok daha merkezi bir yerde ve ticaret yolları üstünde bulunan Antakya en başından itibaren İmparatorları için değerli bir şehirdi. Çevresel sinir hasarı sınıflandırması Çevresel sinir hasarı sınıflandırması, prognoza yardımcı olur ve hastalığın derecesini tanımlar. Sinir hasarı sınıflandırması 1943'te Seddon ve 1951'de Sunderland tarafından yapılmıştır. Sinir hasarının en düşük derecesi, sinirlerde hasar olmayan, fakat sinyal iletiminin aksamasına neden olan ve nöropraksi olarak adlandırılan bir hasardır. İkinci derecesi, bağ dokusu sağlam olan fakat sinir hücresindeki aksonların kesintiye uğramasına neden olan ve aksonotmezis olarak adlandırılan hasardır. Üçüncü derece hasar (ki bu hasarın son derecesidir), hem aksonların hem de bağ dokusunu hasara uğratarak sinir bütünlüğünü tamamen bozan ve nörotemezis olarak adlandırılan bir hasardır. 1943'te üç tür çevresel sinir hasarı tanımlamıştır. Bunlar: Aksonal bütünlüğü bozmayan geçici bir hasardır. Bu hasarda, sinir iletiminde aksonları etkileyen fizyolojik bir engel vardır. DiÄŸer belirtileri: Bağ dokusunda hasar olmayan olan fakat sinir hücresindeki aksonların kesintiye uğramasına neden olan bir hasardır. DiÄŸer belirtileri: Hem aksonların hem de bağ dokusunu hasara uğratarak sinir bütünlüğünü tamamen bozan bir hasardır. DiÄŸer belirtileri: UGC 10770 UGC 10770 (veya Arp 32), Ejderha takımyıldızı bölgesinde yaklaşık olarak uzaklıkta bulunan bir galaksi çiftidir. Arp'ın Tuhaf Galaksiler Atlası'nda "İntegral işaretli sarmal galaksiler" kategorisinde yer alır. Gerçekte ise çarpışma sürecindeki iki galaksidir (PGC 59804 ve PGC 59862). Ã‡imular Çimular ya da Çimu kültürü (İspanyolca "chimú" sg "chimúes" pl), günümüzdeki kuzey Peru topraklarında 1100-1470 yılları arasında Chimor denen krallığı Moçe kültüründen (Erken Çimu, Pre-Çimu, Proto-Çimu) sonra gelişen ve İnka İmparatorluğundan önce yıkılan Güney Amerika Kızılderili kültürü ve bu kültürü oluşturan halk. Çimu dilleri ailesine giren ve Çimuca (ya da Moçikaca, Yunkaca) olarak adlandırılan dillerinin konuşanı yoktur. Ã‡imu Çimu ya da Chimú şu anlamlara gelebilir: UGC 8613 UGC 8613 (veya Arp 33), Başak takımyıldızı bölgesinde yaklaşık olarak uzaklıkta bulunan bir çubuklu sarmal gökadadır. Halton Arp tarafından görüntülenmiş ve Arp 33 olarak "İntegral işaretli sarmal gökadalar" kategorisi altında Tuhaf Gökadalar Atlası'na dahil edilmiştir. Arp 33, Tuhaf Gökadalar Atlası'nda bir gökada zinciri oluşturan Arp 326'nın bir parçası olarak gösterilir. Bu zincir Çoban takımyıldızının güneybatı köşesine yakın Başak takımyıldızına doğru yer alır. Aslında bu gerçek bir zincir değildir fakat en az iki gökada grubundan oluşur. PGC 214126 ile gökada çifti oluştururlar. UGC 8613'ün yapısındaki bozulmanın bu komşu gökadanın etkisiyle olduğu düşünülmektedir. Ã‡imu dilleri Çimu dilleri (), Güney Amerika'da kuzey Peru ile Ekvador arasından Andlar'da soyu tükenmiş üç dilden oluşan Kızılderili dil ailesi. Konuşanları Kolomb öncesi Çimu kültürünü oluşturmuşlardı. UGC 212 UGC 212 veya Arp 35, Balıklar takımyıldızı bölgesinde yaklaşık olarak uzaklıkta bulunan bir çubuklu sarmal gökadadır. Arp 35, Tuhaf Gökadalar Atlası'nın integral işaretli gökadalar kategorisinde yer alır ve muhtemelen PGC 1431 ile etkileşim halindedir. UGC 8548 UGC 8548 veya Arp 36, Av Köpekleri takımyıldızı bölgesinde yaklaşık olarak uzaklıkta bulunan bir çubuklu sarmal galaksidir. Galaksi, Arp 36 olarak Tuhaf Galaksiler Atlası'nın "İntegral işaretli sarmal galaksiler" kategorisinde yer alır. Yamuk Yamuk, en az iki kenarı paralel olan dörtgen. Paralel olan kenarlarına "yamuğun tabanları", paralel olmayan kenarlarına ise "yanal kenarlar" adı verilir. Yamuğun alanı ""K"" ile gösterilir. "a" ve "b" kenarlarının toplamının ikiye bölümünün yükseklik ile çarpılmasıyla hesaplanır. Formülü ise şöyledir;formula_1 Orta taban, yamuğun iki kenarının orta noktasını birleştiren doğru parçasıdır ve ""m"" ile gösterilir. "a" ve "'b" kenarlarının uzunluk ortalamaları alınarak hesaplanır. Formülü ise şöyledir; Yükseklik, yamuğun tabanlarını dik olarak kesen doğru parçasıdır ve ""h"" ile gösterilir. "a", "b", "c" ve "d" kenarlarının bazı işlemlerden geçirilmesi ile hesaplanır. Formülü ise şöyledir; Telelrefah Muharebesi Telelrefah Muharebesi, 9 Ocak 1917 tarihinde, 1. Dünya Savaşı sırasında gerçekleşmiş bir muharebedir. Muharebe, Büyük Britanya'nın Anzak Kuvvetleri ile Osmanlı Devleti arasında gerçekleşmiş olup, Sina ve Filistin Cephesi'nin bir parçasıdır. Bölgedeki Osmanlı garnizonu, bulunduğu pozisyonun güçlü olmasına karşın Anzak saldırısına direnemedi ve büyük ölçüde imha oldu. Böylece Romani Muharebesi'yle başlayan gerileme, bu muharebede de sürdü. Moçikaca Moçikaca (İspanyolca "idioma mochica/muchik/yunca/yunka/yunga" ; İngilizce "Mochica, Mochika, Muchic, Muchik, Yunga, Yunca, Chimu, Chimú"), Peru'da Kolomb öncesi Çimu ve Moçe kültürlerini oluşturan halklar tarafından konuşulan Çimu dilleri ailesinden bir Kızılderili dilidir. İlk kaydı 1607 yılında yapılan Moçikacanın yaklaşık 1920'de soyu tükenmiştir. IC 4271 IC 4271, Av Köpekleri takımyıldızı bölgesinde yaklaşık olarak uzaklıkta bulunan bir galaksi çiftidir. IC 4271, sarmal galaksi PGC 47334 ve yoğun galaksi PGC 3096774'ten oluşur. Fransız astronom Stéphane Javelle tarafından 10 Temmuz 1896 tarihinde keşfedildi. Halton Arp tarafından görüntülenmiş ve Arp 40 olarak "Eşlikçileri düşük yüzey parlaklığına sahip sarmal gökadalar" kategorisi altında Tuhaf Gökadalar Atlası'na dahil edilmiştir. Claddagh yüzüğü Claddagh yüzüğü (İrlandaca: fáinne Chladaigh), sevgi, sadakat ve arkadaşlık (eller dostluk, kalp sevgi, taç sadakat) temsil eden geleneksel İrlanda yüzüğüdür. Adını İrlanda'daki Claddagh kasabasından almıştır. Yüzük ilk olarak 17. yüzyılda üretildi. Charlie Adlard Charles "Charlie" Adlard (d. 1966), Britanyalı çizgi roman sanatçısı. "Savage" ile "Yürüyen Ölüler" çizgi romanıyla bilinmektedir. Ã‡inantekler Çinantekler (kendilerince "Tsa ju jmí" «eski kelime insanları/gente de palabra antigua»; İspanyolca "los chinantecas, los chinantecos"), Meksika'nın Oaxaca, Puebla ve Veracruz eyaletlerinde yaşayan Oto-Mange dil grubundan, tarım yapan Kızılderili halkıdır. Çinantek dillerine giren 14 dili konuşurlar. Ã‡inantek Çinantek ya da Chinantek/Chinantec/Chinanteco/Chinanteca şu anlamlara gelebilir: Ã‡inantek dilleri Çinantek dilleri, Meksika'nın daha çok Oaxaca eyaletinde çinantekler tarafından konuşulan ve Oto-Mange dilleri ailesinden 14 dilden oluşan Kızılderili dil grubu Çipça Çipça ya da Çibca/Chibcha şu anlamlara gelebilir: Çipça dilleri Çipça dilleri (İngilizce "Chibchan, Chíbchan, Chibchano"), Kosta Rika, Panama ve Kolombiya'da Çipçalar tarafından konuşulan Kızılderili dil grubu TanrÄ±ya Feryat Tanrıya Feryat, 1980 tarihli Türk filmi. Takip (film, 1981) Takip, yönetmenliğini Remzi Jöntürk'ün yaptığı, 1982 çıkışlı Türk filmi. Le nozze di Teti e di Peleo Le nozze di Teti e di Peleo (Türkçe:"Teti ve Peleo'nun Düğünü") Venedik'li besteci Francesco Cavalli tarafından "Orazio Persiano"'nun, Homeros'un İlyada eserinde konusu bulunup uyarlanan librettosuna göre hazırlanmış 3 perdelik "Festa teatrale ("opera scenica")" janrında olan opera eseridir. Prömiyer temsili 24 Ocak, 1639'da Teatro San Cassiano, Venedik'te verilmiştir. Bu eser Francesco Cavalli'nin ilk opera eseri olduğu gibi Venedik opera stilinde elimize notaları geçen ilk opera eseri olmuştur. Bu ilk Venedik tipi opera ile Francesco Cavalli çok başarı kazanmıştır. Bundan sonra Venedik sezonu için Cavelli her yıl yeni bir opera eseri besteleyip sahneletmiştir. Kompozisyon çok kontrpuan ustalığı gerektirmektedir. Ayrıca bu eserde antik Yunan-Roma tanrılarına çok yer verilmekte ve bu sahneler çok kompleks sahneleme lüzum göstermektedir. Bunun yanında çok aktif olmaları gereken çeşitli antik Yunan mitolojisi karakterleri (tanrılar, tritonlar, "maenadlar", daimonlar ve benzerleri), kostümlü bir koro ve dansçılar istemektedir. Bu eserde bulan bazı özel arya şekilleri ve stilize danslar sonradan opera janrinın bulucusu olan besteci Monteverdi tarafından kendi geç opera eserlerine kullanılmıştır. Phtya kralı Peleos, verdiği hizmetlere karşılık olarak, Jüpiter ve Poseidon tarafından, çok güzel bir nereid olan Thetis ile evlendirilmek istenmektektedir. Fakat Thetis önceden bu evlenmeye karşıdır ve kendini çeşitli bitki ve hayvan (bir ağaç, bir yılan, bir kuş, bir kaplan vb) şekillerine değiştirerek bu evlenmeden kaçmaya çalışmaktadır. Fakat sonunda Sentor Quiron vasıtasıyla eski şekline dönüştürülüp evliliğe razı olur. Düğün merasim ve eğlenceleri başlamıştır. Tam bu eğlentiler sırasında uyuşmazlık çıkartmakla ünlü "Discordia (Eriş)" ortaya bir altın elma atar. Bu altın elmanın en güzel tanrıçaya ithaf edildiğini ve ona verilmesi gerektiğini bildirir. Tanrılar ve düğünde bulunan insanlardan hiçbiri bu altın elmanın kime verileceğini bilmemekte ve bu verme görevini üzerine almak istememektedir. Sonunda Jüpiter Paris'in hakem olarak en güzel tanrıçayı bulmasını ve ona bu altın elmayı vermesine karar verir. Bu karar, sonunda Truva Savaşı'nın başlamasına neden olacaktır. Aymara dilleri Aymara dilleri (İngilizce "Aymaran"), Peru ve Bolivya'da konuşulan Kızılderili dil grubu Keçumara dilleri Keçumara dilleri (İngilizce "Quechumaran"), Keçuva ile Aymara dilleri için oluşturulan farazî dil ailesi. Pedro ProenÃ§a Pedro Proença Oliveira Alves Garcia (d. 3 Kasım 1970) Portekizli futbol hakemi. Proença Supertaça Cândido de Oliveira, Taça de Portugal finalleri, Taça da Liga finalleri dahil olmak üzere UEFA Şampiyonlar Ligi ve Avrupa Futbol Şampiyonası finallerinin hepsini yönetmiş ilk hakemdir. 2006-07 sezonunda, Proença Yılın Portekizli Hakemi unvanını almıştır. 2009-10 sezonunda UEFA'nın Elit kategorisine girmiştir. 22 Haziran 2011 tarihinde, Portekiz Futbol Federasyonu tarafından 2010-11 sezonu için "En İyi Hakem" seçilmiştir. Ãœmmi Sinan Ümmi Sinan (d. ? - ö. 1551), halk edebiyatı şairi ve Halvetî tarikatı, Sinaniye kolunun kurucusu. Asıl adı İbrahim olan Ümmi Sinan'ın hayatı hakkında pek bilgi yoktur. Bursalı ya da Karamanlı olduğunu söylenmektedir. Şiirleri "Divan" adıyla toplanmış fakat basılmamıştır. Nasıl İsyan Etmem Nasıl İsyan Etmem, yönetmenliğini Temel Gürsu'nun, senaryosunu Arda Uskan'ın yazdığı, 1982 tarihli Türk filmi. Öksüz Dede Öksüz Dede, halk edebiyatı ozanı. Öksüz Âşık olarak da bilinmektedir. Şiirlerinde Öksüz Dede mahlası kullanan ozanın doğum ve ölüm tarihleri hakkında herhangi bir bilgi mevcut değildir. Tuna boylarında yetiştiği ve III. Murad döneminde yaşadığı sanılmaktadır. Kahramanlık konusu içeren şiirler yazmış bir Yeniçeri şairidir. 1557-1590 arası Osmanlı-İran savaşları sonrasında İran Şehzadesi Haydar Mirza'nın rehin alınmasıyla yazdığı koşmaların kendisinin hangi devirde yaşadığı öğrenilmektedir. Devşirme olarak Yeniçeri ocağına alınmıştır. Alatna, Alaska Alatna (İnyupikçe "Alaasuq" ) — Amerika Birleşik Devletleri ne bağlı Alaska eyaletinin Yukon–Koyukuk Census Area sayım bölgesinde İnyupiklerce meskun olan bir sayım yerleşimi. Toplam alanı 94.4 km² olan yerleşimin nüfusu 2010 yılına göre 37 kişidir. Günümüzde Alatna'da daha çok Kobuk ve Selawik Malimiut İnyupikleri ile Nunamiut İnyupikleri yaşar. Komşu Allakaket yerleşiminin yerli halkı ise Koyukoncanın Koyukuk Merkezî Koyukoncası ("Central Koyukuk sub-dialect") şivesini konuşan Kızılderili Alaska Atabasklarıdır ve bu iki yerleşim ticaret yaparlar. Koyukon yerlilerinin 1971 Alaska Yerli Talepleri Çözümleme Yasası (ANCSA) gereği kurulan Alaska Yerli Bölge Şirketlerinden Doyon, Limited yerli bölge şirketine bağlı K'oyitl'ots'ina Limited adlı yerli şirketi vardır. Yerüstü kaynakları köy şirketine, yeraltı kaynakları ise bölge şirketine aittir. İç Alaska'nın Yukon-Tanana Subregion alt bölgesinde bulunan yerleşimin Merkezî Koyukonlar denen yerli halkının Alatna Traditional Council adlı idari yapılanması Tanana Chiefs Conference adlı üst yapılanmaya dahildir. L'Ormindo L'Ormindo Venedik'li besteci Francesco Cavalli tarafından "Giovanni Faustini"'nun,librettosuna göre hazırlanmış 1 prolog ile 3 perdelik ""favola dramatica musicale"" janrında olan opera eseridir. Prömiyer temsili 1644'te Teatro San Cassiano, Venedik'te yapılmıştır. Eserin orijinal partisyon notaları "Biblioteca Marciana" Venedik'te bulunmaktadır. L'Ormindo ooperasının prömiyer temsili 1644'te Teatro San Cassiano, Venedik'te yapılmıştır. Bundan sonra L'Ormindo eseri çok nadir olarak yapımlanıp sahnelenmiştir. Bu eserdeki bazı karakterlerin "kastrati" sesi için hazırlanması ve bu sesin 19. yüzyıl başından itibaren ortadan kaybolması dolayısıyla bu eser zamanımızda bestecinin istediği şekilde seslendirilememektedir. 1644'ten sonra eser hiç sahnelenmeden 1967'de Glydbourne Festival, İngiltere'de yapımlanmasına kadar nerede ise unutulmuştur. Bu ilk modern sahnelenmesinde orkestra şefi "Raymond Leppard" tarafından hazırlanan aranjmanlar kullanılmıştır. Bundan sonraki yapımlanması New York, ABD'de Juilliard School'da olmuş ve bu sahnelenme de yine Raymond Leppard tarafından gerçekleştirilmiştir. Daha yeni bir yapımlanma sahnelenmesi Şubat 2007'de ABD'de Pittsburgh Operaevi tarafından yapılmış ve bu yapımlama için yeni olarak Peter Foster tarafından hazırlanan partisyon notaları kullanılmıştır. Mekan: Antik Mauretanya Krallığı'da Fas şehri Amida ve Ormido, yabancı ülkelerin prenslerdir ama Maueetanya'nın savunması için gelmişler ve destek sağlamaktadırlar. Her ikisii de Mauretanya'nın yaşlı kralı ile evli olan Kraliçe Erisbe'ye aşık olmuşlardır. Prensler kraliçenin onlara karşı tutumunu tam olarak öğreninceye kadar için arkadaşlıklarını devam ettirmeye kararlıdırlar. Operanın ele aldığı dönem içinde, bu iki prens arasındaki rekabete karışmak için Amore, Amida'nın ilişkisini kestiği Prenses Sicle ve Sicle'nin bakıcısı olan Erice birbiri arkasına prenslere karşı gizli entirkaler uygulamayi düşünmektedirler. Erice "ölü ruhlar" ile bağlantılar kurmak bahanesi ile bir ruh çağırma seansı düzenler. Bu seansta güya "ölü" olan Prensen Sicle, Prens Amida'yı kendine ihanet edip intihar etmesine neden olmak ile suçlar. Prens Amida bu seans öğrendiklerinden çok etkilenir; yaptıklarından çok tövbekar olur ve Prenses Sicle'yi hala da sevdiğini anlar. Prenses Sicle'nin ölü bir ruh olmadığının ve yaşadığının açıklanmayı ile büyük bir sevince kapılır ve tekrar ona döner. Bu arada Ormindo ve Erisbe birlikte Tunus'a kaçmaya karar verirler. Burası Ormindo'nın kendi kendi ülkesidir ve buraya yapılacak hücumlardan korumak için tedbirler almaya başlar. Kral Hariadeno karısının Prens Ormindo ile birlikte kaçtığını öğrenince komutanı olan Osman'a onları zehirleyip öldürmesi için emir verir. Fakat, Erisbe'nin sırdaşı olan Mirinda, uygun teşvikler ile, ve eğer Osman aşıkların canlarını bağışlarsa onunla evleneceğine söz vererek, Osman'ın aşıklara zehir vereceğine uyku ılacı vermesini sağlar. Sonunda her şey herkes için aşağı yukarı uygun olan sonuçlara bağlanır. Kral Hariadano, Ormindo'nın kralın gençliğince yaşadığı bir gizli aşktan olan kendi oğlu olduğunu öğrenir. Kral herkesi affeder ve krallık tahtını da Ormindo'ya bırakır. "TÃ¼m eser" "Parçalar" Fırıldak Ailesi Fırıldak Ailesi Türk animasyon televizyon dizisidir. 11 Şubat 2013 tarihinde yayın hayatına başlamıştır. Grafi2000 Prodüksiyon tarafından hazırlanan Fırıldak Ailesi, Türk televizyonlarında yetişkinlere yönelik yapılan ilk yerli çizgi filmdir. Dizi, Sabri, Yıldız, Dürdane, Afet, Zeki ve Tosun'dan oluşan orta sınıf bir Türk ailesinin satirik bir parodisidir. Animasyon dizinin sloganı 'Dünya dursa da onlar döner'dir. Dizi, 6 mayıs 2013'te yayınlanan 13. bölümü final olarak yayınlanmıştır. Ancak dizinin yeni sezonda kaldığı yerden devam edeceği açıklanmıştır. Dizinin yeni bölümlerinin 4 Eylül 2013'ten itibaren televizyonda değil YouTube'da devam edeceği duyurulmuştur. Daha Önce Yıldız Karakterini Seslendiren Demet Akbağ'ın Hükümet Kadın 2 ve Eyvah Eyvah 3 filmlerinin çekimlerini yapmasından dolayı onun yerine Yıldız'ın yeni sesi Gülen Karaman olmuştur.'Fırıldak Ailesi Orta Dünya' olarak 3D animasyon filmi yakında vizyona girecekti fakat 3.Sezon başladığı için ileri bir tarihe ertelendi. Filmin seslendirme ekibinde Murat Boz, Yılmaz Vural, Oğuzhan Koç, Eser Yenenler, İbrahim Büyükak, Mahmut Tuncer, Bülent Kayabaş, Gülen Karaman, Tülay Bursa, Keremcan Köse, Tayfun Talipoğlu, İsmail Yıldız, Tülay Köneçoğlu, Onur Akgülgil ve Barış Özgenç yer alır. Fırıldak Ailesi 3. sezon 28 Kasım 2015 itibarıyla, 1 hafta ara ile Pazar günü Tv8'de yayınlanmaya başlamıştır, 3. sezonun 29. bölümünde "Yılbaşında N'apıyorsun" bölümüyle sezon Finali vermiştir. Sabri ile yıldız karı kocadırlar. Çocukları Tosun, Zeki, Afet'tir. Yıldız'ın annesi, Sabri'nin ise kayınvalidesi ile birlikte orta halli bir evde yaşarlar. Aileye sonradan katılan kedi Bürol ise ailenin neşe kaynağıdır. 2. sezonda kedi Bürol çoğu bölümde izleyicinin karşısına çıkıyor. Her macerada farklı bir olaya atılan fırıldaklar tıpkı fırıldak gibi her olayın üstesinden gelmeyi başarıyorlar. Dizinin seslendirmeleri, İstanbul'daki İmaj Stüdyoları'nda, profesyonel oyuncu ve seslendirme sanatçıları tarafından yapılmaktadır. Daha önce Winnie-the-Pooh çizgi dizisinde Ayı Winnie karakterini seslendiren Bülent Kayabaş, Sabri Fırıldak karakterini seslendiriyor. Profesyonel oyuncu olan Demet Akbağ ilk kez seslendirme yaparak Yıldız Fırıldak karakterini seslendirmiştir. Daha sonra iş yoğunluğundan seslendirme yapamadığı için Yıldız Fırıldak karakterini Gülen Karaman seslendirmesi başlamıştır. Profesyonel bir oyuncu ve seslendirmen olan, Şirinler çizgi dizisinde Şirine karakterini ilk seslendiren ve birçok projede oyuncu olarak da rol alan Tülay Bursa, Dürdane Çektir karakterine ses vermektedir. Tülay Köneçoğlu ise Afet Fırıldak karakterine sesi ile hayat vermektedir. Profesyonel seslendirme sanatçısı olan ve Harry Potter film serisinin birçok filminde seslendirme yapan Keremcan Köse, Zeki Fırıldak karakterini seslendirmektedir. Şarkıcı, oyuncu ve seslendirme sanatçısı olan Oya Küçümen'de Tosun Fırıldak karakterini seslendirmektedir. Dizinin senaryosu Öyle Bir Geçer Zaman ki dizisininde senaryo yazarlığını yapan Coşkun Irmak tarafından yazılmaktadır. Öyle Bir Geçer Zaman ki dizisinde dram yazan Coşkun Irmak'ın Fırıldak Ailesi'nde komedi yazmasına şaşıranlar olmuştur. Dizinin müzikleri aynı zamanda Öyle Bir Geçer Zaman ki ve Huzur Sokağı gizi reyting rekortmeni dizilerinde müziklerini hazırlayan Cem Tuncer ve Nail Yurtsever tarafından yapılmaktadır. Varol Yaşaroğlu, dizinin yapımcılığını ve karakter tasarımını üstlenmektedir.Dizinin genel yönetmenliğini Berk Tokay yapmaktadır. Yönetmenliğini ve Seslendirme Yönetmenliğini ise Ömer Sinir yapmaktadır. Dizinin senaryosu ise Haluk Can Dizdaroğlu'na aittir. Karakterlerin modellemesini ise Tuncer Çelik ve Mevlit Bölükbaş yapmaktadır. Animasyon yönetmenliğini Mürsel Fındıkoğlu, Yapım Koordinatörlüğünü Mesut Apaydın üstlenirken . Kurgu Caner Dolgun'a aittir. Animasyon ekibi ise Emre Başkut, Ahmet Biber, Tahir Budak, Mürsel Fındıkoğlu, Uğur Giritlioğlu, Oktay Soyyılmaz, Orkun Sünör, Ali Burak Uysal, Alper Durmaz'dan oluşmaktadır. Dizi yayınlandığı günden itibaren reytinglerde bir başarı elde etmiştir. Gece 23.30'daki 25 dakikalık bölümleri ile prime-time'daki diziler ile yarışan Fırıldak Ailesi reytinglerde ilk 30 içine girerek başarılı bir sezon geçirmiştir. Fırıldak Ailesi'nin her bölüm başına olan maliyeti 130.000 Türk lirasıdır. Her bölümü sadece 25 dakika olan proje için Star TV yönetimi 1.000.000’dan daha fazla bir bütçeyi gözden çıkardı. Dizinin bölümleri, Türkiye'de daha çok 90-120 dakika gibi uzun süreli dizilerin yanında 25 dakikalık bir dizi olarak yayınlanmaktadır. Dizinin bölüm uzunluğu 25 dakika olsa da 23-28 dakika arasında değişmektedir. Dizinin yapımcısı Varol Yaşaroğlu, 'dizi bir animasyon olduğu için 90 dakika gibi uzun bir sürede olması imkânsız' demiştir. Dizi sanal reklam uygulamasını diğer adıyla ürün yerleştirmesini dizide kullanılmaktadır. Diziyi tanıtmak amacıyla ise billboardlara dizinin afişleri asılmıştır. Türkiye'nin yetişkinlere yönelik ilk animasyon dizisi olan Fırıldak Ailesi, yayın hayatına başlamadan Türk İşi Simpsonlar olarak adlandırılmıştır. Birçok haber sitelerindede bu başlık altında haberler yapılmıştır. Dizinin 5. bölümünde Sabri psikologa gitmiştir. Psikoloğun, yüzünde çıplak kadın figürü bulunan bir karakter olduğu görüldü. Sabri'ye yaklaşık 1 dakika boyunca tavsiyelerde bulunan doktorun alnındaki açıklık Subliminal kadının göğüs ve baş kısmını oluştururken kaş ve gözü de cinsel organı olarak dikkat çekti. Dizi, 6 mayıs 2013'te Star TV'de yayınlanan 13. bölümü final olarak yayınlanmıştır. Ancak dizinin yeni sezonda kaldığı yerden devam edeceği açıklanmıştır. Dizinin yeni bölümlerinin 4 Eylül 2013'ten itibaren televizyonda değil YouTube'da devam edeceği duyurulmuştur. Dizinin hayranları, dizi bittiğinde yapımcı Varol Yaşaroğlu'nu mesaj yağmuruna tutarak dizinin tekrar başlamasını istediklerini iletmişlerdir. Dizinin tekrar başlayacağını Varol Yaşaroğlu, Facebook'ta paylaştığı resimlerle belli etmiştir. Fırıldak Ailesi Orta Dünya, yönetmenliğini Haluk Can Dizdaroğlu ve Berk Tokay'ın üstlendiği, 10 Nisan 2015 vizyon tarihli Türk sinema filmidir. Fırıldak Ailesi Facebook Sayfası Grafi2000 Youtube KanalÄ± Ahmed Eflâkî Ahmed Eflâkî (ö. 1360, Konya), Karamanoğulları devrinde yaşamış Horasan erenlerinden din ve astronomi âlimi. Türkistan'da doğmuş, daha sonra Anadolu'ya yerleşmiştir. Konya'da Mevlânâ'nın oğlu Sultan Veled ile görüşmüş, daha sonra onun oğlu Ârif Çelebi'nin talebesi olmuştur. Ömrünün sonuna kadar onunla kalmış ve ilim için Anadolu'yu gezmişlerdir. Konya'da ölen Ahmed Eflâkî, Mevlana Türbesi civarına gömülmüştür. En önemli kitabı, Mevlânâ ve Mevlevî tarikatı hakkında en geniş bilgileri bulunduran Farsça olarak yazılmış Menâkıbü’l Ârifîn'dir. Çiğneme tütünü Çiğneme tütünü ya da çiğnemelik tütün, dumansız tütün tüketiminin en yaygını olan, pipo tütünlerinden yapılıp özel harmancılık gerektiren, kıyılıp tatlılaştırılan tütün yaprağının üst dudak ile diş eti arasına alınıp zaman zaman dişlerle çiğnenerek fazla su ve tükrüğün dışarı atılmasıyla kullanılan tütün. Daha çok Amerika Birleşik Devletleri'nde yaygındır. Dört türlü tütün kurutma metodundan ikisi (havada kurutma ile ateşte kurutma) çiğneme tütünlerinde uygulanır. ABD'de ateşte kurutulan Kentucky ve Tennessee tütünleri çiğnemelik tütün olarak kullanılır. Tütünün acı tadının giderilmesi için tatlı maddelerle takviye yapılması gerekir. Tatlandırıcı olarak keçiboynuzu, meyan kökü gibi tatlı bitkiler kullanlır. Meyan kökü özütü, tütün endüstrisinde fazla miktarda tüketilmektedir. Özellikle çiğneme tütünü, enfiye ve filtreli sigara yapımında koku ve tat vermek için kullanılmaktadır. Tütün endüstrisinde kullanılan meyan kökü miktarı, ABD’de yıllık meyan tüketiminin yaklaşık % 80’ini kapsamaktadır. Orta derecede tatlandırılmış çiğneme tütünleri ısı ile kurutulmuş ve güneş ile kurutulmuş tütünlerinden yapılır. Yüksek derecede tatlılaştırılmış çiğneme tütünleri Burley'lerden yapılır. Orta damarlarından ayrılarak sosa batırılan pipoluk tütünler prese verilir ve sonra istenilen rutubete gelene kadar kurutulur. Özel boylarda kalınca (örn. 12.5–25 mm kalınlığında) dilimler hâlinde kesilir. Bunlar dolguluk tütünlerdir ve prese edilirler. Dolgulara bilahare dışlık, üstlük (sargılık) ilave edilip tekrar prese edilirler ve tahtadan yapılmış küçük kutularda ambalajlanırlar. Çiğneme tütünü en eski tütün tüketim yollarından biridir. Kuzey ve Güney Amerika'daki Kızılderililer mineralli topraklarla karıştırdıkları tütün yapraklarını çiğnerler. Yupikler ve Koyukonlar gibi Alaska yerlileri huş ve söğüt ağaçlarının gövdesinde biten "Phellinus igniarius" türü kav mantarının küllerini içme (pipo), çekme (enfiye) ya da çiğneme tütününe katarlar. Maraş otu ya da ağız otu, Türkiye'ye özgü bir dumansız tütün formu olup daha çok Kahramanmaraş ve Gaziantep illerinde yaygın olarak kullanılmaktadır. Maraş otu, "Nicotiana rustica" (Hasankeyf tütünü, deli tütün) türünden tütün bitkisinin kurutulmuş yapraklarından hazırlanan tütün tozu ile meşe, ceviz veya asma çubuğundan elde edilen kül karışımından oluşur ve yaklaşık bir çay kaşığı kadar ya da daha fazla alınıp sigara kâğıdına sigaranın biraz daha inceltilmiş haliyle sarıldıktan sonra alt dudak ve ile çene arasına yerleştirilip kullanıcısına göre değişerek 5-10 30-40 dakika ağız içerisinde çiğnenmeden tutularak tüketilir ayrıca kağıtsız atılabilir. Bu işlem bireyin alışkanlığına bağlı olarak gün boyu tekrarlanır. Genotoksik etkili olup ağız kanseri (oral kanser) riskini artırır. Periferal lenfositlerde mikronukleus (MN) ve mikronukleuslu binukleat hücre (BNMN) oluşumunu indükler. Uluslararası Kanser Araştırmaları Ajansı'na göre, içme tütününü bırakma sürecinde tütün çiğnenmesi gerektiği yönündeki iddialar mevcut kanıtlarla desteklenmemektedir. Çiğneme tütünleri ağız kanserinin habercisi olan leukoplakia riskini artırmaktadır. Çiğneme tütünlerinin ağız ve boğaz kanserlerine yol açtığı bilinmektedir Kon-Tiki (film, 2012) Kon-Tiki (özgün adı: "Kon-Tiki"), 2012 Norveç yapımı biyografik macera filmidir. Norveçli kâşif Thor Heyerdahl'ın Polinezyalıların, bilinenlerin aksine Asya kıtasından değil de 1500 yıl kadar önce Güney Amerika kıtasından bu adalara gelmiş oldukları şeklindeki aykırı teorisini ispatlamak için bir grup gönüllüyle birlikte 1947 yılında yine kendisinin tasarladığı ve geçmişteki ilkel yapım teknikleriyle inşa ettikleri Kon-Tiki adlı arkaik salla yaptıkları maceralı Pasifik yolculuğunun dramatize edilmiş filmidir. Heyerdahl 1948 yılında bu yolculuğu anlatan bir belge-kitap yayımlamış, 1950 yılında da siyah-beyaz bir belgesel film yapmıştı. Kitap tüm dünyada 70 dilde 50 milyon adet basılırken, belgesel filmi de 1951'de En İyi Belgesel Film Akademi Ödülü'nü almıştı. Her iki filmin ve kitabın adı olan "Kon-Tiki", aynı zamanda Thor Heyerdahl'ın ahşap teknesinin de adıydı. Heyerdahl teknesine isim seçerken İnkaların 'Güneş ve Fırtına Tanrısı'nın adından esinlenmişti. Teknenin orijinali Oslo'daki "Kon-Tiki Müzesi"nde sergilenmektedir. Gerçek olaylara dayanan ve çekimleri Maldivler, Malta, Norveç, İsveç, Tayland, Bulgaristan ve New York gibi konuya uygun mekânlarda gerçekleştirilen "Kon-Tiki", 16.6 milyon dolarlık maliyetiyle Norveç sinema tarihinin en pahalı filmi unvanını almış, ayrıca çevrildiği yıl kendi ülkesinde gişe rekortmeni olmuştur. Film dijital formatta çekilmiştir. Kon-Tiki, 2013 yılında Norveç adına katılacağı Sinema Sanatları ve Bilimleri Akademisi'nin düzenlediği 85. Akademi Ödülleri yarışmasında, Yabancı Dilde En İyi Film Akademi Ödülü kategorisinde yarışmak