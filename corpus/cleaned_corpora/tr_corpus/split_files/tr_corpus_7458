Demi Lovato diziden ayrılmıştır, ve Chad Dylan Cooper ve yeni oyuncular dahil olmuştur. Ayrıca Sonny'nin Yıldız'ı 3. sezon olarak da bilinmektedir. Her bölümde diziye özel konuklar gelir ve her bölümde ortalama 4 skeç gösterilir. 5 Haziran 2011'de başlayan dizi 25 Mart 2012'de 26 bölüm sürerek final yapmıştır. So Random Ekibinden ilk olarak Sterling Knight ve Brandon Mychal Smith Disney Channel'ın orijinal filmi Yıldızla Randevu filminde oynamışlardır. Daha sonra "So Random" ekibi Demi Lovato ile birlikte 2009 yılında çıkan Sonny'nin Yıldızı dizisinde oynamışlardır. Daha sonra ise "Ne Tesadüf"'te oynamıştırlardır. http://twitter.com/#!/sorandomcrew Mekanik enerji Fizikte mekanik enerji, mekanik bir sistemin bileşenlerinde yer alan potansiyel ve kinetik enerjinin toplamı olarak ifade edilir. Bu enerji cismin hareketi ve konumu ile ilişkilidir. İdeal bir ortamda eğer bir cisim, yalnızca yer çekimi kuvveti gibi konservatif bir kuvvete tabi ise enerjinin korunumu yasası mekanik enerjinin sabit olduğunu söyler. Bir cisim konservatif net kuvvetin tersi yönünde hareket ederse potansiyel enerji artacak ve eğer sürati (hızı değil) de değiştiyse kinetik enerjisi de değişecektir. Tüm gerçek sistemlerde sürtünme kuvveti gibi konservatif olmayan kuvvetler bulunacaktır, fakat bu değerler çoğu zaman ihmal edilebilir ve mekanik enerjinin yine de sabit olduğu söylenebilir. Esnek çarpışmalarda mekanik enerji korunurken esnek olmayan çarpışmalarda bir kısmı ısıya dönüşür. Kayıp mekanik enerji ile sıcaklıktaki artış arasındaki ilişkiyi James Prescott Joule keşfetmiştir. Bugün elektrik motoru, buhar makinesi vb. araçlar elektriksel potansiyel enerji, ısı gibi enerji türlerini mekanik enerjiye dönüştürür. = Genel Formulü = Enerji skaler bir büyüklüktür ve bir sistemin mekanik enerjisi; konumu ile ölçülen potansiyel enerjisi ile hareketiyle ölçülen kinetik enerjisinin toplamına eşittir: Eğer bir cisim ya da sistem yalnızca konservatif kuvvetlerin etkisindeyse, mekanik enerjinin korunumu yasası bu cisim ya da sistemin toplam mekanik enerjinin sabit olduğunu ifade eder. Konservatif ile konservatif olmayan kuvvet arasındaki fark şöyle açıklanabilir: Konservatif bir kuvvetin bir cismi bir yerden bir yere götürürken yaptığı iş yoldan bağımsız iken, konservatif olmayan bir kuvvet bir cisme etki ettiğinde bu kuvvet tarafından yapılan iş yoldan bağımsız değildir. Potansiyel enerji, "U", konservatif bir kuvvete tabi olan bir cismin konumuna bağlıdır. Bir cismin iş yapabilme yeteneği olarak tanımlanır ve üzerine etki eden net kuvvetin tersi yönünde ilerledikçe büyüklüğü artar. Eğer "F" konservatif bir kuvveti ve "x" de yolu temsil ederse; kuvvetin "x" ve "x" arasındaki potansiyel enerjisi "F"in "x"den "x"ye negatif integrali olarak tanımlanır: Kinetik enerji, "K", cismin süratine bağlıdır ve başka bir cisme çarptığında o cisim üzerinde iş yapabilme yeteneğidir. Cismin kütlesinin yarısı ile süratinin karesinin çarpımı olarak tanımlanır. Cisimlerden oluşan bir sistemin toplam kinetik enerjisi bu cisimlerin ayrı ayrı kinetik enerjileri toplamına eşittir: Enerjinin korunumu yasası, klasik mekaniğin üç korunum yasası arasında en önemlisi olarak değerlendirilir. Bu yasaya göre ideal bir sistemin mekanik enerjisi, cisimlerin çarpışması sırasında oluşabilecek iç sürtünmeler de buna dahil olmak üzere, sürtünme kuvvetlerinden bağımsız olduğu sürece zaman içerisinde sabit kalır. Gerçekte, sürtünme kuvvetleri ve diğer konservatif olamayan kuvvetler her zaman mevcuttur fakat çoğu zaman bu kuvvetlerin etkisi yok denecek kadar azdır ve mekanik enerjinin korunumu ilkesi makul bir yaklaşık değerle kabul edilebilir. İdeal bir sistemde enerji, yoktan var ya da vardan yok edilemese de başka enerji türlerine dönüştürülebilir. Bu yüzden, havanın direnç kuvveti ve mildeki sürtünmenin ihmal edilebildiği sallanan sarkaç gibi konservatif yer çekimi kuvvetine tabi tutulan mekanik sistemlerde, enerji; kinetik ve potansiyel olarak birbirine dönüşür ve asla sistemi terketmez. Sarkaç dikey konumdayken Yeryüzü'ne en yakın noktada olması ve süratinin en yüksek olması nedeniyle en yüksek kinetik enerji, en düşük potansiyel enerjiye bu konumda sahip olur. Diğer bir açıdan, sarkaç; salınımın en uç noktalarına ulaştığında sürati sıfır olacağından ve Yeryüzü'nden en uzak noktaya varacağından bu konumda kinetik enerjisi en düşük ve potansiyel enerjisi de en yüksek değerini alır. Fakat işin içine sürtünme kuvvetleri dahil edildiğinde, sarkaç bu konservatif olmayan kuvvetlere karşı koymak için iş yapacağından, sistem her salınımda mekanik enerji kaybedecektir. Sistemdeki bu tarz bir enerji kaybının sıcaklık değerini artırdığı amatör fizikçi James Prescott Joule tarafından keşfedildi. Fizikçi, sürtünmeye karşı yapılan belli bir miktarda işin belirli bir ısı değerine dönüştüğünü deneysel olarak ispatladı. Mekanik enerji ile ısı arasındaki bu denklik, çarpışan cisimler göz önüne alındığında oldukça önemlidir. Esnek çarpışmada enerji korunur, yani çarpışan cisimlerin kinetik enerjileri toplamı çarpışmadan önce ve sonra aynıdır. Fakat esnek olmayan bir çarpışmadan sonra sistemin toplam mekanik enerjisi değişir. Genelde çarpışmadan sonraki toplam mekanik enerji, ilk toplam mekanik enerjiden düşüktür ve kayıp kısım ısıya dönüşür. Fakat yine de esnek olmayan bir çarpışmadan sonra, örneğin çarpışma kimyasal enerjinin mekanik enerjiye dönüşmesine neden olmuşsa, son mekanik enerji daha büyük çıkabilir. Günümüzde birçok teknolojik araç mekanik enerjiyi diğer enerji türlerine ya da aksi yönde dönüştürebilmektedir. Farklı enerji türleri farklı doğa bilimlerinin sınırları içerisinde incelenir. 1980-81 TÃ¼rkiye Basketbol Ligi Türkiye Basketbol Ligi 1980-81 sezonu, Türkiye Basketbol Ligi'nin 15. sezonu olan 1980-81 sezonunun sonuçları ve istatistikleri göstermektedir. 1980-81 Sezonu, beraberliğin maç sonucu olarak tescil edildiği, galibiyete 3, beraberliğe 2, mağlubiyete 1 puan verildiği son sezondur. Klasman Grubu, aynı gruptan gelen rakiplerin kendi aralarındaki maçlardan elde ettikleri puanlarla başladı. Final Grubu, aynı gruptan gelen rakiplerin kendi aralarındaki maçlardan elde ettikleri puanlarla başladı. Final Grubu'nda takımlar birbirleriyle üçer maç yaptılar. Hüseyin Mümin Hüseyin Mümin (Yunanca: Χουσείν Μουμίν, 24 Mart 1987, Gümülcine), Pomak kökenli Yunan futbolcudur. Yunanistan 21 yaş altı millî futbol takımı formasını giyen ilk Müslüman futbolcu olma özelliğini gösterir. Mümin, Gümülcine'deki Passos köyünde doğdu. Futbol kariyerine doğduğu şehrin takımı olan Panthrakikos'te başlayan Mümin, 2005 yılında Super League (Yunanistan)'nde mücadele eden Selanik ekibi PAOK'a transfer olarak profesyonelliğe adım attı. Şubat 2007'de teknik direktör Stelyos Aposporis tarafından Yunanistan 21 yaş altı millî futbol takımı kadrosuna davet edilen Mümin, 6 Şubat'ta Arnavutluk U-21'le oynanan ve Yunanistan'ın 3-1'lik üstünlüğüyle tamamlanan karşılaşmanın 75. dakikasında Sotiris Balafas'ın yerine oyuna dahil olarak Yunanistan 21 yaş altı millî futbol takımı formasını giyen ilk Müslüman futbolcu oldu. Islıkçı ördek Islıkçı ördek (Dendrocygninae) ördekgiller familyasında bir alt familyadır. Bazı taksonomik sınıflandırmalarda “Dendrocygnidae” olarak ayrı bir familya ya da Anserinae alt familyası içinde “Dendrocygnini” oymağı altında sınıflandırılır. Yalnızca bir cins Dendrocygna ve bu cinsin içinde yaşayan sekiz tür içerir. Islıkçı ördeğin uzun boynu ve uzun ayakları vardır. Büyük sürüler hâlinde yaşar. Erkek ile dişinin tüyleri aynı renklidir. Hepsinin kambur bir duruşu vardır ve uçarken kanatlarının altında bulunan siyah tüyler görülebilir. Latince adı, Grekçe ağaç anlamına gelen δένδρον ile kuğu anlamına gelen κύκνος sözcüğünden Latince’ye "cygnus" olarak geçmiş hâlinden gelir. Dendrocygna arborea Dendrocygna arborea, Karayipler'de yaşayan ıslıkçı ördek türü. Bahamalar'da büyük bir populasyonu olan tür Küba’da, Cayman Adaları’nda, Antigua ve Barbuda ile Jamaika'da bulunur. Islıkçı ördek cinsi içinde en büyük tür olan "Dendrocygna arborea" 48–58 cm boyundadır. Uzun kafası, uzun ayakları ve uzun siyah gagası vardır. Boynunun ön tarafı soluk renklidir ve yüzü açık kahverengidir. Tepesi, sırtı, göğsü ve kanatları koyu kahve ile siyah arasındadır. Alt tüyleri siyah çizgili beyaz renklidir. Dendrocygna arcuata Dendrocygna arcuata, Avustralya, Filipinler, Papua Yeni Gine ve Pasifik Adalarında yaşayan ıslıkçı ördek türü. "Dendrocygna arcuata" türünün boyu 54–60 cm arasındadır ve ağırlığı yaklaşık 750 g’dır. Uzun boyunlu olan ve uzun bacaklıdır. Göğüste kara lekeler vardır ve tüylern çoğu koyu kahve rengindedir. Kara karınlı ıslıkçı ördek Kara karınlı ıslıkçı ördek ("Dendrocygna autumnalis"), ABD’nin en güneyinden Güney Amerika’nın ortasına kadar olan bölgede yaşayan ıslıkçı ördek türü. Kara karınlı ıslıkçı ördeklerin iki alt türü vardır. Bu iki alt türün bulundukları yerler Panama’da kesişir: Kara karınlı ıslıkçı ördek 48–53 cm boyunda, uzun başlı, uzun bacaklı ve uzun kırmızı gagalıdır. Başı soluk gridir ve tüylerinin büyük bölümü gri-kahverengidir. Karnı ve kuyruğu siyah renklidir. Gövdesi, ensesinin arkası ve tepesi parlak kestane rengindedir. Yüzü ve ensesinin üstü gridir. Göz çevresinde dar ama belirgin beyaz halka bulunur. Kanatların üzerinde bulunan beyaz tüyler uçarken daha belirgindir. Erkek ve dişilerin tüy renkleri birbirine benzer. Genç kuşların tüyleri erişkinlere benzer ama gagaları gridir. Dendrocygna eytoni Dendrocygna eytoni, Avustralya’da yaşayan ıslıkçı ördek türü. "Dendrocygna eytoni" türünün boyu 42–60 cm arasındadır ve ağırlığı yaklaşık bir kg’dır Uzun boyunlu olan bu ördeğin üst tüyleri kahverengidir. Alt tüyleri soluktur ve arkası beyaz renklidir. Göğüs ince siyah çizgiler ile kestane rengidir. Yanlarından kenarları siyah renkli olan ve bu türün karakteristik özelliği olan büyük tüyler çıkar. Gagası ve ayakları pembe, irisi sarıdır. Dendrocygna guttata Dendrocygna guttata, Filipinler’in güneyinden orta Endonezya ve Yeni Gine’ye kadar olan bölgede yaşayan ıslıkçı ördek türü. Son zamanlarda Avustralya’ya da yerleştirilmiştir. Java ıslıkçı ördeği Java ıslıkçı ördeği ("Dendrocygna javanica"), Güney Asya ve Güneydoğu Asya’da yaşayan ıslıkçı ördek türü. Java ıslıkçı ördeğinin uzun kafası, uzun bacakları ve uzun gri gagası vardır. Başı, boynu ve alt tüyleri ten rengindedir. Tepesi daha koyu renklidir. Sırtı ve kanatları koyu gridir ve kuyruğu ile kanatlarında kestane rengi lekeler bulunur. Sürü hâlinde yaşar. Ak yüzlü ıslıkçı ördek Ak yüzlü ıslıkçı ördek ("Dendrocygna viduata"), Sahraaltı Afrika ve Güney Amerika’nın büyük bir bölümünde yaşayan ıslıkçı ördek türü. Bu tür sürü hâlinde yaşar ve tercih ettikleri bölgelerde gün ağarırken binlerce kuştan oluşan sürünün görünüşü etkileyicidir. Gürültücü olan bu kuşun çağrısı üç notalıdır. Ak yüzlü ıslıkçı ördeğin yüzü ve tepesi beyaz ama başının geri kalanı siyahtır. Uzun başlı, uzun ayaklı ve gri uzun gagalıdır. Sırtı ve kanatları koyu kahve ile kara renklidir. Alt tüyleri siyah renklidir ama yanlarında ince beyaz çizgiler bulunur. Boynu kahverengidir. Bitki örtüsü fazla olan tatlısu gölleri ve havzaları. Buralarda tohum ve diğer bitkisel besinlerle beslenir. Yaygın olarak bulunan bir türdür. Bölgesel olarak 500 km’yi geçmeyen hareketlerin dışında göçmen değildir. Yere yakın çalı çırpıdan yapılmış yuvalarda kuluçkaya yatar. Bir kere de 8-12 arası yumurta yumurtlar. Ara sıra ağaçlarda da yuva yaptığı görülür. İğ iplikleri İğ iplikleri hücre bölünmesi sırasında homolog kromozomların (mayoz) veya kardeş kromatidlerin (mitoz) sentromerlerinden tutunarak karşı kutuplara çekilmesini sağlayan ipliksi yapılardır. S fazında eşlenen sentrozomlar profaz sırasında ayrı kutuplara doğru hareket eder. Mikrotübüller interfaz sırasında hızla parçalanır ve serbest kalan tübülinler sentrozomlardan ışınlar halinde yayılacak şekilde yeniden polimerleşir (yıldızsı mikrotübüller). Aynı zamanda sentromerlerin üzerinde iğ ipliklerine kanca görevi gören kinetokor miktotübülleri oluşur ve sentrozomlardan gelen ipliklerle birleşirler. Bunlardan farklı olarak iki sentrozom arasında uzanan kutupsal mikrotübüller ise bölünme sırasında hücrenin kutuplarını ters yönlere iterler . Kromatidlerin birbirine tutunmasını sağlayan proteinlerin metafaz sırasında parçalanması sonucu kromatidler ayrılarak iğ iplikleri tarafından farklı kutuplara çekilirler. Hücre bölünmesinin tamamlanmasını takiben iğ iplikleri tübülinlere ayrılarak tekrar hücre iskeletini oluşturan interfaz mikrotübüllerine dönüşürler. Ann Savage Ann Savage (d. 19 Şubat 1921 - ö. 25 Aralık 2008), Amerikalı oyuncu. Ann Savage 1940 ile 1950'li yılların başlarında Amerikalı yapımı bilimkurgu filmlerinde rol alarak sinemaya adım atmıştır. 1970'lerde televizyon'ye yönelen oyuncu dizi ve filmlerde yardımcı rollerde gözüktü. 25 Aralık 2008 tarihinde 87 yaşında öldü. Birlik ve Huzur Partisi Birlik ve Huzur Partisi (Huzur Partisi), Türkiye'de 19 Eylül 2011 tarihinde Büyük Anavatan Partisi'nin isim değiştirmesiyle kurulan bir siyasi partidir. Partinin Genel Başkanlığını Emanullah Gündüz yapmaktadır. Partinin kurulduğu gün Mardin Gazeteciler ve Yazarlar Derneği'ni ziyaret eden Birlik ve Huzur Partisi Genel Başkanı Emanullah Gündüz, partinin yeni kurulduğunu bildimiştir. Gündüz; 'Büyük Anavatan Partisi ismi "Birlik ve Huzur Partisi" olarak değiştirilmiştir. Parti siyasi hayatına Birlik ve Huzur Partisi çatısı adı altında devam edecektir' demiştir. 5 Ekim tarihinde Diyarbakır'da, Genel Başkan Emanullah Gündüz'ün başlattığı "Kan Dökme Kan Ver" kampanyası çalışmalarıyla Türkiye'de terör olaylarının son bulması hedeflenmiştir. Huzur Partisi'nin başlattığı "Kan Dökme Kan Ver" kampanyası daha sonra Gebze, Konya ve Ankara gibi bölgelerde devam etmiştir. Hindustânî Hindustânî (हिन्दुस्तानी, ہندوستانی, Hindustānī), Hindistan'da Hintçe, Pakistan'da Urduca adlı iki standart yazım formu bulunan ve Güney Asya'nın geçer dili (lingua franca) olan bir Hint-Aryan dili. 13. yüzyılda Delhi ve Meerut kentlerinde İslam hakimiyetinden kaynaklanan dil çeşitliliğin bir sonucu olarak ortaya çıktı. 19. yüzyılda Birleşik Krallık, Hindistan'ın dilini standartlaştırabilmek ve bölgede bulunan Fars kültürünün egemenliğini azaltmak için Hindustânî kullanımını resmileştirdi ve teşvik etmeye çalıştı. Bu dil günümüzde Hindistan'ın en yaygın dili olmakla birlikte, avam dili olduğu için kullanıcı adedini tespit etmek oldukça zordur. Hindustani, Khari Boli olarak da bilinen Urduca dilinin eski adıydı. Hindustânî, önceleri Hintçenin Kariboli ağzını konuşan kimselerle, 13. yüzyıldaki İslam fetihlerinden sonra Kuzey Hindistan'a yerleşen ve Farsça, Türkçe veya Arapça konuşan kimselerin anlaşabilmesini sağlıyordu. Amîr Khosrow (1253–1325), Kabîr (1440–1518), Dadu (1544–1603), ve Akbar'ın saray şairi Raḥîm (1556–1627) gibi şairler sayesinde Hindustânînin popülaritesi arttı. Sufi derviş Baba Ferîd ile ölümsüzlüğe ulaşabilmek için Budizm'i, Şaivizmi ve Hatha Yoga'yı birleştiren Natha geleneğinden gelen çeşitli şairler de Hindustânînin yayılmasında etkili oldular. Genji'nin Hikâyesi Genji'nin Hikâyesi (Genji Monogatari 源氏物語), 11. yüzyılın başlarında Murasaki Şikibu tarafından yazılmış, Japon edebiyatının başyapıtlarından biri. Dünyanın ilk romanı kabul edilir. Şikibu Genji'nin Hikâyesi'ni, 1010 yılı civarında, Japon sarayındaki nedimelerden biriyken tamamladı. Japon sarayının akademik dili Çinceydi ve saraydaki kadınlar tarafından gündelik kayıtlar tutmakta kullanılan Japonca ciddiye alınmıyordu. Ayrıca nesir, nazım ile eşit görülmüyordu. Ancak Genji'nin Hikâyesi, Çince ve Japonca nazıma hakim olduğu anlaşılan bir yazarın, zarif ve yaratıcı hayal gücünün ürünü olduğu için farklı muamele gördü. 54 bölümden meydana gelen eser, kahramanın efsanesini akıcı bir dille anlatır. Ana karakterin ağzından aktarılan ve saray dili ile yazılmış 800 şiir (waka) içerir. Genji'nin Hikâyesi, erken dönem Heian Japonya'sının aristokrasisi hakkında pek çok ipucu verir. Eserde dönemin eğlence kültürü, giyim kuşam, gündelik hayat ve ahlak anlayışı gibi konulara ışık tutulur. Saray ahalisinden, yakışıklı, duyarlı, iyi bir dost ve sevgili olan Genji'nin öyküsü anlatılırken, dönemin Japonya'sı da harikulade bir şekilde resmedilir. Romanın büyük bir kısmı Genji'nin aşklarına ayrılmıştır ve Genji'nin hayatına giren her bir kadın detaylı bir şekilde anlatılır. Eser insan duygularına ve doğanın güzelliklerine büyük yer ayırır ancak öykünün giderek kararan tonu Budizm'deki 'bu dünyanın geçici olduğu' inanışını daha fazla yansıtır. Mos Def Dante Terrell Smith (d. 11 Aralık 1973), bilindiği sahne adlarıyla Mos Def veya Yasiin Bey, Amerikalı rapçi, şarkıcı, oyuncu ve aktivist. Brooklyn, New York'ta dünyaya gelen sanatçı, protest tavrı ve siyasi şarkı sözleriyle tanınmaktadır. Bey, hip hop kariyerine 1994 yılında, kısa ömürlü rap grubu Urban Thermo Dynamics'te (UTD) kardeşleriyle birlikte başladı ve ardından Da Bush Babees ve De La Soul'un albümlerinde yer aldı. Daha sonra Brooklyn merkezli rapçi Talib Kweli ile birlikte Black Star ikilisini oluşturdu ve 1998'de grubun adını taşıyan ilk albümlerini çıkardılar. Rawkus Records'un kadrosunda yer aldı ve 1999'da ilk solo albümü Black on Both Sides'ı yayınladı. İlk albümü "The New Danger" (2004), "True Magic" (2006) ve "Ecstatic" (2009) albümleri izledi. About.com'daki editörler onu "zamanımızın en büyük 50 MC'si" listesinde tüm zamanların 14. en büyük MC'si olarak listelediler. Mos Def'in en popüler hitlerinden bazıları arasında "Oh No", "Definition" ve "Respiration" şarkıları yer almaktadır. Müzikteki kariyerinden önce Mos Def, kamu hayatına televizyon filmlerinde, sitcomlarda ve tiyatroda rol alan bir çocuk oyuncu olarak girdi. 2000'lerin başından beri Mos Def, "Something the Lord Made", "Next Day Air", "Bir Otostopçunun Galaksi Rehberi", "16 Blok", "Lütfen Başa Sarın", "İtalyan İşi", "The Woodsman", "Bamboozled" ve "Brown Sugar" gibi filmlerde ve "Dexter" ve "House" gibi dizilerde yer aldı. Aynı zamanda 2002-2007 yılları arasında HBO'da yayınlanan Def Poetry Jam'in sunuculuğunu da yaptı. Mos Def, şarkılarında polis şiddeti, Amerikan istisnacılığı fikri ve Afromerikalıların statüsü de dahil olmak üzere çeşitli sosyal ve politik nedenlerden söz etmektedir. Müziğe erkek kardeşi DCQ ve kızkardeşi Ces'le birlikte kurduğu Urban Thermo Dynamics adlı grupla başladı. İlk olarak Payday Records plak şirketiyle anlaştı fakat grup yalnız iki şarkı çıkardı ve ilk albümleri "Manifest Destiny", 2004 yılına kadar piyasaya sürülmedi. Talib Kweli ile bir araya gelerek Black Star grubunu kurdu ve grubun ilk albümü 1998'de yayınlandı. 1999 yılında ilk solo albümü "Black on Both Sides"ı çıkardı. Albümde DJ Premier, Q-Tip ve Busta Rhymes gibi isimlerle çalıştı. Albüm, ABD listelerinde 25 numaraya yükselirken, "Ms. Fat Booty" adlı single'ı ile dikkat çekti. İkinci albümü "The New Danger"ı (2004) yılında piyasaya süren sanatçı, albümden çıkan "Sex, Love & Money" adlı single'ı ile En İyi Urban/Alternatif Performansı dalında Grammy'ye aday gösterildi. 2006 yılında "True Magic" adlı üçüncü albümünü yayınladı. Onu 2009'da yayınladığı "The Ecstatic" albümü takip etti. En İyi Rap Albümü dalında Grammy'ye aday gösterilen albümün açılış parçası "Supermagic"in altyapısında izinsiz kullanılan vokalleri nedeniyle Selda Bağcan tarafından 50 milyon dolarlık telif davası açıldı. Mos Def, Eylül 2010'da Kanye West'in GOOD Music plak şirketine katıldığını duyurdu. Eylül 2011'de sahne adını Yasiin Bey olarak değiştirdiğini açıkladı. 2016 yılı başında Kanye West'in internet sitesi üzerinden yayınladığı açıklamada müzik ve sinema kariyerini sona erdireceğini açıkladı. 21 Aralık 2016'da Ferrari Sheppard ile ortak projesi "December 99th"ı Tidal üzerinden yayınladı. Ayrıca "As Promised" ve "Negus in Natural Person" adlarını taşıyan iki albüm daha yayınlamayı planladığını açıkladı. 19 yaşında Müslüman olan Mos Def sıklıkla ırkçılık, polis şiddeti ve Amerikan istisnacılığı gibi konuları ele alan şarkılar yazmaktadır. 2005 yılında Bush yönetiminin Katrina Kasırgası sonrasındaki politikasını eleştiren "Katrina Clap" adlı single'ı yayınlayarak politik tavrını sürdürdü. ABD'de bazı siyasilerle 11 Eylül saldırılarıyla ilgili polemiğe girdi. About.com'un hazırladığı Çağımızın En İyi 50 MC'si listesinde 14, "The Source" dergisinin Tüm Zamanların En İyi 50 Söz Yazarı listesinde 23 numarada yer aldı. Sinemaya çocuk oyuncu olarak adım atan Mos Def "Next Day Air", "The Hitchhiker's Guide to the Galaxy", "16 Blocks", "Be Kind Rewind", "The Italian Job", "Bamboozled" ve "Brown Sugar" gibi pek çok filmde ve dizide rol aldı. "Something the Lord Made" filmindeki performansıyla Emmy ve Altın Küre'ye aday gösterildi. Kara KÄ±zlar Karakızlar - Türk ve Altay mitolojisinde Kötülük Tanrıçaları. Karagızlar veya Garagızlar da denir. Erlik Han’ın kızlarıdırlar. Adları bilinmez. Düz, kuru, çıplak, kaygan bir yerde yaşarlar. Vakitlerini eğlenerek geçirirler. Göğe çıkan şamanı ayartıp yolundan çevirmeye çalışırlar. Bazen cinsellikle ilgili veya cinsellik içeren davranışlarda bulundukları anlatılır. Saçları kara yılana benzer. Kara OÄŸlanlar Karaoğlanlar – Türk ve Altay mitolojisinde Kötülük Tanrıları. Karaerler de denir. Erlik Han’ın oğullarıdırlar. Sayıları dokuzdur. Moğolların “Dokuz Kana Susamış Tanrı”ları ile benzerlik gösterirler. İnsanlara kötülükler getiren kara fırtınalar estirir, kan yağmurları yağdırırlar. Erlik’in sarayının veya yeraltının kapılarını bekledikleri için Kapı Bekçileri diye anılırlar. Temir Han - Türk ve Altay mitolojisinde Demir Tanrısı. Temür (Timür) Han olarak da bilinir. Moğollar Tömür Han derler. Yağrını (kürek kemiği) demirdendir. Demir madenlerini, demirci ocaklarını ve demircileri korur. Yakutların ilk demirci atalarının adı Ağlıs, Buryatların ilk demirci atalarının adı da Boyontoy’dur. Temür Han onları insanlara hizmet etsin diye göndermiştir. O çıplak elleriyle kızgın demiri dövebilir, ona istediği şekli verebilir. Demircilik sanatını insanlara bu Tanrı öğretmiştir. Sokor (tek gözlü) olarak anılır. Kelime (Tem/Töm/Dem) kökünden türemiştir. Demir demektir. Moğolcada Tömür sözcüğü de aynı anlama gelir. Sağlamlık, dayanıklılık bildiren bir kökten türemiştir. Karaş Han - Türk ve Altay mitolojisinde Karanlık Tanrısı. Karış Han olarak da bilinir. Altay mitolojisinde, Erlik'in dokuz oğlundan biri olduğuna inanılan ve Yeryüzü'ndeki kötülükleri yönetenler arasında yer aldığı kabul edilen tanrıdır. Karanlığı oluşturur. Geceleri hüküm sürer. Erlik Han’ın oğludur. Sert yapılı, iri vücutlu olarak anlatılır. Kara Yılanları vardır. Yeraltının beşinci katında dökme demirden bir sarayda yaşar. Siyah kunduz kürkünden bir yatakta uyur. Demir atların çektiği bir kızağa biner. Kamçısı kara yılandır. Kanlı gözleri ve kara bir kalpağı bulunur. Şamanlar ve Erlik arasında arabuluculuk yapar. Sözcük, (Kar) kökünden türemiştir. Karartan, karartıcı demektir. Kara kökünden gelir. Karış ise beddua, ah anlamına gelir. Matır Han - Türk ve Altay mitolojisinde Cesaret Tanrısı. Matur (Patur, Patır, Batur) Han olarak da söylenir. Korkusuz bir savaş tanrısıdır. Erlik Han’ın oğludur. Taş bilekli olarak betimlenir. Sözcük, (Bat/Mat) kökünden türemiştir. Batur sözcüğü yiğit demektir. Bahadır, korkusuz, kahraman anlamlarına gelir. Batırmak ve boğmak fiili ile bağlantılıdır. Şıngay Han - Türk ve Altay mitolojisinde Kargaşa Tanrısı. Çıngay Han veya Sınzay Han olarak da bilinir. Yeryüzünde kargaşa çıkarır. Karışıklığa sebebiyet verir. Erlik Han’ın oğludur. Her yeri altüst eden olarak tanımlanır. Kelime (Şın/Çın) kökünden türemiştir. Çıngar (gürültü) kelimesiyle aynı kökten gelir. Çın gerçeklik anlamı da taşır. Kümür Han - Türk ve Altay mitolojisinde bir kötülük tanrısı. İsmi nedeniyle Kömür Tanrısı olarak da bilinir. Kömir (Kömür, Kümir) Han olarak da söylenir. Erlik'in dokuz oğlundan biri olduğuna inanılan ve Yeryüzü'ndeki kötülükleri yönetenler arasında yer aldığına inanılan ve kamla Erlik arasında arabuluculuk yaptığı kabul edilen tanrıdır. Kapkara bir görünümü vardır. Gömleği kara dumandandır. Yeraltında yaşar. Kötü ruhların ve şeytanların başı ve yöneticisi olarak görülür. Sözcük (Köm/Göm) kökünden türemiştir. Kara veya yanmış demektir. Kömür oluşumunun doğal koşullarda yeraltında gerçekleşmesi ile ad arasındaki bağlantı önemlidir. Badış - Türk ve Altay mitolojilerinde Felaket Tanrısı. Yeryüzünde felaketlere neden olur. Kıranlar ve afetler, salgınlar onun elinden gelir. İnsanların başına zorluklar getirir. Erlik Han’ın oğludur. Bastığında toprak yerinden oynar, değirmen taşlarını yutar. Demir kaşağılı olarak söylenir. Çolak (tek kollu) olarak anılır. Ancak bu tek kolunda dokuz insanın kollarının gücü vardır. Çolak sözcüğü günümüzde de Anadoluda tek kollu kimseler için kullanılan bir tanımlamadır. Kelime (Bat/Bad) kökünden türemiştir. Batmak fiili ile aynı köke sahiptir. Batıran demek olabilir. Badıç sözcüğü kabuk anlamına gelir. Badırdamak ise homurdanmak, gürültülü ve anlaşılmaz konuşmak demektir. Yabaş Han - Türk ve Altay mitolojisinde Bozgun Tanrısı. Cabaş Han olarak da anılır. Yeryüzünde kötülüklere ve bozgunculuğa sebebiyet verir. Karakam (kötücül şaman) ile Erlik arasında arabulucuk yapar. Erlik Han’ın oğludur. Aygır yeleli olarak betimlenir. Kelime Yab/Yap/Cab/Çap) kökünden türemiştir. Yapan (bozgunculuk ve kötülük eden) demektir. Yaba (çatal harman aracı) sözcüğü ile aynı kökten gelir. Ayrıca çapmak (at sürmek, yağmalamak) sözcüğü ile de bağlantısı bulunur. Uçar Han - Türk ve Altay mitolojisinde Haber Tanrısı. Kötü haberleri getiren tanrıdır. Erlik Han’ın oğludur. Bazen casusların tanrısı olarak görülür. Türklerde "Çaşıt", casus demektir. Çaşmak/Çaşıtlamak ise casusluk yapmak anlamına gelir. Uçar Han da çaşıtları (casusları) korur. Sözcük, (Uç/Uc) kökünden türemiştir. Uçan, uçarak gelen demektir. "Uçar" sözcüğü haber anlamı da taşır. Kerey Han - Türk ve Altay mitolojisinde Arabozuculuk Tanrısı. Kirey Han olarak da söylenir. Yeryüzündeki kötülükleri yönetir. İnsanlar arasına nifak sokar. Erlik Han’ın oğludur. "Yes"/"Ças" (demir) bilekli olarak betimlenir. Yedi otağı bulunur. Ayrıca Moğol efsanelerinde adı geçen Kirey Han ile de isimsel benzerliği bulunmaktadır. (Ker/Kir/Gir) kökünden türemiştir. Girmek (insanların arasına girmek) anlamını içerir. Moğolca Hir/Kir kirlilik, kötülük anlamları taşır. Karaoğlan, Türk halk kültüründe gözüpek korkusuz ve bâzen de acımasız kimseleri tanımlamak için kullanılan bir tâbirdir. Görünüş olarak karayağız (esmer tenli) kimseler için de tercih edilir. Gözüpekliği, cesâreti mecazen ifade eder. Suat Yalaz’ın Karaoğlan adlı çizgi romanı Türk mitolojisinden izler taşıyan bir eserdir. Daha sonra seri olarak filmi de çekilen bu çizgi roman adı koylamadığı için kendisine Karaoğlan denilen bir yiğidin başından geçen maceraları anlatır. Her ne kadar Karaoğlan olumlu yönleri ağır basan bir kişilik olsa da bazen acımasızlaşır, çapkındır (hatta film ve çizgi roman erotik çağrışımlar içerir), adsız olma öte dünyanın kötü varlıklarına ait bir özelliktir. Bu sebeplerle kısmen de olsa Karoğlanlar ile benzeşen yönleri bulunduğu söylenebilir. Karaolğlanlardan bir olan Matır Han’ın adı olan Matır (Batır/Batur) kelimesi cesur, yiğit, korkusuz demektir. Karaoğlan da korkusuz bir kahramandır. Karaoğlanın daha birkaç aylıkken annesi öldürülür, babası yaralı bir şekilde oğlunu kurtarır ve daha adı bile koyulmamışken onu bir ormancıya verir. Ormancı ve karısı da ona bir isim vermezler. Ama kara saçlarından dolayı onu Karaoğlan diye çağırırlar. Bu çizgi romanda Karaoğlan gözüpek, pervasız ve mert bir delikanlıdır. Göçebedir ve bir yerde uzun süre kalmaz. Atının sırtında tüm Asya’yı dolaşır. Güçsüzlere yardım eder, ailesinin intikamını almak için uğraşır. Temir Han Temir Han - Türk ve Altay mitolojisinde Demir Tanrısı. Temür (Timür) Han olarak da bilinir. Moğollar Tömür Han derler. Yuvarlak saç örgüsü vardır. Yağrını (kürek kemiği) demirdendir. Demir madenlerini, demirci ocaklarını ve demircileri korur. ""Akacak kanı yok, çıkacak canı yok"" diye anlatılır. Pek çok boyların halkı and içtiklerinde, demiri ululamak için kılıcı çıkararak yanlamasına öne korlar. ""Bu demir, gök renkli girsin kızıl renkli çıksın"" derler ki "sözünde durmasan kılı kanına bulansın, demir senden öcünü alsın" demektir. Yakutların ilk demirci atalarının adı Ağlıs, Buryatların ilk demirci atalarının adı da Boyontoy’dur. Temür Han onları insanlara hizmet etsin diye göndermiştir. Türk mitolojisinde altın kapılı, gümüş pencereli demir evlere sıklıkla rastlanır. Bazen de evin çatısı demir olarak betimlenir. Ak Demirci ve Kara Demirci denen iki türü vardır. Ak Demirciler iyi ruhların, Kara Demirciler kötü ruhların yardımını alırlar. Ak Demirci doğudaki iyilik veren tanrıya Kara Demirci ise batıdaki kötülük veren tanrıya bağlıdır. Demirci Debek (Debeç/Debet), Karaçay ve Malkarlar (Alanlar ve Tavlular) ile iç içe geçmiş olan Nart destanlarında mitolojik bir kahraman olarak tasvir edilir. O çıplak elleriyle kızgın demiri dövebilir, ona istediği şekli verebilir. Kuşların ve bütün hayvanların dillerini bilir ve onlarla konuşabilir. Nart kahramanları için demirden kılıçları, kalkanları ve zırhları ilk defa o yapmıştır. İlk at nalını o icat etmiştir, böylece Nart savaşçıları atları ile uzak ülkeleri fethe gidebilmişlerdir. Demircilik sanatını insanlara bu Tanrı öğretmiştir. Erlik Han’ın oğludur. Sokor (tek gözlü) olarak anılır. Demircilik aynı zamanda şamanlara, bahşılara ve falcılara özgü bir sanat sayılmıştır. Kahraman bazen, "Temirdi (Demirci)" şeklinde yer alır. Bazen şeytanî motiflere olan yakınlığıyla da görünür. Bu bakımdan masallarda ve efsanelerde demirci topal ve aksak da olabilir. Yakutların inanışlarına göre, demircileri koruyan, "Kıday Bahsi" adında bir ruh vardır. Göktürklerin ataları da demircidir. Demir dağının eritilip, oradan yol açıldığı gün ulusal bayram sayılırdı. İlkbaharda Nevruz şenliklerinde bu nedenle örs üzerinde demir dövülür. Oğuz Kağan destanında, "Tomürdü" (Demirci) adlı ustanın, demir kapıyı açması da "Ergenekon" destanını çağrıştırmaktadır. Özbeklerde, yeni şamanlık yapmaya başlayan biri Temür Han'ın yardımını (İslam'ın etkisiyle Davud Peygamberin hayır duasını) almak için eski bir kalede gecelerdi. Tatar halk inanışına göre demir bedenli bir varlıktır. İnsanları döverek öldürebilir. Kaçırdığı kadınları tutsak edip evlendiğine inanılır. Bu kadınlardan tek gözlü çocukları doğar. Timer kılıçla öldürülebilir. Timer sözcüğü Tatarcada demir manası taşır. (Tem/Töm/Dem) kökünden türemiştir. Demir demektir. Moğolcada Tömür sözcüğü de aynı anlama gelir. Sağlamlık, dayanıklılık bildiren bir kökten türemiştir. I. Tuthaliya I. Tuthaliya MÖ 14. yüzyıl başlarında hüküm sürmüş Hitit kralıdır. MÖ 15. yüzyıl boyunca bir gerileme dönemi geçiren Hitit devletini yeniden çıkışa geçiren kral olarak kabul edilir. Tuthaliya isimli Hitit kralları üzerindeki belirsizliklerden dolayı bu kralların numaralandırılmasında çelişkiler doğmuştur. Eski Hitit döneminde hüküm sürmüş olduğu düşünülen ancak sonradan mevcut olmadığı anlaşılan başka bir Tuthaliya yüzünden, 14. yüzyıl başında hüküm sürmüş olan Tuthaliya eski kaynaklarda II. Tuthaliya diye geçer. Kimi yeni kaynaklarda da karışıklığa mahal vermemek için Tuthaliya I/II diye belirtilir. Ayrıca, II. Hattuşili diye bir Hitit kralının var olduğunu savunan bazı tarihçiler MÖ 14. yüzyılda iki değil üç adet Tuthaliya isimli Hitit kralı olduğunu ve II. Hattuşili'nin, I. Tuthaliya'dan sonra ama ilave edilen bir II. Tuthaliya'dan önce hüküm sürdüğünü öne sürerler. Bu görüşe göre normalde I. Tuthaliya'ya ait olan belgelerin bir kısmı bu ilave Tuthaliya'ya atfedilir. I. Tuthaliya tahta halefi I. Muvatalli’nin ölümüyle çıkmıştır. I. Muvatalli, Kantuzzili ve Himuili isimli iki yüksek mevkili görevlinin karıştığı bir saray komplosu sonucu öldürülmüştür. Muvatalli taraftarları mücadeleye bir süre daha devam etmiş fakat Kantuzzili tarafından desteklenen Tuthaliya sonuçta galip gelerek kral olmuştur. Kantuzzili muhtemelen I. Tuthaliya’nın babasıdır. Ayrıca Kantuzzili'nin daha önceki Hitit kralı II. Huzziya'nın oğlu olduğu ve I. Muvatalli'yi babasının intikamını almak ve kendi ailesini tekrar Hitit tahtına taşımak için öldürdüğü önerisi kabul edilirse, Tuthaliya'nın da II. Huzziya'nın torunu olduğu sonucu çıkar ki bu da Orta Hitit devri kralları ile Yeni Krallık arasında bir devamlılık oluşturması açısından önemlidir. Tuthaliya’nın hükümdarlığı ile ilgili bilgi veren en önemli dökümanlar I. Tuthaliya’nın yıllıkları ve I. Arnuvanda’nın yıllıkları olarak bilinen belgelerdir. Tuthaliya’nın ilk büyük seferi Assuva’ya karşı olmuştur. Assuva ülkesi Batı Anadolu’daki 22 krallığın oluşturduğu konfederasyona verilen addır ve Arzava, Seha Nehri Ülkesi, Hapalla, Vilusa gibi ülkeleri içerir. Tuthaliya yıllıklarında bölgeye arka arkaya yaptığı seferlerde başarılı olduğunu ve hatta bir seferinde esir edilen 10000 düşman askerini ve 600 adet atlı savaş arabasını Hattuşa’ya getirdiğini söyler. Boğazköy’de bulunan üzeri yazılı bir kılıç da Büyük Kral Tuthaliya’nın başarılı Assuva seferinden bahseder ve bu seferlerden elde edilmiş bir ganimet olabilir. Bu başarılara rağmen Hititler bölgede güçlü hakimiyet kurmaya calışmamış, sadece Madduvatta isimli bir Arzava prensini tampon bölgede oluşturulan yeni bir krallığın başına getirmekle yetinmiştir. Ancak Arnuvanda dönemine ait, "Madduvatta'nın Günahları" diye adlandırılan bir dokümandan Madduvatta’nın pek de sadık kalmadığı ve çeşitli kereler Hititler için problem yarattığı anlaşılmaktadır. Tuthaliya, batıdaki Assuva seferleri sırasında doğuda Kaşkalar’ın kendi yokluğunu fırsat bilerek Hitit topraklarına saldırdıklarını ve çeşitli şehirleri yağmaladıklarını söyler. Dönüşünde Kaşkalar’a karşı savaşlarında başarılı olduğunu yazar ancak Kaşka toplulukları ne Tuthaliya ne de daha sonraki krallar zamanında hiçbir zaman tamamen kontrol altına alınamamış ve Hitit devletinin yıkılışına kadar problem yaratmaya devam etmişlerdir. Güneyde Hurriler tarafından kurulan Mitanni’ye karşı da başarılı olmuştur. Tuthaliya ile Kizzuvatna kralı Şunaşşura arasında yapılan antlaşma daha önce Hitit dominyonundan koparak Mittani safına katılmış olan Kizzuvatna krallığının, Tuthaliya döneminde tekrar Hitit himayesine girdiğini gösterir. Aynı belgeden Mitanni ile olan çatışmanın güneydoğuda İsuva bölgesinde de devam ettiği anlaşılmaktadır. Kizzuvatna’nın yani Çukurova bölgesinin Hitit nüfuzuna girmesi Tuthaliya’ya Suriye kapısını da açmış, burada da Mitanni ve vassallarına karşı savaşarak Halep şehrini ele geçirmiştir: Bilgiler kısıtlı olmakla birlikte Suriye’deki Tunip ve Aştata krallıkları ile yapılan antlaşmalara ait tabletlerin de I. Tuthaliya dönemine ait olduğu düşünülmektedir. Bu da Kuzey Suriye’de Hitit nüfuzunun bu dönemde oldukça arttığını ifade eder. Bu dönemde Mısır ile de bir antlaşma yapılmış olabilir. Bütün bu başarılara rağmen ne Batı Anadolu'da ne de Kuzey Suriye'de kalıcı bir Hitit hakimiyeti kurulduğu söylenemez. I. Tuthaliya'nın ölümünden sonra, I. Arnuvanda kuzey ve kuzeydoğuda Kaşkalara karşı yoğun bir mücadeleye girişmiş ve diğer bölgelerde bir etkinlik göstermemiştir. I. Tuthaliya’nın eşi Nikkalmati, Hurrice bir isim taşıyan ilk Hitit kraliçesidir. Bu çiftin kızı Aşmunikal bilinen tek çocuklarıdır ve I. Tuthaliya’dan sonra başa geçen I. Arnuvanda ile evlenmiştir. Arnuvanda yıllıklarında kendinden Tuthaliya’nın oğlu diye bahseder, ancak evlilik yoluyla aileye girdiği ve Tuthaliya tarafından evlat edinildiği kabul edilmektedir.. Arnuvanda yıllıklarda hem Tuthaliya hem de kendisi için aynı zamanda Büyük Kral unvanını kullanır. Bu da ikilinin bir süre ortak krallık yaptıkları şeklinde yorumlanabilir. 1979-80 TÃ¼rkiye Basketbol Ligi Türkiye Basketbol Ligi 1979-80 sezonu, Türkiye Basketbol Ligi'nin 14. sezonu olan 1979-80 sezonunun sonuçları ve istatistikleri göstermektedir. Uluslararas覺 Standart Sanayi S覺n覺flamas覺 Uluslararası Standart Sanayi Sınıflaması; (ISIC) Birleşmiş Milletler'in ekonomik verileri sınıflandırmak için kullandığı sistemdir. Birleşmiş Milletler İstatistik Bölümü'nün tanımlaması şöyledir: ISIC'ın geniş kullanımı, hem ulusal hem uluslararası bağlamda; üretim, istihdam, gayri safi yurt içi hasıla ve diğer istatistiksel alanlarda ekonomik faaliyetlerine göre sağlanmıştır. ISIC, ulusal sınıflandırmaların geliştirilmesi ve etkin ulusal istatistik sistemlerinin geliştirilmesini teşvik etmek için rehberlik sağlayarak, uluslararası veri karşılaştırılabilirliği teşvik edilmesi, ekonomik olayların incelenmesi için bir temel araçtır. Sistemin ikili kodları ve daha fazla detayı için lütfen BM İstatistik inetrnet sayfası'na bakınız. Vedat Vatansever Vedat Vatansever (d. 20 Eylül 1969, Bursa), Sarı Fırtına lakaplı eski Türk millî futbolcudur. Profesyonel futbol hayatına 1989-90 sezonunda Bursaspor'da başladı. Dört sezon boyunca bu takımda oynayan sporcu, 1994-95 sezonunda Petrol Ofisi'ne geçerek sezonu bu kulüpte tamamladı. Sonraki sezon 1995-96 sezonunda Samsunspor'a geçti. Samsunspor'da geçirdiği 1 sezonun ardından, aynı zamanda aktif spor hayatına veda edene dek oynayacağı Karşıyakaspor'a geçti. 2 sezon boyunca 2 maçta toplam 31 dakika forma giydi. 1997-98 sezonundan sonra başka bir takımda oynamadı. Millî takımlar seviyesinde ilk ve tek mücadelesini 26 Ağustos 1992'de Bulgaristan millî takımına karşı verdi ve bu maç 3-2 Türk millî takımı lehine sonuçlandı. Vedat Vatansever, aktif futbolu bıraktıktan sonra futbol menajerliğine başlamıştır. Menajerliğini yaptığı sporcular arasında Tomas ve Saša Ilić de vardır. Histon asetiltransferaz Histon asetiltransferazlar (HAT) histon proteinlerinin yapısındaki korunmuş lizin aminoasitlerine Asetil-KoA'dan aldığı asetil grubunu ekleyerek ε-N-asetil lizin'e çeviren enzimler. HAT'lar diğer proteinlerdeki lizinlerde de çalışabilirler. Genel olarak histon asetilasyonu transkripsiyonel aktivasyonla (ökromatin) bağlantılıdır. Histon asetiltransferaz, artı yüklü histon ve eksi yüklü DNA omurgası arasındaki güçlü bağı zayıflatarak DNA'nın transkripsiyon faktörleri tarafından ulaşılabilir hale gelmesine yardımcı olur . Histon deasetilazlar (HDAC) ise bu işlemi ters çeviren, yani asetil grubunu lizinden koparan enzimlerdir. Histon metiltransferaz Histon metiltransferazlar (HMT), histon proteinlerinin yapısındaki lizin veya arjinin aminoasitlerine kofaktör S-adenozil metiyonin'den aldığı metil grubunu ekleyen enzimler. Histon metilasyonu olarak adlandırılan bu işlem epigenetik bir modifikasyondur. 1-3 arası metil grubu eklenebilen aminoasite taşıdığı metil sayısına göre metil-, dimetil- veya trimetil- ekleri verilir, örn. dimetil lizin. Hakan Çalışkan (1978 doğumlu futbolcu) Hakan Çalışkan (d. 1 Ocak 1978, Perşembe), Türk kaleci. Futbola amatör olarak Halide Edip Adıvarspor kulübünde devam etmektedir. Futbola Beşiktaş altyapısında başlayan Hakan, 1996 yılında kulübüyle profesyonel sözleşme imzalamıştır. İlk sezonunda 2. Lig'de oynayan Muğlaspor'a kiralık verilmiş, burada 24 maçta takımının kalesini koruyarak profesyonel futbol tecrübesi edinmiştir. İlk profesyonel maçına 6 Ekim 1996'da Soma Linyitspor karşısında çıkmıştır. Sezon sonunda takımına dönen oyuncu 1997-98 sezonunda forma şansı bulamamış, 1998-99 sezonundaysa 13 Eylül 1998'de Bursaspor ile oynanan lig karşılaşmasında birinci kaleci Fevzi Tuncay'ın sakatlanarak oyundan çıkmasıyla kaleye geçerek Beşiktaş formasıyla ilk resmî maçına çıkmıştır. 45 dakika sahada kalan Hakan, ilk yarıda yenen 3 golün ardından maçı gol yemeden tamamlamış ve karşılaşma 3-3 bitmiştir. Beşiktaş formasıyla ikinci maçınaysa ligin son haftalarında Çanakkale Dardanelspor ile oynanan bir lig maçında çıkmış ve 3-1 kazanılan maçta 1 gol yemiştir. Hakan, 1999-00 sezonu öncesi transfer döneminde Süper Lig ekibi Vanspor'a transfer olmuştur. Burada düzenli forma şansı bulmuş fakat takım ligi sonuncu tamamlayarak ligden düşmüştür. 2000-01 sezonuna da Vanspor'da başlayan Hakan, takım yükselme grubuna kalamayınca bir diğer 2. Lig ekibi Çorluspor'a satılmıştır. Fakat burada da aynı kaderi yaşayan kaleci, takımın grubunu sonuncu bitirmesine engel olamamıştır. 2001-02 sezonu öncesi değişen lig statüsüyle 2. Lig, A ve B kategorileri olmak üzere iki kademeye bölünmüş ve Çorluspor 3. Lig'e düşmüştür. Bunun üzerine Hakan, buradan da ayrılarak 2. Lig kulübü Antalya Kepezspor ile anlaşmıştır. 2 sezon bu takımın formasını giydikten sonra 2003-04 sezonunda ise 1. Lig kulübü Türk Telekomspor ile sözleşme imzalamış fakat sadece 2 maçta şans bulabilmiştir. 2004-05 sezonunun ilk yarısında da 2 maçta forma giyen futbolcu ara transfer döneminde takımdan ayrılarak 3. Lig takımı Yeniköyspor'a geçmiştir. 2005-06 sezonunu Anadolu Üsküdar 1908 ve Kastamonuspor'da geçiren tecrübeli kaleci, daha sonra Aydınspor'a transfer olmuş en son da 2007-08 sezonunda Tarım Kredispor'da oynamıştır. 2008 yılında amatör futbola dönen Hakan, Hadımköy ve Halide Edip Adıvarspor takımlarında oynamıştır. Hala, amatör olarak futbola devam etmektedir. İlk olarak Beşiktaş altyapısındayken 1993 yılında Montaigu Turnuvası'nda oynayan Türkiye U-15 kadrosuna çağrılan Hakan, 4 kez bu takımın formasını giydikten sonra aynı yılın sonlarında 2 kez Türkiye U-18 ve bir kez de Avrupa Şampiyonası Eleme karşılaşması için Türkiye U-16 kadrolarına alınmıştır. Bundan sonra bir süre millî takıma çağrılmayan kaleci, 1996 yılında Paolo Valente Turnuvası'na katılan Türkiye U-18 kadrosuna dahil edilmiştir. Aynı yılın yazında profesyonel olan oyuncu 1997 yılında Türkiye U-21 takımıyla 1998 Avrupa Şampiyonası eleme maçlarına çıkmaya başlamıştır. 1997 Akdeniz Oyunları'nda finale kadar yükselen Olimpik takımda da yer alan kaleci en son 1999 yılında Türkiye U-21 takımının İtalya ile oynadığı bir özel maçta forma giymiş daha sonra millî takımlara çağrılmamıştır. Hakan Çalışkan (1968 doğumlu futbolcu) Hakan Çalışkan (d. 20 Mayıs 1968, Malatya), Türk eski futbolcu. Kariyerinin büyük bölümünü 3. Lig'de geçiren Hakan, ilk profesyonel maçına Van DSİ Spor formasıyla 22 Aralık 1991'de Kars Köy Hizmetleri Spor karşısında çıkmıştır. 1991-92 sezonunda 10 maçta oynayan oyuncu, 1992-93 sezonunda Elazığspor'a transfer olmuş fakat burada sadece 1 lig maçına çıkmıştır. 1993 yılı sonunda sözleşmesini feshederek amatör futbola dönüş yapan Hakan, 1996-97 sezonu öncesi 3. Lig takımı Pütürge Belediyespor ile tekrar profesyonel futbola dönmüştür. Daha sonra 3. Lig takımlarında oynayan futbolcu son olarak 1999-2000 sezonunda 2. Lig'de oynayan Malatya Belediyespor formasını giymiştir. Futbolu bıraktıktan sonra son takımı Malatya Belediyespor'un başına geçen Çalışkan, bir sezon burada kaldıktan sonra bir diğer Malatya takımı Malatyaspor'un altyapı sorumlusu olmuştur. 2008 yılında adı Yeni Malatyaspor olan eski takımına geri dönen teknik adam iki sezon takımın teknik direktörlüğünü yaptıktan sonra bir sezon altyapı sorumlusu olmuş, son olarak da 44 Malatyaspor kulübünün altyapısına geçmiştir. Erol Keskin Muzaffer Tokaç Muzaffer Tokaç (22 Temmuz 1922 - 1 Temmuz 2009), Türk futbolcudur. Galatasaray'da uzun yıllar forma giymiştir ve Galatasaray için kulüp tarihinin önemli futbolcuları arasında gösterilmektedir. Futbolculuk döneminde Sarı Muzaffer ya da Cinci Muzaffer olarak da anılırdı. Faal futbol kariyerinden sonra ailesiyle beraber ABD'nın New York kentine göç etti ve burada iş adamı Rauf Halat'la beraber "Rauf Halat - Muzaffer Tokaç Co. - Division of PAN-Turk, Inc. - 515 West 56th Street. New York 19, N. Y." adresli bir şirket kurmuştur. New York'tan bir dönem Milliyet Gazetesi için gazetecilik yaptı. 1 Temmuz 2009 tarihinde hayatını sürdürdüğü ABD'de vefat etti. Galatasaray Lisesi'nde okuduğu dönemlerde futbola Galatasaray'da başladı. Daha sonra as takıma alındı ve kısa süre sonra takımın ilk 11'de düzenli forma giyen futbolcular arasına girdi. 1956 yılında Galatasaray'ın Beykoz'la yaptığı lig maçından önce düzenlenen bir törenle futbola veda etti. 18 kez millî takımlara çağrılan Muzaffer Tokaç, 1 kez Türkiye B, 3 kez Türkiye U-21 ve 13 kez de Türkiye forması olmak üzere toplam 18 kez millî formayı giymiştir. Türk futbol tarihinin en önemli millî maçlardan biri olan ve 17 Haziran 1951 tarihinde Berlin'de Almanya'ya karşı oynanan ve 1-2 kazanılan karşılaşmada takımının galibiyet golünü atmayı başarmıştır. Bunun dışında 1948 Yaz Olimpiyatlarına katılan ve Çeyrek Finale kadar yükselen Türkiye millî takımı kadrosunda yer almıştır. NOT:"Ev sahibi olarak Türkiye baz alınmıştır." Uğur Köken Uğur Köken (d. 28 Kasım 1937, İstanbul), eski Türk millî futbolcudur. Galatasaray'da uzun yıllar forma giymiştir ve Galatasaray için kulüp tarihinin önemli futbolcuları arasında gösterilmektedir. Uzun seneler hem Galatasaray'da hem de Türkiye A millî takımında kaptanlık yapmıştır. Galatasaray efsanesi Metin Oktay tarafından önerildikten sonra Galatasaray kaptanlığına getirildi. Futbola 1955 yılında 18 yaşında Galatasaray altyapısında başladı. Buradan 1959-60 sezonunda as takım kadrosuna dahil edildi. İlk iki sezon genelde yedek oturup sonradan oyuna girse de 3. sezondan itibaren 11'de düzenli oynamaya başladı. Galatasaray'la toplam 6 kez Süper Lig şampiyonluğu yaşadı ve özellikle 1970-71, 1971-72 ve 1972-73 sezonlarında takımının üç kez art arda Süper Lig şampiyonu olmasında önemli pay sahibi oldu. Oynadığı dönemlerde yurt dışına transfer sıkça söz konusu olsa da bu transfer gerçekleşmedi. 1973-74 sezonunun ilk lig karşılaşmasında jübile yaparak aktif futbol kariyerini noktalaması öngörüldü. Daha sonra Beşiktaş 30 Ağustos 1973 tarihinde Mithatpaşa Stadında yapılan jübile maçıyla aktiv futbola veda etti. Galatasaray kulübü tarafından kulübün efsane teknik diretörkleri arasında gösterilen Brian Birch Uğur Köken'in futbola veda edeceğini duyduğunda söyle bir yorum yapmıştır: 14 kez millî takımlara çağrılan Uğur Köken, 1 kez Türkiye Amatör, 1 kez Türkiye U-21 ve 12 kez de Türkiye forması olmak üzere toplam 13 kez millî formayı giymiştir. Türkiye A millî takım formasını ilk kez 10 Ekim 1962 tarihinde Etiyopya'ya karşı Samsun 19 Mayıs Stadyumunda oynanan dostluk karşılaşmasında giydi. 1960 Yaz Olimpiyatları'na katılan Türkiye amatör millî takımı kadrosunda yer aldı; fakat takımıyla grup aşamasında elenerek dereceye giremedi. Bu turnuvada oynanan üç karşılaşmanın ikisinde forma giydi ve bir gol kaydetti. 1965 RCD Kupası kupasına katılan ve ikincilik elde eden Türkiye A millî takım kadrosunda bulundu. 19 Nisan 1966 tarihinden beri AygÃ¼n Koral ile evlidir. Ümüt Hatipoğlu Ümüt Hatipoğlu (d. 26 Ekim 1973, Elazığ), Türk eski millî futbolcudur. Profesyonel futbola memleketinin takımı Elazığspor'da başlayan Ümüt, ilk profesyonel maçına 6 Eylül 1992 tarihinde Bitlisspor ile oynanan karşılaşmada çıktı. 1996-97 sezonuna kadar bu kulüpte kalan Ümüt, 1995-96 sezonu sonunda kulübüyle 3. Lig'de gruplarını ilk sırada bitirerek şampiyonluk sevinci yaşadı ve bir sezon da 2. Lig'de mücadele etti. Daha sonra Süper Lig ekibi Ankaragücü'ne transfer olarak 3,5 sezon bu takımın formasını giydi. 2001-02 sezonunda ise 1. Lig'de mücadele eden eski takımı Elazığspor'a geri döndü. Takımın sezonu 2. sırada bitirmesiyle bir sonraki sezon Süper Lig'e geri dönmüş oldu. Fakat 2 sezon sonra takım tekrar küme düştü. 2004-05 sezonunda da 1. Lig'de takımının formasını giyen Ümüt, 2005-06 sezonunda sadece 1 maçta oynadıktan sonra futbolu bıraktı. Ümüt, Türkiye millî futbol takımı formasını ilk ve tek kez 9 Nisan 1996'da 1996 Avrupa Futbol Şampiyonası'na hazırlık için Azerbaycan ile oynanan özel maçta giydi. Kemal Serdar Kemal Serdar (d. 8 Mayıs 1962, Trabzon), Türk eski millî futbolcudur. Trabzonspor'da uzun yıllar forma giymiştir ve Trabzonspor için kulüp tarihinin önemli futbolcuları arasında gösterilmektedır. Futbola Trabzon ilinin amatör ekiplerinden "Düzköy SK"'de başladı ve buradan Akçaabat Sebat Gençlik'de geçti. Burada kısa sürede as takıma yükseldi ve daha sonra ilk 11'de görev almaya başladı. Gösterdiği performansla Trabzon ilinin köklü ekiplerinden Trabzonspor'un dikkatini çekti ve neticesinde 1983-84 sezonunda buraya transfer oldu. Trabzonspor'da uyum sorunu yaşamadin ilk 11'ın düzenli oyuncusu olmayı başardı ve buradaki ilk sezonunda takımıyla hem Süper Lig şampiyonluğu hem de Türkiye Kupasını kazanma başarısı gösterdi. Daha sonra takım içerisinde konumu yükseldi ve uzun seneler takım kaptanlığını üstlendi. 1994-95 sezonunun sonuna kadar futbol kariyeni Trabzonspor'da sürdürdükten sonra futbola veda etti. Futbola vedasini 5 Ağustos 1995 tarihinde Dinamo Batum'a karşı oynanan jübile meçıyla veda etti. 1997-98 sezonunda amatör olarak "Erdoğduspor"'de kısa süreliğine futbola geri döndü. 19 kez millî takımlara çağrılan Kemal Serdar, 2 kez Türkiye U-21 ve 10 kez de Türkiye forması olmak üzere toplam 12 kez millî formayı giymiştir. ümit millî takımı için ilk karşılaşmasına 15 Kasım 1983 tarihinde Avusturya ümit millî takımına karı oynanan karşılaşmada çıktı. A millî takım için ilk kar karşılaşmasına 6 Eylül 1984 tarihinde SSCB millî takımına karşı oynanan karşılaşmada çıktı. 2001-02 sezonunda İstanbul'un alt kademe liglerde mücadele eden takımlarından Küçükköyspor'da teknik direktörlüğe getirilmiştir. Thalassornis leuconotus Thalassornis leuconotus, ördekgiller familyasından Afrika’nın güneyinde yaşayan kuş türü. Batıda Senegal ile Çad, doğuda ise Etiyopya ile Güney Afrika arasında bulunur. Dendrocygninae alt familyasında bulunan ıslıkçı ördeklerle yakından bağlantılıdır. Daha önceleri Dendrocygninae alt familyasında sınıflandırılırken günümüzde kendine ait olan Thalassorninae alt familyasında sınıflandırılmaktadır. Thalassornis cinsinin tek üyesidir. İki alt türü vardır: BB&T Center BB&T Center (önceki isimleriyle Broward County Civic Arena, National Car Rental Center ve Office Depot Center) Sunrise, Florida'da bulunan spor kompleksi. Yapımı 1998 yılında tamamlanan kompleks 185 milyon dolara mâl olmuştur. Ortalama 21.000 kişi kapasiteli basketbol, 17.000. kişilik hokey salonu vardır ve 15.000 ve 21.000 kişilik iki salonda ise konserler verilmektedir. O2 Shepherd's Bush Empire O Shepherd's Bush Empire Shepherd's Bush, Büyük Londra, İngiltere'de bulunan canlı müzik ve tiyatro oyunlarının sergilendiği mekan. Mekan 1903 yılında bir müzikhol olarak inşa edilmiş ancak 1953'ten sonra ise adı BBC Television Theatre olmuştur. 1991 yılından itibaren ise yine müzik faaliyetleri için kullanılmaya başlanmıştır. Mekan Academy Music Group tarafından işletilmektedir. Kapasitesi 2.000 izleyici olan mekan, tiyatro salonu mimarı Frank Matcham tarafından tasarlanmıştır. Doku kültürü Doku kültürü, dokuların ve hücrelerin canlının dışında ("ex vivo") sıvı, yarı-katı veya katı besiyeri kullanılarak yetiştirilmesidir. Doku kültürü hücre kültürüyle aynı anlama gelecek şekilde kullanılabildiği gibi, canlıdan alınan doku parçasının "in vitro" olarak yetiştirilmesi anlamına da gelmektedir. Canlı vücudundan bağımsız olarak, belirlenen şartlar altında tutulabilen hücrelere istenen uygulamalar yapılmakta ve sonuçları daha objektif olarak izlenebilmektedir. Bu açıdan günümüzde doku kültürü hücre biyolojisi araştırmalarında çok önemli bir yere sahiptir. Nalçacı Halil Camii Nalçacı Halil Camii, Şeyh Tului Tekkesi ya da Nalçacı Camii, İstanbul'un Üsküdar ilçesinin Zeynep Kamil Mahallesi'nde yer alan, Osmanlı Dönemi'nden kalma tarihi bir camidir. Şeyh Halil Efendi tarafından yaptırılmıştır. Yapımına 1625 (?) yılında başlanan mescit, bir yıllık inşaat sürecinden sonra 1626 (?) yılında ibadete açılmıştır. Cami mimarî olarak Osmanlı esintilerini yansıtmaktadır. Dönemin Maraş valisi Abdullah Paşa tarafından, 1750 yılında mescide minber eklenmiştir. Camiinin yanında Nalçacı Dergahı bulunmaktadır. 1874 yılında Mehmed Namık Paşa'nın oğlu Hüseyin Cemil Paşa tarafından tamir ettirilmiş, aynı zamanda Nalçacı Halil Efendi'nin türbesi yaptırılmıştır. 1940'lı yıllarda yıkılmış, 2011 yılında kapsamlı bir onarım sürecinden geçmiştir. Özgün planda bir mescit olarak inşa edilmiştir. Daha sonra haziresi ve dergahı yapılmıştır. Cami, sokağın hemen sağında bulunmaktadır. Caminin bulunduğu bölge 2008 yılındaki düzenlemelere kadar Tabaklar Mahallesi olarak biliniyordu. Cami, Arakiyeci Hacı Cafer Camii'ye çok yakındır. Caminin banisi Şeyh Halil Efendi, hazirede medfundur. Hücre yaşlanması Hücre yaşlanması, tüm dokuların ve organların, sonuç olarak tüm bedenin yaşlanmasını getirir. Canlılar, doğumdan sonraki her gün bir gün daha yaşlanır. Yaşlanma, fizyolojik organizasyonun giderek azalması ve organların çalışmalarındaki aksamalarla başlayan ve somatik ölüme dek giden bir süreçtir. Yaşlanmayla birlikte çok sayıda hastalık tablosunun oluşmasına yol açan risk faktörleri yoğunlaşır; sonuçta kanserler, diabet, kalp ve damar hastalıkları gibi ölüme neden olabilen patolojiler belirir. Hücre yaşlanması, bir hücrenin belli bir sayıda mitoz bölünme geçirdikten sonra iç ve/veya dış etkiler sonucu bölünebilme yeteneğini kaybetmesi ile açıklanabilir. Hücre yaşlanmasının çok az görüldüğü (örn. bazı soğukkanlı hayvanlar) veya hiç görülmediği canlılar (örn. çok yıllık bitkiler) da vardır. Hücre yaşlanması ve programlanmış hücre ölümü, DNA kırılması veya toksinlerin etkisi sonucu hücrelerde ilerde kansere dönüşebilecek derecede hasar birikmesini engellemek için alternatif savunma mekanizmalarıdır. Kromozom uçlarını koruyan telomerlerin kısalması hücre yaşlanmasının en önemli sebeplerindendir. Örneğin, bazı kanser türleri yeniden etkinleştirdikleri telomeraz sayesinde telomer uzunluklarını koruyarak hücre yaşlanmasından kaçabilmekte ve sınırsız olarak bölünebilmektedirler. Genomik değişkenlik, telomer kısalması, epigenetik değişimler, protein dengelerinin (proteostazis) yitirilmesi, mitokondri işlevlerinde bozulma, hücrelerin yorulması, kök hücrelerin azalması ve hücrelerarası iletişimin bozulması gibi moleküler etkiler yaşlanmanın kökenindeki genetik faktörlerin temelini oluşturur. Yaşlanmanın en önemli nedeni organizmanın kendisinden gelen (endojen) ya da çevresel (ekzojen) faktörlerdir. Ekzojen ya da endojen faktörler akut ve güçlü olduklarında ölümle, küçük miktarlarda ve kronik etkilerini birikerek gösterdiklerinde ise yaşlanmayla son bulurlar. İnsanlar, işte bu nedenle yaşlandıkça çok sayıda dejeneratif hastalıklarla karşılaşırlar. Yaşlanma hızı bireysel farklılıklar gösterir. Yaşlanma hızında etkili olan faktörlerin çoğu etkilerini yoğun serbest radikal oluşmasını tetikleyerek gösterirler. Yaşlanma hızını etkileyen faktörler için başlıca örnekler şunlardır: Model sistemler üzerinde yalpan çalışmalar, yaşlanmanın genetik sistemdeki ve protein sentezindeki aksamaların sonucu olduğunu göstermektedir. DNA zararları, yaşlanma genetiğinde özel bir önem taşır. 2011 Sedat Simavi Ödülleri 2011 Sedat Simavi Ödülleri, çeşitli dallarda verilen Sedat Simavi Ödülleri'nin otuz beşincisidir. Avustralya kazÄ± Avustralya kazı ("Cereopsis novaehollandiae"), ördekgiller familyasından Avustralya’nın güneyinde yaşayan kaz türü. Anserinae alt familyasında bulunan Avustralya kazı Cereopsis cinsinin tek üyesidir. Bilimsel adı ilginç görünüşlü gagasına ithafen Latince “balmumu” anlamına gelen "cere-" ve Grekçe “görünüş” anlamına gelen ὄψις sözcükleri ile Avustralya için eskiden kullanılan “New Holland” adının Neo Latin yazılışı "novaehollandiae" sözcüğünden gelmektedir. İki alt türü vardır: İri bir kaz olan Avustralya kazının hemen hemen tamamen gri olan ve üzerlerinde yuvarlak kara noktalar bulunan tüyleri kendine özgüdür. Kuyruk ve uçuş tüyleri karamsı renktedir. Bacaklar pembe ve ayaklar siyahtır. Kısa, kıvrık siyah gagası ve gaganın üzerinde bulunan yeşil mumsu madde bu kazlara kendine özgü bir görünüş kazandırır. Avustralya kazının boyu 75–100 cm, ağırlığı 3–7 kg, kanat açıklığı 150–190 cm arasında değişir. Erkekler dişilerden biraz daha iridir. Bu kaz türü nadiren yüzer ve otlayarak beslenir. Tuzlu ve yarı tuzlu su içebilme özellikleri sayesinde açıkta tatlısu olmayan adalarda yıl boyunca yaşayabilmelerine olanak verir. Kaz türleri arasında en nadir türlerden biridir. Üreme mevsimi dışında sürüler hâlinde dolaşır. Stefan Maierhofer Stefan Maierhofer (16 Ağustos 1982, Gablitz), Avusturyalı millî futbolcudur. Şu an Red Bull Salzburg takımının formasını giymektedir. 2002 yılında First Vienna takımında profesyonel olan Maierhofer, 2003 yılında SV Langenrohr takımına transfer oldu ve oradaki başarısıyla Bayern Münih'e transfer oldu ve Bayern Münih'in rezerve takımında mücadele etti. Orada da iyi performansını sürdüren Maierhofer, A takıma alınsa da sadece 2 kez forma giydi. Sonrasında TuS Koblenz ve Greuther Fürth takımlarında da oynayan Maierhofer, 2008 yılında Rapid Vien takımına kiralandı ve orada Bundesliga (Avusturya) şampiyonluğu yaşadı. Sonrasında ise Rapid Vien ile sözleşme imzaladı. Orada tekrar formu yükselen Maierhofer, 31 Ağustos 2009 tarihinde İngiliz takım Wolverhampton'a 1.8 milyon £ karşılığında transfer oldu. Wolverhampton formasıyla Blackburn karşısında ilk maçına çıkan Maierhofer, ilk golünü de bu maçta attı. 2010 yılında Bristol City takımına kiralanan Maierhofer, aynı yıl Almanya'nın MSV Duisburg takımına kiralandı. Orada DFB-Pokal'da final yaşayan Maierhofer, final maçında yedekteydi ve forma giyme fırsatı bulamadı. 23 Ağustos 2011 tarihinde Red Bull Salzburg ile iki yıllık sözleşme imzaladı. Maierhofer, Avusturya formasını ilk kez 22 Ağustos 2008 tarihinde 2-2 biten maçta İtalya karşısında giydi. Millî takımıyla ilk golünü ise 5 Eylül 2009 tarihinde Faroe Adaları karşısında attı. Maierhofer, millî takım formasını şu ana kadar 15 kez forma giydi ve bu formayla 2 gol attı. Bones Bones bir Amerikan suç-drama dizisidir. İlk bölümü Fox Network kanalı tarafından 13 Eylül 2005' te yayınlanmıştır. Dizi de FBI'ya gelen çözümlenmemiş cinayetler ve çeşitli suçlar adli antropolojinin ve adli arkeolojinin yardımıyla çözülüyor. Dizinin baş karakterleri FBI ajanı Seeley Booth (David Boreanaz), adli antropolog Dr. Temperance 'Bones' Brennan (Emily Deschanel) dır. Diğer karakterler Michaela Conlin, T. J. Thyne, Eric Millegan, Tamara Taylor, ve John Francis Daley tarafından canlandırılmaktır. Hart Hanson tarafından yaratılmıştır. Yaratılırken hafifte olsa yazar ve adli antropolojist Kathy Reichs'ın hayatından esinlenilmiştir. Dizi şu an 12. sezonundadır. Emily Deschanel tarafından canlandırılmaktadır. Jeffersonian'da çalışan adli bir antropologdur. Alanında (adli antropoloji) dünyanın en iyilerindendir hatta en iyisidir. Cinayetlerin çözülmesi ve suçluluların yakalanmasında ortağı FBI'dan ajan Seeley Booth'a yardım eder. Ayrıca, Ajan Seeley Booth la arasında bir çekim vardır. Ateisttir ve emprik görüşü benimsemiştir. Çocukluğu ailesinin onu bir anda terk etmesiyle çok zor geçmiştir. Koruyucu ailelerin yanında büyümüştür. Çocukluğundaki bu travma onun insanlara güvenememesine yol açmıştır. Sadece kemiklerin ona doğruyu söylediğine inanır ve bu yüzden antropolog olmuştur. Ayrıca evliliğinde modası geçmiş bir kurum olduğuna inanıyordur ve bu yüzden Booth'dan hamile kalınca Booth'un aksine evlenmek istemiyordur. Sonradan öğrenildiğine göre Russ adında bir abisi vardır ve babası Max Keenan ve annesi kanundan kaçan iki zeki suçludur. Çocuklarını da onlar zarar görmesin diye bırakmışlardır. Bu arada ailenin kimliğini değiştirmişlerdir. Brennan'ın önceki adı ise Joy Keenan'dır. Max daha sonra Brennan'ını kuzeniyle tanıştırmıştır. Böylece Brennan bir kuzeni olduğunu öğrenir. Bu kuzenin adı Margaret Whitesell'dir ve Emily Deschanel'in gerçek hayattaki kardeşi Zooey Deschanel tarafından canlandırılmaktadır. David Boreanaz tarafından canlandırılmaktadır. FBI' da çalışan bir ajan ve Brennan'ın ortağıdır. Rebecca adındaki eski sevgilisinden Parker adında bir çocuğu vardır. Eski bir askerdir. İnsanların ne yapacaklarını ve güdülerini tahmin etme yeteneğine sahiptir. Brennan'a aşıktır. 6.sezonun final bölümünde Brennan'dan bir bebeği olacağını öğrenmiştir. Çocukken, alkolik olan babasından şiddet görmüştür. Jared Booth adında ondan küçük bir erkek kardeşi vardır. Jared'da Seeley gibi askerdir, donanmada çalışıyordur. Angela Pearly-Gates Montenegro Hodgins, Michaela Conlin tarafından canlandırılmaktadır. Billy Gibbons adlı bir rockçı'nın kızıdır.Jeffersonian'da çalışan adli bir ressamdır. Aynı zamanda Brennan'ın en yakın arkadaşıdır. 5. sezonda Dr. Jack Hodgins ile evlenecektir ve bir bebekleri olacaktır. Hayatını dolu dolu yaşamak ister. Hatta Hodgins ile düğünlerinde Küba'da hatırlamadığı bir evlilik yaptığını, bu yüzden de Hodgins'le evlenemeyeceğini öğrenir. Daha sonra çift Angela'nın evlendiği adamı aramaya başlarlar. T. J. Thyne tarafından canlandırılmaktadır. Jeffersonian'da çalışan ve cinayetleri çözmekte çok önemli bir yeri olan entomologtur. Çok zengin bir ailesi vardır ve bu aile Jeffersonian'ın baş sponsorudur. 5. sezonda Angela Montenegro ile evlenmiş ve bir çocukları olmuştur. Kendisine 'Laboratuvarın Kralı' sıfatını koymuştur. Tamara Taylor tarafından canlandırılmaktadır. Jeffersonian Enstitüsü Adli Bölümü'nün başıdır. Aynı zamanda çok iyi bir patologdur. Seeley Booth ile çok kısa süren bir ilşkisi olmuştur. Ölen eski nişanlısının ergenlik yıllarındaki kızını evlat edinmiştir, ve ona şu an bir anne gibi bakmaktadır. John Francis Daley tarafından canlandırılmaktadır. FBI da çalışan bir psikologdur. Booth ve Brennan arasındaki karmaşık ilişkiyi çözmeye çalışmaktadır. Sweets'de Brennan gibi evlatlık verilmiştir ama o evlatlık verildiği yerde şiddete maruz kalmıştır. Şu an hala sırtında kemer izleri vardır. Brennan'ının Daisy adındaki asistanıyla bir ilişki içindedir. Bir araştırmada hayatını kaybetmiştir . Emily Deschanel Emily Erin Deschanel (d. 11 Ekim 1976, Los Angeles), Amerikalı oyuncu. Emily, Los Angeles'ta doğmuştur. Oscar adaylığı bulunan, görüntü yönetmeni ve yönetmen Caleb Deschanel'in ve oyuncu Mary Jo Deschanel'in kızıdır. Müzisyen, şarkı sözü yazarı, oyuncu ve model olan Zooey Deschanel'in ablasıdır. Daha önce Bones adlı televizyon dizisinde David Boreanaz ile başrol olarak oynamıştır. Fetih 1453 Fetih 1453, İstanbul'un Fethi'ni konu alan ve Ulubatlı Hasan'ın hayat hikâyesi çevresinde kurgulanan Türk yapımı, geniş bütçeli sinema filmi. Yönetmenliğini ve yapımcılığını Faruk Aksoy'un üstlendiği filmin senaryosu Atilla Engin tarafından yazılmış ve Erkan Özekan tarafından kurgulanmıştır. Filmin başrollerindeyse Devrim Evin, İbrahim Çelikkol ve Dilek Serbest yer almaktadır. Filmin görsel yönetmenliğini ise birçok Hollywood yapımında çalışmış olan Serkan Zelzele üstlenmiştir. 18.200.000$'lık bütçesiyle en pahalı Türk filmi olma özelliğini taşıyan filmin yapımcı şirketi Aksoy Film; Türkiye dağıtıcısı Tiglon, Avrupa dağıtıcısı Kinostar, ABD dağıtıcısı ise NeoClassics Films'dir. Müziklerini Benjamin Wallfisch'in bestelediği filmin tarihî gerçeklere uyması için Feridun Emecen, Hülya Tezcan, Massimo Farinelli, Gülgün Köroğlu ve Adem Saraç senaryo ekibine tarih danışmanlığı yapmışlardır. Sosyal medyada filmin üç dakikalık fragmanı 24 saatte 1.670.000 kişi tarafından izlenmiştir. 16 Şubat 2012'de saat 14:53'ten itibaren 450 kopya ile 900 salonda gösterimine başlanan film ilk gününde 300.000 biletli seyirci tarafından izlenmiştir. Üç hafta sonra ise Türkiye'de tüm zamanların en çok izlenen filmi olmuştur. Ayrıca Türkiye'de 5.000.000 ve 6.000.000 seyirci barajını geçen ilk film olmuştur. Yapımın Avrupa gösteriminde de ilk hafta sonu 255.000 seyirciye ulaşılmış ve tüm zamanların hafta sonu açılış rekoru kırılmıştır. 27 Mart 2012 itibarıyla film 32.581.263$ hasılat elde etmiştir. Yapım Türkiye'nin yanı sıra Almanya, Hollanda, Belçika, Avusturya, Fransa, İngiltere, İsviçre, KKTC, Endonezya, Malezya, Rusya, Arnavutluk, Bosna-Hersek, Sırbistan, Makedonya, Kosova, Romanya, Yunanistan, Güney Kore, Tayland, Japonya, ABD ve başta Mısır olmak üzere pek çok Orta Doğu ülkesinde de gösterime girmiştir. Sultan Mehmed, babası II. Murat'ın ölüm haberini Saruhan Sancağındayken aldı. Bu durum onu hem büyük bir keder içerisinde bırakmıştı, hem de tahtına tekrar oturmasının yolunu açmış olacaktı. Sultan Mehmed tahta ilk çıktığında henüz 12 yaşındaydı. Uçbeyleri ile vezirleri arasındaki siyasi husumetten bunalan II. Murat, çok sevdiği oğlu Alaaddin'in ölmesinin kendisinde yarattığı derin üzüntü sebebiyle tahttan feragat ederek Mehmed'i devletin başına geçirdi. Ordu ve devlet üzerinde çok etkili biri olan Başvezir Çandarlı Halil Paşa bu durumdan hiç memnun değildi. Özellikle Sultan Mehmed'in Konstantinopolis'in mutlak suretle alınması gerektiğini söylemesinden büyük rahatsızlık duyuyordu. Halil Paşa, Mehmed'in toyluğunu fırsat bilen Haçlıların Osmanlı topraklarını işgal etmesi ihtimali üzerine Sultan Murat'ın tahta dönmesini sağladı. Mehmed de tahttan uzaklaştırılarak Saruhan Sancağı'na gönderildi. Fakat şimdi yeniden ve daha güçlü bir şekilde tahtına dönmüştü. Yine öncelikli hedefi Konstantinopolis'in fethedilmesiydi. O, İslam peygamberi Muhammed'in hadisinden ilham alıyordu: Bu hedefe onu götürecek her şeyi bir bir hesaplamıştı. Öncelikle gerekli hazırlıkları yapana kadar, tüm komşu ülkelerle barış içerisinde yaşamalıydı. Papalık dahil Macarlara, Sırplara, Lehlere, Cenevizlilere ve Venediklilere elçiler göndererek barış içerisinde yaşama isteği içerisinde bulunduğunu bildirdi. Gelibolu tersanesini restore ettirerek senede yüz kadırga yapılabilir hale getirdi. Bu sırada Doğu Roma İmparatoru Konstantinos, genç yaşından dolayı toy ve basiretsiz olduğunu düşündüğü Sultan Mehmed'e karşı elinde tutsak olan Şehzade Orhan'ı kullanmaya çalışarak ağır tahsisatlar talebinde bulunmaktaydı. Bütün amacı Sultan Mehmed'in tavizler vererek halk nezdinde iyice itibarsızlaşmasını sağlamaktı. Üstelik Sultan Mehmed de bu tavizleri veriyor, Konstantinos'un bütün isteklerini kabul ediyordu. Ancak bu durum bile sadece Sultan Mehmed'in stratejisinin bir parçasıydı. Karamanoğulları'nın bir isyan çıkarmaya başladığının haberi alınır alınmaz Osmanlı ordusu Akşehir'e doğru yola koyuldu. Karamanoğlu İbrahim hiç beklemediği kadar kalabalık bir ordu gördü karşısında. Barış talebinde bulunmak zorunda kaldı. Ordusunun hasar almaması için Sultan Mehmed barış talebini kabul etti. Sefer dönüşünde, savaşmadıkları halde bahşiş isteyen bir kısım yeniçeri padişahın otağının önünü kesince Sultan Mehmed hem cülusları dağıttı hem de firar eden askerleri bahane ederek Çandarlı Halil Paşa'nın adamı olan Yeniçeri Ağası Kurtçu Doğan'ı dayak cezasına çarptırarak sürgüne yolladı. Bu hadiseyle Çandarlı Halil Paşa'nın ordu üzerindeki hakimiyetini kırdı ve ordunun yönetimini tamamen kendi ellerine geçirmiş oldu. Edirne'ye döndükten sonra İmparator Konstantinos'a bir elçi göndererek Orhan için ödediği tahsisatı artık yollamayacağını bildirdi. Ardından, Anadolu Hisarı'nın karşısında Boğazkesen Hisarı'nın yapımını başlattı. Bu, fiili olarak Doğu Roma İmparatorluğu'na savaş açmak demekti. Bu durum Avrupa devletlerince de fark edilmişti. Ancak Fransız ve İngilizlerin birbiriyle savaşıyor olması, Alman kralının da taht kavgalarıyla uğraşması gibi gerekçeler yüzünden Doğu Roma İmparatorluğu'na Avrupa üzerinden yardım ulaşması neredeyse imkânsızdı. Papanın bir takım girişimleri de sonuçsuz kalmıştı. Tarih 2 Nisan 1453’ü gösterdiğinde, Konstantinopolis surlarının üzerindeki Doğu Roma askerleri karşılarında Sultan Mehmed ve binlerce Osmanlı askerini buldular... Yapım süreci otuzdört, çekim süreci ise yirmidört ay süren film Türk sinemasının en uzun hazırlık süresine sahip filmi olmuştur. Üç boyutlu efektleri Epics FX Studio tarafından hazırlanan film tanınmamış oyunculardan oluşan bir oyuncu listesine sahiptir. Rol alan oyuncuları seçmek için altı ay boyunca oyuncu elemeleri gerçekleştirilmiştir. Dört ana karakterin seçimi içinse Faruk Aksoy bizzat dört bin kişiyle yüz yüze görüşmüştür. Faruk Aksoy filmde popüler olmayan oyuncularla çalışmasının nedenini ise şu şekilde açıklamıştır: Yapım sürecinin nisan 2009'da başladığı filmin ilk etap çekimi yine aynı yılın eylül ayında 4.000 m²'lik kapalı bir stüdyoda başlamış ve dört haftada tamamlanmıştır. Stüdyo içinde dijital çekim platformu hazırlanmış, Hollywood standartlarında iç mekan çekimleri için kırk kişilik tasarım ve animasyon ekibi Doğu Roma ve Edirne saraylarını aslına uygun olarak üç boyutlu hazırlamış, iki yüz adet özel spacelight ışık sistemi kullanılmıştır. Yedi aylık bir hazırlık süreci sonunda 2010 mayısında filmin ikinci etap çekimleri başlamış ve bu çekimler Ataköy'de bir baruthanede devam etmiştir. İki çekim arasındaki sürede 25 dönümlük arazi üzerindeki kısmî tarihî dokular da kullanılarak 14.600 m²'lik bir dekor inşa edilmiştir. Özellikle II. Mehmed'in döktürdüğü büyük topun üretildiği Kırklareli, Demirciköy'deki tophane aslına uygun olarak altı ayda hazırlanmıştır. 14 ton eriyik kapasiteli üç dev pota, fırınlar, hurda odaları, soğutma kulesi ve körükler gibi tüm detaylar da bu tophanenin içinde yer almıştır. İkinci etap çekimleri bu alan üzerinde altı ay boyunca devam etmiştir. Ayrıca Boğazkesen Hisarı inşaatının çekimleri için 5.000 m² alanda hisarın bir bölümü yapılmıştır. Dönemin Cenova limanının canlandırılması içinse bluebox yöntemi kullanılmış ve 2.500 m² gerçek zeminli mavi havuz inşa edilmiştir. Filmin savaş alanında geçen ve aynı zamanda son etap olan çekimler ise on ay sürmüş, Alibey Barajı havzasında hazırlanan 100.000 m² arazi üzerinde hazırlanan dekorda çekilmiştir. Ağustos 2011'de biten çekimler için Konstantinopolis surları, savaş meydanı, bataryalar ve topların bulunduğu mevkiler, padişah otağ alanı, asker çadırları, asker istihdam ve yemek alanları, Vatikan sarayı, Medine şehir sokakları, Doğu Roma şehir sokakları ve Konstantinopolis'in alınmasında önemli rol oynayan yeraltı tünelleri inşa edilmiştir. Kuşatma sahneleri için gerçek boyutta surlar, mancınıklar, savaş kuleleri hazırlanmıştır. Savaş alanı için on beş top bataryası, beş adet 20 metre boyunda gerçek ve işlevsel savaş kulesi, beş adet 15 metre boyunda büyük mancınık, on binin üzerinde çeşitli savaş malzemesi ve aksesuarı imal edilmiştir. Ayrıca deniz savaşı ve karadan kaydırılacak gemiler için gerçek ölçüsünde üç adet de kadırga yapılmıştır. Aksiyon sahneleri içinse "Truva", "Cennetin Krallığı" gibi filmlerin aksiyon sahnelerinde rol alan Çek ve Slovak dublör ekipleri hazır bulunmuştur. Bu etapta kullanılan ve Konstantinopolis'in fethinde büyük önem taşıyan şahi topu, gerçeğine yakın olarak hazırlanmıştır. Şu anda İngiltere'de bulunan şahi toplarının en büyüğünün yarıçapı 180 santimetre iken filmdeki topun yarıçapı 140 santimetredir. Ayrıca yüzer metre uzunluğunda 15 ve 18 metre yüksekliğinde sekizer metre kalınlıkta iki aşamalı şehir surları inşa edilmiştir. Toplam 15.000'e yakın kişinin rol aldığı ve kırk manda, kırk deve, iki yüzelli at ve elli at arabası kullanılan yapımın son etap çekimi on bir ay sürmüş; film boyunca yirmi terzi görev yapmış ve toplam 44.000 metre kumaş kullanılarak kostümler ve aksesuar malzemeleri hazırlanmıştır. Filmin bütçesi Cihan Haber Ajansı tarafından 11 Ocak 2012 tarihinde Yunan gazetelerine dayandırılarak 17.000.000$ olarak bildirilmiş, Doğan Haber Ajansı'nın 12 Ocak 2012 tarihli haberinde yine aynı kaynaklara dayanarak aynı rakam rapor edilmiş ve 16 Ocak 2012 tarihinde Anadolu Ajansı tarafından kaynak bildirilmeden dağıtılan haberde de yine aynı bilgiler yer almıştır. Bu rakam Türk sinemasının en yüksek film bütçesi olarak kabul görmüştür. Fakat "Milliyet" yazarı Ali Eyüboğlu bütçenin 17.000.000 değil 8.000.000$ olduğunu iddia etmiştir. Eyüboğlu yazdığı yazıda Faruk Aksoy'un ""17.000.000$'lık bütçe haberleri benden çıkmadı. Çünkü ben hiçbir zaman rakam telaffuz etmedim"" ve Aksoy Film yöneticilerinden birinin ""Fetih 1453'ün kâr yapması için 4.000.000 seyirciye ulaşması lazım"" dediğini yazmış, filmin bütçesinin 8.000.000$ olduğunu da şu sözlerle savunmuştur: Bütçe ile ilgili resmî ağızdan yapılan ilk açıklama ise Faruk Aksoy'dan 29 Mart 2012 tarihinde katıldığı bir televizyon programında gelmiştir. Aksoy bu programda filmin bütçesinin iç ve dış pazarlama giderleriyle birlikte 18.200.000$ olduğunu açıklamıştır. 13 Şubat 2012 tarihinde film henüz vizyona girmeden medyada filmin gelirlerine haciz geldiği iddiası yer almıştır. Haberde Aksoy Film'in, Kirli Kedi Organizasyon'a ortak çektikleri "Recep İvedik"ten kâr payı olarak 1.152.000 borcu olduğu ve Kirli Kedi Organizasyon'un İstanbul 30. İcra Müdürlüğü aracılığıyla bu borcunu tahsil etmek adına "Fetih 1453"ün gelirlerini haczettirdiği yer almıştır. Aksoy Film, filmin resmî Facebook sayfasında yaptığı açıklamada haberi yalanlamış ve olayın halen yargıda olduğunu belirterek haberi yapanlara tepki göstermiştir. 1 Mart 2012 tarihindeyse filmin sponsor firmalarından Fixkim Yapı Kimyasalları'nın Aksoy Film'e sözleşme kurallarına uymaması nedeniyle dava açtığı iddia edilmiştir. Aksoy Film bu iddia üzerine yaptığı açıklamada kendilerine herhangi bir dava açılmadığı gibi konuyla ilgili herhangi bir bilgileri olmadığını da belirtmiştir. Ayrıca ismi geçen firmaya maddi ve manevi tazminat davası açacaklarını, bu haberi yapanlara karşı ise yasal yollara başvuracaklarını açıklamıştır. En pahalı Türk filmi olarak tanıtılan film için Türkiye'de bir tanıtım gecesi ya da gala yapılmamış, film eleştirmenleri dahi filmi ilk olarak ilk gösterim tarihi ve saati olan 16 Şubat 2012 14:53'te izleme fırsatı bulmuşlardır. Bu durum Sinema Yazarları Derneği üyeleri ve bağımsız eleştirmenler tarafından farklı yorumlara sebep olmuştur. Bir kısım eleştirmenler film tanıtımının yapım ekibinin isteğine bağlı olduğunu savunurken diğer bir kısım ön gösterimin mutlaka olması gerektiğini savunarak bu durumu "eleştirmenlere önem vermeme" olarak algıladıklarını belirtmişlerdir. Ortak kanı ise ön gösterim yapılmamasının bir pazarlama stratejisi olduğu yönündedir. Yapım, ilk gösterim gününde 300.000 biletli seyirci tarafından izlenmiş ve ilk gün rekorunu kırmıştır. İlk hafta sonunda 1.400.253 seyirci ile bu alanda da rekoru elde eden yapım ilk haftasında da 2.475.453 kişi tarafından izlenmiş ve ilk hafta rekorunu da elde etmiş, aynı zamanda Box Office Türkiye verilerine göre yine ilk haftasında 1.964.930 gelir elde etmiştir. 3.434.535 kişi ile ilk on gün seyirci rekorunu da kıran film, "Recep İvedik 2"nin 4.333.144 kişilik rekorunu da egale ederek Türkiye'de tüm zamanların en çok izlenen filmi olmayı başarmıştır. "Recep İvedik 2" rekor seyirci sayısına yirmidört haftada ulaşmışken "Fetih 1453" bu sayıya üç haftalık gösterim sonucu ulaşmıştır. Ek olarak film, Türkiye'de 5.000.000 ve 6.000.000 seyirci barajını aşan ilk yapım olmuştur. Filmin Avrupa gösterimi ise Türkiye'dekinin aksine bir galayla başlamıştır. Almanya'nın Köln şehrinde Avrupa galası düzenlenmiş ve film ekibi de bu gecede yer almıştır. Cinedom Sineması'nda gerçekleşen galanın ardından film dört ayrı salonda vizyona girmiştir. Faruk Aksoy yaptığı konuşmada filmin Avrupa rekorunu elde edeceğine inandığını belirtmiştir. Film, Almanya'da gösterildiği ilk gün Oscar adayı "Savaş Atı" filmini geçerek en çok izlenen film olmuştur. Ayrıca 255.000 seyirci ile tüm zamanların hafta sonu açılış rekorunu kırmıştır. Ayrıca filmin televizyonda gösterim hakkı ise FOX'a satılmış, 18 Aralık 2012 akşamı televizyonda ilk kez gösterilmiştir. Film gösterildiği akşam hem toplamda hem de AB grubunda o akşamın en çok izlenen programı olmuştur. Filmin Türkiye'deki dağıtım haklarına sahip olan Tiglon, filmin DVD ve bluray satışlarını ülke içerisinde üstlenmiştir. Avrupa dağıtıcısı olan Kinostar ise bu ev sineması ürünlerini Avrupa'da satışa çıkarmıştır. ABD menşeli film şirketi Universal Studios da Aksoy Film'e filmin uluslararası tasarruf haklarına sahip olmak için bir anlaşma önermiştir. 25 hafta vizyonda kalan filmin blu-ray hariç ev sineması ürünleri Türkiye'de 15 Ağustos 2012 tarihinde piyasaya çıkmıştır. Blu-ray versiyonu ise 21 Aralık 2012 günü satışa sunulmuştur. Müzikleri Benjamin Wallfisch tarafından bestelenip Bratislava Senfoni Orkestası tarafından notalara dökülen "Fetih 1453"ün müziklerinin bir soundtrack albümü ile yayınlanacağı 7 Mart 2012 günü filmin resmî Facebook sayfasında duyurulmuştur. 20 Mart 2012 tarihinde ise başta iTunes olmak üzere çeşitli platformlarda satışa sunulmuştur. MovieScore Media tarafından dijital indirme yoluyla sunulan albümün CD versiyonu ise Screen Archives Entertainment tarafından ilk etapta bin kopya ile olmak üzere 3 Nisan 2012 tarihinde dağıtılmaya başlanılacaktır. CD versiyonun ön siparişi, albümün