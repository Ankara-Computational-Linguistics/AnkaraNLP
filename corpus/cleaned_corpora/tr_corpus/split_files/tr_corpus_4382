yerleşim yerlerine göre nüfusu : Igunaq (Inuktitut: ᐃᒍᓇᖅ) Yazın yakalanan mors gibi hayvanların avuç büyüklüğünde etleri toprağa gömülerek, sonbahar boyunca fermente olması sağlanır ve kış bitince eşilerek çıkartılır ve tüketime sunulur. Bir yılda tüketilen İgunaq'lar oldukça değerlidir. MÃ¼zik felsefesi Archytas, müzik bilimi ve felsefesine önemli katkı sağlamış bir matematikçi ve düşünürdür. Bir tam aralığın üçte birinden çok küçük farkla daha küçük bir aralık olan ve herhangi bir tetrakordun pest aralığı olarak 27:28 oranını önermiştir. Bunun yanı sıra, enarmonik cinsin çeyrek aralığı için ise 35/36 oranını önermiştir. Archytas'ın en önemli özellği ise müzikte dörtlülerin bir bütün olarak kullanımı ve ayrık veya birleşik bileşiminde ortaya çıkan taksimatların anlamı olduğuna inanmıştır. Buna göre de bu taksimatları sınıflamıştır. Archytas'a göre müziğin üç anlamı bulunmaktadır. Bunlar, "Aritmetik,Geometrik ve armonik" anlamlardır. armoni sözcüğünün günümüzde kullanım alanı bulan homofonik (eşlikli ezgi) yönteminde kullanılan dikey uyum ve yasalarıyla herhangi bir ilgisi olmayıp tamamen dört ses arası uyumu işaret etmekte ve tek sesli ezgi dokusunu açıklamaktadır. Archytas'ın müziğin etkilerini anlamsal açıdan üç alt alanda sınıflamasıyla M.Ö. 6. y.y.'da yaşayan ve "Matematiği, düşüncelerin sayısal özetinin bilimi" olarak tanımlayan Cassiodorus'un müziği Matematiğin 4 alt alanından biri olarak verdiği sınıflamasının sadece bilginin devamlılığı açıdan bir benzerliği olabilir. Bunun dışında her iki sınıflandırmayı birbirinden ayırt etmek gerekir. Cassiodorus'un matematiğin alt dallarını verdiğ sınıflama aşağıdaki gibidir: Aritmetik, Müzik, Geometri ve Astronomi. Buradaki bilgiler İhvân-ı Safa'da verilen ansiklopedik bilgilerle benzerlik göstermesi ve bu bağlamda Yunan medeniyetindeki bilginin İslam medeniyetine aktarımının kanıtı bakımından önemli kabul edilebilir. "Müzik Felsefesine Giriş" adlı kitap Bağlam Yayınlarından çıkmıştır. Hazırlayanlar: Vural Yıldırım-Tarkan Koç. Rusya armasÄ± 20 Aralık 2000 yılında onaylanıp Rusya Federasyonu'nun resmi arması olmuştur. Rusların geleneksel armasıdır. Armayı ilk kullanan III. İvan (Korkunç İvan)'dır. Arma, Rusya'nın Ortodoks olduğunu simgeler. Çift başlı kartalı ilk kullanan Bizans İmparatorluğuydu. Fakat 1453 yılında Türklerin İstanbulu almasıyla bu armayı III. İvan sahiplenmiştir. Günümüzde de çoğu Ortodoks devlet bu armaları kullanmaktadır. 1949 Avrupa Kadınlar Voleybol Şampiyonası 1949 Avrupa Bayanlar Voleybol Şampiyonası, 10-18 Eylül 1949 tarihlerinde Çekoslovakya’da yapıldı. Bu ilk şampiyonaya yedi ülkenin ulusal takımları katıldı. Maçlar Prag’da oynandı. İlk Avrupa şampiyonluğunu Sovyetler Birliği kazandı. Herman Van Rompuy Herman Achille Van Rompuy (; d. 31 Ekim 1947, Etterbeek, Brüksel Bölgesi, Belçika), Flaman asıllı politikacı, Belçika eski başbakanıdır. 1993-1999 yılları arasında üstlendiği bütçe bakanlığı görevinde, Belçika´nın borç yükünü yüzde 130'lardan yüzde 90'ların altına indirmeyi başarmıştı. 19 Kasım 2009'da ise Avrupa Birliği'nin ilk başkanı oldu. 2004 yılında, Türkiye'nin Avrupa Birliğine üyeliği konusunda şu sözleri sarf etmiştir; ""Türkiye, Avrupa'nın parçası değildir ve hiçbir zaman da olmayacaktır. Hıristiyanlığın da temellerini oluşturan Avrupa'da geçerli evrensel değerler, Türkiye gibi büyük bir İslam ülkesinin kabulü durumunda yaşam gücünü kaybedecektir."" Luis Amaranto Perea Luis Amaranto Perea (d. 30 Ocak 1979, Turbo), Kolombiyalı millî defans futbolcusu. En son 2011-12 sezonunda Atlético Madrid forması giyen oyuncu, Meksika'nın Cruz Azul takımına transfer olmuştur. Aynı zamanda Kolombiya millî futbol takımında da oynamaktadır. Deportivo Independiente Medellín takımında futbola başlamıştır. Birleşik Krallık arması Birleşik Krallıkın resmî arması İngiliz, İskoç, Gal ve İrlanda armalarından oluşmuştur. Britanya tarihinde her soylunun kendine ait bir arması vardır. Hepsi bir birine benzerdir. Arma en üstünde taç vardır. Taç monarşiyi simgeler. Ortadaki kalkanda ise Büyük Britanya, Galler, İskoçya ve Kuzey İrlanda Birleşik Krallığı oluşturan etnik grupların kendine özgü armları vardır. Susan Blakely Susan Blakely, (d. 7 Eylül 1952, Frankfurt), Amerikalı sinema oyuncusu. Sanat öğretmeni bir anne ve orduda Albay rütbesiyle görevli bir babanın kızı olarak doğan Susan Blakely, ilk kariyer adımlarını atışı, 1967 yılında, bir televizyon kanalı için havuzbaşında mayolu poz vererek oldu. Ardından giderek tanınan ve talep edilen bir fotomodel haline gelen Blakely, bu çalışmasının ödülü olarak "Ford Model Ajansı" ile bir yıllık sözleşme imzaladı. 1982 yılında eski televizyon yapımcısı hukuki danışman Steve Jaffe ile evlendi. 1970'li yıllarda yüksek ücretli bir model olan sanatçı, bir süre pasif konumda kaldı. İlk rol aldığı film Bulunduğumuz Yol olmasına karşın, 1974 yılında ilk önemli rolünü oynadığı "The Towering Inferno" filminden sonra şansı açılan Blakely, 1981'de Anthony Hopkins'le birlikte rol aldığı "The Bunker" adlı televizyon filminde Eva Braun'un hayatını canlandırdı. Çeşitli ödüller aldığı ve dizi filmlerin aranılan yüzü olan, oyuncu, meslek yaşamında son olarak 2008 yılında bir dizide rol aldı. Halen tasarımını yaptığı mücevherleri internet üzerinden satışa sunuyor. PFK Spartak NalÃ§ik PFK Spartak Nalçik (Rusça: Профессиональный футбольный клуб "Спартак" Нальчик) , merkezi Rusya'nın Nalçik kentinde bulunan bir Rus futbol kulübüdür. Takım 2006 yılından beri Rossiyskaya Premyer-Liga'da boy göstermektedir. Spartak'ın rezerv takımı 1996 ve 1997 yılında Rusya Üçüncü Ligi 'nde FC Spartak Nalchik-2 olarak oynadı. Biray DalkÄ±ran Biray Dalkıran (5 Ocak 1976, İstanbul), Türk film yönetmeni, yapımcı ve senarist. Lisans ve Yüksek lisans eğitimini Beykent Üniversitesi Sinema TV bölümünde tamamladı. Marmara Üniversitesi Radyo TV bölümünde Doktora eğitimi almıştır. 2003 ve 2004 yıllarında İstanbul Üniversitesi iletişim bölümünde reklam ve sinema tv dersleri, BSF akademi de yönetmenlik dersleri verdi. Öğrencilik zamanında yaptığı kısa filmlerle Altın Portakal (Mansiyon), San-Fransisco, Ziff 2001, Afo, Avşa, Ankara, vb… film festivalleri gibi birçok festivallere katıldı ve ödüllerle döndü. Şu ana kadar sekiz adet uzun metraj sinema filminin yönetmenliğini yaptı. Bunlardan ilki olan Araf korku türünde olup Türkiye’de hatırı sayılır bir gişe başarısı kazandı. Aynı film Amerikan şirketi “Path Finder Pictures” tarafından Amerika’ya ve dünyaya “The Abortion” adı altında dağıtıldı. Bu özelliğe sahip ilk Türk korku filmi oldu. Bir ilk de Antalya Altın Portakal Film Festivaline Kabul edilen ve yarışma kategorisinde yer alan ilk ve tek korku filmi olmasıyla akıllarda kaldı. Arkasından çektiği Cennet; Macaristan, Çin, Amerika, İtalya, İsrail ve yurdumuzdaki birçok festival katıldı ve ödüller aldı. Masalsı anlatım ve görsel efektleriyle büyük beğeni kazandı. Üçüncü uzun metraj sinema filmi olan “Cehennem 3D” yine korku türünde olup Türkiye’nin ilk 3D sinema filmi olma özelliğini de taşımaktadır. 2012 yılında vizyona giren “Bana Bir Soygun Yaz” adlı komedi filminin yönetmenliğini yapmıştır. 28 Mart 2014'te vizyona giren “Peri Masalı” ve 4 Nisan 2014'te vizyona giren “Meleklerin Mucizesi” sinema filmlerinin yönetmenliğini yapmıştır. 2014 yılında Kıbrıs da çekilen bir aşk hikâyesini anlatan “Seni Seviyorum Adamım” sinema filmini çekmiştir. Son zamanlarda ise 2015 yılının en komik filmi olacak olan “Eski Sevgiliyi Unutmanın 10 Yolu” sinema filmini yönetmiştir. 2008 yılında aksiyon ve dram dozu çok yüksek bir dizi olan “Gazi”nin 7.,8.,9.,10. ve 11. bölümlerini yönetti. Aksiyon planlarının çekimleri birçok internet sitesinde övgüyle bahsedildi ve iyi reytingler aldı. Son olarak Kanal D’de 100.bölümü yayınlanmış olan “Kanıt” adlı criminal dizinin yönetmenliğini yapmıştır. Reklam Kökenli olan Biray Dalkıran 2008’de çektiği “Son Balo Vals ve Zeybek” adlı canlandırma belgeseliyle Mustafa Kemal Atatürk’ün ölümünden önce katıldığı son baloyu beyaz perdeye taşımıştır. Dünya’nın birçok ülkesinde hem festivallere katılmış hem de konu ve çekim teknikleri açısından büyük beğeni toplamıştır. İnternete koyulduğu ilk gün 200.000 den fazla insanın izlediği bir belgesel olmuştur. Hala önemli günlerde tüm kanallarda gösterilmeye devam etmektedir. Yine buna benzer olarak son zamanlarda 18 Mart Çanakkale Zaferi için bir belgesel çekmiştir. Spartak Stadyumu (NalÃ§ik) Spartak Stadı, Rusya'nın Nalçik kentinde bulunan çok amaçlı bir futbol stadyumudur. Spartak Nalçik'in evidir ve çoğunlukla futbol karşılaşmaları için kullanılır. Yapımı 2002 yılında biten stadyum 14.200 kişi alabilmektedir. L'Aquila L'Aquila (1863'e kadar: "Aquila", 1863-1939 doneminde: "Aquila degli Abruzzi"), Orta İtalya'daki Abruzzo bölgesinin ve L'Aquila ili'nin merkezi olan şehir. L'Aquila şehri Abruzzo Bölgesi'nin başkentliğini Pescara şehri ile ortaklaşa yüklenmektedir. Deniz düzeyinin yaklaşık 700 m üzerinde bulunan geniş Aterno vâdisinde bulunan L'Aquila, her tarafından Abruzzen'in dağlarınca, meselâ Batı'da Gran Sasso d'Italia tarafından çevrilidir. Apeninler'in üzerinde yer alan kent, 6 Nisan 2009'da yerel saatle 3:32'de 40 sn süren ve Richter ölçeğine göre 6,3 büyüklüğünde bir depremle şiddetli hasar görmüştür. Aynı zamanda 2009 G-8 zirvesine ev sahipliği yapan kent. L'Aquıla belediyesi sınırları içinde yaşayan nüfus (31.5.2010 tahminine göre) 72.609 kişidir ve nüfus yoğunluğu 156,6 kişi/km² olur. Kentin nüfusunun 19. yy sonlarından itibaren gelişmesi şu İtalyan nüfus sayımları verilerinin gösterimi ile verilebilir: Antrodoco (RI), Barete, Barisciano, Borgorose (RI), Cagnano Amiterno, Campotosto, Capitignano, Crognaleto (TE), Fano Adriano (TE), Fossa, Isola del Gran Sasso d'Italia (TE), Lucoli, Magliano de' Marsi, Ocre, Pietracamela (TE), Pizzoli, Rocca di Cambio, Rocca di Mezzo, Santo Stefano di Sessanio, Scoppito, Tornimparte L'Aquila şu kentlerle kardeş şehir bağlantısı kurmuştur: Critical Mass Critical Mass, Türkçede yeterli çoğunluk anlamına gelen ve bisiklet ile yapılan bir etkinliktir. Dünyanın üç yüzden fazla şehrinde, genellikle her ayın son cuma günü düzenlenir. Bu hareket, ilk olarak San Francisco'da, 25 Eylül 1992 tarihinde, yaklaşık elli kadar bisikletçi ile başlamıştır. Daha sonra uluslararası boyutlara ulaşarak Kuzey Amerika'da, Avrupa'da, Avustralya'da, Asya'da ve Latin Amerika ülkelerinde yapılmaya başlanmıştır. Critical Mass'e katılım, şehirlere göre yüzlerce kişiden binlercesine kadar çıkabilmektedir. Critical Mass, esas olarak şehrin içinde gerçekleşmektedir. Yaklaşık 325 şehirde uygulandığı tahmin edilmektedir. Bu etkinlik, özellikle Reclaim the Street veya Fransa'daki Vélorution gibi çevreci ve küreselleşme karşıtları hareketleri ile bağlantılıdır. Critical Mass'e benzeyen ilk bisiklet turu 70'li yılların başında, yüzlerce bisikletçinin katılımı ile Stockholm'de gerçekleşmiştir. İlk gerçek Critical Mass, 25 Eylül 1992'de San Francisco'da başlamıştır. O zamanlar, ismi Comute Clot olup iki düzine kadar bisikletçinin Market Street'te dağıtılan flyerları alması ile gerçekleşmiştir. Bunun hemen ardından etkinliğe katılan birkaç bisikletçi, yerel bir bisiklet dükkânında düzenlenen Ted White'ın Retourn of the Scorcher adlı belgeselinin gösterimine katılmışlardır. Filmde, insan gücüyle çalışan araç tasarımcısı George Bliss'in Çin'deki bisikletçilerin bir araya toplanmasını anlatıp, Critical Mass terimini kullanması üzerine adı daha önce Commute Clot olan etkinlik ikincisinden itibaren Critical Mass adını almıştır. Terimin kökeni Çin'de ışıksız kavşaklarda otomobiller ve bisikletler arasındaki geçiş önceliği anlaşmasına dayanır. Bisikletçiler kavşakta yığılıp yeterli çoğunluğa ulaşınca kavşaktan geçerler. Bunun benzeri bir sahneyi Ted White'ın Return of the Scorcher (1992) adlı belgeselinde görebiliriz. Bu terim, gerçekleşebilecek fiziki olayların bazı eşiklerini vurgulamak üzere, fizik bilimindeki yeterli çoğunluk kavramından esinlenmiştir. Bu ilkeden yola çıkarsak; Buradan, hareketin geleneksel sloganları doğar. Critical Mass'in amaçları çeşitlidir. Bu basit sosyal bir buluşma olabileceği gibi, belirli bir tema üzerine de olabilir. Bisikletçiler için altyapı eksikliklerine, güvenlik sorunlarına dikkat çekmek, insanlara çevreci ulaşım olanaklarını göstermek, onları bisiklete özendirmek, varolan yolların ortak kullanımını önermek gibi. Critical Mass, sıklıkla, özel otomobillerin yerel ve küresel çevre için bir felaket olduğunu düşünen çevreciler ve kamusal alanların sosyal ve fiziksel açıdan yaşam kalitelerini arttırmak için çalışan sivil toplum örgütleri ile ilişkidedir. Katılımcılarına bağlı olarak Critical Mass'ler şenlikli veya talepkar olabilir. Neredeyse tehlikeli olarak kabul edilen veya yolların zayıf kullanıcılarına uygun olmayan kurallarını sorgulayan bir sivil itaatsizliği başlatabilir. Critical Mass, özünde kendinden düzenlenmiş bir etkinliktir. Düzenlenmiş tesadüf terimi de sıkça kullanılmaktadır. Hiyerarşisi, önderi, örgütleyicisi, üyelik sistemi yoktur ve bir meydanda veya dört yol ağzında verilen randevuyla start alır. Başlamadan hemen önce biskletçiler için yol kavşaklarını güvenli kılmak üzere gönüllüler öne çıkarlar. Bazen birkaç gün öncesinden rotalar çizilebilir ve yapılan oylama ile bir tanesinde karar kılınabilir ama rota genellikle etkinlik günü, şehrin akışına göre tamamen tesadüfi olarak belirlenir. Bu metotlar Critical Mass'i hiyerarşik bir yapıdan, toplantılardan, iç politika vb. unsurlardan tamamen arındırır ve özgürleştirir. Daha önceden hazırlanan Critical Mass'ler ise çevreci örgütler veya bisiklet dernekleri tarafından uygulanır. Genelde bu durumda belirli tek bir teması olur, rota üzerindeki yollar önceden işaretlenir, önemli trafik noktalarından geçer ve güvenlik güçlerinin desteği alınır. CM İstanbul için; Jean-Jacques Sempé Jean-Jacques Sempé (okunuşu: jan jak sanpe) (d. 17 Ağustos 1932), Bordeaux, Fransız karikatürist, çizer. Özellikle Pıtırcık kitaplarının çizeri olarak tanındı. 1957'den itibaren Paris Match, Punch, L'Express, Pilote, New York Times, New Yorker, vs. gazete ve dergilerde çizerlik yaptı. The Realest Tha Realest (d. 11 Ekim 1973, Dallas, Teksas), Amerikalı rapçi. Deathrow şirketinde çalışmıştır. Sesinin ve stilinin 2pac'a benzemesi bazı Mc'ler tarafından bu şarkıcının veliahtı olarak kabul edilmesini sağlamıştır. Deathrow müzik şirketindeyken "Deathrow'un yeni 2pac'ı" olarak adlandırılmaktaydı. Kendi kayıt şirketini kurmak için 2002'de Deathrow'dan ayrıldı. G-Unit, İce T ve Snoop Dogg gibi isimlerle birlikte çalıştı. Kazvinî Kazvinî, Qazwini, Qazvini, al-Quazvini, Kazvinli anlamına gelir. 2009 Avrupa Halter Şampiyonası 2009 Avrupa Halter Şampiyonası, Bükreş, Romanya, 3 - 12 Nisan 2009. Madalya Tablosu: Toplam, Koparma ve Silkme Bayrampaşa (anlam ayrımı) Bayrampaşa şu anlamlara gelebilir; Nötron bombası Nötron bombası, teknik olarak gelişmiş bir taktik nükleer silahtır. Nötron bombası gelişmiş radyasyon silahları (enhanced radiation weapon - ERW) kapsamında yer almaktadır. Nötron bombası, 1958 yılında fizikçi Samuel Cohen tarafından bulundu. İlk başlarda dönemin ABD başkanı John F. Kennedy'nin karşı çıkmasına rağmen 1963 yılında Nevada'da bir yer altı üssünde denemesi yapıldı. Geliştirilmesi sonraki başkan Jimmy Carter döneminde 1978 yılına kaldıysa da protestolar yüzünden ertelendi. Üretimine başlanması 1981 yılında başkan Ronald Reagan döneminde oldu. ABD'nde üç tip ERW silahı üretildi. Orta menzilli WR66 savaş başlığı anti-ICBM Sprint füzesi 1970 yılı ortalarında yapıldı. Ardından kısa menzilli W70 Mod 3 savaş başlığı ile W79 Mod 0 taktik füzeleri nötron bombası tipleri olarak geliştirildi. Son iki tip, George W. Bush zamanında 1992 yılında soğuk savaşın bitimiyle demonte edilerek 2003 yılında kullanımdan kaldırıldı. 1999 yılı "Cox Raporu", Çin'de nötron bombası üretiminin olanaklılığından söz etmektedir. Nötron bombası, füzyon ilkesiyle çalışmaktadır. Atomun parçalanmasıyla ortaya çıkan milyonlarca derecelik ısı kaynağı içinde atom çekirdeklerinin birleşmesi sonucu oluşan füzyon sırasında etkileşen döteryum ve trityum iyonlarının 14.000.000 elektron volt enerji yüklü nötron saçılır. Bu nötron ışınları, binalar ve çevreye bir zarar vermemekle birlikte insan hayatı için kesin öldürücü tehlike içermektedir. Nötron bombasının yaydığı Trityum yaklaşık 13,32 yıl ömrü vardır. Bu aktivasyon, atom bombasına göre on kat daha fazladır. Not: Nötron bombasının atıldığı 8 km²'lik bir alanda bulunan tüm canlılar en çok 2-3 gün içinde yaşamını yitirir. Anastasius Suru Anastasius Suru, Bizans imparatoru I. Anastasios'un yaptırdığı (hükümdarlığı 491-518) İstanbul'u Trakya yönünden gelen akınlara karşı korumak üzere Karadeniz'den Marmara Denizine kadar uzanan sur. Eyaletlerin (limes) sınırı boyunca Roma İmparatorluğu böyle surlar inşa ettirmiştir (Büyük Britanya'da Hadrianus; Dobruca'da Traianus duvarları gibi). I. Anastasios bunları benzeri olarak bir sur duvarını 507-512 yılları arasında Bulgar akınlarından şehri korumak üzere yaptırdı. Prokopius'un 6. yüzyılda yazdığına göre, şehirden yaklaşık 65 km uzakta inşa ettirdiği sur duvarı çok uzundu ve acele yapıldığından yeteri kadar güçlü değildi. Ayrıca bunun korunması için çok sayıda askeri kuvvete ihtiyaç vardı. 6. yüzyıl yazarlarından bir başkası ve daha sonrakileri buraya Uzun Duvar adını verir. Bir başka kaynak ise duvarın yapımını 512'de gerçekleştiğini bildirir. Bizans kaynaklarından öğrenildiğine göre, Anastasios suru, imparatorlar tarafından tamir ettirilmiş olmakla beraber, bunların şehrin korunmasında fazla bir faydası olmamıştır. Bu onarımlar 10. veya 11. yüzyıla kadar sürmüştür.Ancak Anastasios Suru kendilerinden bekleneni tarih içinde hiçbir vakit gerçekleştirmedi. Batıdan gelen her akın onları kolayca aşabildi. Surlar, Karadeniz kıyısında Evcik İskelesi denilen yerden başlar ve 500 metre kadar batıya uzandıktan sonra, güneybatıya dönerek Hisartepe'ye ulaşır. Buradan da Karacaköy yakınından geçerek, Balçıkdere ve Karacaköy Deresi'ni aşarak, Hamzaderesi'ni geçip, küçük Kuşkaya Tepesi'ne ulaşır. Bu tepenin 0,5 km güneyinde uzanan surlar Hızırtepe'ye, oradan da Kabakça-Karacaköy yoluna paralel uzanarak, Kurfallı-Gümüşpınar yolu kenarından güneye doğru devam eder. Hırsıztepe'den sonra surların yalnızca temel kalıntısı olarak görülebildiği belirtilmiştir. Sur izleri, Kurfallı'nın içinden geçerek, Kurfallı-Silivri yolunu doğuda bırakarak Çilingirtepe'ye ulaşır. Buradan sonra Anastasios'un uzun duvarı, Kurfallı-Fener yolunu takip eder, Fener'in 200 m batısında ve Yapağca'yı doğuda bırakarak Parapattepe'den geçerek Sancaktepe'ye, oradan da Karınca Burnu'nda Marmara kıyısında denize kavuşur. Son derece harap durumda olduklarından, ancak birçok yerlerde sadece temel işleri kalan Anastasios Suru'ndan oldukça iyi korunmuş bir parça Arabacı Kapısı denilen yerde görülmüştür. Burada surun 30 m'lik kadar bir parçasının, yüksekliği 5 m'den fazla olarak ölçülmüştür. Kalınlığının ise 3,15 m olduğu görülmüştür. Surun uzunluğu Feridun Dirimtekin tarafından 52 km kadar hesaplanmıştır. Duvarlar küfedeki taşlarından kaplanarak içleri moloz dolgu olarak horasanharcı ile yapılmış olmalarına rağmen bazı yerlerde değişik teknik ve malzeme kullanılmış olması, geç dönemlerde yapılan tamirlerin işaretleri olarak kabul edilir. Schuchhardt'ın 1898'de yaptığı incelemeler sırasında varlıkları tespit edilen Karanlık Ayazma ile Çilingirtepe arasındaki on kadar yarım yuvarlak burçtan da bir şey kalmamıştır. Anastasios Suru'nda devamlı savaşçı bulundurmak mümkün olmadığı için, duvarların gerisinde, kışlalar ve ordugah yapılmıştır. Bunlardan Karacaköy yakınındaki, 250x300 m ölçüsündedir. Surların geçit yerlerinin ise 31x57 m veya 31x59 m ölçülerinde dikdörtgen biçiminde kapı tahkimatlarına sahip oldukları tespit edilmiştir. Böylece, dışarıdan içeriye ancak bu dikdörtgen küçük avludan geçilerek girilebiliyordu. Benzeri sistem 6. yüzyılda Bizanslılar Kuzey Afrika'da yaptıkları küçük kalelerde de görülmüştür. Halk tarafından bu, köşelerinde kuleler olduğu anlaşılan kapı tahkimatlarına bedesten adı verilir. 1898'de mükemmel durumda olan kapı istihkamları sonraları yok edilmiştir. Anastasios Suru'nun Silivri yakınındaki güney ucu daha 1898'de görülmez durumdaydı. Nispeten belirli olan kuzey bölümü de çevredeki köylüler tarafından taşlarından faydalanmak için tahrip edilmiş, 1990'da, duvarın Karadeniz'e kavuşan ucu da bir müteahhit tarafından sökülmüştür. Hızır Tüzel Hızır Tüzel (d. 1956, İstanbul - ö. 6 Nisan 2009, Ayvalık), Türk gazeteci, yazar. Denizci olan babası nedeniyle çocukluğundan itibaren denizle ilgisini yitirmeyen Tüzel, bir dönem balıkçılık yaparak geçindi. Atatürk Eğitim Enstitüsü'nden mezun olmasının ardından Nokta, Kadınca, Onyedi, Aktüel gibi dergilerde çalışan Hızır Tüzel, 2004 yılından ölümüne dek Radikal gazetesinde köşe yazıları yazmayı ve söyleşi yapmayı sürdürdü. Muhasebecilik, teknisyenlik, reklam ve televizyon yazarlığı da yapan gazeteci Tüzel, röportajlarını "Dalga Gibi Geçiyorum" adlı bir kitapla yayımladı. Tüzel, kalp krizi nedeniyle evinde yaşamını yitirdi. Rachael Yamagata Rachael Yamagata (23 Eylül, 1977), Amerikalı şarkıcı, şarkı yazarı ve piyanist. Arlington Virginia'da dünyaya gelen Yamagata Japon kökenli bir babayla, İtalyan - Alman kökenli bir annenin çocuğudur. Şarkıcı, ebeveynleri boşandığı için zamanını Harvard mezunu avukat babasının yaşadığı Washington ile ressam annesinin yaşadığı New York arasında geçirdi. Sadece kızların alındığı Maryland'deki Holton-Arms School'u bitirdikten sonra Northwestern Üniversitesi ve Vassar Koleji'ne devam etti. Yamagata'nın Benji isminde bir erkek ikizi vardır. Yamagata, Chicago kökenli funk-fusion grubu Bumpus'un altı yıl solistliğini yaptı. Grupla beraber üç albüm kaydetti ve ülkesinde konserler verdi. 2001'de yazdığı şarkıların grubun funk tarzına uymaması sebebiyle Yamagata kariyerine tek başına devam etmeye karar verdi. Eylül 2002'de Arista ile anlaşma imzaladı ve Malcolm Burn'ün yapımcılığını üstlendiği ilk EP'si "Rachael Yamagata EP" Ekim ayında yayınlandı. Şarkıcının ilk albümü "Happenstance" Haziran 2004'te çıktı. John Alagia'nın yapımcılığını üstlendiği bu albümün ilk ve ikinci şarkıları olan "Worn Me Down" ve "1963" için klip çekildi. Şarkıları "Charmed", "How I Met Your Mother", "ER ", "Nip/Tuck", "Men in Trees", "Alias", "One Tree Hill", "Brothers & Sisters", "Grey's Anatomy" ve "The O.C." gibi pek çok televizyon dizisinde çalındı. Yamagata ayrıca "The O.C"'nin ikinci sezonunda misafir oyuncu olarak da yer aldı. 22 Mayıs 2008'de ikinci EP'si "Loose Ends"'i yayınladı. Bu EP'de üç yeni şarkısı yer aldı. 2008'in başından itibaren resmi Internet sitesinde yayınlanan tanıtım videolarının sonucu olarak 7 Ekim 2008'de ikinci albümü "Elephants...Teeth Sinking Into Heart" çıktı. 9 Ekim'de bu albümdeki "Faster" ve "Sunday Afternoon" isimli parçaların canlı akustik performansları LiveDaily.com'da yayınlandı. Ayrıca, Jason Mraz'ın ikinci albümündeki "Did You Get My Message?" isimli şarkıda sanatçıyla birlikte söyledi. Rhett Miller'ın solo CD'si "Blame On Me"'de "Fireflies" ve "The Believer"'ı seslendirdi. Ray Lamontagne ve Ryan Adams'ın albümlerine de katkılarda bulunan şarkıcı Bright Eyes'ın "Cassadaga" isimli albümündeki altı şarkıyı söyledi. Washington Anıtı Washington Anıtı, dünyanın en yüksek dikilitaşıdır. Uzunluğu 169,35 metredir. Washington, DC, ABD'de bulunmaktadır, şehrin en önemli sembollerinden birisidir. Ülkenin kurucusu George Washington anısına yaptırılmıştır. Anıt, 1840'larda Robert Mills adlı bir mimar tarafından bir Mısır obeliskine benzer şekilde tasarlandı, yapımına 1848 yılında başlandı; 6 sene sonra yapımına uzun bir ara verilince tamamlanması 1885 yılını buldu ve resmî açılışı 9 Ekim 1888 günü gerçekleşti. Mermerden yapılmış dikilitaş, tamamlandığında dünyanın en yüksek yapısı idi. Bu unvanı Köln Katedrali'nden aldı ve 1889'da Eyfel Kulesi inşa edilinceye kadar taşıdı. Anıtın yapımı sırasında her bir eyaletten ve dünyanın değişik yerlerinden hediye edilen 193 hatıra taşı iç duvarlara yerleştirildi. Anıtta, ABD ve Osmanlı devletlerinin dostluğunun simgesi olarak 1854 yılında yerleştirilmiş Osmanlıca kitabe de vardır; üzerinde Ziver Efendi’nin bir beyti yer alır. Troy Ağırlık Sistemi Troy Ağırlık Sistemi, bir ağırlık ölçü sistemi. Genellikle kuyumculukta altın, gümüş ve kıymetli taşların ağırlıklarını belirtmekte kullanılır. Sistemde yer alan 1 troy ons 31,1035 gram ağırlığı, 1 troy pound 373,242 gram (12 ons) ağırlığı ifade etmektedir. Air Force One Air Force One ABD başkanlarını taşıyan başkanlık uçağıdır. Mavi-beyaz renkli Boeing 747 modelidir. "Air Force One" ABD başkanı'nın içinde bulunduğu, hava kuvvetlerine ait hava aracının kodudur. Başkanlık uçağı, Amerikan başkanlığı ve gücünü önemli bir sembolüdür. Air Force One'ın kuyruk numarası 28000 ve 29000 olan iki jet uçaktan başkanın bindiğine verilen isimdir. ABD'de, devlet başkanı, tüm silahlı kuvvetlerin başkomutanıdır. Bu sebepten dolayı başkanın adımını attığı her askeri araç call sign (çağrı işareti) değiştirir ve bağlı olduğu kuvvetin isminin ardına one eklenerek başkomutanın araçta olduğu vurgulanır. ABD Hava Kuvvetleri'ne bağlı olan Air Force One'ın kendisine fırlatılacak AAM füzelerine ve SAM füzelerine karşı savunma sistemleri vardır. Air Force One EMP'den etkilenmeyecek şekilde dizayn edilmiştir. İçinde çarpma anında hasar görmeyecek şekilde dizayn edilmiş bir bölme bulunur, her türlü Telekomünikasyon aracına sahiptir. Ayrıca uçağın içinde mini bar, mini golf ve tenis kortu olduğu söylenmektedir. İçinde Oval Ofis'in ufak bir kopyası ve gerektiğinde Balistik füzelerin de ateşlenebileceği bir War Room (savaş odası) bulunur. Air Force One havadan havaya füzelere karşı Chaff ve Flare fırlatabilir ve radar bozucu sinyal gönderebilmektedir. Başkan Franklin D. Roosevelt, görevde uçakla seyahat eden ilk başkanı oldu. Başkanlığın seyahat için özel olarak üretilen ilk uçak olan bir Douglas Dolphin amfibi, 1933 yılında teslim edildi. Uçak 1933'ten 1939 yılına kadar başkanlığın ulaşım hizmetinde kalmıştır. Başkan'ın şimdiye bu model uçakta uçtuğuna dair herhangi bir rapor bulunmamaktadır. II. Dünya Savaşı sırasında, Roosevelt Fas'ta Dixie Clipper, 1943 Kazablanka Konferansına gitmek için Pan Am-mürettebatlı Boeing 314 ile 5.500 millik bir uçuş yaptı. Atlantik Savaşı boyunca Alman denizaltılarının tehditi altındaki seyahat, VIP transatlantik ulaşımında tercih edilen bir yöntem oldu. Başkanı taşımak için ticari havayollarının güvenliği konusunda endişelenen USAAF liderleri, Başkomutanlığın özel ihtiyaçlarını karşılamak için bir askeri uçağın yapılmasını emretti. Başkanlığın kullanımı için önerilen ilk özel uçak, bir C-87A VIP nakliye uçağı oldu. Bu uçak, 41-24159 sayısı ile, uluslararası gezilerde Başkan Franklin D. Roosevelt'i taşımak amacıyla, başkanlık VIP taşımacılığını kullanmak üzere 1943 yılında yeniden modifiye edilmiştir. Air Force One başkanlık hizmetinde kullanılan ilk uçak olarak kabul edilmiştir. Ancak, C-87 son derece tartışmalı güvenliği gözden geçirildikten sonra, Gizli Servis, kesin bir dille başkanlık taşınmasını onaylamadı. Mart 1944 yılında, birkaç Latin Amerika ülkelerine bir iyi niyet turunda Eleanor Roosevelt'i taşımıştır. C-87 1945 yılında hurdaya çıkarıldı. Amerikan Gizli Servisi, sonradan bir başkanlık ulaşımı görevleri için Douglas C-54 Skymaster modelini denedi. VC-54C uçağı, Kutsal İnek lakaplı olarak, tekerlekli sandalyeli Roosevelt kaldırmak için bir uyku alanı, radyo, telefon ve geri çekilebilir asansör dahil hizmetlerini barındırdı. VC-54C, Şubat 1945 tarihinde Yalta Konferansına yapılan gezide, sadece bir kez Başkan Roosevelt tarafından kullanılmıştır. Modelica Modelica, kar amacı gütmeyen Modelica Derneği tarafından geliştirilen, nesne yönelimli karmaşık fiziksel modelleme programlama dili ve kütüphaneler bütünüdür. Modelica vasıtasıyla elektronik, hidrolik, termik, mekanik ve daha birçok konu ile ilgili süreçler modellenebilir ve sonuçları benzetimlere dayalı olarak izlenebilir. Heino Heino (13 Aralık 1938), popüler müzisyen ve geleneksel Alman Volksmuzik profesyoneli. Gürleyen sesi, parlak sarı saçı ve her daim güneş gözlüğü ile Heino ucuz edebiyatta bir simge ve İngilizce konuşan dünya tarafından da kabul edilen bir müzisyendir. Onun şarkıları genelde Almanca espriler içerir. Orta oyunu Orta oyunu ("Kol oyunu, meydan oyunu, meydân-ı sühan, zuhûrî, zuhûrî kolu" olarak da adlandırılır), ana karakterleri Kavuklu ve Pişekar olan, açık alanda halkın ortasında oynanan müzikli ve danslı Türk halk tiyatro oyunu. "Halk Tuluat Tiyatrosu" olarak da bilinen Orta oyunu metinsiz, doğaçlamaya dayalı bir oyundur. Ustadan çırağa intikal ederek gelen konular tekrarlanır. Bir gölge oyunu olan Karagöz’ün canlandırılması olarak kabul edilmiştir. Toplumun ve çevresinin sorunlarını yansıtan oyun, eleştiriden komediye yönelir. Dekor ve kostüm en aza indirilmiştir. Batı etkisinde bir tiyatro anlayışının benimsenmesi sonucu önemini kaybeden orta oyunu, İsmail Dümbüllü’nün 1973’te ölümüyle son temsilcisini de kaybetmiştir. Orta oyunundan ilk defa, Osmanlı sultanı II. Mahmud'un kızı Sâliha Sultan’ın 1834’te yapılan düğünü için kaleme alınan Lebîb’in Sûrnâme’sinde, “"Cümle etrâf-nişîn-i meydan / Oldu orta oyunundan handan"” mısralarında söz edilmiştir II. Mahmud’un oğulları Abdülmecid ile Abdülaziz’in sünnet düğünü için yapılan şenliği (1836) anlatan Hızır’ın Sûrnâme’sinde yer alan mısralardan yola çıkarak, XIX. yüzyılın ilk yarısında bilindiği ve aynı yüzyılın ikinci yarısından itibaren yaygınlık kazandığı söylenebilir. Orta oyunun ilk defa ne zaman ortaya çıktığı konusunda ise farklı görüşler ileri sürülmüştür. Bazı araştırmacılar "“Orta oyunu"” adının ilk ortaya çıkış tarihini saptamaya çalışmış ve 19. yüzyılın ikinci yarısında ortaya çıktığını ileri sürmüşlerdir. Bazı bilim adamları ise Ortaoyunu’nu “"Ortaoyunu"” adını aldıktan sonra başlatmanın yanlış olacağını söyleyerek; Osmanlı toplumunda daha eskiden ""Kol Oyunu", "Meydan Oyunu", "Zuhuri Kolu"" çeşitli isimlerle ortaoyununun karşımıza çıktığını; Karagöz, kukla, dans curcuna, meddah ve gene sözlü bir oyun olan hokkabazlık gibi oyun türlerinin karışımı sonucunda son biçimini aldığını ileri sürerler. Kimi araştırmacılar ise Yunanlar’a ait “"mimus"” oyunlarındaki kişilerin Karagöz ve Ortaoyunu kişileri ile benzerliklerine dikkat çekerek bu oyun türünün çok eski zamanlara dayandığını belirtirler. Bu araştırmacılar Türkler’in İstanbul’u fethettikten sonra Bizanslıların başı kel, karnı şişkin “"Mimus"”'unu Pişekar'la Hacivat, eli şakşaklı ""Maccus"”'unu da Kavuklu ile Karagöz yaptıkları görüşünü ifade etmişlerdir. Orta oyunu sözünün ortaya çıkışına ilişkin görüşlere dayanarak orta oyununun ortaya çıkışı ile ilgili bazı düşünceler de ortaya atılmıştır. Commedia dell'Arte ile benzerliğini, ondan çıktığını öne süren bazı yazarlara göre Venedikliler ve Cenevizliler yoluyla bu sanat ile tanışan Türkler “"Arte oyunu"”nu bozup “Orta oyunu” yapmış olabilir. İspanya’da tek perdelik oyunlara “"Auto"” dendiğini belirten bazı araştırmacılara göre İspanya ve Portekiz’den pek çok seyirlik oyun getiren Yahudilerin, Türkiye’deki oyunlarına “auto” diyor olması ve bunun Türkçede benimsenip orta oyununa çevrilmiş olması mümkündür. “"Maskare"” sözünün Çingenecede “ortada, arasında” anlamına geldiğini, “soytarıcılık, güldürücülük” anlamında İspanyolca’da Mascara, Arapça’da Mashara, Farsça’da Meshere kelimelerinin Türkçeye çingenecedeki “ortada” anlamında çevrilince “orta oyunu” duruma gelmiş olabileceği de düşünülmüştür. Ortaoyunu’nun “Yeniçeri ortaları”yla bağlantısı olabileceği de iddia edilmiştir. XIX. yüzyılın ikinci yarısından itibaren Tanzimat aydınları Batı tiyatrosuna büyük ilgi gösterdiğinden geleneksel Türk tiyatrosu ve özellikle orta oyunu tiyatrodan sayılmamış, hatta zararlı bulunmuştur. Yazarların batı etkisinde bir tiyatro anlayışını devam ettirmeleri sonucu ortaoyunu giderek önemini yitirmiştir. "Kavuklu Sepetçi Ali Rızâ, Cüce Vasil, Pîşekâr Âsım, Kavuklu Hamdi Efendi, Pîşekâr Küçük İsmâil Efendi, Kavuklu Naşit, Kavuklu Ali" gibi isimlerin oynadığı orta oyunu İsmail Dümbüllü’nün 1973’te ölümüyle son temsilcisini de kaybetti. Anadolu’da köylülerin kış aylarında, özellikle düğünlerde ve bayramlarda oynadıkları köy orta oyunları Anadolu’nun birçok yöresinde devam etmektedir. Orta oyunu, etrafı kalabalıkla çevrili geniş bir alana kurulmuş, bir metne bağlı kalınmadan oynanan bir oyundur. Orta oyunu bir açık alan oyunudur, mevsimine göre kapalı yerlerde de oynanmıştır. Erkek seyircilerin bulunduğu bölüme “"mevki"”, kadın seyircilerin bulunduğu bölüme “"kafes"” denir. "Palanga" denen orta oyunu alanı daire ya da elips biçiminde olur, izleyiciler bu alanın çevresinde sıralanırdı. Oyun alanı ip gerilmiş kazıklarla belirlenir, izleyicilerin hemen önündeki bir köşede çalgı takımı yer alırdı. Çalgıcılar takımının hemen arkasında oyuncuların kostümlerinin saklandığı "sandık odası" (pusat odası) bulunurdu. Oyuncular 'sandık odasından çıkıp bir yanda bırakılan küçük bir aralıktan alana girerlerdi. Orta oyununun başlıca dekoru, "yeni dünya" denen ve evi simgeleyen aşağı yukarı 1.50 ya da 1.75 metre yükseklikte, iki üç kanatlı, kafesli bir paravan ile dükkânı simgeleyen iki kanatlı daha küçük bir paravan ve arkalıksız bir iskemledir. Dükkân daha Kavuklu’yla ilişkili olan yerdir. Kavuklu’nun işsizlik sorununa çözüm bulunan; kimi zaman atölye, eskici kimi zaman da kunduracı, fotoğrafçı, kahve ocağı olan mekândır. Yeni Dünya ise çoğu kez yaşanılan mekan, ev olarak kullanılır. Ortaoyunu’nun bilinen en ünlü gereç Pişekâr’ın kullandığı pastavdır. Şakşak diye de anılan bu gereç kırbaç, yelpaze, kapı açılma efekti, merdiven çıkılması efekti, dayak atılan sopa oluyordu. Kostümler kalıplamış idi. Pişekar dört renkli ve dört dilimli bir külahlı giyer; . Sırtında yaka ve önünde dört parmak genişliğinde kürklü bir cüppe, cüppenin altında ise aynı renkten bir çakşır, entari ya da mintan, ayaklarında çedik pabuçlar vardır. Kavuklu ise büyük dilimli bir kavuk, uçları beline sokulmuş kırmızı bir binişi, Şam kumaşından bir entari, belinde kuşak, cüppenin renginden bir çakşır ve ayağında çedik pabuçlar giyer. Oyunlarda gün ışığından yararlanılırdı. Gece oyunlarında basit lambalar aracılığıyla ışık elde edilir ve herhangi bir alan ışıklandırması ya da ramp ışıklandırma kaygısı güdülmezdi. Klasik bir orta oyunu, Karagöz oyunundakine benzer biçimde "giriş" (mukaddime), "karşılıklı konuşma" (muhavere), fasıl ve "bitiş" bölümlerinden oluşur. Yazılı olmayan, ezbere bilinen bu metinler doğaçlamaya, seyircinin anlık tepkilerine yanıt vermeye elverişli tipik halk tiyatrosu metinleridir. Her bölüm kendi içinde bütünlük gösterir ama diğer bölümlere karşın bağımsızdır. Alana önce çalgı eşliğinde oyunun iki ana tipinden biri olan Pişekar girer, baş çalgıcı sayılan zurnacıyla kısa bir konuşmanın ardından, oyunun adını söyleyerek gösteriyi başlatır. Zurna Kavuklu havası çalmaya başlayınca meydana Kavuklu ve “Kavuklu arkası” diye adlandırılan cüce, kambur veya denyo meydana gelir. İkinci ana tip olan Kavuklu ve “Kavuklu arkası” diye adlandırılan cüce, kambur veya denyo'nun zurnanın çaldığı Kavuklu havası eşliğinde alana girmesiyle karşılıklı konuşma bölümü başlar. Bu bölüm kendi içinde ikiye ayrılır. Kavuklu ile Pişekâr'ın birbiriyle tanış çıkmalarıyla sonuçlanan ilk bölüm arzbâr adıyla anılırdı. Bunun ardından Kavuklu'nun, sonunda rüya olduğu ortaya çıkan bir öykü anlattığı tekerleme bölümü gelir. Asıl oyunla ilgisi olmayan karşılıklı konuşma bölümü izleyicileri gösteriye ısındırmayı amaçlar. Tekerlemelerin oldukça sık kullanılan ve ünlü olanlarından bazıları şunlardır: Kahve Kutusu, Kavun, Dilenci Vapuru, Beygir Kuyruğu, Pazaryeri, Tımarhane, Yangın, Kuyu, Gelincik Pişekâr’ın pastavını, Kavuklu’nun kavuğuna vurmasıyla tekerleme sona erer. Asıl oyunun yer aldığı fasıl bölümünde Kavuklu sürekli olarak alanda kalır, oyunun konusuna göre sahneye çıkan çeşitli tiplerle güldürücü konuşmalar yapar. Bu bölümde zaman zaman Pişekâr da alana gelerek ya yeni tipleri Kavuklu'yla tanıştırır ya da oyunun akışını yönlendirirdi. Oyundaki düğüm genellikle, Karagöz oyununda olduğu gibi sarhoş tipinin ortaya çıkmasıyla çözülür. Bu bölümde Dükkân ve Yeni Dünya dekorları kullanılır. Gerçek dünyaya dayanan konular işlendiği gibi halk masalları ve efsanelerden alınan kurmaca öyküler de işlenebilir. Çok kısa olan bitiş bölümünde Pişekâr ile Kavuklu karşılıklı birkaç söz söyledikten sonra, Pişekâr'in oyunun son bulduğunu açıklaması, işlemiş oldukları kusurlardan ötürü özür dilemesi, gelecek oyunun adını, yerini ve zamanını açıklamasıyla oyun son bulur, Kavuklu ve Pişekâr müzik eşliğinde alandan çıkar. Orta oyununda yer alan bütün tipler Karagöz oyununun tipleri gibidir; ancak Karagöz perdesinde gösterilme olanağı olan doğaüstü yaratıklarla, hayvanlar, sandal, araba gibi binek araçları orta oyununda yer almaz. İki ana kahramanı vardır: Pîşekâr hem oyuncu hem sahneye koyucu, hem yazar gibi davranır. Kültürlüdür; saray ağzını ve Farsça sözcüklerle bezenmiş bir elit dilin konuşur. Kavuklu ise oyunun baş komiğidir Pişekar’ı yanlış anlayarak komik durumu ortaya çıkarır. Pişekâr ile Kavuklu gölgeoyunundaki Hacivat ve Karagöz'ün karakter olarak aynısıdır. Ama Pişekâr ile Kavuklu canlı kişiler olduklarından sözlerini vücut hareketleriyle, yüz mimikleriyle güçlendirmek olanağına sahiptirler. Karagöz metne daha çok bağlı kalmak zorundayken orta oyunu oyuncuları oyunun akışına göre metinde çeşitli değişiklikler yapabilirler ve yeni espriler üretebilirlerdi. Orta oyununda kadın rolünü de erkekler oynar; buna Zenne ya da oyun argosunda Gaco denir. Kadınlar, hiçbir oyunda olumlu özellikler göstermezler. Orta oyunu; "Karadenizli, Rumelili (muhacir), Kayserili, Ermeni, Rum, Yahudi, Balama (Rum, Frenk) Arap, Acem, Arnavut, Türk (Hırbo), Sarhoş, Bekçi, cüce, kekeme, kambur, sağır büyücü"... gibi tipler kendi şiveleri ve kılıklarıyla oyunda rol alır. Bu tipler, kılıkları, davranışları ve konuşmalarıyla hemen tanınır; daha meydana girerken çalınan müzikle belli olurlar. "Kayserili", kurnaz, pişkin ve açıkgöz; "Laz" çok çabuk ve soluksuz konuşan, sorduğu sorunun yanıtını almadan konuşmaya devam eden, çabuk kızan çabuk yatışan; "Kürt" ise saf ve sakin kişiliğiyle ön plana çıkarlar. İstanbul ağzı ile konuşan "Çelebi" ise Sürekli bilgili ve kültürlü geçinir; Arapça, Farsça kelimeleri bolca kullanır. İşleri biten oyuncular meydanda bir kenara çekilip otururlar. Orta oyununun en önemli ögelerinden biri de müziktir. Her oyuna bir saz heyeti ve dansçılar bulunur. Hem bölüm geçişlerinde hem de tiplerin meydana/perdeye gelmelerinden önce şarkı-türkü ve halk dansları ile seyirci eğlendirilir ve oyun tamamlanır. Ortaoyunu’nda bilinen son biçimine göre zurna ve çifte nara gibi nefesli ve vurmalı çalgılar insan sesine eşlik etmiştir. “"Raks"” da Ortaoyunu’nu tamamlayıcı bir unsur olarak değerlendirilmişti. Dansçılar, cinsiyetleri ve oyunlarına göre çeşitli isimler alırlar. Çengi (kadın dansçılar), köçek ve curcunabazlar ortaoyununda etkin görevler almıştır. Tacura Tacura, (Arapça تاجوراء‎) Libya'nın Tacura vel Nevahi Alarba' şabiyesindeki bir şehirdir. Trablus'a 17 kilometre uzaklıktadır. Consign to Oblivion Consign to Oblivion, senfonik metal grubu Epica'nın ikinci albümüdür. 21 Nisan 2005'te satışa sunulmuştur. The Divine Conspiracy "The Divine Conspiracy", senfonik metal grubu Epica'nın üçüncü stüdyo albümüdür. 7 Eylül 2007'de satışa sunulmuştur. Yeleli tembel hayvan Yeleli tembel hayvan ("Bradypus torquatus"), Bradypodidae familyasından bir hayvan türü. Brezilya'da endemiktir. Gürgendağ , Makoto Shinkai tarafından 2007 yılında yapılan Japon Anime filmi. Filmin yapımı 22 Ocak, 2007 tarihinde bitti. Filmin bir bölümü 16-19 Şubat, 2007 tarihleri arasında Yahoo!'nun Premium üyelerine Yahoo! (Japonya)'nın video sitesi aracılığı ile ilk gösterimi yapıldı. 3 Mart 2007 tarihinde Shibuya, Tokyo daki Cinema Rise'da filmin tamamı gösterilerek premieri yapıldı. Film , , ve olmak üzere üç bölümden oluşmakta olup toplam süresi yaklaşık bir saattir. Shinkai'nin önceki çalışmalarında olduğu gibi bu filmin müziklerini de Tenmon bestelemiştir. Filmin DVD'si 19 Temmuz, 2007 tarihinde satışa sunuldu. "Saniyede 5 Santimetre" 'nin roman uyarlaması Japonya'daki marketler yerini almıştır. Bu kitap animede konu edilmemiş hikâyeleri de içinde barındırmaktadır. Film Japonya'da geçer ve 1990'lardan başlayarak günümüz zamanında sona erer.Filmin her bölümünde Takaki Tōno adlı bir çocuk merkez alınmıştır.Önemli bir not olarak ilk bölüm cep telefonlarının yaygın olmadığı ve elektronik postanın henüz kullanılmadığı bir zamanda geçmektedir. Takaki Tōno, Akari Shinohara kendi okuluna geçtiğinde hemen arkadaş olurlar. Benzer ilgi alanları ve düşünceleri yüzünden birbirlerine yakın büyürler. Örneğin ikisi de tatil zamanı mevsimlik alerjilerinden dolayı içeride kalmayı tercih ederler. Takaki şimdi Tanegashima'da Uzay Merkezi'nin bulunduğu yerdeki lisede üçüncü sınıfa gitmektedir. Kanae SUMIDA, Takaki'nin sınıf arkadaşıdır ve orta okuldan beri ona güçlü bir aşkla bağlıdır. Fakat Takaki'ye hislerini açıklamak için yeterli cesareti yoktur. Bütün zamanını onunla harcamaktadır hatta Takaki'yle beraber eve yürüyebilmek için okul çıkışında uzun süre beklemektedir. Kanae'nin hisleri Takaki'ye karşı çok belli olmasına rağmen Takaki her zaman onu görmezden gelir ve sadece bir arkadaşı olarak görür. Zamanla Kanae Takaki'nin her zaman biri ile mesajlaştığını veya çok çok uzaklara bakarak dalıp kalarak bir şeyler aradığını fark eder. Bu bölümün sonunda Takaki'nin yazdığı ve kimseye göndermediği mesajların kendisini tekrar ve Akari ile ilgili hayallerden ibaret olduğu açıklanır. Kanae, Takaki'ye karşı güçlü hislerine rağmen onun kendisinin sunabileceğinden daha büyük şeyler aradığınına inanır ve zamanla hislerini ona açıklamaktan vazgeçer. Yıl 2008'dir ve 3 karakter kendi yollarına gitmişlerdir. Takaki, Tokyo'da bir bilgisayar programcısıdır ve Akari de evlenmeye hazırlanmaktadır. Kanae'nin ne yaptığı ile ilgili kesin belirti yoktur, fakat bitiş görüntülerinde hafif yaşı ilerlemiş görünüşte okyanusun kenarında surf tahtasının yanında uzanmış ve ayrıca Takaki uçağa binerken ona elveda derken görünür. Takaki eski kız arkadaşının da kabul ettiği gibi yaşam şekline ve arkadaşlıklarına zarar verme pahasına Akari'yi özlemektedir. Akari bir gün eski şeyleri karıştırırken Takaki'ye vermek için yazdığı ve göndermediği mektubu bulur. Eski günleri için nostaljik hisler duyar fakat bunların zamanı onun hayatı için geçmiştir. Akari'nin özlemi ve diğer şeyler nedeniyle bir sinir bunalımının sınırında olan Takaki işinden ayrılır. Bir gün yolda yürürken, tren geçididen geçerken muhtemelen Akari ve Takaki farkında olmadan yan yana geçerler ve birbirlerini tanırlar. İkisi de dururlar ve arkaya bakmaya çalışırken trenler geçmeye başlar ve birbirlerini göremezler. Takaki trenlerin geçmesini bekler fakat kadının gittiğini görür. Kısa bir duraksamadan sonra Takaki kendi kendine gülümser ve yürümeye devam eder. Makoto Shinkai ki, onun geçmiş çalışır aksine, hiçbir fantezi veya bu filmi bilim kurgu ögeleri olacağını ifade vardı. Bunun yerine, film farklı bir bakış açısından gerçek dünya sunmak için girişim olacaktır. Makoto's film, bu karşı çok yüz mücadele gerçekçi bir görünümü: zaman, mekân, insanlar verir ve seviyorum. Başlığı"5 Santimetre saniyede"hız gelmektedir olan kiraz çiçekleri yaprakları sonbaharda insanlar bir metaforik temsil, yaşam ve yavaşlık ve hatırlatan insanların genellikle birlikte başlar ama yavaş yavaş içine kayması olan yaprakları ve ayrı yollar. Bu şarkı aynı zamanda 1996 yılında gösterilen "Moon and Cabbage" Japon filminin de müziğidir. Makoto Shinkai nin bu kadar ünlü bir şarkıyı seçme nedeni her gün olan olayların hayalini anımsatmak istemesidir. Ayrıca "everyone knows about" şarkısını seçme nedeni de filme gerçekçilik katmak istemesidir. Birinci bölümde, Akari ve Takaki Chobi adında bir kediyle karşılaşır ve Mimi adında diğer bir kedi hakkında konuşurlar. Bu karakterler için Makoto Shinkai nin önceki çalışmalarında biri olan "She and Her Cat" da olduğu gibi bir kaynaktır. ManuÅŸlar Manuşlar, Orta Avrupa Çingeneleri. "Manuş" Sanskritçe "insan" demektir. Aynı zamanda bunlar, Indus Irmağı kıyılarından geldikleri için bunlara "Sinti" de denilmektedir. Bunların üç alt grubu vardır: Bu üç grubun yanında İngiltere, İskoçya ve İrlanda´da Manuş ve Kalderaşlara benzer çingeneler bulunmaktadır. Şiduh (İbranice: שידוך) Ortodoks Yahudiliğinde Yahudi bekârların eş bulup evlenmeleri için yapılan çöpçatanlığa verilen isimdir. Duman diskografisi Kaan Tangöze, Batuhan Mutlugil ve Ari Barokas'dan oluşan Türk rock müzik grubu Duman'ın diskografisi. Duman grubu 6 stüdyo albümü, 3 konser albümü, 1 konser DVDsi ve 1 en iyiler toplama albümü yayınlamıştır. Fizik tedavi Fizik tedavi ya da İngilizce konuşulan ülkelerde yaygın adıyla fizyoterapi, yaralanma, hastalık, travma ya da yaşlılık gibi nedenlerle eksilme gösteren fonksiyonel hareketleri geri kazandırma amaçlı yapılan; elektrik akımı, sıcak ya da soğuk uygulaması, egzersizler ya da çeşitli uygulamalarla hastaların tedavisine verilen isimdir. Fizyoterapi, Tıp Fakültesinden sonra fiziksel tıp ve rehabilitasyon uzmanlık eğitimini almış olan hekimlerce (fiziatrist) tanısı konmuş çok geniş hastalık durumlarını kapsar. Uzman hekim tarafından tanısı konmuş tedaviyi üniversitelerin Fizyoterapi ve Rehabilitasyon Bölümü lisans programlarından mezun sağlık çalışanları (fizyoterapist) planlar ve uygular. İlgili tedavi merkezlerinde hekim ve fizyoterapist birlikte çalışmaktadır. Tıp dilinde "optimum nöromüsküloskeletal fonksiyonu edinme veya geri kazanmayı amaçlayan tedavi" olarak açıklanan fizyoterapinin uygulanması bazen uzun yıllar sürebilir. Fizyoterapide amaç, bireylerin yaşamsal faktörleri sağlıklı olarak yerine getirebilmesini sağlamaktır. Fizyoterapi, fiziksel uygulamanın dışında duygusallık ve sosyal ilişkiler gibi unsurları da kapsar. Tedavi uygulaması öncesinde birtakım laboratuvar bulguları ile muayeneye başvurulur. Fizyoterapi için özel bakım merkezleri -geriatri, nörolojik, fitness merkezleri ve spor eğitim tesisleri gibi alanlar- bulunmaktadır. Fizyoterapinin geçmişi Hipokrat zamanına kadar gitmektedir. Hastalar o zamanlarda da masaj, manuel terapi yöntemleri ya da hidroterapiyle, yani suyun tedavi edici özellikleri kullanılarak tedavi edilmeye çalışılıyordu. Ancak profesyonel manada ilk fizyoterapi çalışmaları 17. yüzyılın başında Avrupa'da gerçekleşmiştir. İsveç'te 1813 yılında kurulan Royal Central Institute of Gymnastics (RCIG), fizyoterapinin de yapıldığı bilinen ilk kurumdur. Bu merkezde masaj, manipulasyon ve egzersiz yapılıyordu. İsveç, fizyoterapistlerine resmi sicillerini 1887'de İsveç Sağlık ve Sosyal Yardımlaşma Ulusal Heyeti aracılığıyla vermeye başladı. 1894'te İngiltere'de dört hemşire tarafından Chartered Society of Physiotherapy kuruldu. 1913'te Yeni Zelanda'da Otago Üniversitesi'nde Fizyoterapi Okulu açıldı. 1921'de Amerika'da Mary McMillan tarafından ilk Fizyoterapi Derneği kuruldu. Günümüzdeki adı American Physical Therapy Association'dır. (APTA). 1961'de Hacettepe Üniversitesi'nde Prof. Dr. İhsan Doğramacı tarafından Fizik Tedavi ve Rehabilitasyon Yüksekokulu'nun açılmasıyla fizyoterapistlik mesleğinin Türkiye'de temelleri atılmıştır. Yüksekokul, Cumhurbaşkanlığı'nın resmi gazetede yayımlanan 09.01.2019 tarih ve 576 sayılı kararı ile ülkenin ilk Fizik Tedavi ve Rehabilitasyon Fakültesi olarak yapılandırılmıştır. Önceleri masaj, traksiyon ve egzersizden ibaret olan fizyoterapi teknikleri gün geçtikçe çoğalmış ve fizyoterapistlere hastanelerde, tıp merkezlerinde, rehabilitasyon merkezlerinde, ortopedi kliniklerinde ve daha birçok alanda çalışabilme yetkisi kazandırmıştır. Fizyoterapistler tedavi edilecek bölgede istedikleri etkiyi meydana getirmek için bazı terapötik (tedavi edici) ajanlardan faydalanırlar. Her hastalığın farklı bir prognozu ve patolojisi olduğundan fizyoterapist bilgi ve beceresini kullanarak tedavi için en uygun ajanı seçer ve uygular. Bu ajanların dokularda kan akımını artırmaktan, post-sinaptik inhibisyon ile ağrının blokajına kadar birçok fizyolojik etkisi vardır. Yüzeyel ve derin sıcaklık ajanları: Hot-pack, parafin, kızılötesi (infrared), fluidoterapi, kısa dalga diatermi, uzun dalga diatermi, mikro dalga diatermi, ultrasound. SoÄŸuk ajanlar: Cold-pack, cryoterapi. Hidroterapi yöntemleri: Daldırma banyoları, zıt banyolar, girdap banyoları (whirlpool), kelebek banyosu (hubbard tank), zıt duşlar, hidromasaj, su altı traksiyon banyosu, galvanik banyo, balneoterapi. Elektroterapi ajanları: Galvanik akım, faradik akım, diadinamik akımlar, TENS (transcutan electrical nerve stimulation), interferansiyel akımlar, BEMER (biyo elektro manyetik enerji regülasyonu). Manipulatif tedavi yöntemleri: Klasik masaj, konnektif doku masajı, lenf-ödem drenajı, mobilizasyon ve manipulasyon teknikleri. Astropecten aranciacus Astropecten aranciacus, Astropectinidae familyasından bir denizyıldızı türü. Vücut, merkezî bir diskoidal gövde ile bu gövdeden ayrılan uzun kollardan meydana gelir. Bu kollar, merkezî diske doğru giderek genişleyerek disk etrafında geniş birer tabanla birbirleriyle birleşirler. Vücutlarının çapı 50–60 cm ye kadar çıkabilir. Madreporit organı, aboral taraftadır. Renk aboral tarafta turuncu, oral tarafta ise beyazımsı, açık bej veya sarı olabilmektedir. Çok yavaş hareket ederler. Etçil olan bu hayvanlar midye, salyangoz, solucan, kabuklular, küçük balıklar, leşler ve diğer derisi dikenlilerle beslenirler. Beslenme anında mide dışarı çıkabilir. Zeminde yaşarlar. Sığ sularda 130 m ye kadar olan derinliklerde kumlu, çamurlu biyotoplarda ve deniz çayırlarının bol olduğu bölgelerde yaşarlar. Büyüklüğü 45 cm'ye kadar ulaşabilir. Ege Denizi'nde çok yaygın bir türdür. Ayrıca Akdeniz'de de bulunur. Beşgen deniz yıldızı Beşgen denizyıldızı ("Sphaeriodiscus placenta"), Goniasteridae familyasından bir denizyıldızı türü. Kollar oldukça kısadır. Bu nedenle vücut köşeli görünüm kazanır. Geniş ve düzgün bir beşgen şeklindeki vücut dorso ventral olarak yassılaşmıştır. Vücut kenarları hafifçe içe doğru kavislidir. Kenar çizgilerinde plaklar gelişmiş olup her kenarda 12-18 plak bulunur. Dorsal iskelet sıkı yapılı ve küçük yuvarlak tüberküllerle örtülü plaklardan oluşmuştur. Ayaklar vantuzludur. Renk aboral kısımda turuncu, kiremit kırmızısı veya sarımsı, oral kısımda ise daha açık tonlardadır. Genellikle ortamdaki organik maddelerle beslenmelerine rağmen bazı küçük omurgasızlarıda avlayabilmektedirler. Akdeniz, Ege denizi ve Marmara denizinde bulunurlar. 15–320 m derinliklerde çamurlu biyotoplarda yaşarlar. Gökhan Atılmış Gökhan Atılmış (d. 18 Haziran 1969), Türk film yönetmeni ve görüntü yönetmeni. Dokuz Eylül Üniversitesi Güzel Sanatlar Fakültesi Sinema Televizyon Bölümünü tamamlamıştır. Okul zamanında çektiği kısa filmlerin yönetmenliğini yaptı. Yavuz Özkan filmlerinde Ertunç Şenkay'a asistanlık yaptı. 19 uzun metraj filmde kamera asistanlığı görevinde bulunmak üzere, ilk görüntü yönetmenliği yaptığı uzun metrajlı film 1998 senesinde Kudret Sabancı'nın yönettiği Laleli'de Bir Azize adlı sinema filmidir. Çiçek Kahraman Çiçek Kahraman (d. 1977, İstanbul), Film editörü. Lisansını Boğaziçi Üniversitesi'nde Sosyoloji üzerine tamamladıktan sonra Boston Üniversitesi'nde Sinema TV yüksek lisansı yapan Çiçek Kahraman, İstanbul Bilgi Üniversitesi Sinema TV bölümünde araştırma görevlisi olarak çalışırken profesyonel hayata kurgu asistanı olarak başladı. 16. Ankara Film Festivali'nde "Küçük Kıyamet" ile, 15. Altın Koza Film Festivalinde "Ara" ile, ve 17. Altin Koza Film Festivalinde "Ses" ile en iyi kurgu ödülü alan Çiçek Kahraman halen reklam ve uzun metraj kurgucusu olarak çalışmakta, çeşitli üniversitelerde ders vermektedir. Kurguladığı diğer fimler arasında Tatil Kitabı, Uzak İhtimal (En iyi film - Rotterdam Film Festivali, 2009) ve 2011 yılında 61. Berlin Uluslararası Film Festivali'nde yarışmış Bizim Büyük Çaresizliğimiz vardır. Serdar YÄ±lmaz Serdar Yılmaz (d. 1973, İzmit) Türk sanat yönetmeni. 14. Altın Koza Film Festivali'nde Derviş Zaim'in çektiği "Cenneti Beklerken" adlı sinema filmi ile "En İyi Sanat Yönetmeni Ödülü"'nü kazandı. Yine aynı film ile 18. Ankara Uluslararası Film Festivali'nde "En İyi Sanat Yönetmeni Ödülü"'nü kazandı. Konstantinopolis Kuşatması (1422) Konstantinopolis'i ilk tam teşekküllü Osmanlı kuşatması, Bizans İmparatoru II. Manuil'un Osmanlı Padişahı I. Mehmet'in 1421 yılında ölümü üzerine Osmanlı Sultanları'nın ardıllık işlerini karıştırmak üzere araya girmesinin bir sonucu olarak 1422 yılında meydana gelmiştir. Bu politika Bizanslılar tarafından komşularını zayıflatmak için başarıyla uygulanıyordu. II. Murat kazanan ardıl olarak ortaya çıktığında, Bizans topraklarına sefere çıktı. Türkler ilk defa 1422 yılındaki kuşatmada "Falconet" adı verilen kısa fakat geniş olan topu kullanarak kendi toplarını edinmişlerdi. İki tarafda teknolojik bakımdan tamamen birbirine eşdi ve Türkler "bombardıman taşlarını almak için" barikat kurmak zorunda kalmışlardı. Bizans savunucuları savaşı kazandı. Çağdaş Bizans ve Osmanlı geleneği Konstantinopolis'in kurtuluşunu Theotokos tarafından bir mucizevi araya girişe bağladı. Bizans zaferine rağmen, imparatorluk bu defa ekonomik sorunlarla yüz yüzeydi ve II. Pius Avrupa krallıklarından top yardımını hibe anlamında ilerletti. Hiçbir yeni top 1422 yılı kuşatmasından sonra Avrupa devletlerinden hediye değildi ve bundan başka Bizans toplarına hiçbir diğer ilerleme yapılmadı. Bundan dolayı, Sonraki Osmanlı lideri, II. Mehmet, 1453 yılında Konstantinopolis'in fethinde daha çok başarılı olacaktı. Geleneksel sonuçlar, (çağdaş Bizans ve Osmanlı raporlarıyla başlayan) kuşatmanın kaldırılmasını şehrin duvarları üzerindeki Theotokos'un hayaletine bağlar. Bu şehri savunanları çokça etkiler. İoannis Kananos kayıtlarda şöyle der: Zalim (şarkı) Zalim, Yalın'ın 25 Mart 2004'te çıkan Ellerine Sağlık albümünün ilk klip şarkısıdır. Şarkının sözleri Yalın'a, müziği ise Serkan'a aittir. Şarkıya 13 Mart 2004'te Gürcan Keltek tarafından klip çekildi. Klipte Tramvay İstasyonu vardır. Böcek Yapım tarafından üstlendi. Vehbi Akdağ Vehbi Akdağ (d. 1 Ocak 1949 Ormanbeyli, ö. 23 Haziran 2020 Tokat), serbet stil güreşte Olimpiyat gümüş madalya sahibi Türk millî güreşçi. 16 yaşında güreşe başlayan Akdağ, 1970 yılında milli takıma alındı. 1971'de Avrupa üçüncüsü oldu. Akdağ, Münih'te yapılan 1972 Münih Olimpiyatları'nda güreşti ve serbest güreş dalında gümüş madalya kazandı. 1974 yılı Dünya Şampiyonası'nda gümüş madalya kazandı. 75 kez millî maça çıktı. Akdağ, 23 Haziran gecesi hayata gözlerini yumdu. Butik Butik, hazır giyim ürünleri satan yerlerin genel adıdır. Fransızca "boutique" kelimesinden gelir. Butikler genelde terzi gibi belirli bir müşteri kitlesine hitap etmektedir. Güncel moda trendlerine uygun kumaşlar ve elbise modelleri beden ölçülerine göre farklı serileri içine alacak şekilde butik içinde üretilir. Butik sadece bir satış mağazası değil, gerektiği takdirde müşterinin isteğine şekillendirilebilen bir yapıdır. Ürün maliyeti açısından terziliğe göre daha ucuz olsa da, hazır giyime göre biraz farklı fiyatlar uygulamaktadır. Terence Hill Terence Hill (Gerçek adı Mario Girotti; doğum 29 Mart 1939, Venedik, İtalya) — İtalyan oyuncu, film yapımcısı, senarist ve yönetmen. Özellikle Bud Spencer ile birlikte oynadığı filmlerle tanınmıştır. Terence Hill, 29 mart 1939 yılında İtalyan bir baba ve Alman bir annenin oğlu olarak Venedik'te dünyaya geldi. 1943-1945 tarihleri arasında Girottiler Almanya'nın Lommatzsch şehrinde yaşıyordu. Bu dönemde Mario ve ailesi Dresden Bombardımanı'nı hiçbir zarar görmeden atlattı. Savaş sonrasında aile eczacı babanın anavatanı olan İtalya'nın başkenti Roma'ya göç etti. Mario, çocukluk döneminde yüzme ve kürek sporlarıyla ilgilendi (Lazio takımı adına yarışmıştır). Antrenmanlar sırasında daha sonradan yakın dostu ve rol arkadaşı olacak olan kendisi gibi yüzücü ve aynı zamanda takım arkadaşı Bud Spencer (Carlo Pedersoli) ile tanışarak sanat yaşamına başlamıştır. 2009 L'Aquila depremi 2009 L'Aquila depremi Ocak 2009'dan beri süren eden bir dizi sarsıntının devamında 6 Nisan 2009'da İtalya'nın Abruzzo bölgesinde 6.3 moment magnitüd büyüklüğü ile meydana gelen depremdir. Deprem sonrası en büyük hasar ortaçağ kenti L'Aquila'da oldu. 1980 Irpinia depreminden bu yana İtalya'da meydana gelen bu en ölümcül depremde (RAI televizyonuna göre) 10 Nisan saat 14:25 (OAYZD) itibarı ile en az 294 kişi öldü. Moment tensör analizine göre depreme KB-GD eğilimindeki fay hattının hareketi neden oldu. İtalya karmaşık tektonik bir bölgeye doğru uzanır. Apeninlerin orta kısmı Pliyosen Çağdan beri (yaklaşık 5 milyon yıl önce) gerilme tektoniği ile karakterize edilir. Bölgedeki aktif fayların çoğu normal tiptedir ve KB-GD eğilimindedir. Gerilmenin sebebi Tiren Denizi'ndeki yay-ardı havzanın, Avrasya Plakası ile çarpışan Afrika Plakası'ndan daha hızlı açılmasıdır. Deprem 01:32'de GMT (yerel saat ile 03:32 OAYZD) göreli olarak 10 km derinlikte Roma'nın yaklaşık olarak 90 km kuzeydoğusundaki L'Aquila'nın yakınındaki Paganica köyünde meydana geldi. Deprem merkezinin koordinatları 42.423°N, 13.395°E şeklindedir. Depremin büyüklüğü 6.3 M olarak rapor edildi. Listede 4.0 ve üstü büyüklüğe sahip şoklar yer almaktadır. 1-3 Mw arasında onlarca küçük büyüklüğe sahip artçı şok meydana geldi ancak bunlar binalarda hasara sebep olmadı. 5.0 ve üstü büyüklüğe sahip şoklar açık mavi, 6.3 M büyüklüğündeki anaşok koyu mavi olarak gösterilmektedir. Deprem büyüklük sembolleri: M = moment magnitüd ölçeği; mb = cisim dalgası magnitüdü; M = yerel magnitüd, Richter ölçeği olarak da bilinir. Mihail Kutuzov Prens Mihail İllarionoviç Golenişev-Kutuzov (Rusça: князь Михаи́л Илларио́нович Голени́щев-Куту́зов) (d. 16 Eylül 1745- ö 28 Nisan 1813), Rusya Ordusu’nun başkumandanıydı. 1812 yılındaki Napolyon'un Rusya Seferi'nde, Fransızları geri püskürten Rus mareşalidir. Kutuzov, 1745 yılında Sankt-Peterburg'ta doğdu. Rus ordusuna 1759 veya 1760 yılında katıldı. 1764 ile 1769 yılları arasında Polonya'da aktif görev aldı; ve 1770 ile 1774 yılları arasında Osmanlılara karşı savaştı. 1775 yılında bir gözünü kaybetti. Daha sonra Orta ve Batı Avrupa'ya dolaşmaya çıktı. 1784 yılında tümgeneral rütbesine yükseldi. 1787 yılında Kırım'a yönetici olarak atandı. 1787-1792 Osmanlı-Rus Savaşı'nda Osmanlılardan birkaç bölgeyi aldı. 1791 yılında korgeneral rütbesine yükseldi. Sonra da sırasıyla, İstanbul büyükelçiliği, Finlandiya yöneticiliği, Rus acemiler ocağı komutanlığı, Berlin büyükelçiliği ve Sankt-Peterburg yöneticiliği yaptı. Kutuzov 1805 yılında, Viyana önlerine gelen Napolyon'a karşı savaştı. 1806-1812 yılları arasında, Litvanya ve Kiev yöneticiliği yaptı. Sonra, 1806-1812 Osmanlı-Rus Savaşı'nda savaştı. Ama 1812 yılında Fransızların Rusya'ya girmesinden dolayı, Bükreş Antlaşması'nı imzalamak zorunda kaldı. Bu bir başarı olarak görüldü; ve Kutuzov'a "Knyaz" (Türkçesi: Prens veya Dük) rütbesi verildi. Sonra da, ülkenin savunması için ülkesine döndü. 1812 yılındaki genelkurmay başkanı Micheal Andreas Braclay de Tolly, ordunun geri çekilmesi kararını aldı. Geri dönen Kutuzov, 17 Ağustos'ta genelkurmay başkanlığına atandı; ve prens Pyotr Bagration onun emri altına girdi. 7 Eylül'de Borodino yakınlarında Fransız orduları savaştı. Savaş, dünyanın en kanlı savaşlarından biri oldu. Fransız ordusunun üçte biri, Rus ordusunun yarısına yakını ya yok oldu ya da yaralı kaldı. Savaştan sonra bir konferans toplandı; ve Kutuzov'da önceki genelkurmay başkanı gibi geri çekilme kararı aldı. Amacı, orduyu olabildiğince kurtarabilmekti. Borodino Savaşı kaybedildikten sonra, Napolyon Moskova'ya girdi. Şehir halkının neredeyse tamamı şehri boşalttı. Ekim'i bekleyen Kutuzov, ekime kadar ordusunu güçlendirdi. Sonra 24 Ekim'de Fransızlara saldırdı (Maloyaroslavets Savaşı). Kutuzov ağır kayıplar verdirtmesine rağmen, geri çekildi. Kaluga yoluna çekildi. Napolyon da buradan kuzeye (yani Smolensk'e) yöneldi. Kutuzov'un bu hareketi ilk başta çok tepki aldı. Ama Fransız ordusunun kalan küçük bir birlikle (690 binden 93 bine düştü) geri çekilmesiyle, böyle bir hareketin doğruluğu anlaşıldı. Kutuzov, savaştan döndükten sonra, 1813'ün ilkbaharında hastalanarak, 28 Nisan'da öldü. Telli çalgı Telli çalgılar, titreşen teller aracılığı ile ses üreten müzik aletleridir. Üç ana grup altında incelenebilir: Kösepınarı, Kadirli Kösepınarı, Osmaniye'nin Kadirli ilçesine bağlı bir köydür. Dodekahedron Dodekahedron, düzgün on iki adet yüzü (genellikle beşgen) olan üç boyutlu şekil. Dodekahedronun yüzleri beşgen olmayabilir. Beşgenlerden oluşmuş dodekahedrona bayağı dodekahedron denir. Bayağı dodekahedronun alanı ("A") ve hacmi ("V") şu şekilde hesaplanır: Aşağıdaki Kartezyen koordinatları, merkezi orijin kabul ederek dodekahedronun köşelerini tanımlar: Koordinatlardaki φ = (1+√5)/2 altın orandır (τ). Kenar uzunluğu 2/φ = √5-1'dir. Kapsayan kürenin çapı √3'tür. Dodekahedronun dihedral açısı 2arctan(φ) veya yaklaşık 116.565 derecedir. Oxford Cinayetleri (film) Oxford Cinayetleri (The Oxford Murders) 2008 yılı yapımı polisiye-romantik ve gerilim örneği sinema filmi. Film, Arjantinli yazar ve matematikçi Guillermo Martinez'in aynı adlı romanından uyarlanmıştır. Filmde, takip ettiği matematik profesörüne daha da yakın olmak üzere Oxford'a gelen ve profesörün de tanıdığı bir aileye kiracı olan matematik öğrencisi Martin'in hikâyesi anlatılmaktadır. Martin, hayranı olduğu hocası Arthur Seldom ile üniversite çevresinde işlenen cinayetleri Sherlock Holmes tarzında ve mantık-matematik yöntemlerini kullanarak çözmeye çalışır. Erol Bilgin Erol Bilgin (d. 20 Şubat 1987, Kütahya), Türk halterci. 2009 ve 2010 yıllarında Avrupa şampiyonu olmuştu. Erol Bilgin, haltere 1998 yılında Kütahya Gençlik Merkezi Spor Kulübünde başladı. İki yıl sonra Tarım Kredi Spor Kulübüne transfer oldu. 2005 yılında Sofya'da düzenlenen şampiyonada koparmada 120, silkmede 145 ve toplamda 265 kilo kaldırarak gümüş madalya kazandı. İki yıl sonraki 2007 Avrupa Halter Şampiyonası'nda toplamda 286 kilo kaldırarak bronz madalyayla yetinmek zorunda kaldı. 2008 Avrupa Halter Şampiyonası'nda ise koparmada 135, silkmede 160 ve toplamda 295 kilo kaldırarak Rus halterci Sergey Petrosyan'ın ardında ikinci olarak gümüş madalya kazandı. Ertesi sene Romanya'nın başkenti Bükreş'te düzenlenen şampiyonada koparmada 133, silkmede 160 ve toplamda 293 kilo kaldırarak üç kategoride de altın madalyanın sahibi oldu. Yine 2009 yılında İtalya'nın Pescara şehrinde düzenlenen 16. Akdeniz Oyunları'nda koparmada 138, silkmede 155 kilo kaldırıp altın madalyayı kazanırken, koparmada daha önce Tunuslu "Atef Jarray"'a ait olan rekorun da yeni sahibi oldu. Aynı yılın sonlarına doğru Güney Kore'de düzenlenen 2009 Dünya Halter Şampiyonası'nda ise dereceye giremeyerek şampiyonayı 11. sırada tamamlayabildi. 2010 yılındaki ilk üst düzey yarışma olan Avrupa Halter Şampiyonası'nda koparmada 139, silkmede 165 ve toplamda 304 kiloluk kaldırışıyla kendi kategorisinde üst üste ikinci kez Avrupa şampiyonu oldu. Şampiyonayı iki altın madalya ile kapatan Erol, silkmede 20 gramlık tartı dezavantajı nedeniyle gümüş madalya ile yetinmek zorunda kaldı. İngiltere'nin başkenti Londra'da düzenlenen 2012 Yaz Olimpiyatları'nda halterde erkekler 62 kg yarışmasında Hurşit Atak ile beraber A grubunda yarıştı. İlk hakkında 135 kiloyu kaldıran Bilgin, ikinci hakkında 139 kiloyu denedi. Başarısız olan milli sporcu, son hakkında 140 kiloya çıktı, ancak bu kiloyu da kaldıramadı ve koparmayı altıncı sırada bitirdi. Silkmede başlangıç ağırlığını 165 kilo olarak deklare eden Bilgin bu ağırlığı ancak ikinci hakkında kaldırdı. Son hakkında da 169 kiloyu kaldıramayınca silkmeyi yedinci bitirdi ve toplaamda da sekizinci oldu. Konstantinopolis Kuşatması (1235-1236) Konstantinopolis Kuşatması bir Bulgar-İznik birliğinin Latin İmparatorluğu'nun şehrini kuşatmasıydı. I. Robert'in (ilk Latin veya Konstantinopolis İmparatoru) 1228'de ölümünden sonra, bir yeni hükümdarlık Jean de Brienne'in (yak.1170-27 Mart 1237 bir Fransız asilzadesi olup, evliliği nedeniyle Kudüs Kralı oldu ve daha sonra Konstantinopolis'e Latin İmparatoru olması için çağrıldı) idaresi altında kuruldu. Epirus bölgesinin Klokonitsa Savaşı'nda Bulgarlara yenilmesi felaketinden sonra, Epiruslu'lar başka yere nakledilen Latin İmparatorluğu'nu tehdit ettiler, sadece İznikliler tarafından yerine geçilecekti. Böylece Yunanistan'da toprak edinmeye başladılar. İznik İmparatoru III. İoannis, Bulgarlar'la 1235 yılında Latin İmparatorluğu'na karşı bir seferle sonuçlanan bir birlik oluşturdu. 1235 yılında Angelo Sanudo, (ölüm 1262- 1227 yılından itibaren Takımada düküydü) III. İoannis tarafından rahatsız edilen Latin İmparatoru Jean de Brienne'nin Konstantinopolis şehrini savunması için bir deniz birliği gönderdi., İznik İmparatorluğu ve II. İvan Asen. Bulgar-İznik birleşmesi kuşatmada başarılı değildi.. Müttefikler Sonbahar'da kışın gelmesi nedeniyle geri çekildi. II. İvan Asen ve Vatatzes kuşatmaya gelecek yıl devam etmek için aynı düşüncedeydiler fakat Bulgar imparatoru ordu göndermeyi reddetti. 1237 yılında Jean de Brienne'nin ölümüyle Bulgarlar antlaşmayı bozdu çünkü II. İvan Asen'in Latin İmparatorluğu'nun vekil kralı olabilme olasılığı vardı. Angelo'un daha sonraki arabuluculuğu ile iki imparatorluk arasında iki yıllık ateşkes imzalandı. 1247 yılında İznikliler Konstantinopolis'i etkili bir şekilde kuşatmıştı ki sadece şehrin kuvvetli surları onları uzakta tutuyordu ve 1258 yılında yapılan Pelagonya Savaşı Latin egemenliğinin Konstantinopolis'te sona geldiği sinyalini veriyordu. 25 Temmuz 1261 tarihinde Latin ordusunun çoğunun bir seferde olduğu sırada İznik İmparatorluğu'nun generali Aleksios Strategopulos şehre korunmasız bir giriş buldu ve ordularıyla Bizans İmparatorluğu'nu VIII. Mihail'a iade ederek içeri girdi. Irak Türk Edebiyatı Iraklı Türkler tarafından bu ülkede oluşturulan edebiyata verilen isimdir. Türk edebiyatının Nesimi, Fuzûlî gibi büyük isimleri, bugün Irak toprakları içinde bulunan eski Türk kentlerinde yetişmiştir. Türkmenlerin, Irak'ta meydana getirdikleri yazılı edebiyat, tarih boyunca gelişerek devam etmiş ve zengin bir miras olarak günümüze ulaşmıştır. Irak Türk edebiyatını: 1918'den sonra bu bölgede Türkler, bu köklü edebiyata geleneğini daha çok sözlü edebiyat alanında devam ettirmişlerdir. Hicri Dede (1880-1952), Hıdır Lütfi (1880-1959), Mehmed Sadık (1886-1967), Kudsizâde Ahmed Medenî Efendi (1889-1940) gibi isimler Türkiye'deki edebiyatın Irak'taki uzantılarıdır. Öte yandan 1958'de Kerkük'te yayın hayatına başlayan "Beşir" gazetesi Irak Türk edebiyatı tarihi açısından önemli bir dönüm noktası sayılır. Dış ticaret politikası Dış ticaret politikası (veya uluslararası ticaret politikası), bir ülkenin doğrudan doğruya bir ticaretin sınırlandırılması, engellenmesi; yapılış, uygulanış biçimlerinin belirlenmesine yönelik sistematik olarak almış olduğu yöntem ve kararları oluşturur. Küreselleşen dünyada, tüm ülkelerin ekonomi politikalarını etkiler. Dış ticaret politikaları, uluslararası ekonomik akımı etkilemekte ve uluslararası ekonomi politikaları içinde yer almaktadır. Ticaret genel olarak iç ve dış ticaret şeklinde ikiye ayrılır. Dış ticaret malların ve sermayenin ulusal sınırların dışına akışıyla ilgilidir. Dış ticaret, alım satım işlemlerinin teslimi açısından, ithalat ve ihracat işlemlerinden oluşur. Dış ticaret işlemleri, ithalat ve ihracat işlemleriyle bu işlemlerin parasal karşılıklarını ifade eder. İthalat ve ihracat bir ülkenin dış ticaret dengesini oluşturan en önemli unsurlardan ikisidir. Ülkelerin dış ticaret politikalarının en önemli hedefi, ithalatı en aza indirip ihracatı artırmaktır. Çünkü bir ülke ekonomisinin kalkınmasında ihracat önemli bir yere sahip olmaktadır. İthalat hem ülkeden yabancı ülkelere döviz çıkışı gerektirir hemde ülkede üretilen mallar yerine yabancı ülkelerce üretilen mallar tercih edilmiş olur. Buda yerli üretici ve ülke ekonomisi üzerinde olumsuz etkiler bırakmaktadır. İthalatın ihracattan fazla olması durumunda dış ticaret açığı ortaya çıkar. Arzu edilen durum ihracatın ithalattan fazla olması yani dış ticaret fazlasının ortaya çıkmasıdır. Ancak ülkeler 2 temel nedenden dolayı ithalata yönelirler. Birincisi, ol malın ülkede üretilmemesi veya üretilememesi ikincisi ise, ülkedeki malların fiyatlarının dış ülkelerdeki fiyatlara göre yüksek olmasıdır. İthalatı kısaca bir ülkenin başka ülkelerde üretilmiş malları yürürlükteki mevzuat çerçevesinde satın alma işlemi olarak tanımlamamız mümkündür. ithalat iki türlüdür; birincisi, bedelli ithalat: ithalat rejimi kapsamındadır. İkincisi, bedelsiz ithalat; gümrük mevzuatı kapsamındadır. İhracat artışı, milli geliri artırarak kalkınmayı olumlu yönde etkilemektedir. Aynı zamanda döviz dar boğazını aşmak suretiyle ekonomik kalkınmaya destek olmaktadır. Dolayısıyla ihracatın artırılmasına ilişkin çaba ve politikalar uluslararası ticari rekabetinde temel unsurunu oluşturmaktadır. İhracatı ise bir malın yabancı ülkelere döviz karşılığı yapılan satışı olarak tanımlayabiliriz. İhracat sürecinde bilinmesi gereken en önemli konulardan biri ihracatın nasıl yapılması gerektiğidir. İhraç edilecek malın cinsi, ihracat yapılacak ülke, belirlenen ödeme ve ticaret şekli bu konuda önemli belirleyicilerdir. Serbest bölgelere yapılacak ihracat, ihracat mevzuatı hükümlerine tabidir. Ancak dahilde işleme rejimi, KDV uygulamaları ve Türkiye İhracat Kredi Bankası uygulamalarına dair mevzuat hükümleri saklıdır. Yurt dışına e-ticaret kapsamındaki mal ihracıyla ilgili işlemler, dış ticaret ve gümrük mevzuatı hükümlerine tabidir. Ülkedeki bütün ekonomik faaliyetlerle yakından ilgisinin bulunmasıyla birlikte günlük yaşantımızın her döneminde etkisini gösterdiğini görmekteyiz. Örneğin, dış ticareti kısıtlayıcı bir hükümet politikası, tüketicilerin ithal mallara daha yüksek fiyat ödemelerine sebep olurken kısıtlayıcı olmayan diğer bir ifadeyle serbest dış ticaret politikası, uluslararası uzmanlaşmanın sağlamış olduğu avantajlardan daha fazla yararlanılmasını sağlamıştır. Aynı şekilde izlenen dış ekonomi politikası yardımıyla ülke içindeki üreticiler ile ihracat yapan şirketler korunmakta ve böylelikle üreticilerin dış ülkelere daha fazla mal satmalarının imkânı sağlanmıştır. Yirmi birinci yüzyıla giderken dünya, siyasi blokların ortadan kalktığı, her alanda liberal eğilimlerin güçlendiği, teknolojik gelişmelerin durdurulamaz bir şekilde ilerlediği bir dönemden geçmektedir. Özellikle de iletişim alanındaki gelişmelerin de yardımıyla dünya tarihinin hiçbir döneminde inanılmaz bir hızla değişmekte ve yeniden yapılanmaktadır. Küreselleşme olarak ifade edilen bu süreç ülkelerin mal ve finans piyasalarını aşırı zorlamakta ve bundan önceki dönemlerde kullanılan gelişmiş ülkeler, gelişmekte olan ülkeler ayrımını, sanayileşmiş ülkeler, sanayileşmekte olan ülkeler ayrımını, merkez ülkeler, çevre ülkeler ayrımını anlamakta zorlaştırmıştır. Yaşanan söz konusu bu sürecin, politik, ekonomik, toplumsal, kültürel ve teknolojik boyutların olması, küreselleşmenin tanımını da kişiden kişiye değiştirmiştir. Tüm bunlara göre küreselleşme, malların, hizmetlerin, teknolojinin, paranın, enformasyonun, kültürün, hakların ve fikirlerin hızlı ve devamlı bir şekilde sınır ötesine akışını ifade etmektedir. Bud Spencer Bud Spencer (gerçek adı Carlo Pedersoli; d. 31 Ekim 1929; Napoli, Campania, İtalya-ö. 27 Haziran 2016, Roma), İtalyan yazar, oyuncu, eski yüzücü, şarkıcı, besteci, sanayici, avukat, senarist, stilist ve albüm yapımcısı. Gerçek adı Carlo Pedersoliden çok Bud Spencer olarak bilinir. Kendisi gibi İtalyan olan oyuncu Terence Hill ile oynadıkları dövüş-vahşi batı-komedi (Italo-Western) filmleri ile üne kavuşmuştur. Filmlerinde genellikle dik başlı, ağır tabiatlı, yufka yürekli ayrıca düşmanlarını bir yumrukta etkisiz hale getiren iri cüsseli karakteri canlandırır. Ölümü ile ilgili ilk açıklamayı oğlu Giuseppe Pedersoli yaptı ve babasının ölürken acı çekmediğini, ölümü esnasında herkesin yanında olduğunu söyleyerek, babasının son sözlerinin "teşekkür ederim" olduğunu açıkladı Sinema hayatı boyunca yaklaşık 40 filmde rol alan Bud Spencer'ın ölümünün ardından İtalya Başbakanı Matteo Renzi Twitter hesabından "Elveda #BudSpencer. Seni çok sevdik." diyerek tweet attı. Bud Spencer kariyerinde yaklaşık 40 filmde rol aldı. Genel olarak Western tarzı filmlerin aranan isimlerinden olan ünlü oyuncu, partneri Terence Hill ile başarılı filmlere imza attı. Oyuncu 27 Haziran 2016'da Roma'da 86 yaşında ölerek Verano Mezarlığı'na gömülmüştür. Hannibal (1959) God Forgives... I Don't! (1967) Ace High (1968) Boot Hill (1969) They Call Me Trinity (1970) Blackie the Pirate (1971) Trinity Is Still My Name (1971) All the Way, Boys (1972) Watch Out, We're Mad (1974) Two Missionaries (1975) Crime Busters (1976) Odds and Evens (1978) I'm For the Hippopotamus (1979) Who Finds a Friend Finds a Treasure (1981) Go For It! (1983) Double Trouble (1984) Miami Supercops (1985) Troublemakers (1994) The Five Man Army (1969) The Fifth Day of Peace (1969) It Can Be Done Amigo (1972) Flatfoot (1973) They Call Him Bulldozer (1978) The Sheriff and the Satellite Kid (1979) Everything Happens to Me (1980) Banana Joe (1982) Bomber (1982) Superfantagenio (1986) Emma Roberts Emma Rose Roberts (d. 10 Şubat 1991); Amerikalı oyuncu, manken ve şarkıcı. Oyuncu Eric Roberts'ın kızı ve Julia Roberts'ın yeğenidir. Kariyerine ilk adım atışı 9 yaşında "Blow" adındaki filmle gerçekleşti. Tanınmasını sağlayan rolü ise Nickelodeon'da yayınlanan "Unfabulous" adlı dizideki başrolüdür. Ayrıca "Aquamarine", "Nancy Drew", "Wild Child" ve "Hotel for Dogs" gibi filmlerde de rol almıştır. İlk albümü 2005'te piyasaya çıkan "Unfabulous and More" adlı soundtrack albümüdür. Emma Rhinebeck, New York'ta doğdu, babası Eric Roberts ve yakın arkadaşı Kelly Cunningham ile yaşadı. Üvey kardeşi Grace Nickels ise 2001'in başlarında dünyaya geldi. 2005'teki bir röportajında annesini çok sevdiğini fakat kendisini üvey babasına karşı çok yakın hissetmediğini söylemiştir. Ünlü oyuncu Julia Roberts'ın yeğenidir. 2011:scream4 'n Beetje Een beetje (Biracık), yılında Eurovision Şarkı Yarışması'nda birinciliği elde eden şarkıdır. Teddy Scholten tarafından Felemenkçe seslendirilen şarkı, Hollanda'ya yarışmadaki ilk dört yılında ikinci birinciliğini getirdi. Şarkı toplamda 21 puan aldı. Bir sonraki 1960 yarışması'nı kazanan Fransız katılımcı "Tom Pillibi" adlı şarkısıyla Jacqueline Boyer olmuştur. Muzaffer Ä°lkar Muzaffer İlkar (1910, İstanbul - 23 Şubat 1987, İstanbul), Türk müziği solisti, bestecisi. 1955-1975 yılları arasında Ankara Radyosu Türk Müziği Şefliği görevinde bulundu. ‘‘"Şarkılar seni söyler, dillerde nağme adın"’’, ‘‘"Gönül penceresinden ansızın bakıp geçtin"’’ gibi çok tanınmış Türk müziği eserlerinin bestecisidir. Ses sanatçısı Sibel Egemen'in dedesidir. 1910 yılında İstanbul 'da doğdu. Cemal İlkar ile Şefika Eren'in oğludur. Müziğe ilgisi ilkokul çağında başladı. 1923'te Eyüp İlkokulu'ndan, 1930'da Kadıköy Lisesi'nden mezun oldu. Lise yıllarında Kadıköy Şark Musiki Cemiyeti'ne girdi. Burada tanıştığı, Cemal Reşit Rey'in öğrencisi ve İstanbul Radyosu piyanisti Fulya Akaydın'dan ders aldı. Onun teşvikiyle 1931 yılında İstanbul Radyosu'na ses sanatçısı olarak girdi. Leon Hancıyan, Bogos Efendi, Dr. Hamit Bey, Reşat Erer, Mesut Cemil ve kanuni Vecihe Darya’ın öğrencisi oldu. Tanbur çalmasını öğrenmekle birlikte enstrümanını sahnede kullanmadı. Ekonomik sorunlar nedeniyle İstanbul Radyosu yayınına ara verince İstanbul'daki işyerini kapattı, 1938 yılında Ankara Radyosu’nun açılması ile Ankara’ya geldi. Nuri Halil Poyraz, Refik Fersan, Ruşen Ferit Kam ve Mesut Cemil gibi müzisyenlerden dersler aldı. Geçimini sağlamak için ticaretle uğraşan İlkar, Ankara'ya geldiği yıl Zeynep Dizen 'le evlendi. Bu evlilikten Ayla (d.1939) ve Pelin (d.1944) adlı iki kızı oldu. Ankara Radyosu'nda makam, üslup ve nazariyat bilgilerini ilerlettikten sonra Ankara Devlet Konservatuvarı’na girdi ve üç yıl boyunca Cevat Memduh Atlar, Nurullah Şevket Taşkıran, Ulvi Cemal Erkin ve Saadet İkesus’tan Batı müziği ile ilgili dersler aldı. 1955 yılında Ankara Radyosu Türk Müziği Şefliği, 1964 yılında TRT Türk Müziği Müdürlüğü görevine getirildi.1975 yılında yaş sınırından TRT'den emekli oldu. Muzaffer İlkar, eserleri bir zamanlar radyolarda ve plaklarda en fazla çalınan bestecilerin başında gelirdi. Besteciliği 1929 yılında nihavent makamındaki ‘"Bu aşkın namesiyle coşmuştu gönül" ‘ şarkısı ile başladı. Pek çok eseri Türk Müziği’nin popüler parçaları arasına girdi. TRT kayıtlarına göre elimizde 100 kadar bestesi vardır. Yılmaz Öztuna, Türk Mûsikîsi Sözlüğü'nde İlkar'ın 9 saz semaisi ve 198 şarkı bestelediğini belirtir. 23 Şubat 1987 günü İstanbul'da 77 yaşında hayatını kaybetti. Moskova Pedagoji Devlet Ãœniversitesi Moskova Pedagoji Devlet Üniversitesi ("Moskova Devlet Pedagoji Üniversitesi" olarak da bilinir, MPGU olarak kısaltılır. Rusçası: Московский педагогический государственный университет, МПГУ) - 1872 yılında Moskovada kurulmuş olan bir pedagoji yüksek okuludur. Rusyanın en eski pedagoji üniversitesidir. Üniversitenin 18 fakültesinde ve 104 kürsüsünde 15.000 den fazla öğrencisi, 800 kadar yabancı öğrenci, 2000 doktora öğrencisi eğitim görmektedir. 2 milyon civarinda kitap kapasiteli kütüphanesi mevcuttur. Ayrıca: Tatar Ramazan Tatar Ramazan, Kerim Korcan'ın hikâye kitabı (1969). Dokuz hikâyeden oluşan kitabın sekiz hikâyesi, hapishane yaşamından kesitler içerir; cezaevi müdürü, gardiyan gibi görevlilerin davranışlarının yol açtığı olayları anlatır. İlk kez, 1976'da İstanbul Şehir Tiyatrosu'nda tiyatroya uyarlanmıştır. 1990'larda da iki seri halinde başrolünü Kadir İnanır'ın oynadığı filmlerle sinemaya uyarlandı. Tatar Ramazan karakteri,