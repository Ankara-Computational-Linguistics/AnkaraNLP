halterci yarıştı. Bu Dünya ve Olimpiyat rekorları (kilogram) 1932 Yaz Olimpiytlarından öncesine aittir. René Duverger pres'de 97,5 kg ile ve toplamda 325 kg ile yeni Olimpiyat rekoru kırdı. Bütün rakamlar kilogramdır. 1932 Yaz OlimpiyatlarÄ±'nda halter - Erkekler 75 kg Erkekler Orta siklet oyunu, 1932 Yaz Olimpiyatları'nda halter programının bir parçasıydı. Bu klasman üçüncü en hafif yarışmaydı ve haltercilerin en fazla 75 kilogram olmalarına izin verildi. Yarışma 1932 yılı 31 Temmuz Pazar günü yapıldı. Altı ulustan yedi halterci yarıştı. Bu Dünya ve Olimpiyat rekorları (kilogram) 1932 Yaz Olimpiyatları öncesine aittir. Karl Hipfinger, koparmada 107,5 kg ile ve silkmede 140 kg ile yeni Olimpiyat rekorunu tesis etti. Rudolf Ismayr, toplamda 345Â kg ile yeni Olimpiyat rekoru tesis etti. Bütün rakamlar kilogramdır. İdam sehpası (anlam ayrımı) Ivana Brlić-Mažuranić Ivana Brlić-Mažuranić (1874-1938), Hırvat yazar. Kendi ülkesi içinde ve uluslararası arenada en iyi Hırvat çocuk yazarı olarak anılır. 18 Nisan 1874'te Ogulin, Hırvatistan'da tanınmış Mažuranić ailesinde doğdu. Babası 1882'de "Prinosi za hrvatski pravno-povjestni rječnik"i (Hırvatça hukuk ve tarih sözlüğü) yazmış olan Vladimir Mažuranić yazar, hukukçu ve tarihçiydi. Dedesi ünlü politikacı, Hırvat banı Ivan Mažuranić ve babaannesi Aleksandra Mažuranić ise tanınmış yazar ve Hırvat ulusal uyanışı hareketinin önemli isimlerinden Dimitrije Demetar'ın kız kardeşiydi. Ivana genellikle evde eğitim görmüştü. Ailesi ile birlikte önce Karlovac, sonra Jastrebarsko, ve sonunda da Zagreb'e taşındı. 1892'de politikacı ve önde gelen avukatlardan Vatroslav Brlić ile evlenince, bir başka tanınmış aileye girdiği ve geri kalan hayatının büyük bölümünü geçirdiği Brod na Savi'ye (bugünkü Slavonski Brod) taşındı. Mažuranić bütün çalışmalarını ailesine ve ağitime adadı. İlk edebi eserleri Fransızca yazmıştı. Ivana Brlić-Mažuranić yazmaya şir, günlük ve denelerle başladı, ancak çalışmaları 20. yüzyılın başlarına kadar yayımlanmadı. Hikâyeleri ve makaleleri 1993'ten sonra daha düzenli bir şekilde dergilerde yayımlanmaya başladı. 1913'te "Çırak Hlapiç'in Olağanüstü Maceraları" ("The Brave Adventures of Hlapitch" ve "Čudnovate zgode i nezgode šegrta Hlapića" adlarıyla da bilinir) adlı kitabı yayımlandığında halkın dikkatini çekti. Brlić-Mažuranić 1931 ve 1938'de olmak üzere iki kez Nobel Edebiyat Ödülü'ne aday gösterildi. Ayrıca Hırvatistan Bilimler ve Sanat Akademisi'ne kabul edilen ilk kadındır. Mažuranić 21 Eylül 1938'de Zagrep'te depresyon sonrasında intihar etti. Scooby-Doo and the Alien Invaders Scooby-Doo and the Alien Invaders, Scooby-Doo uzun metrajlı animasyon filmlerinin üçüncüsüdür. 3 Ekim 2000 tarihinde yayınlanmıştır ve Warner Bros. Animation tarafından 1999'da çizilmeye başlanmıştır (Filmin sonunda Hanna-Barbera logosu ve telif hakkı uyarlanmıştır). Bunun önceki filmi sevilmediğinden beri canavarlar iyi adamlar ve maskeleri de erkek birincil antagonistleri olan bir hafif sesi vardı. Konu, uzaylıların Shaggy ve Scooby'i kaçırmasıyla başlar. Meğer bu uzaylılar gerçek uzaylı değil de aslında maden kazılarından çıkanları çalan kız ve erkek iki kardeştir. Bu arada Shaggy ve Scooby-Doo'yu seven, bir kadın ve dişi köpek ise gerçekte uzaylıdırlar. İşte Türk Sanat Müziği İşte Sibel Can İşte Türk Sanat Müziği İşte Sibel Can, Sibel Can'ın 2000 tarihli, Türk Sanat Müziği şarkılarından oluşan on ikinci stüdyo albümüdür. Albümde üçüncü sıradaki "Sevmekten Kim Usanır" ve on birinci sıradaki "Ayrılık Ateşten Bir Ok" şarkıları kliplendirilmiştir. "Sevmekten Kim Usanır" adlı şarkı daha önce de Sibel Can tarafından Bir Güneş Batışında albümünde seslendirilmiştir. Albümde seslendirilen şarkıların tamamı makamlarına uyumludur. İstanbul Kadınlar Voleybol Ligi İstanbul Kadınlar Voleybol Ligi ya da İstanbul Kızlar Voleybol Ligi, bayan voleybolda İstanbul'un en büyüğünü ve Türkiye Şampiyonası'na katılacak takımları belirlemek amacıyla 1955-1984 arasında düzenlenen spor organizasyonu. Fenerbahçe, Galatasaray, Modaspor, İÜSBK, Şişli, İYİK, İTÜ ve Darüşşafaka'da 1954 yılında birer bayan voleybol takımının kurulmasıyla bu dalda kulüplerarası mücadele de başlamıştır. Bu bağlamda diğer illerde de takımların oluşturulmaya başlanmasıyla birlikte, dönemin Spor Oyunları Federasyonu'nun 1955 yılında bir Türkiye Şampiyonası düzenlemeye karar vermesiyle, bu şampiyonaya gidecek İstanbul takımını belirlemek amacıyla bayanlar ligi de Kızlar Ligi adıyla başlatılmıştır. 1954-55 sezonunda deneme amaçlı yapılan ilk şampiyonada, 12 Mart 1955 tarihinde Spor ve Sergi Sarayı'nda oynanan finalde İÜSBK'ü 2-0 (15-10, 15-11) yenen Fenerbahçe şampiyon olmuştur.. 1984 yılına kadar kesintisiz 30 yıl düzenlenen lig, 1984-85 yılında Türkiye Voleybol Federasyonu tarafından Deplasmanlı Bayanlar Voleybol Ligi'nin kurulmasıyla Bayan Voleybol İstanbul Birinci Ligi'ne dönüştürülmüş ve Türkiye Ligi'ne çıkmak isteyen takımların mücadele verdikleri ikincil ve mahallî bir organizasyon haline gelmiştir. 30 kez düzenlenen ligde dört takım şampiyon olmuştur. Fenerbahçe ve Eczacıbaşı (on birer kez) en çok şampiyon olan takımlar olarak göze çarparken, bu ikiliyi 7 şampiyonlukla Galatasaray izlemektedir. Rasimpaşa da bir kez birinciliği kazanmıştır. Dante 01 Dante 01, 2008 yapımı Fransız bilimkurgu filmi. Lambert Wilson ve Dominique Pinon'un başrollerini paylaştığı filmin yönetmenliğini Fransız Marc Caro üstlenmiştir. İlk kez 2 Ocak 2008'de Fransa'da vizyona giren film, Türkiye'de 5 Eylül 2008'den itibaren göterilmeye başlanmıştır. Yüksek güvenlikli uzay gemisi hapishanesi ve psikiyatrik araştırma merkezi olan Dante 01'de çok tehlikeli bir grup suçlu, daha sonradan yasal olmadığı anlaşılan nano-teknolojik deneyler için kobay olarak kullanılmaktadırlar. Üste sadece 7 mahkûm (César, Attila, Bouddha, Moloch, Raspoutine... gibi), 3 idari görevli ve 2 doktor bulunmaktadır. Dünya dışı varlıklarla yaşanan bir çatışmadan sağ kurtulan tek kişi olarak üsse yeni gelen tutuklu Saint George, kendi içindeki canavarı kontrol altına almak için savaş vermektedir. Zaman içerisinde yapılan deneylerle acı çeken mahkûmların acısını dindirebildiği ve ölümleri tersine çevirebildiği ortaya çıkan Saint George, bunları yaparken kendi de çok acı çekmektedir ancak, bünyesi bunu zor da olsa kaldırabilmektedir. Mahkûmların içinde bulunan ve kaptana casusluk yapan mahkûmun çeşitli gizli faaliyetlerde bulunmasıyla üste işler sarpa sarar. Sivastopol Kuşatması (1854-1855) Sivastopol Kuşatması (İngilizce: Siege of Sevastopol, Rusça: Оборона Севастополя / "Oborona Sevastopolya"; "Sivastopol Savunması"), Kırım Savaşı sırasında 17 Ekim 1854 - 11 Eylül 1855 tarihleri arasında Birleşik Krallık ve Fransa kuvvetlerinin, Osmanlı ve Sardinya'nın da aktif desteğiyle, Sivastopol'daki Rusya İmparatorluk Kuvvetleri'ne karşı gerçekleştirdikleri muharebedir. Ekim ayın başında Fransa ve Birleşik Krallık birlikleri Balıklava'daki üslerinden hareket ederek Sivastopol'un güneyinde bulunan Hersones tepesi boyunca kuşatma hattını kurmaya yöneltmeye başladılar. Askerler tabyalar, bataryalar ve siperleri kazmaya başladılar. Rusya İmparatorluk Kuvvetleri, Karadeniz Filosu'na bağlı savaş gemilerinin topları ve denizcileri de Sivastopol istihkamının savunması için kullandılar. Britanya İmparatorluklardaki birçok önemli şehrin her birine bir çift top gönderdi. Ek olarak, birçok top Sandhurst Askeri Akademisine ve Woolwich Askeri Akademisine gönderildi. Bu toplar şu anda Sandhurst Askeri Akademisinde bulunmaktadır. II. Dünya Savaşı sonrasında bu toplar yeniden adlandırıldı ve Waterloo ve diğer savaşlardan sonra bazı toplar Eski Kolejin önünden kayboldu. Britanyalı askeri töreninde kullanılan birçok Cascabel (uzun top atışları yapan önden yüklemeli ağır top) toplatıldı ve Kahramanlık ödülü ile Britanyalı Silahlı Kuvvetlerinde ödüllendi. Tolstoy'un Sivastopol Kuşatması ile ilgili üç hikâyeden oluşmuş Sivastopol adlı bir eseri de vardır. Internet Archive Internet Archive (IA, Türkçe: "İnternet Arşivi"), kendini ücretsiz ve herkese açık erişilebilinir bir çevrimiçi dijital kütüphaneyi kurmaya ve bunun devamını sağlamaya adamış, kar amacı gütmeyen bir kuruluştur. World Wide Web'in bir arşivini içermektedir. "Internet Archive", Brewster Kahle tarafından 1996'da kurulmuştur. Organizasyon, araştırmacı ve tarihçilerin internet sitelerinin eski hallerine ulaşabilmelerini amaçlamaktadır. Sitelerin her değişiklik öncesi halini veritabanında saklayarak, belirli sitelerin belirli günlerde nasıl göründüğünü gösterebilir. Yaptıkları işi webin fotoğrafını çekmek olarak adlandırmaktadırlar. Merkezi San Francisco'da bulunan Internet Archive, Alexa gibi internet trafiğini gözlemleyen firmalardan veri bağışı alarak internet sitelerini periyodik aralıklarla kaydeder. 1967 Avrupa Erkekler Voleybol Şampiyonası 1967 Avrupa Erkekler Voleybol Şampiyonası, 26 Ekim-8 Kasım tarihleri arasında Türkiye’de düzenlendi. Yedinci şampiyonaya yirmi Avrupa ülkesi katıldı. Maçlar Adana, İzmir, Ankara ve İstanbul’da oynandı. Avrupa şampiyonluğunu üçüncü kez Sovyetler Birliği kazandı. Hâdî (Abbâsî halifesi) Hadi veya "Mûsâ el-Hâdî" veya Tam Adı: Ebû Muhammed "el-Hâdî" Mûsâ bin Muhammed el-Mehdî bin el-Mansûr (Arapça: أبو عبد الله موسى بن المهدي الهادي‎) (d. 764 - ö. 14 Eylül, 786) dördüncü Abbasiler halifesidir. Babası Mehdi öldüğünde, 785'te, Abbasi Halifesi olmuş ve iki yıl, 785-786, halifelik yapmıştır. Kısa halifelik döneminde idare ettiği imparatorluğun çeşitli bölgelerinde askerî mücadeleler yapılması gerekmiştir. Hilafeti sırasında halka açık olmasıyla ün yapmıştır. Bağdad'daki sarayını kendine devlet idaresini şikayet etmek veya başka bir devlet desteği elde etmek isteyen her türlü halktan kişiler için açık tutmuştu. Bu nedenle Abbasilerin Emevilere nazaran daha açık ve progresif bir devlet idare şekli uygulama politikasına gerçek katkılar yapmıştır. Halife olmadan Musa adıyla bilinen Hadi ile sonradan halife olacak Harun Reşid kardeştiler ve anneleri Hayruzan Yemen asıllı bir cariye idi. Babaları Mehdi miladi 775'te (Hicri 159'da) halifeliğe geçer geçmez bu cariyeyi kölelikten azat etmiş ve onunla evlenmiştir. Annesi küçük kardeşi Harun Reşid'i babasının varisi olmasını istemekle beraber, halife Mehdi birinci oğlu olan Hadi'yi varis olarak seçmişti. Bu nedenle Hadi ile Harun Reşid arası pek iyi değildi. Mehdi 785'te öldüğü zaman Harun Reşid Bağdad'da bulunmaktaydı ve Hadi ise Tabaristan'da isyan eden eyalet valisinin birliklerini kovalamakla meşguldü. Harun Reşid halifelik mührünü ve diğer alametlerini hemen Tabaristan'a, ağabeyi ve yeni halife Hadi'ye gönderme emri vermişti. Fakat Bağdad'da bulunan askerler iki yıllık maaşlarına eşit bir tahta çıkma bahşişi verilmeden Hadi'ye halife olarak biat etmeyeceklerini bildirdiler. Hadi'nin annesi Hayruzan küçük oğlu Harun Reşid'i ve vezir Yahya Bermaki'yi bu sorunu çözmeye çağırdı. Yahya Bermaki, Hadi'nin kardeşini kıskandığını bildiği için, Harun'u hiç işe karıştırmadan kendi başına askerlerin liderleri ile müzakerelere girişti ve 1,5 yıllık maaş tahta geçme bahşişi verilmesi üzerine anlaşıldı. Hadi, Yahya'nın gösterdiği bu başarıdan dolayı ondan çok hoşnut kaldığını belirtti. Halife olduktan hemen sonra Hadi hemen isyanlarla uğraşmaya başladı. Ali yanlıları Mekke ve Medine'de ve Hariciler de Irak'ta isyana başladılar. İsyanın çıkmasının Ali taraftarlarının Mekke'de bulunan yandaşlarının Ali'nin evinde şarap içerken yakalanmaları ve ceza olarak şehir sokaklarında başlarına yular takılmış olarak dolaştırılmalarına protesto olarak çıktığı bildirilir. Hüseyin bin Ali bin Hasan Medine'de kendini halife ilan etti. Hadi'nin gönderdiği askerî birlikler Fah Çarpışması'nda Ali yanlıları yenilgiye uğratarak bu isyanı bastırdı ve bu sırada Hüseyin ve birçok taraftarı öldürüldü. Fakat Hüseyin'in bir kuzeni, Ali bin Ebu Talip'nin soyundan gelen İdris bin Abdullah sağ kalıp bir Mısırlı ulak idarecesi olan "Vadih" yardımı ile Ifrikiyye'nin en batısına kaçmayı başardı. Bugünkü Berberler arasında Fas'ta İdrisiler adı verilen bir devlet kurdu. Mısırlı ulaklar idarecisi ise yakalanıp idam edildi. Haricîlerin Irak'taki isyanı da Hadi'nin gönderdiği birlikler tarafından hemen bastırıldı. Bizanslılar da sınırlarda hücumlara geçip Abbasiler elindeki eski Bizans arazilerini geri alma hedefli askeri girişler yaptılar. Fakat bunları önleyen Arap birlikleri Bizanslıları geri çekilmeye zorladı ve Abbasilerin ufak arazi kazançları oldu. Hadi'nin diğer bir politikası ailesinin idareye karışmasını önlemek ve kendinin her istediklerinin olmasını sağlamaya çalışmak oldu. Bu nedenle babası zamanında Bağdad'da epey güç kazanmış olan annesi Hayzuran'i devlet işlerinde ayrılmasını ve kendinden dilekte bulunmak için evine gelenleri kabul etmemesini istedi. Annesinin koruma memurlarını kaldırdı ve annesine saray mensuplarının annesini dinlemesini yasak etti. Annesi bunun için oğlundan bir intikam almak için beklemeye koyuldu. Diğer taraftan Hadi, aynı babası Mehdi gibi, kendinde hilafette varis olacak ve veliaht olan kardeşi Harun Reşid'i bu rolden ayrıma ve kendi küçük oğlunu kendine varis olarak kabul edilmesini sağlama maksadıyla istişareler girişti. Etrafında toplanmış olan ve kendine dalkavukluk etmek isteyen devlet ricalinin hemen hepsi bu veliaht değişmesini kabul etti. Ancak Yahya Barmaki, Hadi'yi böyle aceleci ve pek akla uygun olmayan tedbire karşı uyardı. Hadi bir zaman düşündükten sonra dalkavuklarına uyarak oğlunu varis ve veliaht ilan etti ve kendini uyaran Yahya Bermaki'yi zindana attırdı. Harun Reşid ise görevlerinden ayrılıp kendine ait bir kırsal köşke sanki emekli olarak çekildi. Bundan hemen sonra Hadi Musul yakınlarında bulunan bir av köşküne gitti. Burada iken hasta düştü ve öldü. Sonunun nasıl ortaya çıktığı tarihin gizemli konularından biridir. Zamanının bazı tarihçileri, halife hastalandığı zaman annesi Hayruzan Hadi'nin bir cariyesini Hadi'nin başına bir yastık koyup boğulmasına teşvik ettiğini ve bu suikastı yapmadan önce de diğer Abbasi eyaletleri valileri ile gizlice mektuplaşarak taht varisinin Harun Reşid olduğunu kabul ettirdiğini yazmaktadırlar. Bunun ne kadar doğru olduğu bilinmemekle beraber Hadi'nin ölümünden sonra hilafet, kardeşi Harun Reşid geçmiştir. Hadi ve ondan sonra gelen iki halife zamanında Fars etkileri ve modası Abbasi sarayında çok popülerdi. İran yeni yılı Nevruz ve diğer İran dini törenleri her tarafta kutlanmaktaydı. İranlı modası elbiseler ve kavuklar saraylılar tarafından en son moda olarak giyilmeye başlandı. Bu Araplar aleyhine Arap olmayan Müslümanları övüp yükseltmek eğilimi sonra 20-30 yıl devam etti ve sonunda "Şububiya" adlı bir harekete kaynak oldu. Bu eğilime inanlara göre İranlılar (hatta Bizans Rumları) hem sanatta, ilimde ve fende Araplardan her zaman üstün olmuşlardır. Billy Wright Billy Wright, aşağıdaki anlamlara gelebilir: Hit-Radio Antenne Hit-Radio Antenne Niedersachsen, Hannover, Almanya merkezli yayın yapan bölgesel radyodur. RTL Grup bünyesinde kurulmuştur ve 1990 yılında yayın hayatına başlamıştır. Bremen, Hamburg, Osnabrück, Lingen, Braunschweig, Göttingen stüdyolarından da yayınlarını gerçekleştirmektedir. Petros Adamyan Petros Adamyan , (d. 1849 İstanbul, ö. 3 Haziran, 1891, İstanbul, Osmanlı İmparatorluğu) Ermeni oyuncu, yazar ve tercüman. Adamyan 1.5 yaşındayken annesi öldü. 17 yaşında tiyatroya ilgi duymaya başladı. 1879'da Tiflis Ermeni Tiyatro Kurulu tarafından işe alındı ​​ve kariyerinin altın dönemi Kafkasya 'da başladı. Petros Adamyan, Ukrayna ve Rusya'ya ait şehirlerde artistik turlar yaparak, çıkarımlarda bulunduğu notları ile bildiği Fransızca ve Ermenice dillerinden faydalanarak birçok tercüme yapmıştır. 1888'de İstanbul'a döndü Tercümelerinden kazandığı parayı ise emeklilik maaşı için birikim yapma fikrinde olan Adamyan, William Shakespeare, Victor Hugo, Semen Nadson, Mihail Lermontov ve Nikolai Nekrasov gibi yazarların eserlerine tercümeler yapmıştır. 1891 yılında yakalandığı gırtlak kanseriden dolayı Aziz Nikolaos Rus Konstantinopolis hastanesinde hayatını kaybetti. Kendisinin tiyatroda bir oyununu izleyen Rus eleştirmen Odessky Vestnik kendisi hakkında " "Ne Tommaso Salvini, ne Ernst Von Possart ne de Josef Derossi, hiçbiri Adamyan'ın Hamlet oyununda bize verdiği saf ve mükemmel duyguyu veremedi"" demiştir. Vefatında sonra Vahram Papazyan ve Hovhannes Abelian gibi oyuncular geleneği sürdürmüşlerdir. Anısına Tiflis Ermeni Dram Tiyatrosuna adı verildi. Without You (Hinder şarkısı) Without You, Amerikalı hard rock grubu Hinder'ın 2008 yılında çıkan albümleri Take It to the Limit'ten piyasaya sunulan ikinci single'dır. Şarkının klibinde Twilight adlı filmde de rol alan Kellan Lutz ve Friday Night Lights'ta rol alan Aimee Teegarden yer almaktadır. Lutz, MTV'ye yaptığı bir röportajda şunları söylemiştir: "Ben klipte kötü çocuğu oynuyorum. Aimee ise hoş amigo kız kaptanı... Benimle birlikte olamayan amigo kız. Onun hayatını yanlış bir yola doğru sürüklüyorum ve sonunda benden kurtuluyor. O liseden mezun olup güzel bir iş bulurken, bense kaybolup gidiyorum." Jasper Hale Jasper Hale (doğum adıyla Jasper Whitlock) Carlisle ve Esme Cullen'nın üvey çocuğu, Edward, Emmet Cullen, Rosalie Hale'in kardeşi, Alice Cullen'nın eşidir. Rosalie ile birbirlerine benzedikleri için insanların dikkati çekmemek adına ikiz kardeş oldukları söylenmiş, bu yüzden de onun soyadını almıştır. 1843 yılında Teksas'ta doğdu ve 1861 yılında Amerikan ordusuna katıldı. Askerlikte hızla yükseldi. 1863'te Maria adında bir vampir onu ısırdı ve vampire dönüştürdü. Dönüşümden sonra özel bir yeteneği olduğu ortaya çıktı, Jasper diğer insanların duygularını hissetme ve kontrol altına alma yeteneğine sahip oldu. Jasper Maria'ya katıldı, bir savaş halinin hüküm sürdüğü o yıllarda Jasper, yeni doğan vampirleri eğitmek ile görevliydi. Yeni doğanlar işe yaramaz hale gelince de Maria'ya onları yok etmekte yardım ediyordu. Yaklaşık yüzyıl sonra, Jasper bu hayattan yorulduğu fark etti ve eski bir arkadaşı Peter ve onun arkadaşı Charlotte'e katıldı. Onlarla uzun süre kalamadı çünkü artık avladığı insanların duygularını hissetme acısı ona rahatsız etmeye başladı. Gruptan ayrılan Jasper Philadelphia'ada bir barda, kendisini ve Jasper'ın Cullen ailesine katılacağını ve onlarla huzur bulacaklarını gördüğünü söyleyen Alice ile karşılaştı bu olaydan sonra Cullen ailesine katıldılar. Aileye katıldıktan sonra kendini kontrol etmekte zorlansa da onların beslenme tarzına uymuştur. Tutulma'da Jasper'ın ilk seçiminin "vejetarjen" olmak olmadığı, Cullenlar'a Alice için katıldığı ve aileye onun kadar içten bağlı olmadığı yazılır. Jasper kitapta uzun boylu, sarışın, kaslı ama zayıf olarak tasvir edilir. Ayrıca yüzünde ve vücudunda yeni doğanları eğittiği ve savaştığı zamanlardan kalan hilal şeklinde yara izleri vardır. Tony Adams (anlam ayrımı) Tony Adams, aşağıdaki anlamlara gelebilir: Ankara Ãœniversitesi Hastaneleri Ankara Üniversitesi Hastanesi, şu anlamlara gelebilir: Feryal Ã–zel Feryal Özel (d. 27 Mayıs 1975), Türk astrofizikçi. Araştırma alanları karadelikler, nötron yıldızları ve teorik astrofizik üzerinedir. Akademik kariyeri Columbia, Harvard ve Princeton gibi ABD üniversitelerinde şekillenmiş, İsviçre'nin Cenevre kentindeki CERN'de ve Danimarka'daki Neils Bohr Enstitüsü'nde bulunmuş olan Özel, 2001'den beri NASA'da görev yapmaktadır. 2003 yılında dünyanın en tanınmış bilim insanları ile birlikte "Büyük Fikirler" listesine girmesiyle tanındı Albert Einstein'ın Görelilik Teorisi'nde dile getirdiği ancak teleskop ışınlarını yuttuğu için görüntülenemeyen kara delikleri görüntüleme üzerine çalışan Özel'in başında bulunduğu Modelleme ve Analiz Çalışma Grubu, farklı teleskoplardan elde edilen milyonlarca veriyi birleştirerek 2019 yılında ortaya tek bir fotoğraf çıkarmayı başarmıştır. 1975 yılında İstanbul'da doğdu. Anne ve babası doktor olan Feryal Özel, Üsküdar Amerikan Lisesi'nden mezun olduktan (1992) ve 1996 yılında Columbia Üniversitesi'nde Fizik ve Uygulamalı Matematik eğitimini okul ikinciliği ve Yüksek Onur Derecesi ile aldı. Ertesi yılı İsviçre'nin Cenevre kentindeki CERN'de ve fizik üzerine yüksek lisansını tamamladığı Danimarka'nın Kopenhag kentindeki Niels Bohr Enstitüsü'nde geçirdi. Avrupa'da geçirdiği bir yılın ardından ABD'ye dönerek Harvard Üniversitesi'nin doktora programına kabul edildi. 2002 yılında astrofizik üzerine doktorasını tamamladı. Astrofizikçi Demetrios Psaltis ile 2001'de evlendi. Bu evlilikten Deniz ve Selin adlarında 2 kız çocuğu oldu. Doktora programının son senesinde Arizona, Tucson'a'a taşınan ve Hubble doktora-sonrası bursu kazanan Özel, 2002-2005 yıllarında Princeton İleri Araştırmalar Enstitüsü'nde görev yaptı. 2003 yılında dünyanın en tanınmış bilim insanları ile birlikte "Büyük Fikirler" listesine alınmasıyla ve Nötron yıldızları, kara delikler ve manyetarlar alanındaki katkılarıyla tanındı. Çalışmalarını Arizona Üniversitesi'nde sürdürmektedir. Astrofizik konusunda yaptığı çalışmaları nedeniyle birçok sayıda ödül almıştır. Bilimsel çalışmalarının yanı sıra popüler yayınlarında bilim yazıları yayımlamakta ve sıklıkta PBS, History Channel, CNN kanallarında belgesel programlarında yer almaktadır. Aktif bir sporcu olan, maraton ve tiratlon Paradox (dizi) Paradox, BBC'nin gerçekleştirdiği bilimkurgu suç draması türünde Britanya televizyon dizisi ve başrol oyuncusu Tamzin Outhwaite'dir. Bir polis ekibi Dedektif Müfettişi olan Rebecca Flint ve ekibi, bir takım resimler için ünlü astrofizikçi Dr. Christian King'in laboratuvarına çağrılır. Fakat tanık oldukları gerçek ise geleceğe ait bir takım fotoğrafların ellerinde olduğudur. IEEE 802 IEEE 802, IEEE standartlarından biri olan yerel alan ağı ve metropolitan alan ağı standardıdır. Ağlar büyüklüklerine göre LAN (Local Area Network), WAN(Wide Area Network) ve MAN (Metropolitan Area Network) olmak üzere üçe ayrılır. E. C. Segar Elzie Crisler Segar (d. 8 Aralık 1894, Illinois - ö. 13 Ekim 1938, Kaliforniya), Amerikalı karikatürist. Segar'ın; en çok bilinen çalışması ilk kez 1929 yılında, "Thimble Theatre" çizgi serisinde küçük bir karakter olarak yayınlanan Temel Reis karakteridir. Segar, Mississippi Nehrinin kenarındaki Illinois eyaletine bağlı Chester şehrinde doğup büyüdü. Ev tamir işlerinde çalışan babasının yanında, duvar kağıdı ve boyama işlerinde çocuk yaşlarda çalıştı. Yerel bir tiyatroda müzik eşliğinde gösterilen vodviller ve filmlerde davul çaldı. Burada film makinisti olarak iş buldu. 18 yaşında bir karikatürist olmaya karar verdi. 1000 $ karşılığında Cleveland, Ohio'daki W.L. Evans'tan mektupla öğrenim aldı. Segar; bu dönemde "Kandil ışığında geceyarısından, sabaha karşı üçe kadar ders çalıştığını" ifade etmiştir. Segar, The Yellow Kid ve Buster Brown karakterlerinin yaratıcısı Richard F. Outcault ile tanışacağı Şikago'ya yerleşti. Outcault Segar'ı teşvik etti ve "Chicago Herald" gazetesine tanıttı. 12 Mart 1916'da "Chicago Herald", Segar'ın bir yıl kadar süren ilk çizgi dizisi "Charlie Chaplin's Comedy Capers" 'ı yayınladı. 1918'de William Randolph Hearst'ün "Chicago Evening American" gazetesine geçti ve burada "Looping the Loop" karakterini yarattı. Segar aynı yıl iki çocuk sahibi olacağı Myrtle Johnson ile evlendi. "Evening American" gazetesinin menajer editörü William Curley, Segar'ın New York'ta daha başarılı olacağını düşündü ve sanatçıyı Hearst grubunun "King Features Syndicate" şirketine gönderdi. Segar burada "New York Journal" gazetesinin "Thimble Theatre" band çizgi romanı için çizmeye başladı. 19 Kasım 1919'dan itibaren Segar; Olive Oyl (Safinaz), Castor Oyl ve Horace Hamgravy (Kabasakal) karakterini yarattı ve çizmeye devam etti. Ancak Ocak 1929'da Thimble Theatre'da Castor Oyl karakterinin kendisini bir adaya götürecek bir denizciye ihtiyaç duyması Temel Reis'i ortaya çıkaracaktır. Temel Reis'in ilk görüldüğü bantta kendisine denizci olup olmadığı sorulduğunda "Sen beni bir kovboy mu sandın?" diye cevap verir. Temel Reis Thimble Theatre bandının önüne geçerek popülaritesini artırır. Segar daha sonra J. Wellington Wimpy ve Eugene the Jeep karakterlerini de ekler ama Temel Reis (Popeye) artık en ön plandadır. Uzun süreli hastalığı sonrasında Segar karaciğer hastalığından 43 yaşında öldü. Segar'ın uzun süreli asistanı Bud Sagendorf sanatçının işlerini iki yıl boyunca devam ettirdi. 1971 yılında Ulusal Karikatürcüler Derneği "(National Cartoonists Society)" sanatçıyı onurlandırmak için Elzie Segar Ödülü'nü "(Elzie Segar Award)" oluşturdu ancak 1999'dan sonra ödül verilmedi. 1977'de sanatçının doğduğu şehir olan Chester'da Segar'ın adı bir parka verildi. Bu parkta bronzdan yapılan Temel Reis heykeli bulunmakta ve 1980'den beri Geleneksel Temel Reis Pikniği ile film festivali ve çeşitli aktiviteler yapılmaktadır. 2006'da Chester'da "Temel Reis ve Arkadaşları Yolu" adında Segar'ın karakterlerinin heykellerinin yerleştirildiği bir yol açıldı. Chester'da birçok işyerine Segar'ın karakterlerinin adı verildi. 8 Aralık 2009 tarihinde arama motoru Google; Segar'ın 115. doğumgününü onurlandırmak amacıyla Segar'ın çizim stilini kullanarak Temel Reis karakterini ana sayfasına yerleştirdi. Hong Kong Uluslararası Havalimanı Hong Kong Uluslararası Havalimanı (Kantonca: 香港國際機場), Hong Kong'un Chek Lap Kok bölgesinde yer alan uluslararası havalimanı. Hong Kong metrosuna havalimanı hattıyla bağlıdır. Ayrıca Hong Kong'a Tsing Ma Köprüsü üzerinden karayoluyla bağlıdır. Mimar Norman Foster tarafından tasarlanan Hong Kong Uluslararası Havalimanı, 1925 yılından beri kullanılan Kai Tak Havaalanı’nın artan ihtiyaçlara cevap verememesi nedeniyle 1998 yılında hizmete açıldı. Dünyada en çok hava trafiğine sahip havalimanlarının başında gelen Hong Kong Uluslararası Havalimanı 90 havayolu şirketine hizmet vermekte ve 150’den fazla şehre uçuş imkânı sağlamaktadır. 2014 verilerine göre 63,148,379 yolcu ile Dünyanın en işlek havalimanları arasında yer almıştır. Andorra (anlam ayrımı) Andorra: 1932 Yaz OlimpiyatlarÄ±'nda halter - Erkekler 82,5 kg Erkekler hafif ağır siklet oyunu 1932 Yaz Olimpiyatları'nda halter programının bir parçasıydı. Bu klasman ikinci en ağır yarışmaydı ve haltercilerin 82,5 kg'a kadar ağırlıklarına izin verildi. Yarışma bir Cumartesi günü 30 Temmuz 1932 tarihinde yapıldı. Üç ulustan dört halterci yarıştı. Bu dünya ve olimpiyat rekorları (kilogram) 1932 Yaz Olimpiyatları öncesine aittir. Louis Hostin ve Svend Olsen ikisi de pres de 112,5 kg ile Olimpiyat rekorunu geliştirdi. Louis Hostin ayrıca koparmada 112,5 kg ile dünya rekoruna eşdeğer rekor yaptı ve Silkmede 150 kg ile ve toplamda 365 kg ile rekoru iyileştirdi. Bütün rakamlar kilogramdır. 1932 Yaz OlimpiyatlarÄ±'nda halter - Erkekler +82,5 kg Erkekler Ağır siklet oyunu 1932 Yaz Olimpiyatları'nda halter programının bir parçasıydı. Bu klasman en ağır yarışmaydı ve haltercilerin 82,5 kilo üzeri olmaları gerekti. Yarışma 31 Temmuz 1932 Pazar günü yapıldı. Dört ulustan altı halterci yarıştı. Bu dünya ve olimpiyat rekorları (kilogram) 1932 Yaz Olimpiyatları öncesine aitti. Josef Strassberger, presde Olimpiyat rekorunu 125 kilogram ile geliştirdi. Václav Pšenička, koparmada 117,5 kg ile Olimpiyat rekorunu iyileştirdi ve Jaroslav Skobla, silkmede 152,5 kg ile ve toplamda 380 kg ile yeni Olimpiyat rekorunu oluşturdu. Bütün rakamlar kilogramdır. Miss Globe Turkiye Miss Globe Turkiye Güzellik yarışmaları organizasyonunun başlangıcı 1925 yılında İstanbul'un Beyoğlu ilçesindeki Emek Sinemasında düzenlenen yarışmaya dayanır. Bu yarışma sinemanın yöneticilerinden olan Bay Alen Mouradıan, tarafından düşünülmüştür. Yarışma sinema izleyicisinin ilgisini artırmak için düzenlenmiştir. Yarışmada Bayan Arak Çetin, ilk Miss Globe tacının ve unvanının sahibi olmuştur. Ancak gazeteler ve mecmualar yarışmanın adaletli olmadığını ileri süren haberler yazmışlardır. Buna dayanak olarak Bayan Arak Çetin'in güzelliği ve bilgisiyle değil, sinemada yer gösterici olarak çalıştığından kayrıldığını ileri sürmüşlerdir. bu aleyhteki kampanya sinemaya ticari olarak zarar vereceğinden korkan işletmeciler yarışmanın düzenlenmesini takip eden bir haftalık sürenin sonunda yarışmayı yok saydıklarını ve Bayan Arak Çetin'e verilen taç ve unvanında böylelikle yok sayıldığını açıklamışlardır. Bay Mouradıan Bu olaydan kısa süre sonra ABD ye giderek New Hamphsire'e yerleşmiştir. Winnipesauke gölünde baharın gelişini sembolize eden küçük motor yarışmalarının balosunda tekrar Miss Globe yarışmasını düzenlemiştir. Bu yarışmada ise Bayan Alma Cavagnaro Miss Globe tacının ve unvanının ilk resmi sahibi olmuştur. Miss Globe Türkiye Güzellik yarışmasının Türk Patent ve Marka Kurumu marka tescil dairesine ilk resmi marka kaydı 1950 yılında yapılmıştır. Uluslararası film ticareti yapan RCA şirketi tarafından tescil ettirilen yarışma zaman içinde geleneksel bir yarışmaya dönüşmüştür. 1988 yılına kadar Miss Globe güzellik yarışmaları pek çok ülkede aynı kişiler tarafından düzenlenmiştir. 1988 yılında RCA Global Entertainment Co. Miss Globe International yarışmasını tekrar Türkiye'de düzenleyeceğini duyurmuştur. Bay Süha Özgermi'nin başkanlığında büyük bir final yarışması gerçekleştirilmiştir. Bu yarışma Muğla'nın Bodrum ilçesindeki Halikarnas adlı açıkhava dans sahnesinde düzenlenmiştir. O tarihten sonra Miss Globe International, hem Türkiye'de hem de öteki ülkelerde ulusal yarışmalar düzenlemeye ve bu yarışmalarda dereceye layık görülen kızların katıldığı uluslararası final yarışması ile küresel çapta iş yapan bir yarışma seviyesine yükselmiştir. Miss Globe Türkiye Yarışma organizasyonu ticari marka kaydı Bay Rasim AYDIN adınadır. Miss Globe Türkiye Güzellik yarışmaları RCA Global Entertainment Co. himayesinde Miss Globe Orgütünün dünya ağının bir üyesi olarak iş yapmaktadır. Miss Globe Türkiye 2012 yarışmasında ulusal jüri güzellik kraliçesi unvanını ve tacını Bayan Derya Aral'a bahşetmiştir. 14 Ekim 2012 tarihinde Kuzey Kıbrıs Türk Cumhuriyeti'nde düzenlenen Miss Globe International güzellik yarışmasında Türkiye'yi Derya Aral Temsil etmiştir. Bayan Derya Aral, bu yarışmada da özel unvanlardan birini kazanarak, Miss Globe Cinema 2012 ilan edilmiştir. Limone Piemonte Limone Piemonte (Piyemonte lehcesi:"Limon") kuzeybati İtalya'nın piyemonte Bolgesi'nde Cuneo ilinde, Torino şehrinin 100 km güneyinde ve Cuneo sehrinin 20 km güneyinde yer alan bir yerlesim merkezi ve yerel idare olarak bir komündur. Limone Piemonte "Colle di Tenda" adli bir Alp Daglari vadisinde bulunup bir kayak merkezidir. Limone Piemonte köyü 1275'den itibaren "Tende kontluğu" arazisi içindeydi ve yarı özerkti. 1581'de köy ve civarı Savoya Kontluğu tarafından işgal edildi. O zamandan beridir Limone Piemonte Savoya Kontluğu idaresi altında kalmıştır. Tren tüneli açılmadan önce koyun halkının çoğunluğu dağlık arazide Nice sahillerine ve Piyemonte ovasına katır, öküz ve at ile ulaşım da uğraşmaktaydı. Çok geçmeden halk daha iyi iş bulmak için köyden ayrılmaya başladı. Bir tünel açılınca Limone Piemonte'ye tren hattı 1891de erişti. 1897'de İtalya'da ski sporu tutulup başlayınca küçük kasaba bir "ski-istasyonu" olarak gelişmeye başlamıştır. 1907'de ilk defa Limone'de ski yarışmaları ve sonra da diğer kış sporlarının yapılmasına başlanmıştır. 2007 yılında küçük kasaba "Yüzyıldır ski yapma" yıldönümünü kutlamıştır. Günümüzde yerel ekonomi, kışları kış sporları ve yazları dağcılıkla ilişkili spor turizmine bağlıdır. Fakat Limone Piemonte'de otel yatağı sayısı (500 yatak olup) nispeten çok az olup turizm (20,000 kadar yataklı olan) özel pansiyonlar ve evlerde misafir ağırlamaya bağlıdır. Limone Piemonte'nin nüfusu (31.7.2010 tahminleri itibarıyla) 1.535 kişi; alanı 71,2 km² ve nüfus yoğunluğu 21 kişi/km² olur. 19. ve 20. yy/da kasaba nüfusunun gelişimi nüfusun düşme trendi şeklinde olup şu gösterimde izlenebilir: Limone Piemonte komünü şu komünlerle sınır komşusudur: Briga Alta; Entracque; La Brigue Alpes-Maritimes, Fransa; Tende (Alpes-Maritimes), Fransa; Vernante; Robilante; Roccavione; Borgo San Dalmazzo Flavius Arrianus Lucius Flavius Arrianus 'Xenophon' (Yunanca: ("Ἀρριανό")), ve Nicomedia'lı Arrianus olarak bilinen Bitinya kökenli antik Romalı tarihçi,), yönetici, asker ve Roma ve Bizans dönemi filozofu. Büyük İskender ve onun doğu seferi hakkında en önemli kaynak Arrianus tarafından yazılan ""Aleksandrou Anabasis"" İskenderin Seferi adlı eseridir. Arrianos, İskender döneminde yaşamamış olmasına rağmen Büyük İskender'i takdir ettiğini sık sık yinelemektedir. ""Aleksandrou Anabasis"" adlı eseri, onun isminin ve yaptıklarının gelecek nesiller tarafından doğru bilinmesi için yazmıştır. http://en.wikipedia.org/wiki/Arrian Carl Carlson Carlton Carl Carlson daha çok bilinen adıyla Carl, animasyon TV dizisi "Simpsonlar"'da yer alan kurgusal karakterdir. Hank Azaria tarafından seslendirilmektedir. Lenny'nin yanı sıra, Carl, Springfield Nükleer Santrali'nde Homer'ın sadece meslektaşı değil ayrıca arkadaşıdır. Kendini "şehirli Lenny" olarak tanımlamaktadır. Springfield A & M Üniversitesi'nde eğitim aldı. Carl, İzlandalı bir Afroamerikandır, nükleer fizikte yüksek lisans yapmış bir Budist ve bowling oynamaktan ve Moe'nun yerinde içmekten keyif almaktadır. Carl'ın bilimdeki yeteneğini "Fat Man and Little Boy" bölümünde gösterdi. Carl'ın sık sık Springfield'deki en çekici erkeklerden olduğu söylenmektedir özellikle Homer'ın, Carl'ın Selma için çekici olduğunu söylediği "Principal Charming" bölümünde. "They Saved Lisa's Brain" bölümüne göre Carl, diyabetik olabilir. "'Scuse Me While I Miss the Sky" bölümünde Carl'ın çocukluğunun çok azını İzlanda'da geçirdiği anlatılır. Ambroise Vollard Ambroise Vollard (3 Temmuz 1866, Saint-Denis, La Réunion – 21 Temmuz 1939 Versay), yirminci yüzyılın başında Fransız çağdaş sanatının en önemli sanat simsarlarından biridir. İçlerinde Paul Cézanne, Aristide Maillol, Renoir, Louis Valtat, Pablo Picasso, Georges Rouault, Paul Gauguin ve Vincent Van Gogh gibi isimlerin de bulunduğu çok sayıdaki ressama verdiği maddi ve manevi destekle tanınır. Ayrıca hırslı bir sanat koleksiyoncusudur. Vollard, bir Fransız kolonisi olan Réunion'ın başkenti Saint-Denis'de doğdu ve büyüdü. Babası avukattı. Fransa'ya ilk kez hukuk ilmi okumak için üniversiteye başlamak üzere gitti. Montpellier'de başladığı eğitimini Paris'teki École de droit'de 1888 yılında tamamladı. Aynı günlerde amatör olarak ticaretle ilgilenmeye de başlamıştı. 1893 yılında Rue Laffitte'de bir sanat galerisi açtı. Bu sokak daha sonraki yıllarda dönemin çağdaş Paris sanatının merkezi olacaktı. Vollard, bu galeride ilk önemli sergilerini de düzenledi. Manet ile başladığı bu sergiler Gauguin ve Van Gogh (4 - 30 Haziran 1895) ile devam etti. 1901 yılında, Pablo Picasso'nun Paris'teki ilk kişisel sergisi de onun galerisinde açıldı. Henri Matisse ve Nabis gibi sanatçıların çalışmalarını da satan Vollard, Maurice de Vlaminck ile yakın arkadaştı. "Mahzun gözleri olan iri, sert ve kaba bir adam" olarak tanımlanan Vollard kurnaz bir iş adamı olarak tanınıyordu. Ucuza alıp pahalıya satarak bir servet edindi. Müşterileri arasında Albert C. Barnes, Henry Osborne Havemeyer, Gertrude Stein ve erkek kardeşi Leo Stein de bulunuyordu. Tüccara 1911 yılında Legion d'Honneur nişanı verildi. I. Dünya Savaşı sebebiyle 1914 yılında Paris'teki galerisini kapatmak zorunda kaldı. Sahip olduğu tabloları ise güvenlik gerekçesiyle Saumur'a taşıdı. Galeri, savaşın bitmesiyle 1919 yılında tekrar açıldı. Vollard, ilerleyen yıllarda Cézanne, Degas ve Renoir gibi ressamların biyografilerini de yazdı. Tüccar, 1939 yılında, 73 yaşındayken geçirdiği bir trafik kazasında vefat etti. II. Dünya Savaşı sırasında sahip olduğu eserlerin bir kısmını satmış, bir kısmı ise ya kaybolmuş ya da el konmuştu. Vefatından sonra geri kalan eserler ailesi ve yakın arkadaşları arasında bölüşüldü. 2007 yılında, Orsay Müzesi'nde "De Cézanne à Picasso chefs-d’oeuvre de la galerie Vollard" (Cézanne'dan Picasso'ya Vollard Galeri'nin Başyapıtları) isimli bir sergi düzenlendi. Ambroise Vollard adı doğduğu şehirde bir tiyatroya ve gene Réunion'da bulunan St. Pierre'deki bir okula verilmiştir. Seymour Skinner Müdür W. Seymour Skinner (doğum adı Armin Tamzarian), animasyon TV dizisi "Simpsonlar"'da yer alan kurgusal karakterdir. Harry Shearer tarafından seslendirilmektedir. Springfield İlköğretim Okulu'nun müdürüdür ve tipik eğitim bürokratıdır. Dağılan okul kontrolü için mücadele etmekte ve kayıtsız öğretmenler ile kabadayı ve hevessiz öğrenciler ile savaşmaktadır. Bart Simpson bu öğrencilerden göze çarpanlardan biridir. Vietnam Savaşı'nda bir Yeşil Bereli olarak Amerika Birleşik Devletleri Ordusu'nda yer almasından kaynaklanan tutucu militarist bir tavra sahiptir ve on sekiz ay boyunca savaş esiri olarak yakalanmıştır. Dan Quayle James Danforth "Dan" Quayle (d. 4 Şubat 1947, Indianapolis, Indiana, ABD), Amerika Birleşik Devletleri'nin 44. başkan yardımcısı olan Amerikalı siyasetçi. 1989-1993 arasında Başkan George H. W. Bush'un yardımcılığını yaptı. V. Mihail V. Mihael Kalafates (Yunanca: Μιχαήλ Ε΄ Καλαφάτης) (d. 1015 - ö. 24 Ağustos 1042), 1041-1042 yılları arasında tahtta kalan Bizans imparatoru. Yannakis MaÃ§is Yannakis Maçis (, d. 24 Ekim 1933), Kıbrıs Cumhuriyeti politikacısı ve Avrupa Halk Partisi'nin 14 Haziran 2004'ten Haziran 2009'a kadar Avrupa Parlamentosu milletvekilliği yapan üyesidir. 2009 Avrupa Parlamentosu seçimlerinde tekrar seçilemedi. 1993 - 1997 yılları arasında ise Demokratik Seferberlik'te genel başkanlık görevini yerine getirdi. 1963 Avrupa Erkekler Voleybol Şampiyonası 1963 Avrupa Erkekler Voleybol Şampiyonası, 21 Ekim-2 Kasım tarihleri arasında Romanya’da düzenlendi. Altıncı şampiyonaya on yedi Avrupa ülkesi katıldı. Maçlar Braşov, Kaloşvar, Târgu Mureş ve Bükreş kentlerinde oynandı. Avrupa şampiyonluğunu tarihinde ilk kez ev sahibi Romanya kazandı. Oyun motorlarÄ± listesi Oyun motoru denilen çeşitli araçlar, oyun yapımcılarının kolay ve hızlı bir şekilde, sıfırdan başlamak zorunda kalmadan, bir oyun yapabilmelerini sağlar. Bu oyun motorları ücretsiz olarak kullanılabilirler, fakat kaynak kodları erişime açık değildir. Bu oyun motorlarının çoğu, ücretsiz bir versiyonlarını da sunan ticari ürünlerdir: Eva Cassidy Eva Cassidy, (d. 2 Şubat 1963, ö. 2 Kasım 1996), Amerikalı caz, blues, geleneksel folk, gospel, country ve klasik pop müzik vokalisti. Chuck Brown ile düet yaptığı "The Other Side" sanatçının 1992 yılında çıkan ilk albümüdür. İkinci albümü ise solo olarak 1996 yılında "Live at Blues Alley" ismiyle çıktı. 1993 yılında Washington müzik birliği tarafından caz kategorisinde birinci seçilmişse de yaşadığı sırada Washington dışında çok tanınan bir sanatçı değildi. Bir deri kanseri türü olan melanoma nedeniyle 1996 yılında, 33 yaşında hayatını kaybetti. Dört yıl sonra Cassidy'nin yaptığı müzik BBC'de radyo ve televizyon programcısı Terry Wogan tarafından yayınlanmaya başlayınca dinleyicilerin dikkatini çeker ve Cassidy'nin şarkıları olumlu tepkiler alır. Kısa süre sonra Cassidy'nin seslendirdiği şarkılardan oluşan derleme bir albüm olan Songbird yayımlandı ve müzik listelerinde birinci sıraya kadar yükseldi. Mehdî (Abbâsî halifesi) Mehdi veya "Muhammed el-Mehdî bin Abdullâh Mansûr" (Arapça: "محمد بن منصورالمهدى ") (d. 746 - ö. 4 Ağustos, 785) üçüncü Abbasiler halifesidir. Babası Mansur öldüğünde, 775'te, Abbasi Halifesi olmuş ve 775-785 döneminde on yıl halifelik yapmıştır. Mansur'un 775'te ölümü ile ilk halife Seffah'ın verasetnamesindeki şartlar unutuldu. Seffah, Mansur'dan sonra (ve aynı zamanda Mansur'un) kuzeni olan İsa bin Musa'nın halifeliği getirilmesini vasiyet etmişti. Fakat Mansur bu şartlara riayet etmemişti ve kendi oğlunu olan Mehdi'nin kendinden sonra halife olmasını sağlamıştı. İsa bin Musa ise ondan sonra halife olacağı vaatleri ile kandırılmış ve Mansur'dan sonra halife olmaktan feragat etmişti. Mehdi 4 Ağustos 785'te ölene kadar on yıl süren halifelik yapmıştır. Mehdi'den önceki Abbasi halifeleri daha kabaca ve sertçe idareleri ile tanınmışlardır. Buna karşılık Mehdi'nin devlet idaresine yaklaşımı daha yumuşak, merhametli ve eli açık idi. Buna bir gösterge halife olur olmaz ülkedeki hapishanelerde bulunan mahpusların, gayet ciddi suç işlemiş ve yola gelmeyeceği açık olan suçlular dışında, hepsine af ilan edip hapisten çıkartılmasıdır. Halifeliğinin başında genel mizacına uygun olarak daha eli açık politikalar uygulayabilmesine diğer önemli neden de gayet temkinli olan babasının devlet hazinesinde topladığı gayet yüksek bir meblağın bulunması idi. Halifeliğinin son yıllarında İran Mani dinine inanan "zındık" adı verilenlere karşı sert politikalar uygulamıştır. Halifeliği süresince yeni mimari eserlerin yaratılmasına büyük katkısı olmuştur. Ülkedeki büyük eyalet merkezleri; diğer büyük şehirlerinde ve Hicaz'da camiler ve diğer dinsel binalar yaptırmıştır. Halifelik döneminde ülkenin her taşra kentinde o taşra kentinde olan biten önemli olayları gözleyen ve bunlar hakkında Bağdat merkezine devamlı rapor sağlayan emin memurlardan oluşan bir bilgi toplama idaresi kurmuştur. Bu eminlerden alınan bilgilerle ülkenin taşra kentlerinin de genellikle bilinçli adaletle idare edilmesini sağlamaya çalışmıştır. Halifelik döneminde kentlerin savunma surlarının yapılıp tamir altında tutulmasına da önem vermiştir. Örneğin başkent Bağdat'ın doğu varoşu olan Rusafa surlarını yaptırmıştır. Mehdi halifelik döneminde Bağdat'ın ülkenin ticaret merkezi olması da sağlanmıştır ve Bağdat hem doğudan hem de batıdan ülke içinden ve dış ülkelerden gelen malların alınıp satıldığı o zamanki dünya içinde en önemli ticaret merkezlerinin başı olmuştu. Mehdi'nin halifelik döneminde müzik, şiir, edebiyat ve felsefe konularında ülkede gelişmeler olmuştur. Bağdat halifelik sarayındaki alemler ve eğlenceler ile saraylıların çok sıkı olan ahlak kurallarında ayrılıp yumuşamalarına yol açmıştır. Devlet merkezlilerin davranışlarını kopya edip izleyen büyük şehirlilerin arasında da sıkı ahlak kuralların daha yumuşak olarak uygulanmalarına neden olmuştur. Mehdi Hicaz'da Mekke ve Medine'de bulunan camileri büyültmüş ve daha güzelleştirilmeleri için büyük fonlar sağlamıştır. Hicaz'a giden hac kervanları için menzillerde, özel geniş, emniyetli ve büyük çeşmelerle hacılara devamlı su sağlayan, kervansaraylar yaptırmıştır. Ä± Mehdi saray mensupları ile Kudüs'e ve Hicaz'a yapmış olduğu "hac(?)" gezilerinin muhteşemliği ile isim yapmıştır. Bu geziler için ta Mekke'ye kadar ülkedeki yüksek dağlardan özel olarak kar ve buz getirildiği bildirilmiştir. Mehdi Hicaz'da bulunan kutsal şehirlere olan hac yollarını onarttırmış ve bu hac yolu üzerinde su kuyu ve çeşmeler ve hanlar ve büyük menzillerde kervansaraylar yaptırmıştır. Mekke'deki Kabe için halifelerin her yıl çok kıymetli ve ağır kumaşlardan örtüler yaptırmaları adet olmuştu. Mehdi dönemine kadar her sene hazırlanan yıllık Kabe örtüsü önceki yıllarda Kabe üzerine konulmuş Kabe örtüleri kaldırılmadan bu eski örtülerin in üzerine konulmakta idi. Mehdi döneminde her yıl birbiri üstüne konulmuş olan örtülerin ağırlıkları o kadar çok olmuştu ki Kabe binasının çökme ihtimali ortaya çıkmıştı. Halife Mehdi döneminde bu eski örtüler Kabe üzerinden kaldırılmış ve Kabe binası onarılmıştır. Bundan sonra, her yıl sadece tek bir Kabe örtüsü yapılıp, bir önceki yıl Kabe üzerine örtülmüş olan eski örtünün kaldırılmasından sonra yenisinin tek örtü olarak Kabe'ye üzerine örtülmesi geleneği ortaya çıkmıştır. Mehdi'ye kadar ve Mehdi dahil Abbâsî halifeleri için başkent Bağdad'da halife muhafızları 500 "Ensar"'dan, yani Medine şehrinde yerleşik kişilerden, oluşmaktaydı. Bu Ensar muhafız birliği komutanları ve subaylarına malikaneler ve araziler verilmekte idi. Mehdi'den sonraki Abbâsî halifeleri döneminde bu Ensar muhafızları birliği kurulması yöntemi ortadan kaybolmuş ve merkezi halife muhafızları Türk asıllı askerlerden oluşmaya başlamıştır. Mehdi'nin vezirliğini yapmış olan Yakub'un sarayda yaşaması diğer saraylarının saray yaşamları hakkında iyi bir gösterge olabilir. Yakup daha önceki halife olan Mansur döneminde Ali'ye bağlı bir Şii olduğu ihbar edilmiş ve bu nedenle halife Mansur tarafından hapse atılmıştı. Mehdi halife olunca Yakup'u affedip hapisten çıkartmıştı. Halife Mehdi yanında çalışmaya başlayan Yakup çok geçmeden kendini Mehdi'ye sevdirmiştir. Yakup Mehdi'nin her akşam tertip ettiği içkili ziyafetlerde Mehdi'nin en iyi arkadaşı olmuştur. Bununla birlikte Abbâsî ülkesinde bir merkezi idareci olarak inanılmayacak kadar büyük politika gücünü elinde toplamıştır. Fakat bu kadar yüksek mevkilere erişmesi saraylılar arasında kıskançlık doğurmuş ve onu çekemeyenler Halife'nin kulağına Yakup'un Ali'ye inanan bir Şii öldüğünü duyurmuşlardır. Mehdi çok beğendiği Yakub'ü sınanmak için özel bir sınama uygulamış ve Yakup bu sınamayı geçmiştir. Halife Mehdi, halifeliğinin son yıllarında özellikle İran'da bulunan Mani dinine inanan "zındık"lara karşı çok büyük nefret göstermeye ve onları çok zalim olarak cezalandırmaya başladı. Bu mantıksız zalim tutumuna şu bir örnek olarak verilmiştir. Taşralı bir devlet memuru Mehdi'ye Horasan'da yaptığı askeri seferde ona yoldaşlık etmişti. Mehdi onun hizmetinden çok memnun oldu ve onu taltif etti. Halifenin bir taşra memuruna gösterdiği teveccüh halifenin Bağdat'taki sarayında çalışmakta olan Rabi adlı bir saraylıyı çok kıskandırdı. Rabi de yine halifenin kulağını kazandı ve bu kişinin oğlunun Mani dinine inanan bir "zındık" olduğunu iddia etti. Mehdi bu kişinin oğlunu huzuruna çağırıp Kuran-ı Kerim hakkında bilgisi hakkında sorular sorup onu imtihandan geçirdi. Bu gencin Kuran muhtevası hakkında bilgisinin çok eksik olduğu ortaya çıktı. Mehdi bu bilgi noksanlığını "zındıklık" ithamına delil olarak sayıp taşra memurunun oğlunu idam ettirdi. Memuru da devlet görevinden uzaklaştırıp onun yerine saraylı Rabi'yi getirdi. Halife Mehdi'nin Horasan'da bulunduğu dönemde ve sonra gittiği Halep'te güya Mani dinine inanan Zındık İranlılara karşı gayet ciddi ve Kuran ve İslam alimlerinin dini kitapları tarafından gerekmeyen "zındık avcılığı" denilebilecek tedbirler uygulanmaya başlandı. Mehdi'nin bu dönemde ihbar edilenlerin yargısız idam edilmelerini emrettiği iddia edilmektedir. Bir örnek olarak gençliğinde şair olan, 90 yasında ve kör olan bir ihtiyarın gençliğinde yazdığı hicivleri hoşlanmadıklarını unutmayanlar, onu "zındıktır" diye Mehdi'ye jurnal etmişler ve Mehdi de bir dakika bile düşünmeden bu 90'lik kör ihtiyarın idam edilmesini emretmiştir. Bundan sonra (hicri 167'de) Bağdat'a dönen Mehdi orada bir devlet dairesi ihdas ettirmiş ve bu devlet dairesinin başına "Sahib az-Zanadika" adı verilen yüksek rütbeli bir bürokrat koyarak Zındıklığın ortadan kaldırılması görevini vermiştir. Bu devlet dairesi, tıpkı yüzyıllar sonra İspanya Katolik Engizisyon Mahkemesi gibi, "zındık" olduğu ihbar edilenleri, Müslüman inançları olanlardan ayırma görevini yüklendi. Zındık olmakla itham edilenler yakalanarak hemen idam edilmeye başlandılar. Bu daire sanki bir "zındık avcılığı" uğraşına girdi. Mehdi'nin bu politikasının binlerce kurban verdiği bildirilmektedir. Bu arada Orta Asya'da Amu Derya'nın doğusunda kendini kutsal bir peygamber olarak iddia eden yeni bir mehdi ortaya çıktı. Bu sahte peygamber yüzünü bir peçe gibi bir maske ile kapattığı için Hasım El Mukanna (Peçeli Hâsim) olarak anılmaya başlandı. El Mukanna Abbasiler hanedanının halifeliğini sağlanan ve 755'te Abbasiler tarafından öldürülen Ebû Müslim Horasânî'nin ve kendisinin yeni Mehdi olarak Horasan'da çıkacağını bildirmekte idi. "Ebû Mûslim Horasanî, Muhammed’den daha efdâldir,” demekte idi. Böylece Abbâsîlerin Muhammed adına çıkmış oldukları halifelik tahtını gayrimeşru yollarla elde etmiş olduğunu açıklamaktaydı. Halka Allah'ın da bir insan suretinde olduğunu söylemekteydi. Bu devrim Irak’ta Ebû Mûslim Horasanî’nın taraftarlarından oluşan “Beyazlar (Mübeyyize)” fırkaları ile başladı. Özellikle Orta Asya'da Türk müslümanlar El-Mukanna'nın komutası altında birleştiler. Hattâ Buhârâ hükümdarı da önemli destek kuvvetleri ile El-Mukanna'ya yardımcı oldu. Dört yıl süren isyan döneminde "beyazlar" giyinmiş "beyaz bayraklı" El-Mukanna'nın orduları üzerlerine halife Mehdi'nin sürmüş olduğu "siyahlar" giyinmiş ve Abbasiler'in "siyah bayraklı" ordularını çatışmalarda ve muharebelerde Horasan, Buhara ve etrafında bulunan eyaletlerden geri püskürttüler. Fakat sonunda etrafında bulunanlar El-Mukanna'dan ayrıldılar. Hâlife Mehdi’nin sevk ettiği kuvvetler El-Mukkanan ve 2,000 yakin müridini "Kış" kalesinde kuşattılar. Kalede mahsur kalan El-Mukkanna ve müridleri teslim olmayı reddettiler ve birlikte intihar ettiler., El-Mukanna kendisini ve ailesine zehirledi ve kaleyi ateşe verdi. Ailesi ile birlikte bu kale yangınında kendini ve ailesini alevler içine atarak öldü. Onun yandaş müridleri onun bu intiharını "İsa gibi gibi göğe çekilmesi" olarak propaganda ile yaymaya başladılar. Bu devrimi destekleyenler başında olan Buhârâ hükümdarı da yakalanıp idam edildi. Fakat El-Mukanna'nın ortaya çıkardığı itikat, özellikle onun sonuna ait geliştirilen efsaneler haline girerek, uzun zaman "Beyazlar (Mübeyyezâ)" olarak gizliden devam etti. Bizans İmparatoru V. Konstantinos 775'te öldüğünde Abbasi yerel emirlerinin ve yerel Bizanslıların birbirlerinin sınır arazilerine yıllık akınları ve karşı akınları yeniden başladı. 778'da Bizanslı general Mihail Lachanodrakon komutasındaki bir ordu bu Abbasi akınına misilleme yapmak için Abbasiler arazilerine saldırıp Germanikeia'yı kuşatıp, eline geçirip çok sayıda Arap esir aldı. Bağdat'tan emirle bu Bizans ordusu üstüne gönderilen Thumama ibni el-Vali komutasındaki bir Abbasiler ordusunu Mihail Lachanodrakon komutasındaki yerel Bizans ordusu Germanikeia Muharebesi'nde hezimete uğrattı. Bizanslılar 779'da Toroslarda bulunan Ḥadath el-Ḥamra kalesini ele geçirip kaleyi yıktılar. Bunun kabahatini halife Mehdi, gönderilen Abbasiler ordusunun komutanı olan Thumama bin el-Vali'nin pasif kalmasında buldu ve onu bu görevden aldı. Yerine tecrübeli Abbasiler komutanlarından Hasan ibni Kahtaba'yı atadı. Kahtaba, emri altında bulunan 30,000 kişilik Abbâsî ordusu ile Bizans topraklarında ilerlemeye başladı. Fakat Bizanslılar yeni bir strateji uygulamaya başladılar. Abbasiler güçleri ile hiç meydan muharebesi yapmamaya ve Abbasiler güçleri üzerlerine geldikleri zaman gayet iyi tedarikli ve çok korunaklı şehir ve kalelere çekilip orada kuşatma olursa direnmeye başladılar. Bu yeni stratejinin uygulanması dolayısı ile 779'da Hasan ibni Kahtaba nispeten az ganimet toplayabildi. Sonunda Anadolu'un yerleşik olmayan arazilerinde de insan ve atlar için tedarik bulamadı ve o yılki akını bırakıp geri çekilmek zorunda kaldı. Ertesi yıl 780 yılındaki akına halife Mehdi şahsen komuta etmeye karar verdi. 12 Mart 780'de Bağdad'dan ayrılan halife Mehdi komutasında büyük bir Abbasi ordusu Bizanslılara karşı sefere başladı. Halep üzerinden geçen bu ordu ile Hadath kalesini geri alıp onarılmasını sağladı. Ama Arabbissus'ta Mehdi Bağdad'a geri döndü. Kendine refakat eden (olasılıkla) 17 yaşındaki oğlu (786-809) döneminde Abbasiler halifesi olacak ve "Reşid" lakabını alacak) Harun ordunun yarısının komutasını üzerine aldı. Bu kısım ordu ile genç Harun Bizans Armeniakon Theması'na girip burada talana başladı. Ayrıca Semalous kalesini eline geçirdi. O yılki akına son vererek büyük talana Bağdad'a döndü. Thumama ibni el-Vali'nin komutasındaki Abbasiler ordusunun ikinci kısmı ise Anadolu'nun içlerine girdi ve ta Trakya Theması uçlarına (ve hatta bazı birlikleri Boğaz'a) kadar ulaştılar. Fakat bu thema stregos'u olan Bizanslı general Mihail Lachanodrakon tarafından burada bu Abbasiler ordusu yenik düşürüldü. Thumama ibni el-Vali ordusuyla geri çekilme zorunda kaldı. Ertesi yıl yazlık akın için Haziran 781'de Abbasiler ordusu Hadat kalesi önünde toplandı. Bu orduya yeni komutan (halife Ömer bin Hattab'ın büyük-büyük-yeğeni olan) Abdülkadir tayin edilmişti. Bizans devleti imparator VI. Konstantinos çocuk iken naibi olan annesi İrini tarafından yönetilmekte idi. İrini Anadolu'da bulunan themaların yerel ordularını hepsini birleştirdi ve bu Bizans ordusunu saraylı maliyeci-yönetici ("Sakellarios") Hadım John'un komutasına verildi. Abbasiler ordusu yürüyüşe geçerek Anadolu içlerine kadar Bizans yerleşkeleri nitalan ederek Kapadokya'ya kadar ilerledi. Abdül Kabir komutasında Araplar Caesarea Mazaca'da Bizans ordusuna mağlup olmuşlardır. Abdül Kabir talan edilmiş eşyalar, hayvanlar ve esirleri geride bırakarak ordusu ile hızla Suriye'ye çekilmek zorunda kaldı. Abbasilerin bu yenilgisi de halife Mehdi'yi Bizanslılardan intikam almaya yönetti. Halife yeni bir ordu topladı. 95,800 kişilik bu yeni ordu 8. yüzyılda Avrasya'da görülen en büyük ordu idi. Anadolu'da bulunan toplam Bizans ordularının mevcudundan 2 misli fazla olduğu ve bu ordu için masrafların Abbasiler hazinesine 1.6 milyon altın numismata'ya mal olduğu belirtilmektedir. Bu ordunun komutanı Halife'nin genç olan ikinci oğlu Harun idi; ama oğlunun yanına danışman olarak ünlü Abbasiler yönetmen Bermaki ailesinden bir yönetmen (olasılıkla Yahya ibni Halid Bermaki) ve diğer tecrübeli Abbasiler generalleri verildi. 782'de Harun ve büyük Abbasiler ordusu Bağdat'tan ayrıldı. Abbasiler ordusu Gülek Boğazı'ndan Toroslar geçip Anadolu'ya girdi. Bizanslıların Torosların kuzeyini korumak için kullandıkları "Magida (modern Niğde)" kalesini ellerine geçirdiler. Ordu hızla Bizans ordu yollarından Anadolu'nun batısına ilerledi. Harun yardımcılardan Hacib el-Rabi bin Yunus'a "Nakoleai (modern Seyitgazi)" kalesini kuşatmak ve ordusunun gerisini korumak görevini verdi. Bermakiler ailesinde olan bir yönetici (muhtemelen Yahya ibni Halid) 30.000 kişilik bir ordu ile batı Anadolu'ya gönderildi. Harun komutanı olduğu ana Abbasiler ordusu ile Bizans Opsikion Theması topraklarına girdi. Bundan sonra Harun ve ordusunun güzergâhı üzerinde zamanın kronik tarih yazarları (Bizanslı "Theofanis (aziz)|Günah Çıkartıcı Theofanis]]", "Suriyeli Mihail" ve Ebu Cafer Taberî) değişik bilgiler vermektedirler. Batı Anadolu'ya Bermaki komutası altında gönderilen ordu Trakya Theması askeri valisi olan Mihail Lachanodrakon komutasındaki bir Bizans yerel ordusu ile "Darenos" adı verilen bir mevkide Darenos Muharebesi'ne girişip büyük bir yenilgiye uğradı ve büyük (Theopehnes'e göre 15,000 kişi, Suriyeli Mihail'e göre 10,000 kişi) zayiat verdi. Hacib el-Rabi bin Yunus'un "Nakoleai (modern Seyitgazi)" kalesini kuşatması sonucu da tartışmalı olarak verilmektedir. Theophanes kaleyi eline geçirdiğini; Suriyeli Mihail ise büyük zayiat verip kaleyi alamadığını bildirir. Tabari ise ek olarak ana Abbasiler ordusunun bir kısmının "Reşit bin Mazyad el Şaybani" komutasında ayrılıp Nicea (modern İznik) yakınlarında Opsikion Theması askeri valisi Neketas ile karşılaştığını; muharebe sonucunun iki komutan arasında teke tek düello tipi çarpışma ile ortaya çıkan sonuç olmasında anlaşmaya varıldığını; Niketas ve Şaybani'nın teke-tek çarpıştığını; Niketas'ın atından düşürülerek yaralandığı için Bizans ordusunun yenikliği kabul ettiğini ve mağlup general Niketas'in "İmparatorluk Muhafızları Birliği"nin toplanmış olduğu Nicomedia'ya (modern İzmit) kaçtığını hikâye eder. Harun ve ana Abbasiler ordusu bu yan sonuçlara ilgi göstermeden Boğaz kıyılarına "Hrisopolis"e (modern Üsküdar varmıştır. Fakat elinde gemiler ve kuşatma aletleri olmadığı için Boğazı geçip Konstantinopolis'i kuşatmaya hiç yeltenmemiştir. Bazı tarihçiler Harun'un Hrisopolis'e gelişinin sırf gösteri olduğunu ve Harun'un hiçbir zaman Konstantinopolis'i kuşatma amacı olmadığını bildirirler. Bunun üzerine Harun Konstantinopolis'in Asya'da olan varoşlarını talan ettikten sonra ana Abbâsîler ordusu ile geri dönüşe başlamıştır. Bu dönüş Sakarya Nehri vadisinden olmakta idi. Bu sırada "Nicomedia (İzmit)"'de toplanmış bulunan "İmparatorluk Muhafızlari Birliği" tarafından önünden ve general Tatzates'in askeri valisi olduğu Boukellarion Theması orduları tarafından arkasından sarılmış bulunmaktaydı. Fakat Ermeni asıllı Tatzates, Abbasiler yönetiminde bulunan ülkesinden 760'ta kaçmış ve Bizans'a sığınmıştı. Konstantinopolis'te ailesi ile "Putkıranlar (İkonoklast)" kliğinde önemli roller oynamıştı. Taht naibi İrini büyük bir "Putsever (İkonofil)" idi; putların yeniden Konstantinopolis'in her tarafına geri getirilmesini sağlamıştı ve "putkıranlar" Konstantinopolis'te aranıp yakalanmaktaydı. Ayrıca İrini'nin gözde yüksek yönetici-maliyecisi olan Hadım Stavrakios ile arası gayet açıktı. Bu nedenle kendine Bizans devletinde iyi bir gelecek görmemekte idi. Hatta Bizanslılar devletinin kendisini ve ailesini elemine edeceğinden korkmaktaydı. Tatzates Harun ile gizlice yazışmalara girişti. Kendinin ve ailesinin affedilip Ermenistan'a güvenlikli olarak geri gönderilirse Harun'a yardım edebileceğini bildirdi. Harun bunu kabul etti. Harun Bizanslılara ve imparator naibi İrini'ye haber göndererek barış müzakereleri yapmayı istediğini bildirdi. İrini bu müzakereleri yapıp bir barış imzalamak için üç en yüksek rütbeli Bizans saraylı bürokratı Harun'un askeri kampına gönderdi Bunlar arasıda İrini'nin en fazla güvenip dayandığı danışmanı baş yönetici-maliyeci hadım Stavrakios vardı. Bu müzakereciler Bizans'ın askeri üstünlük durumun o kadar kendi lehlerinde olduğunu düşünerek düşmanlarla yapılan müzakerelerede gelenek olan karşılıklı rehineler almaktan sakınmışlardı. Harun, Tatzates'in tavsiyelerine uyarak bu müzakerecileri tutuklayıp onları savaş esiri olarak aldığını Bizanslılara bildirdi. İrini danışmanlarını geri istemekteydi. Aynı zamanda bu Tatzates'in ihaneti olayı ile, uyguladığı "Putsever" politikalar aleyhinde özellikle idareciler ve askerler arasında ne kadar büyük bir muhalefet bulunduğunu da anladı. Sonunda İmparator naibi İrini, Harun ile müzakerelere yanaştı. Bizans ıle Abbasiler arasında 3-yıl süreli bir barış anlaşma yapılmasına anlaşıldı. Bu barışa göre Bizanslılar her yıl Abbasilere ağır haraç-tazminatı vermeleri gerekmekteydi. Değişik Arapça kaynaklar bu yıllık haracın 70.000 ile 100.000 altın dirhem olduğunu; bir Arapça kaynak da ek olarak 10,000 top ipek olduğunu bildiriler. Tabari'nın bildirdiğine göre bu yıllık haracın her yıl Nisan başında ve Haziran'da ödenmesi gerekmekte idi. Buna ek olarak Bizanslılar Harun'un Abbasiler ordusunu Suriye'ye dönüşünde Anadolu'da Bizanslı kılavuzlar sağlayacaklar ve bu birliğin her türlü tedarikini parasız olarak sağlayacaklardı. Ayrıca Bizanslılar Tatzes'in eşini, ailesini ve taşınabilir servetini Abbasiler göndereceklerdi. Harun ise esir olarak aldığı Bizanslılar insan ganimetini (Tabari'ye göre 5,643 kişiyi) Bizanslılara geri vereceklerdi. Fakat Abbasiler ordusunun topladığı diğer bazı insan, hayvan ve eşya ganimetleri geri verilmeyecekti. Barışın gerektirdiği şartlar gerçekleşince Harun komutasındaki Abbasiler ordusu Eylül ayında Suriye'ye geri çekildi. Tabari bu Abbasiler seferinin sonuçlarını şöyle bildirmektedir. 54,000 Bizanslı asker öldürülmüştü. Kıymetli eşya ve para olarak toplanan ganimet 194.450 dirhem altın ve 21,414,800 dirhem gümüş değerinde idi. 20,000 binek hayvanı ve 100,000 büyükbaş ve küçükbaş hayvanı ellerin geçirmişler ve bunların bir kısmını canlı sürüler halinde geri getirip diğer kısmını ordunun tedariki için kullanmışlardı. 2,090 Bizansa geri verilmeleri gerekmeyen esir almışlardı. Bu Abbasiler ordusu geri döndüğünde ganimetin çokluğu Abbasiler ülkelerindeki hayvan ve kıymetli eşya pazarlarında fiyatların büyük bir düşüş göstermesi ile sonuçladığı da Tabari tarafından bildirilmektedir. Halife Mehdi'nin saltanatının ilk yıllarında Endülüs'te yerleşmiş Emevileri tutan Arap emirleri üzerine yeni bir Arap ordusu gönderip İberik Yarımadasına çıkan bu ordu ile Endülüs'te bulunan Emeviler taraftarı Arap emirlerini Abbasiler hükümü altına almak için planlar yapıldı. Ama bu planları uygulamak yapılan girişimler gerçekleşemeden bu kampanyalar birer felaket ile sona erdiler. Diğer taraftan Endülüs'te bulunan Emeviler taraftarları Arap emirleri ve "Endülüs Sahibi" olarak anılan Kurtuba'daki hükümdar Afrika üzerinde geçip Suriye'de Emeviler devletini yeniden getirme planı iş Endülüs'te çıkan yerel karışıklıklar dolayısı ile uygulanmaya bile koyulamadı. Halife Mehdi'nin döneminde Sind'de yerleşik Arap emirleri yılda yıla orduları ile Müslüman olmayan Hindlilere ve bunların arazilerine talan yapma akınları yapmaya devam ettiler. Fakat bunlar için Bağdad'a bilgi vermek veya merkezden askeri destek istemek gerekmemekte idi. Fakat bir istisna olarak Irak ve İran'dan toplanan bir ordu ve donanma ile Hindistan'da Barbad kentine büyük bir saldırı yapıldı. Bu Arap ordusu burada bulunan büyük bir Buda manastır ve tapınağını yakıp yıkıp talan etti ve içinde bulunan Buda kesişlerini ve tapınanlarını hep birlikte katliama uğrattılar. Fakat bu ordu nedeni bilinmeyen ve "ağız hastalığı" adı verilen salgın bir hastalığa yakalandı ve bundan 1000 kişi kadar zayiat verdi. Bu yetişmezmiş gibi salırıcılardan geride kalanlar gemilerle geri dönmekte iken Basra Körfezi'nde büyük bir fırtınaya yakalandılar ve epey sayıda gemi içindeki mürettebat ve ordu mensubu ile bu fırtınada denizde batıp kayboldu. Halife Mehdi tahta çıkmadan önce cariyesi olan Hayruzan'dan Musa ve Harun adlı oğulları olmuştu. Halifelik tahtına çıkar çıkmaz, Halife Mehdi cariyesi Hayzuran'ı azat etti ve çok geçmeden onunla bir nikâh yaparak evlendiler. Mehdi'nin eşine gayet yumuşak huylu ve sevgi gösterili bir bağlığı olduğu bildirilmektedir. Hayruzan'ın Mehdi üzerinde büyük bir etkisi vardı ve halife devlet işlerinde eşine danışmaktan çekinmemekte idi. Bu nedenle Mehdi döneminde Hayruzan'ın Abbasiler devletine önemli etkileri oldu. En küçük çocukları olan kız çocuklarına "Yakuta" ismini vermişlerdi. Halife kızı Yakuta'yı yanından hiç ayırmak istemecesine sevmekte idi. Yakuta erkek giysileri giyerek kamu işlerinde de halifenin yanında bulunmakta ve onunla birlikte ata binerek şehir içinde gezmekte idi. Eşi Hayruzan 784'te, kendinin ölümünden bir yıl önce öldüğü zaman, Halife'nin gayet büyük üzüntü ve yas içine girdiği bildirilmektedir. İlk Abbâsî halifesi Seffah yaptığı vasiyeti ile halefi halifenin oğlu İsa bin Musa bin Muhammed bin Ali olmasını istemişti. Fakat Mehdi'yi halife olarak atandı. Mehdi de İsa'nın kendisine veliaht olmasını kabul etmişti. Onun için halktan güven istemişti. Fakat halife bu sözünde durmadı. 23 yıldır halife veliahtlığı görevinde bulunan İsa bin Musa bin Muhammed bin Ali'yi bu görevden ayırdı ve onu bunu kabul etmeye zorladı. Mehdi'nin büyük oğlu Musa'ya "Hadi" (Kılavuz) verilerek "Hadi" halifelik veliahtı ilan edildi. Halife'nin ikinci oğlu olan Harun Bizans-Abbasiler Savaşı (775-783) sırasında 780'deki seferde ve özellikle 782'de seferde yaptığı komutanlıkla babasının gözüne girdi. 782 seferinde Abbasiler ordusunun komutanı olan Harun ordusu ile ta Boğaz üzerinde "Hrisopolis"e (modern Üsküdar) kadar Bizanslılar arazilerine girmiş, büyük ganimetler toplamış ve 782'de Bizanslılarla yapılan barış anlaşması ile Bizans'ın Abbasilere yıllık haraç-tazminatı vermesine de neden olmuştu. Halife Mehdi 982'de bu seferden geri dönen daha 20 yaşına girmemiş Harun'u Abbasiler devletinin doğu Anadolu, Güney Kafkasya ve Azerbaycan'ı ihtiva eden Batı eyaletlerine genel vali olarak atamıştır. 784'te ise bu bölgenin valisi iken halife Mehdi ikinci oğlu Harun'u vesayeti ile (ağabeyi Hadi'den sonra) halifelik ikinci veliahtlığına atamış ve ona bundan sonra anılacak olan "Reşid" lakabını vermişti. Harun Reşid annesi olan Hayzuran'ın da en sevdiği oğlu idi. Hayruzan'ın da isteği ile Halife Mehdi bir iki sene sonra oğlu veliahtı olan oğlu Hadi ile yazışma ile ondan küçük öz kardeşi Harun Reşid lehine birinci veliahtlığı bırakmasını teklif etti. Hadi bu sırada Gürgan'da ortaya çıkan bir ayaklanmayı bastırmakla meşguldü. Hadi doğal olarak babasının bu teklifini reddetti. Babasının Bağdat'tan gönderdiği ikinci ulağı da hakaretler ederek geri döndürdü. Tarihçiler arasında Mehdi'nin ölümü tartışmalıdır. Çok tarihçinin bildirdiğine göre Mehdi ordusu ile sefer sırasında midesine düşkün olan Mehdi bir armut yemiştir. Bu armut bir saraylı köle kız tarafından rakibi diğer bir köle kızı elemine etmek özel olarak zehirli olarak hazırlanmıştı. Mehdi bu armuttan zehirlenerek askeri kampta ölmüştür. Bazı diğer tarihçiler Mehdi'nin ordugah yakınlarında atlı olarak ava çıktığını ve bir harabeyi geçmekte iken atını idare edemeyip başını bir taş kapının tepesine vurmuş ve bundan dolayı beyin kanaması geçirerek olduğunu yazmaktadırlar. Öldüğünde yaşı daha 43 idi ve 10 yıl kadar halifelik tahtında kalmıştı. Ülkede bulunan Emevilerin ölmüş olan Abbasi halifelerinin belirlenmiş mezarda gömülmüş cesetlerini çıkartıp cenazelerine hakaret etmelerinden korkulduğu için ilk Abbai halifelerinin nereye gömüldükleri ve mezarlarının yerleri açıkça bilinmemekte ve saklı tutulmakta idi. Mehdi'nin cenazesinin de askeri kampa yakın bir yerde gizli olarak gömüldüğü sanılmaktadır. Bağdat'a Mehdi'nin ölümü gizlice iletilmiş ve kendisine refakat eden orduya Mehdi'nin ölümü haberi verilmemiştir. Ancak ordu Bağdat'a geri döndüğünde Mehdi'nin ölümünden haberdar edilmiştir. Mehdi 785'te öldüğü zaman küçük oğlu Harun Reşid Bağdat'ta bulunmaktaydı ve büyük oğlu Hadi ise Tabaristan'da isyan eden eyalet valisinin birliklerini kovalamakla meşguldu. Mehdi ölmeden önce Harun Reşid'e halifelik mührünü ve diğer alametlerini hemen Tabaristan'a, ağabeyi ve yeni halife olacak Hadi'ye göndermesini istemiş ve Harun Reşid de bu ölüm haberini Hadi'ye göndermişti. Fakat Bağdat'ta bulunan askerler ayaklanıp yeni halife olacak Hadi'ye biat etmemek istediklerini bildirdiler. Mehdi'nin karısı Hayruzan'ın küçük oğlu Harun Reşid ise vezir Yahya Bermaki'yi bu sorunu çözmeye memur etti. Çok yetenekli olan Yahya Bermaki bu sorunun çözümüne Harun Reşid'i karıştırmadan askerlerin liderleri ile görüşüp onlara bahşişli para vermeyi taahhüt etti. Böylece askeri ayaklanma sona erip Hadi dördüncü Abbasi halifesi olarak tahta çıktı. Mehdi'nin karakteri hakkında söylenecek onun devamlı hem iyi hem de kötü iki tarafı bulunduğudur. Karısı Hayruzan, kız Yakuta'ya , oğulları Musa el Hadi ve Harun Reşid'e genellikle yumuşak görüşlü ve sevgi ile hareket etmiştir. Ama diğer kardeşi ve Seffah'ın vesayetinde halefi olarak halife olmasını istediği kuzeni ve uzun müddet veliahtlıkla halife olmayı bekleyen İsa bin Musa'ya gayet kötü hareket ederek oğlu Hadi'nin veliaht olmasını sağlamıştır. Hayatının sonunda da ise veliahtı birinci oğlu Musa el Hadi'ye ikinci oğlu olan ve Hadi'nin küçük kardeşi Harun Reşid lehine velahtlıktan ayrılması için büyük baskı yapmıştır. Devlet idaresine yaklaşımı zamanına göre gayet yumuşak, merhametli ve eli açık idi. Bu idaresi ile ve devletin hazinesinin dolu olması nedeni ile yaygın olarak Abbasiler ülkesinde yeni mimari eserlerinin yaratılmasına büyük katkısı olmasına; halkın yobaz kökten dinsellikten ayrılıp kültürel olarak müzik, şiir, edebiyat ve felsefe konularında ülkede gelişmeler olmasına ve hacca ve Hicaz'a büyük itina göstermesine yol açmıştır. Diğer taraftan El-Mukanna'nın isyanında Horasan ve Orta Asya'da Türk isyancılara karşı ve halifeliğinin son yıllarında özellikle İran'da Mani dini'ne inanan veya inandığı düşünülüp ihbar edilenlere karşı ("zındık" olma suçu nedeniyle) gayet mantıksız, merhametsiz ve zalim davranmıştır. Siyasal sinema Politik sinema ya da siyasal sinema, din, devlet, siyaset, birey başta olmak üzere bütün siyasi kavramları kullanır. Birçok filmde devletin işleyişi, bireyin devletle karşı karşıya gelmesi, ahlaki sorunlar, askerlik ve savaş, vatanseverlik, devlet içinde devlet, terör, totaliterlik, bağımsızlık mücadelesi işlenmiştir. Necdet Ekinci'ye göre; ""Olaya bu biçimde yaklaşınca sinema, yalnızca belli sayıdaki görüntünün seyirciye sunumu değildir. Aynı zamanda, kamusal alanda, sanatsal sinema ile, ortak bir toplumsallaşmanın yeniden kurulması demektir. Sinema, toplumsal olaylara yönelmesiyle birlikte, ister istemez siyaset ile karşı karşıya kalmıştır. İşte sinema, siyasal olayları kamerasından beyaz perdeye yansıtmaya başlamasıyla birlikte, siyasal sinema da doğmuştur."" Siyasal sinema, siyasal olayları, beyaz perdeye aktarma konusunda çeşitli aracı yöntemlerden yararlanmaktadır. Bu yöntemler siyasetin sunumunda amaç değil, araç olarak belirlenmiştir. Her görüntü olgusu gibi, sinema da, siyasal olayın sunumunda kendine özgü bir rol üstlenmiştir. Sinema bu rolünü yerine getirirken, sanatsal bir sunumun üstünlüğü içinde, siyasal iletişim açısından değişik bir yöntem sağlamaktadır. Özellikle, izleyicilerle birlikte olma, güçlü bir aracılığının ortaya çıkmasına neden olmaktadır. Böylece, izleyicilerin aktörlerin üstlendikleri rolde kendilerini bulma, kendilerini aktörün yerine koyma, onunla bütünleşme sonucunu doğurmaktadır. Kamusal alanda gelişen diğer görüntü olgularında olduğu gibi, burada da bir ortaklık söz konusudur. Bu biçimde, toplumsallaşmanın oluşmuş kökenini sinema, bir kez daha yeni baştan kurmaktadır. Günümüzde sinema sunumu geleneksel bir konuma gelmiş durumdadır. Toplumsal yaşamın geleneksel ilginç olayları seçilmekte, filmlere konu edilmektedir. Özellikle bu olayların her birine tüm toplumu yakından ilgilendiren bir nitelik yüklenmiş olması, onun giderek toplumsallaşmasına neden olmaktadır. Bunun sonucu olarak, gösterime giren her film de, seyircilerinin kamusal bir topluluk oluşturmalarına önemli katkıda bulunmaktadır. Siyasal sinemanın kullandığı yöntemleri Bernard Lamizet tarihsel, belgesel ve ideoloji olarak üç kategoride toplamıştır. Tarihsel sinema, siyasal olayı, zaman içinde ele alarak, günümüzden uzak bir görüşün çifte aralığında, olayın yaşanıp, yaşanmamışlığı yerine, toplumsal bağlılık ve bilimselliği öne çıkararak, sahneye uyarlayar. Tarihsel filmler, iktidar uygulamasını bulundukları dönemlerle özdeşleşmiş aktörlerle birlikte sahneye taşımaktadır. Tarihsel sinemada siyasal bir olaya, sunumun mantıksallığının ağır bastığı bir uyarlama anlayışı egemendir. Çoğu kez de kişi ve olaylar gereğinden fazla yüceleştirilmek suretiyle, konuya kendine özgü birçok anlatım olgusu da yüklenmektedir. Tarihsel sinemada, sanatsal yüceleştirme siyasal duruma yansımakta, filmin yapımına özellikle siyasal olaya damgasını vurmaktadır. Tarihsel sinemanın bu özelliği, özenle hazırlanıp, karmaşık bir durum sergileyen siyasal söylem ve anlatıma yansımakta, filmin geneline yayılarak, seyirciyi düşünmeye itmektedir. Bu duruma, siyasal mutlakiyetçiliği eleştirel bir yaklaşım içinde sunan, Abel Gance’ın 1960 yapımı Austerlitz savaşını konu alan, "Austerlitz" filmi iyi bir örnek oluşturmaktadır. Ayrıca filmde Napolyon'un iktidarının bir analizi yapılmaktadır. Yönetmenliğini William Wyler'in 1959 yılında yaptığı, sinema tarihinin en pahalı yapımları arasında kabul edilen Hristiyan Yahudi çatışmasını, tarihin derinlerinden beyaz perdeye yansıtan "Ben Hur" filmi de siyasal söylem ve konu karmaşasında bir başka örneği oluşturmaktadır. Zamanımıza daha yakın yapımlardan biri olan, Eric Rohmer’in 2001 yapımı "L’Anglaise et Le Duc" (İngiliz Bayan ve Duc) filmi de önemli örneklerdendir. Bu film, siyasal boyutu çift yanlı bir ayrıma sokmakta, önce, Marie Antoinette’in aristokrat İngiliz dostlarından birini Büyük Fransız Devrimi ve dekoru açısından ele almakta, daha sonra, tarihsel bir mantıksallık içinde bu sınıfsal ilişkiyi değerlendirmektedir. Tarihsel sinema, filmin konusu ve siyasal anlatımlar içinde izleyici ile siyasal bağlılığı karşı karşıya getirip, özdeşleştirmekte, bu biçimde onlara siyasal bir bilinci aşılamaya çalışmaktadır. İdeolojik sinemada daha farklı bir düzen vardır. O, propagandanın sanatsallığına dayanmaktadır. Simgesel uygulama ile toplumsal eylemi beyaz perdede buluşturmaktadır. İdeolojik sinema, izleyiciyi bir kamusal topluluğa dönüştürmekte, filmin içindeki siyasal olgu ve kahramanlarla, her bir izleyicinin özdeşleşmesini hedeflemektedir. Tarihsel sinema alanında, simgesel kimliğin sanatsal bir niteliğin ağır basmasına karşılık, ideolojik sinemada, filmin ilk başından yükümlülük altına girmiş bir topluluğun bulunması, izleyicileri yönünden kurgulanmış bir yükümlülük çeşidini oluşturması nedeniyle, tümüyle siyasal özelliğe dönüşmektedir. 2006 gösterime girmiş, Shane Meadows yapımı “This is England” Türkçe tanıtımı “Faşizme Karşı Muhalif Ruh” filmi, ideolojik sinemaya örnek olarak vermek mümkündür. Film 1983 yılının toplumsal ve siyasal olaylarını, Falkland savaşı, dazlaklar ve yabancı düşmanlığı örgüsü içinde beyaz perdeye taşımaktadır. Bunun yanında Ken Loach’ın 1998 yapımı "Benim Adım Joe" filmi yanında 2001 yapımı "Denizciler" ile, Mark Herman'ın 1997 yapımı "Üstatlar" filmleri ideolojik sinemaya seçkin birer örnek oluşturmaktadır. İdeolojik sinema, sanatsal yükümlülük ve sunum içinde yakaladığı olayları beyaz perdeye taşırken, bu olaylar üzerinden kendine özgü siyasal söylemler yaratmakta, bu söylemlerde filmin aktörlerinin izleyici ile özdeşleşmelerini sağlamaktadır. İdeolojik sinema, bu biçimde, siyasal kimliğin üç çeşidini buluşturmaktadır. Bunlar; yapımcının siyasal kimliği ile, filmdeki kişilerin ve izleyicinin siyasal kimliğidir. Belgesel sinema, biraz daha belli bir düzene sahiptir. Belgesel sinemada, bir yandan, siyasal bir olayın filmin sunumuna uygun analizi, veya siyasal bir kişiliğin bağlılığı etrafında bir merkezileşme, öte yandan da bir siyasal gerçekliğin ortaya konması ve araştırılması doğrultusunda bir uygulama söz konusudur. Bunun yanında, kurulan anlatım, durum sanatsallıktan uzaklaşmış değildir. Filmin kendini kanıtlaması, uygulamaya konu olan araştırmayı izleyicilerin uygun bulmasına bağlıdır. Burada, yine Ken Loach’ın Nikaragua’nın durumunu ve İngiltere’deki ekonomiyi siyasal bir durumu görünümde simgeleyen, onu bir kişide belgeleyen, 1996 yapımı « Karla’nın Şarkısı » ile bir 2007 Türk yapımı, Biket İlhan’ın yönetmenliğinde tamamlanan, dünyaca ünlü Türk şairi Nazım Hikmet’in yaşamından Bursa Hapishanesi yıllarını konu alan, komünizm ve insanlık ideallerinin bir kişilikte işlenip simgelendiği “Mavi Gözlü Dev” filmleri, önde gelen belgeseller arasında sayılabilir. Zaten belgesel bir filme özellik veren, siyasal bir durumun filmde, bir kişinin bakış açısıyla, yine bir kişinin aracılıyla toplumsal bir bağlılığın kurulması ve onun nesnelliğinde vurgulanmış olmasıdır. CÃ¼neyt Budak Cüneyt Budak (23 Eylül 1954, İstanbul - 2 Aralık 2009, İstanbul), Türk mimar, teorisyen ve eğitimci. 1954 yılında İstanbul'da doğan Budak, İstanbul Erkek Lisesi'ndeki ortaöğreniminin ardından, Ortadoğu Teknik Üniversitesi (ODTÜ) Mimarlık Bölümü'nde 1980 lisans, 1983 yüksek lisans ve 2003'te de doktora'sını tamamladı. Yüksek lisans çalışmasında ve sonrasında yapısalcılık ve göstergebilim alanlarına odaklandı, modern Türk mimarlık tarihini, mimari göstergebilim için kuramsal bir çerçeve içinde yeniden yazdı. Yeni Medya, Ontoloji, Felsefe, Semantik ve Sosyoloji konularında Akademik makaleler yazdı. Pek çok Türk mimarlık ofisinde serbest mimar olarak projeler üretti ve basılı medya deneyimi olarak pek çok büyük mimarlık yayınında yönetici editörlük görevlerinde bulundu. 2003 yılında 'Dünya Mimarlığı: Yerel Uygulamalar ve Küresel Bağlamları' başlıklı doktora tezini tamamladıktan sonra, Yeditepe Üniversitesi Görsel İletişim Tasarımı Bölümü'ndeki Yardımcı Doçentlik görevine başladı bu görevinin dışında aynı Üniversite'nin Mimarlık Bölümü'nde 'Enformasyon Mimarisi' alanında dersler verdi. İnteraktif küresel topluluklar ve Mimarlık alanındaki çalışmaları doğrultusunda Prof.Dr.Suha Özkan başkanlığında, Dünya Mimarlık Topluluğu (World Architecture Community) adlı uluslararası yayının koordinatörlüğünü ve sistem mimarlığını yaptı. Bu yayın dünya genelinde Akademik çevrelerce de beğenilip kabul görmüş bir eser olmuştur. Nişancı Mehmet Paşa İlköğretim Okulu Nişancı Mehmet Paşa İlköğretim Okulu, İstanbul Fatih'te yer alan bir ilköğretim okulu. Nişancı Mehmet Paşa İlköğretim Okulu ismini Sultan III. Murad devrinde yaşayan, Tezkirecilik ve Reisülküttaplık görevlerinin ardından nışancılık vazifesi ile görevlendirilen Osmanlı veziri Mehmet Paşa'dan almıştır. Okulun ilk binası 1455-1456 yılları arasında bir medrese olarak inşa edilmiştir. Sultan Abdülaziz dönemine kadar medrese olarak kullanılan yapı bir dönem Padişah'ın alayına evsahipliği yapmıştır. Cumhuriyetin ilanı ve yeni çıkarılan yasalar sonrası belediyeye devredilen bina 1923 yılında bulunduğu bölgenin okul ihtiyacı nedeniyle o zamanın Maarif Müdürü Tevfik Kuk ve Müdür Muavini İzzet Koçak'ın yardımlarıyla İstanbul belediyesinden alınarak Türkiye'nin 68. ilkokulu olarak açılmıştır. Okulun ilk adı açılış sırası nedeniyle 68. İlkokul olarak belirlenmiştir. İlk açılışında sadece 3 dersliği bulunan okul 1930 dan 1946 yılına kadar Beyceğiz Karakol sokakta 20.ilkokul adıyla anılan başka bir okul ile birleşerek ikili öğretime başlanmıştır. 1948 yılında öğrenci velilerinin katkılarıyla medrese kısmının önüne ek derslik yapılmış derslik sayısı 5'e çıkarılmıştır. Yine bu dönemde okulun ismi Nişanca Mehmet Paşa ilkokulu olarak değiştirilmiştir. 1989 yılında çıkan yangın nedeniyle bir yıl kadar kullanılamayan okul 2 Eylül 1997 yılında ilköğretim okuluna dönüştürülmüştür. Fatih ilçesinin gelişen nüfusu ve buna bağlı olarak artan öğrenci potansiyeli nedeniyle okulun ilk binası 2006 yılında yıkılıp bugünkü binası inşa edilmiştir. EmÃ®n Emin veya "Muhammed Emîn" Tam Adı: "Ebû Abdullâh "Emîn" Muhammed bin