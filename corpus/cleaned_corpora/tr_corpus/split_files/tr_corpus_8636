ile kalır ve onun yılan korkusunun nereden başladığı anlaşılır. Başka bir vagonda bir aslan ile yalnız kalan Jones'un kırbaç merakının nereden geldiği de buradan öğrenilir. Indiana aslan ile yalnız kaldığı vagondan hırsızların yardımı ile kurtulur. Hırsızlardan biri Indy'den haçı almak isterken yılanı alır ve bu sırada oluşan karmaşadan faydalanan Indy, sihirbazlık malzemelerinin olduğu bir bölüme geçer. Orada bir kutunun içine girer. Hırsızların lideri içeri geldiğinde kutuyu açar fakat Jones'u bulamaz. Indiana hızla trenden uzaklaşır. Babası Henry Jones'un (Sean Connery) yanına gelen Jones haçı müzeye götürmek ister fakat gelen görevliler haçı Indy'den alır ve sahibine verir. Hırsızların lideri de başındaki şapkayı Indiana Jones'un başına takar. Indiana Jones (Harrison Ford) haçı seneler önce kaptırdığı kişiden geri alır ve üniversitenin müzesine götürür. Ardından Kutsal Kase'yi arayan zengin koleksiyoncu Walter Donovan, Jones'tan yardım ister. Yardım istedikleri ilk kişinin Naziler tarafından kaçırıldığını söyleyen Donovan, bu sefer Indy'den yardım ister. Fakat Jones da ona babasına gitmesini önerir ve kaçırılan kişinin babası olduğunu öğrenir. İtalya'ya müze müdürü ve yakın arkadaşı Marcus Brody ile giden Indy, babasından Kutsal Kase ile ilgili bir harita alır. Indiana, Dr. Elsa Schneider ile bir kütüphaneye gider ve babasının bıraktığı ipucunu çözer. Kütüphanede bulduğu işaretin altına inerek Kutsal Kase'nin haritasını bulur. Kase'nin koruyucuları, Jones'u bu işten uzaklaştırmak için orayı ateşe verir. Indiana ve Schneider oradan kaçarlar ve bir tekneye binip koruyucular ile bir kaçma-kovalamaca yaşarlar. Koruyuculardan biri olan Kazım'ı bir geminin pervanesine yaklaştırarak sorguya tutan Indy, onların kasenin koruyucuları olduğunu ve kötü adamlar olmadıklarını öğrenir. Dr. Elsa Schneider ile işbirliği yapan Indiana, Nazilerin esiri olan babasını bulur. Ancak bu sırada Schneider kaybolur ve onu bulmaya gider. Onu bulan Indy,Walter Donovan'ın ve Schneider'in aslında Naziler ile çalıştığını öğrenir ve babasının Kase ile ilgili çalışmalarının bulunduğu defteri onlara vermek zorunda kalır. Fakat defterin ön önemli sayfaları koparılmıştır. Indiana o sayfaları Marcus Brody'ye verdiğini söyler ve onun hakkında bazı yalanlar söyler. Hatay Devleti'ne giden Brody'yi Sallah karşılar fakat Naziler Brody'yi kaçırmayı başarırlar. Oğlu ile sandalyeye bağlanan Henry Jones kurtulmaya çalışırken bir yangına sebebiyet verir. Kurtulmaya çalışan Indiana gizli bir geçit bulur. Bu geçitte Naziler ile mücadele eden Indy oradan da kaçmayı başarır. Dışarı çıkan Indiana bir tekneyi çalıştırır ve babası tekneye biner. Fakat Indiana babasını oradan çıkarır çünkü bu Naziler için bir tuzaktır. İkili bir motora binerler ve oradan uzaklaşırlar. Yolda motorsikletli askerler ile mücadele ederler ve kurtulmayı başarırlar. Fakat Henry Jones'un defteri Nazilerde kaldığı için geri dönmek zorunda kalırlar. İkili Berlin'e giderler. Indiana bir Naziden üniformasını çalar ve defteri Dr. Elsa Schneider'den geri alır. Indy, Schneider'ın yanından hızlıca uzaklaşırken önüne dikkatlice bakmaz ve Adolf Hitler'e çarpar. Indy'nin elindeki defteri alan Hitler bunu kendisine imzalaması için uzatıldığını sanır ve imzalar. Indiana ve babası bir zepline binerek Berlin'den Atina'ya gitmeye karar verirler. Fakat burada da Naziler ile karşılaşan Joneslar zeplinden bir uçağa binerek uzaklaşırlar. Uçarken diğer Nazi pilotlarıyla da savaşırlar. Düşman uçakları ateş ederek düşürmeye çalışan Henry Jones yanlışlıkla kendi uçaklarını vurur ve bir plaja düşerler. Henry Jones şemsiyesi ile plajdaki kuşları kovalar ve korkudan kaçmaya başlayan kuşlar Nazi uçaklarına çarpıp düşürürler. Joneslar daha sonra Sallah'ı da alarak Nazilerin elindeki Marcus Brody'i kaçırırlar. Kutsal Kase'yi bulmak için haritadaki yere giden ekip burada Naziler ve Walter Donovan ile karşılaşırlar. Donovan, Henry Jones'u vurarak Indiana'yı kutsal kaseyi almak için gitmeye mecbur bırakır. Indiana yol boyunca babasının defterinde de yer alan bulmacaları çözerek ilerler ve kaselerin ve onların koruyucusunun olduğu yere varır. Orada Kutsal Kase'yi 700 yıldır koruyan şövalye ile karşılaşır. En son bulmaca ise hangi kasenin İsa'nın kutsal kasesi olduğudur. Indiana'ın ardından Walter Donovan ve Dr. Elsa Schneider de gelirler. Schneider, seçtiği altın kaseyi Donovan'a verir. Sonsuz hayata kavuşma dileğiyle kaseden su içen Donovan, isteğinin aksine çabucak yaşlanarak ölmeye başlar. Indiana ise tahta olan kaseyi seçer ve babasına götürür. Donovan tarafından vurulan Henry Jones'un yarası iyileşir. Sonra yer çatlamaya ve ayrılmaya başlar. Kaseyi alabilmek için kendini çok zorlayan Schneider yere düşer. Schneider'i kurtarmaya çalışırken kendi düşen Indy de yakınındaki kaseyi alabilmek için kendini zorlar fakat babasının isteğiyle vazgeçer. Joneslar, Sallah ve Marcus Brody mağaradan çıkarlar. Mağaradan çıkmadan önce görevini tamamlayan Kutsal Kase Şövalyesi arkalarından onlara bakar ve eliyle selamlar. Hepsi kendi atlarına binerler. Brody yanlışlıkla atını hareket ettirir ve ona hakim olamaz. Ardından Güneş'in batışı eşliğinde ekip, çölde yavaşça kaybolur. Sean Connery'nin oynadığı Profesör Henry Jones rolü için Jon Pertwee ve Gregory Peck'in de adı geçmişti. "Kutsal Hazine Avcıları"'da Toht karakterini oynayan Ronald Lacey bu filmde Heinrich Himmler rolü ile cameo yaptı. Diğer iki filmde beş farklı rolde görünene Pat Roach, zepline giren Albay Vogel'in yanındaki Nazilerden biri olarak küçük bir rolde yer aldı. Kostüm tasarımcısı Anthony Powell da filmde, Nazi üniformalı Almanlardan biri olarak göründü. Julian Glover'ın eşi Isla Blair, kocasının oynadığı Walter Donovan karakterinin karısını oynadı. River Phoenix'in Indiana Jones'un küçüklüğünü oynadığı ve babasının yanına geldiği sahnede Profesör Henry Jones'u Alex Hyde-White canlandırdı. Fakat Hyde-White'ın yüzü gözükmedi. Yapımda, James Bond filmlerinde yer almış dokuz oyuncu oynadı. Sean Connery (James Bond), Alison Doody (Bond kızı), Michael Byrne ve Billy J. Mitchell (ofis yöneticileri), Vernon Dobtcheff (gece kulübü sahibi), Julian Glover, Stefan Kalipha, Pat Roach (Bond kötüleri) daha önce bu serinin filmlerinde yer almışlardı. "" 'ın finansal ve eleştirel açıdan umulanı yakalayamamasının ardından Steven Spielberg, George Lucas'a üçlemenin son filmini çekmek istediğini söyledi.". Spielberg, "Yağmur Adam" ve "Büyük" filmlerini çekmekten vazgeçmişti. Üçüncü filmin konusu için Maymun Kral düşünülüyordu. Chris Columbus adı, "Indiana Jones and the Monkey King" "(Indiana Jones ve Maymun Kral)" olan bir taslak yazdı. Lucas, Kutsal Kase fikrini ortaya attı. Fakat Spielberg, "Monty Python and the Holy Grail" adlı parodi filminde işlendiği için bu fikri beğenmedi. Onun için de baba-oğul hikâyesi anlatmak gündeme alındı. Spielberg "herkesin aradığı Kutsal Kase hikâyesine baba-oğul ilşkisi de dahil edilebilir" diye düşündü." Harrison Ford devam filminde daha kurnaz olmalarını söyledi. Sonra Lucas Kusal kase avının olduğu hikâyeye Indiana'nın babasını dahil etti. Lucas ilk olarak Indiana Jones'un gençliğini gösteren sahneyi gündeme aldı. Spielberg ile Mor Yıllar (1896) ve Güneş İmparatorluğu (1985) filmleriyle çalışan Menno Meyjes ve yardımı senarist Jeffrey Boam senaryoyu yazdılar. Tom Stoppard da diyalogları düzenledi. Stopppard bu iş için 120 bin dolar avans aldı. Film gösterimden çıkınca da 1 milyon dolar daha aldı. Ayrıca Henry Jones Sr.'ün karısı ve Indiana Jones'un annesi de hikâyede vardı. Fakat Spielberg karakteri senaryodan çıkardı. 36 milyon dolar bütçeli, Indiana Jones serisinin üçüncü filmi "Son Macera" 'nın çekimlerine 16 Mayıs 1988'de başlandı. Çekimler, Venedik, Ürdün, Avusturya, Almanya, Colorado, New Mexico, Utah ve Teksas'ta gerçekleştirildi. Colorado ve New Mexico'daki sahneler Mayıs ve Ekim ayları arasında haftanın yedi günü çekildi. Venedik şehrindeki çekimler, 7 Ağustos 1988'de başladı ve Church of San Barnaba ile Campo San Barnaba'da gerçekleştirildi. Spielberg tank dövüşü sahnelerinin kısa olmasını ve iki günde çekilmesini planlamıştı. Fakat sahne uzadı ve düblörlerin yardımı ile çekildi. Uçakların savaştığı sahne ise Mallorca'da çekildi. Uçakların düşürülmesi için korkutulmaya çalışılan kuşlar hareket etmiyorlardı. Spielberg oradaki kuşlar yerine güvercinleri koymayı kararlaştırdı. Filmin Hatay Devleti çekimleri İspanya'daki Grana'da şehrinde yapıldı ve üç hafta sürdü. Brody'yi kaçırma sahnesi burada gerçekleşti. Indiana Jones ve babasının defteri geri almak için gittiği Berlin sahneleri İngiltere'in başkenti Londra'daki Buckinghamshire'da gerçekleştirildi. Ayrıca İngiltere'deki Port of Tilbury (bot takip sahneleri), Royal Masonic School for Girls, Hertfordshire, Stowe School ve Royal Horticultural Society'de de (Berlin havaalanı) çekimler yapıldı. Kanyon sahneleri Ürdün'deki Petra ve Edom dağlarında çekildi. River Phoenix'in olduğu sahnelerin çekimine Ekim ayında başlandı. Tren sahneleri Colorado'daki demir yollarında çekildi. Filmin son çekimleri Teksas'ın Clyde kentinde yapıldı. Spielberg, filme Lucas Vadisi'nin arkasında bulunan Tamalpais Dağı'nda çekilen motor sahnelerini ekledi. Filmin çekimleri 30 Eylül 1988 tarihinde sona erdi. Film, Panavision Panaflex ve Panavision Lenses kameraları ile çekildi. Londra'daki Rank Film Laboratuvarı'nda renkler düzenlendi. Özel efektler George Lucas'ın Industrial Light & Magic şirketi tarafından hazırlandı. Filmdeki tank dövüşü sahnesinde kullanılan atlar aynı yıl gösterilen Rambo III filminde de kullanıldı. Indiana Jones serisinin üçüncü filmi olan "Indiana Jones: Son Macera" (Indiana Jones and the Last Crusade) filminin afişlerinde yer alan sloganlar şunlardı; Film, Kuzey Amerika'da 2.327 sinema salonunda gösterime girdi. Sinemalarda gösterilmeden önce PG-13 sertifikası aldı. İtalya'daki ilk gösterimi Venedik Film Festivali'nde gerçekleşti ve "Indiana Jones e l'ultima crociata" adı ile gösterildi. İlk haftasında 29.355.021$ kazandı. "Son Macera", yaklaşık olarak Kuzey Amerika'da 197 milyon dolar, dünya çapında ise 474 milyon dolar kazandı. Yapım dünya çapında en çok hasılat yapan yetmiş üçüncü film oldu. Film yorumcular tarafından olumlu eleştiriler aldı. BBC'den Neil Smith filmi "görmeye değer bir tecrübe" olarak tanımladı. Filmcritic.com sitesinden Pete Croatto filmin "karıştırılmamış bir eğlence" olduğunu yazdı. Film Box Office Mojo sitesinde B+ derecesi aldı. Film En İyi Müzik Efekti, En İyi Orijinal Şarkı ve En İyi Müzik dallarında Akademi Ödülü'ne aday oldu. En İyi Müzik Efekti dalında ödülü kazandı ve Sean Connery performansı sayesinde Altın Küre adayı oldu. Ayrıca sitenin "En İyi Macera Filmleri" listesinde elli film arasında 21. sırada, "En İyi Aksiyon Filmleri" listesinde 30. sırada kendine yer buldu. Rotten Tomatoes sitesindeki puanı %89 oldu. İngiliz sinema dergisi Empire'ın 10.000 dergi okuru, 150 film yönetmeni ve 50 film eleştirmeninin oylarıyla düzenlediği, "Tüm Zamanların En Muhteşem 500 Filmi" anketinde 306. sırada kendine yer buldu. Filmin değerlendirildiği metindeki "..."Spielberg belli ki yeni bir şeyler yapmak için çok uğraşmış. Ama yine de bu, Indy külliyatının en zayıfı olmaktan kurtulamıyor"..." cümleleri ile "Son Macera" 'ın serinin en zayıf yapımı olduğu vurgulandı. Metinde ayrıca, Sean Connery'in canlandırdığı baba Jones'u filme yerleştirmenin başarı olduğunu belirten ifadeler de yer aldı. "Son Macera", Steven Spielberg'in Indiana Jones serisinde favori filmi oldu. "Indiana Jones: Son Macera" için hazırlanan lazerdiskler ve VHS'ler 1990 ve 1999 yıllarında piyasaya sürüldü. Ekim 2003'te serinin diğer iki filmi "Kutsal Hazine Avcıları" ve "" ile birlikte bir DVD setinde satışa sunuldu. 2008 senesinde hazırlanan yeni DVD baskısı 2003 yılındaki DVD'de bulunan özelliklere ve yeni seçeneklere sahip olarak satılmaya başlandı. 1989 yılında, LucasFilm, yapımdan uyarlanan "Indiana Jones and the Last Crusade: The Graphic Adventure" ve "Indiana Jones and the Last Crusade: The Action Game" adlı oyunları satışa çıkardı. Oyun, LucasArts'ın oyun çağında çıkardığı "Maniac Mansion", "The Secret of Monkey Island", ve "Indiana Jones and the Fate of Atlantis" adlı oyunlarla birlikte en iyilerden biri olarak kabul gördü. NES şirketi de izin almadan bir oyun çıkardığı için iki farklı oyun çıkarıldı. Ayrıca Game Boy ve Game Gear konsolları için de "Indiana Jones and the Last Crusade" filminden uyarlanan video oyunları piyasaya sürüldü. 1994 yılında yeni bir devam filminin gündemde olduğu sıralarda JVC, Nintendo'nun Super Nintendo Entertainment System için hazırlanan "Indiana Jones' Greatest Adventure" adlı oyunu yayınladı. LucasArts ve Factor 5 oyunu geliştirdiler. 2008 yılında, LucasArts, "Lego Indiana Jones: The Original Adventures" adlı oyunu yayınladı. Oyunda serinin ilk üç filmden uyarlanmış hikâyeleri mizahi bir şekilde işlenmişti. Hasbro şirketinin film için çıkardığı oyuncaklar 2008 yılının Temmuz ayında satışa çıkarıldı. Film ile ilgili soundtrack WEA şirketi tarafından 1989 yılında piyasaya sürüldü. Albümde on üç adet beste bulunmaktadır. John Williams bu albümü Hollywood Stüdyo Senfoni orkestrası ile kaydetti. Concord Music Group şirketi, diğer Indiana Jones filmlerindeki parçalar ile birlikte 11 Kasım 2008 tarihinde yeni besteler ekleyerek beş diskli bir paket olarak yeniden satışa çıkardı. Her ne kadar basit görünseler de, albümdeki parçaların, dinleyeni heyeanlandırdığı belirtildi. Indiana Jones: Son Macera filmi, toplam 22 tane adaylığın arasında 7 tane ödül kazandı. Kutup korsan martısı Kutup korsan martısı ("Stercorarius parasiticus"), Stercorariidae familyasından, martı iriliğinde, saldırgan bir kuş türü. Kutup korsan martısı, balıklarla ve başka kuşların yumurta ve yavrularıyla beslenir. Kutup korsan martısı, yumurtlamak için yazı Kuzey Kutbu'nda, kışı daha güneylerde geçirir. Türkiye'de ise Karadeniz bölgesinde görünür. Murat Ertel Murat Ertel (d. 1964, İstanbul) Türk müzisyen. Zen ve Baba Zula gruplarının kurucularından. Grafik sanatçısı Mengü Ertel’in oğludur. Zen ile doğaçlama bir müzik yapıyor iken Baba Zula'da Türk kökenlerine yönelen Ertel, bu grup ile film ve tiyatro müzikleri de bestelemiştir. Ayrıca müzik yapımcılığı da yapmaktadır. Mimar Sinan Güzel Sanatlar Üniversitesi'nde televizyon, Boğaziçi Üniversitesi'nde İngiliz dili ve edebiyatı okudu. Koca Kafalar Televizyonu Koca Kafalar TV, Kanal D’de 13 Temmuz'da başlayan bir mizah - eğlence programıdır. 5 Ekim 2009′da Koca Kafalarla Baba Haber Bülteni olarak başladı Grafi2000 Prodüksiyon tarafından hazırlanan, Berk Tokay,Vural Yaşaroğlu ve Varol Yaşaroğlu’nun “Koca Kafalar”ı canlandırdığı programın yapımcılığını Varol Yaşaroğlu üstleniyor. Programda her hafta, “Koca Kafalar”ın ünlü bir konuk ile yaptığı talk show, halktan kişilerin ve ünlülerin de rol aldığı “Koca Kafalar” skeçleri ile renklendiriliyor. Satin Doll Satin Doll, Johnny Mercer, Duke Ellington ve Billy Stayhorn tarafından yazılan bir caz standardı. Şarkı 1953'te yazıldıktan sonra Ella Fitzgerald, Frank Sinatra ve Nancy Wilson gibi şarkıcılar tarafından sayısız kez kaydedilmiştir. Satin Doll orijinal olarak Do majör tonunda yazılmasına karşın, tıpkı diğer caz standartları gibi, vokalistin ses aralığına uyması için sıklıkla transpoze edilmiştir. Şarkı enstrümantal olarak zirvede olduğu sıralarda, ABD'nin en iyi bestecilerinden biri olarak görülen Johnny Mercer tarafından sözleri de yazılmıştır. Genel olarak şarkının Duke Ellington tarafından değil, 1939 yılında Ellington'ın orkestrasına 22 yaşında katılan ve Ellington ile yakın olarak çalışan piyanist Billy Stayhorn tarafından yazıldığına ve daha sonra Ellington tarafından düzenlendiğine inanılır. 1950'lerin popüler grubu The Gaylords, şarkının Johnny Mercer'in yazdığı sözlerden farklı sözleri içeren bir versiyonunu seslendirmiştir. Gümüş gol Gümüş gol futbol maçlarında normal sürenin yetmediği durumlarda kazanan takımı belirlemek için kullanılan kurallardan biridir. Buna göre maça 15 dakikalık bir uzatma devresi eklenir. Eğer bu 15 dakikalık sürede bir takım eşitliği kendi lehine bozarsa maç 15 dakikalık uzatma devresi sonrası sona erer ve maçı o takım kazanır. Eğer eşitlik bozulmaz ise bir tane daha 15 dakikalık uzatma devresi oynanır. Bu devrelerde atılacak ve kazananı belirleyecek goller gümüş goldür. Eğer gümüş gol olmazsa, penaltı vuruşlarına geçilir. Altın golün aksine gümüş gol atıldığı anda maç sona ermez. Bunun için 15 dakikalık devrenin sona ermesi beklenir. 1996'da altın gole geçilmiş, 2003'te gümüş gole geçilmiştir. 1 Temmuz 2004'ten itibaren ise iki kural da kaldırılmıştır. Günümüzde, 90 dakika sonunda kazanan belirlenemezse, toplam 30 dakikalık uzatma devresi, her koşulda ve atılabilecek tüm gollere rağmen sonuna kadar oynanmaktadır. Watermelon Man (şarkı) "Watermelon Man", Herbie Hancock tarafından yazılan bir caz parçası. İlk kez 1962'de çıkarttığı "Takin' Off" adlı albümde görülmüştür. 1973'te çıkan "Head Hunters" adlı albümünde ise şarkıyı tamamen farklı bir tarzda düzenleyip tekrar piyasaya sürmüştür. John Howard John Winston Howard (d. 26 Temmuz 1939, Sidney), Avustralya'nın 25. başbakanıdır. Ülkenin en uzun süre başbakanlık yapan ikinci siyasetçisidir. 1995 yılından itibaren Avustralya Liberal Partisi'nin başkanıdır. İlk defa 11 Mart 1996 yılında başbakan seçilmiş ve daha sonraları 1998, 2001, 2004 başbakanlık seçimlerini kazanarak, aralıksız on bir yıl süreyle başbakanlık yapmıştır. John Howard 1961'de Sidney Üniversitesi'nin hukuk bölümünü bitirip avukat olarak görev yapmıştır. Howard 1974'ten bugüne kadar parlamento mensubudur ve Bennelong vekilidir. Malcolm Fraser ve Doug Anthony hükûmeti sürecinde 1975-1977 arası ekonomi ve tüketici koruma bakanı, 1977-1983 yıllarında maliye bakanı görevini üstlenmiştir. 1985-1989 yıllarında muhalefet ana lideri olup, nihayet 1996 yılı genel seçimlerde ilk defa başbakan olarak seçilmiştir. 1996'da Port Arthur (Tasmania)´da yaşanan bir silahlı şiddet olayından sonra, ilk başbakanlık sürecinde sivillerin yarı-otomatik silah edinmesini önlemek için çeşitli kanunsal zorluklar çıkarmıştır. Avustralya ulusal telefon şirketi Telstra'yı parsiyel olarak özelleştirme isteği Avustralya Senatosu tarafından reddedilmiştir. Siyaset hayatında bir diğer önemli nokta ise, şeffaf hükûmet kurmak ve sağlamak için uyguladığı ciddi kuralların, 5 Bakanını görev süreçleri dolmadan istifa etmeye sürmüştür. 2 diğer Bakanı kurtarmak için, uyguladığı kuralları tekrar kaldırarak bu bakanlarında istifasını engellemiştir. Şeffaf Hükümet kurmak ve sağlamak için uyguladığı kurallar özellikle adaletli siyaset ve serbest ticaretin sürtüşmesi ve çakışmasından ibarettir. MS Tampa olayı ikinci başbakanlık döneminde kendisine olağanüstü ağır uluslararası tepki sağlamıştır. Norveç bandıralı MS Tampa gemisi Avustralya yakınlarında Afgan göçmen ve mülteci taşıyan bir geminin batması ile, Uluslararası Deniz Antlaşması ve insani müdahale nedenlerinden dolayı, çok sayıda insanı gemiye almış ve böylece hayatlarını kurtarmıştır. Bu gemi Avustralya Hükümetinden bu kurtarılan insanları Avustralya limanına getirmek istemiştir. John Howard bu isteği reddetmiştir ve bu Norveç gemisine Avustralya Deniz Kuvvetleri ile Avustralya karasularına yaklaşmamasını tehdit etmiştir. Bu olay Avustralya, Norveç ve Singapur'da bir takım diplomatik krize yol açmıştır. Bu arada John Howard çok acı ve yalan bir iftirada bulunmuştur. Afgan mültecilerin kendi çocuklarını denize atarak öldürdüklerini öne sürüp, Avustralya'yı tehdit ettikleri ifadesinde bulunmuştur. Howard, böyle bir tehdit yoluyla Afgan mültecilerin Avustralya'ya yasa dışı girmelerine göz yummayacağını açıklamıştır. Bu mülteciler daha sonra Avustralya Devleti'nin bir miktar para ödemesiyle, bu insanları Nauru'ya göndertmiştir. Mülteciler burada bir Avustralya tarafından yürütülen bir mülteci kampına sokulmuştur. Bu tip mülteci politikası Pacific Solution (Pasifik Çözümü) sonra Manus´ada uygulanmıştır. 2002'de Bali'de meydana gelen ve çoğu sayıda Avustralyalıların ölümüne sebep olan bombalı saldırıdan sonra, George W. Bush'un Terörizme karşı savaş tutumundan yanadır ve aktif şekilde dünyada ABD'nin yanında rol oynadı. Mart 2003'te, Saddam Hüseyin'nin kitlesel silah sakladığı ve bu nedenden Saddam Hüseyin'in iktidardan kaldırma isteği ile ABD ve Birleşik Krallık devletlerine, Irak'a asker çıkartarak aktif yardım sağlamıştır. Zamanında bu politika Avustralya halkını polarize etmiştir ve bu öne sürülen silahlar bulunamayınca halkın kendisine olan güveni sarsmıştır. Ama buna rağmen Ekim 2004 halk John Howard'ı dördüncü kez art arda başbakanlığa seçmiştir. Bu arada partisinin Avustralya Senatosu'nda çoğunluğu elde ederek, başlanmış olan Avustralya ulusal telefon şirketi Telstra'yı tamamıyla özelleştirmiştir. Semaver Kumpanya Semaver Kumpanya İstanbul'da Kocamustafapaşa semtinde kurulu bir özel tiyatrodur. 2002 yılında Işıl Kasapoğlu önderliğinde kuruldu. Oyunlarını, 1972'de Altan Erbulak ve Metin Serezli tarafından açılan ve içinde pek çok tiyatro grubunu barındırmış olan Çevre Tiyatrosu'nda sahnelemektedir. İstanbul'daki diğer tiyatrolardan uzak bir semtte bulunan tiyatro, ucuz bilet satarak geniş kitlelere açılma yolunu seçmiştir. Sahnelediği oyunlar ile pek çok ödülle layık görülen Semaver Kumpanya, aynı zamanda eğitim merkezi olarak çalışır ve salonun sanat merkezi olarak kullanılır. 2002 yılında ilk oyunu Onikinci Gece'nin ardından Kuşlar Meclisi'ni ve "Nasreddin Hoca" adlı çocuk oyununu sahneleyen Semaver Kumpanya, 2003 yılında Henry Purcell'in "Dido ve Eneas Operası"'nı sergiledi ve Türkiye'de opera sahneleyen ilk özel tiyatro topluluğu oldu. Türkiye’deki kukla tiyatrosunun öncülerindendir. Oyuncuları, Fransız kuklacı Karina Cheres önderliğinde kuklalar ve kukla oyunları yaparak bu geleneği yaşatmaya çalışmaktadır. Semaver Kumpanya, 2007 yılında Çevre Tiyatrosu’nun pasajında, bütün içeriğini sadece tiyatro kitapları ve metinlerinin oluşturduğu bir tiyatro kütüphanesi kurmuştur. Kütüphanede Fransızca ve İngilizce tiyatro metinlerinin ve tiyatro ile ilgili birçok teori kitapları bulunur. Yönetmen Mehmet Ulusoy'un reji notların ve tiyatro kitapları kütüphanenin koleksiyonundadır. Ekrem Alican Ali Ekrem Alican (1916, Adapazarı - 17 Haziran 2000, İstanbul), Türk siyasetçi ve maliyeci. 1937'de Mülkiye Mektebi maliye şubesini bitirdikten sonra Maliye Bakanlığı'na girdi. Lisansüstü eğitimi için gönderildiği İngiltere'de Londra Ekonomi Okulu'ndaki eğitimini II. Dünya Savaşı nedeniyle yarıda bıraktı. Maliye müfettişliği görevinde bulunduktan sonra 1947'de devlet hizmetinden ayrılarak, Adapazarı'nda ticaretle uğraştı. 1950 ve 1954'te Demokrat Parti'den (DP) Kocaeli milletvekili seçildi. 1955'te DP içindeki "ispat hakkı" hareketine katıldı ve tartışmalar sonucunda DP'den ayrılan dokuz milletvekiliden bir oldu. DP'den ayrıldıktan sonra Hürriyet Partisi kurucuları arasında yer aldı. 1957 Seçimlerinde Hürriyet Partisi'nden aday oldu ama seçilemedi. 1958'de Hürriyet Partisi'nin Cumhuriyet Halk Partisi'ne katılma kararına karşı çıktı. 27 Mayıs Darbesi'nden sonra kurulan I. Gürsel Hükümeti'nde maliye bakanı oldu ve Kurucu Meclis Bakanlar Kurulu Üyeliği (6 Ocak 1961 - 15 Ekim 1961) yaptı. Siyasi etkinlikler serbest bırakıldıktan sonra bazı eski Hürriyet Partili ve Demokrat Partili yakınlarıyla Yeni Türkiye Partisi'ni (YTP) kurdu ve genel başkan oldu. 1961 yılında Sakarya milletvekili seçildi. İsmet İnönü'nün ikinci koalisyon hükûmetinde, koalisyon ortağı YTP'nin genel başkanı olarak devlet bakanı ve başbakan yardımcısı oldu. Yeni Türkiye Partisi'nin 1963 yerel seçimlerindeki başarısızlığı üzerine koalisyondan çekildiği 27 Kasım 1963 tarihine kadar bu görevde kaldı. 1965 yılında yeniden Sakarya milletvekili seçildi. YTP'nin giderek erimesi karşısında 1966 yılında genel başkanlıktan, 1969 yılında da aktif siyasetten çekildi. Yapı Kredi Bankası Yönetim Kurulu Başkanlığı görevinde bulundu. 17 Haziran 2000 tarihinde İstanbul'da vefat etti. Memleketi Adapazarı'nda toprağa verildi. Sadri Alışık Kültür Merkezi Sadri Alışık Kültür Merkezi, İstanbul'da yerleşik bir özel sanat kurumudur. Çolpan İlhan'ın yönetiminde 1997'de Beyoğlu'nda kuruldu. Yeri, ilk kez 1951 yılında Muhsin Ertuğrul'un kurduğu Küçük Sahne Tiyatrosu'nun sahne aldığı, daha sonra 1957'de Dormen Tiyatrosu, 1962'de Gülriz Sururi - Engin Cezzar Tiyatrosu olarak, daha sonra da bir süre Ferhan Şensoy - Ortaoyuncular'ın sahnesi olan 250 kişilik salon olan; Beyoğlu İstiklal Caddesi'nde 1877’den kalma tarihi Atlas Pasajı'nın içindeki "Küçük Sahne"'dir. Bugün tiyatro oyunları sergilemenin yanı sıra eğitim merkezi olarak da hizmet vermektedir. 2012 Yılında Konservatuvar Bölüm kurulmuştur. 2 yıl eğitim vermektedir. Her yıl "Sadri Alışık Sinema ve Tiyatro Ödülleri" dağıtmaktadır. Diyarbakır Havalimanı Diyarbakır Havalimanı , Türkiye'nin Güneydoğu Anadolu Bölgesi'nde bulunan Diyarbakır iline hizmet veren uluslararası havalimanı. 1952 yılında hizmete giren ve şehre uzaklığı 11 km olan havalimanı, sivil-askerî kategoridedir. 16/34 pistinin boyutları 3549x45 olup beton kaplamadır. Yolcuya açık alanlar 95.691 m² olup 1100 araçlık otopark kapasitesine sahiptir. Havalimanına ulaşım taksi ve belediye otobüsleriyle sağlanmaktadır. 2008 yılı itibarıyla ILS kullanılmaya başlanmıştır; bu da düşük görüş şartlarından kaynaklanan sefer iptallerini büyük ölçüde azaltmıştır. 2016 yılında hizmete giren yeni terminal binası altı adet körüğe sahiptir.Altı adet körük dışında dört uçağa da körük dışında hizmet verebilme kapasitesindedir. Böylelikle toplam on uçağın yanaşabileceği büyüklüktedir. Yeni terminal binası ile yıllık yolcu kapasitesinin yaklaşık 5 milyon kişi olması beklenmektedir. Diyarbakır Havalimanı, 1952'de açıldı. 2012'de Amerikalı Ermeni Zuart Sudjian, Diyarbakır Havalimanı'nın üzerine kurulduğu arazinin kendisine miras kaldığını belirterek miras haklarına sahip olduğunu iddia etti. Sudjian'a göre arazi, kendisinin üyesi olduğu Basmacıyan ailesine aitti ve ailenin Ermeni Kırımı'ndan kaçması üzerine devlet tarafından kamulaştırılmıştı. Daha sonradan mülkün kadastro çalışmaları sırasında devlete tahsis edildiği ortaya çıktı. Sudjian, avukatı Ali Elbeyoğlu aracılığıyla araziyi geri almak için dava açtı ancak Nisan 2013'te Diyarbakır 5. Asliye Hukuk Mahkemesi, zamanaşımı gerekçesiyle davayı reddetti. Bunun üzerine dava Yargıtay'a götürüldü ve Yargıtay, yerel mahkemenin kararını bozdu. Gelen-giden yolcu katlarının ayrı bölümlerde olduğu toplamda 61.480 m² alana sahip terminaldir. Adana,Ankara,Antalya,Bursa, İstanbul Atatürk Havalimanı,Sabiha Gökçen Havalimanı,İzmir ve Van'a yapılan uçuşlarda bu terminal binası kullanılmaktadır. 3.557 m² gelen yolcu olmak üzere toplamda 53.381 m² iç-dış hat giden (ortak) yolcu salonu alanına sahip terminal binasıdır. Bu terminalden Hac ve Umre dönemlerinde Suudi Arabistan 'a onun dışında ise düzenli olarak Lefkoşa ile Erbil'e aktarmasız karşılıklı seferler düzenlenmektedir. Stockholm sendromu Stockholm sendromu, rehinenin kendisini rehin alan kişiyle olası diyalog sürecinde oluşan, duygusal anlamda sempati ve empati oluşması olarak özetlenebilecek psikolojik durumu anlatan bir terimdir. Psikiyatr Nils Bejerot tarafından adlandırılan sendrom, ismini 1973 yılında İsveç'in başkenti Stokholm'de yaşanan bir olaydan almaktadır. Banka soyguncusu tarafından altı gün boyunca rehin tutulan bir kadın, soyguncuya duygusal olarak bağlanır. Serbest kaldığında soyguncuyu savunmakla kalmaz, nişanlısını terk ederek kendisini rehin alan banka soyguncusunun hapisten çıkmasını bekler. Büveyhîler Büveyhîler (Arapça: الدولة البويهية al-Dawla al-Buwayhīya, Farsça: آل بویه āl Būya; k. 945 - 1055), İran ve Irak'ta hakimiyet sağlayan İrani ve Şii karakterli bir hanedan. Deylemlilerin kurduğu en güçlü hanedan olarak sayılır. Büveyhîler ilk önce Kuzey İran'a sahip olmuş daha sonra güneye çekilmişlerdir. Deylemlilerin kurduğu bir devlettir. Deylemliler etnik kökeni kesin olarak bilinemeyen İran'ın kuzeyinde Hazar Denizi'yle Kazvin arasında Gilan eyaletinin bir kısmında dağlık bölgede yaşayan kavmin adıdır. İranî olmayan bir halk olduğu iddia edilir. Kimi rivayetlerde Arap asıllı oldukları iddia edilmiştir ancak kabul görmemiştir. Deylemlilerin bölgedeki işgal ve gelişmelerden sonra yaşadıkları bölgeyi terk edip Fırat, Murat(Dicle) nehirleri ve Dersim bölgesine 933-1055 yıllarında yerleşip bölgedeki yerli halkla kaynaşarak bugünkü Zazalar olduğu düşünülür. Şiî bir devlet olan Büveyhîlerin egemenliği 932'den 1055'e kadar sürmüştür. Bu hanedana adını veren Ebu Suca Büveyh, savaşçı bir kabilenin başkanıdır. Oğullarından Ali Fars'ta, Hasan Rey'de ve Ahmet de Kirman'da bir Büveyh Beyliği kurmuştur. Büveyhoğulları zamanla batıya ilerleyerek Bağdat'ı egemenliği altına almıştır. Büveyhoğulları daha sonra Halife'yi emrine almıştır. Halife Büveyoğullarının başkanını vali (emirül ümera) atamıştır. Büveyhoğulları daha sonra da halife'nin gözlerine mil çektirerek yerine başka bir halife getirmiştir. Artık Abbasi Halifeleri, Büveyhoğullarının kuklası olmuştur. Üç ayrı Büveyhîler Beyliği birleşince devlet güçlenmiştir. Devleti birleştiren Adudüddevle ölünce 983'te yeniden karışıklıklar ortaya çıkmıştır. İki kola ayrılan Büveyhoğullarından birine 1029'da Gazneli Mahmut son vermiştir. Adud al-Daula zamanında ülkede birçok cami ve hastane yapılmıştır. Bunlar Moğol istilaları sonucu yakılıp yıkılmıştır. Büveyhoğullarının Bağdat'taki Türk komutanları zaman zaman Büveyhoğullarına karşı ayaklanmıştır. Bu nedenle Büveyhoğullarının diğer kolu da zayıflamaya başlamıştır. Büveyhoğullarının baskısından kurtulmak isteyen Abbasî Halifesi Kaimbiemrillah Büyük Selçuklu Sultanı Tuğrul Bey'den yardım istemiştir. Tuğrul Bey 1055'te Bağdat'a yaptığı seferde Büveyhoğuları ile savaşmış ve onları ağır bir yenilgiye uğratmıştır. Büveyoğulları hükümdarını esir alan Tuğrul Bey bu devlete son vermiştir. Büveyhoğulları zamanında birçok mimari eser de yapılmıştır. Büveyoğulları bugünkü İran, Irak, Azerbaycan ve Türkiye topraklarının belli bir kısmına hakim olmuş bir hanedandır. Büveyh hükümdarları devleti genelde Fars, Jibal ve Irak'tan yönetmiştir. Ülke üçe bölünmüş olduğundan üç ayrı hükümdar tarafından yönetilmiştir. Fars kolu Selçuklular'a dahil olmuştur. Rey kolu Gazneliler'e dahil olmuÅŸtur. Irak kolu Selçuklular'a dahil olmuştur. Bazı küçük bölgeleri yöneten Büveyh hükümdarlarıdır. Basra BÃ¼veyhleri Fars Büveyhlerine katılmıştır. Hamedan BÃ¼veyhleri Kerman BÃ¼veyhleri Fars Büveyhlerine katılmıştır. Huzistan BÃ¼veyhleri Fars Büveyhlerine katılmıştır. Piket Geçmişi 15.yüzyıla kadar uzanan bir kâğıt oyunu. Temelde iki kişilik bir oyundur,ama 3 ya da 4 kişilik türleri de vardır. As, papaz, kız, vale, 10'lu, 9'lu, 8'li ve 7'liden olşuan 32 kâğıtla oynanır. Taç Çapa Karo Sinek Maço Karo istediğin pulla oyunanır Oyunculara bir kerede ikişer ya da üçer olmak üzere on ikişer kâğıt dağıtılır. Kalan 8 kâğıt ters olarak yere konur. Elinde renkli kâğıt olmayan oyuncu bunu açıklar ve 10 puan alır. Daha sonra oyuncular ortadan kâğıt çekip atarak ellerini istenen bileşime sokmaya çalışırlar. Her oyuncu kâğıt çektikten sonra elindeki kağıdın puan alıcı 3 bileşimden hangisine girdiğine bakar. Bu bileşimler, sayı, dizi ve takım bileşimleridir. Her bileşim için yalnızca bir oyuncuya puan verilir. Sayı bileşimi aynı suitten en fazla kağıdın, dizi bileşimi aynı suitten birbirini izleyen en fazla kağıdın, takım bileşimi ise 10 ya da 10'un üzerindeki kâğıtların 3 ya da 5 inin bir araya getirilmesidir. Her oyuncu elinde hangi bileşimden olduğunu açıkladıktan sonra, kâğıt dağıtmayan oyuncu elini açar. Öteki oyuncunun elinde de aynı bileşimden varsa iki bileşim karşılaştırılır. Bileşimi daha üstün olan kazanır. Koz sayıları renk yoktur. Piket geneleksel olarak 6 el oynanır. Phokos Phokos, Yunan mitolojisinde Aigina kralı Aiakos ile bir Nereid olan Psamathe'nin oğlu. Psamathe'nin Aiakos'un elinden kaçmaya çalışırken ayıbalığı (Yunanca: phoke) kılığına girmesi nedeniyle bu adı almıştır. Aiakos'un meşru oğulları Peleus ve Telamon, Phokos'un üstün atletik yeteneklerini çekemezler ve anneleri Endeis'in de kışkırtmasıyla onu öldürmeye karar verirler. Çektikleri kura sonunda Phokos'u öldürme işi Telamon'a düşer. Telamon kaza süsü vererek Phokos'u öldürür. Aiakos gerçeği öğrenince oğullarının ikisini de sürgüne gönderir. Camille Pissarro Jacob-Abraham-Camille Pissarro, (10 Temmuz 1830, St. Thomas, Charlotte Amalie, ABD Virgin Adaları - 13 Kasım 1903, Paris, Fransa) izlenimci Fransız ressam. İzlenimcilik ve Art izlenimcilik akımlarına yaptığı katkıların dışında meslektaşlarına özellikle de Paul Cézanne ve Paul Gauguin'e verdiği destekle tanınır. Akımın diğer önemli isimleri olan Claude Monet ve Alfred Sisley gibi isimlerin aksine su ve ışığın sudaki yansımalarının etkisi yerine kuru yerleri resmeden ressam renkten çok yapı ve biçim üzerinde durdu. Köy ve kırsal yaşam ise tablolarındaki ana temalardı. Camille Pissarro, Virgin Adaları'nın başkenti olan Charlotte Amalie'de dünyaya geldi. Babası Portekiz kökenli Fransız bir seferad olan Abraham Gabriel Pissarro, annesi ise Dominik Cumhuriyeti vatandaşı Rachel Manzano-Pomié idi. On iki yaşına kadar doğduğu şehirde yaşayan Pissarro, daha sonra yatılı bir okula devam etmek üzere Paris'e geldi. Tatillerini ise Charlotte Amalie'de geçirmeye devam etti. Eğitimini tamamlayınca, babasıyla birlikte çalışmak için geri döndü fakat asıl amacı ressam olmaktı. Babası bu isteğini reddedince, 1852 yılında Danimarkalı ressam Fritz Melbye ile birlikte Venezuela'ya kaçtı ve orada iki sene geçirdi. 1855 yılında Paris'e gitti. Orada içlerinde École des Beaux-Arts ve Académie Suisse'nin de yer aldığı birçok akademik enstitüde eğitim aldı. Eğitmenleri arasında Jean-Baptiste-Camille Corot, Gustave Courbet ve Charles-François Daubigny gibi isimler vardı. Corot, Pissarro'yu sanat yaşamının ilk günlerinde en çok etkileyen isim oldu. Pissarro 1864 ve 1865 Paris Salonu kataloglarında kendisini Corot'nun öğrencileri arasında saydı. İlk dönem çalışmalarının en başarılıları (bazen bir palet bıçağının yardımıyla) genişçe boyanmış, çoğunlukla Courbet'den esinlenerek çizilmiş doğa manzaralarıydı. Gene de bu eserlerde izlenimciliğin başlangıç aşamaları fark edilebilir. Pissarro, annesinin hizmetçilerinden biri olan Julie Vellay ile evlendi. Çiftin sekiz çocuğu oldu. Bunlardan biri doğumda, biri ise dokuz yaşındayken öldü. Diğer çocukların hepsi büyüdüklerinde resimle ilgilendiler. En büyük oğlu olan Lucien, William Morris'in takipçilerinden biri oldu. Ressam, 1870-71 yıllarında çıkan Fransa-Prusya Savaşı sebebiyle Louveciennes'teki evinden Eylül 1870'te ayrıldı. Temmuz 1871'de geri döndüğünde ise birçok erken dönem çalışmasına Prusya askerleri tarafından zarar verildiğini gördü. Aile, evlerini ilk terk ettiğinde Montfoucault'da yaşayan bir ressamın yanında misafir olarak kaldı. Aralık 1870'te ise Londra'ya giderek Westow Hill'de yaşamaya başladılar. Bu dönemdeki çalışmalarında birbirlerine henüz demiryoluyla bağlanmış olan Sydenham ve Norwoods'tan manzaralar çizdi. Bu tabloların en büyük boyutlu olanlarından biri "St. Bartholomew Kilisesi"'nin bir görüntüsüdür ve Londra Ulusal Galerisi'nin koleksiyonunda yer alan bu eser "Cadde, Sydenham" olarak bilinir. Beşinci çocuğu Ludovic-Rodolphe Pissarro ve Lionello Venturi tarafından hazırlanarak 1939 yılında yayınlanan bir katalogda ressamın Upper Norwood'da kalışı sırasında on iki yağlı boya tablo yaptığı listelendi. Londra'daki günlerinde ressam, sanat tüccarı Paul Durand-Ruel ile tanıştı. Tüccar, sanatçının iki adet Londra tablosunu satın aldı. Daha sonraki yıllarda ise Durand-Ruel Fransız izlenimciliğinin en önemli sanat tüccarı haline gelecekti. Ressam, Fransa'ya dönüşünün ardından 1890 yılında yeniden İngiltere'yi ziyaret etti ve Londra'nın merkezinin konu edildiği on manzara resmi çizdi. 1892'deki gelişinde ise Kew Gardens ve Kew Green'i resmetti. Ressam bu ülkeye son kez 1897 yılında geldi ve Bedford Park'ın pek çok tablosunu yaptı. Pissarro, Fransa köy ve şehir hayatına dair pek çok tablo yaptı. Hem Pontoise çevresine ait manzara resimleri hem de Montmartre görüntüleri resmetti. Olgunluk dönemi çalışmalarınde işçilere ve köylülere olan sempatisi fark edilebilir. Bu aynı zamanda ressamın politik eğilimlerinin de kanıtıdır. Sanatçı yaşlılığında Paul Cézanne ve Paul Gauguin'e akıl hocalığı yaptı. Cézanne'ın Pissarro'nun etkisiyle donuk renkleri bırakarak izlenimcilerin tercih ettiği parlak renklere geçtiği bilinmektedir. Ayrıca Kaliforniyalı izlenimci Lucy Bacon'a eserleriyle ilham kaynağı oldu. Pissarro'nun diğer izlenimciler üzerindeki etkisi hala tam olarak belirlenememiştir. Ressam, sadece izlenimci teoriye katkıda bulunmamış aynı zamanda zor kişiliklere sahip Edgar Degas, Cézanne ve Gauguin gibi isimlerle arkadaşlığına devam edebilmiş ve onların saygılarını kazanmıştı. Açılan sekiz izlenimci sergisinde de yer alan Pissarro, her ne kadar akımın en tanınan ismi Monet olsa da izlenimcilik tekniğini geliştiren ilk isimdir. 1885-1890 yılları arasında ressam, art izlenimci fikirleri tablolarında uyguladı. Kendisinin "romantik empresyonizm" adını verdiği tarzı terk ederek noktalama tekniğine geçti. Pissarro, bu tekniğe "bilimsel empresyonizm" diyordu. Yaşamının son yıllarında saf izlenimciliğe geri döndü. Mart 1893'te Paris'te Durand-Ruel kendi galerisinde Pissarro'nun önemli 46 eserini Antonio de La Gandara'nın 55 eseriyle birlikte sergiledi. Eleştirmenler, Gandara'nın çalışmalarını takdir ederken Pissarro'nun sanatının artık daha az heyecan verdiğini iddia ettiler. Ressam, 13 Aralık 1903'te Paris'te vefat etti ve Père Lachaise Mezarlığı'na gömüldü. Pissarro, yaşamı boyunca çok az tablosunu satabildi. 2005 yılında ise ABD'de bazı çalışmaları 2 ile 4 milyon dolar arasındaki fiyatlara alıcı buldu. Yurtseven KardeÅŸler Yurtseven Kardeşler (kısaca YK), Almanya'da yaşayan Türk asıllı müzisyenlerin oluşturduğu müzik grubu. Beş kardeşten oluşan grubun adı, soyadlarından gelmektedir. Ebeveynlerinin teşvikiyle müzikle tanışan Yurtseven Kardeşler, 1985 ve 1987'de iki amatör albüm çıkardılar. 1988'de Alman ZDF televizyonunda "Nachbarn in Europa" adlı programa davet edilirler. 1996'dan itibaren dört albüm daha piyasaya çıkardılar. Yurtseven Kardeşler özellikle "Avrupa Müzik" tarafından piyasaya çıkartılan "Şimdi Halay Zamanı" albümünün satış grafiğinden dolayı MÜYAP tarafından ödüle layık görüldüler. Yurtseven Kardeşler 5 öz kardeşten oluşmaktadır. Soyadları “Yurtseven” olduğundan dolayı grup ismini Yurtseven Kardeşler olarak adlandırmışlardır. Anne ve babanın teşvikiyle müzikle tanışan Yurtseven Kardeşler uzun ve köklü bir müzik geçmişine sahipler. 1969 yılında müzikle tanışan en büyükleri Hüseyin Yurtseven, ilk olarak 1974 ve 1978 yılları arasında kardeşi Hasan Yurtseven ile gazinolarda ve düğünlerde müzik hayatlarına amatörce adım atmışlardır. 1978 yılında Mustafa Yurtseven ile Zeynep Yurtseven´in de gruba katılmalarıyla Yurtseven Kardeşler grubunun temeli atılmış olur. Daha sonra 1987 yılında İsmail Yurtseven´in de gruba katılmasıyla bir bütün oluşur. 1988 yılında ise Almanyanın ZDF kanalının “Nachbarn in Europa” programına katılırlar. Ve bu ana kadar 5 albüm ve 12 video klip çıkarmışlardır. Kendilerine ait olan stüdyolarında, kayıtları, düzenlemeleri, aranjeleri, yönetmenlik ve mikjaslarını kendileri üstlenmektedirler. Albümlerinde duyulan tüm müzik aletlerini kendileri kullanmaktadırlar. Kültür açısından çok önemli olan Anadolumuzun müziği halayı, Türkiye dahil, Avrupa'da diskoteklere kadar taşıyıp, bu boşluğu doldurmuşlardır. Synthesizerler ve sampler aletlerinde, zurna, mey, flüt, bağlama, keman ve buna benzer sesleri FM ve Sample olarak kullanıp, Türk piyasasında bu işin öncülüğünü yapmışlardır. 15 Temmuz 1961 Sivas doğumlu, evli ,bilgisayar ve elektronik mühendisi. Bağlama, elektronik gitar, bas gitar ve keyboard çalıyor. Ayrıca solist, besteci, tonmaister ve grubun yaptığı müziklerin teknik sorumlusudur. 2 Mayıs 1965 Sivas doğumlu, evli, elektronik teknisyeni. Bağlama, elektronik gitar, akustik gitar, bas gitar ,keyboard ve buziki çalabiliyor. Ayrıca solist, söz yazarı ve bestecidir. 28 Kasım 1966 Sivas doğumlu, evli, oto teknisyeni. Davul ve Percussion çalıyor. Ayrıca tonmaister ve miksajcıdır. 14 Ocak 1969 Sivas doğumlu, evli, elektronik yüksek mühendisi. Bilgi İşlem'de uzmanlığı vardır. Ayrıca solist,söz yazarı ve bestecidir. 05 Temmuz 1978 Hamm, Almanya doğumlu, bekâr, elektronik mühendisi. Bağlama, keyboard, ud, keman, kanun, elektronik gitar, buziki, zurna ve yaylı tambur çalıyor. Ayrıca solist, söz yazarı, rapçi ve bestecidir. Dom Dom (1985) Son Yolcumsun (1987) Bir Tek Sen-Barış Olsun (1996) Toprak (1998) Of Anam Of (2001) Şimdi Halay Zamanı (2005) Sen Hiç Aşık Oldun mu? (2007) Sevmeseydin (2020) Á Áá birçok dilde vurgulu A olarak kullanılır. Aynı zamanda pek çok dilde sesli harfin uzatılmasını sağlar. Faroe dili, Macarca, İzlandaca, Çekçe ve Slovakça'da kullanılan bir harftir. Ayrıca İrlandaca, Felemenkçe, Oksitanca, İspanyolca, Portekizce ve Vietnamca'da A harfinin değişik bir değeri olarak bulunur. Faroe Alfabesi'nin 2. harfidir. A harfinin ses değerini değiştirip, eş sesli kelimeleri ayırt etmek için kullanılır. Fakat Á harfi sadece nadir istisnalarda kullanılır ve Felemenk alfabesinde yer almaz Kelimede vurgunun a harfinde olduğunu gösterir. İzlanda alfabesi'nin 2. harfidir. Sesi İngilizcedeki "ow"a benzer. Macar, Ã‡ek ve Slovak alfabelerinin 2. harfidir. Uzun A'ya denk gelir. Andrea Pisano Andrea da Pontedera (d. 1290 - ö. 1348) olarak da bilinir. 14. yüzyıl en önemli İtalyan heykeltıraşlarındandır. Başlıca yapıtlarını Giotto'nun etkisi altında kaldığıı Floransa'da gerçekleştirdir. 1336'da yapımını tamamlamadan Floransa Katedrali Vaftizhanesi'nin tunç kapılarından en erken tarihli 3 tanesini yaptı. 4 yapraklı yonca biçimindeki 20 tane panoda Vaftizci Yahya'nın yaşamından sahneleri konu almış, yaldızladığı figürleri düz bir arka plan önünde vermişti. 1337'de Giotto ölünce Floransa Katedrali'nin çan kulesinin yapımını sürdürmekle görevlendirilen Andrea, kuleye kabartmalarla bezeli 2 kat daha ekledi. Alt bölümlerdeki kabartmaların çoğunun da onun atölyesinde yapıldığı düşünülür. Nişlerin içine yerleştirilmiş. Davud,Süleyman ve iki Sibylla heykelini Pisano'nun yaptığı sanılmaktadır. Drupal Drupal ücretsiz, açık kaynaklı bir içerik yönetim sistemi ya da içerik yönetim'e odaklı bir altyapı yazılımıdır. Modüler yapısı sayesinde, web uygulama çatısı, topluluk portalı, forum ya da blog motoru olarak da kullanılabilmektedir. 2000'li yılların ortalarında Drupal esneklik, genişleyebilirlik, yönetim kolaylığı ve etkin bir topluluğun desteği ile popülerlik kazanmıştır. An itibarı ile (Mart 2014) W3Tech'e göre evrensel web sitelerinin %1,9'u drupal ile işletilmektedir. Kullanılan içerik yönetim sistemlerindeki piyasa payı ise %5,3 dür. Drupal PHP programlama dili ile yazılmıştır. Bununla birlikte Drupal tabanlı bir web sitesinin kurulumu, geliştirilmesi ve bakım genellikle PHP programlama becerisi gerektirmemektedir. Drupal içerik yönetim sistemi Unix, GNU/Linux, BSD türevleri, Solaris, Windows ve Mac OS X gibi işletim sistemleri başta olmak üzere, üzerinde PHP yorumlayıcı bulunan herhangi bir işletim sisteminde çalışabilmektedir. Apache, lighttpd ya da IIS gibi herhangi bir biçimde PHP ile eklemlenebilen bir Web sunucu yazılımı ve MySQL, PostgreSQL gibi bir veritabanı sunucuya gereksinim duyar. Drupal The Onion, Ain't It Cool News, Spread Firefox, Ourmedia, KernelTrap, NewsBusters ve Defective by Design gibi birçok yüksek trafiğe sahip web sitesi tarafından kullanılmaktadır. Drupal'in çekirdek dağıtımı binlerce yazılım geliştiricisi tarafından yapılmıştır ve katılımcı olarak Sony gibi tüzel kişiler de Drupal'in geliştirilmesine katkıda bulunmaktadır. İlk olarak Dries Buytaert tarafından bulletin board system olarak geliştirilmiş ve Drupal 2001 yılında açık kaynak projesi olmuştur. İsmi daha sonra zamanla Drupal'e dönüşen Drop.org sitesinden gelir. Dries siteyi önce “dorp” (Hollandacada “köy”, topluluk yönüne vurgu için) olarak adlandırmak istedi ama alan adını alırken bir yazım hatası yaptı ve sonra da bu ismin kulağa daha hoş geldiğini düşündü. Drupal'in basit bir katmanı veya "çekirdeği" (core) vardır. Bu katman Drupal'in temel özelliklerini oluşturmakla beraber ayrıca eklenebilir modül programlama olanağını da sağlar. Drupal'in çekirdeğine dâhil edilmiş olan modüller kullanıcıların içerik ekleme, gözden geçirme ve içeriği sınıflandırma, arama yönetimi, yorum ekleme, forumlara katılma, anketlerde oy verme ve HTML bilgisine gerek duymadan ortak proje yazılımlarında çalışmaya olanak sağlar. Ayrıca çekirdek modüller kullanıcıların kişisel bilgilerini girebilecekleri, görüntülüyebileceği ve birbirleri ile ya da sitenin yöneticileriyle iletişim kurabilmelerine de olanak sağlar. Drupal'in sürüm yönetim sistemi, ki bu da Drupal'in çekirdek bir özelliğidir, güncellenmiş içeriği, kimin güncellediğini, neyin güncellendiğini, hangi tarih ve saatte güncellemenin yapıldığını izler ve kayıt altına alır. Sistem kullanıcıların yaptıklarını güncellemeli daha önceki bir sürüme geri alabilecekleri loglama yapısı sunar. Drupal'in içine gömülmüş olan çekirdek modüller ile site yöneticileri sitenin görünüşünü özel yapılmış temalar ile değiştirebilir, menü yapılarını değiştirebilir ve kullanıcıların kendi dillerinde siteyi sunabilirler. Drupal'in çekirdeği yöneticilere ayrıca başka sitelere RSS yayını yapmayı ve başka sitelerden RSS yayını almasını sağlar. Diğer çekirdek modüller kullanıcı kaydını ve yöneticilerin kullanıcılara kullanıcı rollerini tanımlamalarını, kullanıcılara sitedeki bazı özellikleri kullanabilmeleri için hak tanımlamayı sağlar. Yöneticiler ayrıca ulaşım kurallarını tanımlar ve belirli kullanıcı isim, e-posta adresi ve IP adreslerine göre siteye erişimlerini engelleyebilirler. Drupal'in çekirdeği ayrıca "Temiz URL" (URL alias) özelliğiyle Drupal'in kullanıcı dostu, kolay hatırlanan URL'lerinin otomatik ya da site yöneticisinin denetiminde oluşturulmasını sağlar. Örneğin "www.benimsitem.com/?q=node/432" yerine "www.benimsitem.com/urunler" şeklinde bir URL oluşturulabilir. Çekirdek modüller ayrıca istatistik ve site yöneticilerinin siteyi yoğun trafikte performansını iyileştirmek için önbellekleme (caching) ve (throttling) raporlarını almalarını sağlar. Yöneticiler birçok filtre ve içerik tipi oluşturabilir ve uygulayabilirler. Kullanıcılar ve yöneticiler sözü geçen çekirdek özellikleri PHP ya da HTML bilgisine gerek duymadan kullanabilirler. Drupal'in modüler tasarımı, PHP bilgisine iye insanların modüller yazarak ek özellikler üretmelerine olanak sağlar. Resmi Drupal websitesi, Drupal kullanıcıları tarafından yazılmış binlerce bedava modül sunmaktadır. e-ticaret sistemleri, iş akış yönetimi sistemleri, fotoğraf galerileri, organik gruplar, Google Naps, Amazon Items, e-posta listesi yönetimi ve CVS ile entegrasyon gibi alanlarda güçlü modüller bulunmaktadır. Modüllerin işlevlerinin Drupal'e eklenebilmesi için Drupal, çekirdek ve modülleri "kanca (hook)" veya callbacks denen bir sistem ile entegre eder. Drupal çekirdeği SQL injection gibi genel güvenlik sorunlarına karşı da güvenlik sağlar. Drupal sitesinde 23 Eylül 2011 tarihi itibarıyla 8.860 tane ücretsiz eklenti bulunmaktadır. Bunlardan bazıları: Drupal için yazılan temalar genelde PHPTemplate motoru ya da XTemplate motoru ile yazılır. Daha önceki şablonlar PHP'nin içine doğrudan kodlanmakta idi. Drupal'in daha önceki sürümlerinin tema sistemi Mambo, Joomla! ve Plone ürünlerine göre çok daha karmaşık olduğu ve tasarım tabanlı olmadığı için çok eleştirildi.. Sonuç olarak PHPTemplate ve XTemplate motorları bu sorunu çözmek için kullanıldı. Maitreya Maitreya (Sanskrit: Maitreya, Pali: Metteyya, Çince: 弥勒佛, Mí Lè Fó, Vietnamca: Phật Di Lặc, Tibetçe: byams pa, Japonca: 弥勒菩薩, Miroku-bosatsu, Çince-Japonca değişik yazılışları: 迷諦隸; 梅低梨; 梅怛麗, 彌勒菩薩, 梅怛藥梅怛邪; 每怛哩), Budizm'de dünyanın sonu ve öbür dünya hakkındaki görüşlere (ya da Budist eskatologyasına) göre bu dünyanın gelecek Buddhasıdır. Kimi zaman Geleceğin Budası olarak da adlandırılır. Maitreya ya da Metteyya Sanskritçe "maitri" (Pali: mettā) kelimesinden türetilmiştir. Maitri, arkadaşlık anlamına gelen "mitra" (Pāli: mitta) kelimesiyle aynı köktendir, ve evrensel sevgi, şefkat şeklinde çevrilebilmektedir. Budistlerin yaygın inancına göre gelecekte dünyaya gelecek olan Maitreya, tam aydınlanmaya erişecek ve saf Dharma'yı öğretecek olan bir Bodisatvadır. Çağımızın Budası Gautama Buddha'nın ardılı olacaktır. Maitreya beş dünyevi Buda'nın sonuncusudur. Bu olgular dünyasına geleceği güne kadar, "Tusita" adı verilen kendisine ait göksel alemde yaşar; ve orada başka göksel varlıklara öğretiyi anlatır. Dünyaya geri döndüğünde, kendisiyle kişisel olarak bağlı olanlara üç vaaz verecektir. Bu inancın takipçileri, üç vaazda bulunabilmek amacıyla, Maitreya ile bir bağ kurmaya çalışırlar. Bunun bir yolu da, yaşam boyunca çalışıp öldükten sonra Tusita'da yeniden doğmak ve böylelikle Maitreya dünyaya inerken yanında olmaktır. Maitreya’nın geleceğin Buda’sı olduğu, ilk kez Theravada okulunun Pali Derlemesi'ndeki Suttapitaka’da geçmektedir. Mahayana Budizmi'nin yaygın olduğu bölgelerde popüler bir figürdür; özellikle Tibet Budizmi Maitreya’ya büyük anlamlar yüklemektedir. Sekiz büyük Bodhisattva ya da Buda’nın sekiz büyük oğlu olarak da adlandırılır. Tibet Budizm’inin ilk manastırı olan Samye tapınağı Maitreya inancına adanmıştır. Pali Derlemesine göre Maitreya şu anda Tushita Cennetinde doğmayı beklemektedir. Tushita Cenneti, bütün Buda’ların yeniden doğumdan önce yaşadıkları görüngeler dünyasının altı kat derininde yer alan bir cennettir. Mahayana'da geleneksel olarak, Maitreya'nin öğretilerini Asanga yoluyla gönderdiği Maitreya'nın beş tezi adlı metinde anlattığına inanılır. Kardeşi Vasubanhu ile Vijnanavada (Yogacara) okulunun kurucusu olarak kabul edilen Asanga 4. yy.’da Purusharpura’da (bugünkü adı Peşaver) doğmuştur. Çin'de Maitreya inancının kökeni Kuzey Wei Hanedanı dönemine (386–534) dayanır. Japonya'da Maitreya tapıncının 7. yüzyılda başladığı düşünülmektedir. Maitreya inancı zamanla Çin ve Japonya'da popülerliğini yitirmiş, yerini Arık Ülke okulunun savunduğu, Buda'nın adını tekrarlamak yoluyla öldükten sonra cennetle yeniden doğuşu hedefleyen Amithaba inancına bırakmıştır. Bugün bu inancın en canlı olduğu ülke Kore'dir. Maitreya’nın heykelleri bazen ayakta, ama çoğunlukla oturur şekildedir. Ayrıca diğer Buda’lardan ya da Bodhisattva’lardan farklı olarak Maitreya’nın ayakları bitişiktir. Çoğu heykelinde ise sol elinde bir su kabı bulunmaktadır. Maitreya’nın öğretilerinin büyük bölümü Yogacara okulunun kurucusu Asanga’nın öğretilerine dayanmaktadır. Çin ve Japonya’da da Maitreya’ya tapılmaktadır. Bazı bilgeler, Tushita Cennetinde beklemekte olan Maitreya’nın İranlı kurtarıcı Mithra ile yakınlığa sahip ve Budistler için bir Buda kadar önemli olduğuna inanmaktadır. Kaynaklara göre Shakyamuni Buda’nın yerine gelecek olan Buda’dır. Batıda Rudolf Steiner, Türkolog Annemarie von Gabain ve din filozofu Volker Zotz gibi bilimciler Maitreya olgusuyla önemli ölçüde ilgilenmiştir.Geleceğin dünya öğretmeni olma inancı farklı dinlerde ve dinsel içerikli ayaklanmalarda ortaya çıkmıştır. Batıda, Teozofi ve Mistizizm’de geçen, geleceğin Buda’sı oluşumuna yönelik Mitos birçok defa kabul görmüş ve bununla ilgili önemli ölçüde Budizm öğretileri kısmen reddedilmiş ve her bir ayaklanma yeniden yorumlanmıştır. Keseliler Keseliler (), memeliler sınıfının bir alt sınıfıdır. Eteneliler ile aralarındaki en önemli fark, yavruların henüz iyi gelişmemiş (neredeyse Embriyo) şekilde çok erken doğup annenin kesesinde gelişmeye devam etmesidir. Bugün Avustralya ve Amerika'da yaklaşık 320 keseli türü yaşamaktadır. Bunlar bütün memelilerin %6'sını oluşturur. Keselilerde yavruyu süt ile emzirmek, kıllardan oluşan bir post, üç kemikçikten oluşan duyma mekanizması ve ses telleri gibi memeliler için tipik olan özellikler mevcuttur. Ancak doğurma şekli, keseleri ve bazı diğer özellikleri Etenelilerden farklı olduklarını gösterir. Kafatasları ve beyinleri vücutlarına orantılı olarak dar ve küçüktür. Beyin yapısı diğer memelilerden olduğundan daha basittir. Çoğu ortak özellikleri kafataslarında ve dişlerinde bulunur. Vücut yapıları ise türden türe çok farklı olabilir. Keselilerin daima 2 adet cinsel organı vardır.. Dişilerin iki adet rahmi ve iki adet döl yolu vardır. Erkeklerde de penis ve testis torbası ikişer adet vardır. Kese ("Marsupium") çoğu türde mevcut olsa da her keseli türünde yoktur. Bazı keselilerin sabit bir kesesi varken, bazılarında sadece gebelik zamanında gelişir. Keseli sıçangiller gibi bazılarının ise kesesi yoktur, ve yavrularını karınlarında bulunan bir deri buruşukluğuna veya postun arasına saklarlar. Kesenin yapısında da farklar vardır: Zıplayarak ilerleyen Kangurugiller'de kesenin girişi öndedir. Dört ayak üzerinde yürüyen veya ağaçlara tırmanan türlerde ise kesenin girişi arkadadır. Vücut ölçüleri ve şekilleri de çok farklıdır. En büyük yaşayan keseli Kızıl dev kanguru 1,8 m boya ve 90 kg ağırlığa ulaşır. En küçük temsilcileri Yassı kafalı keseli fare 5 cm uzunluğa ve 5 gram ağırlığa ulaşır. Ancak soyu tükenmiş olan çok daha büyük keseli türleri de tanılmaktadır (örneğin "Diprotodon"). Birçok keseli türleri eteneli türlere benzemekte ve konvergen evrimin mükemmel örneklerini sunmaktadır. Örneğin soyu tükenmiş Tazmanya kurdu bildiğimiz eteneli kurda çok benzemektedir. Keseli köstebek, bildiğimiz eteneli köstebeğe benzer bir vücut yapısı ve yaşam şekli geliştirerek aynı habitatı ele geçirmiştir. Keseli sıçangiller ve Fare keseli sıçanıgiller'de yine eteneli kemirgenlere benzer vücut yapısı ile sıçan ve fare gibi habitatlara yerleşmiştir. Bir keseli familyası olan Uçar kuskusgiller'in geliştirdiği uçma membranı ve süzülme yöntemleri, eteneli bir familya olan Uçar makigiller veya Uçar sincapcıklar'da olanın aynısıdır, ama bu familyalar bunları birbirlerinden bağımsız şekilde geliştirmiştir. Kangurugillerin beslenmesi ve sindirim sistemi eteneli Çift toynaklılara benzemektedir. Birden fazla mideye sahiptirler ve hatta bazen geviş getirirler. Keseliler Avustralya civarında ve Amerika'da yaşar. Amerika'da yaşayanların çoğu Güney Amerika'da yaşar. Birkaç tür Orta Amerika'da ve sadece Opossum türü Kuzey Amerika'da yaşar. Avustralya civarındaki keselilerin çoğu Avustralya ve Yeni gine'de yaşar. Endonezya'nın doğusunda ve Solomon Adaları'nda da keseli türleri vardır. Pasifik Okyanusu'nun diğer adalarında ve Yeni Zelanda'da keseli türler yoktur. Keseliler farklı yaşam alanlarına uyum sağlamıştır: Ormanlı, kurak ve çalılık, dağlı ve hatta çöl bölgelerinde rastlanabilirler. Etenelilerden farklı olarak neredeyse hiç sucul yaşamaya uyum sağlamış keseli yoktur. Sadece Sucul keseli ve kısmen Kalın kuyruklu keseli sıçan sucul bir yaşam şekli sürdürmektedir. Birçok keseli türleri ağaçlarda yaşamaya uyum sağlamış ve tırmanmaya yönelik vücut yapıları ve kabiliyet geliştirmiştir. Keselilerin yaşam şekilleride aynı yaşam alanları kadar birbirlerinden farklıdır. Bazıları gece diğerleri gündüz aktifdir. Etenelilerde olduğu gibi iyi gelişmiş sosyal yapılar keselilerde yoktur. Bazı türler yalnız, diğerleri belli bir sosyal düzeni olmayan kısa ömürlü sürüler içinde yaşar. Keselilerin beslenmeside familyadan familyaya çok farklıdır. Kangurugiller, Vombatlar ve Koala otçuldur. Çoğu keseliler her şey yiyicidir (omnivor) ve sırf etçil beslenen keseliler Yırtıcı keseliler ve Fare keseli sıçanıgiller familyalarında bulunur. Keselilerin üreme sistemi etenelilerin üreme sisteminden oldukça farklıdır. Embriyonik gelişim esnasında tüm keselilerde bir koryo-vitellin plasenta oluşur. Bandikutlarda ek olarak koryo-allantoik plasenta da oluşur ama Eutharia kladı üyelerinde bulunan koryonik villi bulunmaz. Sadece Koala'da ve birkaç diğer türde gerçek bir plasenta vardır. Keselilerde üremenin evrimi ve memelilerin üremesinin atasal durumu 19. yüzyılının sonundan beri tartışmalara neden olan bir konudur. Her iki cinsiyet de, dışarı atılmadan önce atıkların saklandığı ürogenital keseye bağlı bir kloaka sahiptir. Keselilerin mesanesi idrarı toplamak ve hem erkek hem de dişilerde ortak olan ürogenital boşluğa boşaltma işlevine sahiptir. Keselilerde gebelik 11 - 43 gün kadar kısadır. Yavrular az gelişmiş, henüz embriyo seviyesinde dünyaya gelir. Bazılarında 1 gram (bir türde hatta 1 mg) ağırlığında olan yavrunun henüz organları bile yeterince gelişmiş değildir. Sadece kolları ve bacakları, kendi kendine annenin kesesine tırmanıp memeyi bulmaya yetecek kadar gelişmiş olur. Her keselinin içinde memelerin bulunduğu gerçek bir kesesi yoktur. Bazı türlerde yavrular sadece memeye asılı şekilde postun arasında veya deri kırışıklıkları arasında saklı durur. Keseli yavruları yaşamlarının ilk haftalarında veya aylarında annenin memesini ağzından bırakmaz ve anne ile bir bütün olur. Keselilerde emzirme süresi etenelilerde olduğundan daha uzundur. Macropodidae ve keseli köstebekler dışında keseli erkeklerinin çoğunda dişilerin iki vajinasına uyacak şekilde iki kolu ve iki ucu olan çatallı bir penise sahiptirler. Penis yalnızca çiftleşme esnasında kullanılır ve boşaltım sisteminden ayrıdır. Ereksiyon hâlinde iken kavislidir ve ereksiyon hâlinde değilken S şeklinde kıvrık olarak gövdenin içinde saklanır. Ne keselilerde ne de tek deliklilerde baculum yoktur. Penis başının şekli keseli türleri arasında farklılık gösterir. Erkek Tasmanya kaplanının çalılıklar arasında koşarken dış üreme organlarını koruyan bir kesesi vardı. Eski sınıflandırmalarda keseliler "Marsupialia" adında tek bir takım olarak kabul edilmiştir. Ancak modern bilimde keselilerin sınıflandırmasını daha ayrıntılı ele alınıp, 2 üst takıma bölünen 7 takım kabul edilmektedir. Dünyanın diğer kıtalarında da diğer memelilerde olduğu gibi, Avustralya'da da keseliler et ve postları yüzünden Avustralya yerlileri Aborijinler tarafından avlanmıştır. Aborijinlerin hangi türleri aşırı avlamak dolayı tükettikleri kesin söylenememektedir. Eski çağlarda ortadan kaybolan keseli türleri doğal facialardan dolayıda tükenmiş olabilir. Ancak 19. yüzyılda Avrupalıların Avustralya'ya gelmesi ile birçok keseli türü yaşam alanlarının tarlaya veya otluğa cevrilmesi, aşırı avcılık ve Avrupa'dan getirilen yabancı hayvan türleri yüzünden tükenmeye başlamıştır. Özellikle Avrupa'dan getirilen kızıl tilki ve ev kedisi Avustralya'da her yere yayılmış ve birçok keseli türlerini ortadan kaldırmıştır ve hala günümüze kadar birçok türleri tehdit etmektedir. The Men "The Men" 1950 yılında çekilmiş II. Dünya Savaşı sırasında ciddi şekilde yaralanmış ve topluma yeniden adapte olmaya çalışan gazisinin hikâyesini anlatan bir filmdir. Başrollerde Marlon Brando, Teresa Wright ve Everett Sloane oynamaktadır. Fred Zinnemann tarafından yönetilmiştir. Drama açısından başarısı olmasa da sinema tarihine Marlon Brando filmi olarak geçmiştir. Atreus Atreus, Miken Kralı. Zeus'un oğlu Tantalos'un torunu. Pelops ile Hippodameia’nın oğludur. Thyestes ile Nikippe’nin kardeşidir. Kleola ile evliliğinden Pleisthenes doğdu. Aradan zaman geçtikten sonra, Atreus dul kalan gelini Aerope ile evlendi. Bu ikinci evliliğinden Agamemnon ile Menelaos adlı iki oğlu ve Anaksibia adında bir kızı oldu. Bir söylentiye göre Atreus ile kardeşi Thyestes, babalarının daha çok sevdiği kardeşleri Khrysippos’u öldürüp baba bedduası aldılar ve daha sonra Argos Krallığını ele geçirdiler. Ancak Thyestes hükümdarlığın sembolü olan altın kuzuyu çalarak Atreus’un karısı Aerope’yi ayarttı. Suçu ortaya çıktıktan sonra kaçarken Atreus’un oğlu Pleisthenes’i de beraber götürdü ve kendi oğlu gibi büyüttü. Oğlan büyüyünce Thyestes onu Atreus’u öldürmeye yolladı. Ancak Atreus kendi öz oğlu olduğunu sonradan anladığı Pleisthenes’i öldürdü. Atreus Krallığı bölüşmek vaadi ile, sefalet içinde dolaşıp duran kardeşi Thyestes’i çocuklarıyla beraber yanına getirtti. Sonra bir yolunu buldu. Thyestes’in oğullarını gizlice kestirdi. Barışma ziyafetinde babalarının önüne yemek diye koydu. Hiçbir şeyin farkında olmayan Thyestes oğullarını yedikten sonra Atreus oğlunun pişirilmemiş uzuvlarını lanetler savurarak, küfürler ederek, masayı devirdi. Duyduğu dehşetten nefretten Güneş bile üzüldü, şaşırdı, gökteki yolunu tamamlamadan geri döndü. Akhilleus'un babası Peleus gibi dönemin yiğitlerinden ve güçlü savaşçılarındandır, ancak Atreus biraz daha çok gaddarlığıyla tanınan bir şahsiyettir, Atreus'ların laneti birçok yazara ve şaire esin kaynağı olmuştur. Yves Cochet ]] Yves Cochet 2007 ! Doğum ! Görev süresi ! Ã–nce gelen ! Sonra gelen ! Siyasi Parti Yves Cochet, (d. 15 Şubat 1946), Fransız siyasetçi ve yazar. Fransız Yeşil Parti ("Fr:Les Verts İn:The Greens") üyesi olan Cochet, 1997-2001 yılları arasında Meclis Başkanvekilliği Lionel Jospin hükümetinde 2001-2002 yıllarında Ekoloji Bakanlığı, 2010-2011 yılları arasında Demokrat ve Cumhuriyetçi Sol Grubun Başkanlığını yaptı. 2011-2014 yılları arasında ise Avrupa Parlamentosu milletvekilliği yaptı. ("Minister of the Environment and Sustainable Development ya da kısaca Minister of Ecology-Fr=Ministre de l'Environnement. Pétrole Apocalypse adlı kitabı 2005 yılında yayınlandı.(ISBN 2-213-62204-3) Yerel YÃ¶netimler Meclis Hükümet Avrupa Parlamentosu Pelops Pelops, "Frigyalı", hatta "Frigya Kralı" olarak anılan, Frigya ülkesinin en batı ucunda, İzmir-Manisa arasındaki Spil Dağı ve Yamanlar Dağı çevresinde, dağ ile aynı adı taşıyan, ancak günümüze pek az izi erişmiş Sipylus kenti merkezli olarak, muhtemelen MÖ 12. yüzyılda hüküm sürmüş yerel bey Tantalus'un ve eşi Dione'nin oğlu, Niobe'nin erkek kardeşidir. Hakkındaki anlatı şeklinde günümüze ulaşan bilgiler eski Yunan mitolojisi yolu ile olmuştur. Çağı, tarihsel kişi ve olayların efsane ve anlatılara yansımalarını ve özellikle Batı Anadolu'da Hitit/Luvi/Frig/Lidya kültürlerini ayrıştırmanın zor olduğu bir dönem olmakla birlikte, anayurdu kendisinden birkaç yüzyıl sonra Lidya uygarlığının doğacağı bölge olduğundan, bazı kaynaklar, Pelops'u, ve dolayısıyla Tantalus ve Niobe'yi, Lidyalı kabul etmek için sağlam bir zemin bulunduğu sonucuna varmışlardır. Efsaneye göre, Tantalus oğlu Pelops'u Tanrılara kurban etmiş ve etini onlara yedirmişti. Tanrılar bunu fark edince Pelops’u yeniden yaşama döndürdüler ve Tantalus'u cezalandırdılar. Pelops daha sonra Pisa kralı Oenomaus’un kızı Hippodameia ile evlendi. Anadolu'lu Pelops Spil’den çok büyük bir servetle Yunanistan’a gitmiş ve orada onu Kral yapmışlardı. Mora Yarımadası'nın Batı dillerindeki ismi olan Peloponnese Pelops'un isminden gelir. Bazı kaynaklar, kurduğu hanedanda kendisinden sonra gelen oğlu Atreus'u, Hitit Kralı III. Hattuşili'nin saltanatı sırasında (M.Ö. 1275-1250) Batı Anadolu sahil şeridine akınlar düzenlediği, Hitit kayıtlarına geçmiş Ahhiyalı Attarsiya ile ilişkilendirirler. Spil Dağı, Yarıkkaya mevkiinde "Pelops'un Tahtı" şeklinde adlandırılan ve varsayım bazında da olsa Pelops ile ilişkilendirilen, Frig kült sanatının izlerini taşıdığı ve evvelce bir heykelin yerleştirilmiş olması muhtemel bir "oturak" veya "sunak" bulunmaktadır. XVI. Carl Gustaf XVI. Carl Gustaf ("Carl Gustaf Folke Hubertus Bernadotte"; d. 30 Nisan 1946), şu anki İsveç Kralı. 15 Eylül 1973'te dedesi VI. Gustaf Adolf'un ölümü üzerine tahta çıktı. Västerbotten Dükü Prens Gustaf Adolf ve Saxe-Coburg ve Gotha Prensesi Sibylla'nın en küçük çocuğu ve tek oğludur. Babası, 26 Ocak 1947'de, Carl Gustaf dokuz aylıkken Danimarka'da bir uçak kazasında öldü. Babasının ölümü üzerine, büyük babası Veliaht Prensi Gustaf Adolf'tan sonra tahtta ikinci sırada oldu. 1950'de Kral V. Gustaf'ın ölümünden sonra, Gustaf Adolf tahta çıktı ve böylece Carl Gustaf, dört yaşındayken İsveç'in yeni veliaht prensi ve tahtın vârisi oldu. 1973'te kral olduktan kısa bir süre sonra, yasama sürecindeki herhangi bir resmi rolden, normalde Başbakanın resmi ataması gibi bir devlet başkanına verilen bazı diğer görevlerden, mevzuat imzalamaktan ve ordunun baş komutanı olmaktan XVI. Carl Gustaf'ı resmen muhaf tutan yeni 1974 Hükûmet Enstelasyonu yürürlüğe girdi. Yeni enstelasyon, Kralı törensel işlevlere ve diğer şeylerin yanı sıra, devlet işlerinden düzenli olarak haberdar olmaktan açık bir şekilde sınırlar. Bernadotte Hanedanı'nın başkanı olan Carl Gustaf, üyelerinin unvanları ve pozisyonları hakkında hükûmet destekli kararlar alabilmiştir. Kral'ın veliahtı, ekberiyet hakkını tesis eden yeni bir yasanın 1 Ocak 1980'de yürürlüğe girmesiyle, Kral ve eşinin en büyük çocuğu olan Victoria'dır. Bu kanunun yürürlüğe girmesinden önce, Veliaht Prensesi Victoria'nın küçük erkek kardeşi, Prens Carl Philip, Mayıs 1979'daki doğumundan itibaren açıkça görülen vâristi. XVI. Karl Gustaf, İsveç tarihinin en uzun hüküm süren hükümdarı olan Kral IV. Magnus'un 44 yıl ve 222 günlük saltanatını, 26 Nisan 2018'de geride bırakmıştır. Single-lens reflex Single-lens reflex (SLR), Türkçe tek mercek yansıtma anlamına gelir. Bir mercek kullanan filmli fotoğraf makinalarına verilen isimdir. Aynı zamanda en çok bilinen profesyonel fotoğraf makinası çeşididir. Günümüzde yerini sayısal modellere (DSLR) bırakmaktadır. Fotoğraf makinelerini Reflex ve Compact olarak ikiye ayırabiliriz. Reflex'ten kasıt şudur: Lensten gelen görüntü(ışık huzmesi), ışığa duyarlı film veya sensör üzerine düşer. Film veya sayısal sensör resmi yazımlar, fotoğraf oluşur. İşte biz vizörden birebir film veya sensör üzerine düşen resmi görebiliyorsak bu makinelere Reflex makineler deriz. Lensten gelen birebir gerçek, optik görüntü (ışık huzmesi), prizma ve ayna sistemi (film veya sensör önüne yerleştirilmiş) ile vizöre yansıtılıyorsa bu makinelere reflex makineler denir. Yani bizim vizörden gördüğümüz görüntü, film veya sensör üzerine düşen görüntünün ta kendisidir. Compact makinelerde yöntem ise lensten gelen ışık huzmesi film veya sensör üzerine düşer, ancak biz vizörden bunu değil başkaca bir görüntüyü görürüz. Bu ise lensin film üzerine düşürdüğü görüntünün çok yakını bir çerçeveyi ve görüntüyü bize verir, birebir aynısını değil. Bu yöntemde kadraj hataları olur. Birebir film üzerine düşen görüntüyü görme imkanımız yoktur. Dolayısıyla SLR, DSLR makineler daha profesyonel makinelerdir. Compact makineler ise hareketli ayna ve prizma sistemi olmadığı için daha ucuz, daha hafif ve taşınabilir makinelerdir. ReÅŸat Enis Aygen Reşat Enis Aygen (1 Haziran 1909, Fatih, İstanbul - 10 Ocak 1984, İstanbul), Türk yazar. Sosyalist gerçekçi romanlar yazmıştır. Babasının subay olması sebebiyle çocukluğu Anadolu'nun değişik yörelerinde geçti. Ortaokulu Çanakkale'de (1924), liseyi İstanbul Erkek Lisesi'nde (1928) tamamlamıştır. Yüksek İktisat ve Ticaret Okulu'nda ve İstanbul Üniversitesi Türkoloji bölümünde okumuştur. Daha sonra Milliyet gazetesinde muhabir olarak çalışmaya başlamış ve adliye röportajlarıyla tanınmıştır. Gazeteciliğe Vakit ve Haber gazetelerinde devam etmiştir. Nâzım Hikmet tarafından "“Türk edebiyatının temel taşı“" olarak takdir edilen "Afrodit Buhurdanında Bir Kadın" (1939) adlı eseri, genel ahlaka aykırı olduğu iddiasıyla basıldıktan kısa bir süre sonra toplatılmıştır. Bu eserinde yazar, çalışan ve yoksul bir kadının yaşadığı çifte sömürüyü çarpıcı bir şekilde tasvir etmiştir. 1940-1945 yılları arasında Adana'da Bugün gazetesini yönetmiştir. En önemli eserlerinden biri sayılan ve yayınlanır yayınlanmaz toprak ağalarının yoğun baskısı nedeniyle toplatılan "Toprak Kokusu" (1944), bu dönemdeki gözlemlerinin bir sonucudur. Bu yapıt, daha sonra 1969'da, o da bazı bölümleri sansürlenerek "Kara Toprak" adıyla tekrar yayınlanabilecektir. Bu konuda 1996 yılında Mavi Dergisi'nde yayınlanan söyleşisinde yazarın oğlu Gökçe Enis şu bilgileri verir: 1945'te İstanbul'da dönen Reşat Enis Aygen "Son Dakika" (1945), Cumhuriyet (1952) ve Yeni İstanbul (1957) gazetelerinde köşe yazarı ve yazı işleri müdürü olarak görev yapmıştır. 1947'de yayınlanan "Ekmek Kavgamız" adlı eserinde balıkçıların hayatını yansıtmıştır. 1949'da "Ağlama Duvarı" ile yazar, 2. Dünya Savaşı İstanbul'unda birçok çevreyi, olayı ve kişiyi okuyucuya aktarır. 1951'de yayınlanan "Yolgeçen Hanı" ise okurun Anadolu'yu karış karış dolaşan gezici tiyatrolar vasıtasıyla, politikacılar ve ağalar tarafından sömürülen, aşağılanan köylülerle yüzleşmesini sağlar. 1957'de yayınlanan "Despot" adlı bir diğer eserinde ise Türk Kurtuluş Savaşı döneminde kendi çıkarlarını korumak için düşmanla bile işbirliği yapan Davut Ağa'nın öyküsü anlatılır. Roman yayınlanmadan önce Cumhuriyet gazetesinde tefrika edilirken, roman aleyhine açılan dava beraatle sonuçlanmasına rağmen Cumhuriyet gazetesi yazarın işine son verir. 1968'de Anadolu Ajansı'nın İstanbul Bürosu yazı işleri sekreterliğinden emekli olmuştur. Aynı yıl yayınlanan "Sarı İt" ise Türk Edebiyatında işçi-sendika ilişkilerini ele alan ilk romandır. Sarı sendikacılık olarak tarif edilen ve işçi sınıfına düşman bir anlayış bu romanın eleştiri konusunu meydana getirir. Yazar, 1970'lerde herhangi bir üretimde bulunmaz, yazmaktan vazgeçer. Yazarın oğlu Gökçe Enis, Sabah Gazetesinde yayınlanan söyleşisinde bu durumu şu sözlerle dile getirir: Son romanı olan 1981'de tamamladığı ve vasiyetinde yayınlanmasını arzuladığı "Kırmızı Karanfil" ise ancak ölümünden 25 yıl sonra, Yordam Kitap'ın desteğiyle gün ışığına çıkabilecektir. Tıpkı Emile Zola, Maksim Gorki ve Orhan Kemal gibi Reşat Enis de keskin gözlem gücüyle kenar mahallelerdeki yoksul ve dışlanmış insanları, onların gündelik ayakta kalma mücadelelerini eserlerinde işlemiştir. Romanlarında, fabrikalarda ve madenlerde yaşanan sömürü bütün açıklığıyla dile getirilir. Devlet Başkanı (film) Head of State 2003 yapımlı,başrollerinde Chris Rock ve Bernie Mac`ın oynadığı,yardımcı rollerde Robin Givens `in gözüktüğü senaryosunuda Chris Rockla Ali LeRoinin hazırladığı ve yönetmenliği Chris Rockun kendisinin üstlendiği bir politik komedi filmi. Başkanlık Seçimleri yaklaşmaktadır. Başkan adaylarının ikisi uçaklarının bir birine çarpması sonucu ölünce yerine önümüzdeki yıllarda başkanlık seçimleri için aday olma şansını yaratmak gerekmektedir. Bunun için sıradan bir adaya ihtiyaç vardır ama sevilen birine.Belediye Meclisi Üyesi Mays Gilliam'sa (Chris Rock) yaşadığı kasabayı iyice korumaya ve yardım etmeye çalışan biridir, bir gün bir kadını orada bir patlamadan kurtarınca televizyona çıkar. Ve hemen bu adaylık için onu seçerler. Mays bu olay ilk bahsedildiğinde başkanlık teklifi geldiğinde bunu bir şaka gibi anlar fakat bir şaka değildir, Mays artık ABD'nin başkanlık seçimleri için bir adaydır. Bir süre sıradan sözler (herkesin söylediği sözleri) söyler, çünkü ona böyle denmesi gerektiği söyleniliyordu. Birgün, yine bir konuşma yaptığı bir yerde çok sevdiği abisi Mitch Gilliam (Bernie Mac) gelir. Mitch'le bir süre konuştuktan sonra Mitch ona söylediklerini dinlediğini ve bunları saçma bulduğunu söyler. Mays onun dedikleri aklından hiç çıkmadığı bir halde konuşmaya çıkar ve ilk kez kendisi gibi konuşur, bu konuşması çok sevilen Mays'in şansını artırır. Mays artık kendisi gibi olmaya başlar. Onu terk etmiş eski sevgilisiyse (Robin Givens) bu olanları görünce hemen Mays'le barışmak ve First Lady olmak ister, fakat Mays bir markette çalışan kasiyere aşık olmuştur. Mays bir süre iyi gittikten sonra diğer aday artık Mays'in kazanmaması için her şeyi yapar, ve bu Gilliam için kötü olur. 13+, cinsellik ile bağlantılı konuşma, çok az şiddet, uyuşturucu hakkında konuşma ve küfürlerden dolayı yaş sınırı vardır. Film Geek filminde (2005) filmin posteri görünüyor. Tiyatro Oyunevi Tiyatro Oyunevi İstanbul'da yerleşik olan özel bir tiyatro kuruluşudur. 1996 yılında Mahir Günşiray ve arkadaşları tarafından kurulan topluluk, çeşitli oyunlar sergilemektedir. Seminer, toplantı, festival gibi etkinliklere katılmakta, Anadolu'nun çeşitli şehirlerine turnelere çıkmaktadır. Mahir Günşiray Mahir Günşiray (d. 10 Ağustos 1960, İstanbul), Sinema, tiyatro oyuncusu ve yönetmeni. Sanatçı Orhan Günşiray'ın oğlu olan Mahir Günşiray; Hacettepe Üniversitesi Ankara Devlet Konservatuvarı Tiyatro Bölümü mezunudur. Leeds Üniversitesi, The Workshop Theatre'da yüksek lisans yapıp, Mimar Sinan Üniversitesi, Güzel Sanatlar Fakültesi, Sahne ve Görüntü Sanatları Bölümü'nde sanatta yeterlik yapmıştır. Bursa Devlet Tiyatrosu, İstanbul Devlet Tiyatrosu, Tiyatro Stüdyosu, "Theatre an der Ruhr" (Almanya), Tiyatro Ti ve Tiyatro Oyunevi'nde çalışan sanatçı, ayrıca sinema ve dizi filmlerde de rol almış, Samuel Beckett'in "Film" adlı video filmini yönetmiştir (1985). 1987'den bu yana çeşitli üniversite ve özel eğitim kurumlarında eğitmenlik yapmakta, halen kurucularından olduğu Tiyatro Oyunevi'nde çalışmaktadır. Yedek Kulübesi (film) The Benchwarmers veya Türkiye'deki ismiyle Yedek Kulübesi, 2006 tarihli, yönetmenliğini Dennis Duganın yaptığı, Happy Madison film şirketinin dağıtımını (Şirketi yaratan Adam Sandler ayrıca filmin yapımcısı) üstlendiği, 80 dakika süren spor içerikli bir komedi filmi. Senaryosunu Allen Covert ve Nick Swardson'un yazmıştır. 11+ yaş sınırı olan filminin konusu şöyledir: Gus (Rob Schneider), Richie (David Spade) ve Clark (Jon Heder) üç yakın arkadaştırlar. Bir gün bir çocuğun beyzbol sahasında aşağılandığını görünce aynı çocuklarla beyzbol maçı yaparlar. Özellikle bu konuda Gus'ın iyi olduğu oyun biraz sonra ala edilen çocuklardan birinin babası olan Mel (Jon Lovitz) artık bu üçlüden oluşan bir takım kurar, bir süre sonra sadece üç kişiden oluşan Benchvarmerlar (The Benchwarmers) takımı iyi bir hayran kitlesi toplar fakat daha sonra bir şey öğrenilir. Gus da eskiden aynı o ala eden çocuklardan biri, hatta en kötüsüydü. Bu biraz takımın başarısını azaltır ve Gus oyundan çıkarılır. Pleomorfizm (hücre biyolojisi) Pleomorfizm mikroorganizmalarda aynı tür ya da soyun bireyleri arasında düzensiz ve değişik biçimde görülmesi. Daha üstün yapılı canlılardaki çokbiçimliliğe benzeyen pleomorfizm özelikle bazı bakteri türleri, mayalar, "riketsiyalar" ve mikoplazmalarda sık görülür. Tekin Siper Tekin Siper, (d. 1941, Darıca, Kocaeli - ö. 25 Mart 2001, İstanbul), Türk sinema, tiyatro ve dizi oyuncusu. 1994 yapımı ""İz"" filminde rol alan sanatçı, uzun süre "Olacak O Kadar" adlı dizide oynadı ve 35 yılını tiyatro sahnelerine verdi. Tekin siper, aynı zamanda uzun yıllar Zeki Alpan'ın asistanı olarak çalışmış bir Yeşilçam emekçisidir. Uzun süre çeşitli tiyatro topluluklarında rol alan Tekin Siper, Levent Kırca-Oya Başar Tiyatrosu'nda sahnelenen "Sefiller" adlı oyun sırasında (annesinin ölümünden altı ay sonra) sahnede kalp krizi geçirerek, 60 yaşında hayata veda etmiştir. Mezarı Hasdal Mezarlığı'ndadır. Kutsal Ä°syan Kutsal İsyan, Hasan İzzettin Dinamo'nun Milli Kurtuluş Savaşının gerçek hikâyesini romanlaştırdığı eseridir. İlk kez 1966-67 yılları arasında sekiz cilt olarak basılmış olup, günümüzde beş cilt olarak yeni baskısı bulunan romanıdır. Dinamo eserin Kutsal Barış adıyla 7 cilt olarak devamını da yazmıştır o da günümüzde 4 cilt olarak basılmıştır. En büyük özelliği çok ayrıntılı olarak kaleme alınmış olması ve roman iddiasının da çok edebi bir dille kaleme alınmış olması nedeniyle gayet güçlü olmasıdır. Zaten Kutsal Barış ile Orhan Kemal Roman ödülünü kazanmıştır. 7 Cilt ve tarihsel olmasına rağmen Dinamo oldukça akıcı bir dil kullandığından çok rahat okunabilmektedir, sürükleyici bir tarihsel romandır. Milli Mücadele üzerine yazılan en uzun kurgusal kitap olduğunu söylemek yanlış olmayacaktır. Ancak bu roman kurgusundaki her şeyin tamamıyle gerçeklere dayandığı da unutulmamalıdır. Perseid meteor yağmurları Perseids ya da Perseid gök taşı yağmuru, en bilinen gök taşı yağmurlarından biri. Perseid meteor yağmurları, 1992 yılında Dünya'nın yakınlarından geçen Swift-Tuttle kuyruklu yıldızından arda kalan kalıntılardan oluşur. Bu meteor yağmurları, Güneş'in etrafında dönüşü sırasında Dünya'nın bu kozmik toz bulutuna rastlaması sonucu gerçekleştiğinden her yıl aynı dönemde gözlemlenir. Her yıl Temmuz sonu - Ağustos başı civarında gözlemlenebilen olay en yoğun 12 Ağustos'u 13 Ağustos'a bağlayan gece gözlemlenir. Perseus Takımyıldızı bölgesinde gözlemlendiğinden Perseid gök taşı yağmuru adı verilmiştir. Anjuta Anjuta, GNOME projesi için yazılmış bir C, C++ tümleşik geliştirme ortamıdır. GNU Genel Kamu Lisansı ile dağıtılır. Başta C ve C++ olmak üzere Java, JavaScript, Python ve Vala programlama dillerini desteklemektedir. Anjuta, C programlama dili ve GTK arayüz aracı ile oluşturulmuştur. Yazılımın ilk sürümü 27 Aralık 1999 tarihinde yayınlanmıştır ve hala geliştirilmektedir. Keşanspor Keşanspor, 1959 yılında Edirne ilinin Keşan ilçesinde kurulan ve 2016 senesinde faaliyetlerine son veren, 2019 - 2020 sezonunda geri dönüş yapan spor kulübü. Faaliyetlerine 2016 senesinde son vermeden önce 12 sezon 3. Ligde mücadele etmiştir. Ayrıca 2020 yılında keşanspor store açılarak ekonomik olarak da kulübü eski günlerine götürmek amaçlanmaktadır. Keşanspor 1959 yılında yeşil-siyah renklerle kurulmuştur. 1984-85 sezonunda yeni kurulan 3.lige, şehrin diğer takımları Keşan Gençlikspor ve Aydoğanspor'la birleşerek ilk kez katıldı. Renklerini de sarı-siyah olarak değiştirdi. Aralıklı olarak 3. ligde mücadele etti. 1992-93 yılında