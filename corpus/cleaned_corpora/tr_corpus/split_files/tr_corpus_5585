tanınmıştır. İlyada'da savaşın yapıldığı günde Rodosluların kralı Tlepolemos'u öldürürken onun tarafından yaralanır ve Hektor sayesinde hayatta kalır. Akhalıların surlarına saldırarak duvarda delik açar ve böylece surların yıkılmasını sağlar. Daha sonralarda Patrokles tarafından öldürülür. Ölüsü Likya'ya götürülür ve aile toprağına gömülür. Onuruna Sarpedoneion adında bir tapınak yapılır. Troilos Troilos, Priamos ile Hekabe'nin en küçük oğlu, Troyalı prens. İlyada'da savaştan önce öldüğü söylenmişse de nasıl olduğu anlatılmamıştır. Kehanete gore Troilos yetişkinliğe ulaşırsa, Troya asla ele geçirilemeyecekti. Truva savaşından önce, kız kardeşi Polyksene ile yaptığı bir gezi sırasında, Pallas Athena'nin kehaneti anlattığı ve Truva'nın daha kolay alınması için öldürmesini söylediği Akhilleus'un takibi sonucu kaçtığı Apollon Tapınağı'nda yine Akhilleus tarafından başı kesilerek öldürülmüş, bedeni parçalanmıştır. Troilos eğer yetişkin olsaydı, tarihin gördüğü ve göreceği en büyük savaşçı olacaktı. Oğlu Turcus ise Orta çağ'da yaygın bir inanışa göre Truva yıkıldıktan sonra Orta Asya'ya giderek Türk ulusunun temellerini atmıştır. Fatih Sultan Mehmet ile kardinal İsidore arasındaki mektuplaşmalarda bu meseleye değinilmiştir . Akhilleus'un ölümüne, Hubris'e karşı işlediği bu suçtan dolayı Paris'in attığı oka yön veren Apollon'nun sebep olduğu söylenir. Plaj voleybolu Plaj voleybolu kumun üzerinde oynanan popüler bir takım oyunu/sporudur. Dünyanın pek çok ülkesinde kumsallarda, doğal ya da yapay kum sahada çıplak ayakla oynanır. Voleybolda bir takımda 6 kişi bulunurken plaj voleybolunda 2 kişilik takımlar karşılaşır. Her yarı sahanın boyu 8 metredir (voleybolda 9 metre). Kurallar ve düzende de farklılıklar vardır. Güney Kaliforniya'dan çıkarak tüm Dünya'da oynanan bir oyun olmuştur, sahili olmayan ülkelerde dahi oynanır, İsviçre gibi. Güney Kaliforniya'da popüler olmadan önce, ilk kez Hawai Dirsekli Kano Kulübü (Outrigger Canoe Club) tarafından Honolulu, Waikiki plajlarında oynandığı kaydedilmiştir. Dalga olmadığı için sörf yapamayan, sıkılan sörfçüler tarafından 6 kişiyle oynanmıştır. En ünlü ve eski oyuncusu, Su Adamı lakabıyla, Duke Kahanamoku'dur. 1920 yılında Santa Monica, Kaliforniya'da deniz üstünde oluşturulan kum adacıklarında plaj voleybolu için alanlar ayrılmıştır. Plaj kulüpleri kurulmuştur. 1924 yılında kulüpler arası organizasyonla ilk plaj voleybol turnuvası tertip edilmiştir. İlk önceleri 6 kişiyle dışarıda oynanan voleybol gibi oynanmıştır. 1930 yılı yaz ayında Pablo lakaplı Paul Johnson 6 kişi bulamadığı için 4 kişiyle oynamayı denemiş ve böylece modern iki kişilik plaj voleybolu kuralı gelişmiştir. 1996 yaz olimpiyatlarında (Atlanta, Amerika) ilk kez oynanarak olimpiyat dalı olmuştur. Uluslararası Voleybol Federasyonu - Plaj voleyboluLapseki Voleybol ve plaj voleybolu hakkındaherşeyi bulabilirsiniz Polydamas Polydamas. Panthoos'un oğlu ve Truvalı savaşçı, İlyada'da Hektor'la aynı gün doğdukları anlatılır. Truvalıların savaş planlarını hazırlayan kişidir. Homeros; Ä°lyada (11.57,12.88,13.756,17.40) Neil Jordan Neil Jordan (d. 1950, Sligo) İrlandalı yazar, senarist ve film yönetmeni. Jordan Dublin Ulusal İrlanda Üniversitesi'nde İrlanda Tarihi ve İngiliz Edebiyatı eğitimi aldı. Sinemayla ciddi anlamda ilk tanışması John Boorman'ın "Excalibur" filminde senaryo asistanlığı yapmasıyla gerçekleşti.İlk yönetmenlik denemesini ise başrolünü daha sonra neredeyse tüm filmlerinde rol vereceği Stephen Rea'nın oynadığı 1982 tarihli "Angel" filmiyle gerçekleştirdi. "Angel"ın ardından "The Company of Wolves"(1984) ve "Mona Lisa"(1986) isimli filmleri çekti. Bu filmlerindeki başarısı onu Hollywood'a taşıdı. Başrollerinde Robert De Niro ve Sean Penn'in oynadığı 1989 tarihli "We're No Angels"ın gişe başarısızlığından sonra tekrar İrlanda'ya döndü ve onu ünlü yapacak 1992 tarihli "Ağlatan Oyun" adlı filmi çekti. Film sinema çevrelerinin büyük beğenisini kazandı ve 6 dalda Oscar'a aday gösterildi. Bunun üzerine tekrar Hollywood'da şansını deneyen Jordan 1994 yılında kadrosunda birçok yıldız barındıran "Vampirle Görüşme" adlı filmi çekti. Jordan'ın sıradaki projesi ise birçok filminde işlediği İrlanda Sorunu'nun simge ismi Michael Collins'in hayatını anlatmak oldu. Bundan sonra daha özgün eserler ortaya koyan Jordan 1997 yılında "The Butcher Boy" filmini çekti. İlerleyen yıllarda usta oyuncularla film çekmeye devam eden Jordan'ın en bilinen özellikleri filmlerinde çocukluk hatıraları, aile ilişkileri ve bireyin içselleştirilmesi gibi temalar üzerinde durmasıdır. Jordan ayrıca neredeyse tüm filmlerinin senaristliğini de yapmıştır. Aynı zamanda ödüllü bir yazar olan Jordan'ın birçok eseri ve filmi İrlanda'da geçer. 2005 yılında 24. İstanbul Film Festivali dolayısıyla adına düzenlenen bir retrospektif üzerine Türkiye'yi ziyaret eden Jordan, Boğaziçi Üniversitesi Mithat Alam Film Merkezi'nde de bir söyleşiye katılmıştır. Sanatçı hâlen Dublin'de yaşamaktadır. Luristan Eyaleti Luristan Eyaleti "(Farsça:" استان لرستان, "Ostān-e Lorestān)", İran'ın 31 eyaletinden birisidir. Zagros Dağları arasında yer alan eyalet tarihi açıdan ülkenin en önemli bölgelerinden birisidir. Eyaletin nüfusu 2006 yılı itibarıyla 1.716.527 kişi olarak tespit edilmiştir. Yüzölçümü 28.392 km olan eyaletin yönetim merkezi Hürremabad şehridir. Eyaletin diğer önemli şehirleri şunlardır: Borucerd, Aligudarz, Dorud, Kuhdeşt, Azna, Alaştar, Nurabad ve Pulduhtar. Eyalet kuzeyden Hamedan ve Merkezi, doğudan İsfahan, güneyden Huzistan ve batıdan İlam eyaletleriyle çevrilmiştir. Genler ve aleller Kalıtım olayı doğrudan kromozomların mitoz ve mayoz bölünmeler ve döllenmedeki davranışlarına bağlıdır. Her bir kromozomda sayısız kalıtım birimleri, genler bulunur ve bunların her biri birbirinden farklı olup ayrı ayrı bir veya birkaç karakteri birden kontrol ederler. Genler kromozomlarda yer alırlar ve bir hücrede her bir kromozomdan iki tane bulunduğundan her bir hücrede genler bir çift olarak bulunur. Mayoz bölünmede kromozomlar birbirlerinden ayrılıp döllenmede tekrar bir araya geldiklerine göre genler de aynı davranışı gösterirler. Her bir kromozom genetiksel olarak linear düzende gen dizilerine sahipmiş gibi davranır ve bu gen düzenlenişleri "homolog kromozomlar"da birbirinin aynısıdır. Bir karakteri kontrol eden gen, belli bir kromozomun belirli bir noktasında bulunur ve bu noktaya "gen lokus"u denir. Kromozomlar mayoz bölünme sırasında sinapsis gösterdiklerinde, homolog kromozomlar nokta nokta yani gen ile gen şeklinde aynı lokuslar karşılıklı gelecek şekilde birleşme gösterirler. Bir karakter kalıtımı ancak birbirlerine zıt iki durum olduğu zaman incelenebilir. Mendel'in çalışmalarında bezelyelerde ele aldığı şekil morfolojisinde düzgün ve buruşuk tohum özellikleri gibidir. Canlı birey böyle zıt durumlardan sadece birini gösterilebilir. Bu nedenle "allel genler"den söz edilir. Homolog kromozomların aynı lokuslarında yer alan, iki veya bazen daha çok sayıda alternatif karakterlerin genlerine "allel genler" denir. Düzgün ve buruşuk tohum morfolojilerini belirleyen genler gibi. Gen çiftlerini benzer alleller şeklinde taşıyan bireyler homozigot genotipli, gen çiftlerini farklı alleller şeklinde taşıyan bireyler ise heterozigot genotipli olarak ayrılırlar. Buna göre "DD" ve "dd" "genotip"li bezelye bitkileri homozigot baskın ve çekinik genotipli, "Dd" genotipli bezelyeler ise heterozigotturlar. Bütün genlerin tek tek toplamı ve bütün kromozom seti o canlının genomu şeklinde tarif edilir. Ahmet Güvenç Ahmet Güvenç (d. 27 Haziran 1951, Ankara), Türk gitarist. Kurtalan Ekspres'in bas gitarcısı olan Güvenç, Barış Manço'nun vefatına kadar kendisiyle çalışmışlardır. Ayrıca "Gülpembe"nin bestekârıdır. 1951'de dünyaya gelen Ahmet Güvenç, genç yaşta müziğe başladı. Bülent Ortaçgil ile okul arkadaşı olan Güvenç, Bülent Ortaçgil ve kardeşi Ercüment Ortaçgil ile beraber Sorular grubunu kurup konserler vermeye başladı. Daha sonra Filozoflar grubunda yine Bülent Ortaçgil ve Galip Boransu ile çaldı. Daha sonra Bülent Ortaçgil, solo kariyerine yöneldi. Ortaçgil, ilk çalışmalarını Güvenç'in evinde hazırlamış ve ilk albümü Benimle Oynar Mısın?'daki Suna Abla şarkısını, Ahmet Güvenç'in annesi Suna Güvenç'ten esinlenerek yazmıştır. 1969'da Aydın Cakuş ve Hüseyin Sultanoğlu ile beraber kurdukları, Bunalım grubu ile profesyonel müzik hayatına atıldı. Grubun menajeri dönemin ünlü yıldızı Cem Karaca oldu. İlk plakları "Taş var, Köpek yok" ile ünlendiler. Ancak Sultanoğlu'nun Cem Karaca'nın grubuna geçmesi ile grup dağılmıştı. Bir yıl sonra Güvenç, Cakuş ile beraber grubu yeniden kurdu. 1971'de Aziz Azmet ile Yollar / Hele Hele Gel plağını kaydettiler. Bu plaktan sonra Güvenç gruptan ayrıldı. 1975'te Cem Karaca'nın eski grubu Kardaşlar kadrosunda yer aldı. Kısa bir süre grupta kalsa da "Kan Davası / Dam Üstünde Çul Serer" 45'liğinde çaldı ancak plak yayınlanmadan gruptan ayrıldı, yerine ise Özkan Uğur geçti. 1978'de kısa bir süre Edirdahan grubunun kuruluş kadrosunda yer alıp, Cem Karaca ile çalıştı. Ancak ortaklık plağa dökülemeden Kurtalan Ekspres'e geri döndü. 2001 yılında Gülen Andak’la Gülen Andak-Ahmet Güvenç Sanat Merkezi'ni kurdu. Fiziksel egzersiz Fiziksel egzersiz fiziksel durumu geliştirmek veya sürdürmek ve sağlık amacıyla yapılan bazı aktivitelerin icrasıdır. Düzenli fiziksel egzersiz kalp krizi, kalp ve damar rahatsızlıkları, tip 2 diyabet, bazı kanser türleri ve şişmanlığın önlenmesinde önemli bir etkendir. Fiziksel egzersizler insan bedeni üzerindeki etkisine göre üç gruba ayrılırlar: Esneme: Kasların esnekliğini ve/veya eklemlerin hareket aralığını arttırmak amacıyla kasların uzatılması eylemi olarak tanımlanmaktadır. Gerilme hem insanlar hem de diğer canlılar tarafından bilinçli olmadan yapılan gündelik, doğal bir eylemdir. Genellikle uykudan uyandıktan sonra yapılan esnemeler, gerinmeler bu gruba girer. Hatha Yoga'da uygulanan duruşlar bir tür gerilme egzersizleridir. Alel Alel veya alelmorf, belirli bir özelliği belirleyen bir genin değişik (alternatif) hallerinden her biri. Gen ve alel sözcüklerinin her ikisi de, belirli bir özelliğin kalıtsal faktörünü ifade eder. Alel sözcüğü, özellikle bir kromozomun bir lokusundaki iki ya da daha fazla seçenekli gen çeşidini anlatmak için kullanılır. Örneğin bir bezelyenin yuvarlak veya kırışık taneli olmasını belirleyen gen, yuvarlaklık aleli ve kırışıklık alelinden meydana gelir. Kromozomlarda bulunan genler, "alel" denilen genlerden oluşmuş çiftler halinde bulunurlar. Her homolog kromozomda her karakter için genin işgal ettiği belli bir yer vardır. Buna lokus denir. Homolog (eş) kromozomların aynı lokuslarında yer alan, iki veya bazen daha çok sayıda alternatif karakterin genleri "alel gen"ler olarak bulunurlar. Genlerde aynı karakteristik özelliği kodlayan fakat farklı kodlar taşıdığı için farklı özelliklerin ortaya çıkmasını sağlayan genlerden her biri "alel"dir. Örneğin göz rengini belirleyen genin ela rengi ortaya çıkaran versiyonu ile kahverengi rengi ortaya çıkaran versiyonundan her biri "alel"dir. A kan grubu aleli ve B kan grubu alelini taşıyan bir birey "AB" kan grubuna sahip olur. Eğer atalardan biri zıt özelliklerin birine, diğeri öbürüne sahipse, buna "Alelmorfik özellikler" denir. Göz rengi örneğinde olduğu gibi, ela ve kahverengi renk, gözdeki alelmorfik bir renk özelliğidir. Her hücrede göz rengini denetleyen bir çift gen bulunur. Gen çiftlerini benzer aleler şeklinde taşıyan bireylerde "homozigot genotip", gen çiftlerini farklı aleler şeklinde taşıyan bireylerde ise, "heterozigot genotip" bulunur. Buna göre, "AA" ve "aa" genotipi sırayla, homozigot baskın ve homozigot çekinik; "Aa" genotipi ise heterozigottur. Herhangi bir özelliği oluşturan bir çift alelin bir üyesi söz konusu olduğu zaman, yalnızca homozigot genotipte fenotipik olarak kendini gösterilebilen alellere ""çekinik (resesif) alel"" denir. Diğer yandan heterozigot genotipte kendini gösteren alellere de ""baskın (dominant) alel"" adı verilir. Baskın ve çekinik alelleri göstermek için genellikle büyük ve küçük harfler kullanılır. İki benzer aleli taşıyanlar (AA veya gg), ""homozigot""; farklı aleli taşıyanlar, (Aa) ""heterozigot"" olarak isimlendirilir. Örneğin; "AA" homozigot baskın, "aa" homozigot çekinik ve "Aa" heterozigotdur. Bütün genlerin tek tek toplamı ve bütün kromozom seti o canlının "genomu" şeklinde tarif edilir. Carole Saturno Carole Saturno, 1999 yılında Fransa'daki istasyon mahalleleri ile ilgili bir turistik tanıtım kitabı yazmış , 2005 yılında ise Fransa'ya göç hareketi içinde yer almış çeşitli milletlerden 15 hayali göçmen çocuğunun kimliği ve hikâyesi etrafında tanıtılan "Enfants d'ici, parents d'ailleurs" ("Buranın çocukları, ötelerin ebeveynleri") kitabı, çocuklara hitap edecek lüks baskı bir referans kaynağı şeklinde Fransa'nın en prestijli yayınevlerinden Gallimard tarafından yayınlanmış bir Fransız yazarıdır. 15 hayali göçmen çocuğu içinde, Fransa'da doğmuş 10-12 yaşlarında Türk çocuğu Nazım'ın hayali hikâyesinin tuhaf başlığının yanı sıra ("Je pensais que je n'etais pas turc" - "Türk değilmişim gibime geliyordu"), metninde içerdiği, bir çocuk kitabı ile alakası bulunmayan rahatsız edici unsurlar, göçmen sorunlarını ele alan Fransız danışma organı Fransa Yüksek Uyum Kurulu üyesi Gaye Petek'in girişimlerine ve Cumhuriyet gazetesi Paris muhabiri Uğur Hüküm'ün bir haberine konu olmuştur. Haberde, Gaye Petek tarafından altı çizilen hususlar şu şekilde belirtilmektedir: "Hiçbir göç grubu için kullanılmamış, -küçümseyici tarzda yazılmış- tespitler; çocuklara temel doğrular diye, son derece kolaycı ve hafif bilgiler -Kürtlere kanlı baskılar yapıldığı ve bütün Kürtlerin bağımsızlık istediği gibi- aktarılması, Türk göçü bölümünün 1915 Ermeni kırımı ile başlatılması gibi, birlikte yaşama fikrine hizmet etmeyecek unsurlar,Türkiye'nin Cumhuriyet'ten kaynaklanan kazanımlarına ve laiklik konusundaki evrimine, diğer Müslüman kökenli toplumlarda çok daha yaygın olmasına rağmen başörtüsü fotoğrafının amaçlı bir şekilde sadece Türk göçmenlere yakıştırılması..." Habere göre Saturno, Gaye Petek'e verdiği yazılı cevapta, "projesinin bir ilk olduğu, hatalar içerebileceği, bazı konularda yayıncısının isteği doğrultusunda çalıştığı, yeni bir baskıda değişiklikler olabileceği" yollu kaçamak ifadeler kullanmıştır. Bu tarzın, Avrupa'daki Türk çocuklarının, kalitesiz ve yetersiz bilgilere dayanılarak, ezik ve suçlu psikolojisi içinde yetiştirme ekolü ile örtüştüğü belirtilmektedir. İsmail Maşuki İsmail Maşuki (d. 1508, Aksaray - ö. 1529, İstanbul), Türk Tasavvuf tarihinde "Oğlan Şeyh" veya "Çelebi Şeyh" diye de bilinen, Bayrami-Melami tarikatı kutbu ve şeyhi. Aksaray'da doğmuştur. Babası Bayramî-Melâmî şeyhi Pir Ali Aksarayî'nin vefatından sonra tarikatın başına kendisi geçmiştir. İstanbul ve Edirne'de kendisine pek çok mürid kazanmıştır. Gölpınarlı'nın aktardığı bir rivayete göre Maşuki, müritlerine bazen "Allah, Allah" zikri yerine "Allahım, Allahım" dedirtirmiş. Kanuni Sultan Süleyman’ın emriyle oniki öğrencisiyle birlikte padişahın yanına gelen İsmail Maşuki, padişahın önündeki sorgulamasında Vahdet-i vücud'a dair görüşünde ısrar etmiş ve Şeyhülislam İbn Kemal'in fetvasıyla ve Ebusuud Efendi'nin de destekleriyle, zındıklık ve mülhidlik ile yargılanarak öğrencileriyle birlikte Sultanahmet'teki At Meydanı'nda idam edilmiştir. İdamının ardından da uzun bir süre dilden düşmeyen Oğlan Şeyh'ı savunma babında yorum yapanlara dahi "onun mezhebinde ise katlolunur" fetvaları verilmiştir. Müritlerinden Irakizade Hasan Efendi idam edildiği yere bir mescit, Oğlan Şeyh'in idam edildiği yere de şehitlik (meşhet) yaptırılmış ve parmaklıkla çevirmiş, daha sonra da aynı yere sembolik olarak bir kabir yaptırılmıştır. Ancak mescit daha sonra yanmıştır. Kalbin Allah olduğu içün suretin Rahmandır; Kim Mükevvin(yaratan) ismin ey meh(ay), haliki(fani) ekvân(alem)dır. Surete nispet mugayir(aykırı) görünür eşya kamu(bütün), Lâkin ol ma'ni yüzünden cümlesi bir cândır. Ayni Hak oldu vücudum, kaçma ey Hak sureti; Hak ile Hak olagör, gel vehmi(küçk fikir-boş kaygı) ko, Şeytândır... Nûş(tatlı içecek) kıldı çünki ruhum şol şarabı aşkını Mest olup yitürdü kendin, baki ol sultândır. Kim ki aşk ile vücudun bildi vü buldu bu gün Kendü kendiözün yitürmedi; ulu sultândır. 2013 yılında Muhteşem Yüzyıl adlı dizide Deniz Celiloğlu tarafından canlandırılmaktadır. Kanuni döneminde görüşlerinden dolayı idam edilen dört ünlü şeyhten biridir. Emin Alper'in yönetmenliğini yaptığı Alef (2020) adlı polisiye dizi, kendisinin modern dönem takipçileri arasında geçen tarikat içi tartışmaları konu edinmektedir. Dizide ismine ve görüşlerine yer verilmiş olup kendisi canlandırılmamıştır. Folgefonna Folgefonna, Norveç'in Hardanger bölgesinde bir buzul. Kapladığı 214 km² alanıyla kıta Norveç'in Jostedalsbreen ve Svartisen'den sonra üçüncü büyük buzuludur. Buzulun kesimleri alt gruplara alan dağılımı olarak şu şekilde ayrılır: Kuzey Folgefonna 25 km², Orta Folgefonna 9 km² ve Güney Folgefonna 180 km². Buzul, Folgefonna Yarımadası'nın yüksek sıradağlık bölgesinde bulunur. Doğuda Sør Fyordu, güneyde Åkra Fyordu ve batıda Hardanger Fyordu'nun arasında kalır. Buzul Hordaland Eyaleti'nin Jondal, Ullensvang, Odda, Etne ve Kvinnherad idari bölgelerindeki bir alanı kaplar. Buzul'un bulunduğu en yüksek yer deniz seviyesinden 1662 m yüksekteyken, en düşük yer 400 m yüksektedir. Folgefonna birçok kola sahiptir. Bunlardan bazıları; Bondhusbreen, Blomsterskardsbreen ve Buerbreen'dir 29 Nisan 2005'ten beri Folgefonna, Norveç'in 25. Milli Parkı'dır. Hem buzul hem de çevredeki tabiatın büyük bir kısmı korunmaktadır ve beraber 545,2 km² dir. Folgefonna buzul çağından kalma değildir. Son buzul çağının sonrasında buz hızlı bir şekilde geri çekilmiş ve çevredeki buz tamamen erimiştir. Yaklaşık 2500 yıl önce, düşük ısılı, yüksek yağışlı bir periyotta buzulun kuzey kısmı ("Nordre Folgefonna") yeniden oluşmuştur. Periyodik değişimlerle buzul, bugünkü genişliğine uzanır. Buzulun diğer kısımları da paralel bir geçmişe sahiptir. Hidrojen ekonomisi Hidrojen ekonomisi, taşıtların ve elektrik dağıtım şebekesinin dengelenmesi için ihtiyaç duyulan enerjinin, hidrojen (H) olarak depolandığı, varsayılan bir gelecek ekonomisidir. Hidrojen üretimi oldukça geniş ve büyüyen bir endüstridir. Tüm dünyada, 2004 yılında üretilen toplam hidrojen 50 milyon tondur ve bu üretilen hidrojenin petrol cinsinden karşılığı 170 milyon ton yapar. Yıllık büyüme miktarı yaklaşık %10 civarındadır. Amerika Birleşik Devletlerinde, 2004 yılında yaklaşık 11 milyon ton üretim gerçekleştirilmiştir ve bu değerin enerji cinsinden karşılığı 48 gigawatt’tır (karşılaştırılacak olursa, 2003 yılındaki ortalama elektrik üretimi 442 gigawatt’tır). Hidrojenin depolanması ve nakledilmesi oldukça pahalı olduğu için, üretimin büyük çoğunluğu bölgesel olarak gerçekleşmiş ve genellikle üretici firma tarafından hemen tüketilmiştir. 2005 itibarıyla, tüm dünyada, bir yıl içerisinde üretilen hidrojenin ekonomik değeri 135 milyar ABD doları’dır. Hidrojen, sentetik bir enerji taşıyıcısı. Üretim kaynakları son derece bol ve çeşitli. Bunların en başta gelenleri su, kömür ve doğalgaz. Hidrojen, bilinen tüm yakıtlar içerisinde birim ağırlık başına en yüksek enerji içeriğine sahip (120,000 kJ/kg). Sıvı haline dönüştürüldüğünde gaz halindeki hacminin sadece 1/700'ünü kaplıyor. Saf oksijenle yandığında sadece su ve ısı açığa çıkarıyor. Hava ile yandığında ise azot oksitler açığa çıksa da diğer yakıtlara göre kirliliği son derece az. Dünyada üretilen hidrojenin çok büyük bir bölümü, metanın su buharı ile katalitik olarak oksidasyonu yöntemi ile doğal gazdan elde edilmekte. Doğal gazın yanı sıra diğer hidrokarbon yakıtlardan da (metanol, LPG, Nafta, Benzin) su buharı ile katalitik olarak hidrojen üretilebilmekte. Hidrojen, alternatif olarak, saf oksijen veya hava ile kısmi oksidasyon, piroliz ve ototermal reforming (kısmi oksidasyon ve su buharı oksidasyonu bir arada) reaksiyonları ile de üretilebilmekte. Bugün hidrojenin kullanımının iki temel nedeni vardır. Tüm tüketimin yaklaşık yarısı haber prosesi yardımı ile amonyum (NH) üretmek için yapılır. Dünya nüfusu arttıkça, onu desteklemek için artmak zorunda olan tarım, amonyuma duyulan talebi sürekli büyütmektedir. Hidrojen tüketiminin diğer yarısı ise, ağır petrol kaynaklarını, yakıt olarak kullanılabilecek daha hafif türevlere dönüştürmek için gerçekleştirilir. Artan petrol fiyatları petrol şirketlerini katran gibi fakir maddelerden yakıt elde etmek için daha da cesaretlendirerek, hidrojen tüketiminde ilk uygulamaya göre daha da yüksek bir büyümeye neden olmuştur. Eğer hidrojen üretimi için ihtiyaç duyulan enerji, rüzgâr, güneş ya da nükleer santrallerden kolay ve ekonomik bir şekilde elde edilebilseydi, hidrojenin hidrokarbon yakıt elde etmek üzere kullanılması, toplam hidrojen tüketimini örneğin ABD için 5 ila 10 kat kadar artırabilirdi. Bugün ABD’de bu amaçla hidrojen tüketimi yaklaşık yılda 4 milyon tondur. ABD için yıllık 37.7 milyon ton hidrojenin, petrolde dışa bağımlılığı kaldıracak miktarda, kömürden dönüştürülmüş sıvı yakıt elde etmek için yeterli olacağı sanılmaktadır. . Ancak kömürün sıvı yakıta dönüştürülmesi dışa bağımlılığı azaltmakla birlikte sera gazı etkisi sorununa çözüm üretmemektedir. Günümüzde hidrojen üretiminin %48’i doğal gazdan, %30’u ham petrolden, %18’i kömürden ve %4’ü suyun elektroliz yolu ile ayrıştırılmasıyla üretilmektedir. Büyüyen pazar ve hızla artan fiyatlar hidrojenin daha ekonomik yöntemlerle üretilmesi konusunda ilgi yaratmıştır. Büyüyen hidrojen pazarının analizine dair bakınız Önümüzdeki 30-40 yıllık dönemde Çin, Hindistan gibi yükselen ekonomilerin hızla artan talebiyle birlikte petrolün fiyatının bugünkü fiyatını düzeyini bekleniyor. Petrolün bugünkü ve gelecekte öngörülen durumu, ithalat bağımlılığı, fosil yakıtların yarattığı karbondioksit emisyonları ve Kyoto Sözleşmesinin emisyonlara getirdiği sınırlamalar hidrojenin hazır ve sınırsız bir alternatif olarak nitelendirilmesine neden oluyor. Şu anki problem fiyat ve altyapı maliyetleri. Bu nedenle de petrole bağlı enerji sektörünün dönüşümünün sağlanmasında özel sektör kadar destekleyici hükümet politikaları da kilit rol oynayacak. Hidrojen ekonomisinde, hidrojen gazı üretmek için, temel enerji kaynakları ile biyokütleler kullanılır. Petrol, kömür, doğal gaz gibi fosil yakıtların dışında kalan enerji kaynakları, fosil yakıtlara göre çok daha düşük sera gazı emisyonlarına sahiptirler. Yüksek verimlilikli hidrojen jeneratörlerinin ürettiği gazın, doğal gaz dağıtım şebekesine benzer bir sistemle dağıtılması beklenir. Ancak doğal gaza göre aşılması gereken zorluklar vardır. Örneğin hidrojenin contalardan daha kolay sızabilmesi ya da dağıtım borularında çatlaklara neden olur. Hali hazırda geniş doğal gaz dağıtım şebekesi üzerinde kurulu kojenerasyon tesisleri sağladıkları elektrik dönüşümü ile yukarıda bahsedilen sisteme benzerlik gösterirler. Tam bir hidrojen ekonomisinde, rüzgâr ya da hidroelektrik tesislerinin ürettiği enerjinin tamamı elektrik şebekesine verilmeyerek, bir kısmı ile hidrojen üretilir. Nükleer enerji tesislerinin bir çıktısı olan ısı enerjisi, elektroliz sıcaklığını arttırmak şeklinde verimliliğe katkısı bulunacaktır. Dünyadaki hidrojenin büyük bir kısmı denizlerde hapsolmuş durumdadır. Hidrojen, doğal gazın buhar ile yeniden yapılandırılması ya da kısmi oksidasyonu gibi yöntemlerle fosil yakıtlardan da üretilebilirler. Wang’ın 2002’de ve Kreith’in 2004’te yaptığı çalışmalar, üretim ve dağıtım sırasında açığa çıkan emisyonlar göz önüne alınsa dahi, hidrojenin neden olduğu CO çıktısının, içten yanmalı motorların neden olduğu CO’ten çok daha az olacağını göstermiştir. Yakıt hidrojenin temelde, sudan yenilenebilir enerjilerle üretilmesi ana ilkedir. Hidrojen üretim yöntemlerinin başında suyun direkt elektrolizi gelir. Elektroliz için elektrik gereksinimi fosil yakıtlardan, hidroelektrik kaynaktan, nükleer güçten, jeotermal enerjiden, güneş, rüzgâr ve deniz dalga enerjilerinden elde olunabilir. Gelecek için üzerinde en çok durulan yöntem fotovoltaik güneş üreteçlerinin kullanılmasıdır. Hidrojen suyun ısıl parçalanması (termal krakingi) ile de üretilebilmektedir. Bir diğer hidrojen üretim yöntemi doğal gazın ve gaz hidrokarbonların buhar reformasyonudur. Hidrojen üretimi için ayrıca kömür gazifikasyon yöntemi vardır. Gazifikasyon işlemi kolaylıkla kükürtün elimine edilmesine olanak tanıdığından çekici bulunmaktadır. Ortalama olarak 6 kg kömürden 3.785 lt benzine eşdeğer 1 kg hidrojen elde olunur. Kömür dünyanın en zengin fosil yakıtıdır. Bilinen kömür yataklarına biçilen güvenilir ömür 200 yıl kadarsa da, bunun 400 yıla uzanabileceği söylenmektedir. Katı atıklar ve kanalizasyon materyalleri de hidrojen üretimi için hammadde olup, gazifikasyon işlemine bağlı olarak, sentez gazının hava veya oksijenle reformasyonu hidrojen vermektedir. Termokimyasal çevrimlerle sudan, fotokimyasal işlemle organometalik bileşikler veya enzim su karışımından hidrojen üretilebilir Hidrojen üretimi sırasında tüketilen enerji miktarı hakkında bazı endişeler vardır. Hidrojen üretimi içerisinde hidrojen barındıran su ya da fosil yakıt gibi kaynaklara ihtiyaç duyar. Fosil yakıtların kullanılması doğal kaynakların tükenmesine ve buna karşın CO üretilmesine neden olurken, suyun elektroliz edilmesi için ihtiyaç duyulan enerjinin önemli bir kısmı, yine fosil yakıtların elektrik enerjisine dönüştürülmesi yöntemiyle sağlanmaktadır. Bu açıdan, hidrojen yakıtının, bugün için fosil yakıtlardan tamamen bağımsız ya da hiçbir emisyona neden olmayan bir yöntem olduğunu iddia etmek oldukça güçtür. Eğer elektrik enerjisi üretimi, kimyasal yöntemlere dayanıyor ise, hidrojeni üretmek için de doğrudan kimyasal yöntemlere başvurulması daha uygundur. Fakat elektrik enerjisi üretimi, hidroelektrik ya da rüzgâr jeneratörleri gibi mekanik yöntemlere dayanıyor ise, hidrojenin suyun elektroliz edilmesi yöntemi ile üretilmesi uygun olabilir. Çoğunlukla tüketilen elektriğin maliyeti, üretilen hidrojenin fiyatından daha yüksek olduğu için, elektroliz yöntemi hidrojen üretiminde çok küçük bir paya sahiptir. Eğer elektrik enerjisi üretimi, ısı (nükleer ya da güneş) enerjisi yöntemine dayanıyor ise, hidrojen üretmek için en uygun yöntem yüksek sıcaklıklı elektrolizdir. Düşük sıcaklıklı elektrolizden farklı olarak suyun yüksek sıcaklıklı elektrolizi (YSE) başlangıçtaki ısı enerjisinin önemli bir kısmını kimyasal enerjiye (hidrojen) dönüştürme kabiliyetine sahiptir. Potansiyel olarak prosesin enerji verimi %50 daha fazladır. İhtiyaç duyulan enerjinin bir kısmı ısı ile sağlandığı için kimyasal dönüşüme konu elektrik enerjisi daha az tüketilir. YSE’nin laboratuvar uygulamaları yapılmış olmasına karşın henüz endüstriyel bir uygulaması yoktur. Üretilen hidrojen depolanabilmekte, boru hatları ve/veya tankerlerle taşınabilmektedir. Doğal gaz boru hatlarının gelecekte hidrojen taşınması için kullanılabileceği belirtilmektedir. Hidrojenin depolama yöntemleri; tüplenmiş alçak basınçlı gaz (12 bar) ve yüksek basınçlı gaz (150 bar) dışında sıvılaştırılmış biçimde, kriyojenik (dondurulmuş) tanklarda (220 kPa) ve metalik hidrid biçiminde olabilmektedir. Hidrojen gaz biçiminde boru hatlarıyla taşınabildiği gibi, yüksek basınçlı gaz ve sıvılaştırılmış biçimde tankerlerle taşınabilmektedir. Gaz hidrojenin zeolit ortamlarda depolanması çalışmaları vardır. Ancak, enerji içeriğinin yüksekliği açısından gaz yerine sıvı hidrojen depolama teknikleri üzerinde durulmaktadır. Hidrojenin hidridlerle depolanması ve taşınması da önemle ele alınmaktadır. Geliştirilen hidridler; titanyum alaşımları (özellikle demir-titanyum), paladyum alaşımları, zirkonyum alaşımları, titanyum-zirkonyum-vanadyum-nikel alaşımları, titanyum-zirkonyum-vanadyum-demir-krom-mangan alaşımları, mağnezyum-nikel alaşımları gibi materyallerle oluşturulmaktadır. Düşük sıcaklık ve yüksek sıcaklık hidridleri vardır. Demir-titanyum alaşımı düşük sıcaklık hidridi iken, mağnezyum-nikel alaşımı yüksek sıcaklık hidrididir. Düşük ve yüksek sıcaklık hidridlerinin kombinasyonu da kullanılmaktadır. Metal hidridler paket olarak taşınmaya uygundur. Yakıtların ekonomik kıyaslaması efektif maliyete göre yapılır. Efektif maliyet ise çıplak maliyet ve çevre zararlarını içeren maliyet ile kullanım veriminin fonksiyonudur. İç maliyet de denilen çıplak maliyet, alışılagelmiş görünür maliyettir. Çevre zararlarını içeren dış maliyet ise yeni bir kavramdır. Burada yakıtın birim miktarının çevrede oluşturduğu maddi zarar anlaşılmaktadır. 1990 ABD verileri ile fosil yakıt, kömür-sentetik ve güneş hidrojen sistemlerinin efektif maliyetleri Tablo 12.4'te gösterilmiştir. Efektif maliyete göre hesaplanan ekonomiklik faktörü hidrojende 1 iken doğal gaz dışındaki fosil yakıtlarda 0.37-0.61 arasında değişmekte olup, hidrojenden daha az ekonomiktirler. Ancak, doğal gazın ekonomiklik faktörü bugün için hidrojenden yüksektir. Yukarıda açıklandığı gibi, temelde efektif maliyet önemli olmakla birlikte, günümüzde maliyet karşılaştırmaları, daha çok iç ya da çıplak maliyetle yapılmaktadır. Bu nedenle, yalnız iç maliyet açısından bakıldığında, en ucuz hidrojen üretimi kömürden sağlanmakta, onu hidro-hidrojen izlemektedir. En düşük hidrojen maliyeti, ulaştırma sektörü için benzinden ucuz olabilmektedir. Dış maliyet, yani çevre maliyeti gözönüne alınmaksızın hidrojen endüstri, konut ve elektrik sektörlerinde doğal gazdan 1.5-3.7, petrol ürünlerinden 1.3-3.5 ve kömürden 4.7-5.8 kat daha pahalı görünmektedir. Ancak, yakıt hidrojenin kütlesel üretimi yapılmadığından bu karşılaştırmalar göreceli kalmaktadır. Diğer kimyasal yakıtlar: bakınız Alternatif yakıt Yakıtın zehirliliği, yanma ürünlerinin zehirliliği, diffüzyon katsayısı, ateşleme enerjisi, patlama enerjisi, alev emissivitesi gibi faktörlere göre yapılan emniyet değerlendirmesi açısından, hidrojen en emniyetli yakıttır. Hidrojenin emniyet faktörü 1 iken, benzinde 0.53 ve metanda 0.80 olmaktadır. Kısacası benzin ve doğal gaz hidrojene göre tehlikeli yakıtlardır. Hidrojenin benzin ve metana göre yanma tehlikesi daha azdır. Yakıtlar için önemli olan bir özellik de çevresel uygunluktur. Fosil yakıt kullanımının hava kalitesi, insanlar, hayvanlar, plantasyonlar ve ormanlar, akuatik ekosistemler, insan yapısı yapılar, açık madencilik, iklim değişikliği, deniz seviyesi yükselmesi üzerindeki olumsuz etkilerinden kaynaklanan çevre zararları dünya genelinde, 1990 verileriyle; kömür için 9.8 ABD $/GJ, petrol için 8.5 ABD $/GJ ve doğal gaz için 5.6 ABD$/GJ olarak saptanmıştır. Çevresel zarar ve çevresel uygunluk faktörü için fosil yakıt sistemi, kömür/sentetik yakıt sistemi ve güneş-hidrojen sistemi (güneş PV panellerinden sağlanacak enerji ie hidrojen üretim sistemi), bu verilerin ışığında karşılaştırılmıştır. Karşılaştırma sonuçları Tablo 12.2'de yer almaktadır. Güneş-hidrojen üretim sisteminde çevresel zarar 0.46 ABD $/GJ gibi yok denecek düzeye düşmekte ve çevresel uygunluk faktörü üst sınıra çıkarak 1 olmaktadır. Hidrojen, basında nispeten tehlikeli bir gaz olarak tanıtılmıştır ve gerçekte de hidrojen hava karşımı diğer gazlardan daha patlayıcı/yanıcı özelliğe sahiptir. Hidrojen gazı depolandığı tanktan sızabilir ve bir çatlak olması durumunda çok hızlı boşalır. Hidrojen alevi zor görülür ve hidrojen yangınıyla mücadele etmek de oldukça zordur. En çok bilinen hidrojen yangını LZ 129 Hindenburg felaketidir. Yolcuların 2/3 ile mürettebat kurtulmuş, ölenlerin büyük çoğunluğu atlayanlar olmuştur. Hidrojenin taşımacılık amacıyla dağıtımı İzlanda, Almanya, Kaliforniya, Japonya ve Kanada’da test edilmektedir. Yakıt pilli elektrik santralları yüksek enerji verimlerinin yanı sıra, çok az yer kaplamaktadırlar. Örneğin 2 MW'lık yakıt pilli santralın kapsadığı alan 20 m'den az olmaktadır. Büyük yer kapsayan konvansiyonel santralların yerleşim birimlerinden belli uzaklıkta kurulması ve elektrik iletimi sorunu, geleceğin yakıt pilli elektrik santralları ile çözüme kavuşacak görünmektedir. Gelecekte tüketicilerin bulundukları yerin yakınına kurulacak yakıt pilli santrallarla iletim ve dağıtım kayıpları olmaksızın gereksinimler karşılanabilecektir. Hidrojenin alevsiz yanması için katalitik yakma düzenleri geliştirilmiştir. Hidrojenin katalitik yanması mutfak ocaklarına, fırınlara, su ısıtıcılara ve özel sobalara uygulanmıştır. Yine gösterim amacıyla bu tür beyaz eşya üreten firmalar vardır. Böylece, konutlarda yakıt olarak hidrojen kullanımının önü açılmış bulunmaktadır. Hidrojenin boru hatları ile evlere kadar ulaştırılması olanaklı olup, bu konuda projeler geliştirilmekte ve doğal gaz hatlarından yararlanılması tasarlanmaktadır. Hidrojen enerjisi alanında çeşitli ülkelerin işbirliği sonucu uluslararası programlar başlatılmıştır. Avrupa Topluluğu ile Kanada'nın EURO-QUEBEC (hidro-hidrojen) projesi, Norveç ve Almanya'nın NHEG projesi, Almanya ve Suudi Arabistan'ın HY-SOLAR (güneş-hidrojen) Projesi, İskandinav ülkeleri ile Yunanistan'ın işbirliği, Uluslararası Enerji Ajansı (IEA) hidrojen enerjisi projeleri, Birleşmiş Milletler UNIDO-ICHET hidrojen çalışmaları bunlara örnek gösterilebilir. Henüz uygulanmasına girişilememiş olan UNIDO-ICHET projesi kapsamında, İstanbul'da Hidrojen Enstitüsü kurulması gündemdedir Bu çalışmalardan Euro-Québec Hidro-Hidrojen Pilot Projesi (EQHHPP) 100 MW'lık bir kapasitededir. Bu proje ile Kanada'da hidrolik kaynaktan elde olunacak elektrik enerjisi suyun elektrolizinde kullanılacak, üretilecek gaz hidrojen, yine Kanada'da sıvı hidrojen (LH2), amonyak (NH3) ve metilsiklohekzan (MCH) biçiminde bağlanarak, Atlantikten gemilerle Avrupa'ya taşınacaktır. Avrupa'da enerji uygulaması ile gaz ve/veya sıvı hidrojene dönüştürülerek konutlarda, termik santrallarda, kent otobüslerinde ve araçlarda, uçaklarda yakıt olarak kullanılacak, ayrıca kimya endüstrisi için toluen üretilecektir. Enerji ekonomisi analizlerine göre Kanada'daki 100 MW'lık hidrolik güç, Almanya Hamburg'da 74 MW'lık hidrojen gücüne dönüşmüş olacaktır. Bu güçle yılda 614 GWh enerji sağlanacaktır. Proje tesis maliyeti 415 milyon ECU (~514.4 milyon ABD $'ı) dır. Bir teknoloji standartsız kökleşemeyeceği ve tanımlanamayacağı için, hidrojen enerjisi konusunda uluslararası standart çalışmaları yapılmaktadır. Uluslararası Standartlar Organizasyonu (ISO) tarafından ISO/TC-197 Komitesi oluşturularak, hidrojen enerjisi için uluslararası standartlar çalışmalarına girişilmiştir. Standart çalışmaları tanımlar, ölçümler, taşıma, emniyet, araçlar, uçaklar, elektro-kimyasal donanımlar, hidridler, çevre ve uygulama alanlarını kapsamaktadır. Değişik senaryolara göre 2025 yılında dünya genel enerji tüketiminin ulaşacağı düzey 12 000-16 000 Mtep olarak kestirilmektedir. Aynı yılda dünyada 1 500-2 600 Mtep hidrojen enerjisinin kullanılması planlanmaktadır. Böylece, bu raporda göz önüne alınan etüt periyodu (2000-2025 dönemi) sonunda, dünya birincil enerjisinin % 9-21 açıklığı arasındaki bir bölümü hidrojene dönüştürülerek kullanılabilecek demektir. Bu oran daha çok % 10 olarak öngörülmektedir. Kuzey Atlantik ada ülkesi İzlanda, 2050 yılında hidrojen ekonomisine geçmiş olma kararını alan tek ülkedir. Bugün için tüm taşıtlar ve balıkçı filoları için ihtiyaç duyduğu petrolün tamamını ithal eden İzlanda, sahip olduğu jeotermal ve hidroelektrik kaynakları ile hidrokarbon enerji kaynaklarından daha düşük maliyetle elektrik üretebilmektedir. İzlanda hali hazırda sahip olduğu enerji fazlasını, ihraç edilebilir ürünlere ve hidrokarbonlara dönüştürmektedir. 2002 yılında, amonyum (NH) üretiminde kullanılmak üzere, elektroliz yöntemi ile 2000 ton hidrojen gazı üretmiştir.Amonyum tüm dünyada üretilir ve dağıtılır. Amonyum maliyetinin %90’ını enerji oluşturur. Ayrıca İzlanda, maliyeti büyük ölçüde enerjiye dayanan, alüminyum ergitme tesisi kurmaktadır. Reykjavík’te sıkıştırılmış hidrojenle çalışan küçük bir şehir içi otobüs filosu deneme amaçlı faaliyetini sürdürmektedir . Balıkçı filolarının hidrojenle enerjilendirilmesine dair araştırmalar sürmektedir. Norveç’in bir adası Utsira’da hidrojen ekonomisinin denendiği bir pilot proje sürdürülmektedir. Rüzgâr jeneratörleri ile üretilen enerjinin fazlası, elektroliz yöntemi ile hidrojene dönüştürülür ve rüzgârın yetersiz olduğu zamanlarda tekrar elektrik elde etmek üzere hidrojen gazı olarak depolanır. İngiltere 2004 yılının ocak ayında, Londra’da iki otobüsle başladığı yakıt hücresi deneme programını 2005 yılının Aralık ayında tamamlamıştır . The Hydrogen Expedition, tüm dünyanın çevresinde dolaşacak ve hidrojen yakıt hücrelerinin yapabileceklerini gösterecek, hidrojen yakıt hücresi ile çalışan bir geminin inşasını sürdürmektedir. Batı Avustralya Planlama ve Altyapı Departmanı Perth şehrinde, Sürdürülebilir taşıma enerjisi programı için üç adet Daimler Chrysler Citaro yakıt hücreli otobüsleri ile denemelerini sürdürmektedir.Deneme 2004 yılının Eylül ayında başlamış olup, 2006 yılının Eylül ayında sona erecektir. Otobüsler proton dönüşümlü membran sistem yakıt hücresi ile çalışmakta olup, Perth’in güneyindeki Kwinana’da kurulu BP’nin bir yan ürünü olarak üretilen ham hidrojen ile denenmektedirler. Türkiye'nin 7. Beş Yıllık Kalkınma Planı Genel Enerji Özel İhtisas Komisyonu Yeni ve Yenilenebilir Enerji Kaynakları Raporu'nda, hidrojen teknolojisine değinilmekle birlikte, resmileşen kalkınma planında hidrojen enerjisinin adı geçmemektedir. Hidrojen konusu üniversitelerimiz ve araştırma kuruluşlarımızda çok sınırlı biçimde ele alınmaktadır. TÜBİTAK Marmara Araştırma Merkezi'nde hidrojen alanında Uluslararası Enerji Ajansı programları kapsamında çalışma başlatılmak istenmişse de, söz konusu işbirliği 1996 yılında kesilmiştir. Birleşmiş Milletler (UNIDO) desteği ile ICHET projesi kapsamında, İstanbul'da Hidrojen Enstitüsü kurulması konusu gündemdir. 20-22 Kasım 1996 tarihlerinde Viyana'da yapılan 16. UNIDO Endüstriyel Kalkınma Kurulu Toplantısı'nda, UNIDO işbirliği ile Türkiye'de Uluslararası Hidrojen Enerjisi Teknolojileri Merkezi (ICHET) kurulması kararı alınmıştır. Buna göre, UNIDO hukuksal çerçevesinde özerk bir kurum olarak çalışacak ICHET, İstanbul'da kurulacaktır. ICHET'in tasarlanan amacı, gelişmiş ve gelişmekte olan ülkeler arasında hidrojen teknolojileri köprüsünü oluşturmak, hidrojen teknolojilerinin geliştirilmesini sağlamak ve uygulamalı Ar-Ge çalışmalarını yürütmektir. ICHET'in işlevi; kısa ve uzun dönemli eğitim vermek, bilimsel toplantılar düzenlemek, danışmanlık hizmetleri sunmak ve benzeri kuruluşlarla işbirliği oluşturmak biçiminde belirlenmiştir. Merkezin çalışma konuları; hidrojen enerjisi politikaları, hidrojen ekonomisi, enerji ve çevre, hidrojen üretim teknolojileri, hidrojen depolama teknikleri, hidrojen uygulamaları ve demonstrasyonlar olacaktır. Türkiye, ilk beş yıllık dönem için arazi, tesis, ilk yatırım ekipmanı ve işletme faaliyetlerini finanse etmek üzere, 40 milyon ABD $'ı verecektir. ICHET projesi Türkiye'nin hidrojen çağına tutarlı biçimde adım atmasını sağlayacak, Türkiye'ye avantaj kazandıracak önemli bir girişimdir. TÜBİTAK-TTGV Bilim Teknoloji-Sanayi Tartışmaları Platformu tarafından yapılan çalışma ile 1998 yılında tamamlanan, Enerji Teknolojileri Politikası Çalışma Grubu Raporu'nda, hidrojen enerjisinin önemi ve yapılması gerekenler sıralanmıştır. Hidrojen enerjisi ile ilgili çalışmaların Ar-Ge alanları arasında yer alması gerektiği belirtilmiştir. Hidrojen programlarının esas itibarı ile uzun döneme yönelik olduğu vurgulanmakla birlikte, mevcut enerji alt yapısıyla kısa dönemli uygulamalar üzerinde durulması, ICHET'in kurulması için başlatılmış olan çalışmaların hızla olumlu sonuca götürülmesi istenmiştir. Rapor, Bilim ve Teknoloji Yüksek Kurulu tarafından uygun bulunarak, Başbakanlık kanalıyla Enerji ve Tabii Kaynaklar Bakanlığı'na sunulmuştur. Türkiye'de hidrojen yakıtı üretiminde kullanılabilecek olası kaynaklar; hidrolik enerji, güneş enerjisi, rüzgâr enerjisi, deniz-dalga enerjisi, jeotermal enerji ve adım atılması gereken nükleer enerjidir. Türkiye gibi gelişme sürecinde ve teknolojik geçiş aşamasındaki ülkeler açısından, uzun dönemde fotovoltaik güneş-hidrojen sistemi uygun görülmektedir. Fotovoltaik panellerden elde olunacak elektrik enerjisi ile suyun elektrolizinden hidrojen üreten bu yöntemde, 1 m sudan 108.7 kg hidrojen elde olunabilir ki, bu 422 litre benzine eşdeğerdir. Türkiye'nin hidrojen üretimi açısından bir şansı, uzun bir kıyı şeridi olan Karadeniz'in tabanında kimyasal biçimde depolanmış hidrojen bulunmasıdır. Karadeniz'in suyunun % 90'ı anaerobiktir ve hidrojensülfid (H2S) içermektedir. 1000 m derinlikte 8 ml.lt-1 olan H2S konsantrasyonu, tabanda 13.5 ml.lt-1 düzeyine ulaşmaktadır. Elektroliz reaktörü ve oksidasyon reaktörü gibi iki reaktör kullanılarak, H2S den hidrojen üretimi konusunda yapılmış teknolojik çalışmalar vardır. Bu konuda yapılmış bir diğer teknoloji geliştirme çalışması, semikondüktör partikülleri kullanarak fotokatalitik yöntemle hidrojen üretimidir. Güneş ve rüzgâr enerjisinden yararlanarak, Karadeniz'in H2S içeren suyundan hidrojen üretimi için literatüre geçmiş bilimsel araştırma olup, Bulgaristan proje geliştirmeye çalışmaktadır. Teknolojik verilere ve Türkiye'nin enerji-ekonomi verilerine göre, 1995-2095 arasında güneş-hidrojen sistemi ile yapılabilecek yakıt üretimi ve bunun fosil yakıtlarla rekabet olanağı, özel bir simülasyon modeli kapsamında bilgisayar çözümleri ile araştırılmıştır. Bu ulusal modelde, hidrojen üretiminin artışı için yavaş ve hızlı olmak üzere iki ayrı seçenek alınmıştır. Her iki seçenekte de 2010-2015 döneminde hidrojen enerjisi maliyetinin fosil enerji maliyetinin altına düşebileceği, ancak yapılabilecek yerli hidrojen üretiminin 2.3 Mtep'in altında kalacağı görülmüştür. 2020-2025 döneminde yerli hidrojen üretiminin 10 Mtep'in üzerine çıkabileceği, 2015 yılından sonra fosil yakıt dışalımını azaltıcı etki yapacağı bulgulanmıştır. Giderek sağlanacak hidrojen üretimi artışıyla, yerli petrol, doğal gaz ve kömür üretiminin sıfırlanabileceği 2065 yılında, yaklaşık 290 Mtep hidrojen üretilebileceği görülmüştür. Hidrojen üretimine bağlı biçimde ulusal kazancın artacağı saptanmıştır. Model bulguları, diğer bazı ülkeler ve dünya geneli için yapılmış benzer çalışmalara koşut durumdadır. ABD'nin Enerji Departmanı tarafından, 2025 yılında Amerika'nın toplam enerji tüketiminin % 10'unun hidrojenle karşılanması ve böylece petrol dışalımının yarı yarıya azaltılmasının hedeflediği göz önüne alınırsa, Türkiye için yapılmış simülasyon modeli çalışmasının bir abartma olmadığı anlaşılır. Kuşkusuz, bu bir bilimsel senaryo olup, gerçekleşmesi koşullara ve alınacak önlemlere bağlıdır. Modelin verdiği en önemli sonuç, hidrojenin Türkiye için umut olabileceğidir. Türkiye temiz çevreye kavuşacaktır. http://www.irc-anatolia.org.tr/web/index.php?id=1113# Ray Charles Ray Charles Robinson (23 Eylül 1930 - 10 Haziran 2004), Amerikalı piyanist, müzisyen, ritim ve blues ustası. Albany, Georgia'da doğmuştur. Bailey ve Aretha çiftinin çocuğudur. Beş yaşındayken, küçük kardeşi George banyo küvetine kafa üstü düşerek ve boğularak ölmüştür. Bu olaydan birkaç yıl sonra Ray yedi yaşındayken görme yetisini kaybetmiştir.( Nedeni glokom adlı bir göz hastalığıdır). Ancak hiçbir zaman görüntüyü tamamen kaybetmemiştir. Okul hayatına Florida Sağır ve Körler Okulu'nda devam etmiştir. Orada kör alfabesini ve enstrüman çalmayı öğrenerek müzik hayatına başlamıştır. Okuldan ayrıldıktan sonra müzisyen olarak çalışmaya başlamıştır. Ayrıca çoğu kişinin sevenidir. Atlantic Records'un sahibi Ahmet Ertegün sayesinde şöhrete kavuşmuştur. Ray Charles'ın müzik hayatı 7 yaşında bir arkadaşını kıskanarak başlamıştır. Daha sonra aynı dönemde kardeşini kaybetmiş ve bu olay Ray'in müziğe olan ilgisini arttırmıştır. Yaşamının büyük bölümünde uyuşturucu problemi yaşamış ve sonraları bu problemi yenmiştir. Hayatı 2004 senesinde Ray adlı filme konu olmuştur. Filmde Ray Charles'i, Jamie Foxx canlandırmıştır. Jamie Foxx, bu rolüyle 2005 senesinde En İyi Erkek Oyuncu Akademi ödülünü kazanmıştır. Meclis-i Mebusan 3. dönem mebusları listesi 1908-1912 Osmanlı Meclis-i Mebusanı veya III. Meclis-i Mebusan, Osmanlı Meclis-ı Umumisi'nin alt kanadı olan Meclis-i Mebusan'ın II. dönemidir. 17 Aralık 1908 - 18 Ocak 1912 tarihleri arasında görev yaptı. II. Abdülhamid döneminin sonunda, 23 Temmuz 1908’de II. Meşrutiyet'in ilanıyla, aynı yılın Kasım ve Aralık aylarında mebus seçimi yapıldı. Ahrar Fırkası ve İttihat ve Terakki Cemiyeti'nin katıldığı seçimlerde, İttihat ve Terakki çoğunluğu sağladı ve 17 Aralık 1908’de (Rumî takvime göre 4 Kânunuevvel 1324) 3. Meclisi Mebusan açıldı. Bu Meclis, 31 Mart Olayı ve II. Abdülhamit'in tahttan indirilmesi sonrasında Mayıs 1909’da Kanuni Esasi üzerinde değişiklikler yaparak padişahın ve Ayan Meclisinin yetkilerini daralttı, kendi yetkilerini arttırdı. 1911’de tek bir mebusluğu ilgilendiren, ancak siyasi yankıları yüksek olan bir ara seçim yapıldı. III. dönem Meclis-i Mebusanı'nda 142 Türk, 60 Arap, 25 Arnavut, 23 Rum, 12 Ermeni (bunlara 4 Taşnak ve 2 Hınçak mensubu dahildi), 5 Yahudi, 4 Bulgar, 3 Sırp, 2 Ulah ve 1 Asuri (Dawud Bey Yusufani, Musul Vilayeti) mebus bulunmaktaydı. İdeolojik altyapısı dönem içinde şekillenmeye devam edecek olan İttihat ve Terakki Fırkası yaklaşık 60 mebusun desteğine sahipti. Elbasan Tava Elbasan tava, haşlanmış kuzu etinin yoğurtlu bir sosla fırınlanmasıyla yapılan, geleneksel bir Arnavut yemeğidir. Adını Arnavutluk'a bağlı Elbasan şehrinden alır. Türk mutfağında da yapılır. Kuşbaşı kuzu eti soğan, defne yaprağı, tane karabiber gibi tatlandırıcı malzemelerle haşlanır ve piştikten sonra lif lif didiklenir. Bir başka hazırlama türü olarak etler soğanla kavrulur, fakat didiklenmez. Bir fırın tepsisine alınan etlerin üzerini kapamak için Süzme yoğurt ile bir sos hazırlanır. Bu sosun içinde mutlaka un, yumurta ve yoğurt bulunur. Az miktarda limon, soğan ve baharat da eklenebilir. Sosun kalınlaşması ve un tadının gitmesi için karışım düşük ateşte bir müddet pişirilir. Sos ısıtılacaksa, yumurtanın sarısı sos kalınlaştıktan sonra yavaş yavaş yedirerek eklenir. Buradaki amaç yumurtanın pişip sosun içinde parça parça katılaşmasını engellemektir. Yoğurtlu sos yerine fırın yemekleri için hazırlanmış beşamel sos da kullanılabilir. Tepsiye alınmış etler sosla kaplanarak fırında üzeri hafif renklenene kadar pişirilir. Dilimlere ayrılarak servis yapılır. Ceyda DÃ¼venci Ceyda Düvenci (d. 16 Nisan 1977, Bursa), Türk oyuncu. İsmail ve Zümrüt Düvenci'nin tek çocuğudur. Ceyda'nın babası Selanikli, annesi ise Kırklarelilidir. Kadıköy Anadolu Lisesi ve Marmara Üniversitesi İktisat Fakültesi mezunudur. 1995 yılında Kandemir Konduk'un Palavra Aşklar adlı TV dizisiyle oyunculuğa başladı. 1997 yılında Star TV'nin düzenlediği güzellik yarışmasında Türkiye 3. güzeli seçildi. Üçüncü olduğu açıklandığında inanılması güç duygular yaşayan Ceyda Düvenci için o anlar şöhret kapılarının aralandığı andır. İlk iş olarak Şebnem Dönmez'in sunduğu 'Sabah Şekerliği'nin sunuculuğunu devralır. Artık sokakta tanınan, teyzelerin bağrına bastığı 'bizim kız Ceyda'dır. 2000 yılında, oyuncu Kaan Girgin ile evlenir ve bir süre oyunculuğa ara verir. Mutsuz giden evlilik 2002'de noktalanır. Kaybettiği zamanı telafi etmek için oyunculuk workshop'ları, İtalyanca kursu, Bilgi Üniversitesi'ndeki 'film okuma' atölyesi hep bir arada gider. Fotoğraf çekip karanlık odada basmaya, kendisine film festivallerinde 45 film izlemek gibi hedefler koymaya başlar. Ve teklifleri değerlendirirken ince eleyip sık dokumaya başlar.Önce "Zalim" dizisinde Mahsun Kırmızıgül'le başrolü paylaşır. Ardından Hale Soygazi ve Özlem Tekin'le birlikte oynadığı "Sil Baştan" ile iyi kadrolu, eli yüzü düzgün ama kısa ömürlü "Kasırga İnsanları" ve "Maki" gelir. Kanal D'de yayınlanmış olan "Binbir Gece" dizisinde "Bennu" karakterini canlandırmıştır. Ceyda Düvenci, oynadığı tiyatro oyunlarında da çok başarılı olmuş, 3. Türden Yakın İlişkiler adlı oyundaki rolü ile Selim Naşit Ödüllerine komedi dalında en iyi kadın adayı gösterildi. 2008 yılında da Sinan Tuzcu'nun yazdığı "Sürmanşet" isimli oyunda sahne aldı. Güzel oyuncu Ceyda Düvenci, 17 Ağustos 2008 yılında iş adamı Engin Akgün ile dünya evine girdi. Bu evlikten Melisa Nur adında bir kız çocuğu bulunmaktadır.Fakat yeniden evliliği iyi yürümeyen Ceyda Düvenci gazeteci eşi Engin Akgün'den 4 Şubat 2013 tarihinde boşanır. Ceyda Düvenci yönetmenliğini Uğur Yücelin yaptığı TMC yapımı Ejder Kapanı adlı filmde pavyon şarkıcısını oynamıştır. Film 22 Ocak 2010 da vizyona girdi. Ceyda Düvenci son olarak 2011'de başlayan yapımcısı Fatih Aksoy olan,önce Kanal D (2011-2012),ardından FOX Tv (2013-2014) kanalına transfer olan Umutsuz Ev Kadınları adlı dizide 4 çocuk annesi Elif adlı karakteri canlandırmıştır. Dizi 19 Haziran 2014'te final yapmıştır. 2015 yılında Tv8 kanalında yayınlanmaya başlayan Maral adlı dizide rol almıştır. Daha sonra Tv8'de yayınlanan Buyur Bi'De Burdan Bak adlı komedi programında sunuculuk yapmaktadır. Ayrıca Uncharted oyunundaki Elena karakterini seslendirmiştir. 2015'te oyuncu Bülent Şakrak ile evlenip oğlu Ali'yi dünyaya getirmiştir. şu sıralar ise çeşitli reklam filmlerinde oynamakta ve interaktif bir yarışma programı olan Hadi'de sunuculuk yapmaktadır. K (anlam ayrımı) Vokal trance Vokal trance, vokalistlerin parçaya eşlik ettiği bir trans müzik türüdür. Trans müziğin dünyaya tanıtımında büyük katkısı olmuş isimlerden biri Paul Oakenfold'dur. New Age müziğin temsilcilerinden Delerium da vokal tarzıyla bu müzik tarzına girer. Günümüzde Susana Lise, Emma Hewitt, Avis Vox, Nadia Ali, Andain, Audrey Gallagher, Tiff Lacey, Christina Novelli gibi sanatçılar vokal trans türü şarkılar seslendirmektedirler. Chobits , CLAMP tarafından çizilen Japon manga ve anime serisidir. CLAMP’in diğer çalışmalarına zıt olarak Chobits; seinen, özellikle de sihirli kız arkadaş türünden bir seridir. Manga, Angelic Layer ile aynı evrene kurulmuştur ve Angelic Layer’dan birkaç yıl sonrasını konu alır. Hideki üniversite okumak için bir köyden Tokyo'ya gelen bir öğrencidir. Tokyo'ya geldiğinde etrafa çok yabancı kalır. Herkesin yanında bir kız olduğunu fark eder fakat bu kızların başından bir şey çıkmaktadır. Hideki, sonraları etrafından, bunların birer robot olduğunu öğrenir. Kendisi de bir tane almayı çok ister fakat parası yoktur. Bir gün evine giderken çöpte bir robot görür. Onu evine alır. Robotun tek diyebildiği "Chii"dir... Hideki ona chii adını verir. O sıralar ortalıkta "Chobitler" dedikodusu dolaşmaktadır. Acaba yavaş yavaş her şeyi öğrenen ve dedikodudaki gibi duyguları olan chii, bir chobit midir? Hideki, chii'nin geçmişini araştırmaya başlar... Chii: Tek diyebildiği chii olduğu için hideki ona chii adını vermiştir.Chii dişi bir Persecom'dur. Hideki tarafından bulunur,sahibi Hideki'dir. Ancak diğer Persecom'lardan çok büyük bir farkı vardır: Öğrenebilmekte ve kendi kendine düşünebilmektedir.Hideki'nin arkadaşı onun Chobits serisinden olduğunu düşünür ve geçmişini araştırmaya başlar.. Hideki: Hideki 18 yaşında bir üniversite öğrencisidir. Japonyanın bir köyünden okumak için Tokyoya gelmiştir. Geceleri bir pubda part-time çalışarak geçimi sağlamaktadır. Persecomlardan hiç anlamamasına rağmen, en çok istediği şey bir persecomdur. Bir insanın olabileceği kadar tembel, fakir, sapık ve aynı zamanda utangaçtır. Shimbo Hiroshi Hideki'nin en iyi arkadaşıdır.Hideki'nin sınıf arkadaşıdır ve Sumomo adlı küçük bir persecom'u vardır. Shimbo, Hideki'ye Chii'nin kim olduğunu bulmada yardım eder. Öğretmeni olan Takako Shimizu'den çok hoşlanmaktadır..(spoiler:(eğer izlemediyseniz bu satırı atlayın) en sonunda Shimizu-sensei ile evden kaçarlar.) Chitose Hibiya Bilgisayardan çok iyi anlayan biridir. Hideki'nin komşusu-aynı zamanda apartman yöneticisidir. Çok arkadaş canlısı bir kadındır.Hideki'ye çok yardımcı olmuştur, Chii'ye birçok giysi vermiştir, Hideki'nin sapıklıklarından korkmaz ve çoğu zaman ona yemek götürür.Aslında en başta bilinmese de,Chii'nin geçmişini bilmekte ve içinde yer almaktadır. Aslı Erdoğan Aslı Erdoğan (8 Mart 1967, İstanbul), Türk fizikçi ve yazar. Türk edebiyatının eserlerini 90'lı yıllarda vermeye başlamış yeni kuşak kadın yazarlarındandır ve Avrupa Nükleer Araştırma Merkezi'nde (CERN) görev yapan ilk Türk fizikçilerdendir. Fizik doktorasını yarıda bırakarak edebiyatçılığı seçti; öykücü kimliği ile tanındı. Öykünün yanı sıra roman, şiirsel düzyazı, deneme alanında da eserler verdi; çeşitli gazetelerde köşe yazarlığı yaptı. Birçok ulusal ve uluslararası ödüle değer görülen Erdoğan'ın eserleri özellikle Avrupa ülkelerinde ilgi görmüş ve pek çok dile tercüme edilmiştir. Erdoğan 8 Mart 1967 tarihinde İstanbul'da dünyaya geldi. İstanbul Robert Lisesi'nin ardından Boğaziçi Üniversitesi'nde bilgisayar mühendisliği ve fizik bölümlerinden mezun oldu. Aynı üniversitenin fizik bölümünde yüksek lisans eğitimi aldı ve asistanlık yaptı. 1991-1993 yıllarında Cenevre'de Avrupa Nükleer Araştırma Merkezi'nde Higgs bozonu üzerine çalıştı. Türkiye'ye döndükten sonra bir süre İstanbul'da Afrikalı göçmenlerle yaşadı. Fizik doktorası yapmak üzere Rio de Janeiro'ya giden Erdoğan, iki yıl sonra doktora çalışmasını yarıda bırakarak yazarlığı seçti ve iki yıl daha Güney Amerika’da kaldı. 1994'te ilk kitabı "Kabuk Adam", 1996'da ilk öykü kitabı "Mucizevî Mandarin" yayımlandı. İsveç'te büyük yankılar uyandıran "Mucizevi Mandarin", Mourakabi, Joyce Carol Oates ve Vaclav Havel ile birlikte yılın kitapları arasında yer aldı. 1997'de Deutsche Welle'nin düzenlediği yarışmada "Tahta Kuşlar" öyküsüyle birincilik ödülü aldı. Öykü, dokuz dile çevrildi. Erdoğan, 1998'de Türkiye'ye döndü ve ikinci romanı "Kırmızı Pelerinli Kent" yayımlandı. Brezilya'ya giden bir Türk kızının Rio de Janeiro'da yabancılık çekmektense şehri keşfetmesini anlatan eser, özellikle İskandinav ülkelerinde ilgi gördü; Norveç yayınevi Gylendal'ın “popüler olmayan ama edebiyatın omuriliğini oluşturacak kadar önemli eserler veren” yazarların yapıtlarına yer veren Marg (Omurilik) serisine girdi. 1999-2000 yıllarında Radikal gazetesinde köşe yazarlığı yaptı. Köşe yazıları ""Bir Delinin Güncesi"" ve ""Bir Kez Daha"" adlı kitaplarında toplandı. "MEET" bursunu kazanarak Fransa'ya St.Nazaire'deki Yabancı Yazarlar Evi'ne davet edildi. Üzerinde çalıştığı ""Hayatın Sessizliğinde"" adlı şiirsel- düzyazı metni burada tamamladı. "Hayatın Sessizliğinde" metninin bir bölümü kitap haline getirilmeden önce Milano'da Piccolo Tiyatrosu'nda sahnelendi. Ayrıca kitaptan bölümler, dans tiyatrosuna dönüştü. Birçok okuma günü, bienal, festival ve toplantıya katılan Erdoğan, 2005 yılında Fransız edebiyat dergisi Lire tarafından "geleceğin 50 yazarı" arasında gösterildi. Aynı yıl kitap olarak yayımlanan ve Erdoğan'ın yazarlığında bir dönüm noktası kabul edilen Hayatın Sessizliğinde, Dünya Yayınları tarafından düzenlenen yılın kitabı ödülünü kazandı. 2010 yılında yayımlanan ""Taş Bina ve Diğerleri"" adlı kitapta işkenceyi anlattığı öyküleri bir araya getirdi. Bu eseriyle Sait Faik Hikâye Armağanı'nı kazandı. 2010-2011 yıllarında tekrar Radikal'de köşe yazarlığı yapan Erdoğan, Nisan 2011’de Özgür Gündem gazetesinde köşe yazarlığına başladı. Literaturhaus ve Uluslararası PEN Kulübü'nün değerlendirmesiyle 2012'de "Zürih kent yazarı" seçildi ve altı aylık bir burs alarak kent üzerine yazıp okuma günlerine katılmak üzere Zürih'te yaşadı. 2013 yılında Norveç'te kadınların seçme ve seçilme hakkını elde edişinin 100'üncü yılı adına konan ""Sınırda Sözcükler Ödülü/" Ord i Grenseland Prisen"ne lâyık görüldü. 2016 yılında Özgür Gündem gazetesine yönelik yapılan soruşturmada silahlı terör örgütü üyeliği ve halkı kışkırtmak iddiasıyla tutuklandı. Bir süre sonra "devletin birliği ve ülke bütünlüğünü bozma" yönündeki suçlamalardan delil yetersizliği sebebiyle tahliyesine karar verilirken, "terör örgütü üyeliği" suçlaması ile de tutukluğu devam etti. Aslı Erdoğan, 133 gün süren tutukluluğunun ardından 29 Aralık 2016 tarihinde tahliye edildi. Tutukluluğu sırasında İsveç Pen tarafından sürgünde, tehdit altında ya da cezaevinde bulunan yazar ve gazetecilere verilen "Tucholsky Ödülü"ne layık görülen Erdoğan, tahliye olduktan sonra Avusturya'daki Bruno Kreisky İnsan Hakları Vakfı'nın 2016 "Bruno Kreisky İnsan Hakları Ödülünü, merkezi Amsterdam'da bulunan Avrupa Kültür Vakfı'nın 2017 "Princess Margriet Kültür Ödülü"nü, Almanya'daki AnStifter Derneği'nin "2017 Stuttgart Barış Ödülü"nü, "Theodor Heuss Vakfı'ndan "Theodor Heuss Madalyası"nı ", "Alman Kitap Basım ve Yayıncıları Derneği ile Osnabrück Belediyesi'nin 2017 "Erich-Maria-Remarque Barış Ödülünü", "Leipzig Medya Özgürlüğü Ödülü"nü, "Almanya'nın ünlü feminist kadın dergisi "Emma"nın 2018 "Simone-de-Beauvoir Kadın Hakları Ödülü'nü" aldı.2019'da daha önce de aday gösterildiği Václav Havel Kütüphane Vakfı'nın "2019 Risk Altındaki Cesur Yazara Huzuru Bozma Ödülü"ne layık görüldü. 13 Temmuz 2020'de Frankofon Kadın Yazarlar Parlamentosu, kendisine onur üyeliği verdi. Louis Armstrong Louis Daniel Armstrong (4 Ağustos 1901 - 6 Temmuz 1971), Amerikalı caz müzisyenidir. Armstrong 4 Ağustos 1901'de New Orleans, Louisiana'da fakir bir ailenin ferdi olarak doğdu. Gençliği yoksulluk içinde şehir merkezinin dışında New Orleans'ta geçti. Babası William Armstrong (1881-?), Louis küçük bir çocukken evi terketmişti. Annesi Mary Albert Armstrong (1886-1942) onu ve küçük kız kardeşi Beatrice Armstrong Collins'i (1907-1978) büyükanneleri Josephine Armstrong'un himayesine bıraktı. Kornet çalmayı New Orleans Home for Colored Waifs adlı müzik grubunda öğrendi. İlk kornetini Karnofskys adlı göçmen bir Rusya Yahudisi aileden aldığı borç parayla almıştı. Burada birçok defalar kurallara uymadığı için problem yaşadı. Hatta yeni yıl kutlamalarında babasının silahını havaya ateşlemesi polis kayıtlarına geçti. Gençliğinde şehrin sık rastlanır bando gösterilerini takip etti ve her fırsat bulduğunda eski müzisyenleri dinledi. Bunk Johnson, Buddy Petit, hepsinin ötesinde kendisine akıl hocalığı yapan ve neredeyse bir baba figürü oluşturan Joe "King" Oliver'dan öğrenimini sürdürdü. Daha sonraları bandolarda ve New Orleons'ın nehir gemilerinde çaldı. Seyahat etmeye Mississippi nehrinde aşağı yukarı turlayan bir vapurda, tanınmış Fate Marable adlı grupla başladı. Marable ile geçirdiği bu dönemi daha sonra kendisine yazılı anlaşmalarla çalışma konusunda daha geniş bir deneyim kazandırdığı için "üniversiteye gitmek" olarak tanımladı. Joe Oliver 1919'da şehirden ayrıldığında Armstrong Kid Ory's band adlı şehirde en taze, hareketli caz grubu olarak kabul edilen grupta Oliver'ın yerini aldı. 1922'de Armstrong kendisini davet eden Joe "King" Oliver'ın yanına gitti ve onun Creole Jazz Band adlı grubuna katıldı. 1920'lerde Chicago caz müziğin merkeziyken Chigago'daki en iyi ve en etkili grup buydu. Armstrong 1923'te Oliver'ın grubunda ikinci kornet olarak çalarken bazı sololar dahil olarak ilk kayıtlarını yaptı. Armstrong Oliver ile çalışmaktan mutluydu ancak karısı piyanist Lil Hardin Armstrong onu adının afişlerde daha göz alıcı bir sırada olmaya çabalaması için zorladı. Bunun üzerine 1924 yılında Oliver ile dostça ayrıldılar ve Armstrong o zamanın en ünlü Afrikan-Amerikan grubu Fletcher Henderson orkestrasıyla çalmak için New York'a gitti. Armstrong trompetini kendi bölümündeki diğer müzisyenlerle daha iyi bir uyum haline getirdi. Bu dönem boyunca bir yandanda New Orleons'tan eski bir dostu, piyanist Clarence Williams ile birçok kayıtlar yaptı. Bunlara ikincil küçük caz grupları ve blues şarkıcılarına eşlikleri dahildir. 1925 yılında Chigago'ya döndü ve kendi ismi altında ünlü Hot Five and Hot Seven'ı hit şarkılar "Potato Head Blues", "Muggles" ve "West End Blues" kayıtlarına başladı ve caz müziğin yıllar boyunca sürecek gündemini, standardını belirledi. Armstrong'un "West End Blues"daki trompet girişi caz tarihindeki en meşhur doğaçlama olarak kabul edildi. Armstorng 1929'da New York'a döndü, 1930'da Los Angeles'a gitti ve Avrupa'yı turladı. Birçok yılı yollarda geçirdikten sonra 1943'te kalıcı olarak Queens-New York'a yerleşti Müzik yayımcıların'dan Tin Pan Alley ve Gangstervari'de işleyen müzik piyasasının etkileriyle değişime-iniş çıkışlara uğrasa da tarzını geliştirmeye devam etti. Sonraki 30 yıl boyunca Armstrong yılda 300 kereden fazla müziğini sahnede icra etti. 1940'lar boyunca büyük grupların bilet satışları toplum zevkindeki değişiklikler sebebiyle azaldı. Dans salonları kapandı. Ayrıca televizyon ve diğer popüler hale gelen müzik türleri ile rekabet ortaya çıkmıştı. Böylelikle 16 parçadan oluşan büyük bir grubu geçindirmek, finanse etmek imkânsız bir hale geldi. 1950'lerde Armstrong grubunu 6 kişiye düşürdü ve meşhur ettiği Dixieland caz müzik türüne döndü. Grubun ismi The All Stars idi. Birçok defalar Barney Bigard, Jack Teagarden, Trummy Young, Arvell Shaw, Marty Napoleon, Big Sid Catlett, ve Barrett Deems'de dahil oldu. Bu dönemde birçok kayıtlar yaptı ve otuzun üzerinde filmde göründü. 1964 yılında Armstrong en çok satılan kaydı Hello Dolly'yi yaptı. Armstrong yoğun tur programını ölümünden birkaç yıl öncesine kadar korudu. Aynı zamanda Afrika, Avrupa ve Asya'yı da US State Department sponsorluğunda büyük bir başarıyla turladı ve "Büyükelçi Satch" adıyla anılır oldu. Son yıllarında sağlığını kaybetmeye başlayınca çalışma planını kısıtladı ama bu kısıtlamalar altında çalışmalarına öldüğü güne dek devam etti. Armstrong 1971 yılında bir kalp krizi sebebiyle 69 yaşında öldü. Bir gün öncesinde bir şovu vardı. New York'ta Flushing Cemetery'de defnedildi. Erken döneminde, Armstrong en çok kornet ve trompetteki virtüözlüğü ile tanınıyordu. Kendisinin en iyi trompet kayıtları Hot Five ve Hot Seven kayıtlarında dinlenebilir. Bu kayıtlarda, New Orleans caz stantartlarında günün popüler şarkılarına yaptığı doğaçlamalar daha sonraki caz müzisyenlerininkilerle beraber günümüze dek geldi. Eski kuşak New Orleans caz müzisyenlerinin doğaçlamalarından sıklıkla melodiyi doğaçlama değiştirme olarak söz edilirken Armstrong'un doğaçlamaları bu dönem için yenilikçi-cesur, daha kompleks, çoğunlukla ince ayrıntılı ve melodiktiler. Sıklıkla çaldığı pop-tune'ları temelden yeniden besteleyerek daha ilgi çekici hale getirdi. Çalma şekli neşeli bölümlerle doluydu, orijinal melodilerden yaratıcı sıçramalara sahip, ince, yumuşak ya da enerjik ritimlerden ilham aldı. Bu yaratıcı bölümlerdeki asıl hüner, Armstrong'un trompetin ses erimini, tonunu ve kapasitesini arttıran sebatkar çalışmalarıyla bilenmiş icra tekniğindeki üstünlüktür. Bu kayıtlarda Armstrong caz solistinin görevini neredeyse tek eliyle yapmış kadar oldu. Temelde bir kolektif folk müziği alıp bireysel ifade tarzı için çok sayıda olasılıklar barındıran bir sanat biçimine dönüştürdü. Armstrong'un 1920'lerdeki performansı yeteneklerinin sonuna kadar kullanılmasıdır. The Hot 5 kayıtları, temelde, spontane çalma gayretiyle oluşan ve dinleme zevkini azaltan birçok küçük bozulma ve eksik nota barındırır. 1930'ların ortalarında neler yapabileceği ve mükemmeliyetçilik hakkındaki fikirlerini nasıl gerçekleştirebileceği konusunda sarsılmaz bir özgüven kazandı. Müziği geliştikçe ve popüleritesi arttıkça vokalistliğide önem arz etmeye başladı. Armstrong scat türünde şarkı kaydeden ilk kişi değildi ama bu konuda sözü geçen biriydi ve popülerize olmasına yardımcı oldu. Scat türünde söyleyişiyle "Heebie Jeebies" hit şarkısı oldu. "I'm A Ding Dong Daddy From Dumas" adlı şarkı kaydının ortasında "I done forgot the words/sözleri unuttum" seklinde şarkıyı söylemeye devam etti. Bu gibi kayıtları hit olurken scat türü şarkı söylemek performansının başlıca bölümü haline geldi. Bununla birlikte bundan uzun süre önce de Armstrong sesinde oynamalar yaparak, cümleleri kısaltarak ve uzatarak, doğaçlamalar ekleyerek sesini trompeti kadar yaratıcı biçimde kullanıyordu. Uzun kariyeri boyunca dönemin en önemli enstrümentalistleri ve vokalistleri ile çaldı ve söyledi. Bunların arasında Jimmie Rodgers, Bing Crosby, Duke Ellington, Fletcher Henderson, Bessie Smith ve özellikle Ella Fitzgerald sayılabilir. Bing Crosby üzerindeki etkisi sonradan ortaya çıkan popüler müziğe göre daha önemlidir. Crosby Armstrong'a hayrandı ve tarzını kopyalıyordu. Buna delil olarak erken dönem kayıtları ve özellikle "Just One More Chance" (1931) gösterilebilir. Armstrong, Ella Fitzgerald ile üç albüm kaydetti.Ella Fitzgerald ile kaydettiği albümlerin içindeki en bilinen şarkılardan biri de "dream a little dream of me" isimli parçadır. Birlikte kaydettikleri albümler sırasıyla şunlardır; 1950'lerdeki kayıtları Satch Plays Fats, all Fats Waller tunes, ve Louis Armstrong Plays W.C. Handy muhtemelen onun son büyük yenilikçi kayıtlarıydı ama Disney Songs the Satchmo Way bile müzikal bir öneme sahip olmayı başardı. Ancak sonraki yapıtları aşırı derecede basitçe ve kendini tekrarlayan olduğu gerekçesiyle eleştirildi. Armstrong "Stardust", "What a Wonderful World", "When The Saints Go Marching In", "Dream a Little Dream of Me", "Ain't Misbehavin'", ve "Stompin' at the Savoy" gibi birçok hit parçaya imza attı. "We Have All the Time in the World" parçası James Bond filmi "On Her Majesty's Secret Service'te kullanıldı. 1964 yılında Billboard Top 100 Chart'ta Beatles'i "Hello, Dolly" adlı çalışmasıyla 1 numaradan indirdi ve yerine geçti. Böylelikle 63 yaşında bir müzisyen olarak ABD müzik listelerinde 1 Numaraya yerleşmiş şarkı sahibi en yaşlı insan olarak rekor kırmış oldu. Armstrong 1968 yılında İngiltere'de son bir hit parça daha yapmayı başardı. Bu bir ay boyunca İngiltere listelerinde 1 Numarada kalan hayli duygusal şarkı "What a Wonderful World"tür. Ancak şarkı asıl popüleritesini 1987 yılında Günaydın Vietnam filminde kullanılmasından sonra kazandı ve birçok ülkede listebaşı şarkı oldu. Merkez Efendi Camii Merkez Efendi Camii, İstanbul'un Zeytinburnu ilinde Merkez Efendi Türbesi'nde bulunan cami. Bizans surlarının Mevlanakapısından çıkınca caddenin karşısındaki semtte Merkezefendi Mezarlığı, Merkezefendi Camii bulunur. Camiye iki yoldan, biri mezarlık içindeki yoldan diğeri mezarlık çevresini dolanarak gidilmektedir. Banisi Yavuz Sultan Selim'in kızı Şah Sultan'dır. Şeyh Merkez Efendi için yaptırmıştır. Avlu kapısı üzerindeki yeşil kitabede 1514 ve 1580 ikinci imar tarihi vardır. 1837'de II. Mahmut yenilemiştir. Kare planda, kargir, ahşap çatılı, bitişik tek şerefeli minaresi bulunan cami sarı boyalıdır. Cami ve çevresi şöyle yapılanmıştır: Cami, türbe, çilehane, mezarlıklar, Abdülbaki Paşa Kütüphanesi, Hamam, Kurs, Gasilhane ve Adak yerleri. Camiye avlu kapısından girildiğinde solda küçük bir türbede Merkez Efendi'nin iki torununun sandukaları bulunur. Buranın karşısında Merkez Efendi Türbesi vardır. Sağda cami dış giriş kapısına 4 basamaktan çıkılır. Cami zemin ve tavan ahşaptır. İç giriş kapısı yekpare bir iç alana açılır. Dış giriş kapısından girince sağ ve soldan üst kata çıkılır, burası hanımlar içindir. Merkez Efendi, cami giriş kapısının açıldığı geniş bahçedeki türbesinde yatmaktadır. Tavanı kubbelidir. P.tesi salı dışında 9-16 arası açıktır. Türbede giriş bölümündeki ahşap tavanlı bölümdeki parmaklıkla çevrili tarafta Şeyh Hüseyin Efendi, Şeyh Ahmed Mesud, Mmustafa Efendi, Nurullah Efendi, Hatice Hanım, Sıdıka Hanım, Fatma Hatun, Şeyh Mehmed Nureddin yatmaktadır. Bağdadi kubbeli bölmede ise Merkez Efendi'nin sandukası bulunur. Önünde Hattat Aziz Efendi'nin bir levhası vardır. Türbenin hemen arkasında 15-20 basamaklı bir merdivenle inilen çilehane, bir 30 metrekarelik bir kuyu üzerine oturtulmuş küçük bir kapı ve benekli penceresinden başka bir şeyi olmayan bir barakadır. Kırmızı balıkların yüzdüğü havuz çevresini dolanan dar bir yol barakayı kuşatır. Çilehane ön tarafında parmaklıkla çevrili 8 ince sütuna dayalı ahşap tavanlı bir şadırvan ve etrafında iki kilitli kuyu vardır. Bütün bu bölümlerin etrafı mezarlıktır. Sabahattin Eyüpoğlu, Halil Nadaroğlu, Tahsin Öz, Tevfik Kut, Mükremin Halil Yinanç, Atatürk'ün hafızı Yaşar Okur, Halide Edib Adıvar, Abdullah Cevdet burada medfundur. Külliyenin hamamı camiden 200 m uzaktadır. İç kapısının sağındaki bölmenin üzerinde Merkez Efendi'nin burada yıkandığı yazmaktadır. Cami avlu kapısından girmeden solda eskiden çocuk kütüphanesi olan Abdülbaki Paşa darülkurrası vardır. Burası küçük bahçesinde paşanın mezarı olan kubbeli taş yapıdır. Araba trafiğinin kütüphane tarafından kapatılmasıyla bu küçük meydanda tıp şenlikleri düzenlenmektedir. Kütaphanenin yan tarafındaki üç katlı ahşap bina metruktur, yanındaki yeni yapılar Kuran kursu ve talebe yurdudur. Türbe dış duvarında ve içerdeki duvarda bulunan Türkçe kitabelerde, Kanuni Sultan Süleyman ile harbe gitmiş gazi, hekim, din ve tasavvuf alimi olduğu yazılıdır. 1463'te Denizli'de doğmuş, İstanbul medreselerinde okumuş, müderrislik yapmış, tekrar İstanbul'a gelerek Sünbül Efendi'ye intisap etmiştir. Halveti tarikatının Sünbüli kolu şeyhi Sünbül Sinan Efendi'nin halifesidir, onun vefatıyla şeyh olmuştur. Hafsa Valide Sultan hastalanınca Merkez Efendi 41 baharattan oluşan meşhur mesir macununu yapmıştır, Hafsa Sultan bu macun sayesinde şifa bulmuştur ve bu macunun herkese dağıtılmasını istemiştir. Merkez Efendi 22 Mart günü zaviyenin yanındaki Sultan Camii minareleri ve kubbeleri üzerinden mesir macunun halka dağıtmıştır. Bu gelenek günümüze kadar gelmiştir. Her yıl 22 Martta Manisa'da mesir macunu şenlikleri yapılmaktadır. HarfÃ§ilik Harfçilik (letrizm de denir) bir edebi akımdır. II. Dünya Savaşı sonunda ortaya çıkmıştır. Romanyalı şair Isidore Isou tarafından başlatılmıştır. Şiirlere yönelik bir edebi akımdır. Özelliği, şiirde kelimelerin değil harflerin temel alınmasıdır. Amacı, harflerin temel alınması yoluyla farklı tarzda bir şiir yazılmasıdır. Edebiyatta klasik akımlara karşı çıkan bir karşı-akımdır. Akımın kurucusu Isidore Isou harfçiliği "Harf olmayan veya harf olmayacak hiçbir şey tinsel olarak da var olamaz" biçiminde özetlemiştir. Maurice Lemaître ve François Dufrêne, Letrizmin önde gelen şairleridir. Letrizm bir edebi akım olarak doğmuş olmasına karşın sinema başta olmak üzere dönemin müzik ve dans akımları üzerinde de etkisini göstermiştir. GÃ¼lden Kayalar Gülden Kayalar Kuzubaşıoğlu (d. 5 Aralık 1980, Samsun) Türk millî kadın voleybolcu. Libero pozisyonunda görev almaktadır. Emre Kuzubaşıoğlu ile evlidir. Samsun Ondokuz Mayıs Üniversitesi'nde Beden Eğitimi okumuştur ve İngilizce bilmektedir. Voleybola 8 yaşında ilkokulunda başlayan Gülden'in ilk oynadığı takım Ladikspor'dur. Daha sonra burada, Atakum ve DSİ Spor'a transfer oldu. 2002-03 sezonunda Şanlıurfa Gençlikspor'un formasını da giydi. 2002'de Ankara Numunespor için sözleşme imzaladı.2003'ten beri Eczacuibasi Vitra da forma giymektedir. 2003 Avrupa Bayanlar Voleybol Şampiyonası için birçok deneyimli liberonun arasından en iyi libero seçildi. Şampiyonadaki başarısı onun Türkiye şampiyonu olan Eczacıbaşı'na transfer olmasına yardım etti. Japonya'da düzenlenen 2003 Dünya Kupası yedinciliği sırasında oynamış, Türkiye'de yapılan 23. Avrupa Bayanlar Voleybol Şampiyonası'nda da en iyi libero seçilen "Cimcime" lakaplı sporcu, dünya voleybolunun yıldızları arasında sayılıyor. Türkiye'nin tarihinde ilk kez katıldığı ve 9. olarak noktaladığı 2012 Londra Olimpiyatları kadrosunda yerini aldı. Park Chan-wook Park Chan-wook (Hangıl: 박찬욱; d. 23 Ağustos 1963), Güney Koreli yönetmen, senarist, yapımcı ve eski film eleştirmeni. Ülkesinde en popüler film yönetmenlerinden biri olan Park Chan-wook (박찬욱) (d. 23 Ağustos 1963) "intikam üçlemesi" ile uluslararası alanda da tanınan yönetmenler arasına katılmıştır. Üçleme 2002'de çektiği Sympathy for Mr. Vengeance ("Haklı İntikam") ile başlamış ve 2005 yılında Sympathy for Lady Vengeance ("İntikam Meleği") ile tamamlanmıştır. Park Chan-wook Seul'de büyümüş ve Sogang Üniversitesi'nde felsefe tahsili yapmıştır. Üniversitede "Sogang Film Community" denilen sinema kulübünü kurmuş ve çağdaş sinema üzerine çok sayıda makale kaleme almıştır. "Ölüm Korkusu" filmini gördükten sonra film yapmaya karar vermiş ve mezuniyetinden sonra dergilere filmler üzerine makaleler yazmış, Yu Yeong-jin tarafından yönetilen "Kkamdong" gibi filmlerde yönetmen yardımcılığı yapmıştır. Amerikalı ünlü yönetmen Quentin Tarantino, "Jimmy Kimmel Live!" adlı show programında Park'ın hayranı olduğunu ve 2004 Cannes Film Festivali jürisindeyken Park'ın Oldboy ("İhtiyar Delikanlı") filmine onur ödülü verilmesi için kişisel çaba gösterdiğini (ancak ödül Michael Moore'un "Fahrenheit 9/11"ine verilmiş Oldboy ise ikincilikle yetinmek zorunda kalmıştır) söylemiştir. Park'ın filmi ise bu festivalde Büyük Ödülü kazanmıştır. * Kardeşi Park Chan-kyong ile yönettiği filmleri göstermektedir. Güneş Gürle Güneş Gürle (d. 1975, İzmir), Türk opera sanatçısı. Hans Gabor Belvedere, Toti dal Monte gibi yarışmalarda elde ettiği başarılarla adını duyurmuş, 1997'de II. Leyla Gencer Şan Yarışması'nda Jüri Özel Ödülü alarak Teatro Comunale di Bologna'ya davet edilmiştir. İstanbul Devlet Opera ve Balesi'nde iki sene görev aldıktan sonra Düsseldorf Deutsche Oper am Rhein'da sahneye çıkmak üzere 2005'te Almanya'ya yerleşmiştir. Sanatçının İstanbul, Düsseldorf, Münih, Treviso, Strasburg, Baden, Duisburg gibi sahnelerde oynadığı roller arasında, Giulio Cesare (Giulio Cesare in Egitto), Don Giovanni (Don Giovanni), Don Alfonso (Cosi fan tutte), Bartolo (Figaro'nun Düğünü), Colline (La Boheme), Angelotti (Tosca), Betto (Gianni Schicchi), Ferrando (Il trovatore), Charles V (Don Carlos), Tom (Un Ballo in Maschera), Montano (Otello), Gran Sacerdote (Nabucco), Panthee (Les Troyens), Panteus (Les Troyens a Carthage), Sir Buckingham (III. Richard), Zuniga (Carmen), Raimondo (Lucia di Lammermoor), Conte Robinson (Il Matrimonio Segreto), Horatio (Hamlet), Max (Fashion), Selim (Italya'da bir Türk) sayılabilir. kişisel internet sayfası Düsseldorf Operası Kolezyum İtalya'nın başkenti Roma'da bulunan Flavianus Amfitiyatro olarak da bilinen Kolezyum bir arenadır. Usta bir komutan olan Vespasianus tarafından MS 72 yılında yapımına başlandı ve MS 80 yılında Titus döneminde tamamlandı. Daha sonraki değişiklikler "Domitian hükümdarlığı" zamanında yapılmıştır. Günümüzde depremden dolayı harap vaziyette olmasına ve taşlarının çalınmasına rağmen "Kolezyum", Roma İmparatorluğu'nun uzun zamandan beri ikonik sembolü olarak görülür. Bugün modern Roma'nın en çok turist çeken yerlerinden biridir. Ayrıca Roma Katolik Kilisesi ile yakın bağlantıya sahiptir. Paskalya öncesi Cuma günü Papa amfitiyatroda fener alayı düzenler.Kolezyum'un resmi de İtalya'da basılan 5 sent/euro bozuk parasının arkasına basılmıştır. Kolezyum'un orijinal adı "Amphitheatrum Flavium" idi. Sık sık "Flavium Amphitheater" olarak da adlandırılırdı. Yapı Flavium Hanedanlığı döneminde yapıldığından, orijinal ismi bu uygarlığın adından gelir. Binnaz Uslu Binnaz Uslu Tuna (12 Mart 1985, Ankara), eski Türk atlet. Çoğunlukla orta mesafelerde ve 3000 metre su engellide mücadele etmişti. 2000-2005 yıllarında Fenerbahçe'de spor yapan Uslu, 2005 yılından sonra ENKA'ya katıldı. Antrenörü Yahya Sevütekin'di. Uslu, 2004'te İstanbul'da düzenlenen Balkan Atletizm Şampiyonası'nda 800 m'de 2:06.47lik derecesiyle bronz ve 1500 metrede 4:21.60'lık derecesiyle gümüş madalya kazandı; 3:42.25lik derecesiyle bronz kazanan 4×400 m bayrak takımında da yer almıştı. İspanya'da 'nın Almería kentindeki 2005 Akdeniz Oyunları'nda ülkesini temsil etti. 800 metrede 2:02.68le bronz kazandı. Ayrıca 4x400 metre bayrak takımıyla (Özge Gürler, Birsen Bekgöz ve Pınar Saka'yla birlikte) 3:40.75 koşarak bir bronz daha elde etti. 2011 Dünya Üniversite Yaz Oyunları'nda 3000 m engelliyi 9:40.29 ve 5000 metreyi 15:41.15le tamamlayarak iki altın madalya kazandı. Uslu hâlen Türkiye 4×400 m bayrak takımının Tamperede'ki 3:40.65lik derecesiyle (Pınar Saka, Burcu Şentürk ve Özge Gürler ile birlikte) Türkiye gençler rekorunu ve 61. Cezmi Or Kupası'ndaki 2:41.79luk 1000 metre performansıyla Türkiye 23 yaş altı rekorunu elinde bulundurmaktadır. Uslu, 2007 yılında Dünya Kros Şampiyonası öncesi hazırlık kampında verdiği numunede yasaklı maddeye rastlandığı gerekçesiyle iki yıl men cezası almıştı. IAAF'ın 2011 Dünya Atletizm Şampiyonası'nda alınan örnekleri yeniden incelemesi sonucu, Uslu'da stanozolole rastlandı. Atletin kariyerindeki ikinci vaka olduğundan 2014'te ömür boyu men cezası verildi. Deutsche Oper am Rhein Deutsche Oper am Rhein (DOR), Kuzey Ren-Vestfalya eyâletinin başkenti olan Düsseldorf'ta bulunan opera evi. Kurumun Düsseldorf'taki sahnesi dışında Duisburg'da da bir sahnesi bulunmaktadır. A kategorisinde bir repertuvar operası olan DOR, senede ortalama 40 opera sahneleme ve 95 hazır prodüksiyon bulundurma özelliğiyle Avrupa'nın önde gelen opera evlerindendir. İlk faaliyetlerine 1887'de başlamış, savaş yıllarında yaşanan kesintilerden sonra 1955'te Deutsche Oper am Rhein adını almış, 22 Nisan 1956'da Düsseldorf sahnesi ilk kez 1342 seyirci kapasitesine kavuşmuştur. Genel sanat yönetmeni "Prof.Tobias Richter" 1996'dan bu yana görevdedir. Adalet Ağaoğlu Adalet Ağaoğlu (23 Ekim 1929, Ankara – 14 Temmuz 2020, İstanbul), daha çok roman ve öykü türündeki eserleriyle tanınan yazar. 20. yüzyıl Türk edebiyatının en önemli romancılarından biri kabul edilir. Türkiye'nin değişik dönemlerini ve bu dönemlerin insan hayatlarına etkisini inceleyen eserler vermiştir. Romanları dışında hikâye, oyun, deneme ve anı türünde eserleri bulunmaktadır. 23 Ekim 1929'da Nallıhan'da dünyaya geldi. Babası, kumaş tüccarı Hafız Mustafa Sümer'dir. Dört çocuklu bir ailenin ikinci çocuğu ve tek kızıdır. Kardeşleri Dr. Cazip Sümer (1925-1975), oyun yazarı, oyuncu Güner Sümer (1936-1977) ve iş adamı Ayhan Sümer (1930-2020)'dir. İlköğrenimini Nallıhan'da tamamladıktan sonra 1938'de ailesi ile birlikte Ankara'ya yerleşti. Ortaöğrenimini Ankara Kız Lisesi'nde tamamladıktan sonra 1950 yılında Ankara Üniversitesi Dil ve Tarih-Coğrafya Fakültesi'nin Fransız Dili ve Edebiyatı bölümünden mezun oldu. Edebiyata ilgisi lise yaşamında şiirlerle başladı, kısa bir süre sonra oyun yazarlığına yöneldi. İlk defa 1946'da Ulus gazetesinde tiyatro eleştirileri yayımlayarak yazarlığa başladı. 1948-50 arasında Kaynak Dergisi'nde şiirleri yayımlandı. 1951-1970 yılları arasında TRT’de çeşitli görevlerde bulundu. Ankara Radyosu'nda göreve başladığı yıl ilk radyo oyunu olan ""Aşk Şarkısı""nı yazdı. Radyo'da görev yaparken tiyatro oyuncusu ve yönetmen dört arkadaşı (Kartal Tibet, Üner İlsever, Çetin Köroğlu, Nur Sabuncu) ile birlikte Ankara'nın ilk özel tiyatrosu olan "Meydan Sahnesi"ni kurdu. Meydan Sahne Dergisi'ni çıkardı. 1953 yılında tiyatro konusunda görgü ve bilgisini artırmak üzere Paris'e gitti. 1953'te Sevim Uzungören'le birlikte yazdığı ""Bir Piyes Yazalım"" tiyatro oyunu aynı yıl Ankara'da sahnelendi. 1954 yılında mühendis