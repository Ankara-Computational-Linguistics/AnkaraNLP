ili, yurdu, ülkesi anlamındadır. Bölge Irak sınırları içinde, Türkiye-Suriye-Irak sınırının kesiştiği noktadan başlayarak kuzeybatı-güneydoğu istikametindeki bir yayı içine alır. Sırasıyla Telafer, Musul, Erbil, Altunköprü, Kerkük, Tazehurmatu, Tuzhurmatu, Kifri, Karatepe, Hanekin, Diyala, Mendeli ve Bedre'yi kapsayarak, Bağdat'ın güneydoğusunda, Îran sınırında sonlanır. Irak'ı bu eksende bölen hat ve Irak Türkleri'nin bulunduğu yer, aynı zamanda kuzeydeki dağlık Kürt bölgesi (Irak Kürdistanı) ile güneydeki çöllük Arap bölgesini birbirinden bir tampon bölge misali ayırır. Irak Türkmen bölgesi, zengin doğal gaz, petrol ve sülfür yataklarının sahiptir. Bunun yanında bölge buğday ve pamuk üretimi için çok uygundur. 1785 yılından kalma William Guthrie yapımı bir harita "Turcomania" (Türkmeneli) yazısı Irak'taki Türkmen varlığının kanıtı olarak kullanılmıştır. Irak'ın İngiliz işgali döneminde bölge valisi olan W.R. Hay, bölge ile ilgili yazdığı bir kitapta, Türkmenlerin Irak'ta dağınık olarak değil, bölgesel şekilde yerleştiklerini tespit etmiştir ve tespitini şu satırlar ile yazmıştır: ""Belli bir şerit üzerinde bazı şehirler vardır. Bu şehirlerde yerleşik vatandaşlar Türkçe konuşurlar. Bu şerit, çoğunluğu Kürt olan bölgeyle çoğunluğu Arap olan bölgeyi birbirinden ayırır. Kerkük, Türklerin yoğun olduğu merkezdir. I. Dünya Savaşı'ndan önce nüfusu 30.000 idi. Şehrin etrafında da Türkçe konuşulan birçok köy vardır."" . Günümüz Türkmenelinde Musul, Kerkük ve Tel Aferde, Türkçe resmi dil olmuştur. Bölgede yaşayan Türklerin sayısı çeşitli kaynaklarda 2,5-3,5 milyon arasında bulunmaktadır. Zengin bir tarih ve kültür barındırmaktadır. Irak 2010 genel seçimlerinde Irak meclisine Musul, Kerkük ve Selahaddin illerinden 10 Türkmen milletvekili seçilmiştir. Kosova TÃ¼rkleri Kosova Türkleri, asli olarak Kosova muhitinde, tarihî devirden çağdaş devre kadar yaşayan, bugünse Türkiye’de de büyük bir nüfus oranıyla yaşayan Müslüman Türk grubudur. "Kosova Türkleri" tabiri, Balkan Türkleri olarak belirtilen Batı Türk kesiminin, özellikle Osmanlı devri idari taksimatında Kosova Vilayeti arazisinde yaşayagelen Türklerin, bugünkü nüfusunu belirtir. Kosova, tarih ve dil delilleri ışığında, bilimsel verilerin belirttiğine göre, Miladın öncesi ve sonrasındaki ilk yıllarda, özellikle 300’lü yıllarda Batı Hunlarının egemenlik devirlerinden itibaren, Türklerin yaşadığı bir bölgedir. MS 5. yüzyılda Hun Türklerinin bilhassa Attila önderliğinde birleşerek oluşturdukları büyük devlet döneminde Balkanlar (Kosova’yı da içine alacak şekilde), Hun Türklerinin geçici ve kalıcı iskânlarına sahne olmuştur. 5. yüzyıl başlarında Attila’dan önceki Hun önderinin ölümü, Doğu Roma İmparatorluğu’nda (Bizans) sevinç yarattı ve Hunları sindirme girişimlerini arttırdı. Ancak, Bizans idarecileri Batı Hun İmparatorluğu’nın başına geçen Attila’yı henüz pek tanımıyorlardı. 434 yılı baharında Hun sınırlarına gelen Bizans elçilerini Attila, Tuna ile Morava nehrinin birleştiği yerdeki Bizans Margos (bugünkü Dubravica) kalesinin tam karşısında- Tuna’nın kuzey kıyısında- bulunan Konstantia surları önünde, at üzerinde karşıladı ve dinlenmelerine dahi izin vermediği elçilerin biri konsül-general, diğeri seçkin bir diplomat olan temsilcilerine, taleplerini, barış şartları olarak yazdırdı. Konstantia Barışı (veya Margos Barışı) diye anılan bu antlaşmanın başlıca maddelerine göre, Bizans bundan böyle Hunlara bağlı kavimlerle müzakerelere, ittifaklara girişmeyecek, Hunlardan kaçanlara -esir alınmış Bizans tebaası dâhil- sığınma hakkı tanımayacak, Bizans elinde bulunanlar iade edilecek (Grek asıllı olanlar için fidye verilebilecek), ticarî münasebetler yine belirli sınır kasabalarında devam edecek ve Bizans’ın ödemeyi taahhüt ettiği yıllık vergi iki katına (700 libre altın veya 50.400 solidus) çıkarılacaktı. Theodosios II anlaşma hükümlerini aynen kabul etti. 440’tan itibaren Attila, Bizans’a karşı baskıyı arttırdı. Çünkü Theodosios II, Konstantia antlaşması hükümlerine aykırı davranmaya başlamıştı. Bu aykırılığa başka sebepler de eklenince Attila’nın idaresinde olarak, Margos’un zaptı ile başlayan "1. Balkan Seferi" (441-442), "Singidunum" (Belgrad) ve "Naissus" (Niş) üzerinden Trakya’ya doğru gelişirken, Batı Roma’nın aracılığı neticesinde hızını kesti. Bu sefer sonunda Tuna boyundaki kaleler Hun idaresine geçmiş, daha geri hatlardaki tahkimat yıktırılmış, Balkanlar’da Hunlara karşı durabilecek mukavemet yuvaları kaldırılmıştı. Bizans’la sonraki yakın süreçte yaşanan yeni anlaşmazlıklar 2. Balkan Seferi’nin açılmasına sebep oldu (447). Attila’nın idaresi altında birkaç noktadan Tuna’yı geçen Hun ordusu, iki koldan ilerleyerek kaleleri, "Sardika" (Sofya), "Philippopolis" (Filibe), "Markianapolis" (Preslav), "Arkadiopolis" (Lüleburgaz) müstahkem mevki ve şehirlerini zapt ede ede ve Tesalya’da "Termopil"’e kadar geniş bir daire çizdikten sonra, Bizans başkentini kuşatmak üzere "Athyra" (Büyük Çekmece)’ya ulaştı. Hunların Tesalya’yı da içine alan geniş Balkan bölgesindeki bu akın ve yayılımları, Kosova bölgesini de içine almaktaydı. İkinci sefer sonucunda Naissus (Niş) Hun pazar şehri hâline gelmişti. Bugünkü Macaristan’ın sahasını MS 568 yılında egemenliklerine alıp devlet kuran Türk boyu Avarlar, 582’lerde Singidunum (Belgrad) ve Sirmium (Eszék) gibi mühim Bizans sınır şehir-kalelerini ele geçirmişlerdi. Fetihleri yapan büyük teşkilatçı Bayan Hakan’ın 592 yılında İstanbul’a yürümek maksadı ile Çorlu’ya kadar gelerek Bizans başkentinde korku uyandırdığı tarihte Don Nehri’nden Galia’ya, kuzey İslav bölgelerinden İtalya’ya kadar her taraf Avar askerî faaliyet sahası hâline gelmişti. 8. yüzyıl boyunca gittikçe zayıflayan Avar idaresi, kısa bir süre sonra yerini bir başka Türk boyu Bulgarlara ve çeşitli Slav kabilelerine bıraktı. Avarlar da bu süreçte, Hristiyanlaşıp çeşitli kabileler arasında yaşadılar, birçoğu asimile olup kayboldu. Kosova muhitindeki etnik şekillenmelerde Hunlardan sonra, Avar kitlesi de etkili olmuş oldu. Bununla beraber, Kosova ve civarında bugün Yunanistan’da bulunan Navarino (Pylos, aslı "Avarino") ve Arnavutluk’ta "Antivari" şehirlerinin adları da Avarların hatıralarını taşır. Arnavutluk’taki Prostovats altın hazinesi Avarlara ait olduğu gibi, arkeolojik araştırmalar Avar Türk sanatının Germen ve Slav sanatları üzerindeki tesirini ortaya koymuştur. Avar devri sonrasında Kosova’yı da etkisi altına alan Türk devri "Peçenek" ve "Uz" adlı Türk boylarının yoğunlaşması ile başlar. Peçenekler, 9. yüzyıldan itibaren Karadeniz’in kuzeyinde ve Kuzey Balkanlar’da güçlenmişlerdi. Uzlar 1065’te Bizans ve Bulgar mukavemetini kırarak Tuna’yı geçtiler ve Peçeneklerin arkasından, Trakya ve Makedonya’yı yağmaladılar, Selanik’e, hatta Peloponezos’a kadar ilerlediler. Peçenekler, daha sonraki yakın devirde Kıpçak Türklerinin ("Kumanlar") bölgede güçlenmeleriyle, etkinliklerini kaybetmişlerdir. Siyasî tarihleri sona eren Peçeneklerden arda kalanlar dağıldılar. Macaristan’a gidenler Peşte çevresinde ve Fertö vilayetinde yerleştirildiler. Bir kısmı da Uzlar ve Kumanlarla karıştı. Balkanlar’da kalanlar daha ziyade Vardar nehri boyuna iskân edilmişlerdi. Ardı sıra Kosova bölgesinde ve civarında Kumanların etki devri sürer. Bugün Kosova sınırlarının hemen güneydoğusunda yer alan, eskiden Kosova Vilayeti içinde bulunan Kumanova (Makedonya) şehrinin isminde, Kumanlar devrinde kalan hatıraların en başında gelenlerindendir. Kosova’da, Gora bölgesindeki birkaç kaya üzerinde, kazınmış hâlde yazılar bulunmuştur. Yapılan araştırmalar neticesinde bulunan bu kaya yazılarının, bilim camiasınca Göktürk Alfabesi olarak bilinen eski Türk alfabesi işaretlerine uygunluğu tespit edilmiştir. Bu bulgu, Kosova bölgesi Türk tarihi açısından büyük önem arz etmektedir. Bu yazıyı Hunların da kullanmış olduğuna dair dil bilimsel görüşlerden hareketle, söz konusu kaya yazılarının Hun devri etkisinin örneklerinden olduğu düşünülmektedir. Osmanlı İmparatorluğu idaresinin Balkanlar’da kurulmaya başlandığı XIV. yüzyıldan önce bölgede diğer halklarla beraber yaşayan Türk boyları, kendi dilleri ile varlıklarını sürdürmüşlerdir. Bir Türk boyu olan Kutrigurların VII. yüzyılda kurmuş oldukları Bulgar Hanlığı özellikle anımsanmalıdır. Bulgarların Dobruca’da bıraktıkları kitabelerde, hükümdar “han” unvanı ile anılır ve On İki Hayvanlı Türk Takvimi kullanılır. Ünlü tarihçi Halil İnalcık, Osmanlı Türkleri Balkanlar’a girmeden önce, XII.-XIV. yüzyıllarda Kıpçak/Kumanların bölgedeki üstün tarihî rolünün yeterince vurgulanmadığını belirtmiştir. Özellikle, Dobruca'dan Akkerman’a kadar olan bölgede yerleşmiş ve Hristiyan dinine geçmiş olan Kıpçak/Kumanlar, çeşitli hanedanlar kurmuşlardır. Bunlardan bir grup, XIV. yüzyıl ikinci yarısında Dobruca-Varna bölgesinde, merkezi Kaliakra olan bir beylik kurmuştur. Kosova’daki bu Türk etki dalgaları, 11. yüzyıldan itibaren, Selçuklu devri Müslüman Türk akınları ve nihayetinde de Osmanlı İmparatorluğu’nun Kosova’yı hükmü altına almasıyla bambaşka bir boyut kazanır. 28 Haziran 1389 tarihindeki I. Kosova Savaşı, bölgenin fethini sağlamış, Kosova’nın Türklüğü ve Müslümanlığında günümüze dek süren etkiyi yaratmıştır. Artık, Kosova’daki Türklük, kökleşmiş ve sistematize olmuştu. Osmanlı İmparatorluğu’nun Balkanlardaki egemenliğinin bitirildiği yılda, 1913 Londra Konferansı sırasında Kosova nüfusunun % 40-45 oranı Türklerden oluşmuştur ve Türkçe bu dönemde egemen dildir. Yine 1913 yılına kadar Kosova’daki Türk aileleri, bölgenin % 55’ine yaygın bir durumda olmuşlardır. Bugünkü Türk toplulukları da, tarihî süreçten gelen Oğuz ve Kıpçak Türk boyları ağırlıklı bir Türk zümresidir. Bu iki Türk grubu içinde, 14. yüzyıl ve sonrasındaki Oğuz göçleri sebebiyle Oğuz Türk grubu, çok daha baskın bir hâldedir. Osmanlı İmparatorluğu’nun 500 yılı aşan uzun egemenlik devriyle beraber Türklerin hem dilsel yapısı, hem etnik yapısı Oğuz Türkleri gelenekleri temelli şekillenmiştir. Kosovalı Türklerin nüfus sayılarına dair çok çeşitli, olumlu, olumsuz, objektif, sübjektif veriler vardır. Verilerin geneli Türklerinin Kosova’daki sayılarını az gösterir niteliktedir. Buna çeşitli siyasî etkenler sebeptir. Bazı bakış açılarının bu rakamı az göstermesinin sebebi, Türklerinin, en son Balkan Savaşı ile Türkiye’ye göç etmiş olduğundan hareket edip artık Kosova’da bir Türk varlığını olsa olsa basit bir azınlık şeklinde değerlendiren bir algıdır. Bir diğer veri çeşidinde Türklerinin 15.000 civarında zikredilmesinin sebebi, “Kosova’da Türk yoktur, bu Türkçe konuşan kesim, Türkçe konuşan Arnavutlardır” siyasi yaklaşımından ötürüdür. Bunlara benzer yaklaşım ve araştırma yöntemlerinin verdiği olumsuz veya eksik sonuçlar, Türklüğünün rakam olarak nüfusunu ve etkililik olarak nüfuzunu vermekten uzaktırlar. Rakamların az verilmesinde bir diğer etken de Kosovalı Türklerin tamamının, Kosovalı Arnavutların ise büyük bir kısmının Müslüman olmasıdır. Müslümanlık kimliği altında evlenme Türklerin bir kısmında, kültürel çevre, iş kaygısı, gelecek endişesi vb. sebeplerle kendi millî benliklerinden feragat etme durumu doğurabilmiştir. Bu şekil bir asimilasyon özellikle Osmanlı idaresinin Kosova’da ortadan kalkmasıyla hız kazanmış, dönemlere bağlı olarak bazen daha da artmış, bazen normal seyrinde devam etmiştir. Bu mantığın göstergesi olarak, Yugoslavya döneminde yapılan sayımlarda Türk nüfusu ve Arnavut nüfusu oranlarının sayımdan sayıma ilerleme ve/veya gerileme şeklinde gitmesi verilebilir. Kosova örneğinde, Müslüman toplulukları birbirinden kesin ve kalın çizgilerle ayırmak güçtür. Kosova’daki en büyük iki toplum olan Arnavutlar ve Sırplar, dinî farklılıkları sebebiyle kolaylıkla ayrılabilinmektedirler. Ancak çoğunluğu oluşturan Arnavutların diğer Müslüman azınlık mensuplarıyla (en çok Türklerle) ve bu azınlıkların da kendi aralarında yaptıkları karışık evliliklerden dolayı etnik sınırlar belirsizleşebilmektedir. Kimlikler zaman içerisinde ve hatta aynı zaman ve mekânda değişebilmekte ya da çoklulaşabilmektedir. Mesela; kardeş çocuklarından bir tanesinin kendisini Arnavut, diğerinin kendisini Türk olarak tanımladığı durumlara rastlanabilmektedir. Yugoslavya döneminde yapılan nüfus sayımlarına göre Türklerin sayısı sürekli 12.500 olarak gösterilmiştir. Bu durum, devlet politikasının neticesidir. 1998 yılında başlayan NATO Kosova Operasyonu’ndan sonra Birleşmiş Milletler denetiminde, Avrupa Güvenlik ve İşbirliği Teşkilatı (AGİT) tarafından yapılan nüfus kayıtlarında Kosova vatandaşlarının millî mensubiyetinden ziyade konuştukları dil merkezli bir araştırma yapılmıştır. Bu araştırma verilerine göre, Kosova’da yaklaşık 250.000 kişi Türkçe konuşmaktadır. Kosova’da Türk partilerinin (Kosova Demokratik Türk Partisi ve Kosova Türk Birliği Partisi) son seçimlerde 10.000 dolayında oy aldığı göz önünde bulundurulduğunda (fertten aile mensuplarına ve oy kullanmayanlara kadar değerlendirilerek) bu sayının en düşük ortalamayla 30 - 35 bin arasında değiştiği tahmin edilebilir. Yine, Kosova’daki Türk Sivil Toplum Örgütlerinin, KDTP’nin ve basın yayın kuruluşlarının kayıtlarına göre bu sayının 30.000-50.000 civarında olduğu tahmin edilmektedir. Ayrıca, siyasi tercihlerinde çeşitli sebeplerden dolayı Kosova Demokratik Türk Partisi’ne oy vermeyen Türkleri ve kültürel, hayatî sebeplerle Türk zümresiyle irtibatı zayıflayan, asimilasyon tehlikesiyle karşı karşıya kalan Kosovalı Türkleri de hesaba katmak gerekir. 1999 yılına kadar resmî dil olarak kabul edilen Türkçe, 1999 yılından sonra BM önderliğindeki uluslararası güç tarafından resmiyetten kaldırılmıştır. Bu durum da Türk toplulukların nüfus ve nüfuz olarak zayıflaması sonucunu doğurabilecek bir potansiyel taşımaktadır. Bu durumun olumsuz etkisi, 1999 yılından günümüze kadar görülmüştür. Kosova’da 2011 yılında yapılan genel nüfus sayımı, ülke çapında kuzey kesimdeki birkaç belediye dışında yapılmıştır. Uzun yıllar sonrasında yapılan ve bazı olağanüstü durumlar taşıyan bu sayım, Zubin Potok, Leposaviç, Zveçan Belediyesi ve nde boykot sebebiyle uygulanamamıştır. İşte bu sayımın sonuçlarına göre Kosova’da “genellikle ikamet eden nüfus” ölçümüne göre etnik Türk vatandaş sayısı 18.738, anadili Türkçe olan vatandaş sayısı 19.568 olarak verilmiştir. Raporun devamında Kosova’da anadili dışında Türkçe konuşan vatandaş sayısı 49.729 şeklinde yansımıştır. Dolayısıyla, Türkçe için anadili ve asli bilinen dil rakamlarının toplamı bu sayım sonuçlarına dayanarak Kosova’da Türkçe konuşan nüfus sayısının 69.297 olduğunu göstermektedir. Bu genel nüfus sayımının Kosova’nın devlet olma süreci içinde yapılması, kuzey kesiminin sayım içine katılamaması, “genellikle ikamet eden nüfus” gibi sübjektif ibare doğrultusunda nüfus bilgilerinin verilmesi sebepleriyle 2011 nüfus sayımı sonuçları, Kosova’nın tam nüfus rakamlarını vermekten biraz uzak görüntü oluşmasına sebep olmuştur. Kosova’da Türkler, genelde güney, güneydoğu ve doğuda ağırlıkla yaşasa da dağınık bir hâlde bütün Kosova’da yerleşmişlerdir. Eskiden beri gelen bu dağınıklık özellikle Kosova’nın kuzeyine doğru yayılan bölgede yaşayan Türkler için, asimilasyon neticesinde nüfus oranlarında azalma tehlikesini doğuragelmiştir. Türkler, Müslüman’dır ve Kosova’da yaşayan Arnavutların çoğu da Müslüman inancına sahiptir. Bu sebeple Türklerin bir kısmı, bugünkü devlet şartlarının Arnavutlar lehine ağır basması sebebiyle asimilasyona açık hâle gelebilmektedirler. Osmanlı devrinde en büyük nüfus oranına sahip Müslüman tabakayı oluşturan bölge Türkleri, bugün büyük göçler (özellikle Türkiye’ye) ve asimilasyon sonucunda ciddi düşüşler yaşamış ve bugünkü sosyal hâllerini almışlardır. Kosova’da 250.000 dolayında bir Türkçe konuşuru rakamının zikredilmesine rağmen, bugün Kosova’da ne kadar Türk’ün yaşadığı tam olarak bilinmemektedir. Türkler bugün Kosova’da daha yoğun bir şekilde Prizren, Mamuşa, Priştine, Gilan, Doburçan, Yanova, Vıçıtırın, Mitroviça ve İpek yerleşim bölgelerinde yaşamaktadırlar. Bunların içinde Türkçenin belediye statüsünde resmiyeti olan belediye merkezleri şunlardır: Prizren, Mamuşa, Gilan, Mitroviça, Priştine, Vıçıtırın. Prizren şehri, Türk toplulukları açısından, tarihî olaylar, kişiler ve nüfus yoğunluğu ve Türk nüfusun, Türkçenin etkililiği açısından ilk sırada gelmektedir. Prizren’de sayısı kesin olmamakla beraber en az 35.000 civarı bir Türk rakamından söz edilmektedir. Bunun dışında, şehrin Arnavut sakinlerinin de Türkçe bilmesiyle Prizren, Kosova’da Türkçenin en yoğunlukla duyulabildiği bir bölge merkezidir. Ayrıca, kentin 10 km'lik etrafında Gora ve Jupa denilen iki ayrı bölge bulunmaktadır. Bu bölgelerde yaklaşık 15'er Gora köyü mevcuttur. Gora bölgesi de Kosova’da Slav veya Arnavut etnik unsuruna dayandırılmayan insanların yaşadığı bir bölge olması bakımından önemlidir. Goralılar Osmanlı öncesi Hun Kuman Avar Türk kavimlerinin torunudurlar. Gora bölgesinde yaşamakta olan Goralıların gelenek göreneklerine yani kısaca folklorlarına bakıldığında Orta Asya ve Kırım bölgesinde yaşayan Türklerle benzer birçok motif ve gelenekler göze çarpmaktadır. 1912-1913 yılları civarında artık çözülmeler yaratan ve Osmanlı İmparatorluğu idaresinin Kosova Vilayeti ve diğer Balkan bölgelerinden kalkmasıyla sonuçlanan Balkan Savaşları, Kosova’dan Türkler ve kısmi Müslüman kesimin göçlerine sebep olmuştur. Bu göç dalgalarının en büyük yönü, Osmanlı idaresinin çekildiği Türkiye topraklarına doğru gelişmiştir. Söz konusu göçlerle bütün Balkanlar’dan olduğu gibi, Kosova muhitinden de yüz binlerce insan yollara düşüp öz yurtlarını bırakmak zorunda kalmıştır. Bu göç dalgalarında Türkler en büyük nüfus sayısıyla birinci sırayı oluştururlar. Kosova Vilayeti sınırları içinde yaşayan yerli Türk nüfusu, 20. asır başlarından günümüze dek, çeşitli yoğunluklarda gelişen kitlesel veya bireysel göç dalgaları ile bölgeyi boşaltmışlardır. Bu acı göç hareketleri, Kosova coğrafyasında Türk nüfusunun hızla azalmasını getirip, bugünkü nüfus oranlarını doğurmuştur. Bugün, aşağı yukarı 100 yıllık bir zaman zarfında, eski Kosova Vilayeti topraklarından, evlerini, arazilerini ve akrabalarını bırakmak zorunda kalarak, özellikle Türkiye’ye gelen Türklerin sayısı, Kosova’da yaşayan Türklerin sayısının birkaç kat üstündedir. Türkiye’ye göç eden Kosovalı Türk ailelerinin fertlerinden birçoğu, geçen süreçler zarfında artık Türkiye Cumhuriyeti vatandaşlığına dâhil olmuş, fertler arasında oranları değişmekle beraber Türkiye Türkleri nüfus grubu içerisindeki yerlerini almışlardır. Söz konusu durum, Kosova ile Türkiye arasındaki akrabalık boyutlarında çok önemli bir kısmı oluşturur. Kosova'daki Türkler, Osmanlı idaresinde Osmanlı Türkçesi yazı dili ile; Osmanlı devri sonrasında da Türkiye Türkçesi yazı dili ile eserler ortaya koymuş, ağız özelliklerini yazılı eserlere yansıtmamışlardır. Bu bakımdan, Kosova'daki Türkler her zaman genel Batı Oğuz Türk grubu ile ortak bir dil yapısında olmuştur. Kosovalı Türkler, diğer konularda olduğu gibi, dil konusunda da Türk Dünyasından herhangi bir kopukluk, aykırılık yaratmamak konusunda oldukça hassastırlar. Kosova Cumhuriyeti sınırları içinde, yazı dilinde, resmiyette Türkiye Türkçesi kullanılmaktadır. 1999 yılına kadar Kosova genelinde resmiyeti olan Türkçe, Aralık 2010 itibarıyla Kosova’da Prizren, Mamuşa, Gilan, Mitroviça, Priştine ve Vıçıtırın Belediyesi kapsamında Türkçe resmî dil statüsüne sahiptir. Türkçenin, Kosova’nın resmî dillerinden biri olması çalışma ve tartışmaları henüz bir sonuç vermemiştir. Kosova Cumhuriyeti anayasasınca belirtilen bu dil haklarını kullanımında büyük sıkıntılar vardır. Yukarıda belirtilen belediyelerde Türkçenin resmiyeti olmasına rağmen, bu resmiyet uygulatılmamaktadır. En büyük Türk nüfusuna sahip Prizren’de bile dil kullanımı konusunda ihlaller vardır. 1951 sonrası Kosovalı Türklerin hukuki kimliğinin resmî olarak tanınması sonucu Türkçe dilsel ve kültürel olarak kamusal alanda kullanılmaya başlanmış ve 1974 anayasası ile bu durum devlet daireleri‐ eğitim öğretim hayatı ve basın yayın alanı olmak üzere her alanda resmî düzeyde kabul edilmiştir. 1989 yılında Kosova’nın özerkliği kaldırıldıktan sonra Arnavutçanın yanı sıra Türkçenin de kullanım alanı kısıtlanmıştır. Arnavutça, 1999 yılındaki NATO harekâtı sonrası resmî dil düzeyine tekrar kavuşurken, Türkçe kabul edilmemiştir. Kosova Türkçesi, bu ülkede özellikle 14. yüzyıldan itibaren Osmanlı İmparatorluğu idaresiyle tam olarak vücut bulmuş ve bugüne kadar gelmiş bir durumdadır. 1913 yılı civarlarında Kosova Vilayeti topraklarının Osmanlı idaresinden çıkmasına dek bu muhitte, Osmanlı Türkçesi yazı dili merkezli olarak Türk dilinde çeşitli eserler ortaya konmuştur. Kosova’da tek ağız bölgesine bağlı Türk ağızları konuşulur. Bu ağızlar, birbirlerinden küçük farklarla ayrılırlar ve temel özellikleri ortaktır. Ülkedeki Türk ağızları, Türkiye Türkçesi ağızlarının Rumeli koluna; Rumeli kolunun Batı Rumeli kısmına dâhildir. Kosova Türkçesi, ağız olarak bugünkü Türkiye Türkçesi yazı dilinden bazı yönleriyle kısmi farklar oluşturmaktadır. Söz konusu farklar, Kosova bölgesindeki Türklerin tarihî durumlarının sonucudur. Aşağıdaki tabloda karşılaştırmalı olarak görüleceği gibi, Kosova Türkçesindeki bazı sözlerin ve yapıların eskiliği (arkaikliği), Kosova bölgesindeki Türk nüfusunun eskiliğini göstermektedir. Veriler, bugünkü Kosova Türklüğünü oluşturan en büyük insan grubunun, Anadolu’da Müslüman Türklerin ciddi bir kısmı yokken, Balkanlar’da Türklerin olduğunu açıklar niteliktedir. 12. ve 13. yüzyıllarda bazı Türkçe sahalarında değişikliğe uğramış şekillerin, Kosova muhitinde bugün bile korunmuş olduğu gözlenmektedir. Kosova Türk ağzının bugünkü bazı özellikleri kısaca şu şekildedir: Kaynak: Kosova Türkleri, dünyadaki Türk nüfusunun çok büyük kısmı gibi, İslam dinine mensupturlar. Müslüman inancı içinde özellikle Osmanlı İmparatorluğu döneminde kurumsallaşan birçok tarikat yapısı, din kültürünü çeşitlendirmiştir. Günümüzde, bu tarikat yapılarının bazıları hâlen kullanımda olsa da, eski geçerliliği yoktur. Çoğunluk için bunlar kültürel bir öge hükmündedir. Kosova’da diğer milletlerin de etkilendiği, kullandığı çok sayıda tarihî dinî yapı vardır. Söz konusu tarihî yapıların tamamına yakını günümüzde de kullanımdadır. Siyasi kültür açısından Kosova Türkleri, Osmanlı İmparatorluğu dönemi sonrasında (1913 sonrası), çeşitli siyasi devlet yapılarında yaşamıştır. Bunlardan sosyalist sistem, son döneme dek süren siyasi sistem olmuştur. Günümüzde Kosova’da Türk siyasi yapıları içinde 2 siyasi parti vardır: Kosova Demokratik Türk Partisi (KDTP) ve Kosova Türk Birliği Partisi (KTBP). Bunlardan KDTP, 1990 yılında kurulup (TDB olarak) 1999 yılında UNMIK’te kayıtlanmıştır. Partinin karargâhı Prizren’de bulunmaktadır. KTBP ise 2010 yılında kurulan yeni bir siyasi oluşumdur ve bu siyasi partinin merkezi Mamuşa’dadır. 1990 yılından 2010 yılına kadar tek Türk siyasi partisi etrafında siyasi hayat sürdürmeye çalışan Türkler, 2010 sonrasında da büyük kısmıyla KDTP merkezinde siyaset yapmaktadırlar. 1944 yılından itibaren Kosova’da yayınlanmayan bu gazete o dönem aynı devlet çatısı altında bulunulan Makedonya’nın başkenti Üsküp’te basılmıştır. Bu gazete Kosova muhitinde de okunmuş, bu muhitle de ilgili olmuştur. Yayını son bulmuştur. Yugoslavya devlet kuruluşu olan Tan yayın şirketi tarafından, Yugoslavya devrinde, devletin kontrolünde yayın yapan Tan gazetesi Kosova bölgesinde Türkçe yayınlanan tek gazete olmuştur. Yayını son bulmuştur. 1998-1999 Kosova Savaşı sonrasında, Prizren şehrinde kurulan Yeni Dönem Kosova Türk Medyası adlı kuruluşun bünyesinde, 1999'dan 2008 yılına dek aralıksız olarak haftada bir Türkçe olarak yayınlanan ve tüm Kosova'da dağıtılan Yeni Dönem gazetesi yayın hayatında olmuştur. Yeni Dönem Kosova Türk Medyası, 2008 yılının son aylarında, bütün yayın organlarıyla beraber gazetenin yayınını durdurmak zorunda kalmıştır. Kosova Demokratik Türk Partisi’nin resmî yayın organıdır. 1999'dan sonra Kosova'da "Demokrasi Ufuğu" ve Kosovahaber" gibi gazeteler yayınlanma denemesinde bulunmuşlardır. Bunlardan "Demokrasi Ufuğu" tamamen kapanmıştır. "Kosovahaber" ise düzenli olarak internet ortamında yayınlanan bir gazete hâline dönüşmüştür. Sonuç olarak belirtmek gerekir ki Kosova'da Türk dilindeki basın-yayın, maddi ve teknik donanım konusunda büyük zorluklar yaşamaktadır. Çevren dergisi, Yugoslavya devlet kuruluşu olan Tan yayın şirketinin yayınlarından biriydi. 1973 yılından yayınına başlanmıştır. Yugoslavya döneminde Priştine’de Türk dilinde yayınlanan toplum, tarih, edebiyat, dil konularında yayınlanmış olan Çevren, bilimsel hakemli bir dergi olmuştur. Bu dergide çok sayıda bilim adamının makaleleri yer almıştır. 1991 yılında yayını sonlanmıştır. On yıllık aradan sonra 2001 yılında Balkan Türkoloji Araştırmaları Merkezi’nin el atmasıyla Çevren’in 93 ve 94. sayısı hazırlanmış ve basılmıştır. Mart 2002’de de Çevren’in 97-98 ve 99. sayıları hazırlanmıştır. Söz konusu dönemde, bir anlaşmazlık ve sıkıntıyı ortadan kaldırmak amacıyla BAL-TAM, Çevren’in yayınını sürdürmekten vazgeçmiştir. 1998-1999 Kosova Savaşı dönemi ile beraber yayını son bulan Çevren dergisinin ardından Çevren’i de yayınlayan bilimsel ekip içinden birkaç bilim insanı etrafında yayınına başlamıştır. Bu dergi 2000 yılında planlanmıştır. Merkezi Prizren’de bulunan Balkan Türkoloji Araştırmaları Merkezi’nin (BAL-TAM) bünyesinde yayınını sürdüren dergi, uluslararası hakemli dergidir. Çığ dergisi, önce Prizren, daha sonra Priştine şehrinde, 1990-1993 yılları arasında yayınlanmıştır. Görülebilen en son sayısı 12'dir. Tan gazetesinin yazın, sanat dergisi olan Çığ'ın genel yayın yönetmeni Şakir Maksut, sorumlu yazar Zeynel Beksaç’tır. Derginin ikinci sayısında, genel yayın yönetmeni Raif Vırmiça olur. 5-6-7. birleşik sayıda ise, yazı işleri sorumlusu Hasan Mercan olur. Devlet kuruluşu olan Tan yayın şirketi tarafından çıkarılmıştır. Derginin yazarları arasında; Hasan Mercan, Fahri Kaya, İrfan Ünver Nasrattinoğlu, Suat Engüllü, Avni Engüllü, İskender Muzbeg, Şecaattin Koka, Muzaffer Uyguner, Abdullah Rıza Ergüven, Süreyya Yusuf, Cemail Tunalıgil, Alaettin Tahir, Tacida Hafız, Reşit Hanadan, Vladeta Vukoviç, Rauf Alanyalı, Muhammed Ustaibo, Emin Mecian, Pregrad Palavestra, Pera Stefanoviç ve Aziz Serbest gibi adlar vardır. Prizren’de 1951 yılında kurulan Doğru Yol Türk Kültür Sanat Derneği tarafından Esin kültür ve edebiyat dergisi yayınlanmıştır. İlk yayınlandığında dernekle aynı adı taşıyan derginin adı sonraları “Esin” olarak değiştirilmiştir. Kuş, 1979 yılında çıkmayan başlayan çocuk dergisidir. Dergi Kosova çapında öğrenciler arasında yıllarca okunan bir gelenek oluşturmuştur. Devlet kuruluşu olan Tan yayın şirketi tarafından çıkarılmıştır. 1994 yılında Prizren’de Balkan Aydınları Derneği bünyesinde yayınlanmaya başlanan kültür ve sanat dergisidir. 1994 yılında Prizren’de Balkan Aydınları Derneği bünyesinde yayınlanmaya başlanan gençlik dergisidir. 1994 yılında Prizren’de Balkan Aydınları Derneği bünyesinde yayınlanmaya başlanan çocuk dergisidir. Türkçem popüler çocuk dergisidir. İlk sayısı Ocak 1999 tarihinde çıkmıştır. Kosova’da gelişen Türk çocuk edebiyatına yeni bir ivme getirmek amacıyla Zeynel Beksaç yönetiminde yayınlanmaktadır. Paradigma dergisi, yayın hayatına 2011 yılında başlamıştır. Yayın dili Türkiye Türkçesidir. Paradigma Araştırma Merkezi tarafından yayınlanmaya başlanmıştır. Türkçe televizyon yayınları 1974 yılında başlamıştır. Yugoslavya Sosyalist Federal Cumhuriyeti’nin yayın organları aracılığıyla televizyon yayınları başlamış, bu devlet televizyonunda birkaç saatlik Türkçe yayın, Kosova’nın bağımsızlığı sürecine kadar var olan durumu oluşturmuştur. Sivil girişim olan Kosova Radyo-Televizyonu’nda devam etmiştir. Bu kuruluş içinde belli yayın aralıklarında Türkçe yayın yapılmıştır. Bu yayınlar günümüzde de devam etmektedir. 1998-1999 Kosova Savaşı sonrasında, Prizren şehrinde kurulan Yeni Dönem Kosova Türk Medyası, önce Türkçe televizyon yayını sunmuştur. 2008 yılına kadar Kosova geneline Türkçe (Türkiye Türkçesi) yayın yapılmıştır. “Yeni Dönem” televizyon kanalının sahip olduğu frekans ulusal çapta olmuş, ancak teknik imkânsızlıklar sebebiyle genellikle Prizren ve yöresine yayın yapabilmiştir. Yeni Dönem Kosova Türk Medyası, 2008 yılının son aylarında, bütün yayın organlarıyla beraber yayınını durdurmuştur. Yeni Dönem medya kuruluşunun yerine, yine aynı yayın merkezinde Balkan RTV kurulmuştur. Ancak, söz konusu medya kuruluşu, Yeni Dönem’in yerini alamadığı gibi, Türkçe merkezli bir yayın da takip edememiştir. 2011 Temmuz itibarıyla yayını devam etmektedir. Bölgede Türkçe radyo yayını 1951 yılında başlamıştır. Yugoslavya döneminde devlet radyosunda çeşitli Türkçe yayınlar yapılmıştır. 1998-1999 Kosova Savaşı sonrasında, Prizren şehrinde kurulan Yeni Dönem Kosova Türk Medyası’nın yayın organlarından birisi de Yeni Dönem Radyosu’dur. 2008 yılına kadar Kosova geneline Türkçe (Türkiye Türkçesi) yayın yapmıştır. 1 Şubat 2003 tarihinde yayına başlayan Yeni Dönem Radyosu, 21 saat Türkçe; 3 saat Arnavutça, Boşnakça ve Romca yayın düzeni sahipti. Dört dilde yayın yapan radyo, Kosova’da bu şekilde yayın yapan ilk radyo olma özelliğini kazanmıştır. Kent FM Kosova, Priştine’den yayın yapan radyo istasyonudur. Kosova Radyo, günde iki saat Türkçe yayın yapmaktadır. Cyclops Cyclops, X-Men elemanlarından biridir. Cyclops ya da Scott Summers; Profesör Charles Xavier'ın yetenekliler için açtığı mutant okulunun ilk üyesi ve X-men'in lideridir. Gücü gözlerinden yayılan tahrip gücü yüksek optik ışınlardır. Fakat Cyclops küçükken kafasına aldığı bir darbe yüzünden bu gücünü kontrol edememektedir. Gözlerinde bu kızılötesi ışınları engelleyen bir şey bulunmadığında bu gücünün maksimum seviyede açığa çıkmasına neden olur . Bu yüzden sürekli bir aparat ya da camı elmastan yapılma özel bir gözlük kullanmak zorundadır,aksi takdirde etrafındaki her şeyi ve herkesi yok edebilir. Filmde Cyclops Profesör X'in en güvendiği adam rolündedir.Jean Grey ile sevgilidir.Wolverine'in gelmesiyle işler değişir.1.Filmde tren garının tavanına delik açmıştır.Ayrıca Magnetoyu vurmuştur.2.Filmde Deathstrike ile kavga etmiştir ancak kazanamamıştır.3.Filmde ise jean grey tarafından öldürüldüğü varsayılmaktadır.(Ortada bir kanıt yoktur) Cyclops genelde ekipte en çok Wolverine'le ters düşer. Bunun nedeni ise eski aşkı Jean Grey olmuştur genelde. Fakat Jean Grey'in ölümünün ardından bu ikili birbirlerine saygı duymaya başlamışlardır. Cyclops şu an ekipte Emma Frost ile birlikte.X-Men film serisinde aktör James Marsden tarafından canlandırılmıştır. Yugurlar Yugurlar veya Sarı Uygurlar (Batı Yugurca: Yogïr ya da Sarïg Yogïr, Doğu Yugurca: Yogor ya da Šera Yogor; Sarïg ve Šera = Sarı; Çince: 裕固族; pinyin: yùgù zú) Günümüzde Çin Halk Cumhuriyeti'nin resmî olarak tanınmış 56 etnik grubundan bir Türk-Moğol halkıdır. 2000 nüfus sayımında toplam Yugur nüfusu 13.719 olarak kaydedilmektedir. Nüfusun %90'ı Gansu Eyaletinin Sunan Yugur Özerk İlçesinde, geri kalan kısım Jiuquan kentine bağlı Huangnibao beldesinde yaşamaktadır. 4.600 kişi Türk dillerinden Batı Yugurcayı, 2.800 kişi Moğol dillerinden Doğu Yugurcayı ve diğerleri ise Çince'yi konuşmaktadırlar. Budizm'in Tibet koluna bağlıdır, ayrıca Şamanizm'den kalma kimi uygulamaları sürdürmektedirler. Batı Yugurcayı konuşanlar Uygur Kağanlığı'nın yıkılışından sonra güneye inerek Gansu'ya yerleşerek Kansu Uygur Krallığı (870 - 1036)'nı kurduğu düşünülmektedir. Bu krallıkta Mani dini ve Budizm yayılmıştır. Daha sonra bu krallık Tangutlar tarafından yıkılmıştır. Yugurlar 1696 yılında Qing hanedanı döneminde Çin yönetimine girmiştir. Doğu Yugurcayı konuşanların ise 13. yüzyılda kuzeyden Çin'e indiği düşünülmektedir. Aynalıkavak Kasrı Aynalıkavak Kasrı, İstanbul'un Hasköy, Beyoğlu kıyısında bulunan kasır. İstanbul fethedildiğinde Okmeydanı yamaçlarında büyük bir koruluktu. Bu koruluk sahile doğru inmekteydi. I. Selim döneminde, Hasköy, Beyoğlu sahilleri tersane inşaatıyla önem kazanmış ve bu büyük koruluk, bahçeleriyle birlikte, "Tersane Bahçesi" adıyla anılmaya başlanmıştır. I. Ahmet Edirne'deyken Kaptan-ı Derya Kayserili Halil Paşa Tersane Bahçesi'nde matetemmuat Kasr-ı Âli (padişaha layık bir saray) yapılmasını emretmiş ve 1613 yılında sarayın ilk binaları tamamlanmıştır. IV. Murat ve Sultan İbrahim Tersane Sarayı'na rağbet ederek, ilave binalarla sarayı genişletmişlerdir. Saray, IV. Mehmet zamanında çıkan yangın nedeniyle tamamen harap olmuş ve yeniden yapılmıştır. Hasköy, Beyoğlu'ten bakıldığında sarayın tüm daireleri görülebiliyordu. İki katlı Harem Dairesi'nin alt katı baştan başa bir camekânla örtülü durumda olan sarayın, Harem ve Mabeyn Daireleri'nin çevresinde çeşitli binalar da mevcuttu. 1730 yılında sarayda bazı onarımlarla birlikte yeni bir Hasbahçe Köşkü de yapılmıştır. III. Ahmet, Tersane Sarayı'nda zaman zaman oturmuş, Okmeydanı'nda yaptığı sünnet düğününden sonra da haremiyle burada kalmıştır. 1715 Osmanlı Venedik Muharebesi'nden sonra Venedikliler III. Ahmet'e büyük boyda, değerli aynalar hediye etmişler, padişan da bu aynaları Tersane Sarayı'nın çeşitli salon ve odalarına yerleştirtmiştir. Bu nedenle saray, önceleri "Aynalı kavak saray", daha sonraları ise "Aynalı Kavak Sarayı" adıyla tanınmıştır. 18. yüzyıl sonunda, I. Abdülhamit döneminde harap bir durumda bulunan saray, IV. Devlet Giray tarafından tamir ettirilmiştir, ve 1923 yılına kadar onun soyundan elinde aittir. Jean-Baptiste Greuze Jean-Baptiste Greuze (d. 21 Ağustos 1725, Tournus - ö. 4 Mart 1805, Paris), Fransız ressam. Lyon'lu bir ressam tarafından Paris'e getirildi. İlk eserleri sayesinde, sanatsever Lalive ve Jully'nin himayesine girdi. 1755 yılında akademiye kabul edildi. Giriş resmini ancak 1769 yılında sergiledi: "Veverus'un Oğlu Caracalla'ya Sitemi". 1761 yılında Diderot'nun çok beğendiği "Nişanlı Köylü Kızı" tablosuyla ün kazandı. Filiz Filiz; yeni sürgün, küçük, körpe dal ve yaprağa; taze ağaç ve çiçek fidanına; jeolojide maden ocağından çıkarılan bileşiğe verilen addır. Botanikte kartlaşmamış ağaç gövdesi ve dalına sürgün denir. Üzerinde aralıklı dizilmiş tomurcuklar vardır. Tomurcukların sürgüne bağlanmasına düğüm ve bunlar arasına düğümlerarası denir. Sürgünler, uzun sürgün ve kısa sürgündür. Beton atılırken, daha sonra atılacak betonun demirlerini bağlamak için, atılan betonun demirlerinin dışarı çıkmış olarak bırakılan uçlarına da filiz denir. Koramşalı, Erdemli Koramşalı, Mersin ilinin Erdemli ilçesinin bir mahallesidir. Köy Alata vadisi içerisinde dağınık bir şekilde kurulduğu için rakımı 300 ile 1000 metre arasında değişmektedir. Köy, Erdemli'ye 28 km mesafededir. 2000 yılı nüfus sayımına göre mahallenin nüfusu 681'dir. Mahallede 270 hane vardır. 2010 yılı Türkiye İstatistik Kurumu verilerine göre mahallenin nüfusu 287'si erkek , 296'sı kadın olmak üzere 583 olmuştur. Çiftçilik ile geçim sağlanan mahallede küçük çaplı da olsa sığır besiciliği yapılmaktadır. Mahallede Akdeniz iklimi hüküm sürmektedir. Kuruluş tarihi bilinemeyen mahallede 5-6 asırlık çınar ağaçları dikkati çekmektedir. Mahallenin muhtelif yerlerinde mezarlıklar olup, çok eski yıllardan beri ikamet edildiğini göstermektedir. Aynı şekilde vadiyi çevreleyen kayalıklarda antik çağlarda yaşam sürülen mağaralar mevcuttur. Muhtelif yerlerde şıralık diye tabir edilen üzüm sıkma amaçlı taştan yapılmış eserler vardır. burada o çağlarda zeytin yağı ve pekmez, şarap imal edildiği anlaşılmaktadır. Kale yakasındaki Roma Askeri kabartma heykeli ve hemen arkasındaki askeri garnizon kalıntıları mahallenin Romalılar döneminde de bir ileri karakol olarak kullanıldığını düşündürmektedir. HÃ¼seyin Turan Hüseyin Turan, (d. 1967, Beykonak, Tercan, Erzincan), Türk müzisyen. Erzincan iliniin Tercan'a bağlı Beykonak köyünde sekiz kardeşin beşinci olarak dünyaya gelen Hüseyin Turan, ilkokul ikiye kadar yaşamını burada sürdürdü. İlkokul ikiye geldiğinde ailesiyle birlikte İzmir'e yerleşti. Lise yıllarında bağlamayla tanıştı. Bağlamayla birlikte halk oyunlarına ilgi duydu ve bu alanda eğitim aldı. Katıldığı halk oyunları yarışmalarında üç Türkiye Birinciliği ve bir Dünya Birinciliği elde etti. 1985'te Dokuz Eylül Üniversitesi Muhasebe Bölümü'ne girdi. Üç sene burada öğrenim gördü, ardından Ege Üniversitesi Konservatuvar Bölümü'ne geçti. Tarz olarak Türk halk müziğini seçip müzikal yaşamına üniversite yıllarında ağırlık verdi, bu yıllarda gitar çalmayı da öğrendi. Konservatuvardan önce düğünlerde çalan bir grupta söyleyen Turan, konservatuvar okurken bir grup arkadaşıyla birlikte Grup Laçin'i kurdu; ancak okul bittikten sonra gruptan ayrıldı ve İstanbul'a taşındı. 1998'de ilk solo albümü "Hüseyin Turan"ı yayınladı. Bu albümün ardından "Aklıma Düştü Gözlerin", "Turna Sesi", "Hoş Geldin", "Kilit", "Adı Karanfil", "Leyla Nefesi", "Süveyda", "Ki" albümlerini yayınlayan sanatçının son albümü YAAli / Ehl-i Deyişler, Doğaç Müzik etiketiyle 03 Şubat 2017'te yayınlandı. Pir Bahaeddin Erzincanî Şeyh Muhammed Bahaüddin-i Erzincanî (ö. 1464), Adı, Pir Muhammed'dir. Erzincan ilinin Kaleric köyünde doğdu. Doğum tarihi bilinmemektedir. 869 (m.1464) yılında Erzincan'da zelzelede şehid oldu. Kabri, Erzincan'da Camii Kebir yanındadır. Tahsilini Erzincan'da tamamladı. Hayallerin PeÅŸinde Hayallerin Peşinde (İngilizce özgün adı: Revolutionary Road), Richard Yates'in 1961 tarihli aynı adlı romanından Justin Haythe tarafından uyarlanan 2008 yapımı film. Yönetmenliğini American Beauty filmi ile Oscar ödülü kazanan Sam Mendes'in yaptığı filmde başrolleri Leonardo DiCaprio ve Kate Winslet paylaşıyorlar. Winslet, DiCaprio ve Kathy Bates bu filmle, 1997 yapımı Titanic filminden sonra ilk kez bir araya geliyorlar. "Revolutionary Road" aynı zamanda Kate Winslet'ın eşi Sam Mendes ile yaptığı ilk film projesidir. 26 Aralık 2008'de Amerika'da limitli olarak gösterilecek olan film, Türkiye'de UIP tarafından 13 Şubat 2009 tarihinde Hayallerin Peşinde adıyla gösterime girdi. 1950'lerde yaşanan savaş sonrası tekdüzeli bir yaşam tarzının içinde yeni taşındıkları banliyöde yaşayan ve sıradan olmak istemeyen Frank ve April Wheeler çiftinin sıradanlaşıp herkes gibi olduklarını fark etmeleri ve zamanla anlaşmazlık ve aldatmalarla süren evliliklerine karşın farklı olmaya çabalamalarının hikâyesi anlatılmaktadır. Kodjovi Obilalé Kodjovi Dodji Obilalé (d. 8 Ekim 1984), Togolu eski futbolcudur. Kaleci pozisyonunda oynamaktaydı. Togo millî futbol takımının oyuncusu olan Obilalé; 2006 Afrika Uluslar Kupası, 2006 FIFA Dünya Kupası ve 2010 Afrika Uluslar Kupası'nda mücadele etti. 8 Ocak 2010'da Togo millî takımı oyuncularını taşıyan otobüse yapılan silahlı saldırıda yaralanmış, sonrasında ise iyileşmesine rağmen futbolculuk kariyerini sonlandırmıştır. Étoile Filante de Lomé Étoile Filante de Lomé Togo'nun Lomé şehrinin profesyonel futbol takımıdır. Maçlarını 10,000 kişilik Stade Oscar Anthony'de oynamaktadır. Pınarbaşı, Erdemli Pınarbaşı, Mersin ilinin Erdemli ilçesinin bir mahallesidir. Rakımı 65 metre olan mahallenin Erdemli'ye uzaklığı 17 Km, Elvanlı'ya ise 2 Km'dir. 2000 yılı nüfus sayımına göre mahallenin nüfusu 1394'tür. Mahallede 981 hane vardır. Neil Patrick Harris Neil Patrick Harris (d. 15 Haziran 1973, Albuquerque, New Mexico), Emmy ve Altın Küre adayı olmuş Amerikalı sinema ve dizi oyuncusu. Canlandırdığı önemli karakterler arasında Doogie Howser, M.D., Yıldız Gemisi Askerleri filmindeki Albay Carl Jenkins ve How I Met Your Mother dizisindeki kadın avcısı Barney Stinson yer alır. Daha önce iki kez Emmy Ödül Töreni'ni, dört kez de Tony Ödül Töreni'ni sunan Harris, 87. Oscar Ödül Töreni'nin sunuculuğunu üstlenmiştir. Harris Kasım 2006 yılında eşcinsel olduğunu açıkladıktan hemen sonra Eylül 2007'de partneri David Burtka ile Emmy Ödülleri'ne katılmıştır. 2004 yılından beri süren ilişkilerini, 2011 yılında taşıyıcı bir anneden evlat edindikleri ikiz bebekleriyle süslemişlerdir. Bebekleri Gideon Scott ve Harper Grace Ekim 2010'da dünyaya gelmiştir. 2014 yılında Partneri David Burtka ile İtalya'da evlenmiştir. Harris, canlandırdığı Barney Stinson karakteri gibi bir sihirbazlık hayranıdır ve hiç canı sıkılmaz. Oscar Anthony Stadyumu Stade Oscar Anthony Togo'nun Lomé kentinde bir stadyumdur. Lomé kentinde yapılan futbol maçlarına ev sahipliği yapar. Étoile Filante de Lomé and AC Merland takımları bu sahayı kullanır. 10,000 kişi kapasiteye sahiptir. Ece Uslu Ece Uslu (d. 9 Eylül 1974, İzmir), Türk oyuncu. Sinema, Televizyon ve Tiyatro oyuncusu. 1974 yılında, aynı zamanda şehrin kurtuluş günü de olan 9 Eylül’de İzmir'de doğdu. Öğrenim yıllarında Ferhan Şensoy “Nöbetçi Tiyatrosu”nda bir sene boyunca oyuncu olarak görev aldı. Daha sonrasında “Başak Gürsoy Mankenlik Ajansı”na bağlı olarak fotomodellik ve reklam oyunculuğu yapan sanatçı, lise yıllarında ise iki yıl boyunca Esat ve Şahika Tekand’ın kurduğu “Stüdyo Oyuncuları” topluluğunda eğitimine ve sahne performanslarına devam etti. Oyunculuk kariyeri boyunca birçok sinema filmi ve televizyon dizisinde rol alan sanatçının televizyon izleyicisi ile ilk buluşması 1989 yılında “İz Peşinde” adlı dizi ile gerçekleşti. Beyazperdeye ilk adımını ise 1991 yılında, Kadir İnanır'ın başrolünü oynadığı “Ah Gardaşım” filmi ile attı. Mehmet Aslantuğ ile birlikte rol aldığı, Bedii Faik'in “Yalancı” adlı romanının sinema uyarlaması kariyerinde bir dönüm noktası olmuştu. İlk başrolünü ise 1993 yılında “Kıvılcım” adlı filmde bir üniversite öğrencisini canlandırarak Tarık Tarcan ile paylaştı. 1995 yılında yayınlanan ve zengin bir oyuncu kadrosuna sahip olan “Sahte Dünyalar” adlı dizide de 200 bölüm boyunca rol alan sanatçı, 1996 yılında “Kara Melek”, 2000 senesinde “Üç Kadın” ve 2002 yılında başrolünü üstlendiği “Zerda” adlı dizilerdeki performansları ile başarısını perçinledi. 2012 Bulutların Ötesi isimli projede yer alan Ece Uslu 2013 Yılında başlayan ve halen devam etmekte olan Karagül dizisi ile gerek Türkiye'de gerekse birçok ülkede canlandırdığı "Ebru" karakteri ile sevenleri ile olmakta. Sanatçı 1991 yılında “Ah Gardaşım” ve “Diplomat” 1992 yılında “Sarı Tebessüm” 1994 yılında “Yalancı”, 2000 yılında “Güle Güle”, 2004 yılında “Büyü”, 2008 yılında “Son Ders” ve 2012 yılında “Erik Zamanı” adlı filmlerde rol alan Ece Uslu ayrıca “Üçüncü Türden Yakın İlişkiler”, “Ayıp Ettik”,“Medya Maymunları” ve “Tom, Dick ve Harry” adlı tiyatro oyunlarında rol aldı. Nokia 7610 7610, Nokia tarafından üretilen bir akıllı telefondur. Nokia'nın 1 megapiksel kamera kullandığı ilk telefondur. = Dış bağlantılar = Gol kralı Gol kralı ya da kadınlar futbolundaki karşılığıyla gol kraliçesi, başta futbol olmak üzere topla oynanan takım sporu müsabakalarında atılan gollerin bir sezon boyunca sayılmasının, ardından birey adına toplanması ve sıralanmasıyla en üstte yer alan sportcuya verilen unvandır. Gol krallığını birden fazla futbolcu paylaşabilir. Türkçede gol kralı olarak bilinen ve Türkiye Ligleri'nde bu terimle ifade edilen unvan diğer ülkelerde başka şekillerde kullanılır. Örneğin İspanya Ligi La Liga'da bir sezon içinde en çok gol atan futbolcu Pichichi Ödülü ile ödüllendirilir. Ayrıca tüm Avrupa Futbol Ligleri çapında ise "European Sports Magazines" adlı spor dergisi tarafından organize edilen Avrupa Altın Ayakkabı Ödülü vardır. Koksibler COX-2 selektif inhibitörleri yani koksibler bir çeşit non steroidal antienflamatuar ilaçlardır ve direkt olarak ve enflamasyon ve ağrıdan sorumlu bir enzim olan COX-2'yi inhibe ederek etkiler. "COX-2" enzimine selektif olmaları nedeniyle peptik ülser riskini azaltırlar ve selekoksib, rofekoksib ve diğer grup elemanlarının üstün özelliğidir other members of this drug class. Cox-2-selektivitesi yan etkileri etkilemez ancak tromboz oluşumu, kalp krizi riskinde artış gibi şüphelerle 2004 yılında piyasadan çekilmişlerdir. Sıraç, Erdemli Sıraç Mersin ilinin Erdemli ilçesinin bir mahallesidir. Erdemli'de içmeleriyle tanınan bir mahalledir. Ünlü Küçük Fındık içmeleri bu mahallenin önemli gelir kaynaklarından biridir. Sıraç mahallesinin adı, eskiden mahallede saraççılık yaparak geçim sağlayan ailelerin çok oluşundan gelmektedir. Saraç sözcüğü "Sıraç" sözcüğüne dönüşmüştür. Bu mahallesi kuran beş aileden biri olan ve keramet sahibi olduğuna inanılan evliya Murat Sofu'nun türbesi de mahallenin eski mezarlığında yer almaktadır. Mahallenin bir kısım ailelerini 1865 yılında iskan ettirilen KARAKEŞLİ YÖRÜK TÜRKMENLERİ Aşireti teşkil etmektedir.Akrabalık bağları güçlüdür. Rakımı 650 metre ile 800 metre arasında değişen mahallenin ile uzaklığı 40, Erdemli ilçesine uzaklığı 25, Çeşmeli'ye uzaklığı ise 10 km'dir. Mahallede 180 hane vardÄ±r. Bezirci, BandÄ±rma Bezirci, Balıkesir'in Bandırma ilçesine bağlı bir mahalledir. İsmini, eskiden sınırları içinde bulunan "bezir yağı fabrikası"ndan almıştır. Bandırma'ya 12 Km, denize 3 Km uzaklıktadır. Azimet Köylüoğlu Azimet Köylüoğlu (d. 1940, Demircilik, Sivas), Türk siyasetçi. Yıldız Devlet Mühendislik Mimarlık Akademisi ve İTÜ İnşaat Fakültesi'ni bitirdi. Elazığ Bayındırlık Müdürlüğü, Gazi ve Elazığ Üniversite'lerinde Öğretim Görevlisi, YSE Genel Müdürlüğü, 5.(XVI), ve XIX. Dönem Sivas milletvekiliği ile Devlet Bakanlığı yaptı. Evli ve iki çocuk babasıdır. Acil servis Acil servis, hastane ve diğer sağlık kuruluşlarının ulaşımı kolay ve girişi ambulansların yanaşabileceği bir bölgesinde bulunan acil sağlık yardımı gerektiren hastalara bu hizmeti veren birimleridir. Acil servislerde diğer servislerde randevu sistemi ile bakılması için yeterince beklenemeyecek olan kalp krizi, travma, yanık gibi rahatsızlıklara ilk müdaheleler yapılır. Acil servislerde acil tıp uzmanı hekimler veya diğer uzman hekimler ya da pratisyenler, hemşireler, ambulans ve acil bakım teknikerleri (acil tıp teknikeri) ve hasta bakıcı gibi sağlık çalışanları görev yapar. Harry Potter'da büyü İngiliz yazar J. K. Rowling'in yarattığı Harry Potter serisinde sihir, doğanın kanunlarını geçersiz kılmak için kullanılabilecek doğaüstü bir güç olarak tasvir edilmiştir. Seride birçok kurgusal büyülü yaratık bulunduğu gibi sıradan hayali yaratıklar roman dünyasında yeni sihirli özellikler sergilemektedir. Nesneler de, büyülenebilir ya da büyülü özelliklerle geliştirilebilir. İnsanlar küçük bir kısmı büyü gücüne sahiptir ve bu insanlar büyü gücüne sahip olmayan "muggleların" aksine "cadı" ve "büyücü" olarak adlandırılır. İnsanlarda büyü gücü ve büyü gücünden yoksunluk, doğuştan gelen bir özelliktir ve kalıtım yoluyla aktarılır. Büyülü çiftlerin çocuklarında sihir normudur; ancak "muggleların" çocukları arasında da az da olsa büyücüye rastlanılmaktadır. Soyunda "muggle" bulunmayan büyücüler hakkında "safkan" terimi kullanılır. Kan saflığı safkan doktrini destekçisi büyücüler için çok önemli bir konu ve büyük bir övünç sebebidir. Bu büyücüler, kan saflığına önem vermeyen safkan büyücülere "kan haini", hem annesi hem babası muggle olan büyücülereyse "bulanık" diyerek hakaret ederler. Ebeveynlerinden yalnızca biri büyücü olan büyücülere "melez", ailesi büyücü olmasına rağmen büyü gücü olmayanlara ise "kofti" denir. Büyü yapımı, Harry Potter evreninde sihir konusunun en temel parçasıdır. İnsanlar dışında, cincüler ve ev cinleri gibi büyülü yaratıklar da büyü yapma kabiliyetini sahiptir. İnsanlar büyü yapmak için genellikle asalardan yardım alırlar ve büyüleri sözlü ya da sözsüz olarak gerçekleştirebilirler. Büyücü dünyası büyü yapımını ve büyücülüğün diğer yönlerini genç nesillerine öğretmek için dünyanın çeşitli yerlerine cadılık ve büyücülük okulları kurmuştur. Bu kurgusal evrende var olduğunu bildiğimiz büyülerin çok büyük bir kısmı, Harry Potter ve arkadaşlarının Hogwarts Cadılık ve Büyücülük Okulunda öğrendiği büyülerdir. Dünya genelinde, Büyük Britanya'da bulunan Hogwarts dışında on tane daha köklü ve prestijli büyücülük okulu bulunduğu bilinmektedir. Bunlardan ikisi varlığı Harry Potter ve Ateş Kadehi'nde açıklanmış olan Durmstrang Enstitüsü ve Beauxbatons Büyü Akademisidir. Durmstrang, İskandinavya'da bulunmakta ve İskandinav ülkeleri dışında Doğu Avrupa'dan da öğrenciler almaktadır. Ayrıca karanlık sanatlar eğitimi vermesiyle meşhurdur. Beauxbatons ise Fransa'da Pirene Dağlarında bulunmakta, Batı ve Orta Avrupa'dan öğrenciler almaktadır. Bunlar dışında, Fantastik Canavarlar Nelerdir, Nerede Bulunurlar? filminde, Kuzey Amerika'da Ilvermorny Cadılık ve Büyücülük Okulunun bulunduğundan bahsedilmiştir. Büyülü yaratıklar, Harry Potter serisinde yer alan kurgusal büyücülük dünyasının önemli bir parçasıdır. Bildiğimiz yaratıkların büyük bir kısmı, serinin yedi kitabı boyunca, Harry ve arkadaşlarının, Hogwarts'ta ve özellikle de Hogwarts'daki Büyülü Yaratıkların Bakımı dersinde öğrendikleri yaratıklardır. Rowling ayrıca, bu derste okutulan Fantastik Canavarlar Nelerdir, Nerede Bulunurlar? kitabını da yayımlayarak serideki büyülü yaratıklar için bir rehber oluşturmuştur. Kitabın kurgusal yazarı Newt Scamander'ın hikâyesini anlatan aynı adlı 2016 yapımı filmde de yeni yaratıklara rastlanmıştır. Ayrıca serideki baykuş, kedi, fare, kurbağa gibi birçok evcil hayvan sihirli özelliklere sahip sıradan hayvanlardır. Seri boyunca karşılaşılan yaratıkların çoğu folklorik ve mitolojik kökenlidir. Yaratıkların büyük bir kısmı Yunan mitolojisinden, bazılarıysa İngiliz ve İskandinav mitolojisinden türetilmiştir. ​Rowling, BBC Radio 4'te Stephen Fry'la yaptığı bir söyleşisinde mitolojik yaratıklarla ilgili ​"Çocuklar tek boynuzlu atları benim bulmadığımı biliyor; fakat hipogrifleri de aslında benim bulmadığımı sık sık açıklamak zorunda kalıyorum" demiş ve "Mitolojik bir varlık olduğunu bildiğim bir yaratığı kullanacak olursam, bu yaratık elimden geldiğince bilgi edinmekten hoşlanıyorum. Yaratığı daha sonra kullanmayabilirim; ama yine istediğim kadar tutarlı hale gelmesi, olay örgüsünü güçlendiriyor." diye eklemiştir. Animagus, bir büyücü yeteneğidir. Animagus olma yeteneğine sahip olan büyücüler, bir hayvan şeklini alabilirler. Animagus yeteneği olan büyücüler özellikle Sihir Bakanlığı tarafından kayıt altında tutulmaktadır. Ancak yasa dışı ve kolay başarılamayan bir büyü ile animagus olunabilmektedir. Ayrıca çok nadir olarak doğuştan animagus olanlar da çıkabilir. Romanlarda 5 adet animagus bulunmaktadır ki bunlardan bir tanesi, Albus Dumbledore yaşarken Hogwarts'ta müdür yardımcısı olan ve Hogwarts Savaşı'ndan ölümüne (2012) kadar müdür olan Minerva McGonagall'dır. Minerva McGonagall Yasa dışı bir animagus değildir. Sihir Bakanlığı'nın onayı vardır. Romanlarda geçen kayıtsız animaguslar ise Sirius Black, Peter Pettigrew, James Potter ve Rita Skeeter'dır. Sirius Black bir köpeğe, Peter Pettigrew bir fareye, Minerva McGonagall bir kediye, James Potter bir geyiğe, Rita Skeeter ise bir böceğe dönüşebilmektedir. Pek çok kişinin düşündüğünün aksine Remus Lupin bir animagus değildir. Animaguslar istedikleri zaman dönşüme uğrarlar fakat Remus Lupin, Kurtadam olduğu için her dolunayda dönüşüme uğrar. Yani animagus istemle bir hayvanın şekline geçebilmektir. Tüm bunlar ilk ve ayrıntılı olarak Harry Potter ve Azkaban Tutsağı kitabında anlatılmaktadır. Animagus kelimesi, İngilizce hayvan anlamına gelen "animal" kelimesinden türetilmiştir. Metamorphmaguslar, görünümünü istediği şekilde değiştirebilirler (saçlarını, gözlerini, burnunu... vs.). Bu özelliğe en çok seherbazlarda ihtiyaç duyulur. Çünkü çok özlü iksir olmadan büyücünün kendiliğinden görüntüsünü değiştirebilmesi önemli ve gerekli bir özelliktir. Metamorphmagus olunmaz, doğulur. Nymphadora Tonks bir metamorphmagustur. Remus Lupin ve Nymphadora Tonks'un oğlu Ted Lupin de annesi gibi metamorphmagus doğmuştur.Ayrıca Harry Potter dünyasının bilinmeyen karakterlerinden Flavio Krix'inde ilk metamorphmaguslardan olduğu bilinmektedir. Bu özelliği taşıyan büyücülere sık rastlanılmaz. Bu kişiler Biçim Değiştirme Dersleri'nde çok başarılıdırlar. Bu kişileri Animaguslar ile karşılaştırmak gerekirse (Çünkü bazı benzerlikleri vardır.) animaguslar istediklerin de kişiliklerine bağlı olarak sadece bir hayvanın formuna girebilirler. Oysaki metamorphmaguslar özel olarak istediklerinde veya duygularına bağlı olarak saç renklerini değiştirebilir, vücutlarının sadece bir kısmını farklılığa uğratabilir ve de bir animagus gibi sadece belirli bir hayvana değil istediği hayvan veya insanın formuna herhangi bir çaba sarf etmeden ya da bir büyünün (veya iksirin) yardımı olmadan dönüşebilirier. Ayrıca metamorphmagus olunmaz doğulur oysaki doğuştan animagus olunamaz sadece çok büyük bir çaba gerektirse de daha sonradan animagusa dönüşülebilir. Sihirli birçok diğer türler gibi, metamorphmaguslarιn duygusal durumları yeteneklerini etkiler. O anki görünüşleri o an hissetikleri duyguları yansıtır. Darbe ya da depresyon gibi güçlü duygular yeteneklerini etkileyebilir. Büyücü dünyasındaki resim ve fotoğraflar muggle dünyasındakiler gibi hareketsiz değildir. Çerçeve içinde hareket edebilir, bir resimden diğerine geçebilir, hatta eğer belirli bir iksirle yapıldılarsa konuşabilirler. Müdür ofisindeki portreler, Dolores Umbridge dışındaki tüm müdürleri göstermektedir. Bazıları şunlardır: Karanlık İşaret, J.K. Rowling'in yazdığı Harry Potter serisinde hayali bir terimdir. Kuru kafa dilinden çıkan yılan biçimindedir. Sol kolun iç kısımında bulunur. Lord Voldemort, bu işareti Ölüm Yiyen'lere sadece kendisi basabilir. Bir Ölüm Yiyen'in eski veya yeni bile olsa asla Karanlık İşareti gitmez. Lord Voldemort'un ortadan kayboluşundan sonra 4. Kitapta yeniden geldiğinde tüm Ölüm Yiyen'lerin işaretleri parıldamıştı. Ayrıca bir Ölüm Yiyen, Karanlık İşaret'ine parmağıyla bastırdığı zaman Karanlık Lord'un ikametgâhına gidebilir. Ayrıca Lord Voldemort da herhangi bir işarete asasıyla bastırdığında tüm Ölüm Yiyen'lerini yanına getirebilir. Ayrıca Morsmordre büyüsü ile gökyüzüne devasa zümrüt yeşili kalıbı çıkarılabilir. En önemli özelliği ise, Lord Voldemort'un, Karanlık İşaret'i olan kişileri istediği zaman öldürebilmesidir. Ayrıca 7. kitapta Voldemort yok edildikten sonra Ölüm Yiyenlerin kolundaki karanlık işaret Harry Potter'ın yara izine benzeyen bir hal almıştır. Algan Hacaloğlu Algan Hacaloğlu (d. 10 Nisan 1940; Fındıklı, Rize), Türk siyasetçi. Robert Kolej ve Yıldız Teknik Üniversitesi'ni bitirdi, ABD Carnegie-Mellon Üniversitesi İnşaat Mühendisliği Master, Pittsburgh Üniversitesi İşletme Ekonomisi Master dereceleri aldı. DPT İktisadi Planlama Uzmanlığı, Daire Başkanlığı ve Yüksek Planlama Kurulu Üyeliği, Özel Sektörde Yurt Dışı İşler Genel Koordinatörlüğü, SHP Kurucu Üyeliği, AB Uyum Komisyonu Üyeliği, Türkiye-AB KPK Üyeliği, XIX, XX, XXII ve XXIII. Dönem İstanbul milletvekilliği ile devlet bakanlığı yaptı. Evli ve iki çocuk babasıdır. Smith-Lemli-Opitz sendromu Smith-Lemli-Opitz (SLO) sendromu, otozomal resesif geçişli, çok sayıda doğuştan anomalinin gözlendiği nadir görülen bir sendromdur. Smith-Lemli-Opitz sendromlu olgularda kolesterol biyosentezinin son basamağında 7-dehidrokolesterolü (7DHK) kolesterole çeviren ve geni 11q13'te lokalize bir enzim olan 7DHK redüktazın doğuştan eksikliği söz konusudur. Görülme sıklığı 1/20.000 ile 1/60.000 arasında değişmektedir. Anomaliler farklı sayıda ve şiddettedir. Klinik verilerin ağırlığına göre olgular iki tipe ayrılır. Nispeten hafif etkilenmiş gruptur. Hastalarda dismorfik görünüm, öğrenme ve davranış bozuklukları vardır ve daha uzun yaşama şansları vardır. Tip 1 ile kıyaslandığında daha ağır sendromlar gözlenir ve doğuştan çoklu malformasyonlar gözlenir. Bu hastalar büyük çoğunlukla düşük veya ölü doğumla kaybedilir ya da yaşamın ilk haftalarında ölürler. Mehmet GazioÄŸlu Beytullah Mehmet Gazioğlu (1944, Orhaneli, Türkiye), Türk siyasetçi. Bursa Erkek Lisesi'nden mezun olmuştur.İstanbul Üniversitesi Hukuk Fakültesi'ni bitirdi. Serbest Avukatlık, XVIII. ve XIX. Dönem Bursa Milletvekilliği, Meclis KİT Komisyonu Başkanlığı ile İçişleri, Devlet Bakanlığı ayrıca Meclis Başkanvekilliği görevlerini yaptı. 2009 Yerel Seçimleri'nde Milliyetçi Hareket Partisi'nin Bursa Büyükşehir Belediyesi Başkan adayı olmuştur. Evli ve iki çocuk babasıdır. Dört ay boyunca İçişleri bakanlığı yapan Gazioğlu zamanında iç güvenlik açısından pek çok olay meydana gelmiştir. Bakan olduktan sonra verdiği ilk röportajda kendisine bakanlık verilmesine şaşırdığını ve İçişleri Bakanlığı'nın durumunu çok iyi bilmediğini ifade etmiştir . Bakanlığının daha ilk günlerinde Sivas Katliamı olayları başlamıştır.. Bu olaylar Devlet Bakanlığı'na kaydırılmasını tetiklemiştir. Onur Kumbaracıbaşı Onur Çetin Kumbaracıbaşı (1939, Ankara, Türkiye), Türk siyasetçi. Viyana Üniversitesi Siyasal Bilimler Fakültesi'ni bitirdi. Aynı üniversitede doktora derecesi aldı. DPT Uzmanlığı, AİTİA Başkanlığı, Serbest Danışmanlık, XVIII. ve XX. Dönem Kocaeli, XIX. Dönem Hatay Milletvekilliği ile Bayındırlık ve İskân Bakanlığı ve Devlet Bakanlığı yaptı. Maltepe Üniversitesi öğretim üyesi olarak İktisadi ve İdari Bilimler Fakültesi Yönetim Kurulu üyeliği ve Fakülte Kurulu üyeliği görevlerini yürüttü. İstanbul Şişli Meslek Yüksekokulu Mütevelli Heyet üyesidir. Ayrıca 2014 yerel seçimlerinde CHP Beşiktaş Belediye Meclis üyesi seçildi. Evli ve iki çocuk babasıdır. Ercan Karakaş Mehmet Ercan Karakaş (1945, Çanakkale, Türkiye), Türk siyasetçi. İlk ve ortaöğrenimini Çanakkale'de tamamladı. İstanbul'da başladığı yüksek öğrenimini Almanya'da Makine Yüksek Mühendisi olarak tamamladı. Sonra bir süre Duisburg Üniversitesi'nde Sosyal Bilimler bölümüne devam etti. Almanya'da bulunduğu yıllarda Türk işçi ve ailelerine sosyal danışmanlık yaptı. Almanya Sosyal Demokrat Partisi'nde (SPD) on yıl değişik kademelerde çalıştı. Avrupa'daki sosyal demokrat Türklerin kurduğu Avrupa Sosyal Demokrat Halk Dernekleri Federasyonu'nda (HDF) dört dönem genel başkanlık görevinde bulundu. Türkiye'ye döndükten iki yıl sonra 1986 yılında SODEP-HP birleşmesinde İstanbul'da SHP'ye katıldı. Önce il sekreterliği görevi yaptı. Sonra üç kez İstanbul İl Başkanlığına seçildi. Daha sonra Parti Meclisi, Merkez Yürütme Kurulu üyeliği ve Genel Sekreter Yardımcılığı görevlerinde bulundu. 1988 yılında arkadaşlarıyla birlikte aylık "Sosyal Demokrat Dergi" ve "Sosyal Demokrasi Yayınları" adlı yayınevini kurdu. Milletvekilliğinden önce resmî ve özel çeşitli kuruluşlarda teknik eleman ve yönetici olarak çalıştı. Ekim 1991 seçimlerinde İstanbul üçüncü bölgeden milletvekili seçildi. Üç yıla yakın bir süre TBMM SHP Grup Başkan Vekilliği yaptı. İki yıl Avrupa Konseyi Parlamenterler Meclis üyeliği ve daha sonra AGİK Parlamenterler Meclisi üyeliği görevinde bulundu. 24 Aralık 1995 seçimlerinde İstanbul 3. bölgeden 2. kez milletvekili seçildi. 19. ve 20. dönemde TBMM Dışişleri Komisyonu üyeliği yaptı. 1994 yılının sonunda bir grup sosyal demokrat aydınla birlikte Sosyal Demokrasi Vakfı (SODEV) kurdu. Vakıfta Yönetim Kurulu Başkanlığı görevine getirildi. 49. ve 50. Koalisyon hükûmetlerinin protokol ve program hazırlıklarına katıldı. 50. Hükümette Kültür Bakanlığı yaptı. Olağanüstü Hal ve Çekiç Güç süresini uzatma kararnamesini imzalamadı ve bakanlık görevinden istifa etti. Hâlen SODEV Onursal Başkanlığı görevini yürütmektedir. Sinema oyuncusu Müjde Ar ile evlidir. 2008 yılının Kasım ayında yeniden Cumhuriyet Halk Partisi'ne katıldı. 18 Aralık 2010 tarihinde yapılan kurultayda CHP parti meclisi üyeliğine seçildi. 14 Eylül 2014 tarihinde Kültür ve Sanat Platformundan sorumlu CHP genel başkan yardımcılığı görevine atandı. Hâlen bu görevlerine devam etmektedir. Stüdyo şefi Stüdyo şefi, film ve dizi çekimlerde yönetmenle birlikte çalışan kişilerdir. Stüdyodakileri ve set işçilerini idare eder, onlara birtakım işaretler gönderir. Kolunu yukarı kaldırıp yayına girecek kamerayı gösterir. İşaret parmağını burnuna götürmesi "devam et" demektir. Parmağğını saat yönünde çevirirse "yavaşsın hızlan" demektir. Ellerini lastik gibi çekerse "yavaşla", eller baş üzerine kaldırılırsa "konuşmayı bitir", baş parmakla boğazını işaret ederse "bitir" demektir. Parmak sayısına göre kaç dakika kaldığını gösterir. Ellerle itme hareketi, "kameradan uzaklaş"; işaret parmağı ve orta parmakla yürüme işareti "yürü" demek; el avuçlarıyla duvara tutunur gibi işaret "dur"; baş parmakla yapılan klasik işaret (ok) "tamam" demektir. Televizyon yönetmeni Bir senaryoyu programa dönüştürmekten sorumludur. Bir bank üzerindeki bir düzine monitörden görüntüleri alır. Her monitör değişik kamera ve görüntü kaynaklarına (vtr, altyazı aygıtı, videografi, uplink, vb.) bağlıdır. Yönetmenin önizleme, hazırlık ve çıkış (yayın) monitörleri bulunur. Setin kurulumunu denetler, kameramanları yönlendirir, efektleri ayarlar, bir çekimden diğerine geçişleri ayarlar. Resim seçici Bir kameradan gelen görüntüyü başka bir kameradan gelen görüntüyle değiştirmek üzere miks görüntü paneliyle çalışan kişi. Panelde her kamera bir numarayla gösterilir. Resim seçici, bir kameradan diğerine geçerken karartma ve bindirme, açılma ve kesme tekniği kullanır. Keseceği resme monitörden bakar, görevi hızla doğru kameraya kesme veya mix yapmaktır. Sinemada buna kurgu denir. Çeşitlik kaynaklardan gelen görüntü resim kj vb girişleri kendi iç grafik sisteminde değişik efektler veren ya da wipe geçişler yapan cut veya mix geçişler yapabilen. Yayının omurgası yönetmenin sağ kolu kişidir. Avrupa ekonomisi Avrupa ekonomisi, 50 farklı ülkede 740 milyondan fazla kişi kapsayan bir ekonomik alanı tanımlamaktadır. Avrupa Birliği'nin oluşumu ve 1999 yılında, ortak bir para biriminin kullanıma girmesi - euro, katılımcı Avrupa ülkelerini ortak bir para birimi aracılığıyla ekonomik olarak yaklaştırır - daha güçlü bir Avrupa nakit para akışına yol açmıştır. Avrupa'daki zenginlik farkı, eski Soğuk Savaş dönemi bölünmesinde kabaca görülebilirdi; bazı ülkeler bu bölünmeyi ihlâl eder (Yunanistan, Polonya, Romanya, Slovenya ve Çek Cumhuriyeti). Çoğu Avrupa ülkesi kişi başına düşen GSYİH'da dünya ortalamasından daha yüksek ve çok gelişmiş olsa da (Lihtenştayn, Lüksemburg, Monako, Andorra, Norveç, İsveç, Hollanda, İsviçre, Birleşik Krallık), bazı Avrupa ekonomileri, İnsani Gelişme Endeksinde dünya ortalamasının üzerindeki konumlarına rağmen, daha yoksul durumdadır. Bu makale boyunca "Avrupa" ve sözcüğün türevleri, toprakları kısmen Avrupa'da bulunan - Türkiye (bir tanıma bağlı olarak bütün ülke veya sadece Trakya), Azerbaycan (Kafkaslar) ve Rusya (Ural Dağları'nın batısında kalan bölümü) gibi - ve coğrafi olarak Asya'da olan, Avrupa'yı sınırlayan ve kıtaya kültürel olarak bağlı olan ülkeleri (Ermenistan, Gürcistan ve Kıbrıs Cumhuriyeti gibi) içerecek şekilde alınmıştır. 2010 yılında Avrupa, 19.920 trilyon dolar (dünyanın %30.2'si) nominal GSYİH'ya sahipti. GSYİH'ya (nominal) göre 1 trilyon ABD doları üzerinde büyüklüğe sahip Avrupa'nın en büyük ulusal ekonomileri: Diğer büyük Avrupa ekonomileri ise Türkiye, İsveç, Polonya, Belçika, İsviçre, Norveç ve Avusturya'dır. Avrupa Birliği (yaklaşık 20 trilyon ABD doları GSYİH), Avrupa GSYİH'sının yaklaşık %75-80'ini oluşturmaktadır. Bir bütün olarak AB, dünyanın en zengin ve en büyük ekonomisidir ve ABD'yi mali kriz anında 2 trilyondan daha yüksek bir değerle geride bırakmıştır. 2009 yılında Avrupa dünyanın en zengin bölgesi olarak kaldı. Yönetimi altındaki 33 trilyon dolarlık varlık, dünya servetinin üçte birinden fazlasını temsil ediyordu. Kuzey Amerika'nın aksine ($29,3 trilyon ABD doları) servetin kriz öncesi yıl sonu zirvesini aştığı birkaç bölgeden biriydi. Gelirlerine göre ölçümlenen en büyük 500 şirketten (2010 yılında Fortune Global 500), 184'ünün merkezi Avrupa'da bulunmaktadır. Bu kuruluşların 161'i AB sınırları içinde, 15'i İsviçre'de, 6'sı Rusya'da, 1'i Türkiye'de, 1'i de Norveç'te yer almaktadır. İspanyol sosyolog Manuel Castells tarafından 2010 yılında belirtildiği gibi, Batı Avrupa'da ortalama yaşam standardı çok yüksektir: "Batı Avrupa'daki nüfusun büyük kısmı hala dünyadaki ve dünya tarihindeki en yüksek yaşam standartlarına sahiptir." II. Dünya Savaşı öncesi büyük finans ve endüstri devletleri Birleşik Krallık, Fransa, Almanya ve İtalya idi. Endüstri devrimi Büyük Britanya'da başladı ve hızla Avrupa'ya yayıldı. İngiltere'de başlayan Sanayi Devrimi, Avrupa'ya hızla yayılmıştı ve çok geçmeden tüm kıta yüksek bir endüstri seviyesine ulaşmıştı. I. Dünya Savaşı kısaca bazı Avrupa devletlerinin sanayilerinin durmasına neden olmuş ancak II. Dünya Savaşı sırasında Avrupa kısa sürede toparlanmış ve Amerika Birleşik Devletleri'nin gittikçe artan ekonomik gücüyle rekabet edebilir hale gelmişti. Bununla birlikte, II. Dünya Savaşı, Avrupa'nın sanayi merkezlerinin çoğunun tahrip olmasına neden olmuş ve kıtanın altyapısının çoğunu boşa çıkarmıştı. II. Dünya Savaşı'nı takiben Avrupa'nın hükûmetleri perişan haldeydi. Pek çok sosyalist olmayan Avrupa hükûmeti, ekonomilerini birbirine bağlayarak, Avrupa Birliği haline gelecek olgunun temelini attı. Bu, ortak altyapı ve sınır ötesi ticarette büyük bir artış anlamına geliyordu. Bu Avrupa ülkeleri ekonomilerini hızla geliştirirken, 1980'lerde, COMECON ekonomisi, esas olarak Soğuk Savaş'ın büyük maliyetleri nedeniyle mücadele ediyordu. Orta ve Doğu Avrupa devletlerinin GSYİH ve yaşam standartları, Avrupa'nın diğer bölgelerinden daha düşüktü. Avrupa Topluluğu, II. Dünya Savaşı sonrasında 6 asıl üyeden bu dönemde 12 üyeye yükseldi. Avrupa'da ortalama yaşam standartları, bu bulgularla nitelendirildiği gibi, savaş sonrası dönemde önemli ölçüde artmıştır: 1980'de kişi başına özel tüketim (PPS, "Pay per sale", Satış başına ödeme) 1980 yılında kişi başına düşen kişisel harcanabilir gelir (PPS) Doğu Bloku 1991 civarında çözüldüğünde, bu devletler serbest piyasa sistemine uyum sağlamak için mücadele içine girdi. Orta Avrupa ülkelerinden olan Macaristan, Slovenya, Romanya ve Polonya kabul edilebilir çabuklukta adapte olurken; Sovyet Devletleri'nden Rusya ve Ukrayna kolayca ufalanabilen alt yapılarını reforme etmek için uğraşıyorlardı. Birçok gelişmiş Avrupa ülkesi, demokrasinin yeniden gündeme getirildiği diğer Avrupa devletleriyle ekonomik bağlar geliştirmekte hızlıydı. 1989'daki devrimlerden sonra, Orta Avrupa ve Baltık devletleri değişimle uğraşmış, eski Yugoslav Cumhuriyetleri savaşa girmiş ve Rusya, Ukrayna ve Beyaz Rusya hala eski sistemleriyle mücadele etmekteydi. Avrupa'nın en büyük ekonomisi olan Almanya, 1991'de Sovyetler Birliği'nden etkilenen eski komünist Alman Demokratik Cumhuriyeti veya Doğu Almanya ile birleşmek için mücadele etti. DAC, Soğuk Savaş sırasında endüstriyel altyapısının çoğunu kaldırmıştı ve bu yüzden uzun yıllar Birleşik Almanya, eski Doğu Almanya'daki altyapıyı eski Batı Almanya seviyesine çıkarmak için mücadele etti. Barış on yıl boyunca Yugoslavya'ya gelmemiş ve 2003 yılına kadar Bosna-Hersek, Makedonya ve Kosova'da hala birçok NATO ve Avrupa Birliği barış gücü bulunmaktaydı. Savaş, ekonomik büyümeyi ciddi şekilde engellemiş ve sadece Slovenya 1990'larda gerçek bir ilerleme kaydetmişti. Avrupa ekonomisi, 2001'de Amerika Birleşik Devletleri'ndeki 11 Eylül saldırılarından etkilenmiş ve Almanya, İsviçre, Fransa ve Birleşik Krallık en kötü etkilenen ülkeler olmuştu. Ancak, 2002-2003'te ekonomi ABD'deki saldırıların etkisinden kurtulmaya başladı. Avrupa ekonomisi, bu güne kadar tam üye olan 15'i büyük Avrupa devletinin bir ekonomik ve politik örgütü olarak Avrupa Birliği tarafından yönetildi. Avrupa Birliği üyeliği istenilen bir şey olarak görülüyordu ve AB, giriş kriterlerini karşılayan ekonomilere ulaşmak için çalışmaya istekli olan Orta ve Doğu Avrupa ülkelerine önemli destek ve yardım sağladı. Bu süre içinde, AB'nin 15 üyesinden 12'si, 1999'da yürürlüğe giren bir para birimini tanımlayan Euro bölgesinin bir parçası haline geldi ve bu sayede her üye, eski ulusal para birimlerinin yerini alan ortak bir para birimi olan Avro'yu kullanmaya başladı. Üç ülke Euro bölgesi (Eurozone) dışında kalmayı ve kendi para birimleriyle (Danimarka, İsveç ve Birleşik Krallık) devam etmeyi seçmişti. 2004 yılının başlarında, çoğunlukla eski komünist 10 ülke, şimdiye kadarki en büyük genişlemesinde AB'ye katılmış ve Birliği 25 üyeye genişletmiş ve sekiz tane de ilişkili ticaret anlaşması yapmıştı. Birliğe katılan ülkeler Euro bölgesine de katılmak ve gelecekte ortak para birimi Euro'yu benimsemek zorundadır. Süreç, bu ülkelerin bazılarının zaten bir parçası olduğu Avrupa Döviz Kuru Mekanizmasını da içermektedir. Çoğu Avrupa ekonomisi çok iyi durumdadır ve kıta ekonomisi de bunu yansıtıyor. Bununla birlikte, bazı eski Yugoslavya eyaletlerinden olan devletlerde ve Kafkasya devletlerinde çatışma ve huzursuzluk, bu devletlerdeki ekonomik büyümeyi engellemektedir. Büyük AB genişlemesine karşıt olarak, 2005'te Rusya'nın egemen olduğu Bağımsız Devletler Topluluğu (BDT), önceki herhangi bir SSCB devletine (hem Avrupa hem de Asya Devletleri dahil) açık olan Avrupa Birliği'ne rakip bir ticaret bloğu oluşturmuştur. 15'in 12'si ile üç Baltık ülkesi AB'ye uyum sağlamaya karar verdi. Buna rağmen, üç Kafkasya devleti, bir gün başta Gürcistan olmak üzere AB üyeliğine başvurmayı düşüneceklerini söylediler. Bu, Turuncu Devrim'den beri Ukrayna için de geçerlidir. Slovenya, 2007 yılında AB para birimi olan avroyu benimseyen ilk komünist ülke olmuş ve bunu 2008'de Malta ve Kıbrıs Cumhuriyeti ve 2009'da da Slovakya izlemiştir. 2011 yılında Estonya, eski Sovyetler Birliği'nden ayrılmış Euro'yu benimseyen ilk Cumhuriyet oldu, ardından 2014'te Letonya ve 2015'te Litvanya onu takip etti. Hırvatistan, Temmuz 2013'ün 1. gününde Avrupa Birliği'ne katılan 28. üye ülke oldu. 2008'de, ABD'deki konut fiyatları balonunun tetiklediği Küresel Mali Kriz, Avrupa ekonomilerinin çoğunluğunun GSYİH'sinde ciddi bir düşüşe neden olmuş; Güneydeki ekonomilerin çöküşünü tehdit eden, özellikle Yunanistan, İtalya son zamanlarında devam etmekte olan siyasi krizden, Portekiz ve İspanya'dan etkilenmiştir. Ayrıca sert bir şekilde etkilenen İrlanda, 2013 ortalarında krizden çıkmıştır. Bu arada, Uluslararası Para Fonu ve Avrupa Merkez Bankası'nın artan kurtarmaları, Almanya'nın liderliğindeki Orta ve Doğu Avrupa ekonomilerinin 2010'ların borç krizinin en kötüsünden kurtulmasını sağlamış, borç sıkıntısı çeken ülkelerde durumun bir şekilde hafiflemesine neden olmuştur. 2010'ların ortalarında, 2014-2015'te, İrlanda, kurtarma programından başarıyla çıkarken istikrârlı bir hızda iyileşiyordu. Euro Bölgesi bir bütün olarak daha dengeli hale gelmiş, ancak Yunanistan'daki sorunlar ve İtalya ve İberya'daki (İspanya ve Portekiz) yavaş toparlanma, Euro bölgesindeki büyümeyi en aza indirmeye devam etmekteydi. Almanya istikrâr ve büyümede Avrupa'yı yönetmeye devam ederken, hem İngiltere hem de İrlanda %3-4'lük güçlü büyüme göstermiştir. İrlanda'daki işsizlik, Avrupa'daki en hızlı seviyelerde azalırken, 2016'da %8'e ulaşması bekleniyordu; 2011'de iki katına çıkmıştır. Çek Cumhuriyeti ve Almanya sürekli Avrupa Birliği'ndeki en düşük işsizlik oranlarına sahipti. Genel olarak büyüme görünümü, gelecekte Avrupa için iyimser olmaya devam ediyor. Euro bölgesinde pozitif büyüme bekleniyor. Her ne kadar belirsizlik hala Yunanistan’ı çevrelese de, Yunanistan’daki borç ödemeleri şu anda kararlı görünmektedir. Avrupalı işletmeler krizden bu yana dünya çapındaki rakiplerine karşı düşüşe geçti. En değerli 50 küresel kuruluştan sadece yedisi, 2006'daki 17'ye kıyasla, 2015’ten itibaren Avrupalı kökenliydi. Avrupa, 24 ekonomik iş kesiminden yalnızca birinde -İsviçre’den Nestlé liderliğindeki yiyecek-içecek sektörü ile öncü konumdadır. HSBC, Vodafone, Total ve BNP Paribas gibi şirketler de kendi endüstrilerinde Amerikalı ve Asyalı rakiplere karşı iyi durumdadırlar. Buna ek olarak, Nokia, Ericsson ve Alcatel gibi teknolojinin eski ağır topları da Silikon Vadisi'nde gelişen Amerikan şirketlerine karşı düşüş gösterdi. Uzun bir ticaret geçmişi, serbest piyasa sistemi ve önceki yüzyılda yüksek bir gelişim seviyesine sahip Avrupa ülkeleri arasında servet genellikle kıtanın kuzey ve batı kesimlerinde yoğunlaşmıştır. Daha yüksek büyüme oranları nedeniyle, özellikle Orta ve Doğu Avrupa'da, boşluk yakınsak olsa bile, Avrupa'nın Doğu ve Güney'inde toplanan ülkelerden daha zengin ve daha istikrârlı olma eğilimindedirler. En fakir devletler, komünizm, faşist diktatörlük ve iç savaş yaşayan, yani Slovenya hariç olmak üzere eski Sovyetler Birliği ve Yugoslavya'nın dağılmasıyla ortaya çıkan devletlerdir. Eski Batı Bloğunun kendisi, İskandinavya (İsveç, Norveç, Danimarka, Finlandiya) ile İspanya, Portekiz, İtalya ve Yunanistan arasında görülen büyük karşıtlıklar bakımından bazı yaşam standartları ve kalkınma farklılıkları sunmaktadır. Aşağıda kişi başına gayri safi ulusal gelire göre Avrupa ülkelerini gösterir bir harita sunulmuştur. Mavi, yüksek gelirli (Dünya Bankası tarafından tanımlanan $12,616 veya daha fazla gelire sahip), yeşil üst orta gelirli ($4,086 - $12,615) ve sarı alt orta gelirli ($1,036 - $4,085) ülkeleri göstermektedir. Avrupa Birliği dünyadaki en büyük ekonomiye sahiptir. Birlik içinde gerçekleşen ticaret, dünya toplamının üçte birinden fazlasını oluşturmaktadır. Avrupa Birliği veya AB, en son 1 Temmuz 2013'te tam üye olarak katılan Hırvatistan ile birlikte 28 Avrupa ülkesinin uluslarüstü bir birliğidir. Bir gümrük birliği, ortak para birimi (28 üye devletin 18'i tarafından kabul edilen), ortak bir tarım politikası ve ortak bir balıkçılık politikasından ve ortak bir tek pazarın kurulması ve bakımı olmak üzere birçok işlevi bulunmaktadır. Avrupa Birliği ayrıca üye devletlerin etkinliklerini eşgüdümlemek için çeşitli girişimler üstlenir. Birlik, zamanla öncelikle ekonomik bir birlikten giderek politik bir birliğe dönüşmüştür. Bu eğilim, AB yetkinliğine giren artan sayıda politika alanı ile vurgulanmaktadır: siyasi güç, üye devletlerden AB'ye yukarı doğru kayma eğilimindedir. Avrupa Serbest Ticaret Birliği (EFTA), 3 Mayıs 1960'ta Avrupa Birliği'ne katılmak istemeyen Avrupa devletleri için başka bir yapı olarak kurulmuş ve daha az merkezi güce sahip bir ticaret bloğu yaratmıştır. EFTA üyesi ülkeler 1992'den beri Avusturya, Danimarka, Finlandiya, İzlanda, Lihtenştayn, Norveç, İsveç ve İsviçre'dir. 2014 yılında sadece dört ülke, İzlanda, Norveç, İsviçre ve Lihtenştayn, EFTA üyesi olarak kaldı, diğer üyeler yavaş yavaş AB'ye katılmak için üyelikten ayrıldı. Avrupa Ekonomik Alanı (AEA, EEA - "European Economic Area"), Avrupa Serbest Ticaret Birliği (EFTA) ile Avrupa Birliği (AB) arasında yapılan bir anlaşmanın ardından 1 Ocak 1994'te ortaya çıkmıştır. EFTA ülkelerinin AB'ye katılmak zorunda kalmadan Avrupa Ortak Pazarına katılmalarını sağlamak için tasarlanmıştır. Bir referandumda, İsviçre (tarafsızlık konusundan dolayı istekli değildi) AEA'ya katılmamayı seçti (Avrupa Birliği ile AEA anlaşmasına benzer ikili anlaşmalarla bağlantılı olmasına rağmen), bu nedenle mevcut üyeler AB üyeleri artı Norveç, İzlanda ve Lihtenştayn'dır. AB üyesi olmayan üyelerden ve Avrupa Komisyonu'ndan (AB'yi temsil eden) oluşan ortak bir komite, ilgili AB yasasını AB üyesi olmayan üyelere genişletme işlevine sahiptir. Bağımsız Devletler Topluluğu (BDT), eski Sovyetler Birliği'nin 15 devletinin 9'undan oluşan bir konfederasyondur (istisnalar, üç Baltık ülkesi, Gürcistan, Türkmenistan ve Ukrayna'dır (Türkmenistan ve Ukrayna BDT'ye üye ülkelerdir)). BDT'nin uluslarüstü yetkileri az olmasına rağmen, tamamen simgesel bir örgütlenmeden daha fazlasıdır ve ticaret, finans, kanun koyma ve güvenlik alanlarında eşgüdümleyici yetkilere sahiptir. BDT için en önemli konu, üye devletler arasında 2005 yılında başlatılacak tam teşekküllü bir serbest ticaret bölgesi/ekonomik birlik kurulmasıdır. Aynı zamanda demokratikleşme ve sınır ötesi suçları önleme konusunda işbirliğini teşvik etmiştir. Orta Avrupa Serbest Ticaret Antlaşması (CEFTA) şu ülkelerin ticaret bloğudur: Arnavutluk, Bosna Hersek, Makedonya, Moldova, Karadağ, Sırbistan ve Kosova adına Birleşmiş Milletler Kosova Geçici İdare Misyonu (UNMIK). Avrupa içindeki çoğu ülkelerin para birimi, Avrupa Birliği'nin para birimi olan Euro'dur (€). Euro kullanmak için her yeni AB üyesinin belirli kriterleri karşılaması gerekmektedir; bunlar karşılandığında kendi para birimleri Avro ile değiştirilir. AB üyesi olmak, Avro bölgesi üyeliğine yönelik çalışma sözünü içermektedir. Avrupa Birliği üyesi olup kendi para birimini kullanan ülkeler Birleşik Krallık, Danimarka'dır. Üye olmadığı halde Euro kullanan ülkeler ise Monako, San Marino ve Vatikan'dır. Şu anda, 28 AB üye ülkesinden 19'u avro kullanmaktadır. Her AB üyesinin merkez bankası, Avrupa Merkez Bankaları Sisteminin bir parçasıdır ve ek olarak, euro'yu kullananlar, Avrupa Birliği'nin merkez bankası olan Avrupa Merkez Bankası'nın bir parçasıdır. Avro'yu, ya AB ile özel anlaşmalar yapmış olsun ya da olmasın, Kosova ve Karadağ gibi ulusal para birimi olarak kullanmayı seçen bazı AB üyesi olmayan üyeler de bulunmaktadır, (AB ile anlaşma yapanlar kendi avrolarını kullanabilirler). Hint Okyanusu'ndaki Mayotte ve Réunion gibi Fransız denizaşırı bölgeleri ve bölümleri, Karayipler'deki Guadeloupe ve Martinique ve Güney Amerika'daki Fransız Guyanası, diğer Pasifik adaları, Karayipler'deki diğer birçok ada ve Avrupa ülkeleri tarafından doğrudan yönetilen yerler dünya çapında Euro'yu kullanmaktadır. Bazı ülkeler kendi ulusal para birimini korurken değerini Euro'ya sabitledi. Bu ülkelerin bazılarında, ulusal para birimi ile euro arasında sabit bir döviz kuru vardır ve bu durumda para birimi aslında Euro'nun bir askatıdır. Diğer ülkelerde, ulusal para biriminin değeri belirli bir oran etrafında bir grup içinde (genellikle %15) dalgalanır. Avro'ya bağlı para birimleri Bulgaristan, Bosna Hersek ve Yeşil Burun Adaları para birimleridir. Danimarka'nın Euro'ya bağlı bir döviz kuru vardır. BDT, üyeleri arasında kullanılacak tek bir para birimini kullanmayı planlamaktadır. Aşağıda, 1 Mayıs 2010 tarihinden itibaren her bir para birimi ile hem Euro hem de ABD doları arasındaki döviz kurlarıyla, Avrupa'nın merkez bankaları ve para birimleri listesi bulunmaktadır. 1 Mayıs 2010 itibarıyla, beş (5) Avrupa kenti, dünyanın en büyük 10 finans merkezi arasında yer almaktadır: Londra (1.), Paris (5.), Frankfurt (6.), Zürih (7.) ve Cenevre (8.). Avrupa'da birçok büyük menkul kıymetler borsası bulunmaktadır. Avrupa'nın tarım işkolu genel olarak oldukça gelişmiştir. Orta Avrupa'nın tarımını iyileştirme süreci devam etmekte ve Orta Avrupa ülkelerinin AB'ye katılımına yardımcı olmaktadır. Avrupa'daki tarım işkoluna, çiftçilere ürünleri için en düşük fiyat sağlayan ve ürünleri için rekabet gücünü artıran ihracatlarını destekleyen Ortak Tarım Politikası (CAP, "Common Agricultural Policy") yardımcı olmaktadır. Bu politika, dünya çapında adil ticareti engellediği için oldukça tartışmalıdır (korumacılık, diğer ülkelerde ve ticaret bloklarında ağır vergilendirmelere yol açar: ticaret savaşları kavramına bakınız.). Bu, OTP'nin korumacı doğası nedeniyle, gelişmekte olan ülkelerden gelen tarım ürünlerinin hem Avrupa'da (gelişmekte olan ülkeler için önemli bir ihracat pazarı) hem de kendi iç pazarlarında (Avrupa tarım