yılında Çerkes Sultanları ortaya çıkınca sülalenin hükümrânlığı sona erdi. Antik Yunan ve Roma edebiyatÄ± eserler listesi Arapayma Arapayma ("Arapaima gigas"), Osteoglossidae familyasından bilinen en büyük tatlı su balığı türü. Bir zamanlar bu balığın 3 metreyi geçen büyüklükte bireylerine de rastlanmıştır. Türün gereğinden fazla avlanmasından dolayı, günümüzde bu büyüklükte bireylere rastlanmamaktadır. Dili yaklaşık 1,5 metre uzunluğunda ve kemiklidir. Bu yüzden, arapayma Osteoglossiformes (kemik dilliler) takımında yer alır. Dilinin sert yüzeyi Amazon yerlileri tarafından odun zımparalamak için kullanılır. Oldukça hızlı büyür. Genç bireyler, yetişkin erkek bireyler tarafından korunur. Arapayma Amazon’da yaşar ve hem bu bölgede, hem de çoğu dilde "Pirarucu" diye adlandırılır. Eski bir Amazon efsanesine göre Pirarucu, Güneybatı Amazon’da bulunan Uaiás adlı bir kabilede yaşayan bir yerliymiş. Kabile şefi olan babası Pindarô’nun çok iyi bir adam olmasına rağmen Pirarucu, çok cesur ama kalpsiz bir savaşçıymış. Sahip olduğu güçten dolayı kibirlenen Pirarucu, bir gün, babasının komşu kabileyi ziyarete gitmiş olmasından yararlanarak, kendi kabilesindeki insanlara eziyet etmiş ve tanrıları eleştirmiş. Tanrıların tanrısı Tupã, Pirarucu’yu izlemiş ve yaptıklarına çok kızmış. Onu cezalandırmak için yıldırım ve sel tanrıları olan Polo ve Iururaruaçú’yu çağırmış. Tanrılar ırmakta balık tutmakta olan Pirarucu’nun üzerine sel ve yıldırım göndermişler. Tupã’nın nefretiyle kabaran suları ve düşen yıldırımları fark ettiği halde Pirarucu, tüm bunları görmezden gelerek gülmüş. Bunun üzerine Tupã, Xandoré’yi, insanlardan nefret eden şeytanı çağırmış. Pirarucu kaçmak istemiş ama af dilemeyi reddettiği için Xandoré kalbine bir yıldırım saplamış. Pirarucu hala canlı olduğu halde, çevresindeki herkes korku içinde ormanı terk etmiş. Onun bedeni ise ırmağın derinliklerinde dev ve karanlık bir balığa dönüşmüş. Güney Amerika’da Amazon ırmağında yaşayan Arapaima Gigas türü tatlı su balığı, 5 yıl önce henüz 30 santimetreyken, iş adamı Okan Duran tarafından Gebze Darıcadaki Boğaziçi Hayvanat Bahçesi’ne verildi. Arapayma kısa sürede 3 metre uzunluğa ve 100 kiloya erişince yeni bir akvaryuma taşınması şart oldu. Havuzun suyu boşaltıldıktan sonra havluya sarılan balık, beş kişi tarafından sedyeyle taşınarak yeni akvaryumuna konuldu. Ã‡an Çan, kökü tarih öncesi zamanlara dayanan bir çalgıdır. Çan sallanmağa başlarken, tokmakla vurularak ses çıkartılır. Verdiği temel notaya normal armonikleri eklenir (üst sekizli, beşli, küçük üçlü, alt sekizli). Bu armoniklerin doğruluğu, çanın ana çizgilerine bağlıdır (dış ve iç çevresi). Çanın akordu üstündeki alaşım ölçüsünü azaltarak yapılır. Alaşımın çanın neresinden azaltılacağı belirlidir. Bunlar her armoniğin çıktığı yerlerdir. Çanın alaşımı % 78 oranında bakır, % 22 de kalaydan bileşir. Günümüzde, çanı sallamak için elektrik motoru kullanılır. Motor makarayı harekete geçirir. Eskiden makaraya ip sarılırdı. En dolgun ses, içten vuran tokmakla elde edilir. Dıştan vuran çekiç kullanılırsa, çıkan ses çok madeni olur. Bugün opera ve orkestralarda çan sesi akortlu madeni borulardan bileşen özel bir çalgı ile verilir. Notası, dördüncü çizgi Fa açkısı ile, Timbal veya Davul partisi üzerine yazılır. Gereğine göre, bütün seslerde yapılabilir. Sesinin etkisi, iki sekizli yukarıdandır. Bestenin yerine göre, hangi bey çanın kullanılacağı, bestecinin belirtmesi gerekir. Çanlar, dokunaklı ve görkemli etkiler bırakır. Aileen Wuornos Aileen Carol Wuornos (d. 29 Şubat 1956, Rochester, Michigan – ö. 9 Ekim 2002, Florida Eyalet Cezaevi, Bradford County, Florida), ABD'nin en ünlü kadın seri katillerinden biri olarak görülen eşcinsel, hayat kadını. 1989-1990 yılları arasında cinsel ilişkiye girdiği bazı kişileri öldürdüğü, ve cesetlerini ormanda sakladığı ortaya çıkmıştır. 7 kişiyi öldürdüğü iddia edilse de, iki kişinin cesedi bulunamamış ve 5 kişiyi öldürmekten yargılanmıştır. Aileen Wuornos'un annesi Diane Wuornos, babası ise Leo Dale Pittman'dır. Çoğu kişiye göre Amerika’nın ilk kadın seri katili, çoğu kimseye göre de yalnızca şiddet gördüğü için vahşileşen bir kurbandır. Kişilik gelişiminde "Nurture" çıkmazının etkisi söz konusu olduğunda, bariz bir biçimde bu durumun, yani yetiştirilme şartlarının olağan dışılığını ispatlayacak bir hayatı olmuştur. Anne babası doğmadan önce boşanır. Babası daha sonra çocuk tacizinden suçlu bulunur ve hapishanede kendini asar. Aileen henüz 6 aylıkken annesi bir not bırakıp çeker gider. Büyükannesi ve büyükbabası bakımını üstlenir. Ancak 13 yaşındayken tecavüze uğrar, gayri meşru bir çocuk dünyaya getirdiği için o evden de kovulur. Hayatta kalmak için hurda bir arabada barınır, para için fahişeliğe başlar, uyuşturucuya alışır, çoğu zaman da ortalıkta sarhoş olarak gezer. Yine de 20 yaşındayken 70 yaşında bir adamla evlenmeyi başarır ama kocasını bastonla dövdüğü için evliliği sadece bir ay sürer. Nihayet 1986 yılında hayatının aşkı Selby Wall adında bir lezbiyenle karşılaşır. 4 sene beraber yaşarlar. Ancak Wuornos'a en son darbeyi de sevgilisi vurur ve yakalandıktan sonra aleyhine tanıklık eder. Mahkeme kararıyla Aralık 1989 ve Kasım 1990 arasında toplam 5 kişiyi öldürmekten suçlu bulunur ve ölüme mahkûm edilir. Rivayete göre, kararı duyunca ""Ben masumum. Umarım size de tecavüz ederler bok çuvalları"" diye bağırmıştır. Önceleri öldürdüğü insanların kendisine saldırdığını öne süren Wuornos, idamdan hemen önce ise "Yaptığım her şeyin altında korkunç bir öfke yatıyor. İdam edilmem gerek çünkü eğer hapisten çıkacak olursam yine cinayet işlerim." diyerek suçunu itiraf etti. Wuornos, 9 Ekim 2002 Çarşamba günü idam edilmiştir. 2003 tarihli "Monster" filmi dışında 1993 yılında New York Film Festivali'nde bir bölümü gösterilen "Aileen Wuornos: The Selling of a Serial Killer" isimli belgesele de konu olmuştur. Exploit Exploit (İngilizce: "to exploit" - kötüye kullanmak) bir bilgisayar programıdır veya bir script, bilgisayar programlarında bulunan zayıflık veya hatalar için kullanılır. Bir "Exploit" genellikle açığa gösteriş olarak yazılır ve İnternet'te yayınlanmaz. Bu yap覺lan uzman dilinde ""Proof of Concept"" olarak adland覺r覺l覺r. Bunun sayesinde; Yazılım üreticisi hızlı bir şekilde açığı bilmeli ve gerekeni yapmalı. Exploit'in niteliği teorik olarak exploit olarak adlandırılıyor. Genellikle exploit'ler devreye giriyor, bir bilgisayar program kodu veri birbirinden ayırmazsa. Böylece mesela bir Buffer Overflow saldırganın kodu yanlış hafızaya yazılır ve programın uygulamasında manipule edilir. Bir başka yöntem ise Format String saldırılarıdır. Filtre edilmemiş kullanıcı komutu format fonksiyonu printf() olarak verilir. Çeşitli exploit'ler mevcuttur: Lokal exploit'ler mesela bir *.exe *.gif gibi dosya çalıştırıldığında devreye girer ve yerel bilgisayarda yüklü olan vulnerable (savunmasız/yaralı) yazılım sayesınde exploit'te entegre edilmiş Shellcode'u çalıştır ve kötü kod enjekte eder. Bunun sayesinde saldırgan yüksek haklara sahip olur. Bir Remote Exploit İnternet (ağ) üzerinden çalışmakta ve mevcut olan güvenlik açığını kullanarak, bir vulnerable sisteme erişim sağlamaktadır. İlk tanınmış olan açığı yazılan exploit'ler Dos-Exploitlerdir (Denial - of Service) Bir sistemi yavaşlandıran veya durduran. Saldırgan tarafından kontrol edilen bir program kodu hedef sisteme uygulama. Böyle bir exploit'i doğru şekilde çalıştırabilmesi için programcı veya saldırgan, hafıza olmak üzere hedef uygulamayı iyi bilmesi gerek. Bu bilgileri açık bir program kodu kaynağından veya test ederek edinir. Kendi kodunu becerikli yere yerleştirmeli çalıştırabilmesi için. Command-Execution-Exploits çok tehlikeli, çünkü hedef olan sistemde saldırgan tüm haklara sahip oluyor. Daha doğrusu tüm haklar ile sistemi yönetiyor. SQL (Structured Query Language) veritabanlarında veri çekme, silme ve değiştirme gibi işlemler için kullanılan basit yapılı bir dildir. Bugün hemen hemen tüm web uygulamalarının altyapısında veritabanı desteği vardır ve bu web uygulamaları veri tabanı ile SQL aracılığıyla anlaşırlar. Bir siteye mesaj bıraktığınızda bu mesaj veri tabanına kaydedilir. O mesaj onaylandığında veri tabanındaki bir alan güncellenmiş olur. Yönetici veri tabanındaki kaydı silerek o mesajın siteden silinmesini sağlar. Örnek bir kayıt silme SQL çümlesi şu şekilde olabilir; codice_1 Yukarıdaki kod veri tabanı tarafından çalıştırıldığında Members tablosunda ID alanı 17 olan kayıt silinecektir. Web uygulamalarında birçok işlem için kullanıcıdan alınan veri ile dinamik SQL cümlecikleri oluşturulur. Mesela “codice_2” örnek SQL cümleciği basit şekilde veri tabanından web uygulamasına tüm ürünleri döndürecektir. Bu SQL cümlecikleri oluşturulurken araya sıkıştırılan herhangi bir meta-karakter SQL Injection'a neden olabilir. SQL injection' ile birçok şeye erişebilir dikkat edilmesi gereken önemli açıklardan biridir. Bir Exploit, açığa aynı günde yazılan ve sanalda hızlı bir şekilde yayınlanan güvenlik açığı ( 0-Gün Exploit) Bu tip Exploitlerin tehlikeli olmasının sebebi ise hiçbir üretici veya geliştirici bu güvenlik açığını kısa bir süre içerisinde yeni bir yama ile doğru veya anlamlı bir şekilde kapatamaması. Böyle bir saldırı Zero-Day-Saldırı olarak adlandırılıyor. Zero-Day-Saldırıları etkili, çünkü hızlı ve otomasyonu gerçekleştirilmeden yeni bir güvenlik açığı kullanılabiliyor. (Öncesinde bir Firewall veya antivirüs yazılımı ile karşılaşmadan.) Çeşitli teknik korunmalar var, mesela hafıza korunması. Bunlar sadece belirli kullanım tekniklerini önler, fakat bir güvenlik açığından korunma imkânsız. Kısmen olarak Intrusion Detection System sayesinde bir saldırı tespit edilebilir veya intrusion prevention system sayesinde belki bir saldırı önlenebilir. Genel sorun ise yanlış programlama. Tek çare ise işlem hatasından kaynaklanan güvenlik açıklarını geliştirmede önleme. Luiz Inácio Lula da Silva Luiz Inácio Lula da Silva (d. 27 Ekim 1945, Caetés) veya tanınan kısa adıyla Lula, Brezilyalı siyasetçidir. 2002'de Brezilya Devlet Başkanı seçildi. 1 Ocak 2003 tarihinde devlet başkanlığı görevini devraldı. Brezilya İşçi Partisi'nin (Partido dos Trabalhadores, PT) kurucu üyesidir. Portekizcede Kalamar anlamına gelen "Lula" takma adını daha sonradan resmi adına dahil etti. Görevini Ekim 2010'da devlet başkanlığı seçimlerinde yerini aday gösterdiği halefi Dilma Rousseff'a devretti. 1974'ten bu yana Marisa Letícia ile evlidir ve beş çocuk sahibidir. Pernambuco eyaletinin Caetés kentinde doğdu. 1952'den itibaren São Paulo'da büyüdü. Sekiz çocuklu Aristides Inácio da Silva ve Eurídice Ferreira de Mello çiftinin yedinci çocuğuydu. Yoksulluktan dolayı okula çok az gidebildi ve 12 yaşından itibaren ayakkabı boyacılığı, postacılık, çamaşırhane işçiliği gibi çeşitli işlerde çalıştı. Daha sonra bir metal fabrikasında çalışmaya başladı ve metal işçiliği eğitimi gördü. 1966'dan sonra São Bernardo do Campo'da büyük bir metal işletmesinde çalışmaya başladı. Kardeşi üzerinden sendika hareketine katıldı. 1969'da metal işçileri sendikasının bölge grubu başkanı seçildi. 1975 yılında % 92 oy alarak sendika başkanı oldu ve 100.000 işçiyi temsil etmeye başladı. 1970'lerden itibaren aralarında büyük çaplı grevlerin de olduğu sendika faaliyetlerinin örgütlenmesinde yer aldı. Tutuklandı, bir ay tutuklu kaldı. Grevlerin başarısızlığı üzerine başka sendikacılar, aydınlar ve toplumun farklı kesimlerinin temsilcileriyle birlikte 10 Şubat 1980'de İşçi Partisi'ni (Partido Trabalhadores, PT) kurdu. PT daha 1982 yılında ülkenin geniş kesimine yayıldı ve 400.000 üyeye ulaştı. 1986 yılında Brezilya kongresine seçildi. Yeni sivil anayasanın hazırlanmasına aktif olarak katılan PT bu sayede işçi haklarıyla ilgili önemli kazanımlara anayasayal güvenceye almayı başardı. Ancak toprak mülkiyeti gibi konularda aynı başarıyı gösteremedi. 1989 yılında PT'nin adayı olarak sosyalist bir programla başkanlık seçimlerine katıldı. Ancak özellikle sermaye çevrelerinin karşı çıkması sonucu seçilemedi. Daha sonra yapılan bütün başkanlık seçimlerine katıldı. 2002 yılındaki seçim kampanyasında işçi imajını değiştirerek ilk defa takım elbise giydi. Ayrıca Brezilya'nın dış borçlarını ödememesi gerektiğine yönelik taleplerini vurgulamaktan vazgeçti. Bunun yerine programında açlık ve yoksullukla mücadele ve daha iyi eğitim olanakları ön plana çıktı. Ayrıca sermeye çevreleriyle de yavaş yavaş güven ilişkisi geliştirmeye başladı. Bunu Uluslararası Para Fonu'nun (IMF) güvenini kazanması izledi. 27 Ekim 2002 tarihinde yapılan ikinci tur seçimlerini Brezilya Sosyal Demokrat Partisi adayı José Serra'ya karşı başarıyla tamamladı ve 1995 yılından beri başkanlık görevinde bulunan Fernando Henrique Cardoso'nun yerine Brezilya devlet başkanı oldu. Aynı zamanda Mato Grosso valisi olan ve Greenpeace'in Brezilya'daki yağmur ormanlarının tahrip edilmesinden sorumlu tuttuğu sanayici Blairo Maggi gibi isimlerle yakınlığı yüzünden çokça eleştirildi. 2006 yılında yapılan seçimlerde rakibi sosyal demokrat Geraldo Alckmin'e karşı yeniden başarılı olarak başkanlık görevini sürdürdü. 12 Temmuz 2017'de eski cumhurbaşkanı Lula da Silva, yolsuzluk nedeniyle hüküm giymiş ve hakim Sérgio Moro tarafından dokuz yıl altı ay hapse mahkûm edilmiştir. Savcılar, Lula'nın 3.7 milyon real (yaklaşık 1.2 milyon dolar) değerinde rüşvet aldığını, bu parayla da Sao Paulo'daki tatil kasabası Guaruja'da bulunan lüks apartman dairesi aldığını ve daireyi yeniden inşa ettiğini söyledi. Kesinleşen 12 yıl 1 aylık hapis cezası sonrasında 2018 yılının Nisan ayında polise teslim oldu. Yolsuzluk ve kara para aklama suçlamaları nedeniyle yaklaşık 2 yıl hapiste kalan Lula Da Silva, 8 Kasım 2019'da hapishaneden tahliye edildi. Elizabeth BÃ¡thory Elizabeth Báthory, (7 Ağustos 1560 - 21 Ağustos 1614), Macar seri katil. Báthory, kendinden "Kanlı Kontes" olarak bahsettirmiştir. Kocası öldükten sonra büyücülükle uğraşmaya başlamıştır. At ve türevleri hayvanların kurban edildiği ayinlere katıldığı da söylenmektedir. 40 yaşına geldiğinde, yaşlanıp güzelliğini kaybedeceği telaşına düşen "Kanlı Kontes", bir gün hizmetkarı olan genç bir kızın saçlarını tararken canını acıtması üzerine ona öyle bir tokat atmıştır ki, genç kızın yüzünden düşen bir damla kan Kontes'in ellerine dökülmüştür. Kontes bu kanla, kızın gençliğini ve güzelliğini aldığını zannetmiş ve uşağına emir vererek kızın bütün kanını bir küvete doldurtup "kan banyosu" yapmıştır. Sonrasında iyice yoldan çıkan Kontes, 612 bakire kızı kaçırtıp, bu kızlara tepesinden asılı bir kafeste, işkence çektirmiş; kafesten akan kanlarla ise duş almıştır. Yaptıkları anlaşılan Báthory hücreye kapatılmış, 1614 yılında ise hücresinde ölü olarak bulunmuştur. Şizofreni hastasıdır.Aynı zamanda Bram Stoker'in Dracula isimli romanının, III. Vlad'dan sonraki en büyük esin kaynaklarından birisidir. Ayrıca kanlı kontes olarak da bilinen Madam Bathory'nin küçüklükte yaşadığı öne sürülen bir rivayet vardır Bathory annesiz ve babasız amcasının evinde yaşamaktadır Bathory küçüklükte kişilik bozukluğu yaşamıştır bunun sebebi amcasının ve yengesinin işkenceye düşkün insanlar olması ve küçük kız Bathory önünde bir adamı işkence için bir atı ikiye bölüp içine o adamı soktukları ve yine Bathory'nin önünde bu atı tekrar diktikleri ve bugünden sonra Bathory'nin işkenceye meraklı normal çocukların oynadığı oyunlardan uzak ve herkesin yapmaya korktuğu bazı uygulamaları vardır bu yüzden madam Bathory küçüklükten gelen bir kişilik bozukluğu yüzünden ruhsal olarak üzerine sıçrayan kanın onu güzelleştirdiğini düşünmektedir. Macaristan Krallığı’nın en ünlü soylu ailelerinden biri olan Bathory ailesinden gelen Kontes Elizabeth Bathory, tarihin en kötü şöhretli kadınları listesinde kuşkusuz ilk sıralarda yer alıyor. Bathory, 54 yıllık yaşamı boyunca işlediği korkunç cinayetler nedeniyle de dünyanın en ünlü kadın seri katili unvanını taşıyor. 15 yaşındayken evlendirildiği kocası Ferenc Nádasdy’nin ölümünden sonra suç ortağı hizmetçileriyle birlikte yüzlerce (söylentiye göre 650) genç kızın işkence edilerek öldürülmesinden sorumlu tutulan Bathory, ömrünün kalan 4 yılını kendi şatosu olan Csejte’de küçük bir odaya hapsolmuş bir şekilde geçirdi. Cinayetleri bizzat işlettiği yardımcıları korkunç cezalar alırken Bathory bir soylu olduğu için ne yargı önüne çıkartılmış ne de söz konusu suçlardan hüküm giymiştir. Öte yandan Csejte şatosunda kapısı tuğlalara örülen bir odada unutulmaya terk edilen kontesin adını anmak bile yasaklanmıştır. Bathory’nin gençliğini koruyabilmek amacıyla bakire kızların kanlarıyla banyo yaptığı söylentileri onun uzak bir akrabası sayılabilecek Wallachia prensi Vlad Tepeş gibi bir vampir olduğuna inanılmasına yol açmıştır. Macarca ismiyle Erzsébeth Báthory, 1560 yılında doğdu ve çocukluğunu Ecsed şatosunda geçirdi. Macaristan’ın Osmanlılar ve Avusturyalılarla gerçekleştirdiği savaşların yaşandığı bu dönemde Bathory Latince, Almanca ve Yunanca dillerini iyi derecede bilen bir Protestan genç kız olarak yetiştirilmişti. Acımasızlığıyla şöhret kazanan kuzeni Transilvanya prensi Stephen gibi Elizabeth de çocukluğundan itibaren ani öfke nöbetleri geçirmekteydi. Araştırmacılar bunun aileden gelen genetik bir bozukluk olduğuna ve Bathory’nin epilepsi hastası olma ihtimaline inanıyor. Günümüzdeki tarih uzmanları ve psikiyatrlar Bathory’nin aynı zamanda cinsel kimlik bozukluğuna da sahip olduğunu belirtiyorlar. Henüz 14 yaşındayken hamile kalan Elizabeth, söylenene göre kadın ya da erkek istediği herkesle birlikte olabilmekteydi. Öte yandan Bathory’nin kimi akrabalarının da sicili pek parlak değildi. Halasının lezbiyen bir cadı, amcasının şeytana tapan bir simyacı ve erkek kardeşinin ise birlikte yalnız kalınmaktan korkulan bir cinsi sapık olarak tanınması Bathory’nin çevresinde öyküneceği yeterince kötü örnek olduğunu gösteriyor. Öte yandan çocukluğundan beri Elizabeth’le ilgilenen bakıcısının da kara büyüyle uğraşan ve ayinlerinde küçük çocukları kurban etmekten çekinmeyen biri olduğunu da eklersek Bathory’nin bu durumda bir seri katile dönüşmemesi neredeyse imkânsızdı. Elizabeth, evlendikten sonra kocasının evlilik hediyesi olan Csejte şatosuna yerleşti. Şato etrafındaki birbirine bitişik 17 köy ve tarım arazileriyle çevriliydi ve Küçük Karpat dağlarının kayalıkları üzerinde yükseliyordu. Kocasının sürekli savaşta ve evden uzakta oluşu Bathory’i ticari ve politik konularla ilgilenmek zorunda bırakmıştı. Tarihçilere göre Bathory bu konuda da oldukça başarılıydı. Öte yandan Bathory güzelliğiyle övünmek, aynalar karşısında zaman geçirmek ve günde neredeyse beş defa kıyafet değiştirmekten de geri kalmıyordu. Bathory’nin babasından ve kocasından öğrendiği acımasızlığı sarayındaki hizmetçilere göstermesi ise en sıradan uğraşıydı. Yaşlanmaya başladığını düşündüğü andan itibaren cildini yenileyebilmek için kendini farklı büyülerle uğraşmaya verdiği de biliniyor. Öte yandan Bathory’nin bölgedeki savaşta çaresiz kadınların koruyuculuğunu üstelendiği söylentileri de var. Örneğin Bathory, kocası Osmanlıların eline esir düşen bir kadın ya da kızı tecavüze uğrayıp hamile bırakılan bir kadın için politik hünerlerini sergilemekten çekinmemişti. Diğer yandan şatosunun bir bölümünde istemeden hamile kadınların çocuklarının düşürüldüğü de biliniyor. Bathory bunları kuşkusuz daha fazla genç kızı öldürebilmek için yaptığı düşünülüyor. Önceleri sadece köylü kızlarını katlederken kocasının ölümünden sonra artan kan arzusu bu seri katilin soyluların kızlarına da göz dikmesini sağlıyor. Böylece görgü ve terbiye öğrenmeleri için sarayına kabul ettiği kızların tamamı sırra kadem basıyor. Öte yandan bölgedeki kız kaçırma olayları da artıyor. Saray çevresindeki dedikodular ayyuka çıktığında kralın emriyle görevlendirilen György Thurzó şatoya incelemeye geliyor ve yaklaşık 300 kişilik bir tanık ordusu dinlendikten sonra korkunç gerçekle yüzleşiyor. Kralın Bathroy’nin kocasına olan borcu nedeniyle eyleme geçtiği ve böylece Bathory’den kurtulmak istediği de bir başka korkunç gerçekti. Bugüne dek Elizabeth’in suçsuzluğunu savunanlar krallık tarafından gerçekleştirilen bir komploya kurban gittiği ve bir Protestan olmanın cezasını çektiğini öne sürüyor. Elizabeth Bathory, özellikle kocasının ölümünün ardından işkence yöntemlerini giderek artırmıştı. Psikologlar Bathory’nin yaşlandıkça artan akıl hastalığının bu dönemde iyice kötüleştiğini iddia ediyorlar. İyi ödeme vaatleriyle kandırılan ya da kaçırılan genç kızlar mahzene kapatılıyor ve bedenleri tanınmaz hale gelene dek dövülüyor, sonra da yakılıyor ya da parçalanıyordu. Kurbanların ölesiye dövüldüğü, açlığa terk edildiği, canlı olarak yakıldığı, iğnelerle işkenceye uğradığı, kışın dışarıda üzerlerine su dökülerek donmaya bırakıldığı, yüzlerinin, kollarının ve cinsel organlarının ısırıldığı ve cinsel anlamda tacize uğradıkları da biliniyor. Bathory’nin bu korkunç işkencelerini 1585 yılından 1610’a kadar sahip olduğu tüm şatolarda gerçekleştirdiği ortaya çıkmıştır. 650 kişilik kurban sayısına Bathory’nin hâlâ hükümet arşivlerinde saklı olduğuna inanılan günlük ve mektuplarından ulaşılmıştır. Bathory, bir seri katil olarak çok da becerikli sayılmazdı, bir asil olmasının avantajlarını sonuna kadar kullanmış fakat işlediği cinayetlerin üzerini örtmek konusunda da yeterince titiz davranmamıştır. Tüm bu imtiyaz ona sadece mahkeme aşamasında yaramıştır, yargılanmadan doğruca kendi şatosunda müebbet hapse konulmuştur. Öte yandan kralın Bathory'e borcunu ödemesine gerek kalmadığı hükmüne de varılmıştır. Bathory, Csejte şatosunda ölü bulunduğunda odasında el sürülmemiş pek çok kap yemek bulunuyordu, bu nedenle tam ölüm tarihi bilinemiyor. Önce Csejte kilisesinin bahçesine gömülen cesedi Csejte’li köylülerin ayaklanması sonucu Ecsed’deki Bathory aile kabristanına defnedilmek üzere buradan taşınmıştır. Kontes Bathory denince aklımıza gelen kan banyosunun bu efsaneye sonradan eklendiğini de belirtelim. Bathory aleyhine ifade veren tanıklardan hiçbiri bir kan banyosundan söz etmediği ve bunun sadece Transilvanya vampir inanışıyla alakalı olarak uydurulmuş olduğu bilinmektedir. Bathory’nin hikayesi farklı perspektifler ya da kurgusal olaylar içeren pek çok filme de konu olmasının yanı sıra sulandırılarak “Kontes Dracula” ve benzeri filmlerin yapılmasına da esin kaynağı olmuştur. İşçi Partisi (Brezilya) İşçi Partisi (, PT), Brezilya'daki siyasi partileriden biridir. 1 Ocak 2003'ten Ağustos 2016'ya kadar birçok başka partiyle koalisyon hükümetinde federal düzeyde idare edildi. 2002 parlamento seçimlerinden sonra parti, Temsilciler Meclisi'nin en büyük partisi oldu ve ilk kez Federal Senatodaki en büyük parti oldu. Ülkenin tarihinde en yüksek sevilme oranına sahip olan Lula, partinin en önemli üyesidir. Halefi Dilma Rousseff; 1 Ocak 2011'de göreve başladı. Partinin sembolleri, merkezinde beyaz bir yıldız bulunan kırmızı bayraktır; Ortadaki "PT" baş harfleriyle yazılmış beş köşeli kırmızı yıldızdır. Daha askeri diktatörlük dönemi sürerken 10 Şubat 1980'de São Paulo'da bir grup sendikacının önderliğinde kurulan PT sosyalist, demokratik sosyalist, ama aynı zamanda komünist ve troçkist unsurları da içinde barındırıyordu. Bununla birlikte 1990'lardan itibaren birçok yerel seçimde başarı kazanan partinin çizgisi giderek sosyal demokrasiye kaydı. Parti çizgisindeki değişiklik özellikle 2002 yılında Lula da Silva'nın devlet başkanı seçilmesinden sonra parti içi tartışmalara neden oldu. 2003 yılında partiden ihraç edilen sol kanat üyeleriyle, bu karar üzerine partiden ayrılanlar 2004 yılında "Partido Socialismo e Liberdade" (P-SOL) adlı sosyalist bir parti kurdular. Özellikle ülkenin yoksul kesimlerinin oylarını alan parti, iktidarda bulunduğu süre içinde ekonomik istikrarı sağlamanın yanı sıra, yoksulluğa karşı giriştiği "Fome Zero" (Sıfır Açlık) kampanyasında da büyük bir başarı kazandı. Bununla birlikte birçok yolsuzluk suçlamasıyla karşılaşan parti, halen Brezilya parlamentosunda bulunan en büyük fraksiyon olmayı sürdürmektedir. 31 Ağustos 2016 tarihinde Dilma Roussef'in azledilmesiyle 13 yıllık kesintisiz iktidarı son buldu. Fome Zero Fome Zero ("Sıfır Açlık") Brezilya hükümetinin ülke çapında yaklaşık 44 milyon insanı tehdit eden açlıkla ve aşırı yoksullakla mücadele etmek için uyguladığı bir programdır. 2002 yılında başkan Luiz Inácio Lula da Silva tarafından uygulamaya sokulmuştur. Program sosyolog Herbert de Souza'nın düşüncelerine dayanmaktadır ve 16 Ekim 2001'de Dünya Gıda Günü vesilesiyle o zamanlar Lula da Silva'nın yönetiminde bulunan bir sivil toplum kuruluşu olan "Instituto Cidadania" tarafından geliştirilmiştir. "Ministério do Desenvolvimento Social e Combate à Fome" (Toplumsal Gelişim ve Açlıkla Savaş Bakanlığı) ile işbirliği halinde ve özel bakan José Graziano da Silva yönetiminde uygulanan program gıda eksikliği, işsizlik ya da açlığa yol açan diğer faktörlerin etkisi altında bulunan ailelerin kaydedilerek kendilerine gıda maddesi ve gıda maddesi fişi yardımı yapılmasına dayanmaktadır. Ayrıca ucuz restoranların (Halk Mutfakları) açılması ve etkili tarım yöntemlerinin desteklenmesi de program kapsamındadır. Önceki hükümetler tarafından da açlıkla mücadele programları uygulandıysa da Fome Zero Brezilya tarihindeki en geniş kapsamlı programdır. Dünya Demokratik Gençlik Federasyonu Dünya Demokratik Gençlik Federasyonu (DDGF) sol eğilimli uluslararası bir gençlik örgütüdür. Birleşmiş Milletler tarafından uluslararası hükûmet dışı gençlik örgütü olarak tanınmıştır. Kendini "antiemperyalist, sol kanat" olarak tanımlayan DDGF 1945 yılında Londra'da kuruldu. II. Dünya Savaşı sonrasının tarihsel koşullarında geniş bir yaygınlığa ulaştı. Ancak Soğuk Savaş'ın başlamasıyla Batılı örgütlerin önemli bir kısmı federasyondan ayrıldı. Federasyon genellikle Genç Komünist Enternasyonal'in bir uzantısı olarak düşünülüyordu. Sovyetler Birliği'nin ve Doğu Bloku'nun dağılmasından sonra krize giren örgüt, ardından yeniden düzenli etkinlikler gerçekleştiren bir uluslararası gençlik örgütü olarak faaliyete devam etmiştir. En önemli etkinliği Dünya Gençlik ve Öğrenci Festivali olan örgütün merkezi Budapeşte'dedir. 1978'de, merkezi İstanbul'da olan İlerici Gençler Derneği (İGD), DDGF'ye üye olmuştur. 1978'de İGD, DDKD, SGB, Çırak-Der, İKD, İLD, KDB temsilcileri, CHP'li bir parlamenter, aydın ve sanatçılardan oluşan bir delegasyon Küba'nın başkenti Hvana'da yapılan 11. Dünya Gençlik ve Öğrenci Festivali'ne katılmıştır. İGD 1979 yılında sıkıyönetim tarafından kapatılmış, 12 Eylül 1980 askeri darbesinden sonra üyeleri sıkıyönetim mahkemelerinde yargılanmıştır. 8-12 Kasım 2011 tarihleri arasında yapılan ve 50’nin üzerinde ülkeden 86 gençlik örgütünün yer aldığı DDGF 18. Genel Meclis Toplantısı'na Türkiye’den TKP’li bir genç temsilci katılmıştır. Dünya Gençlik ve Öğrenci Festivali Dünya Gençlik ve Öğrenci Festivali, 1947’den beri Dünya Demokratik Gençlik Federasyonu tarafından organize edilen, Uluslararası Öğrenciler Birliği ile ortaklaşa gerçekleştirilen ve başka katılımlarla da oluşturulan bir Uluslararası Festival Hazırlık Komitesi tarafından yürütülen etkinliktir. En büyük sayıda katılımlı festival 1957'de Moskova’da 131 ülkeden 34,000 kişinin katıldığı 6. Dünya Gençlik ve Öğrenci Festivali idi. Bu festivalde ayrıca günümüzde en çok tanınan Rus şarkısı olan “Moscow Nights” (Rusça: Подмосковные вечера / "Podmoskovnye vechera"; anlam: "Moskova banliyösünün akşamları") uluslararası planda ilk defa çalındı. En çok sayıda ülkeden katılım ise 1989’da Kuzey Kore’nin başkenti Pyongyang'da 177 ülkeden gençlik ve öğrenci temsilcilerinin katıldığı 13. Festival’de gerçekleşti. Soğuk Savaş sırasında 1959 Viyana ve 1962 Helsinki dışındaki tüm festivaller sosyalist ülkelerde, ev sahipliği yapan devletlerin (iktidardaki komünist partilerin) büyük maddi destekleri ile gerçekleştirildi. Öte yandan, bu festivaller ABD Dışişleri Bakanlığı tarafından komünist propagandası aracı olarak görüldü. Bulgaristan KomÃ¼nist Partisi Bulgaristan Komünist Partisi ("Komunističeska Partija na Bǎlgarija") Bulgaristan'da faaliyet gösteren bir komünist partidir. Başkanı Alexander Paunov'dur. Yayın organı "Rabotničeski Vestnik" gazetesidir. Parti 1996 yılında Komünist Parti adıyla kurulmuştur. Bulgar Sosyalist Partisi'nin önderliğinde kurulan Bulgaristan için Koalisyon ittifakının bir parçasıdır. 2001 seçimlerinde % 17.1 oy alan koalisyon böylece parlamentodaki 240 sandalyeden 48'ine sahip oldu. 25 Haziran 2005'te yapılan genel seçimlerdeyse oylarını ikiye katlayan ittifak % 34.2 oy alarak 240 sandalyeden 82'ini ele geçirdi. 26 Mart 2017'de yapılan parlamento seçimlerinde Bulgar Sosyalist Partisi ile yaptığı koalisyon % 27.19 oranında oy alarak ikinci geldi ve 80 sandalye kazandı. Cengiz Üstün Cengiz Üstün (d. 1972, İstanbul) Türk karikatürist 1996 yılında Mimar Sinan Üniversitesi Güzel Sanatlar Fakültesi Grafik Bölümü'nden mezun oldu. İlk karikatürleri Çarşaf ve Horoz gibi dergilerde yayınlandı. Pişmiş Kelle, Avni ve Dıgıl dergilerinde çizdiği karikatürler ve Yeşilçam Sinemasıyla dalga geçen Duka Film öyküleriyle beğeni topladı. L-Manyak Dergisinde çizmeye başlayıp Lombak Dergisinde devam ettiği Kunteper canavarı ile popüler oldu. Lombak, Penguen ve Kemik gibi dergilerde çizdiği Üzeyir ve Macerayı Seven Adam tipleri de sevildi. Kendisi gibi karikatürist olan kardeşi Bülent Üstün'ün 2006'da çıkarttığı Fermuar dergisi'nde çizdi. Halen Uykusuz Dergisinde çalışmalarını sürdürmektedir. İstiklal caddesi, Fototrek'te "Galata Köprüsü" adlı fotoğraf sergisinde, fotoğrafları yer almıstır. Aleksander Paunov Aleksander Dimitrov Paunov (Bulgarca: Александър Димитров Паунов) (d. 19 Haziran 1949), Bulgar siyasetçi ve Bulgaristan Komünist Partisi'nin lideri, aynı zamanda Bulgaristan Ulusal Meclisi'nin üyesi. Pazarcık'ta doğan Aleksandr Paunov ekonomi eğitimi gördü. 1989'da Doğu Avrupa'da sosyalist rejimlerin yıkılmasından sonra Bulgaristan Komünist Partisi'nin Bulgar Sosyalist Partisi adını alması ve Marksizm-Leninizm'den vazgeçmesiyle bu partiden ayrılan bazı gruplar yeni bir Bulgaristan Komünist Partisi kurdu ve Paunov partinin genel başkanlığına getirildi. Parti 2000'li yıllarda Bulgaristan Sosyalist Partisi'nin yönettiği Bulgaristan için Koalisyon'a katıldı ve pek çok seçime bu koalisyonun üyesi olarak katılma kararı aldı. Rusça, İngilizce, Almanca ve Çekce bilen Paunov Bulgaristan Ulusal Meclisi'nde ülkenin NATO'ya katılmasına karşı oy kullanan tek üyeydi. Ayrıca Bulgaristan'ın Irak'ın Kerbela kentinde konuşlandırılan askerlerinin çekilmesi talebinde bulunmasıyla da gündeme geldi. Kameralı Adam Kameralı adam (Rusça: Человек с киноаппаратом, "Chelovek s kino-apparatom"; Ukraynaca: Людина з кіноапаратом, "Liudyna z kinoaparatom"), Sovyet yönetmen Dziga Vertov'un yazıp yönettiği, emekleme sürecindeki sosyalist bir ülkenin ve orada yaşayan insanların anlatıldığı 1929 yapımı belgesel film. Gündelik yaşamı herhangi bir oyuncu, dekor, ya da kurmaca olmadan kendi akışı içinde anlatmaya çalışan film şehirleşme, makineleşme, insan ve makinenin eşgüdümlü uyumu üzerine odaklanmıştır. Sinema'nın "gerçeğin düzenlenmiş hali" olması gerektiğini savunan Vertov filmlerdeki kurmacanın bir afyon olduğunu savunur. Bu kurmacalar seyirciyi sarhoş eder, böylece daha sonra bilinçsiz seyirciye çarpıtılmış gerçekleri kabul ettirmek kolaylaşmaktadır. Bu nedenden ötürü Kameralı Adam filmi, sinemada gerçeğin olduğu gibi çarpıtılmadan yansıtılması bakımından önemli bir yer tutar. Film gün doğumundan gün batımına kadar bir Sovyet kentinden manzaralar sunuyor. Şafak henüz sökmemiştir, sokaklar bomboştur, banklarda uyuyan evsizler günün henüz başlamadığını ifade eder adeta. Hemen ardından insan kalabalıkları şehir meydanına doluşur otobüsler ve tramvaylar alabildiğine kalabalıktır şehir uyanmıştır ve yeni bir iş günü daha başlamıştır. İş makineleri, fabrika ve madenlerde çalışan insanlar, dikiş diken kadınlar tek bir vücut olup yeni bir ülke yaratma çabası içinde görülmektedir. En dikkat çekici özellik ise teknolojik devrimin makine ve insanlar üzerindeki dramatik etkisi. İnsan eliyle üretilen makineler yine aynı insanın eliyle başka bir şey üretmek için kullanılıyor ve ortak bir paydada buluşuyor. Çalışan işçi sınıfının sosyal ve kültürel ihtiyaçlarına cevap verecek lokalleri, barları, halk plajlarını, sosyalizmin ruhunu güçlendiren kolektivist sporları (sırıkla atlama, gülle atma, atletizm) gösteren film sosyalist gerçekliğe dayanmıştır. Filmin bir amacıda sinemanın olanaklarını halka tanıtmaya çalışmaktır. Bulgar Sosyalist Partisi Bulgar Sosyalist Partisi, kısaca "BSP" (), Bulgaristan'da faaliyet gösteren politik parti olup eski Bulgar Komünist Partisi'nin devamıdır. Parti 1990 yılında Bulgar Komünist Partisi'nin Marksizm-Leninizm'den vazgeçmesinin ardından sosyalizm sonrası Bulgaristan'da kuruldu. Sosyalist Enternasyonal üyesi olan BSP'nin lideri Korneliya Ninova'dir. Bulgaristan için Koalisyon ittifakına önderlik eden parti Bulgaristan parlamentosunun önemli güçlerinden biridir. Eski Bulgaristan Cumhurbaşkanı Georgi Parvanov partinin eski başkanıdır. Bulgar KomÃ¼nist Partisi Bulgar Komünist Partisi (Българска комунистическа партия / Balgarska Komunisticheska Partiya) Bulgaristan Halk Cumhuriyeti'nin 1946-1990 yılları arasında iktidardaki partisiydi. Vatan Cephesi'ne liderlik eden parti 1944 yılında II. Dünya Savaşı'nın sonuna doğru, Bulgar partizanlar hükûmeti devirmesi sonucu iktidara geldi. Partinin kökeni 1903 yılında Sosyal Demokrat Parti'den ayrılarak kurulan Bulgaristan Sosyal Demokrat ve İşçi Partisi'ne dayanıyordu. Partinin lideri Dimitar Blagoev'di. Georgi Dimitrov da partinin önde gelenleri arasındaydı. Parti Bulgaristan'ın I. Dünya Savaşı'na katılmasına karşı çıktı, Ekim Devrimi'ne yakınlık duydu ve 1919 yılında kurulan Komintern'e katıldı. Bundan sonra Bulgaristan Komünist Partisi olarak yeniden örgütlendi. Dimitrov partinin kuruluşundan 1949 yılındaki ölümüne kadar merkez komite üyesiydi. 1946-1949 arası devlet başkanlığı yapmıştı. 1938 yılında İşçi Partisi'yle birleşen parti Bulgar İşçi Partisi adını aldı. 1948 yılında Bulgar İşçileri Sosyal Demokrat partisiyle yaşanan birleşmeden sonra partinin adı Bulgar Komünist Partisi'ne dönüştü. Dimitrov'un ani ölümünden sonra partinin başına Vulko Çervenkov geçti. Katı bir Stalinist olan Çervenkov partiyi Moskova çizgisinde tuttu. 1948'de Kominform'a katılan parti Yugoslavya Komünist Partisi'nin ittifaktan atılması sonrasında Titocu olduğu ileri sürülen parti üyelerine karşı iç temizlik yaptı. Geniş çaplı tutuklamalar yaşandı. Stalin'in ölümünden bir yıl sonra 1954 Mart'ında Çervenkov görevinden alındı. 1954-1989 arası partiyi Todor Jivkov yönetti. Sovyetler Birliği'ne yakın olan Jivkov Nikita Kruşçev'in yerini Leonid Brejnev'e bırakmasından sonra da bu bağlılığını sürdürdü. 1980'li yıllarda parti ülkede yaşayan Türk azınlığa karşı asimilasyon politikaları nedeniyle uluslararası çapta eleştiriye uğradı. 1989'da Doğu Bloku'nu saran reform sürecinde Jivkov görevinden ayrılmak zorunda kaldı ve daha ılımlı bir çizgiye kayan parti 1990 yılında Marksizm-Leninizm çizgisinden vazgeçtiğini duyurdu ve adını Bulgar Sosyalist Partisi olarak değiştirerek Sosyalist Enternasyonal'e katıldı. Bunun üzerine partiden ayrılan birçok eski komünist yeni örgütlenmelere giriştirler. Aleksander Paunov yönetimindeki Bulgaristan Komünist Partisi bu oluşumlardan biridir. Vılko Çervenkov Vılko Velev Çervenkov (; 6 Eylül 1900 - 21 Ekim 1980) Bulgar siyasetçi. Bulgar Komünist Partisi genel sekreteri ve Bulgaristan Halk Cumhuriyeti başbakanı. Çervenkov Bulgaristan'ın Zlatitsa kentinde doğdu. 1919 yılında komünist oldu ve komünist gençlik örgütünün faaliyetlerine katıldı. Örgütün gazetesinin editörlüğünü yaptı. 1923 yılındaki başarısız ayaklanmaya katıldı. 1925'te Sovyetler Birliği'ne kaçtı. Moskova'da Marx-Lenin okuluna gitti ve daha sonra okulun yöneticisi oldu. Stalin taraftarı oldu. 1941 yılına II. Dünya Savaşı sürerken Bulgar halkına yönelik faşizm karşıtı ve komünizm yanlısı yayın yapan bir radyo istasyonunun başına geçti. 1944'te Bulgaristan'ın faşizmden kurtarılmasından sonra Bulgaristan'a dönen Çervenkov hükümete katıldı. 1947 yılında kültür bakanı oldu. 1949'da aynı zamanda kayınbiraderi olan Georgi Dimitrov'un ani ölümü üzerine önce başbakan vekili, sonra parti genel sekreteri ve son olarak da 1950 yılında Bulgaristan Halk Cumhuriyeti başbakanı oldu. Çervenkov'un parti içindeki liderliği büyük oranda Sovyet desteğine bağlıydı. Stalin'in 1953 yılındaki ölümünden sonra başlayan Destalinizasyon döneminde Çervenkov da Sovyet desteğini yitirdi. Bunun sonucunda 4 Mart 1954'te parti genel sekreterliğinden, 17 Nisan 1956'da da başbakanlıktan ayrılmak zorunda kaldı. Bir süre başbakan vekilliği yaptıysa da bu görevi de 1961'de bıraktı ve emekli oldu. 1962 yılında partiden çıkartıldıysa da, 1969'da yeniden partiye alındı. 1980 yılında Sofya'da öldü. Dimitar Blagoev Dimitar Blagoev (Bulgarca: Димитър Благоев) (d. 14 Haziran 1856 – ö. 7 Mayıs 1924) Bulgar siyasi lider. Bulgar Komünist Partisi'nin kurucularından. Osmanlı İmparatorluğu'nun Makedonya bölgesinde Zagorichani köyünde (bugün Yunanistan'ın Kastoria bölgesinde bulunan Agioi Anargyroi'ye bağlı Vasiliada) doğdu. 1891 yılında Bulgaristan Sosyal Demokrat İşçi Partisi'nin kurucularından biriydi. 1903 yılında partiden ayrılan sol kanadın lideri oldu. Büyük güçlerin güneydoğu Avrupa'ya müdahalelerine karşı çıktı. Federal bir Balkan devletinin kurulmasından yanaydı. Bulgaristan'ın İkinci Balkan Savaşı'na ve I. Dünya Savaşı'na katılmasına karşı çıktı. 1919'da Komintern'e katılan partinin Bulgaristan Komünist Partisi adını almasından sonra bu partinin lideri oldu. Cuma-i Bâlâ kentinin ismi Blagoev'in adına istinaden Blagoevgrad olarak değiştirilmiştir. Sanat yÃ¶netmeni Sanat yönetmeni ana kompozisyonda konuya esas olan ana karakter oyuncu ve diğer oyuncularla ilgili tüm çevresel faktörlerin seçimi, yönetilmesi işiyle sorumlu kişidir. Bunları sıralamak gerektirse; bunlardan başlıcalarıdır. Sanat Yönetmenliği sadece sinema değil, medya sektöründe de büyük bir yere sahiptir. Reklam ajanslarında çalışarak ürünlerin sanatsal yönlerini değerlendirirler. Görüntü yönetmeni Görüntü yönetmeni, genellikle görsel ögelerin önemli olduğu fotoğraf ve video çekimlerinde senaryoya uygun olarak kameranın kullanılması, ışığın ayarlanması ve istenilen etkinin yaratılması için yönetmene yardımcı olan teknik ve sanatsal set görevlisidir. Pelinsu Pir Pelinsu Pir (d. 1971, Ä°stanbul), Tiyatro, sinema ve dizi oyuncusu. Ali Poyrazoğlu Tiyatrosunda eğitim aldı, 1987'de aynı yerde sanat hayatına başladı. Ahmet Uğurlu ile "Karşı Tiyatro"da, "İstanbul Komedi Tiyatrosu"nda ve BKM oyuncularında yer aldı. Sinema ve dizi filmlerde oynadı, sunuculuk yaptı. "Türkiye'nin ilk kadın Stand - Up sanatçısı" olma özelliğini taşır. 2015 yılında oyuncu Levent Tülek ile evlenmiştir. Coupling Coupling, Steven Moffat tarafından yazılmış; 2000 ve 2004 yılları arası süren İngiliz komedi dizisidir. CNBC-e tarafından yayınlanmıştır. Cinsellik konulu dizi, cüretkar ve bir o kadar da komik olan sohbetler ile dikkat çekmektedir. Dizide Susan, Steve, Jeff (4. sezona kadar), Sally, Patrick, Jane bir arkadaÅŸ grubudur. İlk sezonun ilk bölümü Suzan'ın Patrick ile, Steve'in de Jane ile ayrılmaları ve hemen ardından Suzan ve Steve'in flörtleri ile başlar. Daha sonraki sezonlarda ağırlıklı olarak Susan ve Steve'in ilşkileri işlenir. Bu arada Patrick ile Sally arasındaki gizli aşk da sürekli farklı temalarla işlenir. Dizideki bölümlerin konusu genellikle Susan ve Steve'in başından geçen olayları diğer arkadaşlarına anlatmalarına ve hayattan buna benzer örnekler bulmalarına yol açar. Özellikle dizinin lokomotif tiplerinden olan Jeff'in akıl almaz benzetme ve akıl yürütmeleri de buna renk katar. Jeff rolündeki Richard Coyle dördüncü sezonda diziden ayrılmış, bu sezonda Olivier karakteri kadroya katılmıştır. Gökhan Maraş Gökhan Maraş (1951, Kaman), Türk siyasetçi. Ankara Üniversitesi Hukuk Fakültesi'ni bitirdi. Çelik İş Sendikası hukuk müşavirliği, serbest avukatlık, 18. Dönem Kırşehir milletvekilliği ile kültür bakanlığı yaptı. 2006-2012 yılları arasında Kırşehir Baro Başkanlığı görevini yürüttü. Evli ve üç çocuk babasıdır. Sabahattin Aras Sabahattin Aras (d. 1933, Hınıs, Erzurum) - (ö. 10 Ekim 2013, Ankara), Türk siyasetçi. İstanbul Üniversitesi Hukuk Fakültesi'ni bitirdi. Erzurum Cumhuriyet Savcı Yardımcılığı, Serbest Avukatlık, 3.(XIV), XVII. ve XVIII. Dönem Erzurum Milletvekilliği ile Devlet Bakanlığı yaptı. Evli ve üç çocuk babasıdır. Sebahattin Aras 10 Ekim 2013 tarihinde vefat etmiş, Ankara Gölbaşı mezarlığına defnedilmiştir. Ersin Koçak Ersin Koçak (d. 1945, Adana, Türkiye), Türk siyasetçi. İstanbul Eczacılık Yüksekokulu'nu bitirdi. Serbest Eczacılık, XVIII. Dönem Adana Milletvekilliği ile Devlet Bakanlığı yaptı. Evli ve bir çocuk babasıdır Fahrettin Kurt Fahrettin Kurt (1946, Trabzon, Türkiye), Türk siyasetçi. Karadeniz Teknik Üniversitesi İnşaat Mimarlık Fakültesi İnşaat Bölümünü bitirdi. Betonarme DSİ Çıldır Baraj Şube Müdürlüğü Başmühendisliği, Serbest Mühendislik ve Müteahhitlik, XVII., XVIII. ve XIX. Dönem Trabzon Milletvekilliği ile Enerji ve Tabii Kaynaklar ve Devlet Bakanlıkları yaptı. Evli ve üç çocuk babasıdır. Namık Kemal Zeybek Namık Kemal Zeybek (1944, Bayburt), Türk hukukçu, bürokrat ve siyasetçi. 1944 yılında Bayburt’un Kitre köyünde doğdu. 1966 yılında Ankara Üniversitesi Hukuk Fakültesi'ni bitirdi. Çayeli, Rize; Pazaryeri, Bilecik; Şiran, Gümüşhane; Ilgaz, Çankırı; Tortum, Erzurum; Kahta, Adıyaman ve Keles, Bursa ilçelerinde 10 yıl kaymakamlık yaptı. 1977 yılında Gün Sazak’ın Gümrük ve Tekel Bakanlığı döneminde, bu bakanlıkta müsteşarlık yaptı. 12 Eylül Darbesi öncesi Milliyetçi Hareket Partisi içinde aktif görev yapan Zeybek, darbenin ardından, "MHP ve Ülkücü Kuruluşlar Davası"nda sanık olarak yargılandı; Mamak Askeri Cezaevi'nde kaldı. 1983-1987 yıllarında Doğan Haber Ajansı'nda 4 yıl koordinatör olarak çalıştı. 1987 yılında yapılan genel seçimlerde Anavatan Partisi İstanbul Milletvekili seçildi. 1989-1991 yılları arasında Turgut Özal Başbakanlığında yeniden kurulması için çalıştığı Kültür Bakanlığı’nın ilk Kültür Bakanı oldu. 1992-1994 yıllarında, Süleyman Demirel’in başbakanlığı döneminde, Büyükelçi unvanıyla Başbakanlık Başdanışmanlığı yaptı. Türkiye ile Türk Dünyası’nın koordinasyonunu gerçekleştirdi. 1994-1995 yılları arasında aynı konuyla görevli olarak Cumhurbaşkanlığı Başdanışmanlığı görevinde bulundu. 1995 yılında yapılan Milletvekilliği genel seçimlerinde Doğru Yol Partisi İstanbul Milletvekili olarak tekrar meclise girdi ve 1997 yılına kadar Türkiye Cumhuriyeti Gümrüklerden Sorumlu Devlet Bakanlığı yaptı. 1999 Türkiye genel seçimleri'nde MHP'den Eskişehir 2.sıra milletvekili adayı oldu. Fakat seçilemedi.2002 Türkiye genel seçimleri'nde MHP'den Eskişehir 1.sıra milletvekili adayı oldu fakat Partisi barajı geçemediğinden ve yeterli oyu alamadığından dolayı seçilemedi. 18 Ekim 1993- Temmuz 2006 yılları arasında, Ahmet Yesevi Üniversitesi Mütevelli Heyeti Başkanlığı görevini yürüten Zeybek, 2007 yılı Ocak ayında BBP'ye geçti ve bu partide ilk önce Genel Başkan Başdanışmanlığı ve sonra Genel Sekreter oldu. Aynı yıl Ağustos ayında partisinden istifa etti. 2010 yılında katıldığı Demokrat Parti'nin 15 Ocak 2011 tarihinde gerçekleştirilen 10. Olağan Büyük Kongresi'nde genel başkanlık seçiminin üçüncü turunda 586 oyun 566'sını alarak Genel Başkan seçildi. 1 yıl görevde kaldı. Ahmet Yesevi Vakfı, Ahmet Yesevi Üniversitesi'ne Yardım Vakfı başkanlığı görevlerini ve Ata Derneği Genel Başkanlığını yürütmekte olan Namık Kemal Zeybek'in; Bilgi Sevgi Hoşgörü, Ülkü Yolu, Milli Kültür Meselemiz, Türk Olmak, Çağı Yakalamak, Ahmet Yesevi Yolu ve Hikmetler, AB Seyir Defteri, Bilgi Çağından Globalizme, Türk’üm ve Işığa Doğru adıyla yayımlanmış kitapları bulunmaktadır. 2015 Genel Seçimlerinde MHP'den Tunceli milletvekili aday adayı olduğunu açıklamıştır. Fakat adaylığı genel merkez tarafından onaylanmamıştır. Tepe İnşaat Tepe İnşaat San. A.Ş.; Bilkent Holding'e bağlı inşaat firması, 1969 yılında kurulmuştur. Proje safhasından, kaba-ince inşaat, anahtar teslimi yapılarda ISO 9000, 9001:2000 kalite standartlarında üretim yapmaktadır. Eğitim yapıları, alışveriş merkezleri, hastaneler, havalanları ve altyapı işleri bitirmiş, bazılarının işletmesine devam eden firmanın en bilinen üç projesi sırasıyla; 52 katlı bir, 36 katlı iki kule olmak üzere toplam üç kuleden oluşan ve Türkiye'nin en yüksek yapısı unvanını elinde tutan Türkiye İş Bankası Genel Müdürlük kompleksi, ikincisi İstanbul Atatürk Havalimanı yeni dış hatlar terminali, üçüncüsü ise 300.000 m2 açık alanda gerçekleştirilen 105.000 m2 lik kapalı alanda medikal ve elektronik donanıma sahip Türk Silahlı Kuvvetleri rehabilitasyon ve bakım Merkezidir. Şirket Bilkent Holding ve dolayısıyla Bilkent Üniversitesi'ne aittir. Tüm grup şirketlerinde olduğu gibi kârı eğitime aktarılmaktadır. Kurulduğu günden itibaren bitirdiği ve devam eden projeleriyle toplam 9.423.055 m2 inşaat alanında 5.394.216.136 dolar kontrat değerleriyle iş yapmaktadır. Melanezya Melanezya (Yunanca: μέλας "kara", νῆσος "ada"), Büyük Okyanus'ta Avustralya'nın kuzeyinde ve Endonezya'nın doğusunda yer alan ada öbeği. Yeni Gine, Bismarck takımadaları, Louisiade takımadaları, Solomon ve Fiji adaları, Yeni Kaledonya ve ona bağlı adalar ile Vanuatu ve ona bağlı adalardan meydana gelir. Tüm bu adalarda tropikal iklim hüküm sürer. Yeni Gine'nin kuzeyinde, Salomon ve Vanuatu adalarında nemli ve sağlığa zararlı olan iklim, güneydoğuda nispeten elverişlidir. Mercanlar, birçok mercan kayası ve adası meydana getirmiştir. Fakat tüm büyük adalar, kıvrılmalar veya volkanik yağışmalar sonucunda oluşmuştur. Bazı yanardağlar hâlâ tehlikeli şekilde püskürür. İlhan Aşkın İlhan Aşkın (d. 1940, Yenişehir, Bursa), Türk siyasetçi. İstanbul Üniversitesi İktisat Fakültesi'ni bitirdi. Şekerbank Memurluğu, Şefliği, Muhasebeciliği, Marmara Tarımsal Ürünleri Değerlendirme A.Ş. Muhasebeciliği, MASİT Maden Suları Müdürlüğü, MEPAŞ Ticaret Limitet Şirketi Ortaklığı ve Müdürlüğü yapmıştır. TBMM XVII. ve XVIII. Dönem Bursa Milletvekili ve 46. Hükümet Devlet Bakanıdır. Evli ve iki çocuk babasıdır. Kerem Atabeyoğlu Kerem Atabeyoğlu (d. 9 Şubat 1968), Türk tiyatro, sinema ve dizi oyuncusu, seslendirme sanatçısı. Beşiktaş Atatürk Anadolu Lisesi ve İstanbul Üniversitesi İletişim Fakültesi'ni bitiren ve İstanbul Üniversitesi Devlet Konservatuvarı Tiyatro Ana Sanat Dalı bölümüne devam eden Atabeyoğlu, ilk deneyimini Kent Oyuncuları'nda edindi. Dormen Tiyatrosu ve Tiyatrokare'de birçok oyunda rol aldı. Dizi, film, reklam ve belgesel seslendirmeleri yapmakta olan sanatçının, İlk evliliğinden Doğa adında bir kızı vardır. 2011 yılının sonunda, kendisi gibi oyuncu olan Almıla Uluer ile evlenmiştir. Bu evliliğinden de 2014 Şubat'ında doğan Altan adında bir oğlu vardır. Kerem Atabeyoğlu, "1955'ten 1995'e Dormen Tiyatrosu'nun 40 Yılı (ISBN 9753651030)" isimli kitabın yazarıdır. Vladimir Bayramov Vladimir Karacayeviç Bayramov (Rusça Владимир Караджаевич Байрамов), d. 2 Ağustos 1980, Aşgabat) Türkmen millî futbolcudur. Kariyerini Türkmenistan Ligi takımlarından FC Ahal'de devam ettirmektedir. Kaan YÄ±lmaz Kaan Yılmaz (d. 20 Ekim 1984, İstanbul) Türk oyuncu. İstanbul Üniversitesi Edebiyat Fakültesi Rus Dili ve Edebiyatı bölümünü bitirmiş ve Adile Naşit Deneme Sahnesi'nde eğitim almıştır. 2003 yılında Hayat Bilgisi dizisindeki canlandırdığı "süzme" rolü ile geniş kitlelerce tanınmıştır. TRT Çocuk kanalında Haberin Olsun isimli programı sunmuş ve ardından TRT Okul kanalında yayımlanmış olan Kelimelik adlı bilgi yarışmasının sunuculuğunu üstlenmiştir.. Günümüzde oyunculuk ve sunuculuk dışında, Özgür Gezgin ile birlikte 2012 yılında kurmuş oldukları RadyoRoll adlı müzik grubu ile müzik çalışmaları yapmaktadır. Çakıl Taşları - Cihan (2010) Alec Guinness Alec Guinness (2 Nisan 1914 – 5 Ağustos 2000), İngiliz tiyatro ve sinema oyuncusu. Bir reklam ajansında metin yazarı olarak çalışmaya başladı. Daha sonra oyunculuk dersleri alarak ilk kez 1934'te Londra'daki King's Theatre'da figüran olarak sahneye çıktı. Üç yıl sonra John Gielgud'ın tiyatro kumpanyasına katılarak "Richard II" (1937), "The School for Scandal" (1937), "Üç Kızkardeş" (1937), ve "Venedik Taciri" (1938) gibi klasiklerde rol aldı. 1938'de Londra'daki Old Vic Tiyatrosu'nda, modern giysilerle oynanan popüler "Hamlet" uyarlamasında başrole çıktı. 1948'de aynı tiyatroda sahnelenen ("Twelfth Night") adlı oyunun yardımcılığını üstlendi. New York'ta ilk kez II. Dünya Savaşı'nda görev aldığı İngiliz Kraliyet Deniz Kuvvetleri'nden izinliyken sahneye çıktı; "Flare Path" (1942-1943) adlı bu oyundan yıllar sonra aynı kentte "The Cocktail Party" ve "Dylan"'da oynadı. Guinness sinema oyunculuğuna, Charles Dickens'ın romanından uyarlanan "Büyük Umutlar" (1946) adlı filmde Pip'in arkadaşı Herbert Pocket rolüyle başladı. 1948'de oynadığı "Oliver Twist"'ten sonra Ealing Stüdyoları için bir dizi komedi filmi çevirdi. Öteki ünlü filmleri arasında En İyi Erkek Oyuncu Akademi Ödülü'ünü kazandığı "Kwai Köprüsü" (1957), Prens Faysal'ı oynadığı "Lawrence of Arabia" (1962), yaşlı şövalye Obi-Wan Kenobi'yi canlandırdığı (1977) ve Charles Dickens'dan uyarlanan "Little Dorrit" (1988) sayılabilir.Guinness'e, oynadığı unutulmaz roller için 1980'de özel bir Oscar ödülü verildi. Guinness ayrıca Charles Dickens'ın "Büyük Ümitler" ve Dostoyevski'nin "Karamazof Kardeşler" adlı romanlarını tiyatroya uyarlamış, "The Horse's Mouth" (1958) adlı filmin senaryosunu yazmış ve Jonathan Swift rolünü oynadığı "Yahoo" (1976) adlı oyunun yazımına katılmıştır."Hitler: The Last Ten Days"'te (1973) Adolf Hitler'in son 10 gününü canlandırdı. 1960'ta "sir" unvanı almıştır. Iğdır Sosyal Bilimler Lisesi Iğdır Sosyal Bilimler Lisesi eski adıyla Iğdır Anadolu Öğretmen Lisesi, Iğdır'ın Merkez İlçesinde bulunan lise. Anadolu Öğretmen Lisesi, 2005-2006 eğitim - öğretim yılında Milli Eğitim camiasındaki yerini alarak faaliyetlerine başlamıştır. Okul; Nahçivan-Doğubayazıt bağlantılı sanayi sitesindeki çevre yolu üzerinde yapılmıştır. Okul, 40.000 m² yüzölçüme sahiptir. Okulun bahçesi duvar ile çevrilmiştir. Okul bahçesinde öğrencilerin boş zamanlarını değerlendirmek için bir basketbol ile birlikte voleybol sahası ve bir de futbol sahası bulunmaktadır. Ayrıca kum voleybol sahası, erkek ve kız pansiyonları, yemekhane ve lojmanı da vardır. Okul bahçesi ağaçlandırılmıştır. Arazi üzerindeki tesislerin birbirleriyle bağlantıları parke döşemeli yaya kaldırımlı olarak düzenlenerek okula modern bir görünüm verilmiştir. Toplama Toplama, matematikte iki veya daha fazla çokluğun nicel değerlerinin bir arada ifade edilmesidir. Temel matematik işlemlerinden biridir. Artma veya çoğalma anlamı taşır. Aritmetik'te "+" işaretiyle gösterilir. Yapılan toplama işaretinin sonucu da eşittir işareti ile gösterilir. Örneğin: formula_1 (sözlü olarak "üç artı üç eşittir altı") formula_2 (değişme özeliğine bakınız) formula_3 Toplama işlemi, yinelemeli olarak şöyle tanımlanabilir: Aşağıdaki formüller, sonlu toplamlar için geçerlidir. formula_44 Bernoulli sayısını temsil etmektedir. Devamındaki formüller aşağıdaki formülden türetilmiştir. herhangi bir doğal sayı ile başlayan seriler için genelleştirilirse (i.e., formula_46 ): IAşağıdaki özdeşliklerde, "a" 1'e eşit olmayan sabit bir sayıdır: Birtakım yararlı yaklaştırım özdeşlikleri aşağıda "theta" notasyonu ile belirtilmiştir: Saffet Sert Saffet Sert (d. 1948, Orhaniye), Türk siyasetçi. İstanbul Teknik Üniversitesi İnşaat Mühendisliği bölümünü bitirdi. Konya YSE Müdürlüğü, Serbest İnşaat Mühendisliği ve Müteahhitliği, XVII. ve XVIII. Dönem Konya Milletvekilliği ile Devlet Bakanlığı yapmıştır. Evli ve üç çocuk babasıdır. Selamlık Selamlık eski Türk'lerde konak, köşk ve saraylarda veya açık alanlarda gelenleri veya gidenleri (uğurlama), diplomatik kabul ve görüşme için ayrılan yapılardır. Osmanlı mimarisinin başlıca yapıtaşlarından birini oluşturur. Taşpınarlı Hacı Atıf Taşpınarlı Hacı Atıf (d. 1858, Ankara, Türkiye, ö. 28 Eylül 1926, Ankara, Türkiye), Türk siyasetçi,din adamı. Taşkarîzade Arif Efendi’nin oğludur, ilk ve Orta öğrenimini Yeşilâhi Sıbyan Mektebi ve Ankara Rüştiye’sinde tamamladıktan sonra medresede öğrenim görerek müderrislik diploması aldı. Medresede müderrislik ve sonra da Şer’iye Mahkemesinde Hakimlik yaptı. 1893’te istinaf üyesi oldu. II. Meşrutiyetin ilânından sonra yapılan yerel seçimlerde Genel Meclis üyeliğine seçildi. 10 yıl sürekli bu görevde bulundu. İstanbul Mebusan Meclisinin son dönemi için 12 Aralık 1919’da yapılan seçimde Ankara Milletvekili oldu. Meclisin feshinden sonra Heyet-i Temsiliyenin talimatına uyarak Ankara’ya döndü ve 2 Haziran 1920’de Türkiye Büyük Millet Meclisi Genel Kuruluna Ankara Milletvekili olarak takdim edildi. Meclis’te Şer’iye ve Evkaf Komisyonunda çalıştı. Ankara Müftülüğüne atanması üzerine milletvekilliğinden istifası 28 Mart 1923’te Genel Kurulda kabul edildi. Dönem içinde kürsüde 5 konuşma yaptı. 1 soru önergesi ve 1 kanun önerisi verdi. Evli ve beş çocuk babasıydı. Ailesi, (Taşpınar) soyadını almıştır. Arapça bildiği resmî hal tercümesinde yazılıdır. Mecliste (Hacı Atıf Efendi) olarak anılırdı. Halil İbrahim Özkaya Halil İbrahim Özkaya, (d. 1892, Antalya, Türkiye), (ö. 26 Ocak 1972, Ankara, Türkiye), Türk siyasetçi ve öğretmen. Belediye Hekimi Mehmet Bey’in oğludur. İlk ve Orta öğrenimini Antalya Rüştiyesi ve Konya idadisinde tamamladıktan sonra İstanbul’a gelerek 25 Kasım 1909’da Üsküdar Selimiye Vakıf Mektebinde öğretmen olarak çalışmaya başladı. Aynı zamanda Darülfünun Hukuk Şubesi'ne devam ederek Temmuz 1914’te mezun oldu. I. Dünya Savaşı seferberliğinde 9 Ağustos 1914’te yedek subay adayı olarak talimgaha alındı. 19 Ağustos 1915’te yedek asteğmen rütbesiyle Çanakkale ve Kafkas cephelerinde savaşa katıldı. Bu arada 1 Mayıs 1917’de yedek teğmen’liğe yükseltildi. 8 Kasım 1918’de terhisinden sonra Antalya’ya gelerek avukatlık yapmaya başladı. Ayrıca öğretmen okulunda tarih-coğrafya öğretmenliği yaptı. 1 Aralık 1919’da Darülhilafe Medresesi Müdürlüğüne getirildi. Bu arada Antalya’da kurulan Müdafaayı Hukuk Cemiyetinde aktif üye olarak Millî mücadeleye katıldı. TBMM’nin birinci dönemi için yapılan seçimlerde Antalya milletvekili olarak 8 Mayıs 1920’de Mesliste hazır bulundu. İktisat, Dışişleri, Bütçe, Adalet, Anayasa ve Dilekçe komisyonlarında ve Memurin Muhakematı Tetkik Kurulunda çalıştı. Birinci toplantı yılında Dilekçe, İkinci yılında Adalet komisyonlarının kâtipliğini, ikinci ve üçüncü yılda iktisat Komisyonunun sözcülüğünü yaptı. 9 Mart - 10 Mayıs 1923’te El-Cezire İstiklâl Mahkemesi savcılığı görevinde bulundu. Mecliste bulunduğu sürede biri gizli oturumda 35 konuşma yaptı. 2 kanun önerisi verdi. Milletvekilliği birinci dönemde sona erince Antalya’ya dönerek avukatlık mesleğine devam etmekle beraber 20 Ocak 1924’ten itibaren yeni açılan ticaret okulunda Hukuk Bilgisi Öğretmenliği yaptı. Bu arada il idare Heyetine Seçildi. 9 Mayıs 1927’de Ticaret okulunun kapatılması üzerine Adliye Vekâletinden hakimliğe tayinini istemesiyle 1 Haziran 1927’de Çay, Afyonkarahisar ilçesi Sulh Hakimliğine atandı. 26 Aralık 1928’de Sandıklı ilçesi Hukuk Hakimliğine nakledildi. 9 Şubat 1930’da bu görevden istifa suretiyle ayrılarak Antalya’da avukatlığa döndü. 30 Aralık 1930’da Tokat, 17 Nisan 1934’te Amasya, 29 Ekim 1934 Muğla, 12 Nisan 1937’de Niğde Maarif Müdürü olarak görevlendirildi. 30 Aralık 1939’da atandığı Diyarbakır Maarif Müdürlüğünden 28 Şubat 1941’de emekliye ayrıldı. Antalya’ya dönerek avukatlık yapmaya başladı, il Genel Meclisine Elmalı, Antalya üyesi olarak seçildi. 1947’de Antalya Noterliğini üstlendi. 10 yıl bu görevde kaldıktan sonra yaş haddinden emekliye ayrlmasıyla Ankara’ya gelerek yerleşti. Ölümüne kadar avukatlık yaptı. Cebeci Asri Mezarlığında toprağa verildi. Evli ve dört çocuk babasıydı. Oğullarından Mehmet Şükran Özkaya 1961-1980 döneminde Cumhuriyet Senatosu Tabiî üyesi olarak TBMM’nde bulunmuştur. Winnipeg Gölü Winnipeg Gölü, Kanada'da Manitoba eyaletinde bir buzul gölünün kalıntısıdır ve birçok ırmakla beslenir. 24.514 km²'lik bir alanı kaplar. 1730'larda La Vérendrye tarafından keşfedilmiştir. Derin olması nedeniyle ulaşım ve balıkçılık bakımından önem taşır. Mustafa Akif TÃ¼tenk Mustafa Akif Tütenk (d. 1875 Diyarbakır, Türkiye), (ö. 18 Ekim 1952), Türk siyasetçi Öğretmen. Hafız Ahmet Cemil Efendi’nin oğludur, ilk ve orta öğrenimini özel okul ve rüştiye de tamamlamış olup Darül - muallimin (öğretmen okulu) den diploma aldı. 1909 yılına kadar Diyarbakır idaalizi ve “Hadimi Terakki” okulunda öğretmenlik ve idarecilik yaptı. 15 sene süresince öğretmenliği ve idareciliği sayesinde vatana binlerce aydın yetiştirmiştir. 1909 yılında Maarif idaresine girerek çeşitli kalemlerde kâtiplik görevinde bulundu. Bu arada vilayet gazetesini ve 1908'de Meşrutiyetin ilânından sonra yayına başlayan “Dicle ve Peyman” gazetelerini Ziya Gökalp Bey’le birlikte yönetti. 1914’te Diyarbakır Vakıflar Müdürlüğü başkâtipliğine getirildi. Bu ara Van Efkaf Müdürlüğüne vekâlet etti. TBMM’nin Birinci Dönemi için 4 Nisan 1920’de yapılan seçimde Diyarbakır Milletvekili olarak 23 Nisan 1920’de Meclisin açılışında hazır bulundu. Mecliste Şeriye-Evkaf ve Dilekçe Komisyonlarında çalıştı. İkinci toplantı yılından itibaren Dilekçe Komisyonluğunun kâtipliğini yaptı. Milletvekilliği sona erince Diyarbakır’a döndü. Bir ara daha önceki görevinde çalıştıktan sonra Maraş Efkaf Müdürlüğüne atandı, 1 Mayıs 1932’de Urfa Efkaf Müdürlüğünden emekli oldu, özel okullarda öğretmenliğini sürdürdü. Evli ve dört çocuk babasıydı. Arapça ve Farsça bildiği yabancı diller arasındadır. Ömer Vehbi Büyükyalvaç Ömer Vehbi Büyükyalvaç (d. 1870 Yalvaç, Isparta, Türkiye), (ö. 13 Mayıs 1927, Konya, Türkiye), Türk siyasetçi ve öğretmen. Hafız Mustafa Efendi'nin oğludur. İlk ve orta öğrenimini Yalvaç'ta tamamladı. Konya’da Medrese öğrenimi görerek müderrislik diploması aldı. İrfaniye medresesinde müderrislik yaptı. II. Meşrutiyetin İlânından sonra İttihat ve Terakkî Fırkasında politikaya girip, İstanbul Mebusan Meclisinin ikinci dönemine Konya Milletvekili olarak katıldı. Balkan savaşı ve sıkıyönetim sebebiyle Meclisin Temmuz 1912’den sonra feshi ile Konya’ya dönerek müderrisliğini sürdürmüş, Konya Hukuk Mektebi'nde fıkıh ve mecelle dersleri okuttu. Birinci Dünya Savaşı sonucu kurulan Müdafaayı Hukuk geçici heyetinin başkanlığını üstlendi. İstanbul Hükümetince değişik bölgelere gönderilen “Heyet-i Nasiha”lardan Konya’ya gelen öğüt kurulu ile konuşmasında “Konya halkı diğer vilayetler ahalisi gibi Devletin mevcudiyeti ve şerefiyle bağdaşmayan hiçbir anlaşmayı kabul etmeyecektir.” diyerek halkın bağımsızlık ve hürriyet isteklerini dile getirdi. İstanbul Mebuslar Meclisinin son dönemi için yapılan seçimde yeniden Konya Milletvekili olarak Meclise katıldı. Meclisin feshi ile birlikte Heyet-i Temsiliye’nin emrine uyarak Ankara’ya geldi. 2 Haziran 1920’de Konya Milletvekili seçildi. Mecliste Şer’iye Evkaf Komisyonunda çalıştı. Komisyonunun Başkanlığını II. ve III. toplantı yıllarında yaptı. 17 Haziran 1922’de Millet ve Hükümetin amaçlarının gerçekleşmesi dileğiyle Konya Müftülüğünü üstlendiği için Milletvekilliğinden istifa etti. Dönem içinde kürsüde 80 konuşma yapıp 6 kanun önerisinde bulundu. Evli ve 9 çocuk babasıydı. Arapça ve Farsça bilmekteydi. Daha sonra ailesi (Büyükyalvaç) soyadını almıştır. Dr. Yaşar Özüçetin ATATÜRK ARAŞTIRMA MERKEZİ DERGİSİ, Sayı 42, Cilt: XIV, Kasım 1998, Türkiye Cumhuriyeti'nin 75. Yılı Özel Sayısı Mustafa Fevzi Bilgili Mustafa Fevzi Bilgili (d. 1863, Malatya - ö. 26 Mart 1944, Ankara), Türk din adamı, siyasetçi. Müftü Hacı Ahmet Efendi’nin oğludur. İlk ve orta öğrenimini Malatya’da yapmış, medresede öğrenim görerek müderrislik diploması almıştır. Belediye ve il genel meclisi üyeliği ve Akçadağ ilçesi kadılığı yapmıştır. Sivas Kongresinin toplanmasından sonra Millî Mücadeleye katılarak Malatya Müdafaayı Hukuk Cemiyetinin kurulmasına öncülük etmiştir. Halil Rahmi ve Ali Galip komplosuna (Ali Galip Olayı) karşı koyanlar arasında bulunmuş ve en son Urfa kadılığına tayin edildiği sırada Osmanlı Mebusan Meclisinin son dönemi için yapılan seçimde Malatya Milletvekili seçilmesine rağmen İstanbul’a gitmeyerek Ankara’ya gelmiştir. 23 Nisan 1920’de TBMM’nin açılışında hazır bulunmuştur. Mecliste Şer’iye-Evkaf, Millî Savunma, Tasarı, Orman, Madenler ve İrşad Komisyonlarında ve Memurin Muhakematı Tetkik Kurulunda çalıştı. Dönem içinde 4’ü gizli olmak üzere kürsüde 19 konuşma yapmış, 3 kanun önerisi vermiştir. Mecliste Millî Mücadeleye fiilen katılmak için asker olarak Bursa’ya gidenler arasındadır. Milletvekilliği Birinci Dönemde sona erince Malatya’ya döndü. Evli ve dört çocuk (Celal, Hikmet, İhsan, Vecihe) babasıydı. Bildiği yabancı diller arasında Arapça, Farsça, Latince mevcuttur. Dr. Yaşar Özüçetin Atatürk Araştırma Merkezi Dergisi, Sayı 42, Cilt: XIV, Kasım 1998, Türkiye Cumhuriyeti'nin 75. Yılı Özel Sayısı Refet SeÃ§kin Refet Seçkin (1863, Kahramanmaraş - 7 Haziran 1929, Kahramanmaraş), Türk siyasetçi, öğretmen. Büyük cami imamı Müderris İlyas Efendi’nin oğludur. İlk öğrenimini Ekmekçi mahallesi sıbyan mektebinde tamamladıktan sonra babasından özel olarak ders ayrıca Nebeviye Medresesinde öğrenim ve eğitim görerek 12 Temmuz 1907’de çeşitli alanlarda diploma aldı. Şiir ve edebiyata da çok meraklı olan Refet Efendi çok zeki ve çalışkanlığı yanı sıra Kahramanmaraş’ta medenî cesareti ile tanınmış herkesin itimadına mazhar olmuş bir şahsiyettir. II. Meşrutiyeti takip eden yıllarda ittihat ve Terakki teşkilâtının müteşebbis başkanı sıfatı ile çalışmış, O zaman Kahramanmaraş’ın bağlı bulunduğu Halep Vilayetine il Genel Meclisi üyeliğine seçilmiş, 21 Mart 1910’da Eytam Müdürlüğüne atanmıştır. Kahramanmaraş’ın Fransız işgali altında bulunduğu sırada Millî varlığımızı koruyan mücadele teşkilâtında Müdafaayı Hukuk cemiyetinde başkan olarak bizzat dikkate değer bir varlık göstermiş, takip eden süreçte TBMM’nin Birinci Dönemi için yapılan seçimde Kahramanmaraş Milletvekili olarak 23 Nisan 1920’de Meclisin açılışında hazır bulunmuştur. Mecliste Şer’iye-Evkaf, İrşad, Adalet, Millî Eğitim ve PTT Komisyonlarında çalışmıştır. 8 Nisan 1922’de Rusya’dan gelecek yetim çocukların yerleştirilmesi ve bakımı için kurulan komisyonda görevlendirilmiştir. 19 Nisan 1922’de Maraş merkez müftülüğüne atanması nedeniyle 11 Mayıs 1922’de Milletvekilliğinden istifası Genel Kurul tarafından kabul edilmiştir. Evli ve yedi çocuk babasıydı. Arapça ve Farsça bilirdi. Ailesi daha sonra (Seçkin) soyadını almıştır. Ahmet Akgün Albayrak Ahmet Akgün Albayrak (d. 3 Şubat 1932, Bursa - ö. 16 Haziran 2006, İstanbul), Türk siyasetçi. Robert Koleji ve Antalya Lisesini bitirdi. Özel Sektör Yöneticiliği, Serbest Ticaret, Anavatan Partisi Kurucu Üyeliği, XVII.ve XVIII. Dönem Adana Milletvekilliği ile 48.Hükümetde Devlet Bakanlığı yapmıştır. Evli ve 5 Çocuk babasıyıdı. Birsel SÃ¶nmez Birsel Sönmez (1939, Eskigümüş, Niğde), Türk siyasetçi. İstanbul Teknik Üniversitesi Elektrik Fakültesi mezunudur. İller Bankası Genel Müdürlüğü Elektrik Yüksek Mühendisliği, Serbest Mühendislik, Müteahhitlik, TBMM XVII. ve XVIII. Dönem Niğde Milletvekilliği, 48. Hükûmet Devlet Bakanlığı yapmıştır. Evli ve iki çocuk babasıdır. 2001 yılında yapılan Beyaz Enerji Operasyonunda rüşvet almak suçundan tutuklanıp hapis cezasına çarptırıldı. İbrahim Özdemir İbrahim Özdemir (1949, Görele, Giresun), Türk siyasetçi. Devlet Güzel Sanatlar Akademisi Mimarlık Bölümünü bitirdi. Serbest Mimarlık ve Müteahhitlik, Anavatan Partisi Kurucu Üyeliği, XVII., XVIII.ve XIX. Dönem İstanbul Milletvekilliği ile Devlet ve Ulaştırma Bakanlıkları yaptı. Evli ve iki çocuk babasıdır. Hüsamettin Örüç Hüsamettin Örüç (1931, Bursa, Türkiye), Türk siyasetçi. İTÜ İnşaat Fakültesi'ni bitirdi. Örkap İnş.Ltd.Şti. Genel Müdürlük, Serbest Ticaret, XVIII.ve XIX. Dönem Bursa Milletvekilliği ile Devlet ve Bayındırlık ve İskan Bakanlıkları yaptı. Evli ve bir çocuk babasıdır. Kemal Akkaya Kemal Akkaya (d. 1933, Bafra, Samsun, Türkiye), Türk siyasetçi. Ankara Üniversitesi Siyasal Bilgiler ve Hukuk Fakültelerini bitirdi. Uluslararası Gübre Sanayicileri Birliği İcra Komitesi Üyeliği, ADFIMI Yönetim Kurulu Üyeliği, Ziraat Bankası Genel Müdürlüğü ve Yönetim Kurulu Başkanlığı, XVIII. Dönem Samsun Milletvekilliği ile Devlet Bakanlığı yaptı. Evli ve bir çocuk babasıdır. İsmet Özarslan İsmet Özarslan (1945, Amasya, Türkiye), Türk siyasetçi. Gazi Eğitim Enstitüsü İngilizce Bölümü mezunudur. Millî Eğitim Bakanlığında Öğretmen ve İdareci, Dış Münasebetler Genel Müdürlüğü Şube Müdür Yardımcılığı, ABD’de Öğrenci Müfettişliği ve Kültür Ataşe Yardımcılığı, Dış İlişkiler Daire Başkanlığı ve Genel Müdür Yardımcılığı yapmıştır. TBMM XVII. ve XVIII. Dönem Amasya Milletvekilidir. 46. ve 47. Hükümetlerde Devlet Bakanıdır. Evli ve iki çocuk babasıdır. 2004-2009 arasında Adalet ve Kalkınma Partisi Amasya Belediye Başkanı olarak görev yapmıştır. Togay Gemalmaz Togay Gemalmaz (1937, Erzurum, Türkiye), Türk siyasetçi. İstanbul Teknik Üniversitesi Elektrik Fakültesi'ni bitirdi. İller Bankası Genel Müdürlüğü İstanbul 1. Bölge Müdürlüğü Enerji Grubu Şefliği, Tortum Hidroelektrik Santrali Montaj İnşaatı Mühendisliği, Şantiye Şefliği, Türkiye Elektrik Kurumu 14. Bölge Müdürlüğü, Galgon AŞ Genel Müdürlüğü, Serbest Müteahhitlik, Müşavirlik yapmıştır. TBMM XVII. ve XVIII. Dönem Erzurum Milletvekili ve 47. Hükümet Enerji ve Tabii Kaynaklar Bakanıdır. Evli ve üç çocuk babasıdır. Trilobitomorpha Trilobitomorpha Arthropoda şubesinin trilobitleri içeren altşubesidir. Önceleri, çoğunlukla alt Kambriyen döneminden değişik fosil tipleri Trilobitoidea altında toplanmakta idi. Ancak, tamamen fosillerinden tanımlanan bu zengin çeşitlilikteki türlerin gerek trilobitlere göre, gerekse kendi aralarında büyük farklılıklar göstermeleri nedeniyle, artık ayrı altşubeler altında sınıflandırılmaktadırlar. Rüşdü Saracoğlu Rüşdü Saracoğlu (d. 1948, Ankara, Türkiye), Türk siyasetçi, 1987-1993 arasında Türkiye Cumhuriyet Merkez Bankası Başkanı. Ankara Atatürk Lisesi'den mezun olduktan sonra, ODTÜ Ekonomi ve İstatistik Bölümü'nü bitirdi. 1980 yılında Minnesota Üniversitesi Ekonomi Bölümü'nden Doktora derecesi aldı. Minnesota ve Boston College'de Öğretim Görevlisi olarak çalıştı. IMF'de Ekonomist olarak görev aldı, Merkez Bankası Başkanlığı, Makro Danışmanlık Yönetim Kurulu Başkanlığı, XX. Dönem İzmir Milletvekilliği ile Devlet Bakanlığı yaptı. Evli ve bir çocuk babasıdır. Eski başbakanlardan Mehmet Şükrü Saracoğlu'nun torunu, eski Yargıtay 9. Ceza Dairesi Başkanı Hüseyin Aydın Saracoğlu'nun oğludur. Koç Holding Bankacılık ve Sigorta Grubu Başkanı olarak görev yapmış, 31 Aralık 2007 tarihinde emekli olmuştur. Koç Holdingden sonra Allianz Sigorta A. Ş. ve Allianz Hayat ve Emeklilik A. Ş. Yönetim Kurulu Başkanlığı yapmış, 2013 yılında iş hayatını bırakmıştır. İbrahim Yaşar Dedelek İbrahim Yaşar Dedelek (d. 1951, Eskişehir, Türkiye), Türk siyasetçi. İstanbul Devlet Güzel Sanatlar Akademisi Mimarlık Yüksekokulu mezunudur Eskişehir Belediyesi Fen İşleri Müdür Yardımcılığı, Anadolu Üniversitesi Mimarlık Fakültesi Öğretim Görevliliği, Serbest Mimarlık, TBMM XIX., XX. ve XXI. Dönem Eskişehir Milletvekilliği, 53. Hükûmet Devlet Bakanlığı yapmıştır. Evli ve iki çocuk babasıdır. 1991'de DYP Eskişehir milletvekili seçildi, 1993'te Süleyman Demirel'in cumhurbaşkanı olmasından sonra yapılan olağanüstü kongrede Genel İdare Kurulu'na seçildi, 1995 seçimlerinde yeniden DYP Eskişehir milletvekili seçildi, Mesut Yılmaz'ın kurduğu ANAYOL Hükümeti'nde Devlet Bakanı oldu, ANAYOL'un yıkılıp Refahyol'un kurulmasına karşı çıkarak Karabük milletvekili Şinasi Altıner, Manisa milletvekili Tevfik Diker, Samsun milletvekili İrfan Demiralp ile birlikte ANAP'a katıldı. 1999'da ANAP'tan Eskişehir milletvekili seçildi bu dönemde ANAP grup başkanvekiliğinde bulundu, 3 Kasım 2002 seçimlerinde ANAP'ın barajı geçememesi ile birlikte 1991'den beri süre gelen milletvekiliği sona erdi. 2007'de ANAP'dan istifa edip Genç Parti'ye geçti 2007 Türkiye genel seçimleri'nde bu partiden Eskişehir milletvekili adayı oldu seçilemeyince üç yıla yakın süre siyasetten uzaklaştı. 27 Haziran 2010'da düzenlenen törenle MHP'ye katıldı. Demokrat Parti XI. Dönem Eskişehir milletvekili Abdülhamit Dedelek'in oğludur. Yaman Törüner Yaman Törüner (1949, Ankara, Türkiye), Türk siyasetçi. 1971'de Ankara Üniversitesi Siyasal Bilgiler Fakültesi İktisat ve Maliye Bölümü'nü bitirdi. Merkez Bankası Londra Temsilci Yardımcılığı, Emisyon Genel Müdür Yardımcılığı, Para Piyasaları ve Fon Yönetimi Genel Müdürlüğü, İstanbul Menkul Kıymetler Borsası Başkanlığı, Merkez Bankası Başkanlığı, Doğru Yol Partisi'nden 20. Dönem Afyonkarahisar Milletvekilliği ile Devlet Bakanlığı yapmıştır. Akşam ve Sabah gazetelerinde gündelik köşe yazıları yazmış olup, hâlen Milliyet gazetesinde yazmaktadır. Evli ve iki çocuk babasıdır. Hâlen Akbank Yönetim Kurulu ve Okan Üniversitesi Mütevelli Heyeti üyesidir. Ãœnal Erkan Ünal Erkan (d. 1942, Erzurum, Türkiye), Türk siyasetçi. Polis Akademisi'ni bitirdi. Ankara, İstanbul Emniyet Müdürlükleri, Edirne Valiliği, Emniyet Genel Müdürlüğü, Olağanüstü Hal Bölge Valiliği, XX. Dönem Ankara Milletvekilliği ile Devlet Bakanlığı yapmıştır. Evli ve üç çocuk babasıdır. Ufuk SÃ¶ylemez Ufuk Söylemez (1956, İstanbul, Türkiye), Türk siyasetçi. Ankara İktisadi ve Ticari İlimler Akademisi Ekonomik ve Mali İşletmecilik Bölümü'nü bitirdi. Ziraat Bankası Müfettişliği, Türk Dış Ticaret Bankası Genel Müdürlüğü, TSKB Yönetim Kurulu Üyeliği, Türkiye Bankalar Birliği Yönetim Kurulu Üyeliği, Türkiye Halk Bankası Genel Müdürlüğü ve Yönetim Kurulu Başkanlığı, Başbakanlık Özelleştirme İdaresi Başkanlığı, XX. ve XXI. Dönem İzmir Milletvekilliği ile Devlet Bakanlığı yapmıştır. Evli ve iki çocuk babasıdır. Ayfer YÄ±lmaz Ayfer Yılmaz (d. 1956, Ankara), Türk siyasetçi. 1978 yılında Ankara Üniversitesi Siyasal Bilgiler Fakültesi İktisat Maliye Bölümü'nü bitirdi. Bonn Büyükelçiliği ekonomi ve ticaret müşavir yardımcılığı, Hazine Kamu Finansmanı genel müdürlüğü, Hazine ve Dış Ticaret Müsteşarlığı müsteşar yardımcılığı, Hazine Müsteşarlığı, Dünya Kalkınma Bankası, Asya Kalkınma Bankası, Avrupa İmar ve Kalkınma Bankası, İslam Kalkınma Bankası Türkiye Başkanlığı, XX. ve XXI. Dönem İçel (Mersin) Milletvekilliği ile Devlet Bakanlığı yapmıştır. 2002-2009 döneminde Başkent Üniversitesi Stratejik Araştırmalar Merkezi genel sekreterliği görevini yürütmüştür. Okan Üniversitesi Uluslararası İlişkiler Bölümü Danışma Kurulu üyesidir. Boşanmış ve bir çocuk annesidir. Emin Kul Emin Kul (1935, Rize, Türkiye - 25 Şubat 2004), Türk siyasetçi. Ortaokul mezunudur. 1986-1989 yılları arasında Türk İş Konfederasyonu Genel Sekreterliği ve Genel Başkanvekilliği, Türkiye Denizciler Sendikası Genel Başkanlığı yapmıştır. 1991 yılında Mesut Yılmaz'ın önerisiyle ANAP'a katılmış ve 19. ve 20. Dönem İstanbul Milletvekilliği ile 1996 senesinde ANAYOL Hükümeti'nde Çalışma ve Sosyal Güvenlik Bakanlığı yapmıştır. Evli ve iki çocuk babasıydı. Mezarı Büyükada'dadır. Ä°smail Kahraman İsmail Kahraman (d. 7 Aralık 1940, Rize), Türk avukat ve siyasetçi, 27. Türkiye Büyük Millet Meclisi Başkanı. Kasım 2015 Türkiye genel seçimlerinde Adalet ve Kalkınma Partisi İstanbul 1'inci bölge milletvekili olarak meclise giren Kahraman, 1995 ve 2002 yılları arasında da milletvekili olarak mecliste yer aldı. TBMM Başkanlığı görevinden önce 1996–1997 yılları arasında Necmettin Erbakan tarafından kurulan 54'üncü hükûmette Kültür Bakanlığı görevini üstlenmişti. İsmail Kahraman, 7 Aralık 1940 tarihinde Rize'de doğdu. İlk ve orta öğrenimini Karabük'te tamamladı. Liseyi Haydarpaşa Lisesi'nde tamamlamasının ardından İstanbul Üniversitesi Hukuk Fakültesi'nden mezun oldu. Gençlik yıllarında İstanbul Hukuk Fakültesi Talebe Cemiyetinde başkanlık ve yükseköğrenim gençliğini temsil eden Millî Türk Talebe Birliği'nde (MTTB) 48'inci dönemde genel başkanlık yaptı. 29 Mayıs 1985’te kurulan Birlik Vakfı’nda mütevelli heyeti başkanı oldu. 21 Aralık 1994’te kurulan Türkiye Gönüllü Teşekküller Vakfı’nın (TGTV) kurucu üyesi oldu. İstanbul Ticaret Üniversitesi mütevelli heyeti üyeliğinde bulundu. İlim Yayma Vakfı kurucularından olup mütevelli heyetinde yer aldı. Özel sektörde icrâ kurulu başkanı olarak görev yaptı. Çalışma Bakanlığı'nda müşavirlik yaptığıı. Recep Tayyip Erdoğan Üniversitesi'nin kurucular kurulu başkanı ve ilk mütevelli heyeti başkanıdır. İsmail Kahraman, 24 Aralık 1995 tarihinde yapılan genel seçimlerde Refah Partisi'nden İstanbul 1'inci bölge milletvekili olarak meclise girdi. 28 Haziran 1996 tarihinde Refah Partisi genel başkanı Necmettin Erbakan tarafından Doğru Yol Partisi ile koalisyon yapılarak kurulan 54'üncü hükûmette "kültür bakanı" olarak görev yaptı. 28 Şubat muhtırasına mâruz kalan hükûmetin 18 Haziran 1997 tarihinde istifa etmek zorunda kalmasıyla bakanlık görevi sona erdi. 18 Nisan 1999 tarihinde yapılan genel seçimlerde Refah Partisi'nin kapatılmasından sonra kurulan Fazilet Partisi'nden 21'inci dönem milletvekili olarak tekrar meclise girdi. 3 Kasım 2002 tarihinde yapılan genel seçimlerde aday olmayarak siyasete ara veren Kahraman, 1 Kasım 2015 tarihinde yapılan genel seçimlerde AK Parti'den İstanbul milletvekili seçilerek parlamentoya geri döndü. 1 Kasım 2015 Türkiye genel seçimleri'nde Adalet ve Kalkınma Partisi İstanbul 1'inci bölge milletvekili olarak yeniden TBMM üyesi olan Kahraman, 22 Kasım 2015 tarihinde yapılan TBMM Başkanlığı seçimi'nde üçüncü tur oylamada 316 oy alarak TBMM'nin 27'nci başkanı oldu. 2018 yılının Haziran ayında yapılan genel seçimleri için milletvekili adaylığı için başvuru yapmadı. Hâlen Cumhurbaşkanlığı Yüksek İstişare Kurulu üyesidir. 1996 yılında kültür ve turizm bakanı İsmail Kahraman, gündemdeki "Taksim’e cami" tartışmaları ile ilgili olarak “Taksim’de çok sayıda kilise var ancak bir cami yok. İnşallah Taksim bu ayıptan kurtulacaktır.” şeklinde bir açıklama yapmıştı. O sırada Kültür ve Tabiat Varlıklarını Koruma Kurulu Başkanı Semavî Eyice bu konuya ilişkin “Cami yapılacaksa mimârîsinin tarihî dokuya uygun olmasına dikkat edilmeli.” açıklamasıyla duruma yorum getirmişti. İsmail Kahraman yönetimindeki bakanlık, Semavî Eyice'yi görevden aldı. İsmail Kahraman Semavî Eyice hakkında “Alnı secde-i rahmana değmemiş, Hristiyanların piyonu olan birisi! Ben de onu kolundan tuttum, kapının önüne koydum.” dedi. TBMM Başkanı olarak mecliste yaptığı basın toplantısında yeni anayasa taslağı konuşulurken Kahraman, ""Yeni anayasada laiklik maddesi olmamalı, dindar bir anayasa olmalı."" diyerek pek çok kesimden tepki almıştır. 28 Ağustos 2016 tarihinde yaptığı bir konuşmada İsmail Kahraman, Che Guevara'yı "katil kişilik, gerilla ve eşkıya" olarak nitelendirdi, resimlerinin Türk gençlerinin tişörtlerinde olmaması gerektiğini savunmuştur. Küba Cumhuriyeti Büyükelçiliği, Guevara’nın kişiliğine yönelik söylenen sözler için endişe ve üzüntü duyduklarını belirtmiştir. Ayrıca Küba'nın Ankara Büyükelçisi Alberto Gonzales Casals, Küba'nın en büyük düşmanlarının bile böyle bir ifade kullanmadığını belirtti. İsmail Kahraman, evli ve dört çocuk babasıdır. Vicente Rodríguez Vicente Rodríguez Guillén, daha çok bilinen adıyla Vicente (d. 16 Temmuz 1981, Valensiya) İspanyol futbolcu şu anda İngiliz kulüp Brighton & Hove Albion formasıyla EFL Championship' te oynamaktadır. Futbol hayatına 16 yaşında Levante'de başladı. Levante'de 54 maçta 9 gol attı. Bunun ardından 2000 yılında Valencia'ya transfer oldu. Valencia'da 14 numaralı formayı aldı. Valencia'da gösterdiği performansla ,Barcelona, Liverpool, Manchester United, Arsenal gibi takımların transfer listesine girdi. İspanya millî futbol takımıyla ilk maçını ise 2002 FIFA Dünya Kupası elemelerinde Avusturya'ya karşı oynadı. Vicente kariyeri boyunca yaşadığı ağır sakatlıklar sebebiyle sahip olduğu potansiyelin tamamını sergileme fırsatı yakalayamamıştır. Akçaşar, Altınekin Akçaşar, Konya ilinin Altınekin ilçesine bağlı bir köydür. Akçaşar köyü, Altınekin ilçe merkezine 8 km, Konya il merkezine 75 km uzaklıktadır. Niederlausitz Niederlausitz (Aşağı Sorbça: "Dolna Łužyca", Yukarı Sorbça: "Delnja Łužica", Lehçe: "Dolne Łużyce", Latince: "Lusatia inferior") Almanya'nın Brandenburg eyaletinin güneyinde coğrafi bölge. Saksonya eyaletinin kuzeydoğusunda yer alır. Batısında Polonya sınırı bulunur. Oberlausitz ve Niederschlesien'e komşudur. Merkezi Cottbus kentidir. Bölgede, Batı Slavları'na dahil bir etnik grup olan Sorblar yaşamaktadır. Fehim Adak Fehim Adak (1931, Kayadere, Ömerli, Mardin - 7 Şubat 2016, Ankara, Türkiye), Türk siyasetçi. İstanbul Teknik Üniversitesi İnşaat Fakültesi'ni bitirdi. Mardin İI Bayındırlık Müdürlüğü, DSİ Diyarbakır Bölge Müdürlüğü, DSİ Ankara Murakabe Müşavere Kurulu Üyeliği, 4.(XV), 5.(XVI), XX. ve XXI. Dönem Mardin Milletvekilliği ile Ticaret, Bayındırlık, Gıda Tarım ve Hayvancılık ve Devlet Bakanlıkları yaptı. Evli ve altı çocuk babasıdır. Refahyol hükûmeti zamanında uygulanan havuz sistemini Necmettin Erbakan ile geliştirerek uygulamaya koymuşlardır. Üç yıl kanser ve kalp yetmezliği tedavisi gören Fehim Adak 7 Şubat 2016 günü Ankara'da hayatını kaybetti. Bağlum Mezarlığı'nda toprağa verildi. Oberlausitz Oberlausitz (Aşağı Sorbça: "Górna Łužyca", Yukarı Sorbça: "Hornja Łužica", Latince: "Lusatia superior") büyük kısmı Almanya'nın Saksonya eyâletinde yer alan, ayrıca Brandenburg eyâleti ve Polonya'da bazı yerleşim yerlerini de kapsayan coğrafi bölge. Bölgede, Batı Slavları'na dâhil bir etnik grup olan Sorblar yaşamaktadır. Bautzen bölgenin eski başkentidir. Almanya ve Polonya arasında ikiye bölünen Görlitz-Zgorzelec ise en büyük kent konumundadır. Ahmet Demircan Ahmet Demircan (d. 13 Temmuz 1954, Samsun), Türk hekim ve siyasetçi, eski Devlet Bakanı ve 2017-2018 yılları arasında görev yapmış eski Sağlık Bakanı. Atatürk Üniversitesi Tıp Fakültesi mezunudur. Aynı Fakültede Genel Cerrahi İhtisası yapmıştır. Samsun 1 Nolu Sağlık Ocağı Pratisyen Hekimliği, Muş Devlet Hastanesi ve Bafra Devlet Hastanesi Genel Cerrahi Uzmanlığı, Bafra Devlet Hastanesi Başhekim Yardımcılığı yapmıştır. XX., XXI., XXV. ve XXVI. Dönem Samsun Milletvekilidir. 54. Hükümette Devlet Bakanlığı yapmıştır. Evli ve altı çocuk babasıdır. HAS Parti Genel Başkan Yardımcılığı yapmıştır. 19 Temmuz 2017 tarihinde yapılan kabine değişikliği nedeniyle Sağlık Bakanlığı'na atanmış olup 9 Temmuz 2018 tarihine kadar bakanlık görevini sürdürmüştür. Necati Çelik (siyasetçi) Necati Çelik (1955, Gölcük, Kocaeli, Türkiye - 11 Ocak 2009,