yarışmacı doğru yanıtlarsa karşısındaki yanlış yanıtlayan kişiler elenir ve karşılığında para kazanır ama eğer yanlış yanıtlarsa para oradaki kişilere bölünür. 5'e Gidenden Ak覺ll覺 M覺s覺n? Tolga Gariboğlu'nun 2008'de Star TV'de sunduğu, bir yetişkinle 5'e giden çocukların zekasını ölçtüğü yarışma. Aileler Yarışıyor Aileler Yarışıyor, Türkiye'de ilk kez Beyazıt Öztürk'ün Star TV'de sunduğu yarışma programıdır. Yarışmaya katılan aileler 100 kişiye sorulan soruların en fazla alınan cevaplarını tahmin etmeye çalışırlar. En fazla puanı alan aile ise yarışmayı kazanır. Günün kazanan ailesinin ev eşyaları yenilenir. Yarışmanın formatı ABD'de ilk kez 1976 yılında başlayan ve halen devam etmekte olan "Family Feud" adlı yarışmadan gelmektedir. Daha sonra Ufuk Özkan 2013-2014 yılları arasında TRT 1'de sunmuştur. Acun Medya'nın yarışmayı satın almasıyla yarışma 2014 yılında TV8'e geçmiştir. Yarışmayı Erol Evgin bir süreliğine sunmuştur. Yarışma Cumartesi 18:45'te Pazar günü ise 18:30’da yayımlanmıştır. İsteyenler aile yerine arkadaş grubu olarak da katılabilir. Yarışmanın birinci etabında aynı cevabı veren her kişi için 1 puan, ikinci etapta 2 puan, üçüncü etapta 3 puan alır. Final etabında butona önce basıp en büyük cevabı veren 100 puan alır. 2018 yılından beri Ufuk Özkan'ın sunumuyla TRT 1'de hafta içi her gün yayımlanmaya devam etmektedir Friedrich Goltz Friedrich Goltz (d. 14 Ağustos 1834 - ö. Posen, Grand Duchy of Posen – 5 Mayıs 1902, Strazburg, Fransa), psikolog ve yazar Bogumil Goltz'un yeğenidir. Goltz, Königsberg, Halle, Strazburg ve Almanya'da çeşitli üniversitelerde pozisyonlar elde etti. Nörofizyoloji alanındaki deneyleriyle tanınırdı ve bir köpek üzerinde hemisferektomi uygulamış ilk kişiydi. 1870'te iç kulaktaki yarı dairesel kanallara ilişkin "hidrostatik konsept"i ve bu kanalların konum algısını iletme yeteneği sayesinde denge hissi sağlamaya yardımcı oldukları fikrini ortaya attı. Goltz, bu kanalların esas olarak başın denge hissiyle ilgilendiğini ve bedenin hareketlerinin bir kişinin başının boşluktaki konumundan dolayı sahip olduğu bilinçle düzenlendiğini savundu. Goltz 1881'de Londra'daki International Medical Congress'te beyin fonksiyonlarının bütünsel bir görünümünü elde etti. Burada bir köpeğin beyin zarının bazı bölümlerinin çıkartılması halinde, yine de işlevini sürdüreceğini gösterdi. SÃ¼per Aile Süper Aile, ilk başta Erol Evgin'in 1992 ve 1994 yılları arasında Show TV'de sonra Demet Akbağ'ın 2008'de Kanal 1'de sunduğu yarışma programıdır. Yarışmaya katılan aileler 100 kişiye sorulan soruların en fazla alınan cevaplarını tahmin etmeye çalışırlar en fazla puanı alan aile ise yarışmayı kazanır. Yarışmanın formatı ABD'de ilk kez 1976 yılında başlayan ve halen devam etmekte olan Family Feud adlı yarışmadan gelmektedir. Aile Boyu Aile Boyu, Çağla Şikel ve Emre Altuğ'un TRT 1'de 2010 ve 2011 arasında sunduğu yarışmadır. Daha önceleleri "Aileler Yarışıyor" ve "Süper Aile" isimleri ile Türk televizyonlarında yayınlanan yarışmanın formatı ABD'de ilk kez 1976 yılında başlayan ve halen devam etmekte olan Family Feud adlı yarışmadan gelmektedir. Yarışmaya katılan aileler stüdyoda 50 kişiye sorulan soruların en fazla alınan cevaplarını tahmin etmeye çalışırlar en fazla puanı alan aile ise yarışmayı kazanır. Mahir Yağcılar Mahir Yağcılar (d. 6 Mayıs 1961, Prizren, Yugoslavya SFC, bugün Kosova) Kosovalı Türk siyasetçi ve eski ulaştırma ve trafik mühendisidir. 2012 yılı itibarıyla Kosova Çevre ve Alan Planlama Bakanıdır. 2000-2019 yılları arasında KDTP Genel Başkanlığı yapmıştır. 1961 yılında Prizren’de doğan Mahir Yağcılar ulaştırma ve trafik mühendisidir. 1984 yılında Saraybosna Üniversitesi Ulaştırma ve Trafik Fakültesinden mezun oldu. Yağcılar, Kosova’nın ünlü ulaşım ve taşımacılık şirketi olan ‘Kosovatrans’ yönetim kadrosunda yer almıştır. 2000 yılının Nisan ayında, KDTP genel başkanı seçildi. Geçici Yönetim Konseyi üyesi olduğu gibi şu anda Kosova Çevre ve Alan Planlama Bakanı olmuştur. Halen Kamu Yönetimi Bakanıdır. Kosova idaresinde sağlık bakanı ve Kosova Meclisi başkanı olarak görev almıştır. 2008 yılından itibaren Haşim Taçi başbakanlığındaki hükümette Kosova Cumhuriyeti Çevre ve Alan Planlama Bakanıdır. Kosova Türklerinin siyasi kuruluşu KDTP içinde bazı anlaşmazlıkların tarafı olan Yağcılar, 12 Eylül 2010 tarihinde, KDTP genel başkanlığından alınmıştır. Ancak, bu parti içi anlaşmazlık Yağcılar lehine gelişmiş, kendisi parti başkanlığına dönmüştür. Bu süreçte parti üyelerinden Arif Bütüç, partiden ihraç edilmiştir. Helvacı Höyücek Höyüğü Helvacı Höyücek Höyüğü, İzmir il merkezinin kuzeybatısında, Menemen İlçesinin kuzey-kuzeybatısında, Helvacı Köyü'nün 4 km. batı-güneybatısında yer alan bir höyüktür. Çevrede "Höyücek" ya da "Üyücek" adıyla bilinmekte olup, aynı addaki yerleşmelerden ayırabilmek için bu ad verilmiştir. Bununla birlikte bazı yayınlarda Höyücek, bazı yayınlarda da Helvacı olarak geçmektedir. Aşağı Gediz Ovası'nın batı kesiminde küçük bir tepe görünümündedir. Günümüzde denizden 18 km. içerdeki yerleşmenin iskan edildiği tarihlerde Gediz Nehri'ne daha yakın ve muhtemelen deniz kenarında olduğu düşünülmektedir. Kaçak kazılar ve yol yapımıyla kısmen tahrip olmuş durumdadır. Höyükte 1949 yılında Muzaffer Şenyürek, Hakkı Gültekin, E. Şenyürek ve A. Dönmez yönetiminde, bir haftalık bir sondaj kazısı yapılmıştır. Daha sonra 1954 yılında bir kazı daha yapılmıştır. Kazılarda ana toprağa kadar ulaşılamamış olup üç açmadan B açmasında iki, C açmasında üç yapı evresi, D açmasında ise beş tabaka saptanmıştır. Höyükte Erken Tunç Çağı I. ya da II. evre başlangıcına tarihlenen bir yerleşme olduğu belirtilmektedir. Höyük'ün 3 km. kadar doğusunda bulunan, bazı kaynaklarda "Melengiç Sekisi", bazı kaynaklarda da "'Höyücek II" olarak geçen höyük, Kalkolitik Çağ sonlarından Erken Tunç Çağı sonlarına kadar iskan görmüştür. Çanak çömlek buluntuları el yapımı, kum katkılı hamurlu, içi ve dışı siyah ya da kahverengi, astarlı ve açkılı mal örnekleridir. Kaba, astarsız ve açkısız mutfak kaplarına ait çok az örnek ele geçmiştir. Az sayıda olmakla birlikte kırmızı, açkılı mal bulunmuştur. Form olarak Troya I örnekleri görülmektedir. Geniş ağızlı, içeri çekik dudaklı çanaklar, üç ayaklı derin çanaklar ve testiler örnek olarak belirtilmektedir. Bezeme olarak çivi bezeme ile negatif açkı bezemeli parçalar görülmektedir. Buluntular arasında sadece iki parça dış yüzü beyaz boya bezemelidir. Yontmataş aletler, çakmak taşından kötü biçimlendirilmiş yonga ve kazıyıcılar bulunmuştur. Obsidiyen ise minik dilgi ve uç yapımında kullanılmıştır. Sürtmetaş alet olarak dibek, açkılı yassı balta, sap delikli çekiç-balta ve kolye boncuğu bulunmuştur. Ele geçen bakır bızın Troya I dönemi bızlarını hatırlattığı ifade edilmektedir. Naci Åžensoy Naci Şensoy (d. 20 Şubat 1958, Prizren, Yugoslavya SFC, bugün Kosova) Kosovalı Türk eski futbolcu ve şu an teknik direktördür. Birçok ülkede futbol kariyeri olmuştur. Şu an Bulgaristan'ın Prva Profesionalna Futbolna Liga futbol takımlarından Pirin Blagoevgrad'ın teknik direktörüdür. Prizren’de 1958 yılında doğan Naci Şensoy, sonrasında futbol kariyerine başlayacağı Türkiye’ye taşınmıştır. Bu dönemde Türkiye’de Manisaspor ve Vanspor takımlarında futbol oynamıştır. Futbol kariyeri sonrasında yine Türkiye’de teknik direktörlüğe başlamıştır. İstanbulspor’da teknik direktör olmuştur. Sonraki zamanda ülkedeki birçok futbol takımını çalıştırmıştır. Türkiye takımlarından sonra Azerbaycan takımlarından Turan Tovuz’un başına geçmiştir. Bulgaristan’da çalıştırdığı birçok takımdan sonuncusu Lokomotiv Plovdiv olmuştur. 2 Temmuz 2011 Sırbistan süper ligine geçmiş, burada FK BSK Borča takımını çalıştırmıştır. Ancak buradaki çalışma süresi kısa sürmüştür. Hava sahasÄ± Hava sahası, herhangi bir kara parçası veya su kütlesi üzerindeki boyutları çeşitli kanun, kural ve antlaşmalarla belirlenmiş atmosfer kütlesi. Günümüzde kullanılan -kapsadığı alan olarak açısından- en büyük hava sahası birimi uçuş bilgi bölgesidir (FIR). Her ülkenin hava sahası bir veya daha fazla uçuş bilgi bölgesine bölünür. 1944'te Şikago'da imzalanan Uluslararası Sivil Havacılık Konvansiyonu'na (Şikago Konvansiyonu) göre her devlet kendi ülkesi/bölgesi üzerindeki hava sahasında mutlak egemenlik hakkına sahiptir. Burada tarif edilen ülke ya da bölge (territory) o devletin toprakları ve karasularıdır. Antlaşmaya taraf olan tüm devletler kendi hava sahalarının diğer devletlerin uçakları tarafından kullanımına (tarifeli uluslararası uçuşlar hariç), "önceden izin alınmaksızın" müsaade etmek zorundadır. Uçaklar, kayıtlı oldukları ülkenin milliyetini taşırlar. Bir uçak ancak bir ülkede kayıtlı olabilir. Her ülkenin hava sahası ve civarı, ülkenin büyüklüğüne, konumuna ve hava trafiğinin durumuna göre bir veya daha fazla uçuş bilgi bölgesine (FIR) bölünür. Örneğin Türkiye'nin hava sahası Ankara FIR ve İstanbul FIR olmak üzere iki uçuş bilgi bölgesine bölünmüştür. Benzer şekilde Birleşik Krallık da Scottish FIR ve London FIR olmak üzere iki uçuş bilgi bölgesine bölünmüştür. Uçuş bilgi bölgeleri içinde uçuş bilgi hizmeti (FIS) ve ikaz hizmeti verilir. Uçuş bilgi bölgelerini birbirinden ayıran çizgiler Türkçede "FIR hattı" olarak bilinir. FIR'lar deniz seviyesinden belirli bir irtifaya kadar olan bölgeyi kapsarlar. FIR'ların üst limitinden sonra UIR (upper information region/üst uçuş bilgi bölgesi) başlar. UIR'lar da uzay sınırına kadar olan bölgeyi kapsarlar. Örneğin London UIR FL245 ve FL660 arasındadır. Herhangi bir FIR içerisindeki hava sahaları kontrollü ve kontrolsüz olmak üzere iki ana kısma ayrılırlar. Kontrollü ve kontrolsüz hava sahaları da kendi içinde ICAO tarafından belirlenmiş çeşitli bölümlere ve sınıflara ayrılırlar. Kontrollü hava sahalarında tüm uçuşlara hava trafik kontrol (ATC) hizmeti verilir. Kontrol bölgesi belirli hava meydanları çevresinde bulunan, meydan merkezli 5 NM yarıçapında, yerden belirli bir irtifaya ya da uçuş seviyesine kadar sınırlandırılmış kontrollü hava sahasıdır. Terminal kontrol sahası (TMA veya TCA) bir veya daha fazla yoğun trafiğe sahip hava meydanı çevresindeki kontrollü hava yollarının kesişiminde bulunan kontrollü hava sahasıdır. CTR gibi yerden değil, belirli bir irtifadan başlar. Kontrol sahası, içinde ATC hizmeti verilen, boyutları belirli bir hava sahasıdır. Belirli bir alt limit irtifasından başlayarak uçuş seviyesi olarak belirtilen bir üst limite kadardır. Havayolu, radyo seyrüsefer cihazları sayesinde belirlenen, koridor şeklindeki "kontrol sahası"dır. IFR uçuş yapan uçaklar tarafından kullanılır. Havayollarına A25, R8 gibi isimler verilir ve orta hattın sağında ve solunda beşer NM (toplamda 10 NM) genişliğindedirler. Düşük sınıflı TMA, CTA ve CTR'ları katetmedikleri sürece tüm havayolları A sınıfıdır. Tavsiyeli yollar, F sınıfı hava sahalarıdır. Havayolları gibi 10 NM genişliğinde olmalarına rağmen havacılık haritalarında (kart) sadece orta hatları mavi kesikli çizgi ile belirtilir. ADR'leri kullanacak VFR uçakların uçuş planı doldurması gerekir. Open-FIR, G sınıfı hava sahalarıdır. Open-FIR'larda; kontrollü sahalar dışında kalan RASA, MATZ, ATZ'ler bulunur. Open-FIR'larda FIR ATSU'ları tarafından uçuş bilgi hizmeti (FIS) sağlanır. Bu bilgilerin bir kısmı şunlardır: Open-FIR'larda LARS (alçak hava sahası radar tavsiye hizmeti) gibi çeşitli radar hizmetleri de verilir. ATZ ve MATZ'ler için ilgili meydanlara özel frekanslar tahsis edilmiştir. Meydan trafik bölgeleri çeşitli sivil ve askerî hava meydanları çevresinde oluşturulan bir sahadır. En uzun pistin merkezinden 2 NM yarıçapında (1 NM'den uzun pistlerde 2,5 NM yarıçapında) ve pist rakımından 2000 ft yüksekliğinde bir silindirdir. ATZ'ler hem kontrollü hem de kontrolsüz hava sahalarında bulunabilirler ve denetimli ("regulated") hava sahalarıdır. Bir ATZ G sınıfından (Open-FIR) daha yüksek bir sınıftaki hava sahasında (örneğin D sınıfı) ise o sınıfın kurallarına tabi olur. Bir hava taşıtının pilotu ATZ'lere şu koşullarda "girebilir": Askerî hava trafik bölgesi, bazı ülkelerde askerî meydanların çoğunun çevresinde bulunan bir hava sahasıdır. Genellikle meydan merkezinden 5 NM yarıçapında 3000 ft AGL yüksekliğindeki merkez silindir ile alet yaklaşması istikamet(ler)indeki 5 NM uzunluğunda, 4 NM genişliğinde ve 1000–3000 ft AGL irtifaları arasındaki dikdörtgen alan(lar)dan meydana gelir. Bu sahaya girecek sivil uçakların MATZ ATC'den izin alması ve basılı usullere riayet etmesi gerekir. MATZ'ler denetimsiz ("non-regulated") hava sahaları olmalarına rağmen her MATZ'nin merkezî kısmı aynı zamanda bir ATZ'dir ve ATZ'ler ile ilgili kurallara uyulmalıdır. Hava sahaları ICAO'ya göre A, B, C, D, E, F ve G şeklinde yedi sınıfa ayrılır. Bunlardan A, B, C, D, E kontrollü, F ve G kontrolsüz hava sahasıdır. Sınıfların irtifa limitleri ülkeden ülkeye farklılıklar gösterir. Çevresel tasarım Çevresel tasarım diğer bir ifadeyle peyzaj tasarımı, çevre düzenleme projeleri peyzaj mimarlığının faaliyet ve uzmanlık alanı içindedir. Peyzaj tasarımı Peyzaj tasarımı, bir tasarım ve sanat geleneği olan doğa ve kültürü birleştiren peyzaj tasarımcıları tarafından uygulanan profesyonel bir meslektir. Tasarımla birlikte öncelikli olarak bilimsel veriler doğrultusunda ekolojik, doğal, sosyal, kültürel, çevresel, ekonomik, teknolojik, iklimsel, arazi yapısına göre, yakın çevre ilişkileri, bitkisel, coğrafik, yenilikçi, sürdürülebilir, sorunlar ve olanaklar tespiti sonucu, doğal, tarihi ve kültürel değerleri koruyarak yasal çerçeveler ışığında insan-flora-fauna ilşkisini ön planda tutarak ihtiyaçlar ve gereksinimler gözetilerek yapılan çalışmalardır. Sosyal-kontrol, suç önleme, halk sağlığı, gürültü bariyerleri, karayolları çalışmalarında gürültünün azaltılması ve hava dağılım modellerinin kullanımı ve analizi gibi parametreleri ön planda tutulur. Temel olarak ekoloji ile doğa ve teknolojiyi harmanlayarak bireysel, yerel, ülkesel, küresel ekosistemlere koruma, ekonomik, yönetim ve rejenerasyon stratejileri yararlarında bulunur. Tasarım sürecinde coğrafi bilgi sistemleri (GIS), (CBS) kulanılarak overlay analizi(örtüşme analizi) ile farklı tabakalar, katmanlar üzerinde mekansal veriler kullanılarak alanın geliştirilmesi, tasarıma yön verilmesi sağlanır. Amerikalı (film) Amerikalı, yönetmenliğini Şerif Gören'in yaptığı 1993 yapımı Türk filmi. Fahrettin Durak Fahrettin Durak (d. 18 Temmuz 1966, Mitroviça, Yugoslavya SFC, bugün Kosova) Kosovalı Türk eski futbolcudur. Futbol hayatına doğduğu şehir Mitroviça’nın Trepçe FK adlı futbol takımında başlamıştır. Burada 1984-86 döneminde oynamış, sonrasında Priştine FK (1987-89) ve Belgrad’ın FK Rad (1982-92) takımlarında yer almıştır. 1992 yılında Durak, Türkiye’ye taşınmış, burada Galatasaray (1992-93) ve Bursaspor (1995-97) oynamıştır. Sonraki futbol kariyeri SpVgg Unterhaching (1994–95), Tennis Borussia Berlin (1996) and VfR Mannheim (2000) adlı Almanya takımlarında devam etmiştir. Fahrettin Durak 1990’ların sonunda tekrar Priştine FK için oynamıştır. William Thompson Sedgwick William Thompson Sedgwick (d. 29 Aralık 1855, West Hartford - ö. 25 Ocak 1921, Boston), ABD'de halk sağlığı konusunda anahtar bir figür olan bir akademisyendir. William T. Sedgwick üniversite öğrenimini 1877'de Yale Üniversitesi'nde Sheffield Scientific School'da tamamladı ve doktorasını 1881'de Johns Hopkins Üniversitesi'nde bitirdi. 1883'ten 1921'de 65 yaşındaki ölümüne dek Massachusetts Teknoloji Enstitüsü'nde (MIT), önceleri doçent (1884), daha sonra kadrolu profesör (1891) ve son olarak da Biyoloji ve Halk Sağlığı bölüm başkanı sıfatıyla ders verdi. Ayrıca 1897'den itibaren Lowell Institute'te müdürlük yaptı. Sedgwick Society of American Bacteriologists'in (şimdiki adıyla American Society for Microbiology'nin) 1899-1901 yılları arasında ilk başkanıydı. Sedgwick ayrıca Samuel Cate Prescott'ın bakteriyoloji alanında kariyer yapmasında kilit role sahipti. Prescott'ın 1895-6'da William Lyman Underwood ile yaptığı ve yiyecek teknolojisinin gelişimine öncülük eden konserve araştırmasını seçmesinde de rol oynadı. American Public Health Association önemli hizmetleri ve halk sağlığı bilinci ve uygulamasına katkıları nedeniyle 1929'da onuruna Sedgwick Memorial Medal'ı vermeye başladı. Bu ödül, APHA'nın en yüksek ödülü kabul edilir. Paranormal Activity Paranormal Activity, Oren Peli'nin ve sonra da Tod Williams'ın yönetmenliğini yaptığı gerilim ve korku filmi. Filmde, genç bir çift evlerinde garip bir gücün varlığından şüphelenmeye başlar ve evlerini kamera sistemiyle donatır. Güneşi Uyandıralım Güneşi Uyandıralım (Portekizce: "Vamos Aquecer o Sol"), Brezilyalı yazar José Mauro de Vasconcelos'un Zéze'nin maceralarını anlattığı "Şeker Portakalı" romanının devamı niteliğindeki çocuk romanı. Roman, küçük Zéze'nin oldukça yoksul olan ailesinin onu, eğitimine devam etmesi ve iyi bir yaşam sürmesi amacıyla; zengin ve aşırı alıngan bireylere sahip bir aileye evlatlık vermesi ile başlar. Yazarın bu eserinde, karşımızda ergenlik çağında ve yüreğinde daha büyük hüzünler barındıran bir Zéze bulunmakta. Üvey ablası ile hiç bitmeyen çekişmeleri, analığının tertip ve düzen baskısının aksine babalığının iyimser tavırlarına bir türlü karşılık veremeyen Zéze'nin evdeki tek dostu evin aşçısı Dadada'dır. Zéze artık on bir yaşındadır ve bu kez en yakınında, onun bütün çocukluğunu paylaştığı küçük şeker portakalı fidanının acısını hafifletecek, bir cururu kurbağası olan Adam vardır. Ceza ve macera dolu bir okul hayatı geçiren Zé, bu oldukça katı disiplinli ve çekilmez olan okulu; okuldaki tek dostu "Tarcisio Medeiros", ona adı ile hitap etmesine müsaade eden, iyimser ve sevgi dolu hocası Peder "Paul Louis Fayolle" (Peder Feliciano) ve hayalindeki baba modeli olan "Maurice" ile sever. Kalbine yerleşen ve onunla sürekli konuşan kurbağası Adam ile birlikte hayatı öğrenmeye başlayan Zéze aşkı ve en önemlisi aşkın getirdiği zorlukları, acıları ve ayrılıkları ilk defa bu eserde tadar. Yeterince büyüdüğü ve artık delikanlılık çağına girdiği gün Adam, Zéze'nin kalbinden artık gitmek zorundadır. Bu ayrılık kahramanımız Zéze'yi yaralayan fakat bir adım daha olgunlaştıran acılardan biridir. Zéze artık bir delikanlıdır ve yola dostları ve sevdikleri olmadan devam zorundadır. Zéze'nin maceraları Şeker Portakalı ve Güneşi Uyandıralım'dan sonra, delikanlılık çağını anlatan Delifişek adlı romanla devam etmekte ve sona ermektedir. Massimo d'Azeglio Massimo d'Azeglio (d. 24 Ekim 1798- ö. 15 Ocak 1866) İtalyan devlet adamı, yazar ve ressam. Charlotte'un Sevgi Ağı Charlotte'un Sevgi Ağı (Özgün adı: "Charlotte's Web"), E. B. White tarafından yazılan bir 1952 yılı Amerikan çocuk romanı. Bir örümcek ve domuzun alışılmadık arkadaşlığını konu alan bir eserdir. Anne Baba Biz Suçluyuz Anne Baba Biz Suçluyuz, Ali Şeriati tarafından yazılan bir deneme. Kitap; gençliğin içine düştüğü durumu, dine yönelik eleştirileri ve yazarın bunlara ilişkin görüşlerini konu almaktadır. Nesillerin aynı inanca nasıl farklı baktıklarını açık bir dille anlatan kitap "Soruyorlar" ve "Ben Soruyorum" adlı iki bölümden oluşmaktadır. Halep Muharebesi (2012-16) Halep Muharebesi, Suriye İç Savaşı'nın bir parçası olarak, Halep şehrinde süren şiddetli çatışmalardır. Suriye'nin en kalabalık şehri olan Halep, 2012 yılından itibaren büyük çatışmalara sahne olmuş ve şehir büyük oranda tahrip edilmiştir. Halep'i kontrol etmenin önemi ve çatışmaların genişliği dolayısıyla savaşan gruplar Halep Muharebesi'ne "savaşların anası" ya da "Suriye'nin Stalingrad'ı" ismini vermişlerdir. 12 Aralık 2016'da Suriye Devlet Televizyonundan yapılan açıklama ile birlikte Halep'in Özgür Suriye Ordusu'ndan alındığı kesinleşmiştir. Halep kontrol altına alındıktan kısa bir süre sonra Halep'in kuzeyinde bulunan siviller ve muhalif güçler tahliye edildi. Halep şehir merkezinde hükûmet karşıtı gösteriler, 2012 yılının Temmuz ayı itibarıyla tam savaş halini almıştır. Temmuz ayında muhalifler şehrin güney ve kuzeydoğu mahallelerinde tam kontrolü sağlamışlardır. Kürt gruplar da kuzeydeki Kürt mahallelerde YPG'nin öncülüğünde kendi birimlerini oluşturmuş ve burada denetimi ele geçirmişlerdir. Ağustos 2012'de muhalifler Halep eski şehirdeki üç Hristiyan mahalleyi ele geçirmişlerdir. Kısa süre ordu bu bölgeleri geri almışlardır. Muhaliflerin Hristiyan bölgelerdeki kiliselere ve Hristiyanlara ateş açtığı iddia edilmiştir. Hristiyanların da muhaliflere karşı mahallelerini korumak için silahlandığı belirtilmiştir. 2012 yılının Ekim ayında muhalif güçler, Marat el-Numan'ı ele geçirerek Halep'teki ordu güçlerinin ana ikmal hattını kesmişlerdir. Savaşa Hizbullah'ın dahil olması güçleri değiştirecek ve hükûmet güçleri ikmal hattını ancak bir yıl sonra açabileceklerdir. PYD ile muhalifler arasında da çatışmalar meydana gelmiştir. 15 Ocak'ta Halep Üniversitesi'nde büyük bir patlama meydana gelmiş ve çoğu öğrenci 82 kişi hayatını kaybetmiştir. 31 Ocak'ta Suriye Hava Kuvvetleri Kürt kontrolündeki Eşrefiye mahallesini bombalamış ve pek çok sivil hayatını kaybetmiştir. Üç gün önce de Suriye ordu tanklarının Şeyh Mesud mahallesini bombalaması hükûmetin tek düşmanının İslamcı muhalifler olmadığını da göstermiştir. Ekim-Aralık arasında Suriye ordusu Şam yolunu yeniden Halep'e açmak ve muhalif kuşatmasını kırmak için aralarında Hizbullahlı milislerin de bulunduğu büyük bir saldırı başlatmıştır. 2 aylık bu saldırı sonrasında Suriye ordusu Hanasır, El-Sefire, Tel Aran, Tel Hassel, 80.üs ve 20 civarında köy ve kasaba ele geçirmiş ve Halep otoyolunu yeniden güneyden gelecek takviyelere açmayı başarmıştır. Kasım 2013 ile Şubat 2014 arasında da Suriye ordusu ilerlemeler kaydetmeye devam etmiştir. Halep Uluslararası Havalimanının kuzeyindeki bazı bölgeler ve 80. ordu üs tamamen ele geçirilmiştir. Aynı zamanda Suriye Ordusu Halep'in doğusunda da önemli mahalleleri ele geçirmiştir. Aralık 2013'te Suriye hükûmeti 'Kanopus Yıldızı' isimli büyük bir operasyon başlattığını duyurmuştur. Suriye hükûmeti , bu operasyon ile muhalifleri tamamen çevrelemeyi ve ikmal hatlarını tamamen kesmeyi amaçlamıştır. Ocak 2014'te muhalif güçler arasındaki anlaşmazlıklar derinleşmiştir. Muhalif gruplar DEAŞ'a karşı cephe almışlardır. DEAŞ, Halep şehir merkezinden atılmıştır. Suriye Ordusu güçleri, Ocak ayında el-Nakkarin ve Şeyh Yusuf mahallelerini ele geçirerek Halep endüstri bölgesine yönelik ilerlemeler kaydetmişlerdir. Şubat ayından itibaren hükûmete bağlı askerler ve Hizbullah militanları 80.üs ve Şeyh Neccar endüstri alanına sızmaya başlamış ve bazı bölgeleri ele geçirmeye başlamışlardır. Doğu Halep'te muhaliflerin aldığı üst üste yenilgiler ilk defa dengeleri ciddi bir şekilde sarsmaya başlamıştır. 2014 yılının başından itibaren Halep şehrindeki Özgür Suriye Ordusu üstünlüğü hükûmet lehine değişmiştir. 2014 yılından itibaren hükûmet, şehir merkezini çevrelemeyi ve böylece muhaliflerin dış dünyayla bağlantısını kesmeyi planlamıştır. 20 Ekim'de 'Kanopus Yıldızı' operasyonu sona ermiştir. Ordu muhaliflerin ikmal hatlarını tamamen kesemese de, Doğu Halep'teki tüm kenar mahalleler ele geçirilmiş ve böylece muhalifleri Halep merkezinde dışarıya bağlayan tek koridor olarak Kastillo geçidi kalmıştır. Suriye hükûmeti Ekim ayında Halep hapishanesinde 13 aydır süren kuşatmayı kırmış ve civarındaki sanayi bölgesini ele geçirmiştir. Bununla beraber, Halep'in birkaç kilometre kuzeyindeki stratejik Handarat köyü de ele geçirilmiş ve böylece muhaliflerin elindeki avantaj hükûmet güçlerinin lehine değişmiştir. Bir süre sonra Halep'in tamamen hükûmet güçleri tarafından kuşatılacağı yorumları yapılmıştır. Bununla beraber, Halep'in kuşatılması durumunda Türkiye'ye yoğun bir göç dalgasının olabileceği belirtilmiştir. Ocak ve Şubat aylarında Suriye Ordusu Kuzey Halep'te pek çok operasyona girişmiştir. Ne var ki, büyük bir ilerleme kaydedememişlerdir ve muhalifleri tamamen kuşatma amaçları başarısızlığa uğramıştır. Özellikle stratejik Handarat kasabasının kontrolü için büyük çatışmalar meydana gelmiştir. Muhalifler, 2015 yılının Mart ayında stratejik Handarat kasabasını geri almış ve Halep'te kontrolü yeniden sağlamışlardır. İdlip ve Cisr eş Şuğur'da kazanılan zaferler muhalifleri cesaretlendirmiştir. Muhalifler İdlip'teki Fetih Ordusu yapılanmasını Halep'te kurarak Halep'i Suriye ordusu güçlerinden tamamen almak için hazırlıklara başladıklarını açıklamışlardır. Ayrıca, Cisr eş Şuğur'un ele geçirilmesi Halep ilindeki Suriye ordusunun destek hattını da büyük oranda kesmiştir. Mayıs ayının başında Halep şehir merkezinde YPG ile muhalifler arasında bir gerginlik yaşanmışsa da anlaşmazlık giderilmiştir ve YPG ile muhalifler çatışma durumunda değillerdir. 2015 yılı itibarıyla Suriye ordusunun Halep'i tamamen çevreleme harekatı başarısızlığa uğramıştır. Halep'teki muhalif gruplar Fetih Ordusu adıyla birleşmiştir. Böylece, Halep'in Suriye ordusundan alınması hedeflenmiştir. Muhalifler, IŞİD'in Halep'in kuzeyindeki bölgelere saldırması ile operasyonu Temmuz ayına ertelenmek zorunda kalmışlardır. Suriye ordusuna Halep'te en büyük darbenin indirileceği bir anda, IŞİD'in muhaliflere saldırması ise hükûmet ile IŞİD'in arasında gizli bir ittifak olduğu iddialarını gündeme getirmiştir. 2 Temmuz 2015'te muhalif güçler Fetih Halep ve Ensar eş-Şeriat adları altında birleşmiş ve Halep'in Suriye ordusundan alınması için büyük bir operasyon başlatmışlardır. Operasyon sonucunda Halep'in batısında kısmi ilerleme kaydedilmişse de Suriye ordusu Halep merkezinden çıkarılamamıştır. Eylül ayında başlayan Rus hava saldırıları özellikle Halep kırsalında muhalifleri zor durumda bırakmıştır. IŞİD'i bombalamak amacıyla Suriye'de hava saldırısı gerçekleştiren Rusya'nın IŞİD'den başka aralarında cihadçıların da bulunduğu muhalifleri bombalaması sonucu, muhaliflerin Halep ve İdlip kırsalındaki ilerlemesi durmuştur. Kasım 2015'te İdlip'in kuzeyindeki Fua ve Kefraya köylerini kurtarmak ve Halep'in kuzeydoğusundaki Kuveyris Askeri Havaalanı'ndaki kuşatmayı kaldırmak için yapılan saldırı sonucu yaklaşık 408 kilometrekarelik alan ordu güçlerinin eline geçmiş ve 2 yıldır IŞİD kuşatması altındaki Kuveyris Havaalanı Suriye ordusunun eline geçmiştir. 29 Kasım'da YPG ile Halepli muhalifler arasında Şeyh Mesud mahallesinde çatışmalar olduğu belirtilmiştir. Muhalifler, YPG'yi hükûmet ile işbirliği yapmakla suçlamış ve YPG'yi Kürt denetimindeki mahalleyi hükûmetin kullanmasına izin vermekle suçlamıştır. 4 Aralık'ta yeniden ateşkes sağlanmıştır. Aralık 2015'te hükûmetin IŞİD kontrolündeki Halep'in doğu kırsalında ilerlemesi devam etmiştir. Aynı zamanda çeşitli muhalif grupların elindeki Halep'in batı kırsalında da Suriye hükûmeti saldırılarını devam ettirmiştir. Mart ayından itibaren Halep'in Şeyh Maksud mahallesinde YPG ile muhalifler arasında çatışmalar olduğu belirtilmiştir. Muhalifler, YPG'nin kendilerine saldırarak Halep şehir merkezini tamamen kuşatmak istediğini iddia etmişlerdir. El Nusra Cephesi'nin Şeyh Maksud mahallesine 100 roket attığı belirtilmiştir. 9 Mart'ta YPG, muhaliflerin Halep'te kimyasal saldırı düzenlediğini iddia etmiştir. 11 Mart'ta muhaliflerin Şeyh Maksud mahallesini bombaladığı belirtilmiştir. Mayıs ayının sonları ve Haziran ayında da muhalifler Şeyh Maksud mahallesini sık sık havan topları ve roketler ile hedef almışlardır. Suriye hükûmetine bağlı güçler, Halep'in muhalif kontrolündeki merkezini dış dünyaya bağlayan tek yol olan Kastillo yolunu sık sık hedef almışlardır. Bunun yanında hükûmet güçleri, Halep'teki sivillere yönelik de pek çok kez havadan saldırılar gerçekleştirmiştir. Rus savaş uçaklarının da pek çok kez Halep'te saldırı gerçekleştirdiği iddia edilmiştir. Rusya bu iddiaların hiçbirini kabul etmemiştir. Temmuz 2016 2-3 Temmuz'da, Suriye Ordusu Kastillo yoluna 2 kilometre yaklaşacak kadar Mellah çiftliklerinin güneyinde ilerleme gösterdi. Aynı gün içerisinde, ordu el-Leyremun Mahallesindeki Şebeyb fabrikasını ve civar binaları kontrol altına aldı. Muhaliflerin Mellah çiftliklerine düzenledikleri karşı saldırı başarıyla önlendi. 7 Temmuz'un geceyarısında hükûmet yanlısı güçler Mellah çiftliklerinin güneyinde kontrolü ele aldı. Ordu, Kastillo yoluna bakan bir tepeyi alarak bölgeyi ateş kontrolü altına almayı sağladı. Muhaliflerin tepeyi almak için karşı saldırısı Suriye Ordusu birlikleri tarafından geri püskürtüldü. Birkaç gün sonra, ordu birlikleri Leyremun, Beni Zeyd ve el-Halidiye mahallelerinde ilerlemeye geçti. Bu süre zarfında ordu birlikleri Sadkop Gaz Deposu'nu ele geçirdi. 13 Temmuz akşamı itibarıyla ordu el-Halidiye mahallesinin tamamını ve el-Leyremun sanayi bölgesinin çoğu kısmında kontrolü sağladı. 17 Temmuz tarihinde, Ordu ve Hizbullah birlikleri Kastillo yoluna ulaşarak yolun kontrolünü sağladı. Bu hamleyle, muhaliflerin elinde bulundurduğu Doğu Halep tamamen kuşatılmış oldu ve el-Leyremun çevresi ordunun ateş kontrolü altına alındı. 23 ve 25 Temmuz tarihleri arasında ordu birlikleri tekstil fabrikasını ele geçirerek el-Leyremun'da ilerleme gösterdi. 26 Temmuz'da, el-Leyremun mahallesi yoğun çatışmalar sonucunda ordu kontrolüne geçti. 27 Temmuz'da, muhalif güçler Halep'teki Kürt mahallesi Şeyh Maksud'a saldırmalarına rağmen saldırıları geri püskürtüldü. Saldırının ardından SDG güçlerinin muhaliflerin elinde bulundurduğu Beni Zeyd gençlik konutlarını ele geçirmesiyle birlikte Suriye Ordusunun kente giden askeri ikmal yollarının tamamen kontrole alınmasına dair resmi açıklaması geldi. 28 Temmuz'da ordu birlikleri Beni Zeyd mahallesinde kontrolü tamamiyle sağladı. Temmuz-AÄŸustos 2016 31 Temmuz tarihinde Fetih Ordusu şehrin güneyinden ve kuzeyinden kuşatmayı kırmak için karşı taarruza geçti. Muhalifler, şehrin güneyindeki Hikmet okulunu ele geçirerek ordunun savunma hatlarını zayıflattı. 31 Temmuz gecesi 1070 konutları da muhaliflerin eline geçti. 1 Ağustos'ta, muhalifler ilerlemelerini devam ettirerek el-Esad ordu okuluna bakan Müşrife köyünü ele geçirdi. 5 Ağustos'ta, muhalifler ordu akademisine karşı saldırıya geçti ve akademinin yarısından çoğu muhalif kontrolüne geçti. el-Esad Ordu Akademisinin ele geçirilmesinden kısa bir süre sonra muhalifler Ramuseh Mahallesine saldırarak mahallenin kontrolünü ele geçirdi. Muhalif karşı taarruzunun başlangıcından itibaren çoğunluğu muhaliflerin Suriye Ordusu kontrolündeki Batı Halep'e saldırıları sonucu ölmüş olmak üzere en az 130 sivil hayatını kaybetti. Ağustos-Eylül 2016 11 Ağustos'ta El-Nusra Hanasır-İsriye ikmal yoluna saldırmalarına rağmen başarılı olamadı. 11 ve 17 Ağustos tarihleri arasında, Suriye Ordusu 1070 konutları başta olmak üzere bazı karşı taarruzlar düzenledi. 17 Ağustos tarihi itibarıyla Suriye Ordusu bölgenin %70'ini kontrol altına aldı. 1070 konutlarının çoğunluğunda kontrol sağlandıktan sonra hükûmet yanlısı güçler Hava Üssüne saldırıya başladı. Yoğun çatışmalar aralıksız bir şekilde devam etmesine rağmen Suriye Ordusu bölgede tamamen kontrolü sağladı. Böylelikle Suriye Ordusu kuşatmayı tekrar başarıyla sağlamış oldu. 21 Ağustos'ta, Suriye Ordusu Han Tuman-Ramuseh yoluna bakan el-Karasi yakınındaki Um Kara tepesini ele geçirdi. Muhaliflerin tepeyi geri alma girişimleri başarısız oldu. 5 Eylül'de Halep güneyindeki muhaliflerin savunma hatları çatırdamaya başladı. Böylelikle Suriye Ordusu bölgede hızlı bir şekilde ilerleme fırsatını ele geçirmiş oldu. Ordu birlikleri 6-8 Eylül tarihleri arasında Ramuseh mahallesinin tümünü kontrol altına alarak Batı Halep'e ikmal yolunu tekrar açmış oldu. 10-11 Eylül'de, Suriye Ordusu ve müttefik kuvvetleri 1070 konutları ve el-Amiriye mahallesinde ilerlemeye devam etti. Ayrıca Hikmet Okulunu başarıyla kontrol altına aldılar. Ordu birliklerinin ilerleyiÅŸi Suriye Ordusu, kuşatmayı tamamen sağlamlaştırmasının ardından Halep'in doğusunda saldırıya geçti. Birçok mahallede hızlı bir şekilde ilerleme gösteren Suriye Ordusu ve müttefik kuvvetleri, Halep'in %93'ünü kontrol altında tutmaktadır. Suriye Ordusunun zaferi Suriye Ordusunun ilerleyişinin neticesinde ordu güçleri Halep şehrinde kesin zaferi ilan etti. Halep savaş öncesi Suriye'nin en kalabalık şehri olduğundan dolayı, savaş ile birlikte Halep'ten büyük bir göç dalgası meydana gelmiştir. Halep şehrinde elektrik ve su, muhaliflerin kontrolü altındaki bölgelerde çok nadir bulunmaktadır. Suriye hükûmetinin bilinçli olarak muhalif bölgelerdeki halka su ve elektrik vermediği iddia edilmiştir. Ek olarak, hükûmetin muhalif kontrolündeki bölgelere ilaç ve gıda gönderilmesine de izin vermediği ve sivilleri kuşatarak açlıktan zayıflatma politikası güttüğü de belirtilmiştir. Suriye Ordusu Halep'te sık sık varil bombalarıyla hedef gözetmeksizin sivillere saldırılar gerçekleştirmektedir. 2012'de çatışmalar başladığından beri binlerce sivil hayatını kaybetmiştir. Muhalifler aynı zamanda hükûmet güçlerini hedef gözetmeksizin sivilleri hedef almakla suçlamaktadır. Eylül 2015'ten itibaren Rusya'nın da hava saldırıları gerçekleştirmesi sonucu, sivil kayıplarda artış yaşanmıştır. Rusya ve Suriye hava kuvvetlerinin hava saldırılarında uluslararası hukuka aykırı bir şekilde misket bombası kullanıldığı belirtilmiştir. Mart 2016'da Uluslararası Af Örgütü, Rusya'nın kasıtlı olarak hastahaneleri vurduğunu iddia etmiştir. Birleşmiş Milletler, Halep'te sivillerin yaşadığı kötü şartlara dikkat çekmiştir. Bunun yanında Halep'e insani yardım göndermiştir.Bu yardımların hükûmet ve IŞİD tarafından kasıtlı olarak engellendiği de gündeme gelmiştir. BM ayrıca Halep'in savaş dolayısıyla en fazla dışarıya göç veren şehir olduğu belirtmiştir. Halep'te Hristiyanların durumu da pek çok kez gündeme gelmiştir. Muhaliflerin kasıtlı olarak Hristiyan bölgelere füze attığı ve dini mekanları hedef aldığı iddia edilmiştir. Halepli Hristiyanlar, Batılı devletleri İslamcı militanların tehditlerine karşı sessiz kalmakla ve Hristiyanları korumamakla eleştirmiştir. Hristiyanlar, savaşı muhaliflerin kazanması durumunda radikal grupların kontrolü ele alması ve Hristiyanlara zarar vermesinden korkmaktadırlar. Bundan dolayı çatışmalara fazla dahil olmasalar bile, büyük oranda hükûmetin yanında yer aldıkları belirtilmektedir. Halep'te yaşayan pek çok Ermeni de Halep'i terk ederek Ermenistan başta olmak üzere çevre ülkelere kaçmak zorunda kalmıştır. Ermenistan Halep Ermenilerine insani yardım göndermiştir. Hakan (Street Fighter) Hakan, Street Fighter'ın ilk Türk karakteridir. Kendisi bir yağlı güreşçi olup dövüş turnuvasına katılmasının amacı da kendi ürettiği yağların dünya çapında tanıtımını yapmaktır. En büyük rakibi ise eski dostu olan ama güreş stili konusunda anlaşamadığı Edmond Honda'dır. Yürümedeki yavaşlığı kendisinin en büyük dezavantajıdır.7 tane çocuğu vardır. Super Street Fighter 4'te oyuna eklenmiştir Philodromus fuscomarginatus Philodromus fuscomarginatus, Philodromidae familyasından Palearktik bölgede yayılmış bir örümcek türü. İlk kez 1778 yılında İsveçli entomolog Charles De Geer (1720-1778) tarafından "Aranea fusco-marginatai" adıyla tanımlanan tür 1833 yılında Sundevall tarafından "Philodromus fuscomarginatus" adıyla revize edilmiştir. Her iki cinsiyet de 6–7 mm boyundadır. Genel rengi turuncu kahverengidir. Bacaklar da turuncu kahverengi olup, femurlar genellikle parlak ve bazen ince koyu noktalıdır. İğne yapraklı ağaçların kabuk ve dallarında yaşar. Palearktik bölgede yayılmıştır. Türkiye'de bulunmaz. National Museum of Natural History National Museum of Natural History, Smithsonian Institution tarafından idare edilen ve Washington, ABD'deki National Mall'da bulunan doğa tarihi müzesidir. Girişin ücretsiz olması ve yılın 364 günü açık olmasıyla, dünyanın en çok ziyaret edilen doğa tarihi müzesidir. 1910'da National Mall'da açılan müze, özellikle ulusal koleksiyonları ve araştırma tesislerini barındırmak için inşa edilen ilk Smithsonian binalarından biriydi. Ana bina 139.354,56 m² toplam alana ve 30.193,488 m² sergi ve halk alanına sahiptir. Toplamda müze 18 futbol sahası genişliğindedir ve 1000'den fazla çalışanı vardır. Müzenin koleksiyonları bitkiler, hayvanlar, fosiller, mineraller, kayaçlar, meteorlar ve insan yapımı kültürel ürünler olmak üzere toplam 126 milyon örnekten oluşur. 2009'daki 7,4 milyon ziyaretçisiyle o yılın en çok ziyaret edilen Smithsonian müzesi oldu. Müze ayrıca 185 profesyonel doğa tarihçisi bilim insanına ev sahipliği yapar ki; bu, kendisini doğa ve kültür tarihi çalışmalarına adamış dünyadaki en kalabalık bilim insanı grubudur. Huzur (anlam ayrımı) Huzur ÅŸu anlamlara gelebilir: Uzunçayır X264 x264, görüntü akışını H.264/MPEG-4 AVC formatında çözümlemek için yazılmış bir yazılım kütüphanesidir. GNU Genel Kamu Lisansı altında dağıtılmaktadır. x264 ilk olarak Laurent Aimar tarafından 2004 yılına kadar geliştirilmiştir. x264 bugün ilk olarak, Loren Merritt, Jason Garrett-Glaser, Steven Walters, Anton Mitrofanov, Henrik Gramner ve Daniel Kang tarafından geliştirilmektedir. x264, bir komut satırı arayüzü ve bir API sağlar. Bunlardan birincisi, Staxrip ve MeGUI gibi birçok grafik kullanıcı arabirimi tarafından kullanılır. İkincisi, HandBrake ve FFmpeg gibi birçok diğer arabirim tarafından kullanılır. x264, diğer H.264 kodlayıcılara kıyasla çok sayıda özellik uygular. x264, kodlanmış videonun öznel video kalitesini arttırmayı amaçlayan bazı psiko-görsel iyileştirmeler içeriyor. x264, aşağıdaki codec karşılaştırmalarında ödüller kazandı: x264, x86, PowerPC (AltiVec kullanan) ve ARMv7 (NEON kullanan) platformlarÄ±nda SIMD assembly kodu ivmesine sahiptir. x264, her çerçevenin aynı boyutta sınırlanmasını sağlayan, ana kareler yerine Periyodik İntra Yenile'yi kullanabilir; böylece her dilim, tek bir UDP veya TCP paketinde hemen gönderilebilir ve varışta derhal kod çözülür. Periyodik İntra Yenileme, videoyu bir yandan diğer yönde taşıyan ve böylece görüntüyü "yenileyen" bir iç blok sütunu kullanarak ana karelerin yerini alabilir. Gerçekte, büyük bir ana karenin yerine, ana karenin birçok kareye yayılması. Video halen aranabilir: SEI Recovery Point adı verilen özel bir başlık, dekodere "buradan başlamak, X karelerini çözmek ve daha sonra videoyu göstermeye başlamak" için söyler. Bu, çerçeve yüklenirken kullanıcıdan yenileme etkisini gizler. Hareket vektörleri sınırlandırılmıştır, böylece yenileme sütununun bir tarafındaki bloklar diğer taraftaki bloklara referans vermez, böylece her çerçevede bir sınır çizgisi oluşturulur. Nisan 2010'da x264 projesi, x264'ü ilk ücretsiz Blu-ray uyumlu yazılım H.264 kodlayıcı haline getiren tam Blu-ray uyumlu video kodlama kapasitesini duyurdu. x264 her zaman çoğu Blu-ray cihazı üzerinde oynatılabilen video akışları oluşturma olanağına sahiptir. Bununla birlikte, kullanıcıya uygun dönüştürme ayarlarını seçmek kalmıştır. Varsayılan x264 ön ayarı, Blu-ray oynatıcılar için uygun uyumluluğu seçer, ancak artık Blu-ray uyumluluk modunu açıkça etkinleştirerek uyumluluğu sürdürürken daha karmaşık dönüştürme ayarlarını seçmek de mümkündür. Özellikle yüksek çözünürlüklü donanım ortamı oynatıcıları alanında, cihazlar arası uyumluluk için uğraşırken, Blu-ray uyumluluğu yararlı olabilir. x264, Warner Brothers tarafından piyasaya sürülen ticari Blu-ray Disk başlıklarını yazarken kullanılmıştır. Kasım 2010'da, x264 geliştiricisi olan Jason Garrett-Glaser, Aralık 2008'den itibaren Tandberg Telecom'un (Cisco Systems bağlı kuruluşu) patent başvurularından birinin kendisinin bir algoritmanın adım adım açıklaması içerdiğini iddia ettiği bilgileri yayınladı. x264 kod tabanı yaklaşık iki ay önce. Bu, medyayla aktarıldı ve patenti alan şirketin x264 projesinin IRC geliştirme kanalını takip ettiğini ve proje geliştiricileri tarafından tanıtıldığını ve bunun sonucunda Tandberg'in algoritmayı bağımsız olarak keşfettiklerini söylediğini belirtti. En yüksek kritik ısı En yüksek kritik ısı, zoolojide belli bir türe dahil pek çok bireyin organize edilmemiş hareketle karşılık vereceği, hayvanı olası ölümüne maruz bırakan ısıdır. Bu konu özellikle, bir organizmanın hareketlerinin kısıtlandığı ve termal stresin azaldığı mikrohabitat arayışı yeteneğinden yoksun olduğu yaz uykusu ya da genel uyku hali dönemleriyle ilgilidir. Tayvan BorsasÄ± Tayvan Borsası (Tayvan'da Taiwan Stock Exchange Corporation (TSEC, ) ) , Tayvan Taipei şehrindeki Taipei 101 binasında faaliyet gösteren bir kuruluştur. Şirket 1961 yılında kurulmuş ve 9 Şubat 1962 yılında menkul kıymetler borsası olarak faaliyet göstermeye başlamıştır. Faaliyetleri finansal bir üst kurul tarafından denetlenmekte ve düzenlenmektedir. 31 Aralık 2011 itibarıyla , borsada 790 şirket işlem görmekte iken toplam Market cap hisse TWD 19,216,183 million olarak gerçekleşmiştir. Ağustos 2012 itibarıyla Yönetim Kurulu Başkanı Bay Chi Schive'dir Tahkimat Tahkimat, savaşlarda kullanılmak üzere savunma amaçlı inşa edilmiş askeri yapılar ve binaları tanımlar. İnsanoğlu binlerce yıllık uygarlık tarihinde çok çeşitli şekillerde savunma amaçlı yapı inşa etmiştir. Savunma amaçlı yapılmış olan askeri yapılar çok çeşitlidir. Hisar, kale, müstahkem mevki, sur bunlardan bazılarıdır. Savunma amaçlı yapılan bu tahkimatlar genelde ikiye ayrılabilir. Kalıcı tahkimatlar, bir devletin sahip bulunduğu kaynaklarla uzun süre ayakta kalabilecek malzemelerle, mühendisler tarafından inşa edilir. Geçici tahkimatlar ise seferdeki birlikler tarafından yerel olarak temin edilebilecek işgücü ve malzemelerle kısa vadeli ihtiyaçları gidermek üzere yapılır. Sözcüğün kökeni "tahkim" sözcüğüdür. Tahkim () ise Arapça kökenli bir sözcüktür ve "yargıç atama", "egemen kılma" anlamlarına gelmektedir. Çok eski dönemlerden beri yerleşim yerleri için korunma duvarları temel bir ihtiyaç olagelmiştir. Bilinen en eski duvarlarla çevrili kent Mezopotamya'da hüküm sürmüş olan Sümerlere ait Uruk kentidir. Antik Mısır'da Nil Deltası'ndan gelebilecek olan saldırılardan korunmak üzere kaleler kurulmuştur. Antik Çağdaki tahkimat çoğunlukla kerpiçten olduğu için günümüze çoğunlukla sağlam şekilde ulaşan örneği bulunmamaktadır. İndüs Vadisi'ndeki MÖ 3500 dönemindeki uygarlıklarda yerleşim yerlerinin tahkim edildiği bilinmektedir. Bu kentlerin çoğu planlı caddelere ve surlara sahiptir. Eski çağlara ait en önemli kentlerden Babil'de Nebukadnezar tarafından yaptırılan İştar Kapısı çok önemli bir tahkimattır. Tahkim edilmemiş çok az sayıdaki şehirler arasında en bilinenleri Sparta ve Roma şehirleridir. Bu şehirler çok uzun dönem savunma tahkimatları yerine askeri birliklerine güvenmeyi tercih etmişlerdir. Antik Yunanistan'da surlarda büyük kaya parçaları kullanılmıştır. Bunun en bilinen örneği Atina'nın Pire limanına kadar uzanan paralel koridor şeklinde surlardır. Orta Avrupa'da Keltler oppida ismi verilen büyük tahkimatlı yerleşim yerleri kurmuşlardır. MÖ 600 civarında Almanya'nın Heuneburg bölgesinde surlarının yüksekliği 6 metreyi bulan tahkimatların yapıldığı bilinmektedir. Çin'de MÖ 15. yüzyıldan itibaren hüküm sürmüş olan Shang Hanedanı döneminde olağanüstü surlar inşa edilmiştir. İzleyen dönemlerde tahkimat yapıtaşı olarak taş kullanılmaya başlansa da tamamen taştan tahkimatlar Tang Hanedanı zamanında (MS 7. yüzyıl ile birlikte) gerçekleşir. Çin'in en uzun ve en etkileyici tahkimatı olan Çin Seddi Qin Hanedanı zamanında (MÖ 221-207) başlamış, bugünkü haline ise MS 14. yüzyıldan itibaren hüküm sürmüş olan Ming Hanedanı sırasında gelmiştir. Benzer şekilde Pekin içindeki Yasak Şehir ünlü tahkimata sahiptir. Romalılar şehirlerini taştan duvarlarla korurlardı. Bunlardan en bilinenleri Roma'daki Aurelian Surları ile Konstantinopolis'teki II. Theodosius tarafından yapılmış olan surlardır. Ayrıca Roma İmparatoru Hadrianus tarafından kuzey İngiltere'yi boydan boya kesen Hadrian Duvarı da önemli bir tahkimattır. Özellikle Avrupa'daki kalelerin öncülleri Roma dönemindeki tahkimatlardır. Orta Çağ boyunca genellikle kentler kalelerin etrafında kurulmaktadır. Ticaretin gelişmesiyle şehirler ve pazar yerleri zamanla gelişecek, tahkimatlar da bu gelişmeye ayak uyduracak şekilde gelişecektir. Rönesans döneminde Venedik Cumhuriyeti denetimindeki kentleri özellikle Osmanlı İmparatorluğu saldırılarından korumak amacıyla büyük surlar inşa etmiştir. Bu surların günümüze gelen en güzel örnekleri Kıbrıs'taki Lefkoşa ve Girit'teki Hanya kentlerinde görülebilir. Orta Çağ boyunca inşa edilen tahkimatlar 14. yüzyılla beraber savaş sahnesine topların gelmesiyle önemlerini kaybetmeye başlamıştır. Bu dönemde tahkimatlar daha alçak ve dayanıklı yapılar tercih edilmiş, düşman topçu ateşine dayanabilecek özellikler öne çıkartılmaya çalışılmıştır. Tahkimatlardaki mühendislik bu dönemde daha da öne çıkmış, surların doğrudan ateşe maruz kalmaması için uğraşılmıştır. Tahkimat geometrisi bu gerekçelerle değişmiştir. Özellikle Rodos'taki tahkimatlarda görülen bu anlayış hem geleneksek kale hem de her açıyı kapatan geometrilerin beninsenmesini yansıtır. Ayrıca derinlikli savunma hattı anlayışı da savunmacıların kullandığı toplar sayesinde saldırgan topçunun yaklaşması engellenmeye çalışılır. Savunma amaçlı topların uç kısmına konulduğu yıldız tipi tahkimatlar bu anlayışın yansımasını taşır. 19. yüzyılla beraber savaş alanında kullanılmaya başlanan patlayıcı mermi ile tahkimatların bir kez daha evrim geçirmesi kaçınılmaz hale gelir. Yıldız şekilli kaleler bu yeni silaha karşı savunmasız kalmakta savunma amaçlı toplar etkisiz hale getirilebilmekteydi. Tahkimat önündeki hendek gibi engeller de kolaylıkla etkisiz hale getirilebilmekteydi. Askeri mühendisler bu yeni durum karşısında hendekleri daha derin hale getirip, doğal kayalık bölgeleri tercih etmeye başladırlar. Poligon şeklinde tahkimat olarak adlandırılan bu tür tahkimatlarda kalenin yüksekliği oldukça azaltılmış, çoğunluğu yerin altına alınmıştır. Aşılamayacak kadar geniş ancak düşman için hedef olamayacak kadar dar olan hendek içinden de saldırmak için uygun mazgallar bulunmaktaydı. Topçu ateşi için ise ilk kazamatlar bu dönemde yapılmıştır. Bu dönemde teknolojik ve mühendislik uygulamaları yaşansa da sömürge savaşlarında çoğunlukla Avrupa orduları geleneksel kaleleri yerli halkların saldırılarından korunmak için kullanagelmiştir. 20. yüzyılla beraber çelik ve beton tahkimatlar yaygınlaşsa da I. Dünya Savaşı ile birlikte modern savaş teknolojisindeki gelişmeler bu tahkimatları korunmasız hale getirmiştir. Modern savaşlarda ancak yerin altındaki sığınak türü tahkimatların bir dereceye kadar korunma sağladığı kabul edilmektedir. Eski çağlara ait çok sayıda tahkimat günümüzde tahrip edilmiş olsa da azımsanmayacak sayıda tahkimat yapı turistik amaçlarla korunmaktadır. Kalıcı tahkimatların günümüzde atıl olarak kalmasının öne çıkan bazı sebepleri vardır. Topçu, roket ve savaş uçaklarının silahlarının hız, güç ve kabiliyetinin artışı sonucunda artık neredeyse her türlü hedef yeterince şiddetli bir saldırı sonucu tahrip edilebilmektedir. II. Dünya Savaşı ile birlikte özel olarak sığınaklara karşı silahlar özelleşerek gelişmiştir. 1950'li yıllarla beraber gündeme gerçek bir tehdit olarak gelen nükleer silahlar kentleri tamamen ortadan kaldırabilecek güce ulaşmıştır. Bu silahlar sivil amaçlı sığınakların inşasına yol açmıştır. Kalıcı tahkimatların artık geçerliliğini yitirmesinin bir başka sebebiyse II. Dünya Savaşıyla beraber muharip kuvvetlerin son derece hareketli olabilmesidir. Güçlü savunma hatları saldıran kuvvet tarafından belirli bir noktaya yoğunlaşılarak delindiğinde tüm savunma hattı aşılmış olduğu görülmüştür. Bu sebeplerden dolayı günümüzde derinliğine savunma hatları oluşturacak şekilde tahkimat inşa edilmektedir. Geçici olduğu kabul edilen bu savunma taktiği sayesinde eğer hat geçilirse savunma geride yeniden kurulabilecektir. Savunulan bölgedeki arazi yapısı ve savunmanın o bölgedeki gücü uygulanacak stratejiyi belirlemektedir. Saldırıda olduğu gibi savunma birlikleri de hareketli olmakta, özellikle zırhlı birlikler bu şekilde kullanılmaktadır. Bu tarz savunmada savunma hattı ne kadar zayıf olsa da geride yedekte bekleyen hareketli savunma birlikleri olası geçiş bölgelerine kaydırılabilmektedir. Savunulan bölgenin yapısı ilerlemeye uygunsa savunmanın saldırının harekâtına cevap vermesini güçlendirebilmektedir. II. Dünya Savaşı'nın ardından geliştirilen dünya üzerindeki herhangi bir hedefi vurabilecek kabiliyetteki kıtalararası balistik füzelerin ortaya çıkmasıyla birlikte savunma hızı çok önemli bir belirleyen olarak ortaya çıkmıştır. Füzeler, savaş uçakları, uçak gemileri, denizaltılar ve erken uyarı sistemleri hem saldırı hem de savunma için çok önemli hale geldi. Kara harekâtına karşı döşenen mayınlar da savunma tahkimatı değerlendirilebilmektedir. Günümüzde saldırganların teknolojik silah kabiliyetinin düşük olduğ durumlarda eskiden kullanılan tahkimatlar kullanılabilmektedir. 19. yüzyıla ait kum torbası, kerpiç duvarlar gibi tahkimatlar günümüzde Afganistan Savaşı'nda ABD Silahlı Kuvvetleri tarafından kullanılmaktadır. Nadiren de olsa askeri üsler ve tahkimatlar askeri hapishane olarak kullanılabilmektedir. Tucheng District Tucheng () Tayvan'ın Yeni Taipei kentinde bulunan bir semttir. Semt şehrin güneybatısında yer almaktadır. Eugene Volokh Eugene Volokh ( "Yevgeniy Vladimirovich Volokh", "Yevhen Volodymyrovych Volokh"; d. 29 Şubat 1968, Kiev, Ukrayna), UCLA School of Law'da hukuk profesörüdür. Geniş kitlelerce takip edilen bir blog olan "The Volokh Conspiracy"nin yazarıdır ve yazılarından Amerikan medyasında sık sık söz edilir. Mayer Brown hukuk firmasında akademik üye olarak görev yapmaktadır. BlackBerry 10 BlackBerry 10 ya da yaygın kullanılan şekliyle BB10, 30 Ocak 2013 tarihinden itibaren piyasaya sürülmekte olan yeni nesil BlackBerry cihazlarda kullanılmak üzere geliştirilen mobil platformun adıdır. BlackBerry 10 platformunun tabanını oluşturulan QNX'i geliştiren QNX Software Systems firması, 2010 yılında Research In Motion tarafından satın alındı. QNX tabanlı geliştirileceği duyurulan BlackBerry 10'in ilk ekran görüntüleri, 2012 yılının nisan ayında, ABD'nin Orlando kentinde düzenlenen BlackBerry World zirvesinde geliştiricilerle paylaşıldı. Bu etkinliği takiben RIM firması, dünyanın 40'tan fazla farklı ülkesinde 100'ü aşkın şehirde düzenlenen BlackBerry 10 Jam etkinlikleriyle yeni platformunu yaygınlaştırmaya ve geliştiricilere tanıtmaya başladı. İlk BlackBerry 10 tabanlı telefon modelleri Z10 ve Q10, 30 Ocak 2013 tarihinde tanıtıldı. BlackBerry 10 Türkiye lansmanı ise 19 Şubat 2013 günü yapıldı. BlackBerry World Konferansı'nda ilk kez tanıtılan BlackBerry 10 mobil işletim sistemi, ekran üzerinden kaydırmalı (gesture) bir kullanıcı arayüzü, yeni akıllı sanal klavye ve TimeShift (Zaman Kaydırma) özelliğine sahip kamera gibi özelliklerle kullanıcıların karşısına çıktı. Kullanıcının aynı anda 8 farklı uygulamanın küçültülerek ekrana sığmasını sağlayan "Active Frames" özelliği, uygulamaların arka tarafta çalışarak kullanıcıya gerçek zamanlı olarak bilgi akışını ekrana taşıyor. "Hub" adı verilen özellikse, işletim sisteminin tüm telefon çağrısı, e-posta, SMS, Twitter, Facebook, Linkedin ve diğer sosyal ağlardan gelen iletileri tek bir ekranda sunmasını sağlıyor. BlackBerry, yazılım geliştiricilerin mevcut uygulamalarını BB10 platformuna taşımalarını kolaylaştırmak adına, 28 Nisan-1 Mayıs 2012 tarihleri arasında Florida'nın Orlando kentinde düzenlenen BlackBerry 10 Jam Konferansı sırasında geliştiricilere prototip bir cihaz dağıttı. "BlackBerry 10 Alpha Device" adı verilen bu cihaz, geliştiricilere üzerinde uygulama testlerini yapabilmeleri için fiziki bir ortam sağlamaktaydı. Java tabanlı BlackBerry OS 6.0 ve 7.x sürümlerine kıyasla, BlackBerry 10 platformu uygulama geliştiricilere daha geniş bir yazılım geliştirme dil seçeneği ve araç zenginliği sunmaktadır. BlackBerry 10 platformu için duyurulan, başlıca geliştirme dil ve araçları aşağıdaki gibidir: En İyi Pop Vokal İş Birliği Grammy Ödülü En İyi Pop Vokal İşbirliği Grammy Ödülü, 1958'de organize edilmeye başlayan, orijinal adı "Gramofon Ödülleri" olan Grammy Ödülleri'nde, yıl içerisindeki en kaliteli pop iş birliğine verilen ödül. ABD National Academy of Recording Arts and Sciences diğer pek çok kategoride olduğu gibi bunda da ödül verilecek şarkıyı sanatsal ve teknik yapı, müzik listelerindeki pozisyon ve ticari başarıya bakarak belirler. Kategoride ilk ödülü 37. Grammy Ödülleri'nde (1995) Al Green ve Lyle Lovett "Funny How Time Slips Away" şarkısıyla kazandı. 52. Grammy Ödülleri kategori tanımlama rehberine göre ödül, normalde bir arada çalışmayan sanatçılar tarafından ortak yapılmış yeni pop performans kaydına istinaden sanatçılara verilir. 1997'de, Nat King Cole ve kızı Natalie Cole yeniden yorumladıkları, o dönem oldukça popüler olan "When I Fall in Love"la ödülü kazandı. Bir sanatçı aynı yıl içerisinde birden fazla şarkıyla aday gösterilebilir, bunun beş örneği yaşanmıştır. Bunlardan ilkini 1998'de Barbra Streisand "I Finally Found Someone" (Bryan Adams ile) ve "Tell Him" (Celine Dion ile) şarkılarıyla aday gösterilerek başardı. Bir diğeri ise 2000'de Santana tarafından yapıldı. Sanatçı "Love of My Life" (Dave Matthews) ve "Smooth" (Rob Thomas) ile aday gösterilip, "Smooth"la ödülü kazandı. 2002'de Christina Aguilera Ricky Martin'le düet yaptığı "Nobody Wants to Be Lonely" aday gösterildi, ancak ödülü diğer bir aday şarkısı "Lady Marmalade" ile kazandı. 2005'te Ray Charles de iki şarkıyla aday gösterildi. Bunlar "Sorry Seems to Be the Hardest Word" ve "Here We Go Again"di ve ödülü Norah Jones'la düet yaptığı şarkıyla kazandı. Aynı kategoride birden fazla şarkıyla aday gösterilmeyi başaran son sanatçı Colbie Caillat'tir. Sanatçı Taylor Swift'l düet yaptığı "Breathe" ve Jason Mraz'la düet yaptığı "Lucky"yle aday gösterilmiştir ve ödülü kazanmıştır. Kategoride en fazla ödül kazanan sanatçılar, iki ödülle, Alison Krauss, Van Morrison, Pink, Robert Plant ve Santana'dır. Krauss ve Plant ödülü art arda kazanan tek sanatçıdır. Kategoride en çok Amerikalı şarkıcılar ödül kazanmış olup, Kongo, İrlanda, Mali, Meksika ve Birleşik Krallık'tan da ödül kazananlar olmuştur. Aguilera ve Stevie Wonder En İyi Pop Vokal İşbirliği'nde altışar defa ile en çok aday gösterilmiş sanatçılardır. 2012'de kategori kaldırıldı ve yerine En Pop İyi Düet/Grup Performansı kategorisi açıldı. En İyi Pop Vokal İşbirliği'nde son ödül 2011'de "Imagine" şarkısına verilmiştir. Her yıl ilgili Grammy Ödülü'ne bağlanmaktadır. Hişam Kandil Hişam Kandil (d. 1962) Mısırlı siyasetçi. Mısır'ın eski Başbakanı. 24 Temmuz 2012 tarihinde Devlet Başkanı Muhammed Mursi tarafından atandı. Kandil, 2011 yılından 2012 yılına kadar önceden Su Kaynakları ve Sulama Bakanı idi. Reuters Haber ajansı, Kandil'in Mursi yönetiminde siyasi olarak bağımsız bir üst düzey kamu görevlisi olduğunu bildirdi ama halk Başbakan görevi için olası bir aday olarak kabul edildi. 1984 yılında mühendislik fakültesinden mezun oldu. 1988 yılında Utah üniversitesinde mühendislik alanında yüksek lisans yapan Kandil, 1993 yılında Kuzey Carolina Üniversitesi'nde su kaynakları ve ziraat mühendisliği Sulama alanında biyolojik doktora aldı ve devrimden sonra kurulan İsam Şeref ve Kemal Ganzuri kabinelerinde Su Kaynakları Bakanı oldu. Afrika Kalkınma Bankası'nda sulama uzmanlar heyeti içinde yer alan Nil Nehri ile ilgili olarak Mısır'la Sudan arasında oluşturulan uzmanlar komitesinde de görev yaptı. 24 Temmuz 2012 tarihinde Mısır'ın yeni cumhurbaşkanı olan Muhammed Mursi tarafından başbakan olarak tayin edildi. 2 Ağustos 2012 tarihinde Başbakan olarak göreve başladı. 2 Temmuz 2013 tarihinde beş kabine üyesi ile birlikte istifa ettiği iddia edildi. Bunun ardından Mısır Temyiz Mahkemesi'nin, Başbakan Hişam Kandil'in, 1 yıl hapsine ve görevinden alınmasına hükmettiğini duyurdu. 1962 yılında doğdu. Lisans eğitimini 1984 yılında Kahire Üniversitesi'nde mühendislik alanında yaptı. Sonra 1988 yılında Utah Üniversitesinde "sulama ve drenaj" alanında yüksek lisans yaptı. Daha sonra 1993 yılında North Carolina State University (Kuzey Karolina Devlet Üniversitesi)'nde biyoloji ve ziraat mühendisliği alanında doktora yaptı. Mezun olduktan sonra, 1985 yılında Mısır'ın "Su Kaynakları Araştırma" servisine girdi. 1995 yılından 2005 yılına kadar su kaynakları araştırma bakanın yardımcısı olarak görev yaptı. Kandil aynı zamanda birçok görev daha üstlendi. Nil Havzası Girişimi projesinde gözlemci statüsü ile görev yaptı. 2004 yılından 2011 yılının başlarına kadar, yaklaşık altı yıl kadar "Afrika Geliştirme Bandı"nda şef olarak görev yaptı. 2011 yılında Mısır'da devrim başlayınca geri döndü. 2011 yılında su kaynakları araştırma bakanı olarak atandı ve İsam Şeref'in ikinci kabinesinde yer aldı. 24 Temmuz 2012 tarihinde Cumhurbaşkanı Muhammed Mursi tarafından başbakan seçildi. Onun bu ataması Arap Dünyası tarafından beklenmedik bir gelişme olarak görüldü. 2 Ağustos 2012 de, başbakanlık koltuğuna oturdu. İlk kabinesi 2 Ağustos 2012 yılında sunuldu. İçerisinde İslami Özgürlük ve Adalet Partisi'nin, El-Vasat Partisi'nin ve Reformist Parti'nin de üyelerinin bulunduğu kişilerden 35 kişi vardı. 2 Temmuz 2013 tarihinde, 5 kabine üyesi istifasını sundu. Bunlar; Turizm Bakanı Atef Helmy, Ulaşım Bakanı Hatem Bagato, Yasa ve Parlamento Bakanı Abdel Qawy Khalifa, Su Bakanı Khaled Abdel Aal idi. Dış işleri bakanı Mohamed Kamel Amr ise aynı şekilde istifasını sundu. 3 Temmuz 2012 tarihinde, bir mısırlının açtığı davada mahkeme, Hişam Kandili bir yıl hapse mahkûm etti ve görevden uzaklaştırdı. Tutuklanan Kandil, 15 Temmuz 2014 akşamı serbest bırakıldı. Hakkındaki suçlamaları reddeden Kandil, yeniden yargılanacak. Kandil ile aynı gün, Cumhurbaşkanı Muhammed Mursi'ye Mısır Silahlı Kuvvetleri tarafından darbe yapıldı. Musri görevinden uzaklaştırırdı ve hükûmetindeki Müslüman Kardeşler üyeleri tutuklandı. Kandil evli ve beş kız babasıdır. Baltaşı OÄŸullar ve Sevgililer Oğullar ve Sevgililer (Orijinal adı: ), 20. yüzyıl İngiliz yazarı David Herbert Richards Lawrence'nin romanı. Modern Library'nin 20. yüzyılın en iyi 100 roman listesinde dokuzuncudur. Ayrıca roman, modern İngiliz edebiyatının en parlak romanlarından biri ve D. H. Lawrence'nin de en iyi romanı olarak kabul edilir. İlk baskısı Birleşik Krallık'ta Gerald Duckworth and Company Ltd tarafından 1913 yılında yayınlanmıştır ve 423 sayfa olmuştur. Roman büyük ölçüde otobiyografik özellikler taşıyor. Romanda daha çok da, Paul Morel ile annesi Gertrude Morel arasındaki karmaşık ilişkiden bahs ediliyor. Roman, başkahramanı Paul Morel olmakla, hem de Kuzey İngiltere'de bir madenci kasabasında yaşayan Morel ailesinin romanıdır. Roman ilerledikçe Morel ailesinin yaşadığı ev, şehirler, çalışılan yerler ve ilişkiler büyüyor ve gelişiyorlar. Karakterler bu büyüme içinde silikleşip, korkak ve çekingen hale geliyorlar. Ancak doğa içinde yeniden kendilerine gelerek güzelleşiyorlar. Romanda peyzaj manzaraları ve ruh halleri tıpkı bir ressam gibi okucunun gözümüzde canlandıracak detaylar ile anlatılıyor. Dört çocuk annesi, okumuş Bayan Gertrude Morel'in madenci olan kocası Walter Morel içkiye düşkün kaba saba bir adamdır. Bu yüzden Bayan Morel başta Paul olmakla, tüm umutlarını oğullarına bağlar. Onun ikinci çocuğu kız; diğer çocuklar erkektir. O, özellikle de parlak bir kariyere başlayan ve yeni nişanlanan, gözbebeği olan büyük oğlunu beklenmedik bir anda kaybedince tüm varlığını ortanca oğlu olan Paul'a yöneltir. Annesinin dayanılmaz sahiplenme duygusu, Paul'un yaşamını baştan sona etkileyir. Sanatsal eğilimleri olan yetenekli ressam ve duyarlı Paul, hayatına giren diğer kadınlarla ve kişisel mutluluğuyla annesi arasında sıkışıp kalır. Bayan Gertrude Morel yalnızca babasıyla olan ilişkisine değil, âşık olduğu iki kadınla ilişkilerine de egemen oluyor. Birçoklarınca Paul kendisi de madenci bir ailenin çocuğu olan D. H. Lawrence'a benzetilmiştir. Onlar sarhoş gezen madenci baba Walter ve ona direnen güçlü anne Gertrude tiplerinin de açıkça yazarın kendi anne ve babasını andırdığı ileri sürülmüştür. Romandan ilhamlanarak 1960 yılında çekilmiş, ABD yapımı Gavin Lambert ve T.E.B. Clarke'nin aynı isimli filmi ABD'nin en seçkin sinema ödüllerinden biri olan En İyi Uyarlama Senaryo Akademi Ödülü'nü kazanmıştır. Roman, Türkiye'de farklı yayınevleri tarafından Türkçe olarak birkaç kez yayımlanmıştı. Julian Lloyd Webber Julian Lloyd Webber, (d. 14 Nisan 1951) Klasik İngiliz müzisyen ve çellist. Andrew Lloyd Webber ağabeyi olduğunu. Caner Karaer Caner Karaer, Türk sunucu. Mesleğe CNN Türk'te spor haberlerini sunarak başladı. Daha sonra Ali Kırca ekibinde atv'ye geçerek Kahvaltı Haberleri ve Gün Ortası Haberleri'ni sundu. Daha sonra Show TV'ye geçerek Burçin Şimşek'le birlikte Sabah Haberleri ve Gül Akman'la birlikte 60 Dakika programını sundu. Daha sonra Skytürk 360'ta Bu Sabah'ı sunmuştur. Günümüz itibarıyla Akit TV'de Ana Haber Bülteni'ni sunmaktadır. Devore (kumaş) Devore, geneli şeffaf olacak şekilde olan ve desen yönlü kadife tarzı dokumalı, (nakış işine benzer ama baskı nakıştaki boşluk alanların olmayan) kumaş türü cinsidir. Chris Klein Chris Klein (d. 14 Mart 1979 Illinois, Hinsdale, ABD) doğumlu oyuncu. Ününü Amerikan Pastası filminde kazanmıştır. Chris 'Oz' Ostreicher karakterini canlandıran oyuncudur. Ebru Hekimoğlu Ebru Hekimoğlu (d. 1971, İstanbul), haber spikeri. Ebru Hekimoğlu üniversiteye kadar Ankara'da yaşadı. Müzik bölümü Piyano Ana Sanat Dalı mezunu oldu. 1989 yılında TRT'de mesleğe ilk adımını attı. Uzun yıllar TRT’de çalışan Ebru Hekimoğlu, özel kanalların açılmasıyla birlikte, sırasıyla Kanal D, Kanal 6, Kanal 9, BRT, Star Haber 24, Haber Türk, Tv8, ATV, ve AHaber'de haber spikerliği yaptı. Fog Tv'de yapımcısı ve sunucusu olduğu Her şey 10'da adlı bir program da yapan Hekimoğlu, uzun bir süre İstanbul Kadıköy'deki Kuşdili Eğitim Merkezi'nde diksiyon dersleri vermiştir. Şu anda, etkili konuşma, beden dili, kişisel imaj konularında çeşitli seminerler vermektedir. François-Louis Français François Louis Français (17 Kasım 1814–1897), Fransız ressam. Français 17 Kasım 1814'te Plombières-les-Bains'de doğdu. On beş yaşına geldiğinde bir kitapçının yanında çırak olarak çalışmaya başladı. Bu işini birkaç sene boyunca sürdürdü. Bu dönemde taşların üzerine çizimler yaptı ve kitap çizimleri için tahta baskı kalıplarında skeçler yaptı. Ardından ilk olarak Jean Gigoux ve sonrasında Jean-Baptiste Camille Corot'nun öğrencisi oldu. Özellikle Corot'nun manzara resimlerindeki tarzından çok etkilendi. Tablolarının konusu çoğunlukla Paris çevresindeki manzaralar oldu. Ustası Corot'nun ışık kullanımı ve lirik resim anlayışı seviyesine erişemese de yaşadığı dönemde ülkesinin önde gelen manzara ressamlarından biri kabul edildi. Paris Salonu'na ilk kez 1837 yılında kabul edildi. 1890'da ise Güzel Sanatlar Akademisi'ne (Academie des Beaux-Arts) kabul edildi. Bazı tablolarına Paris'teki halka açık galerilerde sergilenmekte olan ressamın İtalya'da günbatımı temalı bir tablosu ise Paris'teki Lüksemburg Müzesi'nin koleksiyonundadır. Ä°dareci İdareci (Arapça: ͭ إدارة "[idāra]" ), Müdür ya da yönetici anlamında kullanılır. Kelimenin etimolojik yapısana bakacak olursak müdür ya da yönetici anlamında kullanıldığı gibi bu kelimelerden farklı olarak bir işi döndürme ve bir işi çevirme anlamında da kullanılmaktadır. Viktoriya Komova Viktoriya Aleksandrovna Komova (; 30 Ocak 1995, Voronezh, Rusya). Rus artistik jimnastik sporcusu. 2012 Yaz Olimpiyatları'nda genel toplamda gümüş madalya almıştır. 2011 Asimetrik Paralel Dünya Şampiyonudur. BerilTech BerilTech 2002 yılında kurulmuş bir internet teknolojileri şirketidir. "Yonlendir.com" ve "Mail-TR" projelerinin kurucusu olan şirketin 2005 yılında kurduğu Blogcu.com adlı Türkçe blog servisi 2007 yılında Nokta A.Ş. tarafından satın alınmıştır. Mail-TR servisi de aynı yıl Adrom Holding (Avusturya) tarafından satın alınmıştır. Şirket 2007 yılından itibaren arama teknolojileri ve semantik web alanında faaliyet göstermektedir. Şirketin ilk arama motoru ürünü olan Şirketçe 100 binden fazla kayıtlı şirkete hizmet vermektedir. Yeni Taipei Yeni Taipei () Tayvan'ın özel şehirlerinden biri ve en büyük şehridir. Şehir ülkenin kuzeyinde yer almakta olup adanın kuzey sahil şeridinin büyük bir kısmını kaplayarak Taipei Havzasını çevrelemekte ve aynı zamanda Taipei-Keelung metropol alanının bir parçasıdır. Yüzölçümü 2,052.6 km² olan şehrin nüfusu Ocak 2016 tarihi itibarı ile 3.9 milyonun üzerindedir. Yeni Taipei, 25 Aralık 2010 tarihinde özel şehir olana kadar Taipei ilçesi olarak bilinmekteydi. Başlangıçta şehrin resmi İngilizce ismi şehir yetkilileri tarafından şehrin Çince isminin pinyin çevirisi olan "Xinbei City" idi. Yeni belediye başkanı Eric Chu ise Çince'den İngilizce'ye olan bu çeviri yerine "New Taipei City" ("Yeni Taipei") ismini istedi. Belediye başkanının isteği ve kamuoyu talebi üzerine İçişleri Bakanı 31 Aralık 2010 tarihi itibarı ile yeni ismi onaylamıştır. Yeni Taipei şehri idari olarak 28 semt ile bir dağlık yerli semtine ayrılmaktadır. New Taipei halkının %80'inden fazlası, bölgenin 6'da 1'ni oluşturan (Banqiao, Luzhou, Sanchong, Shulin, Tucheng, Xizhi, Xindian, Xinzhuang, Yonghe, ve Zhonghe) 10 semtte yaşamaktadır. Eflatun Film Eflatun Film (stilize hâliyle efLÂtunfilm), 2006 yılında kurulan ve klip, film, televizyon programı, dizi organizasyonu yapan bir yapım şirketidir. Eflatun Film, bugüne kadar altı film, iki televizyon programı, 20’ye yakın klip ve kısa film, üç televizyon dizisine imza atmıştır. Onur Ünlü, Orkun Ünlü ve Funda Alp, Eflatun Film’in kurucu ortaklarıdır. Adana Altın Koza Film Festivali “En İyi Film” “En İyi Senaryo”, Onur Ünlü , Jüri “Oyunculuk Özel Toplu Performans” Ödülü, Bütün Oyuncular Antalya Altın Portakal Film Festivali “En İyi Senaryo” Ödülü, Onur Ünlü , Jüri “Özel Performans” Ödülü, Tansu Biçer Adana Altın Koza Film Festivali “En İyi Senaryo” Ödülü, Onur Ünlü “En İyi Erkek Oyuncu” Ödülü, Tansu Biçer “En İyi Yardımcı Kadın Oyuncu” Ödülü, Beste Bereket “En İyi Yardımcı Erkek Oyuncu” Ödülü, Bülent Emin Yarar” İstanbul Film Festivali “En İyi Erkek Oyuncu” Ödülü, Tansu Biçer Ankara Film Festivali “En İyi Erkek Oyuncu” Ödülü, Haluk Bilginer Radikal Gazetesi - 2011 Yılı En İyi Dizisi Milliyet Gazetesi - 2011 Yılı En İyi Dizisi Gazi Üniversitesi – 2011 Yılı En İyi Komedi Dizisi İTÜ – 2011 Yılı En Başarılı Yerli Dizi ODTÜ – 2011 Yılı En İyi Dizisi 19 Mayıs Üniversitesi – 2011 Yılı En İyi Komedi Dizisi Esenler Belediyesi – 2011 Yılı En İyi Komedi Dizisi Kocaeli Üniversitesi – 2011 Yılı En İyi Dizisi Karadeniz Teknik Üniversitesi – 2011 Yılı En Çok İzlenen Dizisi Ibaraki Ibaraki prefektörlüğü ( "Ibaraki-ken"), Japonya'nın prefektörlüklerinden biridir. Prefektörlük Kantō bölgesinde yer almaktadır. Yüzölçümü 6,095.58 km² olan prefektörlüğün nüfusu 1 Eylül 2010 tarihi itibarı ile 2,964,141'dir. Prefektörlüğün merkezi Mito şehridir. Ibaraki prefektörlüğü 1871 yılında Meiji Restorasyonu sırasında Hitachi vilayetinin yerine kurulmuştur. 2011 Tōhoku depremi ve tsunamisi sırasında prefektörlüğün doğu kesimleri oldukça zarar görmüştür. Ibaraki prefektörlüğü Kantō bölgesinin kuzeydoğusunda yer almaktadır. Ibaraki kuzeyde Fukuşima, güneyde Chiba, batıda Tochigi ve güneybatıda Saitama prefektörlükleri ile komşu olup doğuda Büyük Okyanus'a kıyısı bulunmaktadır. Tochigi prefektörlüğü, 32 şehir ile yedi ilçeye (10 kasaba ile iki köy) ayrılmaktadır. Evde Tek Başına Evde Tek Başına (Özgün adı: Home Alone), 1990 yapımı bir komedi filmi. John Hughes'un yapımcılığını ve senaristliği üstlendiği filmin başrollerinde Macaulay Culkin, Joe Pesci ve Daniel Stern bulunmaktadır. Bu filmde 11 yaşında ödül için aday gösterilen en genç oyuncu olan Macaulay Culkin, En İyi Erkek Oyuncu Altın Küre Ödülü'ne aday gösterildi. Film ayrıca En İyi Orijinal Müzik Akademi Ödülü'ne de aday gösterildi. Ailesini pek sevmeyen Kevin (Macaulay Culkin) aldığı ceza üzerine geceyi evlerinin çatıkatında geçirir ve ertesi gün yatağında uyandığında ailesinin evde olmadığını, tatile giderken onu unuttuklarını fark eder. Başta panikleyen Kevin bunun fırsat olduğunu çok geçmeden anlar ve yalnızlığın keyfini çıkarır. Fakat bu arada eve gözlerini dikmiş olan 2 hırsızı evden uzaklaştırmak artık Kevin'a düşmüştür. EuroLeague Women EuroLeague Kadınlar ya da resmî adıyla FIBA EuroLeague Women, Avrupa kadın basketbolunun kulüpler bazındaki en üst düzey turnuvası. Erkekler EuroLeague'inin aksine kupa Euroleague Basketbol tarafından değil, FIBA Avrupa tarafından düzenlenmektedir. Avrupa'nın en önemli kupasında 24 kulüp rekabet etti. altışar ekipten oluşan 4 gruba ayrıldılar. Her grupta ilk 4'te yer alan kulüpler Sekizli Finale (play-off'lara) katılmaya hak kazandı. Sekizli Final ilk turu her takımın puan durumu (galibiyet ve mağlubiyet sayısı, sayı ortalaması)'na göre kurulmuştur. Karşılıklı bir ev - bir deplasman maçı oynanır. 1-1'lik beraberlik durumunda sayı averajına bakılır. Sekizli Final turunun yengin kulüplerinden biri tarafından düzenlenen Final Four oynanır. Giresunspor 2012-13 sezonu Chromebook Chromebook, Google tarafından piyasaya sürülen notebook türü bilgisayar. Google Chrome OS işletim sistemini kullanmaktadır. Mayıs 2011'de, Google I/O konferansında duyrulmuş ve 15 Haziran 2011 tarihinde satışa çıkmıştır. Şu ana kadar dört modeli üretilmiş; bunlardan üçü satışa çıkmış, biri prototip olarak kullanılmıştır. Saade Vol. 1 Saade Vol. 1, İsveçli şarkıcı Eric Saade'nin ikinci stüdyo albümü. İlk olarak İsveç ve Norveç'te, 29 Haziran 2011 tarihinde yayımlanmıştır. Mayıs 2011'de Eric Saade, yeni stüdyo albümünü iki parça halinde yayınlayacağını duyurdu. Saade, bunun gerekçesini "Ben bir albüm istiyorum fakat çok fazla şarkı yoktu, bunun için albümü iki parça halinde yayınlamaya karar verdik. Biz doğru ses ve ritimleri bulmak için gece gündüz çalıyoruz. Ben şarkı yazmak için mükemmel bir ruh halindeyim." sözleriyle açıkladı. Kendisi, bu hareketini gerçekleştirirken Robyn'nin "Body Talk" albümünü üç parça halinde yayınlamasından esinlenmiştir. Albümdeki şarkıların önizleme versiyonları, 16 Haziran 2011'den 27 Haziran 2011'e kadar İngiliz web sitesi "scandipop.co.uk"de yayınlandı. "Saade Vol. 1", eleştirmenlerden olumlu eleştiriler aldı. billcsistunedon.wordpress.com albüm için "Yıl sonuna gelinmeden yayınlanması oldukça iyi oldu. İsveç'teki yılın en tasasız albümü. 2012 yılında dünyada kendi yolunu bulacağını hissediyorum. İyi ve gevrek electropop ritimleri içeriyor." yorumunu yaptı. Albüm için "eqmusicblog.com", "Oldukça kolay, bu yılın en iyi pop koleksiyonlarından biri." yorumunu, "popjustice.com" "Bu yılın en iyi pop albümlerinden biri." yorumunu, "myfizzypop.blogspot.com" "En iyi, en bağımlılık yapan pop bu albümde." yorumunu yaptı. Albümden ilk promosyon teklisi "Still Loving It", İsveç'te 14 Ocak 2011'de yayınlandı. Albümün ilk teklisi "Popular" 28 Şubat 2011'de yayınlandı. Uçan süpürge Uçan süpürge, Avrupa mitolojisinde cadıların üzerine binerek uçtuklarına inanılan, otlardan yapılmış, tahta saplı süpürge. Popüler kültürde cadılar siyah pelerinli, sivri şapkalı ve uçan süpürgeli resmedilirler. Cadı avı yapılan dönemlerde cadıların süpürgenin yanı sıra hayvanlara, yabalara veya sadece sopalara binerek Şeytan'la olan rendevularına uçtuklarına inanılıyordu. Evden çıkarken kapının yanı sıra, pencere veya bacayı da kullanabildikleri düşünülüyordu. Anton Martin Delrio 1599 tarihli cadılar hakkındaki detaylı çalışması "Disquisitionum Magicarum Libri Sex"'te cadıların sihirli bir yağ sürerek nesnelere ve hayvanlara uçabilme yetisi kazandırdıklarını ve bununla Cadıların Şabatı'na (gece buluşması) gittiklerini söyler. Frances Sargent Osgood Frances Sargent Osgood (doğum adı: Frances Sargent Locke) (18 Haziran 1811 - 12 Mayıs 1850), Amerikalı şair ve döneminin en popüler kadın yazarlarından biridir. Lakabı "Fanny" olan yazar, ayrıca Edgar Allan Poe ile birbirlerine yazdıkları romantik şiirlerle tanınır. Muhiddin Erel Muhiddin Erel, (d. 1889 İstanbul, ö. 1986) Türk hekim ve profesör. 1899 İstanbul'unda, Eminönü'nde Hoca Rüstem Mahallesi'nde dünyaya gelen Erel, cumhuriyet ilan edildikten bir yıl sonra İstanbul Üniversitesi Tıp Fakültesi'ni bitirdi. İstanbul Emrazı Saliye İstidaiye Hastanesi'nde asistanlık yapan Erel, 1932'de Hamburg'da Hıfzıssıhha'da ihtisasını tamamladı. Darülfünun'un İstanbul Üniversitesi'ne dönüşmesiyle hıfzıssıhha doçenti olan Erel, 01.021948'de İ.Ü. Tıp Fakültesi Hijyen Enstitüsü profesörü, 28.02.1950´de aynı enstitünün Ordinaryüs Profesörlüğüne yükselen Dr. M. Erel, 1946-1948 yılları arasında İstanbul Üniversitesi Tıp Fakültesi Dekanlığı yapmıştır. 02 Mart 1955 tarihinde Ege Üniversitesi Tıp Fakültesi Kurucu Dekanı olarak görevlendirilmiş, 30.5.1958 tarihinde ise Ege Üniversitesi Tıp Fakültesi Hijyen Enstitüsü Ordinaryüs Profesörlüğüne naklen atanmıştır. 11.3.1958 tarihinde Ege Üniversitesinin ilk Rektörü olarak seçilip göreve başlamış olan Ord.Prof.Dr. Muhiddin Erel´in Rektörlük görevi 10.03.1960 tarihinde sona ermiştir. 114 Sayılı Kanun gereği 28.10.1960'ta emekliye ayrılmışsa da 28.04.1961´de tekrar göreve dönmüştür. 65 yaşını doldurmuş olması nedeniyle emekliye ayrılması gerekirken Senato kararları ile görev süresi dört kez uzatılan ve bu arada 11.11.1968-28.6.1971 tarihleri arasında izinli olarak Efes Eczacılık Yüksekokulu Müdürlüğü de yapan Ord.Prof.Dr. Muhiddin Erel, 43 yılı devlet hizmetinde olmak üzere toplam 48 yıl eğitim-öğretim, araştırma, yayın ve sağlık hizmeti vererek 07.07.1973 tarihinde E.Ü. Tıp Fakültesi Koruyucu Hekimlik ve Halk Sağlığı Kürsüsü Başkanı iken emekli olmuştur. 18 Mart 1986'da vefat eden Erel, yaşamını adadığı tıp alanındaki araştırma ve eğitim çalışmalarıyla genç kuşaklara ışık tutan ustalardan biri olarak tarihteki yerini aldı. Türkiye'de ilk defa üniversite bünyesi içinde Hemşirelik Yüksekokulu ve Sağlık Kolejleri kurulması için çalışmalar yaptı. Özellikle tıp eğitimi konularında yaptığı çalışmalar, geliştirdiği sistemlerle dünyanın önemli tıp eğitimcileri arasında anılır. Ege Üniversitesi Tıp ve Fen fakülteleri ile Türkiye'de ilk defa üniversite bünyesi içinde Hemşirelik Yüksekokulu ve Sağlık Koleji'nin kurulmasındaki hizmetleri dolayısıyla Ord.Prof.Dr. Muhiddin Erel'e ölümünden 20 yıl sonra 2006'da TÜBİTAK Hizmet Ödülü verilmiştir . Kurucusu olduğu Ege Üniversitesi'nde adını taşıyan Muhiddin Erel Amfisi vardır. Damlıboğaz / Hydai Damlıboğaz / Hydai, Muğla İl merkezinin batısında, Milas İlçesi'nin 6 km batı-güneybatısında, Hydai (Grekçe "su") antik kentinde yer alan bir düz yerleşmedir. Güllük Körfezi'ne açılan Sarıçay (antik dönemdeki adı "Kybersos") Vadisi'ndeki Damlıboğaz Köyü'nün hemen yakınındadır. Hydai antik kentinin MÖ 478 yılında kurulduğu, ancak Sarıçay'ın yatağının değişmesi üzerine ortaya çıkan mezarlıktaki buluntulara göre yerleşmede iskanın MÖ 3. binyıla kadar geri gittiği anlaşılmaktadır. Kent sarp ve kayalık bir tepenin zirvesinde kurulmuştur. Attik Delos Birliği'ne "Kydae" adıyla üye olduğu bilinmektedir. Yerleşmede 2000 yılında Milas Müzesi'nin başkanlığında Muğla Üniversitesi Arkeoloji ve Sanat Tarihi Bölümü ile işbirliği içinde kurtarma kazıları başlatılmıştır. Halen Muğla Üniversitesi Sosyal Bilimler Enstitüsü, Arkeoloji Anabilim Dalı'nca, "Karia Bölgesi Kültür Envanterinin Çıkarılması" ve "Karia Dip Tarihi" projeleri çerçevesinde yüzey araştırmaları ve kazı yapılmaktadır. Yerleşme 1970 yılından beri kaçak kazılarla yağmalanmakta olup çıkarılan çanak çömleğin tüme yakın kısmı tek bir alıcı tarafından toplanmıştır. Bu sayede dağılmadan toplanabilen bu koleksiyon 2001 yılında Sadret Hanım Müzesi tarafından satın alınmıştır. Halen müzelerde ve özel koleksiyonda bulunan Damlıboğaz buluntusu çanak çömlekler, dünyanın en zengin koleksiyonlarından biri olarak kabul edilmektedir. MÖ 3. binyıla tarihlenen koleksiyonda gaga ağızlı testiler, kulplu çömlek ve iki kulplu tankartlar bulunmaktadır. Günümüzde Damlıboğaz Köyü'nün yaslandığı 150 – 160 metre yükseklikteki Kale Tepesi, Hydai'nin akropolisidir. Akropolisi saran, "halka sur" tarzındaki sur kuru duvar tekniği kullanılarak, toplama taşların yüzeyleri düzeltilmeden ve 3,3 – 3,5 metre kalınlıkta yapılmıştır. Sur boyunca, bir kule olduğunu işaret eden herhangi bir kanıt yoktur. Sub - Geometrik Dönem çanak çömleğine dayanılarak MÖ 7. yüzyılda inşa edildiği ileri sürülmektedir. Surların iç kısmında anakayaya oyulmuş, gömüt ve işlik olduğu düşünülen kaya döşemeleri dışında fazla bir kalıntı günümüze kalmamıştır. Kentte, Apollon ve Artemis'e, "atadan kalma tanırlar" (ya da "ataların tanrıları" "προγονικοι φεοι") olarak tapınılmıştır. Bu iki tanrı adına akropolisde inşa edilen tapınak bu özelliğiyle Olympos'taki tapınağa benzemektedir. Etrafı duvarla çevrili olup giriş güneydoğudan verilmiştir. Hydai'nin, MÖ 2. yüzyıldan itibaren sikke basmaya başladığı bilinmektedir. Hydai sikkeleri, önyüzde karşılıklı iki, arka yüze tek olarak betimlenmiş boğa protomesi ile ayırt edilirler. Kaçak kazılarla tahrip olan Mezar 1 olarak adlandırılan oygu-oda tarzı mezarda, girişin ardından gelen 1 metre genişlikte bir koridor, koridorun her iki yanında platformlar ve platformların üzerinde kayrak taşından ölü yatakları bulunmaktadır. Bunlar yan yana konulmuş üç taştan oluşmaktadır. Koridorun bitimindeki oda 7,5 x 5,2 x 5,5 metre boyutlarındadır. Oda içinde 20 gömü bulunmaktadır. Farklı dönemlerde ölülerin yatırılış biçiminin farklı olduğu görülmektedir. Bir kısım gömü, yüzü koridora gelecek şekilde, bir kısmı da tersine duvar tarafına gelecek şekilde yatırılmıştır. Gömütlerde az sayıda Geç Geometrik Dönem çanak çömleği yanı sıra bir kadeh ve bronz bir fibula bulunmuştur. Mezar 1'in beş metre uzağındaki Mezar 2 doğu-batı doğrultudadır. Yapı olarak Mezar 1'le benzer özellikleri gösterir. Güneydeki platform üzerinde pişmiş topraktan bir lahit yer almaktadır. Bir tekne ve üzerine yerleşik kapaktan oluşmaktadır. Boyutları 0,63 x 0,48 metredir. Dipteki oda 8 x 5,5 metre boyutlarındadır ve kayaya oyulmuştur. Gömüt armağanı olarak