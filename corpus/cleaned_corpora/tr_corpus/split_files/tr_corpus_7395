şekilde Arelate'ye hareket ederek kuşatan Konstantin'e karşı savunacak durumda değildi. Maximian, Massilia 'ya kaçmaya çalıştı ancak yeniden yakalandı, esir edildi ve görevden alındı. Her ne kadar imparatorluk haklarından mahrum bırakılmış olsa da, Maximian, Konstantin'e karşı isyanı için bir özür aldı ve kendi sarayında oturma izni verildi. Maximian, Konstantin'e karşı düzenlenen bir komplo sonucu öldü. Kızı Fausta'yı komplonun içine sokmaya çalıştıysa da, Fausta kocasına karşı planlananları açığa çıkarmaya karar verdi ve böylece komplo ortaya çıkarıldı. Maximian suikastla suçlanınca aynı yılın Temmuz ayında kendini asarak intihar etti. Hem kendisinin hem de diğer imparatorların kazandığı zaferler nedeniyle Maximian,"Germanicus Maximus V" (287 ve 288, 293 ve 301 olmak üzere iki kez), "Sarmaticus Maximus III" (289, 294 ve 300), "Armeniacus Maximus" (298), "Medicus Maximus" (298), "Adiabenicus Maximus" (298), "Persicus Maximus II" (295 and 298), "Carpicus Maximus" (297), "Britannicus Maximus" (297), unvanlarını aldı. Maximian, aynı zamanda 287, 288, 290, 293, 297, 299, 303, 304 ve 307 yıllarında olmak üzere dokuz kez Konsül seçilmiştir. Maximian, Eutropia ile evlendi ve birlikteliklerinden Maxentius (Batı Sezar'ı ve sonradan isyancı) ve Fausta (I. Konstantin'in karısı) doğdular. Maximian'ın aynı zamanda Theodora adında (Constantius Chlorus'un karısı) bir üvey kızı vardı. Maruf, Korgun Maruf, Çankırı ilinin Korgun ilçesine bağlı bir köydür. Köyün soyu Oğuzların "Kayı boyu"na bağlı olduğu bilinmektedir. Çankırı iline 32, Korgun ilçesine 12 km. uzaklıktadır. Yüzölçümü açısından Çankırı'daki en büyük köydür. Bozkır, kısa orman ağaçları yer almaktadır. DVB-S DVB-S, DVB'nin uydu iletişim standardı. Şu anda 2. neslindedir (DVB-S2). 1993-1997 yılları arasında test edilmiş olan sistem ilk kez Galaxy adlı şirket tarafından kullanılmıştır. Sülün Osman Osman Ziya Sülün (1923 - 1984) "Sülün Osman" olarak bilinen ünlü dolandırıcı. Osman Ziya Sülün, 1923'te İstanbul'da doğdu. Adını duyurduğu ilk "işini" 1948 yılında Fatih'te yeni tuttuğu evin sahibini dolandırarak yaptı. 1950 ve 60'lı yıllardaki "işleriyle" ün kazanan "Sülün Osman", tramvay, Galata Kulesi, kent meydanlarındaki saatler, şehir hatları vapurları gibi kamu mallarını saf vatandaşlara 'satarak' ya da 'kiraya vererek' efsane haline geldi. Bu olaylar Kemal Sunal'ın filmlerine de konu olmuştur. Osman Sülün, 20 Nisan 1962’de hapisteyken 'Alınteri ile Yaşamak' konulu konferans verdiği söylenmektedir. Hayatı ve dolandırıcılıkları birçok filme konu olan Sülün Osman, kitapta geçen bir sözün manevi duygularını rencide ettiği gerekçesi ile Aziz Nesin'e dava açmıştır. Galata Köprüsü'nü satmak üzereyken tesadüfen yakalandı. Ölümüyle ilgili kesin bilgi olmamakla birlikte, polisin tahminlerine göre 1984'te Beyoğlu'nda sürekli kaldığı otelde kalp krizinden öldü ve kimlik taşımadığı için kimsesizler mezarlığına gömüldü. Mahmutlar, Alanya Mahmutlar, Antalya ilinin Alanya ilçesine, bağlı bir mahalledir. 12 Kasım 2012'de TBMM'de kabul edilen 6360 sayılı kanun ile mahalle olmuştur. Alanya'nın, ilk belde belediyesidir. Belde sınırları içerisinde Leartes Antik Kenti ve Naula Antik Kenti bulunmaktadır. Herhangi bir bilgi yoktur. Antalya'ya 150 km, Alanya'ya 8 km mesafede bulunmaktadır. Çinçillagiller Çinçillagiller (), kemiriciler takımının, Hystricomorpha alt takımından bir familya. Familya, üç cinsi ve altı türü kapsar ki bunlardan en bilineni, ev ve kürk hayvanı olan çinçilladır. Çinçillaların ana vatanı Güney Amerika'nın batı ve güneyidir. Dağılım bölgesi Güney Peru, Bolivya, Arjantin ve Şili'yi kapsar. Çinçillalar, ince vücutları ve kalın, yumuşak postları ile karakterize olmuş orta büyüklükte kemiricilerdir. Alt kısımda açık renk olan postu, boz ya da boz-kahverengindedir. Kafası büyük, çene yapısı geniş, gözleri büyük ve kulakları uzuncadır. Ön bacakları kısa, ön ayakları dört parmaklıdır. Arka bacakları belirgin olarak daha uzun olup, üç (ova viskaçası) ya da dört (dağ viskaçası ve çinçilla) parmakla son bulur. Kuyruk uzun ve gürdür. Bu hayvanlar 23 ile 65 cm kadar boya ulaşırlar ve kuyruk uzunluğu 8 ile 40 cm kadardır. Ağırlıkları 500 gram ile 8 kg arasında değişir. Çinçillalar ve dağ viskaçaları dağlık bölge sakinleri olurken, ova viskaçalarının yaşam alanları otluk ovalardır. Tüm türler daha çok gece faal olup, yuvaları mağaralar, kaya yarıkları ya da kendileri tarafından yapılan kovuklardır. Tüm türler, sayıları az miktarda üyeyle, birkaç yüz üyeye kadar değişen, gruplar halinde beraber yaşarlar. Tüm türler otoburdur. Çinçillaların ev hayvanı ve kürk hayvanı olarak kullanımı çok yaygındır ve çiftliklerde bulundurulurlar. Buna karşın vahşi hayattaki konumları endişe vericidir. Yaşam alanlarının tahribatı ve avlanmaları, tüm türlerin mevcudiyetini tehdit ederken, kısa kuyruklu çinçilla ciddi tehlikededir. Çinçillagiller üç cinsin altında toplanmış altı türe ayrılmıştır. Çinçillalar ve dağ viskaçaları bazen "Chinchillinae" alt familyasında birleşirken buna karşın ova viskaçası ("Lagostominae") olarak geçer. Çinçilla Çinçilla ("Chinchilla"), çinçillagiller familyasının bir cinsi olan kemirgenlerdir. Kökeni aslen Güney Amerika olup, önceleri mavimsi boz postu yüzünden avlanmış ve neredeyse nesli tükenme aşamasına varmıştır. Bugün de ev ve kürk hayvanı olarak kullanılmaktadırlar. Çinçilla'nın, bu soğuk iklim tavşanının kürkü, santimetrekaresinde 25.000 adet kılla hayvanlar arasında en sıkı kürk şampiyonudur.Karşılaştırma yapmanız açısından 25 yaşında bir erkekte 600 adet/cm² saç olduğunu hatırlatalım. Bu inanılmaz yoğunlukta, her bir folikülünde 60-80 adet kıl-saç bulunan kürk iki katmandan oluşur. Birinci katmandaki kısa tüyümsü, yünümsü kılların kalınlığı sadece 12-16 mikron, ikinci tabaka kılların kalınlığı 24-28 mikron,uzunluğu ise 4–8 mm'dir. Bu kadar yoğun kürkün içinde diğer hayvanlarda yaşayan hiçbir asalak, parazit yaşayamaz. Çinçilla'da, deri altında ne ter ne de yağ bezleri bulunur. Hayvan suya düştüğünde hemen ıslanır ve o kadar ağırlaşır ki su yüzeyinde kalamaz, batar. Nemlenmiş Çinçilla kürkünü kurutmak ve tüyleri kabartmak için volkanik kül ve çok küçük, mikronik tozlar kullanılır. Tabak Tabak (eÅŸya) Tabak, (Farsça: تابک، تابه) yiyecek servis etmeye ya da içinden yemek yemeye yarayan geniş, hafif çukurca kaplara verilen genel addır. Tabaklar genellikle porselen ve kumlu taş gibi seramik materyallerden yapılır. Bunların yanı sıra cam ve plastik çeşitler de bulunur. Daha nadir olarak tahta ya da oyulmuş taşlar da kullanılır. Son dönemlerde tüketimi oldukça artan tek kullanımlık tabaklar kâğıttan ya da ince plastiklerden yapılmaktadır. Yemek kültüründe her yemek için kullanılacak tabağın boyutu farklılık gösterir. Fincan tabağından, yağ tabağına, pasta tabaklarına, yemek tabaklarına ve servis tabaklarına doğru boyutlar giderek artar. Pek çok tabak günlük kullanımdan çok dekoratif amaçla da kullanılır. Laura Pausini Laura Pausini (doğum: 16 Mayıs 1974), Kariyerine 1987'de yayınladığı ilk albümü “I Sogni Di Laura” ile başlayan ve 1993'te katıldığı Sanremo Muzik Festivalinde ("La solitudine" şarkısı ile) kazandığı birincilik sonrası başlayan müzikal kariyerinde toplam 30 milyon albüm satışı gerçekleştiren ve bir de Grammy Ödülleri kazanan ilk İtalyan kadın şarkıcıdır. Şarkılarını Latin pop, soft rock, pop tarzında söyleyen İtalya'nın popüler şarkıcısı İtalyanca, İspanyolca, İngilizce, Fransızca ve Portekizce şarkılar yapmaktadır. 1974’te İtalya’da doğan Laura Pausini, müzisyen olan babasının da desteğiyle küçük yaşta müzikle ilgilenmeye başladı. 8 yaşındayken babasının sahne aldığı mekanlarda ona sesiyle eşlik eden küçük Laura, 13 yaşındayken babasının prodüktörlüğünde kaydedilen “I sogni di Laura” albümüyle profesyonelliğe adımını attı. Albüm, tamamen eldeki imkânlarlarla hazırlanmıştı. Dolayısıyla ses getirmesi beklenemezdi. Laura’ya esas başarıyı 1993'te katıldığı ve “La Solitudine” adlı parçayı seslendirdiği Sanremo Müzik Festivali getirdi. Yarışmada birinci olan sanatçı, hemen Warner Bros İtalya’nın ilgisini çekti ve ardından gelen plak anlaşmasıyla ilk albümü Laura Pausini’yi 1993'te müzik dünyasına tanıttı. Albüm, İtalya'da olduğu kadar Fransa ve Hollanda’da da başarlı oldu. İkinci albüm “Laura” 1994’te müzik marketlerin raflarında yerini aldı. Bu albümün başarısı da ilkini aratmadı ve bu sayede plak şirketi Laura’ya şarkılarını İspanyolca seslendirmesi için teklifte bulundu. Böylece, 1994’te ilk iki albümden seçilen 10 şarkının İspanyolca versiyonlarından oluşan bir albüm hazırlandı. Laura Pausini’nin şöhreti İspanyolca’nın hüküm sürdüğü ülkelerin tamamını etkisi altına almaya başlamıştı. O tarihten itibaren sanatçı, çıkardığı albümlerin İspanyolca versiyonlarını da kaydetmeyi ihmal etmedi. Daha sonrasında bazı şarkılarını İngilizce, Portekizce ve Fransızca olarak da seslendirdi. Sanatçının ilk İngilizce şarkı denemesi, hit parçası “La Solitudine”ye geldi. 1995’te “The Loneliness” adıyla İngilizce olarak kaydedilen şarkı beklenen ilgiyi görmedi. O zaman dek Amerika’da sesini duyuramamış olan Laura, 1999’da baş rollerini Kevin Costner ve Paul Newman’ın paylaştığı Message in a Bottle filminin soundtrack’inde Richard Marx’la birlikte “One More Time”ı seslendirdi. Aynı sene, Luciano Pavarotti sanatçıyı her yıl düzenlenen “Pavarotti and Friends” konserine davet etti ve ikili birlikte bir aria seslendirdi. Pavarotti ve Laura, aynı konser için 2003’te tekrar bir araya geleceklerdi. Laura, 2000 senesinde ayrıca bir diğer soundtrack çalışması olan Pokémon 2000: The Power of One için “The Extra Mile” isimli parçayı kaydetti. 2002’de ünlü prodüktörler Parick Leonard ve John Shanks’ın yardımlarıyla ilk İngilizce albümünü çıkartan sanatçı, bu albümden çıkan ilk single’ı “Surrender” ile Billboard dans listesinde 1 numaraya çıkmayı başardı. 2004’te çıkan “Resta In Ascolto” albümünün İspanyolca versiyonu Latin Grammy Ödülleri’ne aday gösterildi.Sonra ise La Madrastra adlı bir filmin şarkısını söyledi.2005’te Latin Grammy, 2006’da ise Grammy Ödülü alan sanatçı, bu başarıyı elde eden ilk İtalyan kadın sanatçı oldu. 15 senelik kariyerinde 35 milyonluk satış rakamı ve 170 platin plak sığdıran sanatçı, son olarak “Io Canto” adını verdiği albümle hayranlarını bir kez daha sevindirdi. Dünya çapında 2 milyondan fazla kopyası satılan albümün İspanyolca versiyonu bir kez daha Latin Grammy Ödülü’ne layık görüldü. Pausini, bu ödülü ünlü İtalyan tenor Luciano Pavarotti’ye adayarak merhum sanatçıya duyduğu saygıyı bir kez daha dile getirdi. Theodora Anna Dukena Selvo Teodora Anna Dukena Selvo (Yunanca: " Θεοδώρα Άννα Δούκαινα", 1058 - 1083) Bizans İmparatoru X. Konstantin Dukas ve ikinci karısı Eudokia Makrembolitissa'nın kızı, Bizans prensesidir. 1075 yılında Venedik doçesi Domenico Selvo ile evlenmiş 1083 yılında yaşamını yitirene dek onunla birlikte yaşamıştır. Teodroa, Domenico Selvo'yla Konstantinopolis'te 1075 yılında devlet töreni ile evlendi ve erkek kardeşi tarafından İmparatorluk Tacı ile taçlandırıldı. Prenses Toedora giderken beraberinde kalabalık bir de heyet götürmüştür. Başta çatal, bıçak, peçete, el yıkama gibi alışkanlıkları olmak üzere Avrupa'nın çok yabancı olduğu pek çok davranışı ona kibirli sıfatı kazandırdı. Kötü bir hastalık nedeni ile yaşamını yitirince toplum bunu ölçüsüz yaşam biçimi nedeniyle Tanrı'nın bir cezası olarak değerlendirdi. Ostia Fayans Fayans adını İtalya'nın seramikleri ile ünlü olanşehri Faenza'dan almıştır. Kil, kaolin, kuvars, feldspat ve kalker gibi maddelerin çeşitli oranlarda karışımından oluşur. Eski Krallık Öncesi Mısır'da en eski fayans buluntular vardır. İlk fayans doğu ülkelerinde 7. yüzyıldan itibaren bilinmektedir. Bu sır Araplar aracılığıyla Sicilya'ya ve İspanya'ya geçti. Daha sonra bu bölgelerden İtalya ve Fransa doğru ilerleme gösterdi. Kil, kaolin, kuvars, feldspat ve kalker benzeri maddeler belirli oranlarda karıştırıkarak özel kalıplarda sıkıştırılır. Sıkıştırılarak şekillendirme işlemi sonrasında 900 °C'nin üzerinde bir sıcaklıkta pişirilir. Daha sonra sırlama işlemi yapılır. 1100 °C civarında tekrar pişirilir. Bu şekilde bir yüzü sırlı diğer yüzü gözenekli bir yapı elde edilir. Banyo mutfak gibi ıslak zeminlerde duvar ve tezgâhları kaplama gereci olarak kullanılır. Kare ve dikdörtegen çeşitleri vardır. TS 202'ye göre 150*150*5,5 mm yada150*50*5,5 mmdir Döşeme yerlerine göre sınıflandırılırlar. Eutropia (İmparatoriçe) Eutropia,4. Yüzyıl başlarında Roma İmparatorluğu'nu yönetmiş olan Konstantin hanedanı mensubu aynı ada sahip iki kadın. Birinici Eutropia (ö. 325'den sonra), Suriye kökenli olup, Roma İmparatoru Maximian'ın karısıdır. Maxentius ve Fausta adında iki çocukları olmuştur ve bir ihtimale göre büyük kızı Theodora önceki bir evliliğindendir. İkinci Eutropia (ö. 350), İmparator Constantius Chlorus ve Flavia Maximiana Theodora'nın kızıdır ve bu sebeple İmparator I. Konstantin'in üvey kız kardeşidir. 336 yılında Konsül'lük yapmış olan Virius Nepotianus'la evlenmiştir ve ona Nepotianus adında, 350'de Magnentius'un kendini imparator ilan etmesi üzerine sonradan kısa ömürlü bir isyancı olacak olan bir oğul vermiştir; 350 yılı Haziran ayı başlarındaki yirmi-sekiz günlük bir süreden sonra Nepotianus öldürülmüş ve bu belki de Eutropia'nın Magnentius'un "magister officiorum"u Marcellinus'un emriyle öldürülmesine neden olmuştur. Flavia Maximiana Theodora Flavia Maximiana Theodora, Theodora olarak da bilinen Roma İmparatoru Maximian'ın üvey kızı. Gerçek babası Afanius Hannibalianus'tur ve annesi Eutropia sonradan imparator Maximian'la evlenmiştir. Theodora'ın babası 292 yılında Konsül ve imparator Diocletian döneminde Praefectus praetorio'idir. Theodora 293'de, politik konumunu yükseltmek için ilk karısı Helena'dan boşanan Flavius Valerius Julius Constantius'la ( sonradan Constantius Chlorus olarak adlandırılır) evlendi. Çiftin altı çocuğu oldu; Panda (anlam ayrımı) Damar, Murgul Damar, Artvin ilinin Murgul ilçesine bağlı bir köydür. Eski adı Zansul'dur. Köyün merkezi Murgul kasabasına 11 km uzaklıktadır. Bugün Damar adını taşıyan köyün bilinen en eski adı Zansul’dur. Bu ad Gürcüce kaynaklarda Zansuli (ზანსული) ya da Dzansuli (ძანსული) olarak geçer ve Türkçeye Gürcüceden girmiştir. Bununla birlikte bu yer adının anlamına ilişkin kaynaklarda bilgi mevcut değildir. Zansuli Osmanlıca kaynaklarda da Gürcücesine yakın biçimde yine Zansul (زانسول) olarak yazılıyordu. Bölgenin Rusların eline geçmesinden sonra, 1886'da yapılan nüfus sayımında köyün adı Dzansuli (Дзансули) olarak yazılmıştır. Köyün adı, 1925’te Damar olarak değiştirildiği halde, 1933 yılında Dahiliye Vekaleti’nin yayımladığı "Köylerimiz" adlı kitapta Zanzul olarak verilmiştir. Tarihsel Klarceti bölgesinde yer alan Zansuli’nin kuruluşuna dair bilgi yoktur. Köyde tarihsel bir yapı kalıntısı da bulunmadığı için köyün eski tarihine ilişkin bir tahminde bulunmak mümkün değildir. Zansuli Gürcü atabeglerin yönettiği Samtshe-Saatabago altındayken 16. yüzyılda Osmanlıların eline geçen Tao-Klarceti bölgesinde yer alıyordu. Uzun süre Osmanlı yönetimi altında kalan köyü 1877-1878 Osmanlı-Rus Savaşı’nda Ruslar ele geçirdi. 1886 Rus kayıtlarına göre Zansuli’de 70 hanede 449 kişi yaşıyordu. Burada yaşayanların tümü Gürcü olarak kaydedilmiştir. Büyükçe bir köy olan Zansuli bu tarihte "Cimşereti", "Satsoblieti", "Mekveleti", "Sakmeleti", "Hahvileti", "Mere" ve "Çubuna" mahallelerinden oluşuyordu. 1907 tarihli Rus kayıtlarına göre köyde 286 Müslüman Gürcü yaşıyordu. 1910 yılında Zansuli Artvin sancağının ("okrug") Artvin kazasına ("uçastok") bağlıydı. Köyün nüfusunun azalması 93 Harbi’nden sonra Rusya yönetimi altında kalan Müslüman Gürcülerin önemli kısmının Türkiye’nin batısına doğru göç etmesiyle ilişkili olabilir. I. Dünya Savaşı’nın sonlarına doğru Rus ordusunun bölgeden çekilmesinin ardından Zansuli, 1918-21 arasında bağımsız Gürcistan'ın sınırları içinde yer aldı. 1921’de, Kızıl Ordu'nun Gürcistan'ı işgali sırasında, Zansuli'nin de içinde yer aldığı bölgeyi Türkiye fiilen ele geçirdi. 16 Mart 1921'de imzalanan Moskova Antlaşması'yla Zansuli'nin de bağlı olduğu Artvin ve Ardahan Türkiye'ye bırakıldı. 1922 nüfus cetveline göre Borçka kazasının Murgul nahiyesine bağlı köyde 30 hanede 169 kişi yaşıyordu. Köyün adı 1925’te Damar olarak değiştirildi. Ertesi yılki nüfus tahririne göre köyün nüfusu iyice azalmıştı; 6 hanede 28 kişi yaşıyordu ve Zansul (Damar) Murgul nahiyesinin merkeziydi. Sonradan belediye statüsü alarak beldeye dönüşen kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, ilçe merkezine 11 km uzaklıktadır. Güveç Güveç, yemek pişirmekte kullanılan geniş ağızlı özel toprak kap ve Türk mutfağında bu kap içinde pişirilen yemeklerin genel adı. Türk mutfağında birçok güveç çeşidi vardır. Sebzeli ve etli güveçlerin yanı sıra karides güveç gibi deniz ürünlerinden oluşan bir güveç, ayrıca güveç pilavı ve yine güveç içerisinde pişirilen piti gibi yemekler bulunmaktadır. Özellikle Kayseri, Sivas, Çorum, Kütahya (Gediz), Aydın, Afyon, Konya, Balıkesir (Bigadiç) ve Beypazarı bölgelerinde güveç yemekleri yaygındır. Güveç yemekleri Balkan ülkeleri mutfaklarında da yaygındır. Örneğin Yunan mutfağında "giouvetsi" adını alır. Bazı güveç türleri: Fausta Fausta Flavia Maxima, (289-326), Roma İmparatoru Maximianus'un kızı ve Roma imparatoriçesi. Tetrarşi'nin kontrolünü elinde tutabilmek için gerekli olan müttefiklik ilişkisini güçlendirmek amacıyla Maximianus onu 307 yılında I. Konstantin ile evlendirdi. Konstantin ve Fausta 293 yılından beri nişanlıydı. Fausta, babasının devrilmesinin bir parçası oldu. 310 yılında Maximian, Constantine'e karşı planlanan bir komplo sonucu öldü. Kızı Fausta'yı da bu plana dahil etmek istediyse de o, kocasına karşı düzenlenen bu komployu ortaya çıkarmaya karar verdi ve böylelikle plan ortaya çıkmış oldu. Komploda parmağı olduğu iddiaları üzerine aynı yılın Temmuz ayında kendini asarak intihar etti. İmparatoriçe Fausta, Constantine'den çok itibar gördü ve bunun bir göstergesi olarak daha önce "Nobilissima Femina" unvanı taşıyan İmparatoriçeyi 323 yılında "Augusta" ilan etti. Her nedense, Fausta üç yıl sonra Konstantin tarafından ölüme mahkûm edildi. Gerçek neden belirsiz olmakla birlikte Fausta, Konstantin tarafından 326 yılında Minervina ile yapmış olduğu ilk evliliğinden olan büyük oğlu Crispus'un idamından hemen sonra ölüme mahkûm edilmiştir. Antik kaynaklara göre Fausta, Crispus'u kendisine tecavüz etmekle suçlamış ancak iddialarının yalan olduğu ortaya çıkınca idam edilmiştir. Günümüz yorumcuları genellikle tecavüz iddialarını reddetme taraftarıdırlar ve tam olarak ne olduğunun başka bir açıklaması olduğunu düşünürler. Sık sık aslında Fausta'nın Konstantin'in halefi olmak için kendi oğullarına tehlikeli bir rakip olabilecek Crispus'u ortadan kaldırmak istemiş olabileceği konusu tartışılır. İmparator karısı hakkında Damnatio Memoriae emri vermiştir. Oldukça anlamlı olarak oğulları bu emri geri almamışlardır. Oğulları Roma İmparatoru olmuşlardır: II. Constantinus 337 - 340 arası, II. Constantius 337 - 361 arası ve Constans 337 - 350 arası saltanat sürmüştür. Aynı zamanda Constantina, Helena ve Fausta adında üç kızı vardır. Bunlardan Constantina, önce kuzeni Hannibalianus ve ardından da Constantius Gallus ile, Helena ise imparator Julian ile evlenmişlerdir. J.W. Drijvers, 'Flavia Maxima Fausta: Some Remarks', "Historia" 41 (1992) 500- 506, D. Woods, ‘On the Death of the Empress Fausta’ (İmparatoriçe Fausta'nın ölümü üzerine), "Greece & Rome" (Yunanistan & Roma) 45 (1998), 70-86, Tigrinya dili Tigrinya dili, merkezi Eritre'de ve Etiyopya'da Tigrinya halkı tarafından konuşulan bir Sami dili. Yaklaşık 6,7 milyon kişi tarafından konuşulur. Tigrinya, Etiyoypa'nın Tigray bölgesinde konuşulmakla beraber Eritre'de de resmi dildir. İsrail'de yaşayan Etiyopya kökenli Museviler olan Beta İsrail tarafından da konuşulur. Tigrinya, Geez yazısı ile yazılır. İlk yazılı örnekleri Etiyopya'nın güney bölgesinde bulunmuştur ve 13.yy'dan kalma yerel kanun metinleridir. Nemrut Gölü Nemrut Gölü, dünyanın ikinci, Türkiye'nin en büyük krater gölü olup, adını MÖ 2100'de yaşamış Babil Hükümdarı Nemrut'tan almıştır. Nemrut Gölü, Van Gölü havzasının batısında, Bitlis ilinin Tatvan, Ahlat ve Güroymak ilçeleri arasında yer almaktadır. Nemrut'ta patlamalar sonucunda oluşan kraterin ağız genişliği 48 km, taban genişliği 36 km² dir. Nemrut kalderasında deniz seviyesinde 2.247 m yükseklikteki krater alanı içinde ikisi büyük toplam 5 tane göl bulunmaktadır. Derinliği ortalama 100 m ve en derin noktası 155 m'dir. Göl çevresindeki sıcak sular ve kaplıcalar volkanik faaliyetlerin son izleridir. Kar ve kaynak sularıyla beslenen ve yer yer derinleşen Nemrut Gölünün suları soğuk ve tatlıdır. Su örneklerinin analizi berrak, renksiz, kokusuz ve normal içme suyu lezzetinde olduğunu göstermiştir. Suyu, radyoaktivite açısından, normal sınırlardadır. pH asitlik derecesi 7.4 ile hafif alkalidir. Nitoplankton bakımından oldukça zengin olan Nemrut Gölü’nde 1986 yılında az sayıda bırakılan aynalı sazan balığı, kısa sürede çoğalmış ve balıkçılık yapılabilecek seviyeye gelmiştir. Burada farklı bölgelere ait bitkilerin bir arada yaşamaya devam etmesi, göl seviyelerinin hemen hemen sabit kalması, yağış ve buharlaşma dengesinin kurulmuş olması, buranın bir mikroklimaya sahip olduğunu göstermektedir. Nemrut kraterinin oluşumunun Pliyosen jeolojik döneminde Doğu Anadolu’da tektonik sıkışmaya bağlı olarak gelişen bir genişleme çatlağı ile başladığı sanılmaktadır. Doğu Anadolu’nun jeolojik geçmişi incelendiğinde, önceleri Van Gölü havzası ile Muş havzasının birleşik olduğu anlaşılır. Yanardağın akıntılarıyla oluşan 1.760 m rakımlı Rahva düzüyle bu havzaların birbirinden ayrılması ve Van Gölü’nün bugünkü haline gelmesi, Nemrut Dağı’nın volkanizması sonucu olmuştur. Nemrut’un oluşum süreci boyunca yaklaşık olarak 210 km³ civarında volkanik maddeyi çevresine püskürttüğü hesaplanmaktadır. Nemrut yanardağından ilk patlama ile çıkan toplam madde yaklaşık 110 km³ olup, yakın çevreye çökelmiştir. Çıkan lav miktarı ise yaklaşık 30 km³ kadardır. Zamanla çıkan lavlar bacanın kenarında birikerek, koninin yüksekliğini 4.000 m’nin üzerine çıkartmıştır. Bu arada yükseklik kazanan bacanın tıkanmasıyla uzun bir sükûnet devresine giren yanardağda gaz ve erimiş magma tabakası iyice sıkışmış ve sonunda büyük bir basınçla patlamıştır. Ayrıca ışınsal ve dairesel yarıklar genişleyerek zayıflayan bacanın üst kısmı çökmüş ve bugünkü kaldera meydana gelmiştir.Yaklaşık 40 kmlik bir yüzölçüme sahip Nemrut Kalderası, Türkiye'nin volkanizma faaliyetleri açısından, en karakteristik ve en orijinal yeryüzü şekillerinden birisidir. Nemrut Kalderası tabanının batı yarısı göl ile kaplıdır. Zirvede ikisi devamlı, üçü mevsimlik olmak üzere beş göl bulunmaktadır. Nemrut göllerinin en büyük olanı yarım ay şeklindeki Nemrut Gölü’dür. Bu gölün ortalama derinliği 100 m civarındadır. Gölün kuzey batı kenarındaki bir noktada 155 m. derinlik ölçülmüştür. Nemrut Gölü'nün görünür bir dışa akışı yoktur. Nemrut Dağı'nın kraterinin orta kısmı, obsidiyen lâvları ile tüfler tarafından işgal edilmektedir. Kaldera oluşumu sırasında oluşan Nemrut volkanına ilişkin piroklastitler çok geniş alanlar kaplar. Geri düşme ve ignimbirit akıntılarından oluşmaktadırlar. Yaklaşık 4.189 km²'lik bir alanı örterler. Kuzeyde ve güneyde yayılım gösterir. Ahlat taşı olarak da bilinen trakitik bileşimdeki koyu kahveden siyaha kadar değişen renklerdeki ignimbiritler güneyde Bitlis vadisi içinden bazaltların üzerinden akmıştır. Kaldera oluşumu ile ilgili bu püskürmeler olasılıkla 90.000 ile 30.000 yıl öncesi bir zaman aralığında meydana gelmiştir . Kaldera sonrası faaliyet kaldera içinde ve kuzeydeki kırık zonu üzerinde görülmekte olup, üç aşamada gerçekleşmiştir. 30-12 bin yıl arasında kaldera içinde komenditik lav akıntıları ve domlar oluşmuştur. Kaldera içinde 10 adet maar bulunmaktadır. Volkanik malzeme; cüruf, sünger taşı ve obsidiyenden oluşmaktadır. Yöredeki kayaçlar incelendiğinde, bazalt, andezit ve trakitlerden oluşan akışkan türleri ile kül, tüf, pomza ve ignimbirit gibi volkanik yağış ile oluşan kayaçlardan meydana geldiği görülür. Ergin Keleş Ergin Keleş (d. 1 Ocak 1987, Arsin), Türk futbolcudur. Forvet pozisyonunda görev almakta olup, 1. Lig ekiplerinden Akhisar Belediyespor'da oynamaktadır. Ergin, 1987 yılında bir arefe gecesi Arsin'de doğdu. Doğduğu hastanenin başhekimi kendisine "Arif" ismini vermişse de bu isim dedesi tarafından Ergin olarak değiştirildi. Ergin, futbola dokuz yaşındayken Trabzonspor'un altyapı seçmelerine katılıp takıma alınmasıyla başladı. 2003 yılında Trabzon Lisesi'nde okurken "Dünya Liselerarası Futbol Şampiyonası"'nda hem şampiyonluk sevinci yaşadı hem de 10 golle gol kralı oldu. Yıllarca kulübün çeşitli yaş kategorilerinde oynadıktan sonra Şenol Güneş döneminde A takıma yükseldi. Takımının 2005-06 sezonu öncesindeki İsviçre kampı kadrosuna da dahil edilmesine rağmen, yönetimin kendisine diğer altyapı oyuncularına olduğu gibi yıllık 100 milyar lira ve iki yılı opsiyonlu beş yıllık sözleşme teklifini kabul etmedi. Ergin, üç yılda ısrar etmesi ve parasal konulardaki anlaşmazlıklar nedeniyle kamp kadrosundan çıkartıldı ve kendisiyle beş yıllık mukavele imzalanarak İkinci Lig'deki Akçaabat Sebatspor'a kiralandı. Akçaabat'ta pek iç açıcı performans sergileyememesine rağmen teknik direktör Vahid Halilhodziç tarafından devre arasında Trabzonspor'un Antalya kampına alındı. Genç futbolcu Trabzon'da ilk lig maçına 4-2 kaybedilen 22 Ocak 2006 tarihli Kayserispor karşılaşmasında sonradan oyuna girerek çıktı. İki hafta sonraki Malatyaspor maçının son dakikalarında Ali Güzeldal'a yaptığı asistle takımının bu maçta galip gelmesinde büyük rol oynadı. O sezon takımıyla ligde sadece üç maça çıkabilen Ergin, ertesi sezon bir yıllığına Sakaryaspor'a kiralandı. Sezon sonunda Sakaryaspor ligi 22 puanla sonuncu bitirip küme düşerken, Ergin 19 maça çıkıp 2 gol atabildi. Bu gollerden birini de eski kulübü Trabzonspor'a karşı oynanılan ve 5-2 kaybedilen 29. haftadaki maçta kaydetti. Genç futbolcu, kiralık sözleşmesi sona erince 2007-08 sezonu başında tekrar Trabzonspor'a geri döndü. Sezon boyunca çoğu maçlara sonradan oyuna girerek çıkarken, ligin son haftalarında dönemin teknik direktörü Ersun Yanal tarafından ilk 11'de oynatıldı. 26 Nisan 2008 tarihli Gaziantepspor maçında bordo mavili forma altındaki ilk ve tek golünü attı. Ertesi sezon gönderilmesine kesin gözüyle bakılırken, yine takımda kaldı. Ancak forvet hattındaki bolluk nedeniyle ligin ilk yarısında hiçbir maçta forma giyemedi. Sadece Türkiye Kupası'nda Antalyaspor'la oynanan maçta forma giyen Ergin, Antalya kampından sonra kulüp tarafından kendisine takım bulması istendi. Adı birçok takımla anılan genç futbolcu, 2 Şubat 2009'da İkinci Lig ekiplerinden Manisaspor ile 2,5 yıllık sözleşme imzaladı. İlk lig maçına 8 Şubat 2009 tarihinde Kardemir Karabükspor'la oynanılan ve 6-3 kaybedilen maçta çıkan Ergin, bu maçta ilk golünü de attı. Lig sonunda Manisaspor 64 puanla ligi şampiyon bitirirken, genç futbolcu 9 maçta 2 gol atabildi. 2009-10 sezonuna iyi bir başlangıç yapan Ergin, 4. haftadaki Fenerbahçe maçının 86. dakikasında takımının beraberlik golünü atmasına rağmen son dakikalarda yenilen golle "Tarzan"'ın mağlubiyeti engelleyemedi. Ligin 11. haftasında Gençlerbirliği ile oynanılan ve 2-0 kazanılan maçın 40. saniyesinde kaydettiği golle o sezonun en erken dördüncü golünü attı. Sezon ortasındaki maçlara ilk onbirde başlayan Ergin, daha sonra maçlara genellikle sonradan dahil oldu. Ligdeki son üç karşılaşmada kadroda yer almasına rağmen forma şansı bulamayan genç forvet, sezonu 22 maç 3 gollük istatistikle kapattı. Ankaragücü'ne transfer olan Ergin Keleş Ankaragücü'nün zor durumda kaldığı zamanlarda takımı yalnız bırakmadı ve Ankaragücü'nün Mersin karşısında galibiyetinde büyük rol oynadı. Fakat ara transfer döneminde teknik direktör Bülent Korkmaz'ın isteğiyle Kardemir Karabükspor'a transfer oldu. 2012-13 sezonu başında Mersin İdman Yurdu ile sözleşme imzaladı. 2013 devre arasında 1. Lig ekiplerinden Göztepe'ye transfer oldu. 2015-16 sezonu başında Adanaspor'a transfer oldu ve bir yıl sonra takımdan ayrıldı. Başarıları Millî takımlar düzeyinde ilk formasını 2002 yılında U-16 takımıyla giyen Ergin, 2005 yılında UEFA tarafından düzenlenen Meridyen Kupasında attığı 5 golle Fransız Jérémy Menez ve Karim Benzema'yla birlikte gol kralı oldu. I. François (anlam ayrımı) I. François ile şu maddeler kastedilmiş olabilir: AM 0644-741 AM 0644-741, Uçanbalık takımyıldızı yönünde yaklaşık olarak 300 milyon ışık yılı uzaklıkta bulunan ve etrafında toz bulutlarından oluşmuş halkasıyla bir çubuksuz merceksi gökada. Halkanın gökada merkezine uzaklığı 150,000 ışık yılıdır. Sarımsı çekirdek, bir zamanlar normal bir sarmal gökadanın merkezindeydi. Halka gökadalar, davetsiz bir misafir gökadanın başka bir gökada diski üzerine doğrudan çarpmasıyla oluşurlar. Bu çarpışma, toz ve gazın dışarıya doğru süratle atılmasına yol açan bir şok dalgası oluşturur. Şok sonucu ortaya çıkan halka, yerçekimi ile birlikte gaz ve toz bulutlarını kendisine doğru çekerek, zaman içerisinde yeni yıldızların oluşmasına neden olur. Halka, genç ve büyük kütleli mavi yıldızların hakim olduğu olağanüstü zengin bir yıldız oluşum bölgesidir. Halka, sonraki 300 milyon yıl içinde genişleyerek dağılmaya başlayacak. Mavi yıldızlardan gelen güçlü mor-ötesi ışık, halka boyunca pembe bölgelerde parlayan düşük yoğunluklu bulutlardaki hidrojen gazının floresans şeklinde ışıldamasına neden olur. Mescit Dağı Erzurum ili sınırları içinde yer alan ve Türkiye'nin 3000 metrenin üstündeki dağlarındandır. 3239 metrelik zirvesi ile Çoruh nehrinin çıktığı dağ olan Mescit dağı, Erzurum şehir merkezinin kuzeyinde yer alır. Doğu Anadolu Bölgesinde Erzurum'un kuş uçuşu 50 km kadar kuzeyinde bulunan Mescit Dağı da, glasiyasyona uğramış olan dağlarımız arasındadır. Doğuda derin yarılmış Tortum vadisi, güney batıda Karasu'ya kavuşan Baş çayı (Serçeme) kuzeybatıda Çoruh'a karışan Çermeli dereleri ile kuzeyde Çoruh nehrine bağlı ana kolları açtığı derin yarılmış vadilerle sınırlanan Mescit Dağı, Alt Tersiyer andezit, trakiandezitlerden meydana gelmiştir. Takriben kuzey-güney yönünde 30 km uzunluğunda ve doğu-batı yönünde 20 km kadar genişliktedir. Mescit Dağı, Pleistosen'in muhtemelen Würm glasisyonuna uğramıştır. Glasiyasyon o zamanki akarsuların kabul havzalarına yerleşmiş ve Mescit Dağı'nın takriben 3100 m ye kadar olan kısımları buzullarla örtülmüştür. Özellikle Yedi göller, Viranşehir Gölleri ve Gökdere'nin kabul havzası kalınlığı 150–200 m yi bulan, genişliği 2 km, uzunluğu 3–5 km arasında değişen buzullarla örtülmüştür. Bu glasiyelerin aşındırılması sonucunda yukarıda bahsedilen büyük sirkler teşekkül etmiştir. Daha sonra Mescit Dağı kütlesi ikinci bir glasiyasyona uğramıştır. Bu glasiyasyon esnasında daha önce teşekkül etmiş olan büyük sirkler alanında muhtemelen birinci glasyasyondan sonra gelişen akarsuların kabul havzalarında karların birikmesi sonucunda buzullar teşekkül etmiş ve neticede bu buzullar küçük sirklerin açılmasını sağlamıştır. Bu duruma göre, iki safhalı bir glasisyon, ya iki ayrı buzul devresinde ya da bir buzul devresi ve onun bir stadiali ve tali devresi olarak kabul edilir. Mescit Dağı üzerinde esas itibarıyla glasiyal aşındırma şekillerinden sirkler, sirk gölleri tekne vadiler ve nadiren sürgü ile hörgüç kayalara rastlanılmaktadır. Dağ üzerinde beş adet büyük sirk ve bunların içerisine yerleşmiş bulunan çok sayıda küçük sirk ve sirk gölleri bulunmaktadır. Belli başlı büyük sirkler ve bunların içerisinde yerleşmiş olan küçük sirklerin özellikleri şöyledir: Mescit Dağı zirvesinin hemen batısından başlayıp kuzeye doğru uzanan bu sirkin güneyde tabanı 2750 m olup, kuzeye doğru tedricen yükselerek 3100 m ye kadar çıkmaktadır. Bir bütün halinde Yedi göller ana sirkinin kuzey-güney yönünde uzunluğu 6 km, doğu-batı yönünde genişliği ise 2 km kadardır. Genel olarak sirkin tabanı ile onu çevreleyen yamaçlar arasındaki yükseklik farkı 150–200 m arasındadır. Taban kısmında organik madde bakımından zengin toprak ve çayır örtüsü ile kaplı olan bu geniş glasiyal tekne içerisinde 3 adet daimi, 10 adet de geçici sirk gölü bulunmaktadır. Bu tekne içerisinde 2740 m ,2795 m, 2860 m, 2875 m, 2945 m, 2975 m 3105 m yüksekliğinde olmak üzere basamaklar halinde dirilmiş yedi sirk bulunmaktadır. Özellikle kuzeyde bulunan sirklerin tabanı ile dayandığı kuzey yamaç arasında nispi yükseklik 100 m nin üzerindedir. Yedi göller sirkinin kuzey kesimindeki yamaçları konjelifraksiyonla dikleşmiş durumdadır. Halen aktif halde devam eden parçalanmadan hasıl olan kaya blokları yamaçlar boyunca akmaktadır. Bu arada yamaçlarda birikmiş olan kalın kar örtüsü yaz başlarında sirk yataklarına doğru kaymaktadır. Mescit Dağı'nın güneybatısında Viranşehir deresinin kabul havzasında 2 km genişlikte ve 2 km kadar uzunlukta glasiyal çanak ve bunun içerisine yerleşmiş dokuz adet sirk gölü bulunmaktadır. Sözü edilen ana sirklerin açıldığı vadiler boyunca iyi gelişmiş glasiyal tekne vadiler görülmemektedir. Ancak Yedi göller ana sirk yatağının kuzeyinde uzanan Yedi göller deresinin üst kesiminde tipik sayılacak glasiyal tekne vadi gelişmiştir. Glasiyal tekne vadilerin iyi gelişmemiş olmamasının iki ana sebebe bağlayabiliriz: 1- Mescit Dağını vuku bulan glasiyasyon akarsuların kabul havzalarına yerleşen 'sirk galasiyasyonu' şeklinde olmuştur ve glasiyeler geniş alanlara yayılmamıştır. Bu yüzden sirklerden sarkan buzul kütleleri 'U' biçiminde vadileri oluşturacak büyüklükte olmamıştır. 2- Mescit Dağı'na sokulan derelerin eğimi çok fazla olduğundan veya dağlık kütlelerin yamaçlarında eğim çok fazla olduğundan veya dağlık kütlenin yamaçlarında eğim çok fazla olduğu için, akarsular tarafından vadiler çok şiddetli olarak kazılmış ve özellikle geriye doğru ilerleyen aşınım dalgası, glasiyal vadilerin tahrip edilmesine neden olmuştur. Gerçekten Yedi göller çayının vadisinde bu durum açık olarak görülmekte olup, glasiyal tekne vadi, buzulun geri çekildiği safhada fluvio-glasiyal akarsular ve ondan sonra hakim olan fluvial amillerle yarılmıştır. Arazi üzerinde yapılan gözlemlere göre, sirklerden sarkan buzullar, vadiler boyunca - km kadar ilerlemiş ve dar alanlarda glasiyal tekne vadiler açılmıştır. Hörgüç kayalar, cilalı ve çirik kayalar dar alanlardadır. Ancak bu şekiller önemli ölçüde bozulmuştur. Sürgüler, büyük glasiyal çanaklar dahilinde sirkler arasında önemli ölçüde bulunmamaktadır. Öte yandan, 3000 m den yüksek kesimlerde kuvvetli eğimli yamaçlar boyunca şiddetli parçalanma (konjelifraksiyon) görülmektedir. Konjelifraksiyon mahsulü blok, halindeki taş ve çakıllar yamaç boyunca akmaktadır. Polykarp Kusch Polykarp Kusch (d. 26 Ocak 1911 - ö. 20 Mart 1993) Alman-Amerikalı Nobel Fizik Ödülü sahibi fizikçi. 1955 yılında elektronların manyetik hareketlenmesinin teorik değerlerden daha hızlı olduğunu gösteren çalışması ile Willis Eugene Lamb ile beraber Nobel Fizik Ödülü'ne layık görülmüştür. Kariyerinin çoğunu New York'ta Columbia Üniversitesi'nde geçirmiştir. Burada lazerin mucidi olan Gordon Gould'un doktora programının gözlemcisi olarak da çalışmıştır. Cleveland, Ohio'daki "Case Western Reserve" Ünivesitesi'nin güney kampüsü onun adıyla anılmaktadır. Buradaki bina "Kusch House" olarak adlandırılmıştır. Tokatçı Tokatçı, 1983 yapımı başrollerini Kemal Sunal, Ali Şen ve Şevket Altuğ'un oynadığı, yönetmenliğini Natuk Baytan'ın yaptığı Türk yapımı komedi filmidir. Osman köyün ağası Hasan Ağa'nın kızını sever. Hasan Ağa ise kızı için çok para ister. Bunun üzerine Osman İstanbul'a gider orada çoğu zaman aç kalarak başlık parasını biriktirir ancak köyüne dönerken yolda tokatlanır(soyulur). Daha sonra Osman İstanbul'a tekrar gider ve bir tesadüf eseri asker arkadaşı Şevket'le karşılaşır. Şevket Osman'a tokatçılığı öğretir. Osman çok para kazanır ve köye döner. Şevket'le birlikte bir plan hazırlayıp Hasan Ağa'yı da tokatlar. Otto Stern Otto Stern (17 Şubat 1888 - 17 Ağustos 1969) Alman fizikçi. Alman İmparatorluğuna ait Prusya Krallığı sınırlarındaki Sorau (Żary) de doğmuştur (şu an Polonya topraklarında). Eğitimini "University of Breslau" 'da tamamlamış ve fiziksel kimya dalında doktora yapmıştır. Rostock Üniversitesinde profesör olarak çalışmıştır. 1923 yılında "Institut für Physikalische Chemie" adlı yeni bir bölümde çalışmak üzere Hamburg Üniversitesinde geçmiştir. Nazi dönemi nedeniyle "Carnegie Institute of Technology" e geçmiş ve akabinde "University of California, Berkeley" de çalışmalarına devam etmiştir. Stern deneysel fizikçiydi. "Molecular Ray Method" un geliştirilmesi için çalışmıştır. "Atomik manyetik hareket ölçümleri", atom ve moleküllerin doğal hareketlerinin demonstre edilmesi, "protonun manyetik hareketi"nin keşfi diğer çalışma konularıydı. Bundan dolayı 1943 yılında Nobel Fizik Ödülü'ne layık görülmüştür. 59. Türkiye Hükûmeti Türkiye Cumhuriyeti 59. Hükûmeti, AK Parti Hükûmeti (14 Mart 2003 - 29 Ağustos 2007) olarak da isimlendirilen hükûmettir. Seçim sonrasındaki 58. Hükûmet, Abdullah Gül başbakanlığında kuruldu. Genel Başkanı Recep Tayyip Erdoğan'ın, Adalet ve Kalkınma Partisi'nin genel başkanı olarak 9 Mart 2003 Siirt Milletvekili Yenileme Seçimi'nde parlamentoya girmesinden sonra, Ak Parti Kayseri Milletvekili Abdullah Gül başkanlığındaki 58. Hükûmet 11 Mart'ta istifa etti. Siyasi yasağı bulunduğu için seçimlere giremeyen ve milletvekili seçilemeyen 58. Hükûmet döneminde Recep Tayyip Erdoğan'ın siyasi yasağının kaldırılması için TBMM'ye yasa teklifi sunuldu. Bu yasa değişikliği TBMM tarafından oy çokluğuyla kabul edilse de onuncu Türkiye Cumhurbaşkanı Ahmet Necdet Sezer yasayı "öznel, somut ve kişisel" olduğu gerekçesiyle veto etti. Daha sonra aynı yasa değiştirilmeden mecliste tekrar kabul edildi ve cumhurbaşkanına iade edilen aynı yasa Sezer tarafından bu kez onayladı. Bu yasanın kabulüyle Erdoğan'ın milletvekili seçilmesi için yasal bir engel kalmadı. 2003 yılında 58. ve 59. Hükûmetin ilk yıllarında yapılan 17 yasayı veto eden Sezer, sayısı 17 olan vetolu yasanın üçü Abdullah Gül'ün, 14'ü ise Tayyip Erdoğan'ın başbakanlığı döneminde çıkartıldı. 10. Cumhurbaşkanı Ahmet Necdet Sezer, yeni hükûmeti kurma görevini aynı gün Erdoğan'a verdi. Güvenoylaması TBMM'nin 23 Mart 2003 tarihindeki 53. Birleşiminde gerçekleştirildi. Hükûmet, 162 ret oyuna karşı 350 oy ile güvenoyu aldı. Oylamaya 512 milletvekili katıldı. 59. Hükûmetin bakan sayısı, bir önceki hükûmete göre Başbakan dahil 25'ten 23'e indi. Yine aynı aynı hükûmette bir önceki 58. Hükûmet'in Başbakanı olan Abdullah Gül, yeni kabinede Dışişleri Bakanı ve Başbakan Yardımcısı olarak görev aldı. Önceki Gül hükûmetinin Devlet Bakanı ve Başbakan Yardımcısı Ertuğrul Yalçınbayır, Dışişleri Bakanı Yaşar Yakış ve Çevre Bakanı İmdat Sütlüoğlu, Tayyip Erdoğan'ın başkanlığında kurulan 59. Hükûmet'de kabine dışında kaldılar. Kültür Bakanlığı ile Turizm Bakanlığı, TBMM'de 16 Nisan 2003'te kabul edilen 4848 sayılı yasa ile birleştirilerek, "Kültür ve Turizm Bakanlığı" adını aldı. Aynı gün, Turizm Bakanı Erkan Mumcu, Kültür ve Turizm Bakanlığı'na, Turizm Bakanı Güldal Akşit de, kadından sorumlu Devlet Bakanlığı'na getirildi. Çevre Bakanlığı ile Orman Bakanlığı, 8 Mayıs 2003 tarihinde birleştirilerek, "Çevre ve Orman Bakanlığı" adını aldı. Orman Bakanı Osman Pepe Çevre ve Orman Bakanlığı'na atanırken, Çevre Bakanı Kürşat Tüzmen Devlet Bakanlığı'na getirildi. Devlet Bakanı Kürşat Tüzmen'e bağlı kuruluşlar Dış Ticaret Müsteşarlığı ve Gümrük Müsteşarlığı, ilgili kuruluş da Türkiye İhracat ve Kredi Bankası Genel Müdürlüğü "(Eximbank)" oldu. 59. Türkiye Hükûmeti, Başbakan Recep Tayyip Erdoğan'ın yanı sıra aşağıdaki bakanlardan oluşmaktadır; 15 Şubat 2005 tarihinde 59. Hükûmet'te ilk istifa yaşanmış, Kültür ve Turizm Bakanı Erkan Mumcu, bakanlık görevinden ve partiden istifa etmiş, Anayasası’nın 114 üncü maddesi gereğince 2007 Türkiye genel seçimleri öncesi 2 Haziran 2005'te, Malatya Milletvekili Güldal Akşit'in yerine Nimet Çubukçu, Bitlis Milletvekili Zeki Ergezen'in yerine Faruz Nafiz Özak ile Konya Milletvekili Sami Güçlü'nün yerine Diyarbakır Milletvekili Mehmet Mehdi Eker getirilmiştir. Serge Zwikker Serge Zwikker (28 Nisan 1973, Hollanda doğumlu) eski bir basketbolcudur. Kolej kariyerinde Kuzey Karolina forması giymiştir. Ardından 1997 NBA Draftı'nda Houston Rockets tarafından 30. sıradan seçilmiştir. 1997-98 sezonunu bu takımda geçirmiş olmasına rağmen, bir dakika bile süre bulamamış, sezon sonunda da takımdan ayrılmıştır. 1998-99 sezonunda ise EuroLeague'de TAU Cerámica forması giymiş, ancak 7 maçta 3,3 sayı ortalamalarıyla oynadıktan sonra kontratına son verilmiştir. Zwikker, şimdilerde Kuzey Karolina'da triathlon sporu yapmaktadır. Aşağıçamlı Avdan Eurelijus Å½ukauskas Eurelijus Žukauskas (22 Ağustos 1973 Litvanya doğumlu), eski profesyonel basketbolcu. Lietuvos Rytas forması giymektedir. 1995-2004 yılları arasında Litvanya millî basketbol takımının formasını giymiştir. 1995 NBA Draftı'nda 54. sıradan Seattle SuperSonics tarafından seçilmiş, ardından bu draft hakkı Seattle SuperSonics tarafından Milwaukee Bucks'a verilmiştir. Fakat NBA'de hiç forma giymemiştir. 2002-2004 yılları arasında da Ülkerspor forması giymiş olan Žukauskas, bu süre içinde EuroLeague'de maç başına 10.6 sayı, 7 ribaund ortalamalarıyla oynamıştır. Yurtsever Birlik Hareketi Yurtsever Birlik Hareketi, Kuzey Kıbrıs Türk Cumhuriyeti'nde 1989-2004 yılları arasında etkin olan bir siyasi harekettir. 1989'da Toplumcu Kurtuluş Partisi'nden ihraç edilen iki milletvekili ve bir grup insan, Yeni Kıbrıs Partisi'ni kurdular. YKP mecliste 1989-1990 döneminde iki milletvekili ile (Alpay Durduran ve Rasıh Keskiner) temsil edildi. 1990 seçimleri öncesi CTP ile ortak "barış ve federal çözüm" mitingleri düzenlese de, DMP ittifakında yer almayarak tek başına seçimlere gitti. 1990 seçimlerinde YKP barajı geçemedi. 1993 erken genel seçimlerinde de YKP barajı geçemedi. 1995 cumhurbaşkanlığı seçiminde Yeni Kıbrıs Partisi, genel başkan Alpay Durduran'ı aday gösterdi. Parti bu seçimlere Beethoven'in 9. senfonisini jingle yaparak ve "Aç gözünü, çözüme bak" sloganıyla katıldı. Bu seçimde YKP oylarında bir toparlanma gözlendi. 1998'de Özker Özgür'ün Cumhuriyetçi Türk Partisi'nden ihraç edilmesi ve bir grup CTP'linin bu partiden istifa etmesiyle beraber YKP ile bu grup arasında "solda birlik" görüşmeleri başladı. Sonunda bu grup YKP'ye katıldı, YKP yeni bir tüzükle "Yurtsever Birlik Hareketi" adını aldı. YBH, 1998'de mecliste bir milletvekili ile (Özker Özgür) temsil edilse de, 1998'deki yerel ve genel seçimlerde başarılı olamadı. YBH'da genel başkanlık sistemi yoktu. Partinin genel sekreterliğini önceleri Rasıh Keskiner, sonra da eski CTP'li İzzet İzcan yürüttü. 2000 yılındaki cumhurbaşkanlığı seçiminde YBH'nın adayı, eski TMT komutanlarından ve KTÖS eski başkanlarından Arif Hasan Tahsin oldu. Bu seçimlerde Kıbrıslılık temelindeki sloganları dikkat çekti. 2002'de yerel seçimlere katılım konusunda parti içinde çıkan tartışmalardan sonra, eski CTP'li genel sekreter İzzet İzcan'ın başını çektiği bir grup ayrılarak Birleşik Kıbrıs Partisi'ni kurdular. YBH genel sekreteri Remzi Yektaoğlu oldu. 2004'te yapılan 8. Olağan Kurultayı'nda oy birliğiyle parti yeniden "Yeni Kıbrıs Partisi" adını aldı. Böylece YBH tarihe karıştı. Sosyalist çizgide bir siyasi hareketti. Kıbrıslıların birliğini savunan bu geleneğin kökleri Halk-Der'e dayanmaktadır. Keykubat PlajÄ± Yarımadanın doğusunda, belediye binasının önünden başlayarak yaklaşık 3 kilometre uzunluğundadır. Mavi Bayraklıdır. Deniz ve plaj kumdur, bazı kesimlerinde kum kayası vardır. Kıyı boyunca uzanan parkların ve turistik tesislerin yeşil alanlarından dolayı Bengonvil Plajı adıyla da bilinir. Kleopatra Plajı gibi Alanyanın en gözde plajdır. Kıyıda her türlü su sporlarının yapılabildiği işletmeler vardır. Giriş ücretsiz; plaj hizmetleri ise ücretlidir. Şezlong, plaj şemsiyesi gibi hizmetler yaklaşık 50 metrede bir kurulu bulunan büfelerden alınabilir. Turistik tesislerin restoran ve kafeteryaları da dışarıdan gelen konuklara açıktır. Bazı otellerin iskelelerinden tekne gezisine çıkılabilir. Gliese 581 c Gliese 581 c Gliese 581 adlı bir "kırmızı cüce" sisteminde yer alan gezegendir. Gliese 581 yıldızı, 20,3 ışık yılı mesafesiyle Dünya'ya en yakın yıldızlardan birisidir ve Gliese 581 c, bu çok küçük yıldızın etrafında 13 günde bir dönmektedir. Yapılan ölçümler Gliese 581 c'nin yüzey sıcaklığının dünyadaki gibi 0 ile 40 derece arasında değiştiğini gösteriyor. Gliese 581 c gezegeninin yarıçapı Dünya'dan 1,5 kat, kütlesi ise en az 5 kat daha büyüktür. Yıldızına olan uygun uzaklığı, yüzeyinin katılaşmış olması ve sıvı su için uygun sıcaklığa sahip olması, onu ilk "Dünya benzeri gezegen" yapmaktadır. Keşfi yapan gökbilimcilere göre sıvı suyun varlığı, Gliese 581 c'de yaşamın da var olabileceğinin bir işaretidir. Ancak, Stéphane Udry yaşam konusunda fazla iyimserliğe karşı bir uyarı da yapıyor. “Yaşamın yadsınamaz kanıtı için Dünya kütlesinde, Güneş gibi bir yıldız ve 365 günlük bir yörünge gerekiyor. Ama tabii böyle bir keşfe adım adım yol alacağız.” Cemal Abdünnasır Cemal Abdünnasır (Arapça: جمال عبد الناصر) (d. 15 Ocak 1918 - ö. 28 Eylül 1970), Mısırlı asker ve devlet adamı; devrimci, milliyetçi, sosyalist lider. Mısır'ın ikinci cumhurbaşkanıdır (1956-1970). Krallığa son veren darbenin ardından başbakan ve devlet başkanı olarak Mısır'da köklü dönüşümlere damgasını vurmuş, etkin bir dış politikayla Arap dünyasında bir önder rolü oynamıştır. İskenderiye'de babasının postane görevlisi olduğu yoksul bir mahallede doğdu. İsmi Cemal Paşa'ya atfen verilmiştir. Ortöğrenimini Kahire'deki amcasının yanında tamamladı. Bu arada İngiliz karşıtı sokak gösterilerine katıldı. Kısa bir süre hukuk okuduktan sonra 1937'de Kraliyet Askeri Akademisi'ne girerek 1939'da mezun oldu. Sudan'daki Mısır ordusunda görev yaparken arkadaşlık kurduğu üç subayla (Zekeriya Muhiddin, Abdülhakim Amir ve Enver Sedat) birlikte İngiliz egemenliğine ve krallık yönetimine son vermeyi amaçlayan gizli Hür Subaylar Hareketini kurdular. I. Arap-İsrail Savaşı'nda (1948-1949) Filistin'de çarpıştı. 1949'da Hür Subaylar Hareketi'nin kurucu üyeleri arasında yer aldı, 1951'de yarbaylığa yükseldi. Savaşın ardından baş gösteren siyasi bunalım ortamında, Hür Subaylar Hareketi 23 Temmuz 1952'de darbeyle yönetime el koydu. Orgeneral Muhammed Necib'in devlet başkanlığına getirilmesine karşın, gerçek iktidar Nasır'ın denetimindeki Devrimci Komuta Konseyi'nin eline geçti. Ocak 1953'te siyasi partiler kapatıldı ve Özgürlük birliği adlı yeni bir parti devlet içinde çekirdek örgütler kurdu. Haziran 1953'te Cumhuriyet ilan edildi ve İngilizlerle Süveyş Kanalı bölgesinin boşaltılmasını öngören bir antlaşma imzalandı. 1954 ilkbaharında Necib'in görevden alınmasına yol açan iç çekişmelerden sonra perde arkasındaki konumundan çıkarak başbakanlık görevini üstlenen Nasır, en güçlü muhalefet odağı olan Müslüman Kardeşler'i sindirerek konumunu pekiştirdi. Ocak 1956'da tek partili siyasi sisteme dayalı yeni anayasayı yürürlüğe koydu. Haziranda da tek aday olarak, oyların yüzde 99,95'ini alarak cumhurbaşkanı seçildi. Bandung Konferansı'na (1955) katılarak Yugoslavya devlet başkanı Josip Tito ve Hindistan başbakanı Cevahirlal Nehru ile birlikte bağlantısızlar hareketinin önderleri arasında yer alan Nasır önceleri ılımlı bir dış politika izlemeye özen gösterdi. Ama Birleşik Krallık ve ABD'nin, Asvan Barajı projesinin finansmanından vazgeçmesi üzerine gerekli kaynağı sağlamak için Süveyş Kanalını millileştirme yoluna gitti. Ekim 1956'da İsrail, Fransa ve Birleşik Krallık'ın giriştiği ortak harekatla başlayan Süveyş Bunalımı sırasında, İsrail'in Sina Yarımadasını Şarmü'ş-Şeyh'e kadar işgal etmesine ve Mısır Hava Kuvvetleri'nin ağır bir darbe yemesine karşın, ustaca manevralarla dış müdahaleyi boşa çıkardı. Arap dünyasındaki saygınlığını artıran bu olayın ardından daha radikal bir çizgiye yöneldi. 1958 başlarında Mısır ve Suriye'nin Birleşik Arap Cumhuriyeti adı altında birleşmesine öncülük etti. Suriye'nin 1961'de birlikten çekilmesini Arap ülkelerindeki rejimlere bağlayarak Arap dünyasındaki devrimci hareketleri etkin biçimde desteklemeye başladı. Ertesi yıl Arap Sosyalist Birliği'ni kurdu. Nasır, Mısır'ın sosyalist ülkelerle yakınlaşmaya girdiği bu dönemde özellikle Sovyetler Birliği'nin teknik ve mali yardımıyla geniş çaplı bir kalkınma hamlesi başlattı. Asvan Barajı'nı tamamlama (1968), sanayileşmeyi hızlandırma ve köylüleri topraklandırma gibi başarıların yanı sıra kadınların haklarını genişletme ve eğitimi yaygınlaştırma gibi önemli adımlar attı. Bu arada kendi kişisel otoritesinde odaklanan ve siyasi muhalefeti etkisiz kılan sıkı ve baskıcı bir devlet mekanizması yarattı. Nasır'ın aynı dönemde İsrail'e karşı militan bir tutum takınması, Mısır'ın Ortadoğu sorununa daha yakından karışmasına ve silahlanmaya geniş kaynaklar ayırmasına yol açtı. Mısır birliklerinin Yemen'deki iç savaşta (1962-1967) cumhuriyetçilerin yanında çarpışmasıyla ABD ile ilişkileri gerginleşti. Önceleri İsrail sorununu Arap dünyasında birliği sağlamanın amacı olarak gören Nasır, 1967'de Sina'ya kuvvet yığdı. 22 Mayıs 1967'de, İsrail'in Eilat'a deniz erişimi olan Tiran Boğazı'nın tüm İsrail gemilerine ve İsrail’e gitmekte olan diğer gemilere kapalı olduğunu ilan ederek, Akabe Körfezini ulaşıma kapattı, böylece İsrail'le açık çatışmaya yöneldi. Bunu izleyen Altı Gün Savaşı'nda (5-10 Haziran 1970) erken davranan İsrail'in Mısır uçaklarını yerdeyken yok etmesi ağır bir yenilgiyi getirdi. 9 Haziran'da, Nasır bütün sorumluluğu üstlenerek canlı yayında gözyaşları içerisinde istifa ettiyse de yaygın kitle gösterileri nedeniyle ertesi gün kararını geri aldı. Savaş sonrası dönemde radikal çizgisinden giderek uzaklaştı. 23 Temmuz 1969'da, İsrail'e karşı bir yıpratma savaşı açtığını ilan etti. Bununla birlikte Nasır, temmuzda bir ateşkes düzenlenmesini öngören Rogers planı'nı kabul etti ve 7 Ağustos'ta bu plan, Süveyş Kanalı boyunca yürürlüğe girdi. Bunun üzerine, Mısır'ın Sudan ve Libya ile ilişkilerini güçlendirmeye girişti ve Araplar arasında çıkan birçok anlaşmazlığa aracı olarak müdahalede bulundu; 27 Eylül 1970'te yeni bir Ürdün-Filistin çatışmasına son vermeyi başardı. 28 Eylül 1970 tarihinde saat 17:16 sularında bir kalp krizinden dolayı yaşamını yitirdi. Arap milliyetçiliğinin yükseldiği ve Üçüncü Dünya'da radikal arayışların güçlendiği bir dönemde büyük yankı uyandıran "Felsefetü's-Savra" (1956; Devrimin Felsefesi) adlı yapıtı, Nasır'ın Arap Birliği konusundaki coşkulu düşüncelerini içerir. Cemal Abdünnasır döneminde, kırsal kesimlerden gelenler için Başkent Kahire’nin Kadim Kahire (Eski Kahire) bölgesinde bulunan Ölüler Şehri’nde oturum izni verildi. 28 Eylül 1970'te Arap liderlerle yaptığı zirve sonrası, ağır bir kalp krizi geçirdi. Doktorları tarafından derhal müdahale edilmesine rağmen saat 18.00 sularında vefat etti. Doktorları ölüm nedenini; damar sertliği, varis ve diyabet hastalığının uzun süreli komplikasyonları olduğunu açıkladı. Nasır, ağır bir sigara içicisiydi. Daha önce 1966 ve 1968 yıllarında iki kez kalp krizi geçirmiş fakat bu kamuoyuna duyurulmamıştı. Nasır'ın ölümü Arap ülkelerinde ve dünyada şok etkisi yarattı. 1 Ekim'de Kahire'de düzenlenen cenaze törenine 5 milyon kişi katıldı. Kalabalığın uzunluğu 10 kilometreyi buluyordu. Suudi Arabistan Kralı Faysal hariç tüm Arap liderler cenazeye katıldı. Arafat ve Kral Hüseyin açıkça ağlarken, Libya lideri Muammer Kaddafi üzüntüden iki kez bayıldı. Lübnanda çıkan "Le Jour" gazetesi Nasır'ın ölümünü, "100 milyon Arap yetim kaldı" manşetiyle duyurdu. Nasır, Kubbe semtinde bir sene önce inşa edilmiş bir camiye defnedildi. Mezar taşı olarak Mısır dışında ölen Krallık dönemi Veliahtı Prens Mehmet Ali Tevfik'in kendisi için hazırlattığı "Allah" yazılı kristal konuldu. Daha sonraki yıllarda cami altındaki bir lağımın taşması sonucunda Nasır'ın kemikleri lağıma karışıp mezarından tahliye oldu. Carmelo Anthony Carmelo Kyam Anthony (d. 29 Mayıs 1984, New York, ABD) Amerikalı profesyonel basketbolcudur. NBA takımlarından Portland Trail Blazers forması giymektedir. Anthony, Towson Catholic lisesinde ve Syracuse kolejinde eğitim gördü. 2003 yılında kolejde bir çaylakken, onun liderliğindeki Syracuse Koleji 30-5 oranla NCAA'de şampiyon oldu. Bu Carmelo'nun yaşadığı ilk şampiyonluk oldu. Ayrıca Carmelo, 2003 yılının Final-Four'unda Most Outstanding Player (MOP) yani "En Önemli Oyuncu" ödülünü aldı. Carmelo Anthony'nin NBA kariyeri 26 Haziran 2003'te 3. sıradan Denver Nuggets tarafından draft edilmesi ile başladı. LeBron James'in (1. sıradan Cavaliers tarafından) ve Darko Milicic'in (2.sıradan Detroit Pistons tarafından) seçildi. Carmelo Anthony NBA'deki ilk maçını 29 Ekim tarihinde San Antonio Spurs'e karşı oynadı. Maçı Nuggets 80-72 kazandı. Anthony geceyi 12 sayı, 7 ribaund ve 3 asist ile tamamladı. Carmelo NBA'deki henüz 6. maçında (7 Kasım'da Los Angeles Clippers'a karşı) 30 sayı attı ve NBA'de 30 veya üstünde sayı atan en genç oyuncu oldu (19 yıl, 151 gün ile Kobe Bryant birinci sırada). 9 Şubat 2004 tarihinde oynanan Nuggets-Grizzlies maçını Nuggets 86-83 kazandı. Anthony bu maçta 20 sayı attı ve NBA'de 1000 sayıya ulaşan en genç 3. oyuncu oldu. 13 Şubat 2004 tarihinde Carmelo Anthony çaylaklar maçına katıldı. Melo bu maçta 30 dakika oyunda kalan Anthony 17 sayı, 3 ribaund ve 5 asist ile oynadı. 30 Mart 2004 tarihinde Seattle Supersonics'e karşı 41 sayı attı ve Denver Nuggets tarihinde bir maçta en çok sayı atan çaylak oldu. Ayrıca NBA Tarihinde bir maçta 40 sayı ve üstü atan en genç 2. oyuncu oldu (19 yıl, 305 gün). Carmelo ayın çaylağı ödülünü aldıktan sonra Nisan ayında Batı Konferansı'nın ayın oyuncusu seçildi. Carmelo Anthony NBA'deki ikinci sezonunda oynanan toplam 82 maçta ilk 5'te başladı. Carmelo bu sezonu 20.8 sayı ortalamasıyla bitirerek sayı krallığı 19. sırada yer aldı. Anthony, NBA'de sayı ortalamasında 16. sıraya yerleşti. Carmelo 4 Aralık 2004 tarihinde Miami Heat'e karşı attığı sayılarla NBA tarihinde 2000 sayıya ulaşan en genç 3. oyuncu oldu. Carmelo'nun önündeki 2 oyuncu LeBron James ve Kobe Bryant. Carmelo Anthony bu sezon boyunca 80 maça ilk 5'te başladı. Bu sezonu 26.5 (NBA'de 8. sırada), 2.7 asist, 4.9 ribaund ve 1.1 top çalma istatistikleriyle bitirdi. 23 Kasım 2005'te Detroit Pistons'a karşı Melo 1000. ribaund'unu aldı. Bir ay sonra Carmelo Philadelphia 76ers'e 45 sayı atarak kariyer rekorunu kırdı. 17 Mart 2006'da Memphis Grizzlies'e karşı attığı 33 sayıyla kariyerindeki 5000. sayıya ulaştı. O bu sayede NBA Tarihinde 5000. sayıya ulaşan en genç 2. oyuncu oldu (1. sırada LeBron James bulunuyor). Nuggets Mart 2006 ayını 11-5'lik galibiyet mağlubiyet oranıyla bitirdi ve Melo bu ayın en iyi oyuncusu seçildi. Ayrıca Carmelo 13-19 Mart 2006 için haftanın oyuncusu seçildi. Anthony bu sezonda 5 adet maç kazandıran basket attı ; Rockets'a karşı 8 Ocak 2006'da ; Suns'a karşı 10 Ocak 2006'da ; Timberwolves'e karşı 24 Ocak 2006'da; Pacers'a karşı 15 Mart 2006'da ; Lakers'a karşı 6 Nisan 2006'da. Carmelo, Shawn Marion (Suns), Yao Ming (Rockets), Allen Iverson (Sixers) ve Gilbert Arenas (Wizards) ile birlikte sezonun NBA-Üçüncü takımına seçildi. Nuggets normal sezonu üçüncü sırada, Kuzeybatı grubunu ise birinci sırada bitirdi. Denver Nuggets play-off'un ilk turunda Los Angeles Clippers ile eşleşti. Sezonun sekizinci maçında (Raptors'u 117-109 yendikleri maç) Anthony üst üste 30 sayı üstünde attı ve Alex English'in rekorunu kırdı. 2 Şubat 2007'de Anthony ve takım arkadaşı JR Smith küçük bir kazası geçirdiler. Hiçbir oyuncu kazada yaralanmadı. Takımdan verilen tek bilgi arabayı R Smith'in sürdüğü fakat araba sahibinin Anthony olduğuydu. Üç gün sonra Carmelo Anthony kariyerinin ilk triple-double'nı yaptı.Nuggets'ın Suns'a 113-108 kaybettiği o maçta Carmelo 31 sayı, 10 ribaund ve 10 asist ile oynadı. Batı Konferansı'nın All-Star kadrosu açıklandığında listede Carmelo yoktu. Ancak Yao Ming ve Carlos Boozer'ın sakatlanmasıyla NBA başkanı David Stern kadroya Josh Howard ve Carmelo Anthony'i de dahil etti. Melo bu ilk all-star maçında 20 sayı ve 9 ribaund ile oynadı.Anthony bu sezon boyunca 3 kez haftanın oyuncusu seçildi (20-26 Kasım arası, 27 Kasım - 3 Aralık arası ve 5-11 Şubat arası). Carmelo ayrıca nisan ayının oyuncusu seçildi.Anthony bu sezonu 28.9 sayı, 6.0 ribaund, 3.8 asist ve 1.2 top çalma istatistikleriyle bitirdi. Dwyane Wade (Heat), Chauncey Billups (Pistons), Kevin Garnett (Timberwolves) ve Dwight Howard (Magic) ile birlikte sezonun NBA-Üçüncü takımına seçildi. 24 Ocak 2008'de Anthony ikinci kez NBA All-Star maçına seçildi. O Batı Konferansı'nın forvetleri arasında en çok oyu topladı (1,723,701 oy). Anthony 8 Şubat tarihinde oynanan Nuggets-Wizards maçında 49 sayı atarak kariyer rekorunu kırdı. Carmelo bu maçta 19-25'lik saha içi şut yüzdesiyle oynadı. 27 Mart tarihinde oynanan Nuggets-Mavericks maçını 118-105 Nuggets kazanmıştı. Carmelo bu maçta 9000. sayısını attı. Bu sezonda toplam 77 maçta forma giydi ve 25.7 sayı, 7.4 ribaund, 3.4 asist, 1.3 top çalma istatistikleriyle sezonu tamamladı. Nuggets bu sezonu 50 galibiyetle tamamladı. Denver Nuggets 1987-88 sezonundan beri sezonu 50 galibiyet veya üstünde tamamlayamıyordu. Böylece bir rekor daha kırılmış oldu. Nuggets 2008 Batı Play-Off'larını 8. sırada bitirdi. Ayrıca Nuggets, NBA tarihinde 50 galibiyet alıp da play-off'lara 8. sıradan katılan ilk takım oldu. Denver Nuggets ilk turda Los Angeles Lakers ile karşılaştı. Nuggets, Lakers'a 7 maç sonucunda elendi. Bu play-off sürecinde Carmelo 22.5 sayı, 9.5 ribaund (play-off kariyer rekoru) ve 2.0 asist ortalamalarıyla oynadı. 10 Aralık 2008 tarihinde Timberwolves-Nuggets karşılaşmasında Carmelo bir çeyrekte 33 sayı atarak George Gervin'in rekorunu kırdı. Anthony 33 sayı attığı çeyrekte 12-15 şut yüzdesiyle oynadı. Ayrıca maçın genelinde 45 sayı, 11 ribaund, 3 asist ve 4 top çalmayla oynadı. 4 Ocak 2009 tarihinde Indiana Pacers'a karşı elinde bir kemiği kırıldı. Carmelo bu sakatlıktan 30 Ocak 2009'da Charlotte Bobcats'a karşı döndü ve 19 sayı kaydetti. Carmelo Anthony bu sezonun ilk 2 maçında toplam 71 sayı kaydetti.İlk gece Utah Jazz'a karşı 30, ikinci gece Portland Trail Blazers'a karşı 41 sayı attı. Anthony iki gecede 60 sayı ve üstüne çıkan 5 Nuggets'lı oyuncudan birisi oldu. Ayrıca Denver Nuggets 1987'den beri ilk defa sezona 2-0 ile başladı. Üçüncü maçta Nuggets, Philadelphia 76ers ile karşılaştı. Bu maçta Carmelo 42 sayı atarak, TrailBlazers'a karşı attığı 41 sayıyı gölgede bıraktı. Nuggets 1985'ten beri ilk kez sezona 3-0 başlamış oldu. Ligin 15. maçında Minnesota Timberwolves ile karşılaştılar. Carmelo bu maça girerken 30,2 sayı ortalamasıyla ligde ilk sırada bulunuyordu ve bu sezon 20 sayının altına inmeyen tek oyuncuydu. Carmelo bu maçta 22 sayı attı ve maçı Nuggets 124-111 kazandı. Anthony böylece normal sezonda üst üste 15 maçta 20 sayının altına inmeyerek Alex English'in rekorunu kırdı. 27 Kasım tarihinde Nuggets'ın New York Knicks'i 128-125 yendiği maçta Anthony 50 sayı atarak kariyer rekorunu kırdı. Bu maçta aynı zamanda Chauncey Billups 32 sayı kaydetti. Nuggets, böylece NBA tarihinde bir maçta hem 50+ hem de 30+ atan oyuncusu olan üç takımdan birisi oldu. 15 Kasım 2010 tarihinde Denver Nuggets'ın deplasmanda Phoenix Suns takımına 100-94 yenildiği maçta 20 sayı, 22 ribaund ile oynayarak kariyerinde ilk defa bir maçta iki istatistik değerinde 20 "değer" elde etti. Aralık ayında, 36 yaşındaki kız kardeşinin ölümüyle maçlarda yer alamayan Anthony, 7 Şubat günü Houston Rockets'e 108-103 yenildikleri maçta kariyerindeki ikinci 50. sayısını kaydetti. 21 Şubat'ta, 2010-2011 NBA Sezonu'nun en çok merak edilen takas dedikodusu gerçekleşti. Anthony, Denver Nuggets ile New York Knicks takımları arasında gerçekleşen dev takasta Knicks takımına transfer oldu. New York Knicks, Wilson Chandler ve Danilo Gallinari, oyun kurucu Raymond Felton ve Rus pivot Timofey Mozgov'u Nuggets'a gönderdi. Ayrıca Knicks yönetimi Denver'a, 2012 ve 2013 yıllarındaki 2. tur, 2014 yılında ise 1. tur draft hakkı ve 3 milyon dolar ödedi. Bu takastan New York Knicks ise, Carmelo, Chauncey Billups, Anthony Carter, Shelden Williams ve Renaldo Balkman'ı kadrosuna kattı. Eddy Curry' nin biten sözleşmesi ve Anthony Randolph'u Minnesota Timberwolves gönderirken, Corey Brewer'ı takıma dahil etti. Bu takasın bir parçası olan Felton 2 sezon sonra sign-and-trade ile tekrar New York Knicks'e dönmüştür. Anthony, New York Knicks formasıyla çıktığı ilk maçlarda uyum sağlayamamıştır. Özellikle Amar'e Stoudemire ile birlikte oynadığı maçlarda uyum sorunu fazlasıyla belli olmuştur. Daha sonra takıma alışan Anthony, 2012-2013 sezonunda her maç 25 sayı ortalamasıyla Knicks'in çıkışında önemli rol oynamıştır. 24 Ocak 2014 tarihinde, Madison Square Garden'da Charlotte Bobcats'e karşı 62 sayı 13 ribaundluk performans sergiledi. Aynı zamanda Kobe Bryant'ın 61 sayılık Madison Square Garden rekorunu kırdı. 35 şut kullandı ve bunların 23 tanesinde isabet sağladı. 35 şutunun 11 tanesini dış atış olarak kullanan Carmelo, 6 tanesinde isabet sağladı. 10 defa kullandığı serbest atışların hepsini sayıya çevirdi ve %66'lık bir şut yüzdesi yakaladı. Anthony, LaLa Anthony ile evlidir ve Kiyan adında 1 oğlu vardır. Anthony'nin iki erkek kardeşi (Robert ve Wilford), bir kız kardeşi (Michelle) ve bir kız üvey kardeşi (Daphne) vardır. Anthony 3 basketbol oyununa kapak olan tek basketbolcudur (NCAA March Madness, NBA Live 05 ve NBA Street). ISO 3166-2 ISO 3166-2, ISO 3166 standardının 2. kısmıdır. Ülke bölümlerinin ve bağlı alanlarının isimlerinin kodlanmasına ilişkin standartları içerir. Bu standardın amacı, yerler için isimleri yerine kullanılmak üzere dünya çapında geçerli bir kodlama yapılmasıdır. Yaklaşık 3700 farklı kod bulunmaktadır. Rolling Stone TÃ¼rkiye Rolling Stone Türkiye, müzik, politika ve popüler kültür konularını işleyen ABD merkezli magazin dergisinin Türkiye'de yayımlanan versiyonu. Haziran 2006'da üç kapakla (Madonna, Red Hot Chili Peppers ve Mor ve Ötesi) yayın hayatına başladı. 2009 yılında son sayısını yayımladı. DDR2 SDRAM DDR2 (Double Data Rate), bir RAM türüdür, bilgisayarlarda ana bellek olarak kullanılır. Hızları 400mhz ile 1066 mhz arası değişir. DDR oldukları için hızları iki ile çarpılır. Ã–rnek olarak:266x2=533 333x2=666 400x2=800 Gecikme değerleri ise 3-3-3-8 ile 6-6-6-18 arasıdır. Çift kanal 128 bit desteği vardır. Standart olarak 667-800mhz 5-5-5-15 değerlerindedir. Overclock yapılarak 1400mhz a kadar çıkılabilir. DDR2, DDR bellek teknolojisinin bir ileri kuşağıdır. DDR2 bellek teknolojisi, daha fazla hız, yüksek bant genişlikleri, düşük güç tüketimi ve iyileştirilmiş ısı davranışı özelliklerini beraberinde getirmektedir. DDR2 masaüstü bilgisayarlarda sunucularda, dizüstü bilgisayarlarda, telekomünikasyon/ağ uygulamalarında aşağıdaki biçimlerde kullanılabilir: DDR2 bellek modülleri 400 MHz, 533 MHz, 667 MHz, 800 MHz, 1066 MHz hızlarında (data rate) gelmektedir. DDR2 bellek modülleri farklı pin konfigürasyonlarının olması nedeniyle DDR ile ilgili olarak geriye uyumluluğu sağlamamaktadır. DDR soketine DDR2 Ram takmayı engellemek için farklı çentik noktaları alınmıştır. DDR bellek yongaları diğer yongalar gibi bilinen TSOP paket biçiminde üretilir. DDR2 bellekler artık TSOP formunda artık üretilmemektedir ve aşağıda görülen sadece FBGA (Fine-pitch Ball Grid Array) biçiminde üretilmektedir. DDR2 yongaları DDR belleklerden iç özellikleri bakımından da farklıdır. Örneğin; DDR2 bellek yongalarının başlıca özellikleri aşağıdaki gibidir. DDR2 bellek modüllerinin özellikleri JEDEC tarafından geliştirilmiş ve onaylanmıştır. Yarı iletken standizasyon kuruluşudur. Aşağıdaki tablolarda DDR2 standardının konvansiyonel isimleri ve band genişlikleri bulunmaktadır. DDR2 isimlendirme konvansiyonları DDR’a çok benzer. DDR’a benzemeyen tek yönü DDR’da olan 400Mhz RAM limitlerinin aşılmasıdır. DDR bellek teknolojisi 400 MHz saat sıklığına kadar ulaşmıştır. DDR 400 standartının belirttiği özellikler yukarıdaki tabloda gösterilmiştir. DDR2, DDR’da karşılaşılan problemlere çözüm bulabilmek amaçlı olarak tasarlanmıştır. DDR2 bellek modülleri ile DDR bellek modüllerinin fiziksel boyutları neredeyse DDR bellek modülleri ile aynıdır, fakat farklı pin konfigürasyonlarına sahiptir. Farklı gerilimler ve pin konfigürasyonları, DDR2 belleklerinin farklı çentik noktalarının olması uygun olmayan sokete takılmasını ve hasar görmesini engellemektedir. DDR2 bellek modülleri sadece DDR2 destekleyen anakart veya sistemlerde kullanılabilir. Nicole (1964 doğumlu şarkıcı) Nicole Hohloch (Seibert) (25 Ekim 1964, Saarbrücken), Alman şarkıcı. Nicole, 1982 Eurovision Şarkı Yarışması'nda Almanya'yı "Ein bißchen Frieden" adlı şarkıyla temsil etti ve ülke ilk kez birinci oldu. 2014 FIFA Dünya Kupası 2014 FIFA Dünya Kupası, 12 Haziran ile 13 Temmuz 2014 tarihleri arasında Brezilya'da organize edilmiş olan 2. ve Dünya Kupası tarihinde düzenlenmiş yirminci turnuva. Turnuvanın FIFA tarafından Güney Amerika'da düzenlenmesine karar verildikten sonra, 30 Ekim 2007'de oylamaya katılan tek ülke olarak Brezilya'nın ev sahipliği yapması kararlaştırılmış ve 17 Kasım 2007'de FIFA tarafından turnuvaya Brezilya'nın ev sahipliği yapacağı açıklanmıştır. Brezilya 1950 yılından sonra ikinci defa bir Dünya Kupası organizasyonunu düzenledi. 1978 yılında Arjantin'in ev sahipliğinden beri Güney Amerika'da düzenlenen ilk turnuva oldu. Aynı zamanda Brezilya; Meksika, İtalya, Fransa ve Almanya'dan sonra turnuvayı ikinci kez düzenlemiş ülkeler arasına katılmıştır. 31 ülkenin millî takımları Brezilya'daki final turnuvasında mücadele edebilmek için 2011 yılı Haziran ayında başlayan eleme turnuvalarında mücadele etmişlerdir. 15 Ekim 2013 tarihinde eleme grupları tamamlanmış ve katılan ülkeler belli olmuştur. Toplam 64 maç, yeni inşa edilmiş veya modernize edilmiş toplam on iki farklı şehirde bulunan on iki stadyumda oynanmıştır. Turnuva grup maçları ile başlamıştır. 19 Şubat 2013 tarihinde, FIFA, 2014 Dünya Kupası'nda gol çizgisi teknolojisini uygulamaya karar verdiğini açıklamıştır. Ev sahibi ülke ile tüm dünya şampiyonu takımlar, 1930 yılındaki ilk Dünya Kupası'ndan beri (Uruguay, İtalya, Almanya, İngiltere, Arjantin, Fransa ve İspanya) organizasyonda mücadele etme hakkı kazanmışlardır. Son şampiyon İspanya, 2010 FIFA Dünya Kupası Finali'nde Hollanda'yı 1-0 mağlup ederek organizasyondaki ilk şampiyonluğunu kazanmıştır. Güney Amerika'da düzenlenen önceki dört Dünya Kupası'nı da Güney Amerika takımları kazanmıştır. Kupayı 13 Temmuz 2014 tarihinde oynanan final maçında Arjantin'i uzatmalarda 1-0 yenen Almanya kazanarak 4. Dünya Kupası şampiyonluğunu elde etmiştir. 32 takım arasında, katılan millî takımların turnuva öncesi dünya sıralaması: FIFA 31 Ocak 2014 tarihinde, turnuvaya katılan takımların kamp yapacağı yerleri açıklamıştır. 14 Ocak 2014'te açıklanan 25 hakem ve yardımcı hakemler şunlardır: 2014 FIFA Dünya Kupası, grup kuraları 6 Aralık 2013'te São Paulo şehrinde çekilmiştir. Kuş Adası Kuş Adası, Kuzu Adası ya da Arter Adası Van Gölü içinde bulunan 4 adadan en küçüğü ve en az bilinenidir. Van Gölü'nün en büyük adası Adır Adası'ın 4 kilometre batısında yer alır. Adada bugün sadece bazı kalıntıları görülebilen bir de manastır vardır. Manastırın ilk olarak 1305 yılında inşa edildiği tahmin edilmektedir. Şapel ve diğer ekler adaya ilerleyen dönemlerde 1766'da eklenmiştir. Geçmiş dönemlerde bu adaya ulaşım yapılmazken bölgede gelişen turizm nedeniyle devreye giren özel kiralık botlar sayesinde adaya ulaşım her zaman mümkündür. Rüknettin Nasuhioğlu Rüknettin Nasuhioğlu (1894, İstanbul, Osmanlı İmparatorluğu - 6 Şubat 1973) Siyasetçi, hukukçu, bürokrat, eski Türkiye İçişleri Bakanı. Mülkiye ve İstanbul Üniversitesi Hukuk Fakültesi mezunudur. Osmanlı Bankası İdare Meclisi Azalığı, Mersin, Samsun, Kocaeli, Edirne ve Aydın valilikleri yapmıştır. 1950 yılında Milletvekili olarak TBMM' ye girmiş ve IX., X.ve XI. Dönem Edirne Milletvekilliği yapmıştır. İçişleri Bakanlığı görevinde bulunmuştur. Evli ve bir çocuk babasıdır. Karmein Chan Karmein Chan (5 Kasım 1977 - 1991), Avustralya Victoria Templestowe ilçesinde 13 yaşındayken evinden kaçırılan ve daha sonra ölü olarak bulunan cinayet kurbanıdır. John Lam ve eşi Phyllis Lam büyük kızları Karmein Chan'in doğumundan 3 yıl önce, Çin'in güneyinde bulunan Hong Kong'dan iş kurmak ve hayatlarını sürdürmek amacıyla Melbourne'ün 16 km. kuzey doğusunda bulunan sanayi bölgesi Alt Plenty'e yerleşmişlerdir. Aile burada, bölgeye 10 dakika uzaklıkta, anayol üzerinde küçük bir Çin restoranı açarak çalıştırmaya başlamış ve restoran bölgede oldukça popüler hale gelmiştir. Bu sayede Lam ailesi, mal varlığını güçlendirerek bir gayrimenkul imparatorluğu kurmuştur. Karmein Chan 14 yaşında olduğu 1991 yılında okula devam ediyor, aynı zamanda anne ve babasının iş yoğunluğu nedeniyle fazla zamanları olmamasından dolayı büyüğü 9, küçüğü ise 7 yaşında olan iki küçük kardeşine bakıyordu. 13 Nisan 1991 günü akşamı kardeşleri ile birlikte eve gelen Karmein, Marilyn Monroe hakkında bir belgesel izlemiş ve daha sonra küçük kardeşlerine yemek hazırlamak için mutfağa yönelmişti. Koridordan saat 21.00 sıralarında geçtiği esnada, yeşil-gri eşortmanlı, koyu renk kazak giyen, elinde uzun ve gümüş oyma bıçak bulunan bir adam, küçük kızın saçlarından tutarak ona yatak odasına gitmesini söyledi. Karmein, kardeşlerinin bulunduğu yatak odasına geçti ve kapıyı arkadan sürgüledi. Küçük kardeşlerine bu adamın kendilerine zarar vermeyeceğini söyleyerek onları dolabın içine soktu, kesinlikle ses çıkartmamalarını söyledi. Evde bulunan adam saat 21.15'te yatak odasının kapısını zorlamaya başladı. Bu olay meydana gelmeden önce Viktorya Polis Şefliği sorumluluk bölgesinde benzer üç olay daha meydana gelmişti. Bu bölge ve yakınlarındaki bazı evlere girilerek 3 kız çocuğunun daha kaçırıldığı veya taciz edildiği bilindiğinden dolayı, Karmein'in kaçırılması olayının bir seri katilin işi olabileceği değerlendiriliyordu. 22 Ağustos 1987 günü Alt Plenty (Ower Plenty )'de gece saat 04.00 sıralarında elinde silah ve bıçak bulunan bir adam, evin salon penceresinden içeri girdi. Evde bulunan anne ve babanın ellerini ve ayaklarını bağlayarak zorla gardroba kilitledi. Evde bulunan yedi yaşındaki erkek çocuğunu yatağa bağladı. 11 yaşındaki kız çocuğunu taciz etti. 27 Aralık 1988 günü Ringwood'ta, bıçaklı ve küçük bir tabanca taşıyan saldırgan, sabah saat 05.30 sıralarında bir evin arka kapısını kırarak içeri girdi. Evin içinde bağladığı anne ve babadan kendisine para vermelerini istedi. Evde bulunan 10 yaşındaki kız çocuğu Sharon Wills'ın gözlerini bantladı ve ağzına bağırmaması için ufak bir top sıkıştırarak kaçırdı. Kız çocuğunu olaydan 18 saat sonra Bayswater Yüksek Okulu'nda serbest bıraktı. 3 Temmuz 1990 Canterbury'de, saat 23:30 sıralarında bir evin pencerisini kırarak içeri giren kişi evde bulunan 13 yaşındaki Nicola Lynas isimli kız çocuğunu gözlerini bantladıktan sonra kaçırdı ve başka bir eve götürdü. Aileye fidye için telefon açan zanlı, 50 saat sonra kız çocuğunu Kew banliyösünde serbest bıraktı. Saldırgan Lam ailesinin evinden, yanında Karmein Chan ile birlikte ayrılırken, bahçede bulunan ağaçların üzerine Uzak Doğulular aleyhinde ifadeler yazmıştı. Polis bu durumun, şüphelinin olaydaki gerçek niyetini saklamak amacıyla olduğunu düşünüyordu. Ayrıca polis olayın başından bu yana saldırının rastgele olduğunu sanıyordu. Ancak saldırganın hazırlıklı ve kurbanını dikkatlice seçtiği açıkça görülüyordu. Gizli bir polis raporuna göre saldırgan çocukların evde yalnız başlarına durduklarını, evde bir güvenlik tedbiri bulunmadığını, ayrıca yeteri kadar zamanı olduğunu da biliyordu. Polis olaydan sonra saldırgan tarafından kaçırılan Karmein'in daha önce meydana gelen üç olayda olduğu gibi hayatta olduğunu ve serbest bırakılacağını düşünüyordu. Ancak bu umut bir yıl sonra tükendi. 9 Nisan 1992 tarihinde Thomastown'da Edgars deresinde Karmein Chan'in çürümüş cesedi bulundu. Mağdurenin başına üç el silah ile ateş edilerek öldürüldüğü yapılan incelemede tespit edildi. Victoria Polisi, olayın araştırılması amacıyla Spektrum adlı özel bir araştırma kuvveti oluşturdu. Ekip 29 ay boyunca olay üzerinde çalıştı. Olay ile ilgisi bulunduğu düşünülen 73 kişiyi tutukladı. 40 kişiden oluşan bu özel araştırma ekibinin 4.000.000 doların üzerinde maliyetinin bulunduğu belirtildi. 1991 yılı Nisan ayında FBI katilin taşıyabileceği düşünülen bazı özeliklerini yayınladı. Cinayet 1991 yılından bu yana faili meçhul olarak devam etmektedir. Karmein'in annesi "Phyllis Lam" cinayet ile ilgili bir televizyon kanalına çıkarak duygularını söylediğinde ise olay medyada geniş yankı bularak yayıldı. Avustralda basınında cinayet bir gazeteci tarafından aktarıldığında, katilin lakabını Mr Cruel(Bay Zalim) olarak yazmasıyla birlikte katil bu lakap ile anılmaya başlandı. O dönemde meydana gelen olay toplumda etkilenme oluşturdu. Zaman geçtikçe yerel polis umudunu yitiriyordu. Bu nedenle katili bildiren kişiye 300.000 dolar ödül verileceği açıklandı. Meydana gelen benzer olaylardaki kurbanlardan birisi, kaçırıldığında saldırganın kendisini tuttuğu yatak odasında kamera gördüğünü, ancak tam emin olamadığını söyledi. Olay ile ilgili olarak dedektifler, 150 erkeğin bulunduğu bir liste hazırladı ve bu kişileri sorguladı. Kaçırılan kurbanlardan diğerinin ise alıkonulduğu ev ile ilgili bilgiler verebildiği belirtildi. Her iki mağdur da, tutuldukları evde uçak iniş sesleri duyduklarını belirtmişlerdi. Ayrıca katilin bir terörist maskesi ve eldiven giydiğini de belirtmişlerdir. Soruşturmayı yürüten polis bu doğrultuda Keilor Doğu, Niddrie, Havaalanının batısı, Keilor Parkı ve Essendon'un kuzeyinde bulunan 30.000 kadar evi kontrol etmiştir. Polis meydana gelen olaylar zincirinde, son kurbanın Karmein olduğuna inanıyordu. Dosya kapsamında ilk yapılan soruşturmalarda 15.000 kişi ile görüşüldüğü, elde edilen 12.000'den (10.000) fazla delilin birleştirilmesi neticesinde daha sonra 27.000 kişi ile görüşüldüğü, bu bağlamda tarihin en kapsamlı soruşturmasının yapıldığı ve gizlilik içerisinde yürütüldüğü açıklanıyordu. Dedektifler, katilin kum veya buğday sarısı renkli saçlara sahip, temiz traşlı, 35-40 yaşlarında, yerleşik ve yumuşak bir ses tonuyla konuşan, canavar mizaçlı fakat bakımlı bir kişi olduğunu belirtmişlerdir. Bu nedenle katilin 2010 yılı itibarıyla 60 lı yaşlarda olabileceği belirtilmektedir. Bayan Phyllis, polisin olay tarihinden bu yana kendisiyle sürekli irtibat halinde bulunduğunu ve olayı önemsediklerini söylemektedir. Bayan Lam, ayrıca astım hastası olan ve tedavi edilen kızı Karmein'in bir doktor olma hayalleri olduğunu söylemiştir. Bu nedenle bayan Lam, doktor, hemşire ve sağlık çalışanları için Karmein Chan bursunu kurmuş ve halen bu bursu yönetmektedir. Phyllis Lam Kraliyet çocuk hastanesinde, burs yararına bağış toplama günleri yaparak kızının adını yaşatma çabası içerisindedir. Victorya Polisi, Melbourne'de 2010 yılı Şubat ayında Apollo kod adlı yeni bir gizli görev gücünün çocuk katili, pedofili ve