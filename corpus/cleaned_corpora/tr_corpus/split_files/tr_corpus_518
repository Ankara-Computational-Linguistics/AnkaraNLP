anne ve babasının zekâsını ve güzelliğini kendinde toplamış gibiydi. Her ikisi de ünlü arkeologdu ve Rachel'in babası Sakkara kazısından sorumluydu. Rachel Stern her iki gençten de çok hoşlanmıştı ancak hangisini seçmesi gerektiğine henüz karar verememişti. Bu nedenle hep bir arada olmakla yetiniyor, uzun yaz günlerinin tadını çıkarıyordu. O yaz Kahire ve Luksor'a geziler düzenleyip çarşı pazar gezdiler, Krallar ve Kraliçeler Vadisi'ni, yıkık Karnak Tapınağı‘nı ziyaret ettiler. Her cumartesi gecesi Shepheard'da dans etmeyi, Gize Piramitleri'nin gölgesinde kurulmuş Mena House Oteli'nde partilere katılmayı ya da Nil üzerindeki küçük ve samimi yüzer restoranlarda yemek yemeği gelenek haline getirdiler. Bir keresinde Harry Weaver birlikte fotoğraf çektirmeyi önerdi. Sakkara'da, kızgın çöl kumlarının üzerinde, mezarların yanında duruyorlardı. Arka planda Step Piramidi gözüküyordu üçünün de yüzü güneşten yanmıştı Rachel elleri her iki erkeğin belinde, aralarında durmuş gülümsüyordu. Hiçbirinin bir şey söylememesine karşın, her üçü de mutlu bir an yaşadıklarının farkındaydı, belki de genç hayatlarının en mutlu anını. Yazın sonu geldi. Hiçbiri ilk tanıştıkları tarihi tam olarak hatırlayamıyordu, ama her üçü de mutluluklarının üzerine bir gölgenin düştüğü günü bir daha hiç unutmayacaktı Eylül 1939. Avrupa'da savaş ilan edilmiş, Hitler Polonya'ya saldırmış ve hayatları, dünyadaki milyonlarca insanınki gibi, değişmişti. O öğleden sonra, Harry Weaver üstü kapalı cipini durdurup indiğinde, piramitlerin gerisinde görünen geniş çöl, fırın gibi kaynıyordu. Elinin tersiyle alnındaki teri sildi, arka koltuktaki eskimiş sırt çantasını aldı ve Sakkara kazı alanının çevresine serpiştirilmiş çadırlara yöneldi. Ekip üyelerinden çoğu kazı sonrasında temizledikleri malzemelerini iki Bedford kamyona yüklüyordu. Weaver gruba doğru ilerlerken çadırlardan birinden kır saçlı, kolonyal şapkası ve terden rengi solmuş tropikal gömlekli ilgi çekici bir adam çıktı. Profesör David Stern ciddî olmasına ciddîydi ama arada bir gülmekten de kaçmazdı Weaver'i gördüğünde gözlüklerini çıkardı, mendiliyle camlarını sildi ve gülümsedi - Harry, döndün demek. Neredeyse seni aramak için bir ekip çıkarıyordum. - Özür dilerim, Profesör. Dönüşte Shepheard'a uğrayıp, haber olup olmadığını kontrol ettim. - Kahire'nin en büyük meyhanesinde ne haberler var. - Varşova hâlâ alevler içinde. Almanların Stuka bombardıman uçakları kentte taş üstünde taş bırakmamaya kararlı. Kimse Polonyalıların daha fazla dayanabileceğini sanmıyor. - Kaçık Hitler, Stern dişlerini gıcırdattı. Biz farkına varana kadar Avrupa'yı mahvedecek. Tehlikeli bir deliden başka ne beklenir. Konuştukları çok can sıkıcıymış gibi hemen konuyu değiştirdi, biraz öteye, delici sıcağın altında çalışan dizel jeneratörüne baktı. Toprakta büyük bir delik açılmış, deliğin ağzı ahşap bir çerçeveyle emniyete alınmış, delikten içeri de bir merdiven sarkıtılmıştı. Elektrik kabloları birer yılan gibi deliğin içine girip gözden kayboluyordu. Epey ilerledik. Tünel malzemesinin sonuncusunu da çıkardıktan sonra deliği kapatabiliriz. Postayı aldın mı. Weaver sırt çantasını kaldırdı. - Hepsi burada. Eski Eserler Bakanlığı‘nın bundan sonra gelecek mektupları iletmesi için gerekli adresi verdim. - Mükemmel. Stern ellerini beline koydu, çevresine bakarken, güneşin şiddetinden gözlerini kısmak zorunda kaldı. Demek Sakkara'daki günlerimiz sona erdi. Ne hissediyorsun, Harry. Weaver üzgündü. Gerçeği söylemek gerekirse, pek memnun değilim. Benim gibilerin Mısır'a gelmeye ve böyle bir şeye katılmaya pek fırsatı olmaz. Bu maceranın hayatımdaki en önemli şeylerden biri olacağını sanıyorum. Stern güldü ve elini Weaver'in omzuna koydu - Saçmalama. Daha çok gençsin. Kaç yaşındasın, Harry. Ekiptekilerin çoğu gibi yirmi üç - yirmi dört. - Yirmi üç, efendim. - Daha önünde bütün bir hayat var. Çok daha ilginç maceralar yaşayacaksın. Eminim. - Ya siz, Profesör, hâlâ İstanbul'a gitmeye kararlı mısınız. Stern başını salladı. - Dört gün sonra. Kabul ettiğim geçici ders verme önerisi hiç beklenmedik bir anda geldi. İstanbul harika bir yer, hem eşimin hem de Rachel'in İstanbul'a bayılacaklarından eminim. Ne olursa olsun bu iş beni bir süre meşgul eder. Alnındaki teri sildi, elini posta çantasına uzattı ve tünel deliğini göstererek Rachel, Jack ve ötekiler hâlâ aşağıda. Bu sıcakta burada durmak işkence neden aşağıya inip orayı toplamalarına yardım etmiyorsun. Bu arada ben de adamların mektuplarını dağıtırım dedi. Weaver demir merdivenden indi. Duvarlar neredeyse tamamen yekpare kayaydı ve iniş yirmi metreye yakındı. Dibe indiğinde, değişik yönlere giden tünelleri gördü. Sarı kil duvarlar ve tavan kütüklerle desteklenmişti, koridor yukarıdaki jeneratör tarafından beslenen bir dizi ampulle aydınlanıyordu. Geçitlerden biri bulunan üç mezara gidiyordu. Bazı bölümlerde tavan o kadar alçaktı ki, orta boylu bir insanın bile geçmek için eğilmesi gerekiyordu. Yine de yukarıdaki aşırı sıcakla karşılaştırıldığında, tüneldeki hava hoşa gidecek kadar serindi. Weaver çevresinin gerçek ötesi görünümüne uzun süredir alışmıştı, geçitlerden birine saptı ve neşeli sesler duyana kadar ilerledi. Öbür uçtaki duvarın içindeki oyukta, Coser hanedanının pek de tanınmayan üyelerinden bir prensesin büyük lahdi görülüyordu. Lahit içindeki mumyalanmış kalıntılar müzeye götürülmüştü. Lahdin nefis hiyerogliflerle süslü mermer kapağı kaldırılıp duvara dayanmıştı. Kazı ekibinin üyeleri çevredeki kazı malzemelerini ve elektrik kablolarını toparlıyordu. Weaver, elbiseleri ince bir tozla kaplı Jack Haider ve Rachel Stern'in biraz ileride çalıştığını gördü. O sırada Rachel de dönmüş, onu görmüştü. Sarı saçları ensesinde toplanmış, böylece çıkık elmacık kemikleri daha da belirli hale gelmişti. Yanık alnında ve ensesinde küçücük ter damlaları vardı. Oldukça bol bir gömlek ve pantolon giymiş olmasına karşın vücudunun güzelliği belli oluyordu ve her zamanki gibi nefes kesecek kadar güzeldi. Weaver'a gülümsedi. Harry. Tam biz de senden bahsediyorduk. - Umarım iyi şeyler söylüyordunuz. - Tabiî. Sadece nerede kaldığını merak ettik. Yanına gelip yanağını öptü, yüzüne toz bulaştırdı. - Hay Allah, ne aptalım. Gülerek yanağındaki tozu silmeye girişti. Elinin teması bile Harry'nin kendini elektrik akımına kapılmış gibi hissetmesine yetti. Rachel Stern'e her baktığında ya da ona her dokunduğunda, bastırmaya çabaladığı bir heyecan duyuyordu Shepheard'a uğradım. Haberler pek iyi değil. Varşova hâlâ yanıyor. Polonya'nın yakında teslim olmak zorunda kalacağı söyleniyor. Rachel gerçekten de üzülmüştü. Ne kadar aptalca. Öyle değil mi, Jack. Jack Haider, huzursuz ancak narin yüzü, soluk mavi gözleri, yüzünün ortasına kazılı ve sanki hayatı beklediğinden de ilginç buluyormuş izlenimi veren hafif gülümsemesiyle yakışıklı bir gençti. Yüzündeki gülümseme kayboldu, başım salladı Korkunç, şu anda Alman olmaktan utanç duyuyorum. Weaver elini arkadaşının omzuna koydu. - Hepimiz olanlara üzüldük Jack. Ancak bu savaşı ne sen ne de kazıya katılan Almanlardan biri başlattı. Savaşı Hitler başlattı. - Sanırım haklısın. Haider hayranlıkla açık lahde baktı elini kapağın pürüzsüz kenarında gezdirdi. - Prensesimizin son dinlenme yeriyle vedalaşmak zorunda olduğum için üzgünüm. Düşündükçe, ne kadar inanılmaz olduğunu görüyorsun, değil mi. Ne. - Biz onu bulana kadar binlerce yıl burada, yalnız kaldı. Bir zamanlar belki de erkeklerin arzuyla baktıkları birisiydi. Şimdiyse mumyalanmış artıkları Mısır Müzesi'nin kasalarından birinde saklı ve bulduğumuz ötekiler gibi kesilip parçalanmayı bekliyor. Sormak istediğin bütün önemli sorular, hiçbirine cevap alamayacaksın. Neye benziyordu. Nasıl bir hayat sürdü. Kimi sevdi. Birinin bizim hakkımızda bir gün böyle sorular soracağını sanmıyorum. Ne de olsa prenses bir şekilde ölümsüzlüğe kavuştu. Rachel gülümsedi. - Jack, sen romantik bir hayalperestsin. Weaver'in yüzü asıldı Umarım Prenses uğursuz değildir. Yoksa hepimizin başı belaya girer. Rachel duyduklarına inanamadı. Bedduaya inanmıyorsun, değil mi Harry. - Bu soruyu bana iki yıl sonra, hepimiz vücudu kırmızı lekelerle dolu, bilinmeyen bir hastalıktan ölürken sor. Güldüler. Arkalarındaki ahşap merdivenden ayak sesleri duyuldu ve Profesör Stern göründü. - İyi eğleniyor gibisiniz. Keyfînizi kaçırmak istemem ama Harry'nin Kahire'den getirdiği mektupları dağıttım. Anladığım kadarıyla çoğu kötü haber veriyor. Adamlardan yarısından çoğu askere alınmış ve genellikle bu durumdan pek mutlu değiller. - Harry Varşova'yı anlattı, dedi Haider. Profesör Stern iğrenir gibiydi. Düşünmek bile istemiyorum. Zaten bütün günümü mahvetti. Etrafına bakındı Epeyce iş yaptığım görüyorum, Rachel. Sen de, Jack. Haider cevap verdi - Hepsi de bir günlük işti. Harry de yardım ederse, iki saat içinde işi bitiririz. - Ha, unutmadan Jack, sana da bir mektup var. Profesör zarfı uzattı, Almanya'dan sanırım. Haider ampullerden birine yaklaştı, zarfı yırtıp mektubu okumaya başladı. Suratı gözle görülecek kadar kararmıştı. Mektubu bitirince katladı ve göğüs cebine soktu. Rachel sordu - Ne var. Haberler kötü mü. Haider gülümsemeye çalıştı. Öyle de denebilir. Babamdan. Başka bir şey söylemedi, konu özeldi. Stern birdenbire canlandı, Weaver'in omzuna bir şamar indirdi. Tamam, herkes işine. Her şeyin karanlık basmadan önce bitirilmesini istiyorum. Yarın akşam büyük parti var. Weaver şaşkınlıkla profesöre baktı. Ne partisi. Stern gülümsedi. - Bu da benim küçük sırrımdı artık herkese söylemenin zamanı geldi. Hatırlarsan geçen hafta buradaki işimizi bitirdikten sonra, bütçemizin ancak kötü bir otele ve ekip elemanlarına vereceğimiz mütevazı bir yemeğe yeteceğini söylemiştim. Bu akşamkiler söylediklerimden çok daha iyi olacak. Sakkara'da kalan işleri Eski Eserler Bakanlığı tamamlayacak, buraya kadar her şey tamam. Ancak yaptığımız kazının çok önemli olduğunu düşünüyorlar ve bu nedenle Amerikan büyükelçisinin ikametgâhında büyük bir davet düzenlendi. Büyükelçinin arkeolojiye olan ilgisi herkesçe biliniyor ve bizim şerefimize bir ziyafet vermekte ısrar etti. Nefis bir büfe olacak, ne kadar ünlü varsa davetli ve duyduğum kadarıyla bir dans orkestrası bile çağrılmış. Çok Nazik bir davet diye düşünüyorum. Haider biraz neşelenmişti. Şanslıymışız anlaşılan. Rachel heyecanla - Harika bir haber, Baba dedi, Öyle değil mi, Harry. - Uzun zamandır duyduğum en iyi haber. - Sevineceğinizi düşündüm. Profesör gömleğinin kollarını sıvadı. Haydi, artık malzemeyi yukarı çıkarıp toplayalım, daha sonra hepimiz dinleniriz. Güneş, çölün üzerinde turuncu bir ışık saçarak batıyordu. Akşam yemeği servisi Bedevi aşçılarca yapılmıştı köfte, safranlı pilav, taze ekmek. Çadır altında geçirecekleri son gece olacağından, Profesör Stern cömert davranmış, kendi parasıyla bol miktarda Mısır birası ve şarap aldırmıştı. Kamp ateşinin çevresinde toplandılar savaştan çok az söz edildi. Ekiptekilerden hiçbiri politika konuşmak istemiyordu. Fransızlardan biri akordeon çaldı, iki İngiliz genç gitarlarıyla ona eşlik etti, diğerleri, sadece genç insanların sahip olduğu bir keyifle müziğe katıldı. Konuşmalar ve şarkılar sona erdiğinde neredeyse gece yarısı olmuş, ateşteki kütükler kor haline gelmişti. Ekiptekiler yavaş yavaş çadırlarına dönüyordu. Haider hafif çakırkeyifti. Cebinden üç şişe bira çıkartıp, birini Rachel'e diğerini de Weaver'a uzattı. - Birer tane de yol için gerekli diye düşündüm. Ne dersiniz, Coser'e son kez iyi geceler dememiz gerekmez mi. - Neden olmasın. Dedi Rachel ve üçü de içtikleri alkolün etkisiyle hafifçe yalpalayarak Coser'in Step Piramit'ine yöneldiler. Weaver'in elinde, yolu aydınlatmak için bir gaz lambası vardı. Bütün yaz boyu yaptıkları gibi, piramidin dibindeki taş bloklara oturdular, beş bin yıllık mezarın güzelliğine ve haşmetine yine hayran hayran baktılar. - Demek böyle, dedi Haider gerçek bir üzüntüyle. Sakkara'daki son gecemiz. Rachel de üzgündü. - Gitmek fikrinden nefret ediyorum. Burada ne kadar güzel vakit geçirdim, ne çok eğlendim. Her ikisine de baktı. Bütün bunlar sen, Jack ve sen Harry, sizin sayenizde oldu. Buradaki günlerimi hayatım boyunca hatırlayacaksam, inanın bu sizin sayenizde oldu. Bu yüzden size teşekkür etmek istiyorum. Haider birdenbire konuştu. Harry'nin çektirdiği resmi hatırlıyor musun. Üçümüzün birlikte olduğu. - Tabiî, neden sordun. Haider şişesinden bir yudum aldı ve muzipçe gülümsedi. - Düşünüyorum da, bu yazı hatırlamak için birlikte çektirdiğimiz bir fotoğraftan çok daha fazlası gerek. Yüzyıllarca dayanacak bir şey. Weaver sordu. - Ne demek istiyorsun, Jack. Haider ayağa kalktı, hafifçe sallanıyordu. - Burada bekleyin. Gaz lambasını aldı, Mısırlı işçilerin çadırlarından birine girdi, bir süre sonra elinde yıpranmış bir torbayla çıktı. Weaver sordu. - Ne iş karıştırıyorsun, Jack. - Sabırlı ol. Lütfen konuşmayın. Hiç ses çıkarmayın, yoksa şaşırırım. Söyleyene kadar da buraya bakmak yok. Piramidin tabanı boyunca biraz uzaklaştı, lambayı yere koydu ve çantadan bir çekiç ve bir keski çıkardı. Yere çöküp lamba ışığında çalışmaya koyuldu, çekiç darbeleriyle keskiyi taşa gömmeye çalışıyordu. İşini tamamlayınca yüzündeki teri sildi, arkadaşlarına dönüp gülümsedi. ‘Tamam, gelip görebilirsiniz. Lambayı kaldırıp yollarını aydınlattı. Coser Piramidinin bütün tabanı kazılmış isimlerle doluydu. Sakkara'ya geldikleri ilk gün, yüzyıllar boyunca ziyaretçilerin kazıdıkları bütün bu isimlere bakıp şaşırmışlardı. İsim kazımak her ne kadar yasadışı sayılıyorsa da, hiçbir yetkili insanların isimlerini kayalara kazımalarına engel olamıyordu. Kazılmış isimlerden bazıları Roma dönemine kadar uzanıyordu. 1939. Rachel güldü. Jack, sen sadece sarhoş değil, delisin. Babam değerli bir anıtı tahrip ettiğini duyarsa çok kızar. - Olabilir. Ama artık ölümsüz olduk. Jack gülümsedi. - Aynı prensesimiz gibi. Yıllar sonra insanlar buraya gelecek ve kim bilir, belki de kim olduğumuzu merak edecek. Artık biz de piramitlerin esrarına dahil olduk. Rachel sevgiyle koluna dokundu. Biliyor musun. İsimlerimizi kazıdığına sevindim. Burada o kadar özel anılarımız oldu ki, isimlerimizin kazınması uygun olurdu diye düşünüyorum. Aynı fikirde misin, Harry. - Hiç olmazsa biz öldükten çok sonra bile, hatırlanmamız için bir neden var. Bira şişesini kaldırdı. - Şerefine içmeyi öneriyorum. Bize. Ve Sakkara'ya. - Bize. Ve Sakkara'ya. Hep birlikte içip güldüler, bir süre konuştular, uzakta Kahire'nin ışıklarına baktılar. Sonunda Rachel ayağa kalktı ve pantolonunu silkeledi. Yatmalıyım. Yarınki partiye çok hevesliyim. İkiniz de benimle dans edeceğinize söz verin. Her ikisini de yanaklarından gerçek sevgiyle öptü. İyi geceler Jack, iyi geceler Harry. İyi uyuyun. - Lambayla yolu aydınlatmamızı ister misin. - Hayır. Burada kalın ve biralarınızı bitirin. Ay ışığı bana yeter. Çadırlara doğru yürüdü. Weaver, uzaklaşan silueti, gözden kaybolana kadar izledi, Haider'e döndüğünde onun da Rachel'i tutkuyla izlemekte olduğunu gördü. - Benim düşündüğümü mü düşünüyorsun. - Bilmiyorum Jack. Sen söyle. - İkimizin de tanıdığı en güzel, en harika varlık olduğunu. - Her zamanki gibi aklımdakileri okudun. - Dürüst olalım, Harry. Gerçek olan, her ikimizin de Rachel'e tutulmuş olmasıdır. Bütün bu duyguları göstermeme saçmalığına bir son verip, neler hissettiğimizi anlatmanın zamanı gelmedi mi. Şimdiye kadar bu konuyu konuşmaktan hep çekindik. - Gerçekten de neler hissettiğimi söylememi mi istiyorsun. - Tamamen. Kartlarını masaya aç. Ben de aynını yapacağım. Weaver uzağa, karanlıklar içindeki Kahire'ye baktı. Dün gece uyuyamadım, onu düşündüm, onun yanındaki son günlerimi geçirdiğimi düşündüm. Onu tanıdığımdan beri onu düşünmediğim, onunla birlikte olmak istemediğim tek bir gün olmadı. Sadece yüzünü görmek yeterli. Sadece sesini duymak yeterli. O, benim âşık olduğum ilk gerçek kadın. Haider ciddîydi. - Bu kadar kötü, ha. - Evet. Çabuk da iyileşeceğe benzemiyor. - Ama ona hiç neler hissettiğini belli etmedin, değil mi. - Etmedim, biliyorsun. Beni de çıldırtan bu ya. Sanki beni tutan bir şey var. Belki de reddedilme, ya da değer verdiğim bir arkadaşı kaybetme korkusu. Weaver omuzlarını silkti. - Belki de bambaşka bir şey, bilmiyorum. Ya sen. Haider bir an için çok gençleşmişti, bir sırrı paylaşmaya çalışan küçük bir çocuğa benziyordu sonra yine ciddileşti. - Sana daha önce bir şey söylemek istiyorum. Daha önce kimseye söylemediğim bir şey. Annem ölüm döşeğindeyken babamın onu görmesini, vedalaşmasını istemedi. Onu sevmediğinden değil, tam tersine, çok sevdiği için. Vedalaşmak her ikisi için çok zor, çok acı olacaktı bunu biliyordu. Weaver'a döndü. Onlarınki büyük bir aşktı, Harry. Bir bakıma ben de hep böyle bir aşk istedim. Gerçekten derin, dürüst, tutku dolu bir aşk. - Peki, Rachel hakkında ne hissediyorsun. Dürüst ol. - Bazen sık sık- yatağımda yatarken onunla benim aramda geçmesini istediğim şeyleri hayal ediyorum. Bizi birlikte görüyorum. Onu çocuğuma hamile kalmış, benimle evlenmekten mutlu görüyorum. Onunla seviştiğimizi seks değil açık ve dürüst seviştiğimizi hayal ediyorum. Bir erkeğin sevdiği kadına göstermesi gereken sevgi gibi sevişme. Ona söylemek istediğim o kadar çok şey oldu ki. Arkadaşına baktı. Ne kadar deli ve istediğini yapan biri olduğumu bilirsin, ona bütün bunları söylemek isterdim. Senin gibi, ben de beceremedim. Neden. - Herhalde seninle aynı nedenden. İlişkimizi düzelmeyecek şekilde bozacağımdan korktum. - Ne demek istiyorsun. Haider elini Weaver'in omzuna koydu. - Bir başka sevgi var vücutlar arası sevgi değil, kardeşçe ya da çok derin dostluk- adına ne dersen de, benim için çok önemli. Sen hep en iyi dostum oldun. Eğer ikimizden biri Rachel'e açılacak olsaydı, belki de her şeyi berbat ederdi. İkimizden söz etmiyorum, dostluğumuzun bütün bunların ötesinde olduğundan eminim söylemek istediğim, bu yaz yaşadığımız arkadaşlıklar. Bunları bozmak istemedim. - Galiba ne demek istediğini anlıyorum. Üstelik bakarsan, her üçümüz de çok eğlendik. Belki de asıl önemli olan bu. - Yine de Harry, ikimizin de durumu kötü. Politik bir çözüm bulmak gerekli. Haider'in sarhoşluğu birdenbire kaybolmuştu ve muzipçe gülümsüyordu. Arkadaşlık bir yana, peki ya Rachel bizlerden birine âşıksa, ne olacak. - Ne demek istiyorsun. - Eğer böyle bir şey varsa, tabiat kanununa karşı çıkmış olmuyor muyuz. Öteki türlü her ikimiz de hayatımızın geri kalan kısmını, gitmeden önce ona neler hissettiğimizi söylememenin pişmanlığı içinde geçireceğiz. Hiç olmazsa aramızdan birisi mutlu olsun. Rachel de tabiî. Bu herkes için en iyi çözüm. Ne dersin. - Gerçekten de, ikimizden birine âşık olabileceğini mi düşünüyorsun. Haider yeniden gülümsedi - Ne olursa olsun, yarın, bu sorunun cevabını bulmak için son gün. Üçüncü bölüm Amerikan büyükelçisinin ikametgâhı doluydu. Uluslararası ün sahibi kişiler, Mısır'ın seçkinleri, ülkede çalışan Avrupalıların en ünlüleri, sanatçılar, diplomatlar, yüksek rütbeli subaylar, üniversite hocaları, herkes oradaydı. Parti hızını almıştı, herkes eğleniyordu Weaver dans pistindeki kalabalık arasından kendisine bir yol açmaya çalışırken, kendisiyle vedalaşmak isteyen arkadaşlarıyla el sıkışıyordu. Davetliler arasında basın mensupları vardı binanın girişine yerleştirilmiş ve üniformalı iki Mısır polisinin arasında duran masanın üstü, kazıda bulunan değerli eşyayla doluydu taşlı gerdanlıklar, böcek figürleri, muskalar, yüzükler. Weaver kendisini selamlayanlara Nazikçe teşekkür ederken çevresinin daha da kalabalıklaştığını gördü, birdenbire yalnız kalmak istedi. Özür dilerim. Biraz serin havaya ihtiyacım var da. Kalabalığın arasından yürüdü, yere kadar inen kapıdan geçerek balkona çıktı. Dışarısı serindi, havada nilüfer ve begonvillerin ağır, tatlı kokusu vardı. İkametgâhın bahçeleri şimdiye değin görmediği kadar güzeldi, bahçenin içindeki küçük ahşap köşk renkli fenerlerle ışıklandırılmıştı ve yüksek taş duvarların dışında muhteşem Nil'in kokusu duyuluyordu. Asıl şaşırtıcı olan, kentten o alışılmış gürültünün gelmemesi, trafiğin bile sessizce akıp gitmesiydi. Yalnızlığın ve güzel kokuların keyfini çıkararak dururken arkasındaki kapı açıldı ve bütün hatlarını saran siyah elbisesiyle Rachel göründü Jack Haider hemen arkasındaydı. Keten bir takım giymişti. Elinde buzlu bir şişe şampanya ve üç kadeh vardı. Kadehlerden birini uzatırken gülümsedi. - Ne parti ama. Bütün geceye yetecek kadar dans etmişe benziyorsun, Harry. Seni sakin bir yerde bulabileceğimizi biliyorduk. Gel, bir şampanya daha. - Neden olmasın. Weaver şampanya kadehini aldı, Rachel kendi içkisini aldıktan sonra dokunmadan balkon korkuluğunun üzerine bıraktı. Suratından bitkin olduğu anlaşılıyordu. Weaver sordu - Yoruldun mu. - Gülümsedi. Korkarım sen ve Jack ayaklarımı yıprattınız. Haider araya girdi. - Unutmadan Rachel, seni tanıştırmak istediğim birkaç önemli kişi var. Kim. - Büyükelçi saygılarını sunmak istiyor, Kemal Assan adlı biri de öyle. Kemal Assan babamın tanıdığı önemli memurlardan birinin oğlu. Onların yanı sıra British Museum'dan gelen bir de profesör var. Bence çok fazla içmiş ve böyle konuşuyor parmaklarıyla burnunu sıkıştırdı ve İngiliz aristokrasisinin yukardan bakan konuşmasını taklide girişti. Oldukça sıkıntı verici bir grup Hanımefendi, sizin dinlenmekte olduğunuzu bildirdim ve onlara değerli vaktinizden çok ayıramayacağınızı söyledim. İçeri alayım mı. Rachel kıkırdadı. - Teşekkürler, Jack. Haider gittikten sonra Rachel, Weaver'a döndü. - İşte son gecemiz, Harry. Seni çok özleyeceğim. - Samimi misin. Tabiî. Yüzüne baktı, sonra hızla konuştu. Acayip olan ne, biliyor musun. Senin hakkında o kadar az şey biliyorum ki. Jack açık bir kitap gibi. Amerikalı bir anne ve Eski Mısır eserleri toplayan zengin ve ünlü bir Prusyalı baba. Heidelberg'de klasik eğitim ve dil öğrenimi, arada bir yerde Oxford'da bir yıl. Güldü. Zaten anlaşılıyor. İngiliz aristokratlarının o gülünç konuşmasını o kadar iyi taklit ediyor ki. Hâlbuki sen geçmişinden, bir iki ayrıntı dışında hiç söz etmedin. New York'ta mühendislik okudun, sen ve Jack çocukluğunuzdan beri arkadaşsınız. Gülümsedi. Eğer sır saklamıyorsan, anlatacak daha birçok şeyin olmalı. Nasıl tanıştığınızı anlat. Bilmek istiyorum. Weaver şampanyasından bir yudum aldı, balkonun üstünden uzaklara baktı. - Anlatacak pek fazla bir şey yok. Ben beş yaşımdayken babam Jack'in annesinin ailesine ait bir çiftlikte kâhya olarak çalışmaya başladı. Çiftlik New York Eyaleti'nin kuzeyinde, olağanüstü büyüklükte bir yer. Çiftlikte sadece iki çocuktuk, ikimiz de ailelerimizin tek çocuklarıydık. Rakip ya da arkadaş olmamız kaçınılmazdı. Daha başlangıçtan itibaren arkadaş olduk. Birlikte olduğumuz her an, çiftlik için felaketler yarattık. Babası bize Belalı İkili derdi. Tabiî, onun ailesi varlıklıydı, bizse basit insanlardık, yine de Franz Haider bize saygı gösterir, farklılığımızı hissettirmezdi. Hiçbir zaman kibirli olmadı, oğlunun olmasına da izin vermedi. Jack daha küçücük bir çocukken, son derecede neşeli, beraber olunmaktan keyif alınacak biriydi. Vücudunda kendini beğenmiş tek bir kemik bile yoktur. - Seni Mısır'a çeken ne. - Geçen yıl mezun olduktan sonra, New York'ta bir inşaat şirketinde çalışmaya başladım. Gerçeği söylemek gerekirse, bir iki ay sonra yaptığım işten sıkılmıştım bile. Jack'in babası koleksiyonunun bir bölümünü çiftlikte bulundurmaktan hoşlanırdı. Daha ufacık çocukken, sadece kitaplarda ve müzelerde görebileceğimiz eserlerle eski mücevherlerle, muskalarla haşır neşir olmuştuk her şey o kadar muhteşemdi ki, eşyaları saatlerce seyrediyorduk. Jack mektup yazıp, kazıya yardım etmek için Mısır'a gideceğini bildirdiği zaman, benim de katılmamın mümkün olup olmadığını sordum. Yaklaşık altı aydan beri görüşmemiştik, babasına Almanya'daki aile işlerinde yardımcı oluyordu bense Manhattan'daki sıkışık bürodan kurtulmaya can atıyordum. Sanki hayatta bir kez karşılaşılacak bir fırsat gibiydi. Bankadaki birkaç dolarımı aldım, işten ayrıldım ve öneriyi kabul ettim. - Geride bıraktığın bir kız arkadaşın yok mu. - Bahsetmeye değer kimse yok. - Yaptıklarından pişman mısın. - Hayır. Tek sorunum, biraz şımardığımı hissediyorum. Artık eski işime benzer bir yere dönüp çalışabileceğimi sanmıyorum. En azından, param bitene kadar. Mühendislik bilgilerimi New York'ta yol inşaatı yerine böylesi bir kazı için kullanmak eğlenceli oldu. - Beni şaşırtan ne, biliyor musun. Jack'in arkeolog olmayı düşünmemiş olması. - Bence, tek bir konuya saplanıp kalamayacak kadar huzursuz. Zaten kendi de babası gibi tutkulu bir amatör olmaktan ileri gitmeyeceğini söylüyor. Babası Jack daha çocukken onu buralara getirmişti, bunları biliyorsun sanırım. Tanıdığım kadarıyla ülkesine âşık, ona hayran sadece tarihine değil, ülkeyle ilgili her şeye kültür, insanlar. - Jack'i çok seviyorsun, değil mi. - Her zaman en iyi dostum oldu diye dürüstçe cevap verdi Weaver. Olmayan kardeşim gibi. Arkadaşlığı için ona minnettarım. Üstelik babası olmasaydı, belki de üniversiteye hiç gidemeyecektim. - Ne demek istiyorsun. - Franz Haider bütün eğitimimi üstlendi. Kendi babam bunlarla başa çıkabilecek durumda değildi hâlbuki yapması gereken tek şey çiftlikteki bahçelerin beyaz zambaklarla örtülü olmasını sağlamaktı, Jack'in annesi zambakları çok severdi. Rachel tereddüt etti. - Geçmişinden söz etmemenin nedeni bu mu. Kendini Jack'e ve ailesine borçlu mu hissediyorsun. - Hiç de değil. Weaver'in sesi inancını gösterecek kadar kesindi. Onlar sadece benim uygun eğitim görmemi isteyen iyi insanlardı. Onlara her zaman teşekkür borçluyum. Ama Jack'in babası, insanı kendine borçlu hissettirecek biri değildir. Üstelik böyle bir duygu, Jack'le olan dostluğumu yaralamaktan başka bir işe yaramaz. Dostluğumuzu şimdiye kadar hiçbir şey bozamadı. - Birbirinize hiç darılmadınız mı. - Hiç. Bence bu çok önemli. Tabiî bizim de ufak tefek anlaşmazlıklarımız oldu, ancak aramızı bozabilecek hiçbir sorun yaşamadık. Rachel onun yüzüne baktı ve açık yüreklilikle konuştu. - Sana bir şey söyleyeyim mi. Bence ikiniz de şanslısınız. Birbirinizi tanıdığınız için. Bu kadar iyi dost olduğunuz için. Bunu daha sizi ilk tanıdığımda düşünmüştüm. Saygı duyulması gereken bir şey. Aranıza hiçbir şeyi girmemesini isterdim. Gülümsedi, gözlerini gözlerine dikti kendi gözlerinde tanımlanması zor bir üzüntü belirmişti, ani bir hareketle pencerenin yanından bir çiçek koparıp Weaver'in ceketine taktı, eğilip hafifçe dudaklarından öptü. Benden küçük bir armağan. Belki üniversite öğrenimi kadar önemli değil, ama bütün isteğimle verdim. Kazıya katılıp bize yardım ettiğin için o kadar mutluyum ki, Harry, bütün bu sürenin sen ve Jack olmadan nasıl geçebileceğini düşünmek bile istemezdim. Weaver, Rachel'in derin mavi gözlerine ve güzel yüzüne baktı. - Ben de seni özleyeceğim, Rachel. - Özleyecek inisin. Gerçekten mi. - Anlatabileceğimden de çok. Ama endişeliyim. Ne konuda. - Durmadan Almanya'da Yahudilere yapılan şeyleri işitiyoruz. Eğer geri dönecek olursan… Cümlesini tamamlayamadı, Rachel sakindi. Ne benim ne de ailemin Almanya'ya dönmesi söz konusu değil. En azından savaş bitip Naziler iktidardan düşürülünceye kadar. Artık bizim evimiz İstanbul ve orası güvenli. Babamın orada bir sürü tanıdığı var, sürekli bir iş bulacağından eminim. Doğrusunu söylemek gerekirse, asıl Jack için endişeleniyorum. - Ne demek istiyorsun. - Almanya'ya dönmek zorunda. Bu da askere alınacağı anlamına geliyor. Yine de savaşın süresi hakkında çok iyimser. Her şeyin Noel'den önce, Hitler Polonya'yı ilhak ettikten sonra biteceğini düşünüyor. - Bunu söyledi mi. - Bu akşam konuşurken duydum. Öyle sanıyorum ki, birçok kişi de böyle düşünüyor. İyimser olanlar. Bense o kadar emin değilim. Eğer savaş devam ederse, korkunç bir şey olur. Sıkıntıyı dağıtmak için konuyu değiştirdi. Yine de birlikte bu kadar zamanımız oldu. Her zaman keyifle hatırlayacağım. Her zaman. Bakışları birleşti, ikisinin arasında bir akım oluştu Weaver bundan emindi, konuşmaya karar vermeden önce uzun bir süre Rachel' baktı. İçinden geçenleri, gerçek duygularını anlatmak istiyordu, o sırada Rachel'in çevresine baktığını ve birdenbire rahatsız olduğunu fark etti. Ne oldu. - Hiç hiçbir şey. - Weaver döndü ve açık balkon kapısından içeri baktı. Soluk renkli keten elbise giymiş, mermer kolona dayanarak sigara içen ince yüzlü ve gaga burunlu bir Mısırlı gördü. Suratı çiçekbozuğu lekeleriyle doluydu. Uzaktan uzağa, kötü bir ruhu andırıyordu ve bakışlarını onlara dikmiş, seyrediyordu. Weaver'ın baktığını görünce, kalabalığa karıştı. Weaver, Rachel'e döndü. - O adam seni rahatsız mı ediyordu. Rachel ürperdi. Sanki bütün akşam beni izliyordu. - Belki de kim olduğunu anlamam gerek. Elini genç adamın kolunun üstüne koydu. - Boş ver, değmez. Herhalde zararsız biridir. Beni sadece biraz rahatsız etti, hepsi bu. Zaten gitti. O sırada Haider, yanında iki adamla balkona çıktı. Yanındakilerden uzun ve zarif olanı Amerikan büyükelçisi, altın ve gümüş işlemeli cellabe giymiş genç ve ciddî görünüşlü adam da Mısırlıydı. Haider gülümseyerek ilerledi. Üzgünüm. Hâlâ İngiliz profesörü ayıltmaya çalışıyorlar. İzin verirsen sana Amerikan büyükelçisini ve Kemal Assan'ı tanıştırayım. Büyükelçi, Rachel'in elini hararetle sıktı. Bayan Stern, şeref duyuyorum. Babanızın çalışmalarına hayranım. Kemal de bütün gece sizinle tanışma fırsatı aradı. O da kazılarınızla yakından ilgileniyor babasının Kral Faruk'un çok yakın arkadaşı ve Eski Eser Bakanlığı‘nın en tepesindeki yöneticilerden biri olduğunu düşünürseniz, bunda pek de şaşıracak bir şey bulamazsınız. Kemal Assan elini kalbine, dudaklarına ve alnına götürerek geleneksel Arap selamı verdi. Sizinle tanışmak büyük bir mutluluk, Bayan Stern. Ülkem size ve babanızın ekibine çok şey borçlu. Mükemmel bir iş başardınız. Kral Faruk'un ve hükümetin size ve ailenize teşekkür etmek isteyeceğinden ve bundan böyle Mısır'ın şeref konukları olacağınızdan şüphem yok. - Çok Naziksiniz, Kemal. Rachel, güçlü sessizliğin farkında, uzaktaki kentin ışıklarına baktı. - Kahire'yi hiç bu kadar sakin görmemiştim. Sanki bir fırtına patlayacak. Assan omuzlarını silkti. Havada bir sıkıntı var. Sanki bütün kent savaşın getireceği kötü haberleri bekliyor. Jack Haider saatine göz attı ve diplomatça Baylar, sizi götürmek zorundayım dedi, Rachel yarın Port Said trenine yetişmek zorunda ve gitmeden önce güzellik uykusuna yatması gerek. Kemal Assan, Sizi kısa sürede Mısır'da yeniden görebilmeyi umuyorum, Bayan Stern dedi. Büyükelçi her üçünün de elini sıktı. Bir dahaki sefere kadar. Yeniden teşekkürler. Siz gençler mükemmel bir iş başardınız. Büyükelçi ve Assan gittikten sonra Jack Haider şampanyasını yudumladı, bardağını korkuluğa bıraktı ve Kahire'ye baktı. Haklısın, hiç bu kadar sakin olmamıştı. Rachel yorulmuştu, saatine göz attı. Eğlencenizi bölmek istemem, ama neredeyse yıkılacağım. Annem ile babam da gitmek üzere. İkisi de bitkin durumda. Her kazıdan sonra böyle oluyor, özellikle sıcak iklimlerde. Yaptıkları işe yüreklerini ve ruhlarını kattılar ve iyice yoruldular. - Hiç şaşırmadım. İkisi de neredeyse yirmi dört saat çalıştı. Haider gülümsedi. Bizler uyurken de. Geçen gün, sabah erken, ikisini de gece boyunca kazı yaptıktan sonra çadırlarına girerken gördüm. Profesörün niyeti ne, Rachel. Hepimizden saklamaya karar verdiği bir şey mi buldu. Rachel de gülümsedi. Hayır. Ama babam yaptıklarıyla hiç yetinmiyor. Buradaki iş onun her şeyi. Haider, Weaver'a göz kırptı ve alçak sesle sordu. Eee, Harry, sordun mu. Weaver kafasını salladı, rahatsız olmuşa benziyordu. Haider devam etti. Ben de soramadım. - Siz ikiniz neden söz ediyorsunuz. diye sordu Rachel, Ne sorusu. Haider sinirlerini yatıştırmak istercesine büyük bir yudum şampanya içip derin bir nefes aldı. - Anlatması zor olacak. Ama artık zamanı geldi. Harry'yle ikimizi uzun süredir meşgul eden bir şey var, cesaret edip de soramadık. Yarın sabah da Port Said'e gideceğine ve İstanbul'a yerleşeceğine göre, kendimizi ateşe atmaya ve soruyu sormaya karar verdik. - Ne sorusu. - İkimizden birine âşık olmanın en ufak bir ihtimali var mı. Rachel kızardı. Dudağını ısırdı, bir süre kararsızlıkla bocaladı. En iyisi, en iyisi size bir söz vereyim. İkinize de mektup yazarım, siz de bana cevap verirsiniz. Böylesi bize birbirimizi daha yakından tanımak için zaman verir. Daha sonra oradan devam ederiz. Haider'in cesareti kırılmıştı. Çok diplomatça bir cevap verdin. - Hayır Jack. Şu anda hayatımda bir sürü önemli şey oluyor. Mısır'dan ayrılmak, İstanbul'a yerleşmek… - Seni zor durumda mı bıraktık. - Hayır, Harry. - Peki öyleyse, neden hâlâ utanıyorum. - Gereği yok. Her ikinizin de utanması için bir neden yok. Her ikinizden ne kadar hoşlandığımı biliyorsunuz. - Sadece hoşlanmak mı. - Lütfen Jack. Zamanı değil. - Konuyu açtığım için özür dilerim, Rachel, dedi Weaver koluna girerek. Yorgun olduğunu görüyorum. Elçilik arabalarından birinin seni oteline götürmesini isteyeceğim. Seni kapıya kadar geçirelim. - Hayır. Veda sahnelerinden nefret ederim. İkiniz de burada kalıyorsunuz ve eğlenmeye devam ediyorsunuz. Bunu fazlasıyla hak ettiniz. Durakladı, erkeklere baktı, heyecandan titreyen dudaklarıyla, size bir şey söyleyeyim mi. dedi, hayatımın en güzel günleriydi. Çok samimiyim. Bir daha görüşünceye kadar, hoşça kalın. Her şey çok ani olmuştu, ikisine de sarılırken gözleri doldu, sonra da kayboldu. Orkestra vals çalıyordu. Haider şampanya kadehini kaldırdı. Çok üzülmüşe benziyor. Ama soruya tam cevap vermedi, değil mi. Ben biraz hayal kırıklığına uğradım. Weaver bir an düşündü. Yanılıyor olabilirim, ama bize mektup yazma önerisi üç alternatiften biri demek. - Hangi alternatifler. - Bir, ikimizle de bir ilişkiye girmek istemiyor, bu da en kolay çıkış yolu. İki, içimizden birinden hoşlanıyor ve aynı anda yanında bulunarak onu güç durumda bırakıyoruz. Ötekini üzmemek için, düşündüğünü açıklayamadı. Üç. - Her ikimizi de aynı derecede seviyor, daha kararını veremedi, önünü görmesi için biraz zamana ihtiyacı var. - Sen hangisine inanıyorsun. Weaver omuzlarını silkti. Benimki sadece bir tahmin. Belki de Rachel'in söylediklerini yapmasına izin vermek en doğrusu. Kaldı ki, haksız da değil. Hayatında önemli değişiklikler oluyor. Ailesi Almanya'ya dönemiyor İstanbul ise alışılması gereken yepyeni bir dünya. Üstelik bu akşam bitkindi. Giriştiği bütün ağır işlerin diyetini şimdi ödüyor. - Birdenbire pek görmüş geçirmiş oldun. - Samimi olduğunu düşünmek istiyorum, Jack. Rachel herhangi bir ilişkiye balıklama dalacak kadınlardan değil. Zamana ihtiyacı var. Bu konuyu artık bıraksak. - Kesin bir cevap vermemesi seni de düş kırıklığına uğrattı, belli oluyor. - Tabiî ki öyle. İşkence daha da uzadı. Ama beklemek ve neler olacağını görmekten başka çare kalmadı. Haider kendini gülümsemeye zorladı. İşte mühendis konuştu. Aşkta düş kırıklığı yaşasan bile, pratik yönün üstün geliyor. Belki de haklısın. Senin gibi olmak isterdim, ama onu çok özleyeceğim. Ne kadar güzel günlerdi, sona ermesi ne yazık. Yanındayken, hayatımın en mutlu günlerini yaşadım. Weaver şampanya şişesine uzandı, kadehleri yeniden doldurdu. Konuyu değiştir dedi, Kahire'den ne zaman ayrılıyorsun. - Salı. Eve dönüyorum. Pek fazla seçeneğim yok, askere alındım. Weaver afallamıştı. Demek mektup buydu. - Evet, maalesef. Haider omuzlarını silkti, Babamın ailesinin uzun yıllar Prusya ordusuna hizmet etmiş subaylardan geldiğini bilirsin, aralarında askerî akademinin kurucuları bile var. Orduya katılmazsam, mezarlarında fırıldak gibi dönerler. Weaver elini Haider'in omzuna koydu. Bunu bana daha önce söylemeliydin, Jack. Her şey o kadar ani oldu ki. Senin için endişeleneceğim. - Gerçeği söylemek gerekirse, bu haberi verip son birkaç gününün keyfini kaçırmak istemedim. Üstelik bu konuyu hiç düşünmemeye çalışıyorum. Benim için korkmana gerek yok. Aldığım eğitimle, sıkıcı bir büro işi için biçilmiş kaftanım. - Savaşın Noel'den önce biteceğine gerçekten inanıyor musun, Jack. Rachel böyle düşündüğünü söyledi. Haider inançla başını salladı. Bitecek sanırım. Sokaktaki Alman yeni bir savaş istemiyor. Aralarından çoğu son savaşın ne kadar korkunç olduğunu hatırlıyor. En sonunda aklın galip geleceğinden eminim. Ya sen, sen ne yapmayı düşünüyorsun. - Şu anda biraz kararsızım. Profesör Stern Mısırlılara devretmeden önce Sakkara'da bazı temizlik çalışmaları yapılması gerektiğini söyledi iki kişiyle birlikte gönüllü olduğumuzu bildirdik. Bu akşam da çölde bir araştırmaya katılma önerisi aldım belki de bir süre burada kalır, Arapça Öğrenmeye çalışırım. Üstelik Amerika tarafsızlığını ilan etti. Bizim bu savaşta işimiz yok. - Ne kadar iyi. Her şeyin kısa zamanda normale döneceğini umalım. Yine de bu savaş, bütün dünya sanki çıldırmış. - Ne demek istiyorsun. - Savaş insanların hayatını etkilemeye başladı bile. Söylentilere göre İngilizler Piramitler yolu üzerinde Almanlar tarafından gizlenmiş bir radyo vericisi bulmuşlar. Bütün casusların Kahire'ye akın ettiği söyleniyor. Weaver başını salladı. Söylentileri ben de duydum. Peki bunun konuştuklarımızla ne ilgisi var. - Bir hafta önce, radyoda savaş ilanını duyduktan hemen sonra, grubumuzdaki bir İngiliz'in Rachel'in, benim ve kazıda çalışan bütün Almanların düşman ajanı olduklarını söylediğini duydum. Hiç böyle bir saçmalık duydun mu. Üstelik annesi de Yahudi. Profesör Stern ise Nazilerden nefret ediyor. - Ya sen Jack, Naziler hakkında ne düşünüyorsun. İlk defa politika tartışıyorlardı, Haider az da olsa, şaşırmıştı. Ben mi. Ülkemi seviyorum. Hitler'e ayıracak zamanımın olmadığını anlamışsındır sanırım. - Polonya nedeniyle mi. Ya da Yahudilere yaptıklarından dolayı mı. Duyduğumuz bütün ırk yasaları, konsantrasyon kampları, zorunlu göç. - Hepsi. Böylesi vahşi davranışlara ayıracak zamanım yok. Aklı başında Almanların da benim gibi düşündüğünden eminim. Seninle uzun zamandan beri arkadaşız Nazilerin Yahudilere uyguladığı yasaları, Hitler'in Yahudileri Almanya'dan kovmasını onaylamayacağımı bilirsin. Ama hepsi bu değil. Hitler sadece yüksek sesle konuşuyor, söylediklerinin içinde zekâ kırıntısı bile yok. Böylesi hep kötü bir karışım olmuştur, özellikle bir Avusturyalı için. Hafifçe gülümsedi. Saldırgan ve sıkıcı olacak. Her şeyden de önemlisi, diktatör olmak için bütün şartlar onda toplanmış. Bütün diktatörler korkaktır. Bu nedenle de işler fazla karışmadan geri adım atacağına inanıyorum. - Haklısındır umarım. Gerçekten de Almanya'ya dönmen şart mı. - Almanca bir kelime var. Pflicht. Babamın kullandığını duymuşsundur. Sadece görev değil, daha da fazlası anlamına gelir. Haiderler tarafından sıkça kullanılan bir sözdür. Aslında, aile sloganımız. Senin anlayacağın, aile adını karalayamam. Babam Hitler hakkında ne düşünürse düşünsün, askere alma çağrısına olumsuz cevap veren bir evladın şerefsizliğini taşıyamaz sanırım. - Öyleyse, İngilizlerin senin casusluğun hakkında söylediklerine fazla üzülmeyeceğim. Üstelik Almanlardan bazılarının da ekipteki İngiliz ve Fransızlar için aynı suçlamayı yaptıklarını biliyorum. Weaver gülümsedi. Şu ana kadar hakkında kötü bir şey söylenmeyen tek kişi olduğumu sanıyorum. Bu da beni endişelendiriyor. Haider güldü, Weaver kalabalığa araştırıcı gözlerle bakarak, ciddî bir sesle devam etti. Bütün gece Rachel'i izleyen biri var. Mısırlı. Zayıf, kırk yaşlarında, karanlık görünüşlü, keten takım elbiseli. Fark ettin mi. - Hayır. Neden. Weaver omuzlarını silkti. Herhalde anlamsız bir duygu. Belki de gizli bir hayranı var. Tereddüt etti. Aklıma ne geldi biliyor musun. Eğer Amerika savaşa girse, ikimiz de düşman taraflarda olsak. Bu sende nasıl bir duygu yaratırdı. - Korkunç. Haider başını ciddiyetle salladı. Biz ikimiz düşman olamayız, Jack. Hiçbir zaman. Hiç değilse, kişisel olarak, ülkelerimiz birbirleri hakkında ne düşünürse düşünsün. - Doğru. Weaver kadehini indirip gülümsedi. Peki, ya Rachel ikimizden birini seçse, yine de arkadaş kalma ihtimalimiz var mı. - Her zaman. Gelecek ne gösterirse göstersin. Haider'in gözleri parlıyordu. Kabul etmem gerekir, o kadar çekici bir kadın ki, gerekirse seninle dövüşmeyi bile göze alırdım. Dostça gülümsedi, kadehini kaldırdı. Öyleyse, son kez, şerefe. Arkadaşlığa ve geçen nefis yaza. Weaver da kadehini kaldırdı. Arkadaşlığa. Seni özleyeceğim Jack. Kendine dikkat et. Bu Allah'ın belası savaşın uzun sürmemesini dilerim. Haider göz kırptı. Ben de. Ama eğer ikimizden birinin bir şansı varsa, en iyi mektup yazan kızın gönlünü kazanacak demektir. Jack Haider bir İtalyan yolcu uçağına binip Roma üzerinden Almanya'ya vardı. Bir hafta içinde Wehrmacht'an alındı, subay eğitimini tamamlamak üzere Berlin'e gönderildi. Nazilere hayranlık duymamakla birlikte, cesur ve maceraperest bir subay adayı olarak göze çarptı keskin zekâsı ve yabancı dil bilgisi kısa zamanda Alman askeri istihbarat örgütü Abwehr'in dikkatini çekti. Özel olarak Amiral Wilhelm Canaris tarafından işe alındı, Balkanlar ve Akdeniz'le ilgilenen Özel Eylem Bölümü‘ne atandı, Kuzey Afrika Savaşı önem kazanınca da Rommel'in (1) Afrika Birliği'yle birlikte çalışan Ortadoğu bölümünde görevlendirildi. Ülkesine döndükten altı ay sonra, Rachel Stern'den hâlâ mektup alamaması üzerine Hamburglu bir doktorun kızı olan Helga Ritter'le tanıştı ve âşık oldu. 1 ikinci Dünya Savaşı‘nda Alman ordusuna verilen ad. (ç.n.) Hiç beklemediği ve hazır olmadığı bir duyguydu içinde bir bölüm hâlâ Rachel'i seviyordu, sık sık onu düşünüyordu. Yeni eşi kısa zamanda ilginç bir insan olduğunu kanıtladı hareketli ve sevgi doluydu. Evlendikten on ay sonra oğulları Pauli doğdu. Rachel Stern iki gence de hiç yazmadı. Büyükelçinin davetinden üç gün sonra, ailesiyle birlikte Port Said'den İzmir gemisine bindiler. Türkiye'nin sahip olduğu bu yük gemisinde ücret ödeyerek yolculuk yapanlar sadece onlardı. Yolculuğun ikinci gecesi sancak korkuluğuna yaslanmış karanlık denizi seyreder ve geçen yazı düşünürken makine dairesinin alevlerini gördü. Patlama İzmir'i sulara gömerken on dört kişinin de ölmesine neden oldu. Ölenler arasında Rachel'in annesi de vardı. Mürettebattan hayatta kalanlar yanan gemiyi terk etti. Rachel ve babası iki yaralı Türk denizciyle birlikte cankurtaran filikalarından birine ulaşmayı başardı. Babasının elinde Sakkara kazılarını gösteren haritaları taşıyan çanta vardı. Karanlıkta diğer cankurtaran filikalarından uzaklaştılar, gece yarısından az sonra da fırtına çıktı. Küçük tekne üç metre yüksekliğindeki dalgaların ve güçlü rüzgârın oyuncağı olmuştu. Şafak sökerken hava düzeldi, öğlene doğru yaralı denizciler öldü. Rachel de babası gibi yorgunluk ve susuzluktan bitkin düşmüş, kavurucu Akdeniz güneşi altında yanmışlardı. Öğlenden sonra ufukta gri bir tekne gözüktü ve onlara yaklaştı. Rachel başlangıçta gelenin hayatta kalan kazazedeleri aramaya çıkmış bir İngiliz gemisi olduğunu düşündü, ancak tekne yaklaşınca, Alman Deniz Kuvvetleri'nin gamalı haçım dehşetle gördü. Rachel ve babası yakıt almak için Napoli'ye uğrayan gemide tutuklu muamelesi gördü, iki hafta sonra Hamburg'a vardıklarında, Gestapo onları bekliyordu. Harry Weaver düşündüğünden de uzun zaman Mısır'da kaldı ve Amerikalı bir çöl araştırma ekibiyle birlikte arkeolojik kalıntılar aradı. Bu ekipteki görevi 1941'de Rommel'in Trablus'a çıkmasına altı ay kalana kadar sürdü. Önce Lizbon'a, oradan da Londra'ya uçtu, Southampton'dan gemiye binip Amerika'ya döndü. Japonların Pearl Harbour'a saldırılarının ertesi günü orduya gönüllü yazıldı. Daha Sakkara'da iken İzmir'in battığını duymuştu. Gece yarısından az sonraydı, birisi elindeki gazeteyle çadırına gelmiş ve haberi göstermişti. Habere göre gemiden kurtulmayı başaran dört Tür denizcisi Malta bandıralı bir balıkçı gemisi tarafından bulunmuştu. Haberleri gaz lambasının ışığında okuduktan sonra ağladı. Rachel'i gerçekten de sevmişti. O gece, büyükelçiliğin balkonunda duygularını on açıklamak istemiş, ancak bunu yapacak fırsat ya da cesareti bir türlü bulamamıştı. Daha sonra büyük üzüntü duyan her gencin yapacağın yaptı. Gazeteyi bir kenara koydu, çantasından bir şiş viski çıkardı ve sarhoş oldu. Uykuya yenik düşmeden önce yaptığı son şey onu için çok değerli olan ve üçünü bir arada gösteren fotoğrafa bakmak oldu. Rachel, Jack ve kendisi. Güler yüzlü üç genç, kolla birbirlerine dolanmış, Sakkara'da çöl kumlarını ortasında. Güzel günlerdi. Dördüncü Bölüm Kahire, 10 Kasım Otuz altı yılın en sıcak yazıydı. Gize Piramitlerinin gölgesinde kurulu eski kent her zaman kötü kokardı ama, bu seferki açık bir lağım gibiydi. Hemen hemen tüm Kuzey Afrika'da ve Avrupa'da bulutsuz gök ve dayanılmaz sıcak, savaşın getirdiği sıkıntıları daha da artırmıştı. Yine de, iklimin güçlüğüne karşın, Müttefikler umulmadık basan kazanmışlardı. Güçlü Rommel yenilmiş, Mareşal Paulus emrindeki 5. Ordu Stalingrad'da bozguna uğrayıp teslim olmuş, General Patton'ın birlikleri Sicilya'ya çıkmış ve Alman Reich'ının ikinci büyük kenti Hamburg dumanı tüten bir harabeye dönmüştü. Sonra sonbahar geldi. Hava serinledi, Almanlar toparlanmaya başladı ve savaş birdenbire durdu. Kahire adı verilen fırında, yukarıdaki haberler serin rüzgârlar ve Kasım başında Akdeniz'den gelen yağmur bulutları kadar önemli değildi. Çam ağaçlarını gölgesine çökmüş olan Mustafa Evir için boğucu yaz sıcağı hâlâ geçmiş değildi. Havanın serin olmasına karşın, teri sırtından ve göğsünden akıyor, yüzünden ve çenesinden damlıyordu bütün vücudu ateş kesmişti. Bunun nedeni korkuydu tabiî. Endişesini biraz azaltmak için sağ elindeki tespihle oynadı. Yapacağı işin tehlikesini düşündüğünde Evir, atacağı bir yanlış adımın hayatına mal olacağını biliyordu. Kısa boylu bir adamdı, küçük ve zayıf. Buruşuk siyah bir elbise, yıpranmış deri sandaletler ve yakasız kirli bir gömlek giymişti. Tıraşsız ve yorgun yüzünde sürekli olarak köpeklerce kovalanmış bir tilkinin bezginliği okunuyordu. Bulunduğu yer, kentin yabancı elçilerle ailelerini barındıran seçkin bir mahallesinde yüksek duvarlı bir villanın bahçesiydi. Bir avcı sabrıyla bir saatten fazladır bekliyordu ve artık harekete geçme zamanı gelmişti. Çimenlerin ötesinde, altmış adım uzakta, Amerikan büyükelçisinin muhteşem evi yükseliyordu. Çift kanatlı ahşap kapının yanında iki silahlı muhafız devriye gezerken, diğer ikisi giriş kapısının önünde nöbet bekliyordu. Evir arkasına bir göz attı, hafif bir meyille inen bahçeye baktı, kapının yanındaki nöbetçilerin yerinde olduklarını gördü. Dövme demir kapının arasından, uzakta, karanlıkta Kasr'ül Nil Köprüsü‘nü, onun ötesinde de muhteşem Nil Nehri'ni seçebiliyordu. Nehrin üzerindeki teknelerin beyaz yelkenlerinin akisleri ay ışığında parlayan sularda yansıyordu. Nehrin öbür ucundaki caminin ince uzun minaresini gördü ve sessizce dua etti duanın sefil hayatında bir şeyler değiştirmesini beklediği için değil, şu arada sakinleşmesi gerekiyordu. En az isteyeceği şey, diğer on iki mahkûmla paylaştığı karanlık ve pis kokulu zindana geri dönmekti kendini koruması için Allah'a yalvardı. Tekrar önüne döndüğü an, villanın girişinde bir ışık yandı, Evir avının üstüne atılmaya hazırlanan bir kedi gibi toparlandı. Birkaç saniye sonra bir arabanın çalışan motorunu duydu, daha sonra kocaman siyah bir Ford hizmetkârlar bölümünün arkasından çıkıp kapının önüne geldi, durdu. Ahşap kapılar açılırken nöbetçiler hazır ola geçti siyah smokinli bir adam evden çıkıp şoförlü arabaya bindi. Amerikan büyükelçisi iyi beslenmiş birine benziyordu Evir karanlığa nefretle tükürdü. O adam yedi aç gırtlağın doyurulmasından ne anlar. Pis kokulu bir kulübede oturmanın ne olduğunu bilir mi. Bir insanın günlük ekmeğini çıkarabilmek için Kahire gibi zor bir kentte neler çektiğinden haberi var mı. Evir, Ford'un uzaklaşmasını bekledi birkaç saniye sonra da ışık söndü. Araba ana kapıdan çıkar çıkmaz nöbetçiler rahatladı, villanın girişindeki ikisi oldukları yere çökerek birer sigara yaktı. Evir, ağaçların gölgesinde beş dakika daha bekledi, sonra yüzünün terini sildi, tespihini cebine soktu, ağrıyan dizlerini ovuşturarak ayaklandı. İşe başlama zamanı gelmişti. Amerikan Büyükelçiliği güvenlik önlemleriyle ünlüydü, ama Mustafa Evir'in adı da öyle yabana atılacaklardan değildi. Hizmetlerinden yararlananlar arasında Tilki diye tanınırdı. Kapısını açıp giremeyeceği bir ev, ya da açamayacağı bir kasa daha yapılmamıştı. Otuz yıllık suç hayatının önemli bir bölümünü kapsayan ve Kahire'nin cehennemi andıran Torah Hapishanesi'nde geçen üç mahkûmiyet işine karşı sevgisini alıp götürmüştü. Üç ay önce hapisten çıktığında namuslu bir hayat yaşamaya karar vermişti, ancak yapabildiği tek iş, parke taşı döşeli dik sokaklarda ağır pamuk balyaları taşımaktı bunun karşılığında ona köpek muamelesi yapan şişko kumaş tüccarından ailesini doyurmaya ancak yeterli olacak kadar para alıyordu. Bu geceki işiyse ona ufak bir servet kazandırabilirdi. Güvenlik ve nöbetçiler Evir'i hiçbir zaman etkilemedi. Villayı bir haftayı aşkın bir süreden beri izlemişti nöbetçilerin âdetlerini öğrenmiş, uzaklıkları hesaplamış ve önüne çıkabilecek engelleri önceden belirlemek için bahçenin planını çıkarmıştı. Aldığı risk yüksekti, bu nedenle hata yapmamalıydı. Bahçe duvarına tırmanmak kolay olmuştu. Nöbetçiler de karnının üstüne sürünüp binanın öteki ucundaki terasa yaklaştığını fark edememişlerdi. Almanlar Kuzey Afrika'da yenilgiye uğradıktan beri, nöbetçilerin daha rahat hareket edeceklerini umuyordu. Balkona açılan kapıya vardı, ter damlaları çenesinden süzülürken ayağa kalktı. Ceketinin cebinden çıkardığı ince ve uzun bir bıçağı kapının iki kanadı arasına soktu. Kapıyı kolaylıkla açtıktan sonra perdelerin arasından süzülerek lambri kaplı karanlık çalışma odasına girdi. Han el Halili Çarşısı, her akşam olduğu gibi yine kalabalıktı. Gürültü, baharat ve ter kokusu insanın midesini bulandırıyordu, ama Evir iki saat sonra kalabalığın arasında kendine bir yol açmaya çalışırken, mutluluktan gülümsüyordu. İyi iş başarmıştı. Dar sokaklar dilencilerin duaları ve satıcıların çığlıklarıyla yankılanırken Evir elini cebindeki değerli şeyin üstüne kapattı. Çarşıda bir caninin bile hayatı tehlikededir. Öyle hırsızlar vardır ki, kör bir dilencinin önündeki paraları bile götürürler. İki küçük dilenci yaklaştı. Bahşiş. Def olun gidin, orospu çocukları. Çocuklar tükürdü, güldü, sonra tabanları yağladı. Evir peşlerine düşüp kulaklarını çekmeyi düşünmedi bile. Aklındaki iş çok daha önemliydi. Çarşının ortalarına doğru dükkânlar ve lokantalar arasında kalabalık bir kavşağa vardı. Sokak kaldırımları canlıydı, kahvelerden ve dükkânlardan müzik duyuluyordu. İnsanlar tramvay ve otobüslere üst üste binmiş, raylara şaşılacak kadar yakın, bir yerden diğerine gidiyordu. Savaşa rağmen, karartma talimatları Kahire'de yarım uygulanmaktaydı. Bazı otomobillerin farları, kimi sokak lambaları geleneksel mavi boyayla köreltilmişti ama bazılarında hiçbir değişiklik görülmüyordu. Yanından eski ve dökük bir taksi geçti. Yedek parça sıkıntısı nedeniyle taksilerin çoğu kırık farlar, düşük tamponlar ve çatlak camlarla çalışıyordu. Trafik her zamanki gibi arapsaçına dönmüştü, şoförler atlı arabalar ve caddelerden geçen keçi, koyun, sığır ve deve sürüleriyle yarışıyordu. İşleri daha da içinden çıkılmaz hale getirmek için olacak, izinli askerler sokakları doldurmuştu İngiliz, Amerikan, Avustralyalı askerler Evim Evim Güzel Evim ya da Eski İngiltere Barı gibi isimler taşıyan bar ve restoranlara girip çıkıyorlardı. Evir aldığı talimatı hatırladı ve kavşağa gelince durdu. Binlerce geveze Arap kahvelerin dışında oturmuş, nargile içiyor, tavla oynuyor ya da çay yudumluyordu. Motosikletin üzerinde sakallı bir Arap vardı, cellabe giymişti. Evir'e işaret edip yaklaşmasını söyledi. Evir arka seleye oturdu birkaç saniye sonra kalabalık içinde gözden kaybolmuştu. Adam motosikleti kullanırken arada bir omzunun üzerinden arkasına bakıyor, izlenip izlenmediğini anlamaya çalışıyordu. El Hakim Cami'ne doğru yönelip, dar ara yollara daldılar ve on dakika kadar sonra tuğla ve ahşaptan yapılmış yoksul binalarla çevrelenmiş kaldırım taşı kaplı küçük bir meydana vardılar. BSA'dan indiler. Adam motosikleti uzun bir zincir ve asına kilitle bir ağaca bağladı ve Evir'e kendisini izlemesini söyledi. Evlerden birinin avlusuna dalıp ahşap merdivenlerden birinci kata çıktılar. Sahanlığa açılan kapının üzerinde üç kilit vardı ve adam cebinden çıkardığı anahtarlarla kilitleri teker teker açtı, Evir'e içeri girmesini işaret etti, kapıyı tekrar kapattı. - Eee. diye sordu sakallı adam. - İstediğini yaptım. Adam memnun oldu. Binada seni kimsenin görmediğinden emin misin. Evir güldü. Görselerdi, burada ne işim olurdu. Bu eve daha önce iki kez gelmiş ve adamdan malzemenin nasıl kullanılması gerektiğini öğrenmişti. Oda ufak ama rahattı, ortada bir kahve masası, çevrede birkaç minder, duvarın kenarında bir soba olmasına karşın ortalık küf kokuyordu ve Evir bu evin çok sık kullanılmadığını tahmin ediyordu. Adam elini uzattı. Makineyi ver. - Önce para, dedi Evir. - Paranı sonra alacaksın. Evir başını salladı. Şimdi istiyorum. Adam kesin bir ses tonuyla Sonra dedi, Yaptığın işi gördükten sonra. Eğer fotoğraflar beklediğim gibi çıkmazsa, oraya geri dönmeni isteyeceğim. - Geri dönmek mi. - Geri dönmek. Şimdi bana makineyi ver. Evir adamın sesindeki kararlılığı duydu, yüzündeki korkutucu ifadeyi gördü. Adamdan Evir'i rahatsız eden bir tehlike kokusu geliyordu. Minik Leica makineyi cebinden çıkarıp adama uzattı. - Burada bekle. Adam yatak odasına girip kapıyı kapattı. Karanlık oda olarak kullandığı tuvalet hemen sağdaydı ve hafifçe kimyevî madde kokuyordu. Adam içeri girip sürme kapıyı kapadı, tavandan sarkan ipi çekti. Yanan kırmızı ışık, duvardaki raflarda dizili cam kavanozları, fotoğrafçı aletlerini aydınlattı. Köşedeki küçük masanın üzerinde bir kronometre, madenî taslar, elektrikli vantilatör, alttan aydınlatılmış camlı bir kutu vardı. Kaplara developman sıvısı doldurdu, küçük Leica'nın içindeki filmi çıkardı ve kaba batırdı. Kronometreni düğmesine basıp üç dakika kadar bekledi. Sonunda vantilatörü çalıştırdı, tepsinin üzerindeki film şeridini aldı ve kuruyana kadar vantilatörün önünde tuttu. Alttan aydınlanan kutunun düğmesini çevirdi, filmi üzerine yayarak elindeki büyüteçle uzun uzun inceledi. Çok Gizli yazılı sayfalardan birinin negatifini incelerken saçları diken diken oldu. Kendine gelmesi uzun sürdü. Bir havluya ellerini kuruladı. Odaya girerken yüzündeki ifade değişmemiş olmalı ki, Evir Ne var. Ne oldu. diye sormak zorunda kaldı. Adam başını salladı. Hiçbir şey. Harika iş başarmışsın. Havluyu odanın köşesine fırlattı. Haydi gidelim. - Nereye gidiyoruz. - Paranı almak istemiyor musun. Yirmi dakika kadar sonra Nil kıyısındaki yıkık depolardan birinin önünde durdular. Her yer ıssızdı, depo kapısının kilidi kırılmıştı adam BSAyı deponun önündeki avluya soktu. Evir korkudan buz kesmişti. Buraya neden geldik. Adam motoru susturdu. Gel, paranı alacaksın. Motordan inip onu duvara dayadılar, sonra da depoya girdiler. Evir istemeye istemeye adamı izledi. Bütün bina harap bir haldeydi ve deponun içi paslanmış hurda demir, yağ lekeleri ve çöp doluydu. Bir köşede eski bir yağ varili ve üzerinde de bir gaz lambası göze çarpıyordu. Adam lambanın şişesini kaldırıp bir kibrit çaktı. Deponun içi yumuşak sarı bir ışıkla aydınlandı. Adam cebinden kalın bir zarf çıkarıp elinde salladı. Paranı ödemeden önce, sana bir iki soru sormam gerek. Kasanın içinden başka bir şey aldın mı. Evir adamın dikkatle kendini izlediğini gördü. Gözleri sanki yüzünü yakıyordu. Çocuklarımın başı için, sadece dediklerini aldım. Adam onu izlemeye devam ediyordu. Bana doğruyu söylediğinden emin misin. Evir yine aynı korkuyu duydu. Bana kasanın içindeki her kâğıdın fotoğrafını çekmemi söyledin, ben de dediğini yaptım. Şimdi paramı istiyorum. - Sabırlı ol. Aramızdaki anlaşmadan kimseye bahsettin mi. - Hiç kimseye. Yalan söylüyorsam Allah dilimi koparsın. Evir doğruyu söylüyordu. Üstelik aksini yapması halinde neler olacağım iyi bilirdi. Adam başını salladı, memnun olmuştu, gülümsedi. İyi bir şey daha var. Evir'in kaşları çatıldı. Ne. Adam zarfı yağ varilinin üzerine bıraktı ve elini cebine soktu. Elini çıkardığında, yüzündeki gülümseme kaybolmuştu. Evir fildişi saplı eğri Arap hançerinin madenî bir pençeye benzeyen ışıltısını gördü. - Gitmene izin veremem. Çok şey biliyorsun, üstelik yüzümü de gördün. Beşinci bölüm Chesapeake Körfezi, Virginia, 12 Kasım, 08.50 O sabah güneş karanlık yağmur bulutlarının arkasında saklanırken, Amerikan donanmasının gözbebeği, 58.000 tonluk Iowa gemisinin gri silueti körfeze girdi ve Virginia kıyılarının beş mil açığında demirledi. Gemi komutanı Albay Joe McCrea köprü üzerinde, kıyıdan ayrılıp gemiye doğru yaklaşan, dalgaların üzerinde yükselip kaybolan ve yarım düzine teknenin eşlik ettiği römorkörü izliyordu. McCrea, VİP yolcuların gemiye binmeye hazır oldukları mesajını yirmi dakika kadar önce almıştı. Yolculardan biri, şeref dolu yirmi yıllık askerlik hayatı süresince komutası altındaki gemilerde taşıdıklarının içinde kesinlikle en önemlisiydi ve McCrea hayatının en önemli görevine başlamak üzere olduğunun bilincindeydi. Yanındaki genç teğmene döndü. Yolcuları gemiye almaya hazırlanın. - Emredersiniz, Kaptan. Teğmen güverteye inerken McCrea dürbününü bıraktı. Iowa, 2 500 mürettebatıyla kendi başına küçük bir kent gibiydi. Çok sayıda ağır top ve uçaksavarla donatılmıştı güverte ve platformları dokuz dönüm genişliğindeydi ve bütün bu ağırlığına karşın seyir hızı otuz üç deniz miliydi, sınıfının en hızlısı. Körfezin dışında, Norfolk Boğazı‘nda, hafif dalgalar üzerinde bekleyen altı gemilik bir eskort vardı ölümcül ateş güçleriyle bu gemiler McCrea'ya büyük bir güven duygusu vermekteydi. Söz konusu grup, tarihin gördüğü en büyük armada olmayabilirdi, önemli olan, tarihin en hayati ve gizli işiyle görevlendirilmiş olmasıydı. Üniformasını tekrar gözden geçirdi, konuklarını karşılamak üzere ana güverteye indi. Römorkör en sonunda gemiye aborda olduğunda McCrea kıçta toplanmış, sivil ya da denizci, bir düzineye yakın insan gördü. Pasarella sahanlığındaki denizciler yerlerinden fırlayıp palamar aldı. Iowa'nın yüksekliği nedeniyle, ana güverte de deniz seviyesinin on metre kadar üzerindeydi. Gemiye binişi kolaylaştırmak için, ana güverteden denize doğru bir merdiven indirilmişti işi güçleştiren de bu merdivendi. Amerika Birleşik Devletleri başkam, geminize her gün gelen konuklardan değildir. Franklin Delano Roosevelt felçliydi, hayatı boyunca tekerlekli sandalyeye mahkûm olmuştu ve onu gemiye çıkarmak başlı başına bir sorundu. Merdivenden çıkarılması düşünülmeyeceğinden, onu Iowa'ya bindirebilmek için özel bir kayış düzeni kurulmuştu. McCrea sakin dalgaları seyrederken birkaç gizli servis görevlisi römorkörden merdivene atladı sıra başkana gelmişti tekerlekli sandalyesinden indirilmeye çalışılan Roosevelt'in o bilindik sevecen suratını, her zamanki gülümsemesini gördü. Bacaklarının dizlerden aşağıda kalan bölümü çelik destekli kalıplara konulmuştu, küçükken geçirdiği çocuk felci sonucunda bacakları bir çocuğunki kadar ince kalmıştı. İki gizli servis ajanı başkanı kayışların altına getirdiler, metal kilitleri kapadılar başkan yukarı çekilmeye başlandı. McCrea'nın hep hatırlayacağı hüzün verici bir görüntüydü. Dünyanın en güçlü devletinin başkanı, savaşın kazanılması için herkesin güvendiği insan, tahtalar, ipler ve kayışlardan yapılmış bir aletle Iowa'nin güvertesine kaldırılıyordu. Adamın suratındansa ne korku ne de acındırma okunuyordu, sadece kadere razı olmuşluk. McCrea sabırla bekledi. Yüreği ağzındaydı ve halatlardan birinin kopmaması, Amerika başkanının denize düşüp boğulmaması için Tanrı‘ya dua ediyordu. Sonunda Roosevelt güverteye konduğunda, McCrea geniş bir nefes alabildi. Gizli servis ajanları başkanın yardımına koştular, tekerlekli sandalye göründü, Roosevelt kayışlardan kurtulup iskemlesine oturtuldu. Ajanlardan biri o meşhur lacivert pelerini başkanın omuzlarına örttü. McCrea olanları izleyen mürettebatın yüzündeki hayranlığı gördü genç ya da orta yaşlı Amerikan denizcileri güverteye doluşmuş, ünlü yolcuyu yakından görmek istiyorlardı. Hepsi de hayranlık ve şaşkınlık arasında gidip geliyordu alkışlamak isterlerdi, ne var ki aldıkları emirler, yolcu güverteye çıktığında hiçbir selamlama yapılmayacağı yönündeydi. Görevleri gizliydi ve Iowa mürettebatı bu emirlere son adamına kadar uydu. McCrea selam verdi. Gemiye hoş geldiniz, efendim. Roosevelt selama dostça karşılık verdi, elini uzattı. Albay McCrea. Demek beni gideceğim yere kadar güvenle götürmek cezasına çarptırılan zavallı denizci sizsiniz. - Evet öyle, efendim. Kamaralarınızı hazırladık. Basamağı gösterdi. Eğer beni izlemek lütfunda bulunursanız… McCrea cümlesini tamamlayamadı, başkanın rahatsızlığının onu tekerlekli sandalyeye çivilediğini hatırlamıştı. Aptalca bir cümleydi ve yüzü utançtan kıpkırmızı oldu. İki yıl süresince Roosevelt'in emir subaylığını yapmıştı, buna karşın başkanın çelik iradesi ona sadece felçli değil, aynı zamanda ağır bir kalp hastası olduğunu zaman zaman unutturuyordu. Roosevelt söylenene aldırmadı, McCrea'nın elini tuttu ve güldü. - Aldırmayın, Albay. Bu Allah'ın belası sandalyeyle bayağı iyi hareket ediyorum. Lütfen yolu gösterin. Roosevelt'in üst güvertedeki kamarasına girdikleri zaman McCrea Rotamızı gösteren haritaları getirmiştim dedi, Size izleyeceğimiz yolu göstermek isterim, Başkan. Başkan Lucky Strike sigarasını bakalit ağızlığına takmakla meşguldü. Çok Naziksiniz, Albay. Bir gizli servis ajanı başkanın sigarasını yaktı, daha sonra tekerlekli sandalyeyi çalışma masasına doğru itti. Diğer bir ajan elinde acil durum ilaçlan dolu siyah doktor çantasıyla başkanın arkasındaki yerini aldı. Çantada Roosevelt'in kalp hapları, terden sırılsıklam olduğunda (fazla çaba harcayıp sık sık terlerdi) kullanılacak kremler, ağrı kesici şişeleri ve her zamanki gibi bir küçük şişe viski vardı. McCrea, Roosevelt gözlüklerini takana kadar bekledi, sonra haritadaki noktaları gösterdi. - Güneye doğru rota tutup Asor Adaları‘nı tutturacağız, daha sonra kuzeydoğuya dönüp Cebelitarık Boğazı‘ndan geçip Oran'a varacağız. Tahmini varışımız bundan dokuz gün sonra, ayın yirmisinde efendim. Sonra da, aksine bir durum olmazsa, Kahire'ye kadar yolunuza uçakla devam edeceksiniz. Roosevelt, ağızlığı dişlerinin arasında sıkıştırmış bir şekilde, Nazikçe gülümsedi. Ötekilere karşı hazırlık yaptınız, umarım. - Hızımız ve destroyer eskortumuz var. Her ikisi de Alman denizaltılarının başa çıkamayacakları kadar önemli. Yine emin olamayız. Bir risk alıyoruz, efendim. Roosevelt omuzlarını silkti. Savaşın diyeti, Albay. - Uçaklarımız denizaltı faaliyetlerini izliyor, destroyerlerimiz de sonarlarını denizaltı aramada kullanıyor. En büyük tehlike Alman Uboot'larından (1) geliyor. Gerçekten de ölüm makineleri gibi. Roosevelt sigarasının izmaritini ağızlığından çıkardı, kafasını kaldırdı. Yüzü çok ciddîydi. Bu çok önemli bir yolculuk, Albay. Yüz binlerce kişini hayatı, ondan daha da önemlisi, savaşın sonuçlanması ve ülkemizin geleceği benim Kahire'ye varmama bağlı. Başarabilecek miyiz. McCrea cevap vermeden önce düşündü. Atlantik'te bu kadar düşman hareketi varken, tahmin yapmak zor, efendim. Diğer taraftan, Almanlar planımızı bilmiyorlar ve biz hızlı hareket edebilecek durumdayız gitmek istediğiniz yere güvenlik içinde varacağınızdan eminim. Roosevelt gözlüklerini çıkardı ve o ünlü çarpık gülümsemesiyle Albay, artık kaderim sizin ellerinizde dedi. Adam Amerikan Sahil Koruması‘nın standart koyu lacivert, cilalı ceketlerinden giymişti. Yağmur altında, Norfolk Yarımadası‘nın ıslak otları üzerinde üç saatten fazla uzanmış, elindeki güçlü denizci dürbünüyle çevreyi gözetlemişti. Römorkörün dalgaları aşıp Iowa'ya bordaladığını gördüğünde yağmur dinmiş, görüş şartları düzelmişti. 1 Alman denizaltısı. (ç.n.) Yattığı yerden, uzaktaki tekneleri izlemeye koyuldu. Beş dakika kadar sonra dürbününü cilalı ceketinin altına soktu ve hızla patikaya yöneldi. Uzun otlar arasında gizlediği bisikleti buldu, bacağını selenin üzerinden aşırdı ve pedallara bastı. Altıncı bölüm Berlin, 14 Kasım, 08.30 Amiral Wilhelm Canaris tuhaf bir adamdı. Etrafta gezinirken terlik giyerdi, bürosu da sürekli olarak karmakarışıktı. Duvarlarda, herkesin asmaya mecbur olduğu Adolf Hitler portresinden eser yoktu, çünkü Canaris ya da eski mürettebatının onu sevgiyle adlandırdıkları gibi Küçük Amiral - gösteriş budalası ve kaba Nazi yönetimi için küçümsemekten başka bir şey hissetmiyordu. Küçümseme duygusunu kendine saklamıştı Canaris aynı zamanda savaş Almanyası‘nın askeri istihbarat örgütü Abwehr'in başındaydı ve sorumluluğu dünya yüzünde otuz ülkeye dağılmış 20.000'i aşkın personel ve ajanı kapsıyordu. O gün öğlene doğru genç bir Prusyalı çavuş Abwehr'in Berlin'de 74 76 Triptiz Ufer adresinde Landwehr Kanalı‘na bakan genel merkezinde amiralin kapısını vurdu, cevap alamayınca, içeri girdi. Çavuş yeni olmasına yeniydi ama işe başlamasından bu yana sadece bir hafta geçmiş olmasına karşın amiralin tuhaflıklarına şaşırmamaya alışmıştı. Köy öğretmenine benzeyen, çalı gibi dik gri kaşlı, sırtı kamburlaşmış, elli yaşlarındaki küçük adam, yıpranmış terlikleri ve ütüsüz denizci üniformasıyla yere diz çökmüş, asabi görünüşlü iki dachshund (1) besliyordu. Çavuş öksürdü. Amiral. 1 Kısa bacaklı, uzun gövdeli, uzun ve sarkık kulaklı ufak bir köpek, (ç.n.) Canaris başını kaldırdı, çavuşun içeri girdiğini fark etmemişti bile. Ne var, Bauer. - SS Karargâhı‘ndan aradılar, General Schellenberg. - Walter bu sefer ne istiyormuş. - General saat dokuzda acil bir görüşme talep ediyor. - Ne konuda. - Söylemedi, Amiral. Sadece acil olduğunu belirtti. Aniden uzaktan hava alarm sisteminin sirenleri duyuldu. Canaris içini çekti, köpekleri sakinleştirmek için okşadı, ayağa kalkıp dizlerini silkeledi. Amerika Hava Kuvvetleri'nin B17'leri bütün bir hafta boyunca Berlin'i bombalamıştı ve seslere bakılırsa, öldürücü uçuşlarına yeniden başlıyorlardı. Peki. Arabayı hazırlatsan iyi olur. Acele et, Amerikalılar işe başlamadan önce gidelim. - Zu Befehl (2) Amiral. Bauer bağırdı, esas duruşa geçti, topuklarını vurarak köpeklerin homurdanmasına neden oldu. Canaris sıkıntıyla kaşlarını çattı. 2 Emredersiniz, (ç.n.) - Bana bir iyilik yap, Bauer. Bu topuk vurma ve bağırma, resmigeçitte güzel oluyor da, büroda biraz fazla kaçıyor. Üstelik köpeklerimi de korkutuyor. Bauer kızardı. Amiral nasıl emrederse. Çavuş odadan çıktıktan sonra Canaris burunlarını çanaklarına sokmuş sevgili köpeklerine baktı ve içini çekti. Kötülere dinlenmek yok, çocuklarım. Genç Walter'in yeni numaralar peşinde olduğunu tahmin ediyorum. Walter Schellenberg, Canaris'in SS örgütünde tanıdığı en sıra dışı istihbarat subayı ve muhtemelen de en çok sevileniydi. Otuz iki yaşlarındaki bu genç hukukçu, hem atılgan, hem yakışıklıydı ve hayatta güzel ve zevkli şeylerden hoşlanıyordu. Bonn Üniversitesi'nden mezun olduktan sonra, Hitler'in 1933'te iktidara gelişiyle birlikte SS'lere katılmış ve SS'lerin istihbarat bölümü SD'de görevlendirilmişti. Burada zekâsı ve çalışmasıyla kısa zamanda Himmler'in dikkatini çekmiş, Himmler'in yakın adamı olarak bir süre sonra dış istihbarat bölümü SD Ausland'in başına atanmıştı. Patronu gibi o da komplolar, gizlilik ve entrikalara içtiği su, soluduğu hava kadar bağlıydı. Canaris üçüncü kattaki büroya girdiğinde, sürekli sigara içen bu rahat davranışlı adam, dışarıda sürüp giden bombardımana ve duvar vantilatörünün odaya doldurduğu duman kokusuna karşın keyifli bir günündeydi. Schellenberg gülümsedi. Otur, Wilhelm. Her zamanki gibi dünyanın yükünü omuzlarında taşıyor gibisin. Reichsjuhrer der SS (Himmler'in yakın adamları). İşareti görmek, Canaris'in içini ürpertti. Heinrich Himmler ve adamlarının kötülükler imparatorluğunu yönettiği, Prinz Albrecht Strasse'de SS ve Gestapo Karargâhı olarak kullanılan Ana Güvenlik Bürosu'na gitmekten hep nefret ederdi. Siyah üniformalar ve çevreni karanlığı belinden aşağı bir ürperti duymasına neden olurdu. Bazen ben de kendimi öyle hissediyorum diye cevap verdi. Evet bu kez mesele ne, Walter. Bombardıman bir an için durduğunda, Canaris iç avludan gelen ve ani bir frenle duran kamyonun lastik seslerini duydu. Arkadaki Mercedes'ten fırlayan deri ceketli Gestapo görevlileri kamyondaki insanları aceleyle indirerek işkence hücrelerine götürdüler. Tutukluların arasında, bazılarını Canaris'in de uzaktan tanıdığı, çoğu orta yaşlarda birçok Wehrmacht subayı da vardı. Bazılarının yanında gözleri dehşetten açılmış kadınlar ve çocuklar da görünüyordu. Tutuklular binanın bodrumuna doğru yürürken Gestapo görevlileri onlara tabanca kabzasıyla vuruyor, acele etmelerini istiyordu. Canaris şaşkınlıkla bağırdı. Neler oluyor. - Karışık bir iş. Schellenberg aşağıdaki sahneyi izliyordu. Hepsinin yıkıcı çalışma içinde olduğundan kuşkulanıyoruz. Himmler, Führer'e komplo kurmaya hazırlanan bir grubun varlığından şüpheleniyor. Son sorgulamalarda aldığımız bilgilere göre bazı üst rütbeli subaylar mart ayında uçağına bomba yerleştirmişler. Bombanın patlamamasını Tanrı‘ya borçluyuz. - Aman Allahım. Canaris'in yüzü solgundu. Ciddî olamazsın. - Maalesef öyle. Führer'e bağlılık yemini etmiş birinin onun ölümünü isteyeceğine kim inanırdı. Merak etme, hepsini yakalayacağız. Hepsini, bunun için ordunun, hava kuvvetlerinin ve deniz kuvvetlerinin tümünü sorgudan geçirmemiz gerekse bile. Schellenberg arkasını pencereye döndü, bir sigara çıkarıp yaktı, dumanı tavana doğru üfledi. - Konumuza gelelim. İran'daki ve Ortadoğu'daki ajanlarımdan aldığım şifrelerden ilginç şeyler çıkıyor. Beklediğimiz gibi Müttefikler Tahran ve Kahire toplantıları gerçekleştirilecek gibi görünüyor. Senin de bildiğin gibi Roosevelt Avrupa çıkarmasının ne zaman yapılacağına henüz karar vermedi. Canaris kendini dışarıdaki rahatsız edici görüntüye bakmamaya zorladı, sırtında aynı ürpertiyi yeniden duydu, ne geleceğini biliyormuş gibi derin derin iç geçirdi. Neden yeni ve şaşırtıcı bir planın olduğunu düşünüyorum. Schellenberg sırıttı. Sevgili Wilhelm, hayatımın tek nedeni bu. Hayat, onu ilginç kılan küçük komplolar olmasa, neye yarar. - Artık söylesen. - Önce bana Başkan Roosevelt hakkında ne düşündüğünü anlat. Canaris bir kaşını kaldırdı. Bu da ne demek. Beni asabilmek için tuzak soru mu. Almanya'nın iki istihbarat örgütü arasında huzursuz bir işbirliği vardı ve Canaris bir çeşit tuzağa düşürülmek istendiğinden kuşkulanmaktaydı. - Tam tersine. Karşılığında samimi bir cevap istediğim basit bir soru. Canaris omuzlarını silkti. Düşmanım da olsa adama karşı bir çeşit saygı duyduğumu söylemeliyim. Hayatının önemli bir bölümünü acılar içinde ve bir iskemlede geçirmiş bir sakat, buna rağmen üç dönem için başkan olmayı başarabiliyor, bütün bunlar ona saygı duymam için yeterli. Amerikan kamuoyuna gelince, herhalde Lincoln'den bu yana en sevilen başkan o. Amerikan ekonomisini tarihinin en önemli durgunluğundan neredeyse tek başına çıkardı, bunun için ona saygı duyuyorlar. Hâlbuki Almanlar, Amerika'yı savaşa soktuğu ve bombalarıyla şehirlerimizi harabeye döndürdüğü için ondan nefret ediyorlar. - Dürüst bir değerlendirme. Schellenberg ayağa kalktı, masasının etrafını dolaştı ve kenarına oturdu. - Kahire'deki baş ajanım hakkında ne biliyorsun. - Sanırım Bülbül'den söz ediyorsun. Tek duyduğum, şimdiye kadar bulduğun en iyi ajan olduğu. Schellenberg güldü ve başını salladı. Bülbül'ü unut. O arak uzak bir geçmişte kaldı. Ben şimdiden bahsediyorum. - Hiçbir şey bilmiyorum. Böyle bilgileri sadece kendine sakladığının farkındasın. Schellenberg gülümsedi. Zaman değişiyor ve şimdi de işbirliği zamanı. Savaş şu anda pek de istediğimiz gibi gitmiyor. Üstelik bazıları da kaybeden tarafta olduğumuzu söylüyor. Canaris kaşlarını kaldırdı, hafifçe gülümsedi. Senin yerinde olsam, bunu yüksek sesle söylemezdim, Walter. Ya da mesleğine veda etmek ve taşaklarının bodrumda yeniden şekillenmesini istiyorsun. Schellenberg başını geriye atıp güldü. İşte senin en çok beğendiğim yanın, Wilhelm, her zaman beni düşünürsün. Şimdi konumuza geri dönelim. Şu anda Kahire'de faaliyette olan iki önemli ajanımız var. Bunlardan en önemlisi, Beşeba kod adlı Harvey Deacon, Hamburg doğumlu, kırk sekiz yaşında. - Alman vatandaşı mı. - Aslında İngiliz. Müttefiklerden nefret etmesi ve onlardan intikam almak istemesi ilginç, değil mi. - Sebebini sorabilir miyim. - İngilizler babasının ölümünden sorumlu. - Bu da yeterli bir neden. Tamamen. Gece kulübü sahibi ve işadamı. Sana çok yetenekli ve çok acımasız olduğunu da söyleyebilirim. Geçmişte de bizim için iyi işler becerdi, çok iyi işler. Ya öteki. - Hasan Sabri adında bir Arap. Kod adı Zümrüdüanka. Daha önce Rommel'in adamları için çalışıyordu, daha sonra onu Kahire'ye aldık. En büyük amacı, İngilizleri Mısır'dan kovmak. Her ikisi de lağım fareleri kadar kurnaz olmalarına karşın, büyük işe gelindiğinde yetenekleri sınırlı kalıyor. - Bütün bunları bana neden anlatıyorsun. Schellenberg sigarasının izmaritini tablaya bastırarak söndürdü, hemen bir yenisini yaktı. Yardımına ihtiyacım var. Aklımdaki proje, Deacon ve Sabri'yle birlikte çalışmak için adamlarından bazılarının yardımını gerektiriyor. - Ne gibi bir amaçla. Schellenberg birdenbire ölüm kadar ciddileşti. Çünkü, Sevgili Wilhelm, birlikte Başkan Roosevelt'i öldüreceğiz. Oda o kadar sessizdi ki, Canaris saatin tik taklarını duyuyordu. Duyduklarına şaşırmıştı. Kendini toparladı. Aklını mı kaçırdın. Söylediklerin saçma. - Gözü pek demeni tercih ederim. Unutma, daha altı hafta önce Albay Otto Skorzeny'nin paraşütçüleri Mussolini'yi tepeden tırnağa silahlı bir garnizondan kaçırdılar. Bu operasyona başlamadan önce bütün belirtiler yapmak istediğimizin imkânsız olduğunu gösteriyordu kendimiz bile en çok yüzde on başarı şansı tanıyorduk, buna karşın işi başarıyla tamamladık. Yere inişten kurtarmaya kadar sadece dört dakika geçti ve bütün eylem sırasında tek bir kaybımız bile olmadı. Duçe'nin (3) 12 Eylül günü İtalya'nın ortasında Abruzzi Dağlarındaki Campo İmperatore Oteli'nden kaçırılmasının öyküsü hâlâ SD Karargâhı koridorlarında heyecanla anlatılıyordu. Başarının göz kamaştırıcı olduğu doğruydu, ancak Canaris başını salladı. Senin önerdiğin tamamen farklı bir şey. Hepimiz, Churchill gibi Roosevelt'in de çevresinde gece gündüz çelikten bir güvenlik duvarı bulunduğunu biliyoruz. Böyle bir şey imkânsız. 3 Mussolini, (ç.n.) - Hiçbir şey imkânsız değildir, Wilhelm. Umutsuz koşullar, umutsuz önlemler doğurur. Üstelik her şey planlamaya bağlı. Canaris yorgun bir sesle sordu. Amerika başkanım nasıl öldürmeyi öneriyorsun. - Sana daha önce bir şey göstereceğim. Schellenberg masasının üzerindeki dosyadan çıkardığı kâğıdı uzattı. Canaris okumaya başladığında,