diye adlandırılır. Kopya sanatÄ± Kopya sanat akımı, gerçek anlamda hiçbir kopya bir birine benzemez düşüncesiyle ortaya çıkan ve asıl ile kopya arasındaki farkları abartısal bir şekilde göstererek her şeyin ne kadar benzersiz olduğunu gösteren sanat akımıdır. Birçok akademik çevre tarafından kabul edilemez bulunan, taklitçilik ve sahtekarlık olarak ele alınana bu akımın ortaya çıkışında zamanın ünlü orijinal resimlerinin, diğer ressamlar tarafından kopyalarının oluşturulması etkili olmuştur. Bilirkişiler tarafından dikkatle incelenen eserlerde, kopyalayan kişilerin ister istemez kendi yorumlarını eserlere kattıkları fark edilmiştir. Pasifik sombalığı Oncorhynchus ya da Pasifik somonu, Salmonidae familyasının sadece Kuzey Amerika'da bulunan bir balık cinsi. Ã‡amur Çamur, kum, toz, toprak gibi maddelerin suyla karışması neticesinde oluşan, suyun karıştığı maddeye göre farklı renk ve özelliklerde olabilen bir maddedir. Yapışkan ve kirletici bir etkisi vardır. İletken niteliğe sahiptir Doğal yollardan oluştuğu gibi, özel olarak kullanılmak üzere oluşturulan çamur türleri de mevcuttur. Sonya Blade Sonya Blade, Kano'yu takip ederken yanlışlıkla Mortal Kombat turnuvasına girer ve Shao Kahn'ın amaçlarını öğrenir. Asıl amacı Dünya'yı korumak olan bir Special Forces ajanıdır.Johnny Cage'den Cassie Cage adında bir kızı vardır.Ama Johnny Cage ile Sonya ayrılmışlardır. Almanyalı Türk yazarlar listesi Almanyalı Türk yazarlar veya Türkiye kökenli Alman yazarlar, yazdıkları eserleri ile Alman-Türk edebiyatı grubunda sayılabilen yazarlardır. Bunların çoğu, Almanca konuşulan ülkelere Türkiye'den göç etmiş yazarlarla, oralarda doğmuş ya da büyümüş Türkiye kökenli çağdaş yazarlardır. İçlerinde sadece Türkçe veya Almanca yazanlar olduğu gibi her iki dilde de yazanlar da vardır. Fitoplankton Fitoplanktonlar, plankton topluluğunun ototrof bileşenleri ve okyanus, deniz ile tatlı su ekosistemlerinin anahtar faktörlerinden biridir. Adı Grekçe "bitki" anlamına gelen φυτόν ("phyton") kelimesi ile "gezici" anlamına gelen πλαγκτός ("planktos") kelimelerinden gelir. fitoplanktonların çoğu çıplak göz ile görülemeyecek kadar küçüktür. Ancak yeteri kadar sayıda bir arada olduklarında hücrelerinde bulunan klorofil sayesinde suda yeşil renkli olarak görülebilirler. Suda görülen renk fitoplanktonun türüne göre klorofilin derecesine ve fikobiliproteinler ile zantofiller gibi diğer pigmentlerin var olup olmamasına göre değişiklik gösterebilir. YaÄŸ Yağ, oda sıcaklığında yüksek vizkoziteye sahip, yüksek miktarda karbon ve hidrojen içeren, suyla karışmayan ancak diğer yağlarla kolayca karışabilen maddelerdir. Yağlar yiyecek, yakıt, boya, makine sanayii dahil birçok değişik amaçla kullanılırlar. Yer altında kaya tabakaları arasında bulunan petrol esaslı yağlar mineral yağlar olarak sınıflandırılır. Benzin, mazot, gazyağı, parafin mumları gibi yağlar mineral yağlardır. Bu yağların mineral yağ olarak sınıflandırılmasının nedeni yakın geçmişte organik bir kaynaklarının bulunmamasıdır. Ancak çok daha eski jeolojik dönemlere gidildiğinde mineral yağların dahi organik kökenlere dayandığı görülür. Eski jeolojik dönemlerde denizlerin tabanında biriken plankton gibi canlıların artıkları zamanla birçok jeokimyasal süreçten geçerek petrol gibi mineral yağlara dönüşmüşlerdir. Petrokimyasal madde adıyla da anılan mineral yağlar insan uygarlığında büyük bir rol oynamıştır ve oynamaya devam etmektedir. Organik yağlar bitkiler ve hayvanlar dahil çeşitli canlı ve organizmaların çeşitli organik süreçlerden geçirilmeleri sonucu elde edilir. Kimyasal açıdan yağ sözcüğü muğlak bir kavramdır. Bilimsel açıdan daha doğru olan sözcük lipit sözcüğüdür. Yağ, mum, kolesterol, steroid, yakıt gibi birçok madde bilimsel açıdan lipit sayılırlar. Lipitleri diğer maddelerden ayıran en önemli unsur suyla karışmamaları ve diğer lipitlerle kolayca karışmalarıdır. Lipitler yüksek oranda hidrojen ve karbon içerdikleri halde diğer organik maddelere göre çok daha az oranda oksijen içerirler. Bitkisel ve hayvansal yağlar yemeklerin vazgeçilmez bir parçasıdır. Örneğin kızartma yöntemi yiyeceklerin yüksek sıcaklığa getirilmiş yağların içinde pişirilme işlemidir. Fırında pişirilen yiyeceklerin tepsiye yapışmamaları için tepsinin önce yağlanması önerilir. Tencere içinde suyla pişirilen yiyeceklere dahi damak zevkini arttırmak için yağ eklenir. Ayrıca tereyağı zeytinyağı ve margarin gibi yağlar kahvaltılık olarak kullanılırlar. Yağlar atmosferde yakıldıkları takdirde kolayca ısıya dönüştükleri için enerji kaynağı olarak kullanılır. Bu enerji binaların ısıtılması için kullanılabileceği gibi, termoelektrik santrallerinde elektrik üretilmesi amacıyla da kullanılabilir. İçten yanmalı motorlarda kullanılan benzin ve mazot yağ çeşitleri arasındadır. Ayrıca gazyağı gibi yağlar özellikle elektrik kullanımının yaygınlaşmasından önceki dönemlerde lambalarda ışık üretilmesi için kullanılmıştır. Yağlar, kutupsuz bir kimyasal yapıya sahip olmaları nedeniyle kolayca katı maddelere yapışma özelliğine sahiptirler. O yüzden makine elemanlarında sürtünme ve aşınmayı azaltma amacıyla kullanılırlar. Otomobillerde kullanılan motor yağlarının işlevi budur. Ressamların kullandıkları yağlı boya renkli pigmentlerin yağ ortamı içinde emülsiyon haline getirilmesi sonucu üretilir. Yağlı boya içindeki yağın kuruması uzun zaman aldığı için resimlerde uzun bir süre düzeltme yapma imkânı vardır. Ayrıca binaların boyanması için kullanılan yağlı boyalar ve vernikler da aynı amaçla kullanılırlar. Mumlar parafin gibi katı yağlardan yapılırlar. İnsanlık tarihi boyunca yakılarak ışık kaynağı olarak kullanılmışlardır. Hans Kelsen Hans Kelsen (11 Ekim 1881 - 19 Nisan 1973), Yahudi kökenli Avusturyalı-Amerikalı hukukçu. "Saf Hukuk Kuramı" ile ünlenmiştir. Prag'da doğan Kelsen, daha iki yaşındayken ailesi ile birlikte Viyana'ya taşınmıştır. Viyana Üniversitesi'nde hukuk öğrenimi görmüş, 1906 yılında doktorasını almıştır. 1912'de Marfarete Bondi ile evlenmiştir. 1919'da Viyana Üniversitesi'nde kamu hukuku ve idari hukukta profesör olmuştur. Ayrıca 1920'deki yeni Avusturya Anayasası'nın hazırlanmasında da çalışmıştır. 1934'te "Saf Hukuk Kuramı" isimli ünlü eseri ilk kez yayımlanmıştır. Nazilerin Avrupa'daki yükselişi sebebiyle önce Cenevre'ye gitmiş, daha sonra 1940'ta Amerika Birleşik Devletleri'ne geçmiştir. Jesper Blomqvist Jesper Blomqvist (d. 5 Şubat 1974), İsveçli eski millî futbolcudur. Bir kanat oyuncusu olan ve AC Milan, Manchester United gibi önemli takımlarda forma giyen oyuncu; sakatlık problemi nedeniyle kariyerini beklenen düzeyde tamamlayamamıştır. Manchester United forması ile 3 kez Premier League şampiyonluğu, bir FA Cup ve bir kez de UEFA Şampiyonlar Ligi şampiyonluğu yaşamıştır. İsveç millî futbol takımının formasını da 30 kez giyen oyuncu 1994 FIFA Dünya Kupası kadrosunda da yer almıştır. Parma (anlam ayrımı) Aydıncık, Mersin Aydıncık, Mersin ilinin bir ilçesidir. Çeşitli medeniyetlere beşiklik etmiş olan Aydıncık’ın tarihî adı Kelenderis'tir. Mitolojiye göre Kelenderis, denizcilik ve ticarette çok ilerlemiş Fenikelilerden Sandakos tarafından üç bin yıl önce bir liman ve ticaret şehri olarak kurulmuştur. Kente daha sonra Hititler, Asurlular, Sisamlılar, Selefkoslar, Mısırlılar, Romalılar, Bizanslılar, Emeviler, Ermeniler, Karamanoğulları ve Osmanlılar hakim olmuştur. Kelenderis ilk parlak dönemini, MÖ 5. ve 4. yüzyıllarda yaşamıştır. Kendi parası MÖ 5. yüzyılda görülmeye başlamış ve Büyük İskender'in Anadolu'ya gelişine kadar sürmüştür. MÖ 425-400 yıllarına tarihlenen gümüş bir Kelenderis sikkesinin ön yüzünde şaha kalkmış bir atın üstünde yan oturmuş bir süvari, arka yüzünde ise başını sağa çevirmiş ve diz çökmüş vaziyette bir keçi bulunmaktadır. Romalılar yöreye hakim olurca, Kelenderis Limanı’ndan önemli ölçüde yararlanılmış ve burası Roma'nın vazgeçilmez bir ticaret şehri olmuştur. Romalılar zamanında kent imar olmuş, şato, saray, su yolları, hamam ve limanı ile mükemmel bir şehir özelliği taşıyordu. Bizanslılar devrinde de imar olan kent, çağının en güzel ve medenî yörelerinden birisi olmuştur. Yöre 11. yüzyılda Ermenilerin eline geçmiş. 1228 yılında Karamanoğlu Alaeddin Bey’in komutanlarından Ertokuş Bey, Kelenderis Kalesi'ni Ermeniler’den alarak buraya doğudan gelen Türkler’i yerleştirmiştir. Gülnar Hatun'a bağlı Oğuz boyları Horasan Bölgesi'nin Merv Kenti'nden göçerek Toroslar’a gelip yerleştikleri için yöremize Gülnar adı verilmişti. 1461 yılında Silifke ve Mut ile birlikte Gülnar da Fatih Sultan Mehmet döneminde, Gedik Ahmet Paşa tarafından Osmanlı yönetimine katılmıştır. Kelenderis adı zaman içinde değişerek Kalendria, Kelendri, Gelendir, Gilindir derken Gilindire’ye dönüşmüştü. İlçedeki Rumlar mübadele gereği iskeleden kayıklara binerek Kıbrıs üzerinden Yunanistan'a gitmişlerdir. 1920'li yıllarda 500 kadar Rum'un Gilindire'de zanaatla uğraştıkları, göçten sonra Gilindire merkezinde çok az bir nüfus kaldığı anlatılmaktadır. 1867 Vilayet Nizamnamesi'nin getirdiği yeni yönetsel bölümlenme uyarınca, İçel Sancağı'nın kazaları şunlardı: Anamur, Mut, Silifke ve merkezi Kilindria olan Gülnar. Nüfus 1970'li yılların sonuna doğru arttı. 1965 yılında da Gilindire adı tarihe karıştı. Kasabanın yeni adı artık Aydıncık oldu. Gülnar İlçesi’ne bağlı bir bucak olan Aydıncık’ta 1972 yılında İskele Belediyesi kuruldu. Aydıncık 392 Sayılı Kanun'a göre 19 Haziran 1987 tarihinde ilçe oldu. Ayrıca bu kanunla İskele Belediyesi’nin adı da Aydıncık Belediyesi’ne dönüştürüldü. Bugünkü Aydıncık, bir zamanlar Gülnar ilçesinin merkezi olan Gilindire’nin devamıdır. Aydıncık, Akdeniz Bölgesi'nde, Akdeniz kıyısı boyunca uzanan Torosların denize en yakın seyreden kolunun yamacına kurulmuş olup, bağlı olduğu Mersin merkeze 173 km, komşu il Antalya merkeze ise 325 km. uzaklıkta bir ilçedir. İlçenin kuzeyinde Gülnar, doğusunda Silifke, batısında Bozyazı ilçesi, güneyinde ise Akdeniz var. Aydıncık merkez, deniz kıyısında, bir kısmı düzlükte bir kısmı da kıyı boyu seyreden dağın yamacında kurulmuştur. Aydıncık'a bağlı Yenikaş ve Hacıbahattin köyleri deniz kıyısında, fakat Karadere, Karaseki, Teknecik, Yeniyürük, Yeniyürükkaş, Eskiyürük, Pembecik ve Duruhan köyeleri ise Toros Dağları'nın platolarındadır. Aydıncık'ın kıyı uzunluğu 38 km. olup Ege kıyısı kadar olmasa da görece girintili çıkıntılıdır. İlçe merkezine hakim bir tepe olan Taşmasa'dan ilçe merkezinin güneyine Akdeniz'e doğru bakıldığında, ilçe merkezinin doğusunda kıyıya paralel olarak uzanan Torosları oluşturan dağ silsilesinin bir kolunun Akdeniz'e doğru uzanarak Sancak Burnu'nu oluşturduğu görülür. Taşmasa'dan Sancak Burnu'nun batısına doğru bakıldığında ise, denizin karaya sokulmasıyla oluşan Büyükalan, Küçükalan, Gilindire ve Soğuksu koyları görülür. Ayrıca; Sancak Burunu ile Büyükalan arasında, karaya neredeyse bitişik olan Yelkenliada, karadan 250 m uzaklıkta olan Küçükada, biraz ilerde (kıyıya yaklaşık 1 km mesafede) Büyükada, en ilerde ise (kıyıdan 3 km kadar uzaklıkta) Yılanlıada olmak üzere 4 adacığın yer aldığı görülür. Sancak Burnu ile bu bölgenin batısında ve doğusunda 1. derece sit alanı ilan edilmiş sahalar bulunmaktadır. Sancak Burunu'nun doğusunda yer alan Gemidurağı ile Yelkenliada arasındaki bölgede ise Akdeniz foku'nun yaşam alanı olan mağaralar bulunmaktadır. Ayrıca, Doğu Akdeniz'de toplam 40 çift olan ada martısının (Larus audouini) 20 çifti Yelkenliada ile Küçükada’da barınmaktadır. Yılanlıada, Aydıncık’ta bulunan dört adadan en uzakta olanıdır. ODTÜ Sualtı Topluluğu, Batık Araştırmaları Grubu (ODTÜ-SAT BAG) ve Sualtı Araştırmaları Derneği, Sualtı Arkeolojisi Araştırma Grubu (SAD SAAG), 2002 yılı içinde Yılanlıada çevresinde birçok dalışlar yaptılar. Bu bölgede çeşitli tür ve şekillerde çapalar ile bir batık alanı keşfettiler. Bu nedenle Yılanlıada I. derece arkeolojik sit alanıdır. İnce uzun 9 km'lik bir kıyı şeridi üzerinde kurulmuş olan Aydıncık merkez ilçenin, doğudan batıya doğru olmak üzere, sırasıyla Yenimahalle, Hürriyet, Cumhuriyet, Merkez ve Atatürk olmak üzere beş mahallesi vardır. Aydıncık'ın kıyı kesimlerinde iklim yumuşaktır ancak yukarı yayla kesimlerinde, İç Andolu Bölgesin'de hüküm süren kara iklimi kadar sert olmasa da kıyı kesimlerine oranla sertleşmektedir. Bitki örtüsü Aydıncık'ın kıyı kesimlerinde defne, keçiboynuzu, yaban mersini, püren, yaban zeytini, pırnal meşesi vb. maki bitkileri, yukarı yayla kesimlerinde ise çam, palamut, ardıç, alıç, servi vb ağaçlarla kaplıdır. Duruhan, Hacıbahattin, Pembecik, Karadere, Karaseki, Teknecik, Yenikaş, Yeniyörük, Yeniyürükkaş, Eskiyörük Aydıncık'ın ekonomisi tarım ve hayvancılık üzerinedir. Aydıncık'ta tarımsal uğraşlar daha çok Aydıncık'ın kıyı kesimindeki yerleşim bölgesinde, hayvancılık ise yayla bölgesindeki kırsal kesimde yapılmaktadır. Kıyı kesiminde, ilçe halkının %90'ı geçimini tarım ve tarım işçiliğinden sağlamaktadır. İlçenin daha çok kıyı kesiminde, örtü altı sebze yetiştiriciliği yapılmaktadır ki bu uğraşın 30-35 yıllık bir geçmişi vardır. Yaklaşık (2007 yılı itibarıyla) 4700 adet seranın %6’sında domates tarımı yapılmakta, geri kalan %94’ünde ise salatalık ve patlıcan yetiştiriciliği yapılmaktadır. İlçenin yayla kesimindeki kurak arazilerde nohut, buğday, arpa, mercimek, burçak vb. hububat ürünleri, su altı arazilerde elma, kiraz, kayısı, erik, şeftali; kurak arazilerde ise ceviz, badem, armut, üzüm, incir, zeytin vb. meyve yetiştiriciliği yapılmaktadır. Aydıncık; sosyal, kültürel ve sosyo-kültürel değerler bakımından oldukça zengindir. İlçe merkezinde ve ilçeye bağlı köylerde zaman zaman sosyal ve kültürel etkinlikler düzenlenmektedir. İlçe merkezinde her yıl yaz aylarında sosyal, kültürel ve sosyo kültürel etkinlikler düzenlenmektedir. Örneğin Aydıncık Turizm ve Kültür festivali her yıl Temmuz ayında halkın katılımıyla kutlanmaktadır. İlçe tabiat ve kültür varlıkları açısından oldukça zengindir. Bu nedenle ilçe, bölgede önemli bir turizm merkezi olmaya adaydır. Dörtayak, iri yarı dört adet ayağa sahip olduğu için, halk tarafından "Dörtayak" diye adlandırılmıştır. Mezar, düzgün kesme taşlarla ve harç kullanılmadan yapılmıştır. Tarihin derinliklerinden günümüze sağlam biçimde ulaşan, 8 m. yüksekliğindeki anıtın MS 2. yüzyılda yapıldığı sanılmaktadır. Kaptan Beaufort'un Chelindreh ( eski Kelenderis) limanı haritasında "cenotaph" yani ölüp de başka bir yerde gömülmüş olan bir kişi anısına yaptırılan boş mezar olarak işaretlenmiştir. İskelenin güneyinde en üst kısmı denizden yaklaşık 25 m yüksekliğinde, batıdan doğuya doğru ise yaklaşık 200 m uzunluğunda bir yarımada üzerindedir. Romalı iki vali Pison ile Sentius MS 19. yüzyılda bu kalede savaşmışlar. 1226'da Selçuk Türkmenleri’nden Ertokuş Bey ile Çavlı Bey Gilindire Kalesi'ni Ermenilerden alarak buraya doğudan gelen Türkleri yerleştirmiştir. Pirî Reis (1521) haritasında Kelenderis koyundaki burnun üzerinde bir kale göstermektedir. Cem Sultan, Rodos adasına bu limandan gitmiştir. Kaptan Beaufort (1818) sekizgen bir kuleden ve ortası depremden yıkılmış kale kalıntılarından bahseder, çizdiği Kelenderis limanı haritasında yarımada üzerinde sekizgen planlı bir kule ile yıkık bir şato işaretlenmiştir. Kilikya limanı ve Gilindire Kalesi ile ilgili ayrıntılı bilgi, J. Carne’nin 1836 yılında yayımlanan “Suriye, Kutsal Toprak, Küçük Asya“ adlı kitabındaki W.H. Bartlett’e ait bir gravürden çıkartılabilir. Bu gravür, bugünkü limana inen yol üzerinden bakılarak çizilmiş ve Kıbrıs'a gidecek bir posta yelkenlisini ve kentin limanı ile buradaki yarımada üzerinde bulunan kalıntıları göstermektedir. Kilikya limanı tasvirinde görülen sur duvarları ve kuleden günümüze sadece surların temel taşları ulaşabilmiştir. Gilindire’nin Gülnar ilçesinin merkezi olduğu yıllarda Kaymakamlık binası bu yarımada üzerindeydi. Yine son yıllara kadar PTT binası da buradaydı. Hamam MS 4. yüzyılda ya da MS 5. yüzyılın ilk yarısında inşa edilmiştir. 1962 yılında eski ve dar olan Mersin- Antalya yolu genişletilirken, hamamın bir kısmı yıkılmıştır. Kilisenin 19. yüzyıl yapıldığı sanılmaktadır. Canlı kaynaklardan almış olduğumuz bilgilere göre, Rumlar Gilindire’den göçmeden önce bu kiliseyi kullanıyorlarmış. Tiyatro bölümünde kazısı biten tabakalarda Roma dönemine kadar ulaşılmıştır. Limana yakın "Hanyıkığı" adı verilen yerde 1992 yılında bir zemin mozaiği bulunmuştur. 7x3=21 m² olan mozaik Kelenderis kentinin MS 5. yüzyıldaki panaroması açısından eşsiz bir örnektir. Mozaik üzerindeki görüntünün 3x3 m'lik panosunda MS 5. yüzyıldaki Kelenderis'in kent manzarası ile içerisinde iki yelkenlinin bulunduğu limanı betimlenmiştir. Batı Mezarlığı denilen, Orman işletmesi odun deposuyla Çamlıbel Düğün Salonu arasında kalan bölgede pek çok yeraltı oda mezarları bulunmuştur. Bunun yanında çukur ve tonozlu mezarlar da dikkat çeker. Mezarlarda ele geçen, MÖ 5. ve 4. yüzyıllara tarihlenen küp ve amforaların Fenike ve Pers kökenli olarak kabul edilmektedir. Merkez Mahallesi’nde, Mersin- Antalya Karayolu kenarında, Jandarma Karakolu civarında, ayrıca Karaseki Caddesi üzerinde tonozlu mezarlar hâlâ mevcuttur. Aydıncık'ın doğusundaki Gemi Durağı Mevkii’nde 2000 yılında çobanlar tarafından bulunmuştur. Balıkçı teknesiyle bir saatlik yolculuktan sonra varılır. Girişi deniz seviyesinden 46 metre yukarıdadır. Toplam uzunluğu 555 m olan mağaranın içi, her türden damlataş oluşumları ile kaplıdır. Mağaranın sonunda, genişliği 18-30, uzunluğu 140, tavan yüksekliği 35-40, derinliği 5-47 metre olan büyük göl bulunmaktadır. Gölün kenarında da sarkıt, dikit, sütun ve mağara iğneleri yer almaktadır. Göl deniz ile aynı düzeydedir. Deniz seviyesinden 47 m daha derin olan ve denizden yatay olarak 240 metre uzakta bulunan gölün ilk 10 m'nde acı su, sonraki derinliklerde de tuzlu su yer almaktadır. Göl içerisinde sıcaklık hemen hemen aynıdır. Aydıncık-Silifke Karayolu'nun yaklaşık 10. km'den 3 km'lik bir yol açılmıştır. Maden Teknik Arama (M.T.A), mağaranın aydınlatılması ve iç düzenlemeleri için mimari uygulama projeleri de yapmıştır ve turizme açma çalışmaları devam etmektedir. The Catholic Encyclopedia, Volume III. Published 1908. New York: Robert Appleton Company. Nihil Obstat, November 1, 1908. Remy Lafort, S.T.D., Censor. Imprimatur. +John Cardinal Farley, Archbishop of New York 35(2006),1: 108-116. Aydıncık Aydıncık aşağıdaki anlamlara gelebilir: Çarlaklı, Şalpazarı Çarlaklı, Trabzon ilinin Şalpazarı ilçesine bağlı bir mahalledir. Mahallede Arı çardakları olduğundan Çardaklı deniliyormuş daha sonra Çarlaklı olarak kayıtlarda yer almaya başlamış. Mahalleye Akçaabat, Giresun Zıva ve Tirebolu Çeğelden, Beşikdüzü Türkelli mahallesinden mahallenin İbikli mahallesine veya mahallenin İbikli mahallesinden Beşikdüzü Türkelli mahallesine İbikoğullarının göçü olmuştur, Beşikdüzü Hoplu mahallesinden, Rize Gürgenli mahallesinden göçler olmuştur. Rize'den gelen bazı hanelerin efsanesi sanki tüm mahallenin kuruluş efsanesi gibi anlatılır. Ayrıca bir rivayete en büyük mahallesi İbikli mahallesine İbikli denmesinin sebebi babanın oraya ayırdığı çocuğunun burnunun uzun oluşundan İbikli dendiği söylenir ya da İpekli isminin yöresel şivesine göre İbek, İbekli, İbikli söylenmesi de olabilir, hatta eski vergi kayıtlarında mahallede en fazla vergi ödeyenlerin biri de İpek adınında bir aile büyüğü olduğu anlaşılıyor. Çamgeriş mahallesi de sonradan Akçiriş mahallesi diye ayrılmıştır. Mahalleden yaklaşık Cumhuriyetin ilanından önce Düzce Gölyaka Kuyudüzü mahallesi ve diğer yakın mahallelere göç verdiği düşünülürse, ayrıca Kadırga yaylasına çok daha da eskilerden beri çıkıldığı düşünülürse ki yaylada dahi çok yakın tarihten olduğu gibi isimleri belli olmayan çok eski tarihlerden kalma mezarlar da vardır. Ayrıca ne hatırlanan ne de bilinen hiçbir yabancı bir yer ismi de bulunmamaktadır. Bu durum bir yerde mahallenin yerleşimini Osmanlı'nın Trabzon'u fethinden çok daha eskilere dayandırıyor. Trabzon iline 73 km, Şalpazarı ilçesine 6 km sahile 8 km uzaklıktadır. Filipince Filipince (Filipince: Filipino), İngilizce ile birlikte 1987 Filipinler Anayasasına göre Filipinler'de kullanılan ulusal ve İngilizce'nin yanı sıra resmî dillerden biridir. 13 Kasım 1937 tarihinde toplanan Birinci Filipinler Meclisi, Ulusal Dil Enstitüsü'nün kuruluşuna karar verdi. Bu enstitüsü Avustralya dillerin kollarından Tagalogca'yı temelini alan yeni ulusal dili seçmişti. 1961'de bu yeni dile "Pilipino" olarak adlandırıldıktan sonra 1972 Anayasasıyla "Filipino"'ya değiştirildi. Günümüzde Filipince Filipinler'in ulusal ve eğitim dili olup medyada da kullanılmaktadır. Bazı Filipince kelimeler ve Türkçe karşılkları: Yerli kip Yerli kip, bilgisayar dünyasında iki farklı formatta lakin aynı anlamı içerecek şekilde kullanılmaktadır: Ä°bn-i Tufeyl Ebu Bekir Muhammed bin Abdal Malik bin Muhammed bin Tufail el Kaisi el-Endülüsi (1106-1186), Endülüslü hekim, hukukçu ve filozof. Latin dünyasında Abentofail olarak da bilinir. Tanınmış İslam filozoflarındandır. İbn Tufeyl, 1106’da Gırnata yakınlarında Vadiü’l-Aş’ta doğdu, 1186’da Marakeş’te öldü. İşraki felsefesinin Endülüs’teki en önemli temsilcilerinden biridir. İbn-i Bacce tarafından eğitilmiştir. Uğraştığı ve önemli eserler verdiği başlıca konular tıp, felsefe ve gökbilimdi. Günümüze ulaşan ve bütün dünyada tanınmasını sağlayan eseri ise Hayy bin Yakzan ya da diğer adıyla Esrarü’l-Hikmeti’l-Meşrikiye’dir. Dünyada felsefi romanın ilk örneği ve ilk “robinsonad” olan Hayy bin Yakzan, 14. yüzyıldan başlayarak dünyanın bütün belli başlı dillerine çevrilmiş, başta Robinson Crusoe’nun yazarı Daniel Defoe olmak üzere birçok Batılı sanatçı ve düşünürü etkilemiştir. İbn Tufeyl’in yaşadığı dönemde (12. yy) özellikle Endülüs’te pozitif bilimlerin yanında beşeri bilimler oldukça ilerlemişti. Filozofların temel kaynağı olan Kur’an’a göre Allah’ın ilk yaratığı, yaratığın tohumu olan “akl-ı evvel” veya tasavvufî ifadesiyle, "Nur-u Muhammedî"; son yaratığı ise bu tohumun sahibi olan “Hazreti İnsan”dır. Yaratığın amacı insandır ve insan da kendisinde olan nefhay-ı İlâhi, ilahi nefes, nedeniyle en şerefli mahlûktur. İnsan, vücuduyla maddi dünyaya, ruhu ile de manevi dünyaya bağlıdır. İnsan, yeryüzünde Allah’ın temsilcisidir ve yaratılmış her şey insanın kullanımına tabii kılınmıştır. Bu temsilciliğin sorumluluğu da bütün insanlığa aittir. Bütün insanlık; her insanın kendisinde mevcut potansiyele ve olanakları harekete geçirmek ve onarlı gerçekleştirmek fırsatına sahip olduğunu göstermek gibi bir kolektif sorumluluk altındadır. İbn Tufeyl'in epistemolo­jisinde bilgini imkânı insan ve tabiat ilişkisinden hareketle temellendirilmiştir. Hayy bin Yakzan eserindeki Hay tipi, esasen fizikî varlığıyla tabiatın bir parçası olmak­la birlikte algılama ve bilme İmkânlarıyla tabiatı müşahede eden, tabii varlık ala­nındaki temel düzen ve işleyiş hakkında düşünen, akıllı bir canlı olarak yeryüzün­deki mevcudiyetini anlamlandıran, göz­lem alanı ötesindeki metafizik varlık fikrine varan ve nihayet manevî tecrübeler sayesinde birtakım metafizik bilgilere ulaşan ideal özneyi temsil eder. Tabii var­lık alanı ise kendisine şuurlu bir bilme et­kinliğiyle yönelebilen bu özneye, dayandı­ğı düzen ve sürdürdüğü işleyişin fizik ve metafizik yasaları hakkında bilgi sağlayan ontolojik imkândır. İnsanın bilgi imkânı ve yeteneklerine gelince ondaki idrakin ilke­si nefistir. İbn Tufeyl'in nefis ve onun bilgi yeteneklerine dair fikirleri İbn Sînâ'nın görüşleriyle büyük bir benzerlik taşımak­tadır. Filozofun eserindeki kahraman da­ima kendi varlığı ile tabii çevresi hakkın­da sorular soran, araştırmacı ruha sahip bir tiptir. Hay, tabiatla münasebetinden dolayı ortaya çıkan teorik ve pratik her problemi tamamen şuurlu bir etkinlikle çözmeye çalışırken gelişme psikolojisi çer­çevesinde açıklanabilecek aşamalar kay­deder. Duyular, gözlem ve deneyle akıl, Hayy'in teorik gelişiminde vazgeçilmez rolleri olan bilgi vasıtalarıdır. Duyularla al­gılanan varlık ve olguların süreklilik arzeden özellikleri gözlem ve deney yoluyla adım adım keşfedilir. Bu arada pratik aklın icapları olan teknik bilgiye ve hatta -Hay'de utanma duygusunun gelişmesi olgusunda olduğu gibi ahlâkî bilince ula­şılır. Tabiatın bağrında hayatını devam ettirebilmek için çeşitli aletler yapma ça­basının yanında varlığı anlamlandırma gayreti içine giren Hay mantıkî çıkarım yoluyla tabiattaki işleyiş, bütünlük, dü­zen ve gayenin akledilir ve soyut gerçek­liğine, bütün bu kozmolojik delillerle de yaratıc ilah fikrine ulaşacaktır. İbn Tufeyl, sosyokültürel yönden her­hangi bir şartlandırmaya mâruz kalma­dan tamamıyla el değmemiş tabii çevrede her şeyi kendi kendine öğrenen bir kahra­manı kurgulamak suretiyle düşünce sis­temini fıtrat kavramına dayandırmak is­temiştir. Ancak İbn Tufeyl, insanın bu or­tam ve şartlardaki entelektüel gelişimini ele alırken kaçınılmaz olarak insanlığın katettiği antropolojik gelişim evrelerine de atıfta bulunmaktadır. Nitekim İslâm kültüründe zaman zaman derece, aşama ve katmanları ifade etmek üzere kullanı­lan yedi rakamının sembolizmi İbn Tu­feyl tarafından Hayy'in gelişim aşamala­rını belirtmek için de kullanılmış, her aşa­manın yedi ve katlarıyla ifade edilen yaş­larda kaydedildiği bir gelişim anlayışı or­taya konmuştur. Yedi yaşına kadar süren ilk aşama bedensel ve psikolojik gelişimin başlangıç safhasıdır. Yedi-yirmi bir yaş arası, pratik ihtiyaçların karşılanması için amelî aklın sayesinde araçların imal edil­diği çağdır. Merak döneminin başladığı yirmi bir yaşla birlikte insan ruhu varlık ve oluşun sırlarını keşfe yönelir. Fizikten metafiziğe geçiş bu aşamanın belirgin özelliğidir. Daha sonraki safhalarda tam bir aydınlanma ile bilgeliği yakalayabilen insan, en sonunda gerçek mutluluğun hakikatine ereceği manevî tecrübelere ulaşır. İnsanın tabii çevresiyle girdiği etkileşim, fıtratındaki bilme ve yapma kapasitelerini aşama aşama geliş­tirir. Bu epistemolojide gözlem ve deney, fıtratta var olan akıl yürütme kapasitesini harekete geçirmekte, dolayısıyla bilginin oluşumu için akıl da devreye sokulmak­tadır. Çünkü gözlem ve deney verilerini karşılaştırma ve böylece henüz gözlen­meyen hakkında bir teorik sonuca ulaş­ma, her şeyden önce tümevarım denilen akıl yürütme biçimine ihtiyaç hissettire­cektir. Tüme varmak için sonsuz ölçüde deney ve gözlem yapılamayacağına göre olması gereken zihnî sıçramada sezgi de kaçınılmaz olarak rol oynayacaktır. Niha­yet bir defa tümel kavrama ulaşıldığında bu teorik bilginin tek tek olgulara uygu­lanması da tümdengelim yöntemini ge­rektirecektir. Toros kurbağası Toros kurbağası ("Rana holtzi"), Ranidae familyasından ortalama boyları 6 cm ile 7.5 cm arasında değişen Türkiye'de endemik bir kurbağa türüdür. Ayrıca dünyada ötmeyen tek kurbağa türü de toros kurbağasıdır. Yalnızca Orta Toroslar'da bulunan Bolkar Dağlarındaki Çiniligöl (2600 m.) ve Karagöl'de (2500 m.) yaşadığı sanılırken, 2007 yılında yapılan bir araştırma ile bu dağın yaklaşık 3000 m. yüksekliğinde Eğrigöl mevkiinde de yaşamakta olduğu ilk kez tespit edilmiştir. Bu türün morfolojik yapısı sırt bölgesi sarı, yeşil siyah desenli gözlenebilirken karın pembe veya sarımsı olabilmektedir. Temel besinleri, göl kenarındaki çayırlıklarda yaşayan böcekler ve diğer eklem bacaklılardır. 1990'lı yıllarda Toros kurbağasının ürediği göllere bilinçsizce sonradan getirilen "aynalı sazan" balıkları yüzünden nesli tükenme tehlikesiyle karşı karşıya kalmıştır. Toros kurbağalarının yaşam alanı çok dardır, bu nedenle soyları tehlikeye girmeye açıktır. Tür, yolların bu kurbağaların yaşam alanı olan dağ göllerine kadar uzatılmaması, kamp yapımına izin verilmemesi ve göllerin denetlenmesi yollarıyla korumaya alınabilir. 2007 yılının Ekim ayında Niğde İl Çevre ve Orman Müdürü Metin Süzgeç, toros kurbağalarının sayısında önemli bir artış gözlemlediklerini açıkladı. Süzgeç, “"Rana Holtzi, endemik bir tür olmasından dolayı Çevre ve Orman Bakanlığınca koruma altına alınmış türlerdendir. Son günlerde yapılan kontrollerde kurbağa yavrularının göl çevresinde çok sayıda olduğu tespit edilmiştir"” dedi. İlk başlarda, 1984 yılında doğadaki canlıların ve yaşadıkları ortamların korunması amacı ile düzenlenen "Uluslararası BERN sözleşmesi" ile toros kurbağası koruma altına alındı. 1999 senesinden beri bu kurbağalar Tarım ve Orman Bakanlığı, Niğde Valiliği ve Uluslararası Çevre Örgütleri tarafından korunma altında tutuluyor. Niğde, Ulukışla'ya bağlı Maden köyünde, Maden-Der adıyla "Kurbağaları Koruma Derneği" kuruldu Derneğin amacı toros kurbağalarının korunmasını sağlamak. Niğde Valiliği ise bu bölgede piknik yapılmasını, hatta Karagöl'den su alınmasını bile yasakladı. Geçtiğimiz yıl Niğde Valiliği Çevre Koruma Kurulu Bolkar Dağları'nı özel koruma alanı ilan etmiş ve bölgenin bitki örtüsünü, Coğrafi yapısın ve görünümünü bozacak her türlü etkinliği engellemek için çalışmalar başlatmıştı. Vücut boyu 7.5 cm kadar olabilen Toros kurbağalarının derisi yumuşak, düz ve incedir. Nadiren dişilerde siilli bir deri de görülebilmektedir. Başlarının yanında belirgin bir şekilde temporal (şakak) şeritler bulunmaktadır. Erkek olanlarda iç ses kesesi bulunduğu için, bunlar ova kurbağaları gibi ötmezler. Sırt kısımlarındaki renkler sarımsı, kirli yeşil veya sarımsı pembe olmakla birlikte siyaha yakın lekeleri de vardır. Bu lekeler arka bacaklarının üzerinde de bulunabilir. Karın bölgeleri genellkikle lekesizdir ve pembe, sarı, nadiren de griye yakın bir renkte olabilir. Toros kurbağaları kenarları çayırlık dağ göllerinde yaşamaktadır. Nadiren suyun içinde bulundukları gözlemlenmiştir. İlk olarak Dünya'da yaşadığı bilindiği tek yerin Ulukışla toroslarında 2560 m. yükseklikteki Karagöl olduğu biliniyordu. Fakat 2007 yılında yapılan bir araştırma ile bu dağın yaklaşık 3000 m. yüksekliğinde Eğrigöl mevkiinde de yaşamakta olduğu ilk kez tespit edilmiştir. Ayrıca Karagöl'den 100 m. daha yüksekte bulunan ve daha küçük olan Çiniligöl’de de çok ender olarak yaşadığı bilinmektedir. Bu gölde ender olarak görülmesinin sebebi ise göl etrafındaki çayırlık yerlerin yok oluşudur. Bu yüzden çok sıcak yaz aylarında bile, hayatta kalma koşulları için uygun serinlikte olan bu yüksek yayla gölünde yaşamlarını milyonlarca yıldan beri sürdürmektedirler. Toros kurbağası, yaşadığı Çinigöl ve Karagöl’ün yüksekliği nedeniyle kısa dönem bir etkin yaşam sürdürmektedir. Bu döenemlerde gölün çevresini oluşturan çayırlık ve bitkili kısımların içinde yaşayan böcekleri yiyerek beslenirler. Beslenmek amacıyla çayırlık alanda böcek bulabilmek için sudan zaman zaman 30–40 m. uzağa gidebilmektedirler. Gölün çevresinde yapılan araştırmalarda bitki türlerinin çok iyi gelişmiş olduğu kısımlarda, diğer bölgelere göre daha fazla kurbağa örneği saptanmıştır. Bu sebeple göl kenarında çayırların ve bitki türlerinin iyi gelişmesi, buradaki toros kurbağası’nın yaşaması için büyük önem taşımaktadır. Göl kenarındaki bitki türlerinin iyi gelişmesi, bu çayırlıklarda keçi sürülerinin dolaşarak buraları gübrelemesine bağlıdır. Bu nedenle keçi ve koyun sahiplerine sürülerini gölün etrafında dolaştırmasını teşvik etmek, toros kurbağasının yaşamanı sürdürebilmesi için iyi bir ortam oluşturacaktır. Üreme duyusu, Mayıs ayının sonundan Ekim ayına kadar olan yaklaşık 4 aylık bir süre içinde aktif olan toros kurbağası, üreme biyolojisini tamamlamak zorundadır. Yani bu 4 aylık zaman dilimi içinde, toros kurbağası çiftleşip yumurta bırakmak zorundadır. Sezon bitene kadar da iribaş denilen yavruların, kuyruklarını kaybedip küçük kurbağa haline gelmeleri gerekmektedir. Üreme sezonunun kısa olmasından kaynaklanan bir sorun ise bazı yerleri hâlâ buzlu olan gölün erimiş kısımlarında zaman zaman 14-16 erkek kurbağanın bir dişiyi yumurtlatmak üzere kucakladığı tespit edilmiştir. Böylece çok sayıda kurbağadan oluşan yumakta bırakılacak yumurtaların, erkekler tarafından döllenmesi sağlanmış olmaktadır. Toros kurbağası (Rana holtzi), Dünya’da yalnızca Türkiye'nin Niğde ili Ulukışla ilçesi sınırları içerisindeki Toros Dağları'nda 2560 metre yükseklikteki Eğrigöl, Karagöl ve Çiniligöl'de yaşamaktadır. Karagöl yaklaşık 60 hektar büyüklükte ve en derin yeri 12 metre olan tektonik bir göldür. Cennetin DoÄŸusu Cennetin Doğusu, (East of Eden) Nobel ödüllü Amerikalı yazar John Steinbeck'in 1952 tarihli romanı. Steinbeck bu romanda yolları bir noktada kesişen Hamilton ve Trask ailelerinin kuşaklara yayılan hikâyesini anlatmaktadır. Yazarın başyapıtı olarak görülen romanda, insanlık tarihi boyunca sözü geçen Habil ve Kabil'in hikâyesi ana eksen olarak alınmak koşuluyla suçluluk, sevgi, dostluk, nefret, bilgelik, özgürlük, bağlılık ve inanç gibi temel kavramlar çeşitli karakterlere yedirilerek anlatılmış; zaman zaman da İncil' de geçen bazı hikâyeler ile kahramanların hikâyeleri arasında parallellikler kurulmuştur. Steinback'in bahsettiği Hamilton ailesi, aslında kendi annesi Olive Hamilton'un ailesidir. Kitabın ilk yarısı boyunca sıkça bahsi geçen "Samuel Hamilton" da yazarın dedesidir. Steinbeck bu kitabı o zamanlar biri 6.5, diğeri de 4.5 yaşında olan oğullarına ithaf etmiş; romanın geçtiği ve aynı zamanda kendisinin de büyümüş olduğu Kaliforniya'daki Salinas Vadisi' ni her yönüyle anlatmaya çabalamıştır. Bu roman Elia Kazan tarafından daha çok kitabın ikinci bölümünü içerecek şekilde 1955'te sinemaya uyarlanmıştır. Konusu yazarın annesinin ailesi (Hamiltonlar) ve bunlarla sonradan ilişkisi olan Adam Trask'ı anlatmaktadır. Samuel Hamilton Salinas Vadisi'ne İrlanda' dan gelmiş bir göçmendir. Bir hayli fakir olmasına rağmen zekası ve çevresindeki insanlardan farklı olan bilgelik, açık görüşlülük ve dünya ile alay edebilme gibi özellikleri ile paranın getirebileceği eksikliklerden mahrum kalmadan yaşayabilmektedir. Herkes tarafından sevilen Samuel'in havailiği karısının gerçekçi ve dindar mizacı ile dengelenmektedir. Dört oğlu ve dört kızı olan Samuel'in çocuklarının her biri zaman içinde kendilerine iyi bir yaşam kurarlar. (Olive adlı kızından olan torununun adı John Steinbeck'tir.) Samuel'le hemen hemen aynı yaşlarda olan 1862 doğumlu Adam Trask ise, kardeşi Charles ile Connecticut'taki bir çiftlikte sert mizaçlı asker bir baba ile tramvatik bir çocukluk geçirerek büyümüştür. Babasının kendisini çok sevmesi kardeşini kıskandırır ve Charles'ın onu ölesiye dövmesine yol açar. Oradaki yaşamdan uzaklaşıp İç Savaş'ta orduya katılarak yaşayan Adam, on yıl süren bir sürüklenişin ardından Connecticut'a döner. O ve kardeşi babalarından kalan yüklü miras ile çiftliği işletirler. Cathy içi nefretle yanıp tutuşan bir kız olarak kendi anne ve babasını öldürüp-evlerini onlar icindeyken atese verip- kaçmış, ardından bir adamın metresi olarak yaşamıştır. Yolu yaralı ve çaresiz bir halde Trask çiftliğine düşen Cathy, ona acıyan ve onu savunasız bir masum zanneden Adam onunla aşk yaşamaya başlar. Cathy ondaki kötülüğü hisseden ve uzak duran Charles'ı bile bir noktada elde eder ve onunla Adam'a fark ettirmeden birlikte olur. Adam ve Charles arasındaki gerginlik Adam'ın Cathy'i de alıp Salinas Vadisi'ne taşınmasına yol açar. Adam burada Samuel ile dost olur. Cathy Adam'a Cal ve Aron adındaki ikiz erkek çocukları doğurunca ondan ayrılmak ister. Adam onu engellemeye çalışınca da onu vurup kaçar. Kısa bir süre sonra da adını Kate olarak değiştirip yakınlardaki bir kentte genelev işletmeye başlar ve acımasız bir patroniçe olur. Adam onun gidişi ile yıkılsa da Samuel ve yardımcısı Lee ile çocukları büyütür. Adam da farkında olmadan babası gibi bir çocuğuna daha düşkündür; Cathy benzeyen Aron'u sever, kardeşi Charles'ı andıran sert mizaçlı Cal'i dışlar. Cal, Lee' nin büyük destekleri ile ayakları üzerinde duran bir genç olur. Ölü bildiği annesi ile ilgili gerçeği öğrendiğinde Kate'i bulup onunla yüzleşir. Bir gün Aron Cal'i çok kızdırınca Cal o güne kadar sakladığı gerçeği ona açıklar ve onu Kate' e götürür. Bu durum hassas mizaçlı ve dindar olan Aron'u o denli sarsar ki, o gün sürmekte olan I. Dünya Savaşı için askere yazılıp evi terk eder. Bu esnada Kate hem hasta hem de geçirdiği hayat nedeniyle yorgun düşmüşlüğünden intihar eder. Aron da savasta hayatini kaybeder. Bu olaylar Adam'a çok ağır gelir ve ağır bir felç geçirir. Bu sıralarda o zamana dek Aron'un sevgilisi olan Abra aslında Cal'i daha çok sevdiğini fark eder. Kendini tüm olanlar nedeniyle suçlu hisseden Cal, Lee'nin yardımı ile babası tarafından affedilir. Bu roman Elia Kazan tarafından daha çok kitabın ikinci bölümünü kapsayacak şekilde 1955'te sinemaya uyarlanmıştır. Arabesk Ova kurbağası Ova kurbağası ("Pelophylax ridibundus"; eskiden: "Rana ridibunda"), Ranidae (Gerçek su kurbağaları) familyasına ait bir kurbağa türü. Boyları 15 cm civarlarında olup, gri renkli zeminde yeşil lekeleri bulunmaktadır. Gizlenmeleri göz ve burun dışarıda kalacak şekilde suya gömülmektir. Sürü psikolojisinin bariz örneklerini gösteren bu türe ait bireylerden biri suya atlayınca diğerleri de atlamakta, biri bağırmaya başlayınca diğerleride bağırmaya başlamaktadır. Dakosaurus andiniensis Dakosaurus andiniensis, geç permian döneminde ortaya çıkan timsahlar sınıfına ait soyu tükenmiş bir canlı. Boyu yaklaşık 4 metre uzunluğunda, kuyruk kısmında, bugünkü timsahların ayakları yerine, her biri gemi dümenine benzeyen dört uzantı bulunan ve çenesi ise yaklaşık 50 cm uzunluğunda okyanusların en yırtıcı hayvanı idi. Eric Hoffer Eric Hoffer (d. 25 Temmuz 1902 – ö. 21 Mayıs 1983), Amerikalı toplum yazarı. Hoffer, 1902 yılında New York'ta Alman Yahudisi göçmeni bir ailenin çocuğu olarak dünyaya geldi. Daha beş yaşındayken annesini kaybetti. Altı yaşında bilinmeyen tıbbi sebeplerden dolayı kör oldu. On beş yaşında yine bilinmeyen sebeplerle görmeye başladı. Yeniden kör olabilme endişesiyle olabildiğince okumaya çalıştı. Hoffer, hayatı boyunca hiç eğitim almamıştır. Genç bir adamken her iki ebeveynini de kaybetti. Parasızlıkla mücadele eden ve silahlı kuvvetlere başvurusu tıbbi gerekçelerle reddedilen Hoffer, bir dönem intihara bile kalkıştı. Hayata tekrar tutunan Hoffer; işportada meyve satıcılığı, tarlalarda ırgatlık, maden işçiliği, dok işçiliği gibi çeşitli işlerde çalıştı. Bu süre zarfında okuduğu Montaigne'nin ünlü Denemeler kitabının etkisiyle yazmaya karar verdi. 1938 yılında "Common Ground" isimli dergiye gönderdiği mektup ilgi çekti. İş çevresinde karşılaştığı insanları gözlemledi ve hepsi de toplumsal hayatla ilgili kitaplarını yazmaya başladı. Kitle hareketlerinin psikolojik temelleri üzerine kaleme aldığı Kesin İnançlılar kitabı 1951 yılında yayımlandı ve kitap milyonlar sattı. 1945 yılında Amerika Başkanı Harry Truman tarafından başlatılan ve Amerika'nın en önemli ve de en yüksek sivil nişanı olarak bilinen Presidential Medal of Freedom ile 1983 yılında Ronald Reagan tarafından onurlandırıldı. 1964 yılında Kaliforniya'da bulunan Berkeley Üniversitesi Siyasal Bilimler Fakültesi'nde danışmanlık görevine başlamış olan Hoffer, danışmanlık görevinin yanı sıra iş arkadaşlarına hiçbir şey bahsetmeden rıhtımdaki hamallık görevine devam etmeyi tercih etti. Brian Steen Nielsen Brian Steen Nielsen (28 Aralık 1968), eski Danimarkalı millî futbolcudur. Danimarka millî futbol takımında 1990 ile 2002 yıllarında 66 maçta görev aldı. 3 gol attı. Oynadığı mevkii orta saha defans. Aktif kariyerinden emekli olduktan sonra şimdi Aarthus GF'in spor direktörüdür. Brian Steen kariyerine Vejle BK'da ve 14 Şubat 1990 günü Mısır'a karşı oynanan ve 0-0 berabere biten dostluk maçında oynadığı futbolla göz doldurdu. 1992'de Vejle'den rakip takım Odense BK'ye 1 yıllığına anlaştı oradan da Fenerbahçe'ye transfer oldu. 1993'te Danimarka millî takımının antrönörü olan Richard Møller Nielsen'ın başkanlığının son yıllarında, Brian Steen defansif ortasaha mevkiinde birçok maçta John Faxe Jensen'ın yanında oynadı. Aynı zamanda Japonya'nın Urawa Red Diamonds takımında oynadı. Kariyerini Danimarka takımı Aarthus GF'de 2004'ün sonbaharında bitirdi ama kulübün çevresinde geçici yönetici ve şimdiki spor direktörü oldu. Thriller (albüm) Thriller, Amerikalı pop müzik şarkıcısı Michael Jackson'ın 30 Kasım 1982 tarihinde yayımlanan albümüdür. Albümün yapımcılığını, Epic Records üstlendi. "Thriller", satış rakamlarıyla başarılı olmuş ve olumlu eleştirilerle değerlendirilmiş bir önceki Michael Jackson albümü, "Off the Wall" ile benzerlikler taşımaktadır. Albümde funk, pop, rock, pop rock, R&B, soul, dans gibi birçok müzik türüne ait melodiler yer almaktadır. Eser, 750.000 dolarlık yapım bütçesiyle, 1982 yılının Nisan ve Kasım ayları arasında Los Angeles kentindeki Westlake stüdyosunda kaydedildi. Albümün yapımcılığı da Michael Jackson ve Quincy Jones üstlendi. Jackson, albümün çıkışıyla birlikte, Paul McCartney destekli şarkısı "The Girl Is Mine"'ı yayımladı. Bu şarkı Billboard Hot 100 listesinde iki numaraya yükselmesine rağmen, eleştirmenler bu şarkıyı beğenmedi. Ancak 1983 yılının ilk haftalarında yayımlanan "Billie Jean" ile beraber, hem şarkı hem de albüm bir anda birçok dünya ülkesinin listelerinde zirveye yerleşti. Ayrıca albüm hem Birleşik Krallık, hem ABD listelerinde aynı anda zirveye oturarak, bu başarıyı gösteren ilk albüm oldu. O dönemlerde kayıt ve yayın sektörü fazla gelişmemiş olmasına rağmen, albüm sadece bir haftada dünya çapında bir milyondan fazla sattı. Albüm, 1984 yılına kadar kesintilere uğrayarak Billboard 200 listesinde 37 hafta zirvede yer aldı. 1984'te 40 milyonluk satışı geçen Thriller, tüm zamanların en çok satan albümü olarak Guinness Rekorlar Kitabı'na girdi. Albümdeki yedi şarkı tekli olarak satışa sunuldu. Bunların tümü Amerikan listelerinde ilk 10'da yer alırken, iki şarkı da bu listelerin zirvesine oturdu. Albüm, 1984 Grammy Ödül Töreni'nde sekiz ödül kazanarak bir rekora imza attı. Albümden kısa süre sonra, sanatçının MTV kanalında Prince ve Lionel Richie ile beraber "zenci yasağı"nı delmesiyle beraber albüm, bu kanal aracılığıyla da tanınırlık elde etti. 2003 yılında albüm, Rolling Stone dergisinin düzenlediği "Gelmiş geçmiş en iyi 500 albüm" listesinde 20. sırada yer aldı. 2008'de albümün 25. yılı anısına "Thriller 25" adıyla yeni bir sürümle satışa sunuldu. Bu çalışmada, şarkıların yeni nesil yapımcı ve sanatçılarla olan sürümleri ve düetleri yer almaktadır. Michael Jackson'ın 1979 yılında yayınlanan önceki albümü "Off the Wall", eleştirel açıdan kayda değer yorumlar almıştı. "Off the Wall", ayrıca 15 milyon satarak 70'lerin müzik piyasasına göre önemli bir başarı elde etmişti. "Off the Wall" ve "Thriller"'ın çıkış yılları arasındaki zaman, Jackson'ın ailesiyle yaşadığı sorunlarla geçen ve Jackson'ın babasının boyunduruğundan kurtulmaya çalıştığı bir süreçtir. Sanatçı, Ağustos 1979'da 21 yaşına bastığında babası Joseph Jackson ile olan yapımcı-sanatçı ilişkisine son verdi ve John Branca'yı menajeri olarak işe aldı. Jackson, Branca'ya "gösteri dünyasının en büyük ve havalı ismi" olmak istediğini açıkladı. Sanatçı ayrıca ""Off the Wall albümü benim için tam bir haksızlıktı. Bu albümle Yılın Kaydı Ödülü'nü alamadım. Bu bir daha yaşanamazdı."" şeklinde bir beyanatta bulunarak, ne kadar mükemmeliyetçi ve azimli olduğunu ortaya koymuştu. Rolling Stone dergisine açıklamada bulunan Jackson, ""Defalarca söyledim; siyahi insanların albümleri veya dergileri hiçbir zaman satmıyor... Ama bekleyin. Bir gün hepsi benimle bir röportaj yapmak için yalvaracaklar. Belki bir tane veririm, belki de hiç vermem."" şeklinde, duygularını dile getirmişti. 1973'te, Jackson'ın babası Joseph Jackson, kendinden 20 yaş genç bir kadından çocuk sahibi oldu. Yedi sene sonra, 1980 yılında, babası ailesine bunu açıklayınca Jackson, babasıyla bir daha barışmamak üzere yollarını ayırdı. Babasının bu yaptıklarını kendi suçu gibi üstlenen Jackson, bu durumu uzun yıllar boyunca bilinçaltında saklayacaktı. Jackson yıllar sonra bu süreç için: ""Evimizde bile kendimi yalnız hissediyordum. Çoğu zaman odamda oturup ağlardım. Yeni arkadaşlar edinmek çok güçtü... Akşamları öylece mahallede yürür ve fikirlerimi paylaşacak birilerini arardım. Ancak eve dönmek için bu arayışa son verirdim."" şeklinde beyanatta bulunacaktı. Jackson, "Thriller" için, önceki albümünde de çalıştığı Quincy Jones'u işe aldı. İkili 300 şarkı üzerinde çalıştı ancak bunların sadece dokuzu albüme dahil edildi. Albüm, 1982 yılının Nisan ve Kasım ayları arasında kaydedildi. Albüm için 750,000 Amerikan doları bütçe ayrıldı ve "Toto" gibi gruplar da yapımda yardımcı oldu. Jackson, albümdeki şarkılardan "Billie Jean", "Beat It", "The Girl Is Mine" ve "Wanna Be Startin' Somethin'"i kendisi yazdı. Birçok diğer sanatçıdan farklı olarak, Jackson, şarkı sözlerini kâğıda değil, ses kayıt cihazına kaydetti. Jackson, kayıt sırasında devamlı olarak dans figürleri üzerinde çalıştığı için, şarkıcı ve yapımcısı Jones'un arasında gerginlikler yaşandı. Albümün dokuz şarkısı bittiğinde, hem Jackson hem de Jones, şarkılardan memnun olmadı ve her biri için birer hafta harcamak pahasına parçaları yeniden düzenlediler. Jones, "Billie Jean" adlı eserin albüme konulmamasını istedi. Jackson yapımcısının bu isteğini reddetti ve ona şarkıyı albümüne koymaya karar verdiğini açıkladı. Eserin yapım aşamasında, Jones, Thriller'ın önceki albümün başarısını geçemeyeceğini beyan etti ve bunun karşılığında Jackson da yapımcısını albümü yayımlamamakla tehdit etti. Bir röportajında, Jackson, albümde bir tane bile boş şarkı olmamasını istediğini ve kayıt aşamasında bu amaç için çaba harcadığını söyleyerek: ""Neden hiç kimse sanatsal şarkıları sevmez?"" şeklinde bir soru yöneltmiştir. Yapım ekibinin "Billie Jean"in yayımlanmasını istememesine ve parçanın çok kişisel bir şarkı olduğunu öne sürmesine rağmen, eser, Jackson'ın ısrarları üzerine albüme dahil edildi. Allmusic dergisinden 145 Steve Huey, albümün, önceki albümün sınırlarını zorladığını açıkladı ve albümdeki rock şarkılarının çok daha kızgın, balladların ise çok daha ruh sahibi olduğunu belirtti. Albümdeki belirgin ballad şarkılar "Lady in My Life", "The Girl Is Mine" ve "Human Nature" olurken, "Billie Jean" ve "Wanna Be Startin' Somethin'" gibi funk şarkılar da dikkat çekti. "Beat It" bir rock şarkısı olarak nam salarken, "Baby Be Mine" ve "P.Y.T. (Pretty Young Thing)" gibi disko şarkılar da albümde yerini aldı. Şarkılardan "Wanna Be Startin' Somethin'", önceki albüm "Off the Wall"'ın tarzındaydı. Şarkıda Swahili dilinden vokaller ve korolar yer almaktadır. Bu korolar şarkının ve albümün sembolü olarak bilinmektedir. Albümdeki Paul McCartney düeti "The Girl Is Mine", konuşmalar içeren bir tür âşık atışmasını andırmaktadır. Albümün, gerek önceki, gerekse seksenlerdeki pop müzik yapıtlarına göre daha postmodern olduğu ve daha sonraki Jackson albümlerini karakterize edecek olan karşıt temaların bir arada bulunuşunun müjdesicisi olduğu öne sürülmektedir. Şarkıda, ayak sesleri, kurt uluması, kapı gıcırtısı ve gök gürültüsü gibi sesler kullanılarak teknoloji ötesi, paranoya ile örülü bir müzik elde edilmiştir. Bu şarkıyla beraber, Jackson, kendine paranoyalarla örülü karanlık ve ağır bir görüntü vermiştir. Albümdeki bir diğer parça olan "Billie Jean", Jackson'ın bir bayan hayranı tarafından ortaya atılan, gayrımeşru çocuk iddialarına karşı yazılmıştı ve yoğun bir dans sound'ı taşıyordu. "Beat It", içerdiği rock unsurlarıyla, Michael Jackson'ı uluslararası müzik açısından önemli kılmıştı. Sokaktaki gangster şiddetine karşı gelen sözleri ve gitar soloları, şarkının önemli özellikleridir. Şarkı, baştan sona, erkekliğin şiddetle kanıtlanamayacağını ve erkek olmak için ölmek gerektiği inancının asılsız olduğunu savunmaktadır. Allmusic dergisinde, Jackson'ın albümdeki ses genişliği hakkında "göz kamaştırıcı yetenek" ve "ortalamanın çok üstünde" şeklinde yorumlar yer almıştır. Rolling Stone dergisi ise Jackson'ın yetmişlerden beri sesinin ilk defa "yetişkin gibi" çıktığını ve ses genişliğinin dinlemeye değer olduğu yorumunu yapmıştır. Thriller, 30 Kasım 1982'de satışa sunuldu. Albüm, ilk haftasında hem Britanya, hem de Amerikan listelerinin zirvesine oturarak bu başarıyı gösteren ilk albüm oldu. Zirvede olduğu haftalar boyunca albüm, her hafta 1 milyon kadar sattı. Albümün yayımlandığı sıralarda, ilk tekli "The Girl Is Mine" yayımlandı ancak çoğu eleştirmen ve dinleyici tarafından albümün ilk şarkısı olması için fazla başarısız olduğu eleştirileriyle karşı karşıya kaldı. Bu nedenle albümün bir düş kırıklığı olacağı öne sürüldü. Ancak şarkının hemen ardından, "Billie Jean" yayımlandı, bu şarkı Jackson'ın kariyerindeki en başarılı şarkılardan biri olarak gösterildiği gibi, sanatçıyı ve albümü olumlu yönde etkiledi. "Billie Jean", Amerikan listelerinde 7 hafta boyunca zirveye oturduğu gibi, dünya çapında çok önemli başarılara imza attı. Şarkıdan hemen sonra, içinde ünlü gitaristler Eddie Van Halen ve Steve Lukather'in gitar sololarını barındıran ve tarihin en iyi rock şarkılarından kabul edilen "Beat It" yayımlandı. Bu şarkı da, "Billie Jean"e benzer bir etki gösterdi ve Amerikan listelerinde 3 hafta zirvede kaldı. Albümle aynı adı taşıyan "Thriller", albümün yedinci ve en son şarkısı olarak 1984'te yayımlandı. Bu son şarkı, dünyadan olumlu eleştiriler alırken, albüm çoğu albüm listesinde hala zirvedeydi. "Thriller", eleştirilere bakıldığında oldukça başarılıdır. "Rolling Stone" dergisinden 4 yıldız alan albüm, yine aynı derginin yazarı Christopher Connelly tarafından "lezzetli bir LP" ve "tırmalayıcı, koyu mesaj" sıfatlarıyla değerlendirildi. Albüm bu olumlu eleştirilere rağmen, kimi kötü eleştirilerle de başbaşa kaldı. Bunlardan birisi, Thriller adlı şarkının "yozlaşmış" olduğuydu. Aynı şekilde "The New York Times" gazetesi de, albüme olumlu eleştiriler vererek, özellikle albümdeki Human Nature'ı övdü. Bu şarkıyı albümün en göz alıcısı olarak niteleyen gazete eleştirmenleri, albüme 5 tam yıldız verdi. Robert Christgau, yine aynı doğrultuda albümün yayımlanmasından birkaç gün önce yapılmış olan incelemede olumlu (A−) verdi. Christgau, albümdeki farklılıklara dikkat çekerken, buna rağmen albümün neredeyse klasik olduğunu belirtmiştir. Eleştirmen, albümün en iyi şarkısı olarak "Beat It"'i gösterirken, "The Girl Is Mine"'ı da aynı şekilde, sanatçının 1973'teki "Ben"'den beri yaptığı en kötü müzik olarak değerlendirmiştir. Christgau, Jackson'ın da, şarkının bu özelliğinin bilincinde olduğunu ancak ırkçı kesime karşı durmak adına böyle bir şarkıyı yayımladığını belirtmiştir. "Time" gazetesi, albümün yayımlandığı sıralarda, albümün özellikle 3 şarkısıyla göz doldurduğunu belirtmiş ve bunların "Billie Jean", "Beat It" ve "Thriller" olduğunu beyan etmiştir. Ancak bu olumlu eleştirilerin aksine, "Melody Maker" adlı dergiden Paolo Hewitt, albümü "sıkıcı" olarak nitelendirmiş ve "benzer şarkılardan örülü" olduğunu beyan etmiştir. Yine aynı doğrultuda albümde sadece "Billie Jean" ve "Wanna Be Startin' Somethin'"in dinlemeye değer olduğunu söylemiştir. Albüm, 1984 Grammy Ödül Töreni'nde "Yılın Albümü" başta olmak üzere 7 ödül alarak rekor kırdı. Aynı şekilde albüm, 1984 Amerikan Müzik Ödüleri'nden 8, 1984 MTV Video Müzik Ödülleri'nden de 3 ödülle ayrıldı. Albüm, 7 Şubat 1984'te resmen "Dünya'nın En Çok Satan Albümü" olarak Guinness Rekorları'na işlendi. Albüm, tarihte 1 yılın tamamında Billboard 200 listesinde ilk 10'da yer alan 3 albümden biri olduğu gibi, 37 hafta zirvede, 80 hafta da ilk 10'da yer aldı. Bu başarıyla, albüm, Amerikan müzik tarihinde, 2 yıl art arda (1983-1984) en çok satan albüm olmayı başaran ilk ve tek albüm oldu. Albüm, 2009 yılının Mart ayında Amerika'da 28 milyonluk satışa erişerek, 28. kez platin plak kazandı. Albüm, Amerika Birleşik Devletleri dışında da büyük bir ses getirdi ve birçok ülkede zirveye oturdu. Bunlardan birisi olan Büyük Britanya'da albüm 3.7 milyon adet sattı. Albüm günümüzde hâlen popülerdir ve sadece Amerika Birleşik Devletleri'nde yılda ortalama 130.000 adet satmaktadır. 2007 yılı itibarıyla, albüm, dünya çapında 108 milyonluk bir satışa sahiptir. "Blender" dergisi, Thriller'dan sonra Jackson'ı "seçkin çağ öncesi pop ikonu" olarak tanıttı. "The New York Times" ise sanatçıyı bir "müzik fenomeni" olarak nitelendirdi ve ""dünya müzik piyasasında ya Michael Jackson'sındır ya da başka birisindir."" yorumunu yaptı. Birçok kişiye göre, Jackson, müzik sanayisindeki görünüşü ve duruşu değiştirdi ve aynı anda hem artistik hem de kazançlı olabilmeyi başardı. Jackson'ın avukatı John Branca, bu konuda Jackson'ın müzik endüstrisinde daha önce görülmemiş bir şekilde albüm başına ortalama $2 kazanarak, müzik dünyasında yeni atılımlara ve oluşumlara davet çıkardığını dile getirdi. Sanatçı, hem disk satışlarından hem de Jackson ile John Landis tarafından yönetilen "The Making of Michael Jackson's Thriller" belgeselinin satışlarından büyük karlar elde etti. MTV tarafından finanse edilen belgesel, ilk aylarında 350.000 kopya sattı. O sıralarda tekliler tarafından yön verilen piyasada "Thriller", albümlerin önemine vurgu yaptı ve albümden çıkan çok sayıdaki hit şarkı da pop kültüründe bir albümden çıkabilecek hit şarkı sayısı konusundaki algıları değiştirdi. Thriller albümünün hemen sonrasında, Mayıs 1984'te Jackson'ın oyuncak bebekleri mağazalarda $12'a satılmaya başladı. Bunun gibi daha birçok yan piyasanın oluşumunu sağlayan Jackson, biyografi yazarı J. Randy Taraborrelli tarafından Amerikan kültüründe büyük değişikliklere yol açan önder olarak tanıtıldı. Thriller'ın yayımlandığı sıralarda A&M Records'un başkanı Gil Friesen'ın yazdığı bir köşeyazısına göre Jackson, birçok sanayinin gelişmesinde rol oynadı. Aynı şekilde, "Time" gazetesine göre, Thriller, müzik piyasasındaki en iyi yılların kapısını açtı. Thriller albümü, yine Time dergisine göre müzik piyasasındaki güvenin yeniden kurulmasını sağladı ve yeni nesil sanatçılara örnek oldu. Thriller'ın yayımlanmasından önce, Jackson, şarkısının MTV ve bunun gibi birçok önemli müzik kanalında kliplerinin yayınlanamayacağı konusunda şüpheler duyuyordu. Çünkü Jackson bir siyahiydi. Bunun önüne geçmek için devamlı olarak çalışan Thriller ekibi, sonunda çareyi, çalıştıkları Columbia Records'un yönetimine giderek durumu anlatmakta buldu. Bunun üzerine Columbia'nın yöneticisi Walter Yetnikoff, MTV'ye yazılı bir açıklama göndererek ""Eğer hiçbir videoyu yayınlamazsanız, size bir daha başka hiçbir video yollamayacağım ve o lanet olası isteklerinizi de tüm siyahi topluluğa söyleyeceğim"" şeklinde sert bir beyanatta bulundu. Bu baskılar sonucu, ilk önce "Billie Jean"in videosu MTV'de gösterildi. Daha sonra ise aralıklarla "Beat It" yayımlandı. Bu, müzik dünyasında siyahiler için yepyeni kapıların açılmasına ve Prince, Lionel Richie gibi siyahi yıldızların halk arasında ilgi görmesine neden oldu. Jackson, kliplerindeki dramatik tarzda, özel karakterlere sahip ve olağandışı dans figürleri sayesinde MTV aracılığıyla büyük ilgi uyandırdı. Thriller'ın 14 dakikalık kısa-film formatındaki videosu yayınlandığında, MTV tüm engellemelerine rağmen, yoğun istekler nedeniyle, saatte ortalama iki defa klibi yayınlamak zorunda kaldı. Video o kadar büyük bir etki uyandırdı ki şarkının yayımlanmasından bir süre sonra, Thriller albümü, Billboard 200 listesinde tekrar zirveye oturdu. Yazar, müzik eleştirmeni ve gazeteci Nelson George, 2004'te ""Bizim zamanımızda, Thriller albümünden bir şarkıyı duymak çok güçtü. Bizler ancak tekli ve albüm kapaklarına bakarak şarkı hakkında yorum yapardık. Her ne kadar MTV, tüm şarkıları yayımladığını öne sürse de, Thriller'ın sanatsal değeri bile onların ırkçı tutumlarını yenemedi."" şeklinde beyanatta bulundu. Albümdeki "Thriller" adlı şarkı, yıllar boyunca sadece Jackson'a özgü kalsa da, "Billie Jean" gibi klipler defalarca taklit edildi. Yine özellikle Thriller'ın video klibi, Hint sinemasında bir klasik haline geldi ve bu sanayideki filmlerin büyük kısmında Thriller'ın koreografileri kullanıldı. Seksenlerdeki bir siyahi sanatçıya göre Thriller'ın başarısının ve yaşananların, eşi benzeri görülmemişti. "The Washington Post" gazetesine göre, Michael Jackson, Prince gibi diğer sanatçıların önünü açtı. Yine Robert Christgau'ya göre, "The Girl Is Mine", ırklararası sevginin destekçisi oldu. "Time" gazetesi ise, Jackson'ı "The Beatles'tan sonraki en büyük oluşum; Elvis Presley'den sonraki en büyük solo" olarak değerlendirdi. Albüm, aradan yıllar geçmesine rağmen hâlen olumlu eleştiriler almaktadır. "Allmusic"'ten Stephen Thomas Erlewine, albüme beş üzerinden beş yıldız vererek, çalışmanın herkese hitap ettiğini belirtmiş ve albümdeki ağır funk ve rock motiflerinin harika olduğunu söylemiştir. Yine aynı dergi, albümün en iyi şarkılarının "Billie Jean" ve "Wanna Be Startin' Somethin'" olduğunu ileri sürmüştür. Dergi, bunlara rağmen "Thriller"ı gülünç olarak nitelemiştir. "Slant Magazine", albüme aynı şekilde 5 yıldız vererek "Wanna Be Startin' Somethin'"in üzerinde özellikle durmuştur. Yazar Nelson George, Thriller'ın "Usher, R. Kelly, Justin Timberlake ve diğer birçoğunun ders kitabı" olduğunu söylemiştir. Albümün yıllar süren etkisinin ardından, Rolling Stone, albümü "Gelmiş Geçmiş En İyi 500" albüm listesinde 20. sıraya, NARM adlı dernek ise üçüncü sıraya almıştır. "The New Rolling Stone Album Guide" (2004) rehberinde albüme beş yıldız veren Rolling Stone dergisi yazarı Jon Pareles, Jackson'ın bu albümle "azmini ikiye katlayarak hayran kitlesini katladığını" belirterek, albümün kalıtı hakkında şunları söyledi: ""Thriller" gelmiş geçmiş en çok satan derleme-olmayan albüm olmasını müziğin ötesindeki birtakım diğer yardımlara borçluydu: Jackson'ın dans eden ayakları ve büyüleyici sahne performansı, müzik videolarının yeni keşfedilmiş tanıtım getirisi ve Reagan döneminin parıltılı ünlüleri kucaklaması sayesinde geniş kitlelere ulaşmıştı. Özellikle albümdeki dokuz şarkıdan yedisinin hit tekliler olmasıyla, müzik başlı başına duruyordu." 2008 yılında, albüm 25 yıl aradan sonra bir Grammy Ödülü daha kazanmış ve Amerikan Müzik Derneği tarafından "kültürel sembol" seçilmiştir. 2009'da MTV Base ve VH1 adına çalışan müzik eleştirmenleri "Thriller"ı 1981'den beri yayımlanmış en iyi albüm olarak gösterdiler. Albüm, eleştirmenlerin diğer favorileriyle beraber bir halk oylamasına sunuldu. Oylardan üçte biri (40.000) kadar oy alan "Thriller" MTV jenerasyonuna göre tüm zamanların en iyi albümü olarak seçildi. Thriller albümü, 2001 yılında, parça sayısı arttırılarak, "Thriller: Special Edition" adıyla tekrar yayımlandı. Bu sürümde albüme yeni kitapçıklar, düzenlemeler ve aralarında "Someone In the Dark", "Carousel" ve Jackson'ın orijinal "Billie Jean" demosunun da bulunduğu yeni şarkılar eklendi. Bu yeni albümde ayrıca, yapımcılar Jones ve Temperton'un yorumları ve röportajları da yer almaktaydı. 2008 yılında ise Epic Records, "Thriller 25" adında yeni bir sürüm yayımlama kararı aldı. Albüme, eski şarkıların düzenlenmiş sürümlerinin yanı sıra yedi yeni şarkı daha eklendi. Albümde ayrıca Akon, Fergie, will.i.am ve Kanye West gibi yeni nesil sanatçılar, eski şarkıları yeniden yorumladılar. Albümün üç videodan oluşan bir DVD sürümü de bulunmaktadır. Thriller 25'ten, Akon destekli "Wanna Be Startin' Somethin' 2008" ve will.i.am destekli "The Girl Is Mine 2008"' olmak üzere sadece iki tekli yayımlandı. Thriller 25, yeni sürüm bir albüm olmasına rağmen, sekiz Avrupa ülkesinde bir numaraya, Billboard 200 listesinde iki, Britanya listelerinde ise üç numaraya oturdu. Albüm, ayrıca 30 ülkede ilk 10'a girdi. Thriller 25, 11 ülkede altın, Fransa'da 2 kez altın ve Polonya'da platin plak kazandı. Sevan Gölü Sevan Gölü veya Gökçe Gölü (Ermenice: Սևանա լիճ, Azerice: "Göyçə gölü"), 940 km² yüz ölçümüyle (yaklaşık 78 km uzunluğu, 56 km genişliği) sadece Ermenistan'ın değil, Kafkasya'nın da en büyük gölüdür. 1900 m yüksekliğiyle dünyanın bu büyüklükteki en yüksek gölüdür. 30 civarında çay ve Hrazdan Nehri tarafından beslenir. Ülkenin doğusunda Geğarkunik'te bulunur . Sevan Gölü havzasından çıkarılan arkeolojik kalıntılar bölgenin Bronz Çağı'ndan bu yana yerleşim bölgesi olduğunun kanıtıdır . Gölün Ermenice ismi "Sevan", Urartuca ""Sular" ya da "Göller Ülkesi"" anlamına gelen "Suina"'dan gelir . Yine bölgede Eski Ermeni krallarının ve soylularının yaptırdığı pek çok kiliseye rastlanır. Osmanlılar göle "Gökçe" adını vermiştir. Gölün yerleştiği bölgede 20. yüzyılın sonlarına kadar Azerbaycanlılar yaşamıştır. Kitab-i Dede Korkut'ta göl "Gökçe Deniz" adıyla geçer. Sevan Gölü yayınlarda, resmi evraklarda ve haritalarda 1930 yılına kadar "Gökçe Gölü" adıyla kaydedilmiştir. Alea iacta est Alea iacta est, Latince deyiş, Jül Sezar'ın (Gaius Julius Caesar) ünlü sözlerinden biri. Julius Caesar'ın, zaferle sonuçlandırdığı Galya (Lat. Gallia) seferi sonrasında, Roma'ya geri dönerken MÖ 49 yılının Ocak ayında, Roma'nın yaklaşık 200 Roma mili uzağında bulunan Rubicon (Lat. Rubico) ırmağını geçerken söylediği "zar atıldı" (ok yaydan çıktı benzeri bir anlama sahiptir ve savaş başladı ) anlamına gelen ünlü söz. Julius Caesar, senatonun talebinin aksine ordusunu dağıtmamış ve komutası altındaki Roma lejyonları ile Roma'ya yürümüştür. Bu söz, Caesar ve Gnaeus Pompeius (Pompey) arasında çıkacak ve Roma cumhuriyet rejimini temellerinden sarsacak bir iç savaşın başlangıcını ifade etmesi açısından önemlidir. Uluslararası İfade Özgürlüğü İletişimi Uluslararası İfade Özgürlüğü İletişimi (en. International Freedom of Expression Exchange, IFEX) 1992 yılında, 71 devlet dışı organizasyonun ifade özgürlüğünü ilerletmek ve savunmak için kurulmuş küresel bir ağdır. İfade Özgürlüğü için Kanadalı Gazeteciler, IFEX internetin sür'atli bir şekilde bilgiyi ve mobilize hareketi, basın özgürlüğü, internet sansürü, bilgi yasalarının özgürlüğü, suçlu karalamaları ve yasaları küçük düşürme, medya toplanması ve gazeticeler saldırılar, yazarlar, insan hakları savunucuları ve internet kullanıcıları gibi konuları çalışacak güce getirir. Anne Louise Germaine de StaÃ«l Anne Louise Germaine de Staël (22 Nisan 1766 - 14 Temmuz 1817), Madame de Staël olarak bilinen İsviçreli yazar. İsviçre'nin Fransızca konuşulan bölgesinden olan Staël ülkesi dışında, daha çok da Paris'te yaşadı. Toplumsal Kurumlarla Bağlantısı İçinde Edebiyat adlı yapıtı din, hukuk, ahlak ve edebiyat arasındaki ilişkileri ele alıyordu. Bu kitap günümüzde edebiyat sosyolojisinin başlangıcı kabul edilir. Tayfun GÃ¼neyer Talat Tayfun Güneyer (d. 4 Ocak 1971; İzmir) Türk senarist ve yönetmen. 4 Ocak 1971 tarihinde Karşıyaka, İzmir'de dört çocuklu bir ailenin üçüncü çocuğu olarak dünyaya geldi. Çocukluk yıllarını ve gençliğini İzmir'de geçirdi. Güneyer okumayı daha ilkokula başlamadan, babası Nevzat Güneyer'in eski kitapçısında Teksas Tommiksleri okuma çabası sonunda kendi kendine öğrendi. Marmara Üniversitesi uluslararası ilişkiler bölümünü birincilikle bitirdi. Daha sonra Chicago Belloit College'da burs kazanarak "uluslararası ilişkiler ve medya" üzerine master yaptı. Türkiye'ye döndükten sonra ATV'de çalışmaya başladı ve henüz 20'li yaşlarının başındayken kanalın program planlama müdür yardımcılığına getirildi. Dört yıl sonra aynı pozisyonda Kanal D için çalışmaya başladı ve bu dönemde "Nevzat Kitapçı" takma adıyla ilk televizyon dizisi senaryosunu (Çarli) yazdı ve dizi Star TV'de yayımlandı. Güneyer daha sonra Kanal 6'nın müdürlüğü için kendisine getirilen teklifi kabul etti, fakat 4 ay sonra Kanal 6'nın o dönem yaşadığı sorunlar nedeniyle kapatılmasının ardından işsiz kaldı. Bu dönemde Yılan Hikayesi'ni yazmaya başladı. Memoli'nin ardından senaryolarını yazdığı Aşkım Aşkım, Beşik Kertmesi gibi bol reyting alan dizileri farklı televizyon kanallarında arka arkaya ekrana gelmeye başladı. Televizyonculuk kariyeri boyunca "dahi çocuk" olarak adlandırılan Güneyer 2004 yılının sonunda, senaryosuna da imza attığı ilk filmi Şans Kapıyı Kırınca'yı Ferhan Şensoy, Rasim Öztekin, Asuman Dabak gibi ünlü tiyatro kökenli oyuncularla Küba'da çekti. Şans Kapıyı Kırınca'nın hemen ardından yeniden televizyon için işler yapmaya başlayan Güneyer, 2005 yazında ikinci filmi olan Keloğlan Kara Prense Karşı'yı yazıp yönetti. Film, IMDb'nin "Bottom 100, En kötü 100" listesinde, 10 üzerinden 1.9 puanla 81. sırada yer aldığı gibi, Türk sinema eleştirmenleri tarafından da "Tarihin en kötü filmi" ilan edilmiştir. Ocak 2010 itibarıyla ATV'de yüksek reyting yapan "Adanalı" dizisinin de senaristidir. Show TV'de yayınlanan "Türk Malı" adlı dizinin de senaristi ve aynı zamanda da yönetmenidir. Kanal D'de yayınlanan Nuri dizisinin senaristliğini yapmıştır , dizi erken final yaparak son bulmuştur. TNT'de Yılan Hikayesi'nin yeniden çevrimi olan Dedektif Memoli'nin senarist ve yönetmenliğini yapmıştır. 21 Mart 2012'de başlayan "Türk'ün Uzayla İmtihanı" dizisinin senaristliğini yapmıştır. 2015 Yılında Trt'de yayınlanan Baba Candır dizisinin senaryosunu yazmıştır Carlo Ancelotti Carlo Ancelotti (d. 10 Haziran 1959, Reggiolo), İtalyan eski futbolcu, teknik direktör. Ancelotti, UEFA Şampiyonlar Ligi'ni 3 kez kazanan 3 teknik direktörden biridir. (2 kez Milan'la, 1 kez Real Madrid'le). Ayrıca hem oyuncu hem de teknik direktör olarak Avrupa Kupası kazanan 7 kişiden biridir. Futbola Parma'da, ortasaha oyuncusu olarak başladı ve 1979 yılında takımının Serie B'ye yükselmesine yardımcı oldu. Takip eden sezonda 1 Lig şampiyonluğu ve 4 İtalya Kupası kazanacağı Roma'ya transfer oldu. Kariyerinin son yıllarını Milan'da geçirdi ve burada 2 lig şampiyonluğu ve 2 Avrupa Kupası kazandı. 26 kez İtalya Milli takımında oynayan Ancelotti, 1988 Avrupa Şampiyonasında ve 1990 Dünya Kupasında yer aldı. Teknik direktör olarak, sırasıyla Reggiana, Parma, Juventus, Milan, Chelsea, Paris Saint-Germain, Real Madrid, Bayern Munich, Napoli'de çalıştı ve İtalya, İngiltere, Fransa, İspanya ve Almanya'da şampiyonluklar yaşadı. Şu an Everton'un teknik direktörlüğünü yapıyor. İlk olarak 1974 yılında Parma'da futbola başladı. Profesyonel olarak oynamaya 1976-77 sezonunda Serie C'de başladı. O zamanki Parma teknik Direktörü Cesare Maldini onu sık sık forvet arkası veya yardımcı forvet olarak oynattı. 1978-79 sezonun Serie B'ye yükselmek için Triestina ile oynanan play off maçında durum 1-1 iken attığı 2 gol ile takımının Serie B'ye yükselmesine yardımcı oldu. Parma'da gösterdiği performans ile İnter Milan ve Roma'nın dikkatini çekti ve 1979 yılında tercihi AS Roma oldu. Roma'da kanatta ve merkez orta sahada görev alan Ancelotti, Brezilyalı Falcão veToninho Cerezo, İtalyan yıldızlar Roberto Pruzzo, Bruno Conti, Agostino Di Bartolomei ve Pietro Vierchowod ile birlikte takımın kilit oyuncularından biri oldu. Burada 4 kez İtalya Kupası şampiyonluğu ve İtalya Lig şampiyonluğu (bu şampiyonluk Roma'nın tarihindeki 2. şampiyonluğu idi.)yaşadı. Serie A şampiyonluğunu izleyen sezon Şampiyon kulüpler kupasında finale kadar geldiler fakat finalde Liverpool'a kaybettiler. 1987-1992 yılları arasında AC Milan'da forma giydi. Bu takımın Silvio Berlusconi başkanlığında ve Arrigo Sacchi teknik direktörlüğünde kurulan 1989 ve 1990 yıllarında üst üste Avrupa Şampiyon Kulüpler Kupası'nı kazanan efsanevi kadrosu içinde yer aldı. 1992 yılında tekrar eden diz sakatlıkları yüzünden 33 yaşında jübile yaptı. Kariyerindeki ve Milan'daki on maçı 17 Mayıs 1992 yılında oynanan ve sonradan oyuna girip 2 gol attığı Hellas Verona maçı oldu. Toplamda 26 kere milli takım formasını giyen Ancelotti, İlk kez 6 Ocak 1981 tarihinde Enzo Bearzot yönetiminde, bir Hollanda maçında son kez de Arrigo Sacchi yönetiminde bir Norveç maçında forma giydi. Yaşadığı diz sakatlığından dolayı 1982 Dünya Kupası kadrosunda yer alamadı. 1986 Dünya Kupası kadrosunda yer aldı fakat hiç bir maçta oynama şansı elde edemedi. Yeni teknik direktör Azeglio Vicini yönetiminde ise 1988 Avrupa Şampiyonasında kilit oyuncularındandı. Seol Olimpiyat oyunlarında takım kadrosunda yer aldı ancak yine bir diz sakatlığı turnuvada oynamasına engel oldu. İtalya 1990 Dünya Kupasında yine kadrodaydı. Grubun 2 maçında yine bir sakatlık yaşadı ve İngiltere ile oynanan 3.lük maçına kadar takım kadrosunda yer alamadı. 1992-1995 tarihleri arasına Arrigo Sacchi'nin milli takımda yardımcılığı ile başlayan teknik adamlık kariyeri, 1995 yılında Reggiana (Reggina 1914 ile karıştırılmamalıdır.) takımında teknik direktörlük görevi ile devam etti. İlk senesinde Serie B'de oynayan takımını Serie A'ya yükseltti. Bu başarının ardından 1996'da oyuncu olarak yer aldığı eski takımı Gianluigi Buffon ve Fabio Cannavaro'lu AC Parma'da teknik direktör oldu. 1996-97 sezonunda ligi 2.olarak bitirdiler ve o dönem daha fazla takımlı yeni bir oluşuma giden Şampiyonlar Ligi'ne gitmeye hak kazandılar. 1997-98 sezonunda Parma ligi 6. bitirdi ve Şampiyonlar Ligi'ne grup aşamasında veda etti. Sezon sonunda sözleşmesi fesh edildi. 1999'da Marcello Lippi'nin yerine Juventus'un başına geçti. İki sezon burada görev aldı ve ikisinde de az farkla şampiyonluğu kaçırdı. 2001 yılında gönderilen Fatih Terim'in yerine geldiği AC Milan teknik direktörlüğünü 2009 yılına kadar yaptı. Bu dönem içinde 2004 yılında AC Milan'ın 17. şampiyonluğunu kazandırdı. 2003 yılında yine bir İtalya takımı Juventus'u Manchester'daki Old Trafford'da penaltılarla geçerek UEFA Şampiyonlar Ligi şampiyonu oldu. Aynı yıl UEFA Süper Kupası'nı ve İtalya Kupası'nı da kazandı. Milan iki yıl sonra bir kez daha 2004-2005'te İstanbul Olimpiyat Stadyumu'nda Liverpool ile oynanan final maçını oynamaya hak kazandı. Ancak ilk yarıyı 3-0 önde kapatan C.Ancelotti'nin takımı, Liverpool'un golleriyle skoru 3-3'e gelen maçta penaltılar ile kupayı kaybetti. 2006-2007 sezonunda Atina Olimpiyat Stadında Şampiyonlar Ligi finalinde karşı karşıya gelen bu iki takımın maçında Milan, Filippo Inzaghi'nin attığı iki golle Liverpool'u yenerek rövanşı aldı. 2009 yılında Chelsea takımında Guus Hiddink'den boşalan koltuğa getirilmiştir. 30 Aralık 2011 tarihinde ise Fransa'nın Paris Saint-Germain FC takımının başına geçmiştir. 19 Mayıs 2013 tarihinde Paris SG'de yaşadığı şampiyonluk ile; St. Etienne teknik direktörü Christophe Galtier ile birlikte Ligue 1'de "yılın teknik direktörü" ödülünü kazandı. 25 Haziran 2013'te Real Madrid resmi Facebook sayfasında Carlo Ancelotti ile 3 yıllığına anlaşıldığı duyuruldu. Minör Fransızca kökenli mineur'dan gelen, "küçük" anlamında nitelik belirten sıfat kelime Felsefe alanında da genel olarak Küçük önerme anlamında kulanılmaktadır. Postmodern düşünürler tarafından önemsenmiş ve önemli bir teorik terim olarak kullanılmıştır.Siyasetten felsefeye Modernizm de evrensel, genel, kesin içerimli kavramlar kullanımaktaydı ya da baska bir deyişle kullanılan kavramların böyle oldukları varsayılmaktaydı. Postmodern felsefe buna karşıt olarak, yerelin, tikelin ve göreli olanın vurgulanması anlamına gelmektedir. Bu şekilde, siyasette, estetikte, mimaride, toplumsal teoride, felsefede küçük olanın önemsenmesi ve formüle edilmesi söz konusu olmuştur. Yani Majör olana karşı "Minör" olanın benimsenmesi. Özellikle Gilles Deleuze ve Félix Guattari ikilisinde bu kavramın kullanıldığı görülür. Örnegin "Kafka, Minör Bir Edebiyata Doğru" çalışmaları ikilinin yaklaşımına işaret eder. Minör gamlar; bir tam, yarım tam, iki tam, yarım tam, iki tam'dan oluşur. La armonik minör gamındaki sondan bir önceki aralık böylelikle 1,5 ses olur ve bu aralık bir anlamda Türkiye’de kullanılan makamlardaki artık 2’li aralığa benzer. Bu gamda Mi notasından başlayıp diğer Mi’ye gidersek, ortaya çıkan gamın Hicaz-ı Humayun makamının dizisine benzediği söylenebilir: Aşağıda Mi melodik minör gamını ve Johann Sebastian Bach’ın bir parçasında kullanılan örneğini göreceğiz: Johann Sebastian Bach’ın Mi Minör Lavta Süitindeki (BWV 996) Bourrée dansının ilk 5 ölçüsü Mi melodik minör gamına örnek gösterilebilir: Minör gamların aldığı arızaları bulmak için öncelikle ilgili majör ve ilgili minör gamları incelememiz gerekiyor: İlgili Majör ve İlgili Minör Gamlar Bir majör gamla aynı arızaları alan minör gama o majör gamın ilgili minörü denir. Aynı şekilde bir minör gamın arızalarını alan majör gam da o minör gamın ilgili majörü adını alır. İlgili iki gamın tonal donanımları aynıdır. Bir majör gamın 6. derecesiyle başlayan minör gam o majör gamın ilgili minörüdür. Aynı şekilde bir minör gamın 3. derecesiyle başlayan majör gam o minör gamın ilgili majörüdür. Yani bir majör gamın arızaları bilindiğinde ilgili minörünün arızaları da biliniyor demektir. Dolayısıyla minör gamların aldığı arızaları bulmak için 5’li çemberi bilmek yeterlidir. Örneğin, Do majör ve La minör gamları arıza almazlar ve böylelikle tonal donanımlarında arıza yoktur. Do majör gamı, La minör gamının ilgili majörüdür; La minör gamı da Do majör gamının ilgili minörüdür: Sol majör ve Mi minör gamları Fa diyez arızasını alırlar. Yani Mi minör gamı Sol majör gamının ilgili minörüdür. Doğal Minör Gamların Tonal Donanımları Aşağıdaki 5’li çember şemasında majör gamlar ve ilgili minör gamları aynı tonal donanımla gösterilmiştir. Örneğin La Minör gamı hiçbir arıza almadığı için portede diyez ve bemol göremeyiz: Bir parçanın tonal donanımında –‘O leyli’ de olduğu gibi- bemol ve diyez yoksa, bu parçanın üzerine kurulduğu dizi (yani tonu) Do majör müdür yoksa La minör müdür? Buna karar vermek için parçanın genelindeki ezginin bütününe, parçanın ilk giriş notasına ve en son bitiş notasına bakılabilir. ‘O leyli’ parçasının ezgisi La notasında başlar ve bize açıkça La doğal minör gamının ilk 5 notasını gösterir. Ezginin son notası da La notasında karar verir. Bu parçanın tonu La minördür. Ama tabii ki bu formüle uymayan milyonlarca parça da vardır. Diğer minör gamların tonal donanımları şöyledir: Bir parça armonik minör ya da melodik minör gamı üzerine kurulmuşsa, tonal donanım nasıl yazılır? 6. ve 7. derecelerin değişmesiyle oluşan notalar tonal donanımda gösterilmez ve bu arızalar (naturel, diyez ve bemol) parçanın içinde notaların başına her seferinde yazılır. Paralel Gamlar Aynı sesle başlayan biri majör diğeri minör olan iki gam birbirinin paralelidir. Örneğin D majör ve D minör gamları paralel iki gamdır. Ã–karyot Ökaryotlar (), hücrelerinde bir çekirdek ve başka organeller içeren bir canlılar grubu olup bilimsel sınıflandırmada arkeler ve bakterilerle beraber tüm canlıları kapsayan üç ana gruptan biridir. Ökaryotların genetik malzemeleri zarla çevrili çoğunlukla bir, nadiren birden çok çekirdek içinde yer alırlar. Bu nedenle kelime, gerçek () ve çekirdek () sözcüklerinden türetilmiştir. Sıfat hâli ökaryotiktir. Bakteri ve arkeler çekirdeksiz olduklarından beraberce prokaryot olarak adlandırılırlar (evvel (-) ve çekirdek ()). Çekirdeğin yanı sıra ökaryotların kloroplast veya mitokondri gibi zarla çevrili çeşitli organelleri vardır. Bu tür hücre içi karmaşık yapılar da prokaryotlarda bulunmaz. Ökaryotların ortak bir atası olduğu için bir üst âlem () olarak tanımlanmışlardır. Üst âlem sisteminde ökaryotların prokaryotlara kıyasla arkelerle daha çok ortak özellikleri olduğundan arkelerle beraber neomura kladı içinde gruplandırılırlar. Ökaryotlar genel olarak bitki, hayvan, mantar ve Protista olarak dört gruba ayrılırlar. Ancak protista grubu aslında bitki, hayvan ve mantar olarak sınıflandırılamayan canlıları bir arada toplayan bir grup olduğu için bazı biyologlar tarafından kabul görmez ve yerine daha küçük gruplar tanımlarlar. Çok çeşitli ökaryotik hücre tipi olmakla beraber hayvan ve bitkilerin en yaygın ve iyi bilinen çeşitleri olduklarından ökaryot yapısının anlaşılması için iyi bir başlangıç noktası oluştururlar. Ancak mantar ve çoğu protistanın hayvan ve bitkilerden önemli farklılıkları vardır. Hayvan hücresi, hayvanların dokularını oluşturan bir ökaryotik hücre tipidir. Hayvan hücreleri diğer ökaryotlardan (özellikle bitki hücrelerinden) belirgin bir farklılık gösterir; hücre duvarı ve kloroplastları yoktur ve kofulları daha küçüktür. Hücre zarı esnek olduğundan hayvan hücreleri çeşitli şekillere girebilir ve fagositik bir hücre, başka cisimleri içine alabilir. Ayrıca bitki hücresinden farklı organeleri vardır. İnsan hücreleri biyolojik olarak ökaryotik hücrelerle aynı kategoriden sayılırlar. Bitki hücreleri diğer ökaryotik organizmaların hücrelerinden oldukça farklıdırlar. Belirgin özellikleri Mantar hücreleri en çok hayvan hücrelerine benzerler. Hayvan hücrelerinden farklılıkları Ökaryotik hücreler, prokaryotlardan genelde çok daha büyüktürler.