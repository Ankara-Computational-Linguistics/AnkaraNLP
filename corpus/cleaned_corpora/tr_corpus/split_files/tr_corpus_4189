metal selüloz gibi kitle arttırıcı maddelerin kullanımı yardımcı olabilir. Persistent ishal için kısa dönem kullanılacak anti-ishal ilaçları verilebilir. Abdominal ağrılar ve sindirim yollarındaki kasılmaları rahatlatmak amacıyla antispazmodik ilaçlar yazılabilir. Hipnoz, bilişsel-davranışsal terapi ve psikolojik danışmanlık gibi yöntemlerinde bazı durumlarda etkili olduğu kanıtlanmıştır. ICD-10 : K58 (K58) Denis Murphy (İrlandalı müzisyen) Denis Murphy (d.14 Kasım 1910 - ö. 7 Nisan 1974) İrlandalı ünlü kemancı ve geleneksel müzik yapımcısı. Murphy, Lisheen-Gneeveguilla-County Kerry'de Bill ve Mainie (née Corbett) Murphy çiftinin sekiz çocuğundan biri olarak dünyaya geldi. Babasının; fifre, flüt ve keman çalabilmesinin yanında, fifre ve davul orkestrası vardı. Komşuların sıkça davet edildiği, müziğin eksik olmadığı bir evde büyüdü. O ve kız kardeşi Julia Clifford keman çalmayı Padraig O'Keeffe sayesinde öğrendi. Murphy, Amerika Birleşik Devletleri'ne göçtü ve 1942 yılında Julie Mary Seehan ile evlendi. Sıkça İrlanda'ya dönen çift en sonunda 1965 yılında temelli olarak Murphy'nin doğum yeri olan Lisheen'e döndü. Birleşik Devletler'de kaldığı süre içerisinde Ballinmore Ceili Orkestrası ve Paddy Killoran, James Morrison, Andy McGann, Lad O'Beirne gibi müzisyenlerle beraber çaldı. AÅŸk Denizi Gwibber Gwibber, GNOME masaüstü ortamı için bir mikroblogging istemcisidir. GNU GPL lisansı ile dağıtılmaktadır. Linux'u desteklemektedir ve Python dili kullanarak PyGTK kütüphanesi ile yazılmıştır. Ubuntu'nun 10.04 sürümünde varsayılan olarak kullanılmıştır. Shine (Sopo Nijaradze şarkısı) "Shine" Sofia Nizharadze'nin 2010 Eurovision Şarkı Yarışması'nda Gürcistan adına yarıştığı şarkıdır. Şarkının söz yazarı ve bestecileri, Eurovision tarihine damgasını vuran Celine Dion ile çalışmış Grammy ödüllü besteci Christian Leuzzi, birçok Eurovision şarkısına imza atan Hanne Sorvaag ve Scorpions, Meat Loaf, Paul Stanley, Lindsay Lohan gibi ünlü sanatçılarla çalışmış Harry Sommerdahldır. Hobyo Sultanlığı Hobyo Saltanatı, Kuzey Somali'de, 1820'li yılların başında, Yusuf Ali Kenadid tarafından kurulmuş, "Kenadid" kraliyet ailesinin (meclis), saltanatıdır. Başkenti, Hobyo'dur. Yusuf Ali Kenadid'İn oğlu olan Ali-Youssuf Kenadid yönetimi sırasında, 1 Ekim 1925'te, İtalyan komutanlar, De Vecchi ve Corpo Zaptié ile orduları, saltanatı tamamen ortadan kaldırmıştır ve Hobyo Saltanatı, İtalyan Somalisi'nin bir parçası olmuştur. Daha sonra, Britanya Somalisi kontrolüne geçmiş, ardından İtalyan Doğu Afrikası egemenliğine girmiştir. Günümüzde, Hobyo Şehri Somali Cumhuriyeti'nin büyük şehirlerinden birisidir. 1924 - 1925 yıllarında, Hobyo Saltanatı'nın İtalyan yönetimine girdikten sonra, Kraliyet Ailesi'nden olmayan bir kişi olan Omar Samatar, Kasım 1925'te İtalya Krallığı'na karşı bir ayaklanma başlatmıştır. 9 Kasım'da, İtalya'ya ait olan El-Bur Şehri'ni almıştır. Ancak, buna rağmen, Ocak 1926'ta bu ayaklanma başarısızlıkla sonuçlanmıştır. Bu başarısızlıktan yaklaşık 1 yıl sonra, Şubat 1927'de Hobyo Saltanatı, İtalyan Doğu Afrikası'nın bir parçası hâline gelmiştir. Ateş Ünal Erzen Ateş Ünal Erzen, (d. 16 Aralık 1944, İstanbul, Türkiye) Türk siyasetçi. Galatasaray Lisesi'nden mezun olduktan sonra İsviçre Neuchatel Üniversitesi Hukuk ve Ekonomik Bilimler Fakültesini bitirdi. 1973 yılında Renault-Mais'de çalışmaya başladı, çeşitli bölümlerde görev yaptıktan sonra 30 Nisan 1985 tarihinde Ordu Yardımlaşma Kurumu Kuruluşlarından OMSAN Genel Müdürü olarak atanmıştır. 1 Ocak 1988 tarihinden itibaren ise Renault-Mais'e Genel Müdür olarak atanmıştır. Galatasaray Spor Kulübü Divan Kurulu üyeliği ile 1994 ile 2000 yılları arasında da Yönetim Kurulu Üyeliği yapmıştır. Galatasaray Eğitim Vakfı Başkan Yardımcılığı, Galatasaray Sportif Aş'te Yönetim Kurulu Üyeliği ve Galatasaray Pazarlama A.Ş.'de Genel Müdürlüklük yapmıştır. 2004 ile 2009 yıllarında yapılan yerel seçimlerde Cumhuriyet Halk Partisi'den Bakırköy Belediye Baskanı seçilmiştir. Evli ve üç çocuk babasıdır. Portage (yazılım) Portage, Gentoo Linux'un paket yöneticisidir. FreeBSD Ports sistemine benzer bir sistemdir. Tam olarak bir yazılım ağacıda denebilir. İçerisinde özenle kategorilere ayrılmış stabil sürümlerde 24000'e yakın program bulundurmaktadır. Portage'ı çalıştırmak için emerge komutu kullanılır. "Emerge", paketleri derleyen ve kuran asıl araçtır. Portage ayar dosyası "/etc/make.conf" dur. Bu ayar dosyasında genellikle kullanacak bağlantı adresleri, GCC derleme komutları işlemci sayısı ve USE Flagler bulunur. Bir programın/paketin USE Flagleri ve ebuildleri görmek için "emerge -pv komutunu vermek gerekir. "Emerge" python ile yazılmış bir yazılımdır. "Ebuild" dosyalarını ve GCC'yi kullanarak işlemleri halleder. Ebuild dosyaları basit bash betiklerinden oluşurlar. İçerisinde kabuğa belirli komutlar verecek komutlar bulundurur. "Emerge" aynı zamanda çok büyük paketler için portage ağacından binary yani hazır derlenmiş paketleri de kurabilme özelliğine sahiptir. Bu özellik performansı düşüren bir özelliktir. Genellikle Open Office suiti ve benzeri büyüklükteki paketler kurulurken kullanılır. Ray Sefo Ray "Sugar" Sefo (d. 15 Şubat 1971, Auckland, Yeni Zelanda), Yeni Zelandalı K-1 Finalisti Ray Sefo , başarılı bir amatör kariyerden sonra Jason Suttie, Jayson Vemoa, Fai Falamoe ve kardeşi Rony Sefo ile birlikte Balmoral Lee Gar spor salonunda eğitim almaya başladı. Ray Sefo özellikle maçlarda ellerini aşağı indirerek rakiplerini kendisine vurmaları için davet etmesi, onlarla dalga geçmesiyle tanınır.Rakiplerine karşı etkili yumruk kombinasyonları ve sert aparkatlarıyla üstünlük kurmayı başarmıştır. Sefo , kariyerinde Jerome Le Banner,Stefan Leko,Cyril Abidi,Musashi,Mark Hunt,Peter Aerts,Bob Sapp,Ruslan Karaev,Melvin Manhoef,Hong Man Choi gibi önemli isimleri dize getirmeyi başarmış.K-1 WGP 2008 Final 16 da Gökhan Saki'ye bir ekstra raund sonucunda puanla kaybetmiştir. Gökhan Saki mağlubiyetinden sonra 2008 Finalinde Hong man Choi ile yaptığı Super Fight'i ve Yosuke Nishijima ile Dynamite 2009'da yaptığı mücadelelerden galibiyetle ayrılmıştır. Kendisi Las Vegas' ta yaşamaktadır. Bender Enzeli Bender Enzeli (Farsça: بندر انزلی), İran'ın Gilan Eyaleti'nde şehir. Eyaletin aynı isimli Bender Enzeli şehristanı'nın yönetim merkezi olan şehrin 2006 yılı resmi nüfusu 109.687 kişi ve 32.424 hanedir. İran İslam Devrimi öncesi 'Bandar Pehlevi' (بندر پهلوی) olarak bilinen şehir, Hazar Denizi üzerinde bir liman kentidir. Şehrin nüfusu 1976 nüfus sayımı zamanı 55,000 kişi iken, 2006 nüfus sayımına göre 109,687 kişiye yükselmiştir. Nüfusu genel olarak Gilekler ve Azerbaycanlılardan oluşuyor. Bandar Anzali İran'ın kuzeyindeki en önemli limanlardan birisidir. Reşt'in Hazar'a kıyısı olmaması nedeniyle bu şehrin ve limanın önemi daha da artmıştır. Sefid Nehri'nin Hazar'la buluştuğu yerde bulunan kent yakınlarındaki Anzali Lagünü şehrin en ilgi çekici bölgesidir. Anzali, dünyada havyarın merkezi olarak bilinir. Üretimi ve satışı devlet tekeli altındadır. Şehrin futbol takımı Malavan FC, İran 1.liginde mücadele etmektedir. Türkiye'deki eğitimde yaratılışçılık Türkiye'deki eğitimde yaratılışçılık, evrim kuramının yanı sıra din kültürü, fen bilgisi ve biyoloji derslerinde yaratılışçı görüşlere yer verilmesi. Ortaöğretimdeki öğrencilerin %75'i evrim teorisine inanmamaktadır. 2008 yılında, Hacettepe Üniversitesi’nden biyoloji öğretmeni adayı 98 öğrenci üzerinde yapılan araştırmada, katılımcıların yüzde 43’ünün evrim teorisini benimsediği, yüzde 30’unun kararsız olduğu, yüzde 16’sının ise benimsemediği ortaya çıktı. Araştırmayı yapan Yrd. Doç. Dr. Oğuz Özdemir öğrencilere yapılan en büyük kötülüğün, fen bilgisi derslerinde evrim kuramının, yaratılışla birlikte işlenerek ikilik yaratılması olduğunu söyledi. 2006 yılında Üniversite Konseyleri Derneği'ne bağlı 700 akademisyen, bilimsel olmadığı için yaratılış görüşünün ders müfredatından çıkarılması için Millî Eğitim Bakanlığı'na dilekçe verdi. Başvuruda, laikliğe vurgu yapan T.C. Anayasasının 2. maddesi; Millî Eğitim Temel Kanunu'nun ""Türk millî eğitiminde laiklik esastır"" diyen 12. maddesi ile ""Her derece ve türdeki ders programları ve eğitim metotlarıyla ders araç ve gereçleri, bilimsel ve teknolojik esaslara ve yeniliklere (...) göre sürekli olarak geliştirilir"" diyen 13. maddeleri hatırlatıldı. Bu başvuru 59. Hükümet Millî Eğitim Bakanı Hüseyin Çelik tarafından reddedildi. Çelik: ""Yaratılışla ilgili birçok teori var. Adı üstünde evrim teorisi. Evrim teorisini çocuklara anlatıp da evrim karşıtı olan "teorileri" çocuklara anlatmama bilimsel bir tavır mı?"" açıklamasını yaptı. Bu karar çeşitli bilimsel çevrelerce kınandı ve yaratılışın bir "teori" değil, "inanç" olduğu hatırlatıldı. Bilimsel bir derste yaratılışın öğretilmesi, İTÜ Avrasya Yerbilimleri Enstitüsü öğretim üyesi Prof. Dr. Celal Şengör tarafından ""hukuken mücadele edilmesi gereken bir politik zorbalık"" olarak tanımlandı. 2005 yılında Mersin'deki Yalınayak İlköğretim Okulu'nda görev yapan beş öğretmen çeşitli suçlarla açığa alındı. Bu öğretmenlerin öğrencilere evrimi anlattıkları gerekçesiyle sürgün edildikleri iddia edildi ve bu iddia gerek yerli gerek yabancı basında geniş yankı buldu. Mersin valisi Atilla Osmançelebioğlu öğretmenlere, "usulsüz eş yardımı ve ek ders ücreti aldıkları, İstiklâl Marşı törenlerine iştirak etmedikleri, kılık-kıyafet yönetmeliğine uymadıkları, görevde ayrımcılık, ödüllendirilmelerde haksızlık yaptıkları" gerekçeleriyle disiplin cezası uygulandığını belirtti. Eğitim-Sen Mersin Şube Başkanı Ünsal Yıldız söz konusu uygulamaya maruz kalan İngilizce öğretmeni Mehtap Pektaş ve sosyal bilgiler öğretmeni Sevilay Aktürk ile düzenlediği basın toplantısında, 5 öğretmenin, laik-demokratik eğitim sistemi çerçevesinde öğrencilerini eğittiklerini ileri sürdü. Millî Eğitim Bakanı Hüseyin Çelik, baskılara rağmen öğretmenleri görevlerine iade etmeyi reddetti. Charles Darwin'in 200. doğum yıldönümü anısına 2009 yılı, UNESCO tarafından "Darwin yılı" ilan edildi. Türkiye Bilimsel ve Teknolojik Araştırma Kurumu'nun (TÜBİTAK) aylık dergisi Bilim ve Teknik, Mart 2009 sayısının, genel yayın yönetmeni Çiğdem Atakuman tarafından hazırlanan kapağında Darwin'e yer verdi ve içeriğinde de 16 sayfa yer ayırdı. Ancak TÜBİTAK başkan yardımcısı Ömer Cebeci başkanlığındaki TÜBİTAK yönetim kurulunun, dergiyi basımdan önce incelediği ve Charles Darwin'li kapak ile içeriği iptal ettiği iddia edildi. Yeni hazırlanan kapakta küresel ısınmaya yer verildi ve dergi bu haliyle bir hafta gecikmeli olarak yayınlandı. Darwin'li kapağı hazırlayan Çiğdem Atakuman görevden alındı. TÜBİTAK, 16 Mart 2009 tarihinde yaptığı bir basın açıklamasında "asıl kapağın Küresel iklim değişimini konu edinen kapak olduğunu, Darwin'i konu edinen kapağın ve içeriğin genel yayın yönetmeni tarafından son anda bilimsel editörlere danışmadan eklendiğini, bu nedenle iptal edildiğini" öne sürdü. Ayrıca TÜBİTAK "Bilim ve Teknik" dergisinin Türkiye'de evrim konusunu en fazla işleyen yayın olduğunu, "Darwin yılı" boyunca bu konuya dair yayınlara devam edileceğini ve hatta özel bir sayının Charles Darwin'e ithaf edileceğini belirtti. Yaşananlar TÜBİTAK'ta kadrolaşma iddialarını tekrar gündeme getirdi. Channing Tatum Channing Matthew Tatum (d. 26 Nisan, 1980) Amerikalı oyuncu ve film yapımcısı. Kariyerine model olarak başladı ve filmlerde rol alarak kariyerine devam etti.Step Up ,Halk Düşmanları, gibi filmlerde oynadı. Channing Tatum Cullman,Alabama'da doğdu. Paige adında bir kız kardeşi vardır. İngiliz, İskoç, Fransız, Alman ve Amerikan aksanına sahiptir. Ailesi o altı yaşındayken Mississippi'ye taşındı ve Tatum orada büyüdü. Tatum büyürken oldukça sportifti. Amerikan futbolu,futbol,beyzbol oynadı ve dövüş sanatlarıyla ilgilendi. Tatum okulda dikkatini en çok dağıtan şeyin kızlar olduğunu söylemiştir. Gençlik yıllarının büyük bir kısmını Tampa,Florida'da geçirmiştir. Futbol bursuyla üniversiteye gitmiş ama daha sonra üniversiteyi bırakıp eve dönmüştür. US Weekly dergisinin verdiği bilgilere göre birkaç işe girip çıktıktan sonra bir gece kulübünde 'Chan Crawford' takma adıyla striptizci olarak çalışmaya başlamıştır. 2010'da bir Avustralya gazetesine verdiği bir röportajda striptizci olarak çalıştığı dönemlerde edindiği deneyimleri paylaşabileceği bir filmde rol almak istediğini söylemiştir. Magic Mike filmi fikri burdan çıkmıştır. Striptizci olarak çalıştıktan sonra ise Miami'ye taşınmış ve burada model olarak keşfedilmiştir. Tatum ilk olarak 2000'de Ricky Martin'in 'She Bangs' adlı şarkısının klibinde görünmüştür. Bu iş için 400 dolar ödeme almıştır. Moda sektöründe ilk deneyimlerini ise Armani ve Abercrombie & Fitch markalarına modellik yaparak kazanmıştır. Kısa bir süre sonra TV reklamlarında görünmeye başlamış ve 2002'de Pepsi reklamında oynamıştır. Daha sonra Miami'de bir ajansla anlaşma imzalamış fakat başarıyı Vogue dergisinde görüldükten sonra yakalamıştır. Kısa süre içerisinde Abercrombie & Fitch, Nautica, Dolce & Gabbana, American Eagle ve Emporio Armani markalarının kampanyalarında yer almıştır. 2001 yılının Ekim ayında bir magazin dergisinin 'En Güzel 50 Yüz' listesinde yer almıştır. Ayrıca Milano ve New York'ta da ajanslarla anlaşmaları vardır. 2008'de Tatum,Kimberly Pierce'ın yönettiği Stop-Loss adlı filmde başrol oynadı. Film Irak Savaşı'nda görevli olan askerlerin evlerine dönüşlerini anlatıyordu. Yine aynı yıl Stuart Townsend'in yönettiği Battle in Seattle adlı filmde rol aldı. Ayrıca Rita Wilson'ın yönettiği kısa film "The Trap"'le ilk kısa filmini çekmiş oldu. 2006 yılında Tatum, Step Up filminin çekimlerinde Jenna Dewan'la tanıştı. Filmin çekimleri bittikten kısa bir süre sonra çıkmaya başladılar. 2008'in Eylül ayında Maui, Hawaii'de nişanlandılar. 11 Temmuz 2009'da Malibu, California'da evlendiler. U-20 (Kriegsmarine) U-20 Kriegsmarine'nin tip IIB hafif tonajlı bir denizaltısıdır. Geminin omurgası, 1 Ağustos 1935'te yapılmaya başlandı. 1 Şubat 1936'da görevlendirildi. II. Dünya Savaşı esnasında, düşman ticaret filosuna karşı operasyonlara başladı. 1,846 tondan ağır 16 gemiyi batırarak çoğuna zarar verdi. Hitler İngiltere ile savaşını bitirmeden Rusya'ya saldırma düşüncesinde idi. Türkiye savaşa katılmamış, Montrö Boğazlar Sözleşmesi gereği boğazdan gemiler geçemiyordu. Önce Türkiye'ye üç denizaltısını (Atılay, Saldıray, Batıray) satın alma teklifi sundu. Türkiye bu teklifi reddetti. Hitler bu sorunu aşmak için hafif tonajlı altı denizaltıyı (U9,U18, U19, U20, U23, U24) Karadeniz'e taşımayı planladı. Sovyet donanmasıyla savaşabilmesi için 30. denizaltı filotillası'dan bir konvoy refakatçisi tarafından karayolu ve Tuna Nehrinden Karadeniz'e indirildi. 26 Haziran'da 1943 te U-20 Sualtı bombası ile saldırıya uğradı. Sovyet gemilerine önemli zararlar veren denizaltılar savaşın sonuna doğru Romanya'nın taraf değiştirme ile limansız kaldı. Türkiye’ye denizaltıları satın alması teklif edildi. Bu teklif reddedildi. Mürettebata Türkiye kıyılarına yaklaşmaları, denizaltıları batırıp, botlarla karaya çıkmaları emredildi. Karaya çıkan askerlerin karayolu ile Yunanistan'daki Alman birliklerine ulaşmaları bildirildi. Batı Karadeniz'de bir araya gelen denizaltı mürettebatı, karaya çıkış yerleri olarak Ağva, Karasu ve Ereğli'yi seçtiler. U-20 10 Eylül 1944'te Karadeniz'de Karasu kıyıları açıklarında mürettebatı tarafından batırıldı. Karaya çıkan Alman askerleri halk tarafından fark edilerek, güvenlik kuvvetlerine teslim edildi. 1994 yılında Karasu açıklarında deniz tatbikatı sırasında U-20'yi bulundu. U20, 42,7 m uzunluk, 4,1 m genişliğinde idi. Sahilden 4 km uzaklıkta, kule derinliği 18 m, dip derinliği 23 m'dir. Batığın üzeri balıkçı ağlarıyla kaplanması canlı yaşamı tehdit etmektedir. Batığın temizlenerek dalış turizmine kazandırılmasına çalışılmaktadır. Parçalanmadan batan ve sığ sularda olan, iyi korunmuş batık, Türkiye’nin en iyi on dalış alanından biri kabul edilmektedir. Mürettebatı ölmeden U20'yi terk ettiğinden savaş mezarı değildir, bu nedenle dalışa izin verilmektedir. Diri Diri Gömülüş Diri Diri Gömülüş (İng. The Premature Burial), Edgar Allan Poe tarafından yazılan ve ilk defa 1844'te "The Philadelphia Dollar Newspaper"'da yayımlanan korku öyküsü. Ölmeden gömülme korkusu bu dönemde oldukça yaygındı ve Poe da öyküde genel ilgi gören bu konuyu işlemişti. "Diri Diri Gömülüş"'te birinci tekil kişi anlatımını kullanan bir anlatıcı, doktorların ""ne olduğunu anlayamadıklarından katalepsi deyip işin içinden çıktıkları"" bir hastalığı yıllar boyunca çektiğini anlatır. Anlatıcı bu hastalık sebebiyle ölüm benzeri bayılma nöbetleri geçirir ve bunun sonucunda ölmeden gömülme korkusu yaşamaya başlar. Birçok insanın da çeşitli sebeperle canlı canlı gömüldüğü vakaları anlatarak bu korkusunu vurgular. Verdiği ilk örnekte, kurbanın gömüldüğü kripta yeniden açıldığında artık çok geç kalınmıştır. Diğer örneklerde ise kendine gelen kurbanlar, dışarıdakilerin ilgilisi çekmeyi bir şekilde başarırlar ve zamanında kurtarılırlar. Anlatıcı bu örnekleri, kendisini dehşete düşüren canlı canlı gömülme fobisine bir dayanak olarak anlatır. Hastalığı boyunca, bilinç kaybı yaşadığı ve gittikçe kötüleşen nöbetlere tutulur. Bu yüzden, günün birinde evinden uzakta böyle bir nöbet geçirmekteyken, yanlışlıkla diri diri gömüleceği fikrini bir saplantı hâline getirmiştir. Anlatıcı, arkadaşlarına kendisini canlı canlı gömmeyeceklerine dair yemin ettirir, evini terk etmeyi reddeder ve dışarıdaki kişilere sinyaller gönderebileceği bir tür mezar tasarlar. Öykünün doruk noktasında anlatıcı kendini zifirî karanlıkta bulur. Diri diri gömülmüştür ve aldığı önlemlerin hiçbiri işe yaramaz. Yardım için bağırmaya başlar ama etrafından gelen sesler onu susturur. Anlatıcı bir mezarda değil, önceki akşam fırtınadan kaçmak için sığındığı bir yelkenlinin kuşetindedir. Anlatıcı yaşadığı şokun etkisiyle, ölüm saplantısından kurtulur. On dokuzuncu yüzyılda Batı kültüründe canlı canlı gömülme korkusu oldukça yaygındı ve Poe bu öyküde toplumdaki bu popüler korkudan faydalanmayı amaçladı. O dönemdeki birçok vakada doktorlar, henüz ölmemiş kişilerin yanlışlıkla öldüğüne karar vermişti. "Güvenli tabut" denilen ve gömülen kişinin ölmemiş olması durumuna karşı çeşitli tedbirler içeren tabutlar o dönemde henüz yaygın değildi. Konuya o kadar çok önem verliyordu ki, "Society for the Prevention of People Being Buried Alive (İnsanların Canlı Canlı Gömülmesini Önleme Derneği)" adında bir dernek bile kurulmuştu. Gündüzleri tabutunda geçirip geceleri avlanmak için ortaya çıkan vampir inancı da zaman zaman ölmeden gömülme olgusuna bağlanır. Ancak halkbilimci Paul Barber'a göre konu abartılmıştı çünkü doğal çürümenin bazı sonuçları, hatalı biçimde hayat belirtisi olarak algılanıyordu. Öyküde de konuya olan bu ilgi vurgulanmıştı. Anlatıcı önce gerçeklerin kurgudan daha korkunç olabileceğini söylüyor, ardından da asıl öyküye okuyucuyu inandırmak için birkaç gerçek olaya atıfta bulunuyordu. Öyküdeki anlatıcı boş bir hayat sürmektedir. Geçirdiği ""tuhaf hastalık nöbetleri"" ve ölüme olan saplantısı sebebiyle gerçeklikten kopmuştur. Sağlığına kavuşmaya başladığı anda en büyük korkusu olan diri diri gömülme başına gelir. Erich Naumann Erich Naumann (29 Nisan 1905 - 7 Haziran 1951), SD'nin üyesi bir SS Brigadeführer, Einsatzgruppe B'nin komutanı, seri katil ve savaş suçlusu. Erich Naumann on altı yaşında okulu bıraktı ve Meissen şehrinde ticari bir firmada çalıştı. Kasım 1929'da Nazi Partisine katıldı (Nr. 170257). 1933'te, Naumann, SA'ya katıldı ve sonra bir subay ve polis memuru oldu. O, 1935'te SD'e katıldı. Kasım 1941'den 1943 Mart'ta kadar Einsatzgruppe B'nin komutanıydı. Adolf Eichmann'ın belirtip yolladığı raporlarda 1941 Kasım esnasında Smolensk'de 17,256 insanın ölümleri için sorumlu olduğu görülmüştür. Erich Naumann emri altında Einsatzgruppen'nin, üç gaz minibüsüne sahip olduğu ve "İnsanları yok etmek için kullanıldığını" itiraf etti. 1945'te, Naumann, Berlin Muharebesi esnasÄ±nda Berlin'deydi. Müttefikler'in kendisini tutsak almasından sonra Naumann, Nuremberg'de yargılandı. O, Savaş suçları, İnsanlığa karşı suçlar'dan suçlu bulundu ve SS ve SD gibi yasadışı organizasyonlara ait olmaktan ölüme mahkûm edildi. 7 Haziran 1951'de asılarak idam edildi. Begonyagiller Begonyagiller (Begoniaceae), kabaklar (Cucurbitales) tak覺m覺ndan bir bitki familyas覺d覺r. Familyanın 2 cinsi ve 1400 kadar türü bulunur. Hawaii adalarında endemik olan ve monotipik olarak tek bir türü bulunan "Hillebrandia" dışında geri kalan türler "Begonia" cinsinden olup Eski ve Yeni Dünya'da yayılış gösterirler. Anar RÄ±zayev Anar Rızayev (d. 14 Mart 1938, Bakü), Azerbaycanlı yazar, oyun yazarı ve film yönetmeni. 1966 yılında Azerbaycan Devlet Üniversitesi'nin Filoloji Fakültesi'nden mezun olmuştur. Çalışma hayatına Nizami adına kurulmuş Edebiyat Müzesi'nde ilmi araştırmacı, Radyo ve Televizyon Komitesinde redaktör olarak başlamıştır. 1962-1964 yıllarında Moskova'da Ali Senan Kursunda, 1971-1972 yıllarında da Kinorejissura sanat okulunda okumuştur. Anar, "Qobustan" sanat dergisinin baş redaktörü (1968), Azerbaycan Tiyatro Cemiyeti'nin Riyaset Heyeti başkan yardımcısı (1976), Azerbaycan Yazıcılar İttifaqı ve Kinomaloğrafçılar İttifakı İdare Heyetlerinin üyesi olmuştur. Şimdi de Yazarlar Birliğinin başkanıdır. Emektar sanat adamı, Devlet Mükafatı ile onurlandırılmıştır. İlk defa 1960 yılında "Bayram Hesretinde" ve "Geçen İlin Son Gecesi" hikâyelerini yazarak mensur eserlere imzasını atar, Eserleri yirmiden fazla dile tercüme edilmiş, Sosyalist ülkelerde, ABD'de, Kanada'da, Japonya'da, Hindistan'da, Fransa'da, İran'da, Türkiye'de, Arap ülkelerinde, Finlandiya'da, vs. ülkelerde yayınlanmıştır. Piyesleri; Özbekistan'da, Ermenistan'da, Tataristan'da sahnelenmiş, "Qaravelli" piyesi, "Men, Sen, O ve Telefon", "Geçen Yılın Son Gecesi" televizyon oyunları Moskova'da gösterilmiştir. "Adamın Adamı", "Dante'nin Yubileyi", "Gürcü Familiyası", "Ağ Liman", "Macal", "Seherin Yay Günleri", "Beşmertebeli Evin Altıncı Mertebesi" -Bütün bu eserlerde XX. yüzyılın sonunun "hakikat makamları" bediifelsefi tahlilin temeline yerleştirilmiş, o yılların durgun ve pasif yönetimine Anarın itirazları aksettirilmiştir. "Ağ Liman", "Elaqe", "Macal", "Beşmertebeli Evin Altıncı Mertebesi" Anar'ın edebi felsefi görüşlerini birlikte ifade eden eserlerdir. İnsan geçmişini unuttuğu zaman, kan bağını kaybettiği zaman, yalana, kanunlara hizmet eden kulrobot haline gediği zaman manevi inançlardan uzaklaşır, onun için "Altıncı Mertebe Kaybolur" eserlerin üzerinde durduğu temel fikir budur. "Geçen İlin Son Gecesi"nde, "Şehrin Yay Günleri", "Sahra Yuxulan" piyeslerinde de aynı fikir dramatik olarak işlenir. Her üç eserde de insan, vicdan ve hakikat problemleri işlenir. Anar, maneviyat ve ahlak sorunlarını senaryolara konu eder. "Torpaq. Deniz. Od. Sema", "Gün Geçdi", "Dede Qorqud", "Dante'nin Yubileyi", "Üzeyir Hacıbeyov, Uzun Ömrün Akkordları" filmleri psikolojik felsefi tarzla çekilmiştir. Azerbaycan Devlet Akademik Tiyatrosu'nda sahnelenmiş "Adamın Adamı" piyesinin kuruluşu da Anar tarafından yapılmıştır. Anar aynı zamanda ünlü bir filologdur. Edebiyat ve sanat meselelerine dair birçok makalesi de mevcuttur. "Şairin Hüneri", "Anlamaq Derdi", "Aşıq Alesker", "Oxşarlıq ve Oxşarsızlıq", "Hezin Duygular" ve daha birçok makaleler, şerhler, Azerbaycan Edebiyatı'nın kıymetli numunelerindendir. "Seherin Yay Günleri" adlı eseri 1980 yılı Azerbaycan Devlet Mükafatı'na layık görülmüştür. Başlıca eserleri: Beyaz Liman (destan), 1970; Adamın Adamı (destanlar, hikâyeler, piyesler), B., 1977; Beşmertebeli Evin Altıncı Mertebesi (destan ve roman), B., 1981; Molla Nesreddin-66 (hi-kayeler, destanlar ve piyes), B., 1970; Seçilmiş Eserleri (iki cilt), B., 1987. Interkosmos Interkosmos (Rusça: ИнтерКосмос) Sovyetler Birliği tarafından yürütülen uzay programı. Program kapsamında Varşova Paktı ve dost ülkelerin kozmonotları uzay programları kapsamında görev yapmışlardır. 1978 - 1988 yılları arasında düzenlenen uçuşlar sırasında çok sayıda ülke ilk kez uzaya vatandaşlarını gönderme fırsatı bulmuştur. TeleRadio-Moldova Teleradio-Moldova. Moldova'nın 1939'da kurulmuş devlet televizyon kanalıdır. Avrupa Yayın Birliği üyesidir. trm.md Latvijas TelevÄ«zija Latvijas Televīzija. Letonya'nın 1954'te kurulmuş devlet televizyon kanalıdır. Ayrıca Avrupa Yayın Birliği üyesidir. Public Broadcasting Services Public Broadcasting Services. Malta'nın 1975'te kurulmuş devlet televizyon kanalıdır. Ayrıca Avrupa Birliği üyesidir. Rádio e Televisão de Portugal Rádio e Televisão de Portugal veya RTP Portekiz'in 1935'te kurulmuş devlet radyo ve televizyon kurumudur. Merkezi Lizbon, Cabo Ruivo'dadır 1935 yılında RDP adıyla radyo yayınlarına, 1955 yılında RTP adıyla televizyon yayınlarına başlamıştır. 1959 yılında da Avrupa Yayın Birliği tam üyesi oldu. Başlıca televizyon kanalları RTP1, RTP2, RTPN, RTP International, RTP África, RTP Açores, RTP Madeira, RTP Memória ve RTP HD'dir. RDP Antena 1, RDP International ise radyo kanallarının birkaçıdır. Litvanya Ulusal Radyo ve Televizyonu Lithuanian National Radio and Television, 1957'de Litvanya Sovyet Sosyalist Cumhuriyeti döneminde kurulmuş devlet televizyon kanalıdır. Kanal Avrupa Yayın Birliği üyesidir. Faith (Stargate Universe) "Faith", askerî bilimkurgu "Stargate Universe" televizyon dizisinin on üçüncü bölümüdür. 16 Nisan 2010 tarihinde Amerika Birleşik Devletleri'nde Syfy kanalında yayınlandı. Kanada'da, SPACE kanalı Syfy'dan sonra yayınlamaktadır. Sky1, bölümü 27 Nisan'da yayınlarken Sci Fi Avustralya kanalında 23 Nisan'da yayınladı. "Faith" bölümünün senaryosunu Denis McGrath yazdı ve yönetmenliğini William Waring yaptı. Cerrahi işlemden ve son olaylardan dolayı yorgun olmasına rağmen Nicholas Rush (Robert Carlyle), gemide bulunan hasarı onarmak ve gemi hakkında daha fazla bilgi edinmek için çalışmakta ısrar etmektedir. Bilim ekibi ile çalışmaya devam ederlerken, gemi yakın bir gezegende "Stargate" algılamamasına rağmen FTL'den çıkar. Rush yakınlarda bir yerde bir yıldızın varlığını keşfeder fakat Kadim veritabanında bu yıldıza ilişkin hiçbir kayıt bulunmamaktadır. Rush bu yıldızın etrafında dönen bir gezegen bulur. Aynı zamanda bu yıldız sistemindeki tek gezegendir. Atmosfer yapısı ve ölçütleri ile aynı Dünya'yı andırmaktadır. Mürettebat bu habere sevinir. Lakin durumda bir gariplik vardır. Yıldızın daha genç bir yaşta olduğu tespit edilir, bu yüzden gezegenin daha erimiş sıcak kaya olması gerekmektedir. Bilim adamlarından ve askerî personelden oluşan bir ekip, keşif görevi yapmak için mekik ile gezegene iner. Hem içilebilir temiz su hem de bol miktarda yiyecek bulurlar. Ayrıca hiçbir akıllı yaşam izi ve yırtıcı hayvan yoktur. "Destiny"e dönüş yolunda iken ise dev bir gizemli dikili taş keşfederler. Rush, böyle bir gezegeni ve yıldızı ancak Kadimler'den daha gelişmiş bir ırkın yaratmış olabileceğini söyler. Çünkü gezegende bir "Stargate" cihazı yoktur ve veritabanına göre ise "Destiny"nin rotasında böyle bir sistem bulunmamaktadır. Gemi mürettebatı, yıldızın çekim kuvvetinden yararlanarak ve eliptik bir yörüngede izleyerek gezegene iki-üç kez daha mekik ile ulaşabileceklerini hesaplar. Albay Everett Young (Louis Ferreira) ve Rush bir plan hazırlayarak, son çatışmadan meydana gelen hasarları onarmayı ve gezegende mekik ile yapılacak seferlerle "Destiny"e temiz su ve yiyecek getirmeyi hesaplar. Bu durum bir ay sürecek ve mekikle asker ile sivillerden oluşan bir ekip gezegene inecektir. Eli Wallace (David Blue) bu plana, gezegenin yaratılış amacını bilmediklerinden ve bu gezgeni yaratanların düşmanca bir amaçları olabileceğini düşündüğünden itiraz eder. Young ise bunun alınabilecek bir risk olduğunu söyler. Sonunda bir ekip gönderilir ve geçici barınaklarını kurmaya başlarlar. Gezegenin hafif koşulları ile doğal güzelliğine hayran kalan ve "Destiny"nin angarya koşullarından kurtulduklarına sevinen Dr. Caine (Tygh Runyan) başta olmak üzere bazı sivil ve askerî personel, gezegenin kendi durumlarının farkında olan ve yardım etmek isteyen büyük bir gücün hediyesi olabileceğine inanmaya başlar. Chloe Armstrong (Elyse Levesque) ile Tamara Johansen (Alaina Huffman) gezegende flora araştırması yaptıkları sırada Tamara, Chloe'ye bir itirafta bulunur. Icarus'tan ayrılmalarından önce hamile kalmıştır ve bebek on beş haftalıktır. Tamara gezegende kalmayı düşünmeye başlar. Adam Brody (Peter Kelamis) ile Dr. Lisa Park (Jennifer Spence) gemide onarım çalışmalarına tüm hızla devam ederken, diğer mürettebat geminin bilinmeyen odalarını da araştırmaya başlar. Bir tür cihaz bulurlar fakat dar zamanları yüzünden araştırmaya imkânları yoktur. Dr Cane'in gezegene gelişlerinin bir kader ürünü olduğunu ve yüksek bir gücün kendilerine sunduğu bir armağan olduğunu söylemesi, Choe'nin sorgulamaya başlamasına neden olur. Gece olduğunda Matthew Scott (Brian J. Smith) ile Chloe, dikili taşın bir tür atmosferin dışına doğru ışık süzmesi yaydığını görür. Bunu "Destiny"'e bildirir ve derhâl geri dönmelerini isteyen bir emir alır. Dr. Caine, etrafındakilere bu gezegeni yaratan ırkın evlerine dönme konusunda yardım edebileceğini ve kendilerine zarar vermeyeceğine inandığını anlatır. Tamara, Scott'a gezegende kalmaya karar verdiğini söyler ve hamile olduğunu açıklar. Scott, bebeğin Young'tan olduğundan şüphelenir. Scott dahil on bir kişi gezegende kalmaya karar verdiklerini Young'a bildirir. Young, tüm askerî personelin geri dönmesi hâlinde mekiği de bırakarak tüm sivillerin gezegende kalmasına izin verebileceğini söyler. Bu nedenle Scott, Tamara ile Chloe gemiye geri döner. Gezegenin kurtuluş yolları olup olmadığı sorusu ise ortada kalır. Samanyolu TV tarafından yayınlanan programların listesi Samanyolu TV'de daha önce yayınlanmış olan televizyon programlarının bir listesidir. Domenico Cimarosa Domenica Cimerosa (d. 17 Aralık 1749, Aversa, İtalya – ö. 11 Ocak 1801, Venedik), klasik opera müziği dönemi içinde çalışan, ve bu dönem ilkelerine uygun operalar hazırlamış olan Napoli ekolüne dahil bir İtalyan asıllı besteci. Çalışma hayatı döneminde 80 kadar opera bestelemiştir ve en beğenilen eseri "Il matrimonio segreto (Gizli Evlenme)" (1792) olmuştur. Cimarosa İtalya'nın Campania bölgesinde bulunan Aversa kasabasında doğmuştur. Ailesi fakirdi ama oğullarına iyi bir eğitim vermek hedefiyle Napoli'ye taşındılar. Cimarosa o şehirde bulunan manastırların birine bağlı olan bir parasız okulda eğitime başladı. Manastırın org çalgıcı görevini yapan bir rahip genç Cimarosa'nin üstün yeteneklerini görerek ona İtalyanca, antik Latince ve İtalyan edebiyatı ve müziğe giriş dersleri vermeye başladı. Bu rahibin destek ve tavsiyesi ile Cimarosa Napoli'de "Napoli Müzik Konservatuvarı"na burslu öğrenci olarak alındı ve orada 11 yıl eğitim aldı. Hocaları arasında Niccoló Piccinni gibi klasik İtalyan opera ekolünün üyeleri bulunmaktaydı. Cimarosa yirmi-üç yaşında iken bestecilik kariyerine başladı. 1772'de Napoli'de "Teatro del Fiorentini" adlı tiyatroda ilk bestesi olan "Le stravaganze del conte" adlı opera buffa janrında opera eseri yapımlandı. Bu eseri seyirci tarafından tutuldu. Aynı yıl "Le pazzie di Stelladaura e di Zoroastro" adlı güldürücü hatta bir Fars vasıflı yine "opera buffo" janrındaki eseri büyük bir başarı ile yapımlandı. Bu iki eser nedeniyle Cimerosa'nın ismi İtalya ve hatta Avrupa opera-evleri arasında yayılmaya başladı. 1774'te Roma'ya davet edilerek o yılın mevsimine uygun bir opera eseri bestelemesi için bir sipariş verildi ve orada "L'italiana in Londra" adlı bir diğer komik opera janrındaki eseri de yapımlandı. Bundan sonraki 13 yıl Cimarosa İtalya'da bulunan muhtelif opera evlerinden birçok sipariş alarak çeşitli janrlarda opera eserleri hazırlamakla hayatını kazandı. Bu eserlerin sahnelenmesi sırasında orkestra şefliği de yapması dolayısıyla geçici olarak Napoli, Roma ve diğer İtalyan şehirlerinde yaşadı. 1784-1787 döneminde şehirdeki değişik tiyatrolar için eserler hazırladığı için Floransa'da yaşadı. Çalışma hayatının bu safhasında eserleri komik "opera buffa" ve ciddi "opera seria" janrlarında opera eserleri hazırlaması yanında, "kantatalar" ve diğer "dinsel müzik" eserleri de verdi. Bu eserler arasında çok tutunanları şöyle sıralanabilir: "Cajo Mario"; üç tane İncil konulu opera ( "Assalone", "La giuditta", "Il sacrificio d'Abramo"); "Il convito di pietra"; ve Venedik'te ilk defa yapımlanan ve büyük başarı kazanan komik opera buffa janrında bir eser olan "La ballerina amante". 1788 civarlarında Cimarosa Rus Çariçesi II. Katerina'nin daveti üzerine Sankt-Peterburg'a gitti ve orada saray müzik direktörü olarak 4 yıl görev yaptı. Bu dönemde de birçok opera eseri hazırladı ve bunlar ilk defa Sankt Peterburg'da yapımlandı. Bu arada birçoğu hakkında elimizde kaynak ve hatta delil olmayan birçok eser (özellikle "piece d'occasio (okazyon parçası)" hazırladığı bilinmektedir. 1792de Cimarosa Rusya'dan ayrılarak Avusturya İmparatoru II. Leopold'un daveti üzerine Viyana'ya giderek saray müzik direktörü görevini üzerine aldı. Bu sırada hafif opera eserleri arasında bir şaheser olduğu kabul edilen "Il matrimonio segreto" adlı eserini hazırlayıp yapımlatmıştır. 1793de Cimarosa Napoli'ye geri dönüp bir seri yeni opera eseri hazırladı. Çalışma hayatının bu son döneminde çeşitli problemli yıllar geçirdi. Bu sorunlar arasında rakibi opera bestecisi olan Giovanni Paisello'nun çeşitli enterikaları ile karşılaşmasıdır. Ayrica Napoli Krallığı'nin Bonapartistler eline geçmesi aleyhtarıydı. Bu sırada Cimarosa açıkça liberal partiye destek vermiştir. Ancak Bonapartist'lerin atılmasından sonra yerine gelen mutlak monarşist Burbon Hanedanı idaresi bu Cimarosa'nin bu liberal tutumu aleyhinde sert bir tedbir aldı ve Cimarosa idama mahkûm edildi. Ama bestecinin yakınları araya girdi ve bu hüküm Napoli'den sürgüne dönüştürüldü. Bu sürgünlük yıllarını Cimarosa Rusya'da geçirmeye karar verdi. Ancak ayrılma hazırlıkları sırasında ve seyahatinin başlarında sıhhati gittikçe kötüleşmeye başladı. Epey acılı bir hastalık döneminden sonra 11 Ocak 1801de Cimarosa bağırsak iltihabından dolayı Venedik'te öldü. Hastalığı ve ölümü Cimarosa'nın siyasal fikirleri dolayısıyla zehirlendiği söylentilerinin yayılmasına neden oldu. Bundan dolayı hastalığı ve ölümü hakkında resmî bir araştırma yapıldı ve özel bir rapor hazırlandı. Cimarosa hayatının son anlarına kadar bestelemeye devam etmiştir ve hayatının son günlerinde "Artemizia" adlı bir opera eserini tamamlamaya çalışmaktaydı. Ölüm Noktası (anlam ayrımı) Beklenmeyen Şahit (anlam ayrımı) In the Name of the Grandfather In the Name of the Grandfather, "Simpsonlar"ın yirminci sezonunun on dördüncü bölümüdür. Orijinal yayın Sky1 kanalında Birleşik Krallık ve İrlanda'da 17 Mart 2009 tarihinde, ABD'nin Fox kanalında ise 22 Mart 2009 tarihinde yayınlanmıştır. Bölümde, Simpsonlar yeni bir küvet alırlar ve çok rahatlardır. Küvetle çok fazla zaman harcarlar ve Abraham "Grampa" Simpson'ı unuturlar. Homer, Grampa'ya yardım ederek hatasını telafi etmek ister. Grampa İrlanda'ya gitmek ister ve giderler. Tom O'Flanagan's barında eski anılarını hatırlar. Marge, Bart ve Lisa İrlanda'yı gezmeye giderler. Homer ve Grampa, Tom O'Flanagan's barında çok fazla zaman geçirirler ve sarhoş olurlar. Sarhoş halde barı satın alırlar fakat hiç müşteri gelmez. Bunun için Moe sigara içme yasağını kaldırmalarını söyler, kaldırdıklarında birçok müşteri gelir. Sonunda barı polisler basar. Şabran – Azerbaycan'da tarihi bir eyelet ve burada V-XVIII yüzyıllarda varolmuş aynı adlı ortaçağ şehri. Modern Azerbaycan'ın kuzeydoğu kesiminde, günümüz Şabran (2 Nisan 2010 tarihine kadar Deveçi adlanmış) şehri yakınlarda yer almıştı. 2010 yılında Azerbaycan Parlamentosunun kararı ile Deveçı şehri Şabran adlandırılmıştır. Şabran sözcüyünün kökeni konusunda değişik görüşler bulunmaktadır. Arap ve Fars yazarlar kentin Sasani şahı I. Hüsrev Anuşirvan tarafından kurulduğunda ısrar ederler. Yazılı kaynakların tahlili, arkeolojik tetkik ve kazıların, yer adları bilgisinin verdiği sonuçlara göre, Şabran şehrinin 5-6. yüzyıllarda kuzeyden gelen Hunlar - Sabirler tarafından kurulduğu sanılmaktadır. Özellikle 6. yüzyılın 50-60'h senelerinde Türk boylarından Sabirlerin önemli bir kısmının Kuzey Kafkaslardan Şabran'a göçtükleri bilinmektedir. Şabran'ın eski bir Türk şehri olmasına Firdevsî'nin Şehname'si de işaret etmektedir. 13. yüzyıl yazarı Zekeriya bin Mahmut el Kazvini Asar-ül Bilad adlı eserinde, :""Şabran, Bâb el-Ebvâb nahiyesinde küçük bir şehirdir, burada Bican kuyusu var; bu kuyu çok derindir. Türk hükümdarı Efrasiyab, İran hükümdarı Bican'ı mağlup etti; onu öldürmedi. Bican'dan çok azap eziyet çektiği için zincirletip hapsetti ve bu kuyuya attı. Kuyunun ağzına kaya parçası koydu. Bahadır Rüstem gizlice buraya geldi; kuyunun ağzındaki taşı kaldırarak onu kurtardı ve Farsların ülkesine geri götürdü."" Yazılı kaynaklarda Şabran şehrinin ismi Şabran, Şabaran,Şaberan,Şaporan biçimlerinde kaydedilmiştir. Şabran şehrinin harabeleri Azerbaycan'ın kuzeydoğusunda, Şabrançayın her iki sahilinde, Deveçi (02 Nisan 2010 tarihinden Şabran adlandırılmış) bölgesinin Piremsen, Ərəblər, Şahnazarlı, Mollakamallı, Aygünlü, Rəhimli, Bor-bor ve s. köylerini kapsayan və Hazar denizine kadar uzanan geniş bir araziye yayılmıştır. Şabran'ın ilk olarak bir kale-şehir olduğu ve Arap istilaları zamanında yıkıldığı tahmin edilmektedir. 9-10. yüzyıllarda Şabran şehri kale-şehirden askeri-idari, içtimai-iktisadi ve kültürel bir merkeze çevrilerek bir feodal şehir olarak biçimlenmiştir. 10. yüzyıl öncesinde Şabran şehri Şirvanşahlar devletine katılmış ve Selçukluların gelişine kadar Şirvanşahların Derbent emirliği ile mücadelesinde mühim bir askeri-stratejik konuma sahip olmuştur. 11. yüzyıl sonu ve 12. yüzyılda Şabran'ın sosyo-ekonomik ve kültürel gelişmesi tüm Ortaçağ içinde en yüksek noktasına ulaşmıştır. Şehir, Şirvan'ın mühim bir merkezi olmak itibarıyla, devrin askeri ve siyasi olaylarında faal rol alıyordu ve bu sebepten zaman zaman düşman saldırılarına uğruyordu. 11. yüzyılın 80 ve 90'lı yıllarında Ruslar Şabran'ı ele geçirerek şehirde büyük bir vahşet sergilemişlerdir. 1124 yılında Gürcüler, Sultan Mahmud'un Şirvan'ı kaybetmesinden yararlanarak Şamahı ve Şabran'ı zaptetmişler, lakin burada kalamayıp geri dönmüşlerdir. 1173-74 senesinde kuzeyden Alan, Rus ve Kıpçaklar Şabran'a doğru hareket ederek şehri ele geçirmişler, Şirvanşah'ın askeri kuvvetleri bu defa Gürcülerle ittifak içinde onları yenerek şehirden kovmuşlardır. Şabran'ın sosyo-ekonomik ve kültürel kalkınması 13. yüzyılm ilk yarısında Moğol istilasıyla duraklamış oldu. Bir asırdan fazla devam eden Altın Orda ve İlhanlı devletleri arasındaki çekişmede savaş meydanına çevrilen Şabran şehri, elden ele geçtiği bu günlerde büyük dağıntılara ve soygunlara maruz kalmıştır. 14. yüzyıl başlarında Şabran'da şehir hayatının dirilmesi kazılarda izlenmektedir. 14-15. yüzyılların abidevi içtimai ve dini yapılarını araştırmak bakımından Evliya Çelebi'nin kayıtları büyük ilgi uyandırmaktadır. Bu büyük Türk seyyahı Şabran şehrinden bahsederken onun 14-15. yüzyıl binalarına da değinir: "Meşhur camilerinden, Tokmak Han, Afşar Han, Uzun Hasan en meşhur camiler hesap olunur. Uzun Hasan camisinin tayı beraberi başka yerde yoktur. Hatta Özdemiroğlu Osman Paşa her Cuma hayli ordu hissesinin müşahidi ile buraya gelir, bu camide namaz kılıp, dua okumakla meşgul olurmuş. Temaşası vacip eski bir ibadethanedir. Onun dört duvarındaki ince, zarif, bukalemun derisi gibi bezekleri, süslemeleri, mermer taşlan üzerindeki nakışlan mimarlık sanatından anlayanları çok hayretlendirir." Ortaçağ'in son dönemleri Kızılbaşların sürekli Şirvan'a baskınları, Şirvanşahlar Devletinin yıkılması ve Safevi-Osmanlı savaşları ile, şehir ve köylerin yakılıp yıkılması ile yadda kaldı. Şabran şehri de bu olaylarda elden ele geçti ve çöküşe başladı. "70 cami ve 70 mahallesi olan" Şabran şehri, 18. yüzyılm ilk çeyreğinde büyük bir facia ile karşılaştı. Askeri-siyasi gelişmeler 1720 senesinde Şabran'da kanlı bir kırgınla sonuçlandı. Müşkürlü Hacı Davud'un askeri birlikleri Şabran'ı zaptederek sakinlerini amansızca kılıçtan geçirdiler. Bu hadiseden sonra şehir tamamen çöktü. Carandiru (anlam ayrımı) Ceren Soylu Ceren Soylu, (d. 21 Mart 1970, İstanbul) Türk sinema oyuncusu. Vaatler Ülkesi (anlam ayrımı) Güneş Çiçekleri (anlam ayrımı) İzmir Milli Kütüphane İzmir Milli Kütüphane, İzmir'in Konak ilçesinde, adını verdiği Milli Kütüphane Caddesi'ndeki tarihi binada hizmet veren ve Türkiye'nin "Milli" adını taşıyan ilk kütüphanesidir. 23 Nisan 1912 tarihinde, daha sonra "İzmir Milli Kütüphane Cemiyeti" adını alacak olan sivil bir örgüt çatısında toplanan bir grup aydının girişimi ile Beyler Sokağı’nda, Salepçizade Konağı'nın selamlık bölümünde hizmet vermeye başladı. Kütüphaneye gelir sağlaması için 1926 yılında Elhamra Sineması’nın açılmasından sonra bu işletmeden elde edilen gelirle bir kütüphane binası inşa ettirildi. Ülkede bir sivil toplum girişimi ile kurulan ilk kütüphane olan kurum, 29 Ekim 1933 tarihinden beri Mimar Tahsin Sermet Bey’in yaptığı neo-klasik binada hizmetini sürdürür. Halen, Türkiye’nin altı derleme kütüphanesinden birisidir. Milli Kütüphane Vakfı’nın malıdır ve onun yönetimindedir. Kütüphanede 2009 yılı itibarıyla 670.000 adet kitap, 4800 adet dergi, 7400 adet gazete bulunur. İzmir Milli Kütüphane’de Arapça, Türkçe, Farsça dillerinde yaklaşık 4000 eser içeren bir yazma eserler koleksiyonu mevcuttur. Koleksiyondaki eserler arasında yer alan Enveri’nin Düsturname’si (1464-1465) özellikle önemlidir. Katip Çelebi'nin Cihannüma adlı eserinin İbrahim Müteferrika tarafından basılmış ilk baskısı, Aristo’nun 1531 tarihli Gutenberg basımı eseri, 72 adet Kur’an bu koleksiyon içinde yer alır. Kütüphane binası, Neo-Klasik Türk Mimarisi tarzına uygun olarak yapılmış iki katlı bir yapıdır ve Elhamra Sineması ile birlikte bu mimari ekolün İzmir'deki en önemli simgesidir. Türkiye'de kütüphane olarak planlanmış az sayıda binadan birisidir. Tarihi eser olarak değerlendirilebilecek bir eserdir. Birinci katta yönetim odaları, bir depo, bir genel okuma salonu, ödünç verme servisi, fotokopi odası, özel okuma odası, cilt onarım odası; ikinci katta ise iki kitap deposu, konferans salonu, çocuk kitaplığı bulunur. İzmir’de Milli Kütüphane’nin kuruluşu için ilk defa 1911 yılında İzmirli avukat Kadızade İbrahim Bey’in öncülük etmiş ancak mali yetersizlikler nedeni ile bu proje hayata geçememişti. Kütüphane, ertesi sene matematik öğretmeni Mehmed Celaleddin Bey öncülüğünde hizmete girdi. “"Celal Hoca"” adıyla bilinen Mehmet Celaleddin Bey, zamanın İzmir Eytam (Yetimler) Müdürü Abidin Bey’e ve Maksudoğlu Edhem Bey'e bu düşüncesini açmıştı. Kurucular, oluşturacakları kütüphaneyi yaşatacak geliri sağlamak üzere bir sinema kurmayı; kütüphanenin yerini temin için hayırsever “"Salepçioğulları"” ailesine başvurmayı kararlaştırdı. Böylece Beyler Sokak’ta bulunan "Salepçioğulları Konağı"’nın selamlık bölümü ücretsiz olarak kütüphane için tahsis edildi. Kitaplığın oymalı dolapları Sanatlar Mektebi'nde Girit'li oymacı İbrahim Bey tarafından yapıldı. Kütüphane, 1911 yılında İbrahim Kadızade’nin isteğiyle oluşturulan “"İlm-ü İrfan Encümeni"” tarafından (sonradan "İzmir Milli Kütüphane Cemiyeti" adını aldı) 23 Nisan 1912’de hizmete sokuldu. Gelir amaçlı düşünülen açık hava sineması kütüphane kurucularının gerekli malzemeleri temin etmesinden sonra İbrahim Kadızade’nin kefaleti ile kiralanan bir arsa üzerinde hizmete girdi. 1912–1914 yılları arasında kütüphaneye 4.000 eser sağlandı. Salepçizade Konağı’nın harem kısmında siyasi çalışmalarını sürdüren İzmir İttihat ve Terakki Cemiyeti’nin kütüphaneyi fırkanın bir organı haline getirmek istemesi üzerine, bunu kabul etmeyen Celeleddin Bey Kütüphane İdare Heyeti’nden ayrıldı; işgal yıllarına kadar sadece ilmi heyet reisliği yaptı. Bu dönemde Sanatlar Okulu’nda görevli Sezai (Söker) Bey İdare Heyeti Başkanlığı yaptı, heyete bazı İttihatçılar katıldı;kütüphane İttihat ve Terakki’nin bir kolu olarak çalıştırıldı. 1914-1918 arasında İzmir Valisi Rahmi Bey, kütüphane ile yakından ilgilendi. Üzerinde kütüphane binası ve kütüphaneye gelir sağlayacak tesisler inşa edilmesi için arsa tahsis etti. Binaların proje ve planları Kolordu Mimarı Tahsin Sermet Bey'e yaptırıldı. Halkın desteği için kampanya açıldı ve inşaat başlatıldı. Patinaj ve eğlence yeri ile sinema binasının duvarları tamamlanıp kütüphanenin temelleri yükseldiği sırada I. Dünya Savaşı yenilgi ile sona erdi. Vali Rahmi Bey’in İzmir’den ayrılıp İstanbul’a gitmesi ile üç yapının da inşaatı yarım kaldı. I. Dünya Savaşı’nın sonlandığı dönemde Sezai Bey’den kütüphane başkanlığını alan Celaleddin Bey, yeni bir yönetim kurulu oluşturdu. Mütarekeden sonra İzmir’i işgal eden Yunan kuvvetleri kütüphaneye el koyarak “"Milli"” sözcüğünü değiştirmek istedi. Vali Nurettin Paşa’nın kurdurduğu “"Cemaat-i İslamiye"” adlı dernek de, kütüphanenin adının “"İslam Kütüphanesi"” olarak değiştirilmesi için uğraştı. Polise götürülüp sorgulanan Celal Hoca, “milli” sıfatında ısrar edince tutuklandı. Genel Vali Steryadis’in kitaplara el koyacağını ve kütüphanenin kapatılacağını kesin bir dille ihtar etmesi üzerine Celal Hoca ve İdare Heyeti, “"Milli” sıfatını kaldırarak “"Şehir"” adını koymayı kabul etti. İzmir’in Yunan işgalinden kurtulmasından sonra kütüphanenin levhası değiştirildi, yeniden “Milli” adlı ile hizmet vermeye başladı. Bitişiğindeki sinemadan ve sinemanın jeneratörü ile yakın çevreye sağlanan elektrikten kütüphane için gelir elde ediliyor, kitap sayısı arttırılıyordu. Artan kitaplarla birlikte kütüphanenin yeni bir binaya geçme ihtiyacı büyüdü. Öncelikle sinemanın inşası üzerinde duruldu ve İpekçi Kardeşler Film Şirketi’nin 6 yıllık kira karşılığı sinemanın inşaat masraflarının büyük bölümünü üstlenmesi sonucu 1926’da sinema hizmete girdi. Başlangıçta adının “"Milli Sinema"” olması düşünülürken, işletmecinin isteği ile Elhamra adı kullanıldı. Sinema inşaatından sonra kütüphane binası inşaatı üzerinde çalışma başladı. Temeli yarım kalmış olan kütüphane binası belediye tarafından istimlak edilmiş olduğundan, kütüphane inşaatı için sinemanın yanındaki arsa satın alındı ve üzerinde bugünkü kütüphane binasının inşaatı başladı . Kütüphane, Cumhuriyet’in 10. Yıl kutlamalarının yapıldığı 29 Ekim 1933'te yeni binasına taşındı. Cumhurbaşkanı Mustafa Kemal, İzmir Milli Kütüphanesi’ni 1931 ve 3 Şubat 1933'te henüz inşaat halinde iken ziyaret etmişti. Üçüncü ziyaretini konuğu İran Şahı Rıza Pehlevi ile birlikte 23 Haziran 1934 tarihinde yaptı ve kütüphanenin tamamlanmış halini Şah’a da gösterdi. 21 Haziran 1934 tarihinde 2527 sayılı Basma Yazı ve Resimleri Derleme Yasası TBMM’de kabul edildi. Yasanın 8 nci maddesi uyarınca Türkiye’de her türlü baskı usulleriyle basılıp neşredilen eserlerden birer nüshası yasada belirtilmiş derleme kütüphanelerine gönderilecekti; yasada belirtilen kütüphanelerden birisi de İzmir Milli Kütüphane oldu. Kanun gereği, Derleme Müdürlüğü tarafından bir araya getirilen tüm yayınlar İzmir Milli Kütüphane’ye gönderilir. 2008’de hazırlanan "Çoğaltılmış Fikir ve Sanat Eserlerini Derleme Kanunu Tasarısı"’nda bütçe, bina ve personel sorunları nedeniyle İstanbul Devlet Üniversitesi Kütüphanesi ile birlikte İzmir Milli Kütüphanesi, derleme nüshası gönderilecek kütüphaneler arasından çıkarılmıştır. Tasarının yasalaşması halinde İzmir Milli Kütüphanesi, derleme kütüphanesi olma özelliğini yitirecektir. Kütüphaneye Milli Unvanı’nın resmi olarak verilmesi, 23 Eylül 1939 tarihli Bakanlar Kurulu kararı ile gerçekleşti. Milli Kütüphane Derneği, 15 Şubat 1978’de vakıf haline dönüştü ve tüm malları vakfa devredildi. Ali Elverdi Ali Elverdi (d. 1924, Koşuboğazı - ö. 17 Nisan 2010, Çankaya), Türk asker ve siyasetçi. Harp Akademisi mezunu olup Ankara 1. Sıkıyönetim Mahkemesi Başkanlığı, TBMM 4.(XV) (Ara Seçim) ve 5.(XVI) Dönem Bursa Milletvekiliği, NATO Asamblesi Üyeliği yapmış olan Elverdi, evli ve üç çocuk babasıydı. Albay Talat Aydemir'in 21 Mayıs 1963 ihtilal girişimininde Radyoevini basıp isyancıları etkisiz hale getirmiştir. Deniz Gezmiş ve üç arkadaşına idam cezası veren Ankara Sıkıyönetim Komutanlığı 1 no'lu Mahkemesi'nde başkanlık yapmıştır. 1974 yılında Tuğgeneral rütbesi ile emekliye ayrılmıştır. 1975 seçimlerinde Adalet Partisi'nden Bursa milletvekili seçilmiştir. Uzun süre MS ve Alzheimer hastası olan Elverdi, 17 Nisan 2010 tarihinde soluk borusuna yemek kaçması sonucu boğularak ölmüştür. Carl Johnson Carl Johnson ya da kısaca CJ, oyunundaki hayalî baş karakter. Carl Johnson 1987 yılında çete savaşları, uyuşturucu ve yozlaşmış adalet sistemi yüzünden çökmekte olan San Andreas eyaletinin Los Santos şehrindeki stresli hayattan Liberty şehrine kaçmıştı. Öyle bir şehirdi ki, film yıldızları ve milyonerler uyuşturucu satıcılarından ve tacirlerden uzak durmak için ellerinden geleni yapıyorlardı. Carl, 5 yıl sonra evine dönmek zorunda kalmıştı. Çünkü yeşil Sabre ile Groove Sokağı'na gelen katiller CJ'in kardeşi Sweet'i öldürmek istemiş ama başaramamıştı fakat annesini öldürmüşlerdi. Carl, Ballas çetesine karşı olan savaşında ve ileriki yaşamında ona yardım etmelisiniz. (Carl Johnson'ı seslendiren kişi Young Maylay'dır.) Carl, daha Ballas çetesine karşı olan savaşın başlarında arkadaşlarının (Ryder, Big Smoke) kendisine sırt çevirmesi üzerine savaşa daha zor şartlar altında devam etmiştir. Daha sonra Grove Street Families, Carl Johnson sayesinde güçlenmiştir. Elhamra Sineması (İzmir) Elhamra Sineması (İzmir Milli Sineması ya da Milli Sinema), İzmir'in Konak ilçesi Milli Kütüphane Caddesi'nde bulunan tarihi bir sinemadır. Sinema, 1912'de kurulan İzmir Milli Kütüphanesi'ne maddi kaynak sağlamak için kurulmuştur. 1926 yılında açılan sinemanın mimarı Neo-Klasik Türk mimarisinin öncülerinden Mimar Tahsin Sermet Bey'dir. Dünyanın ilk sesli filmi The Jazz Singer İzmir'de ilk kez bu salonda gösterilmiştir. Bina, İzmir Devlet Opera ve Balesi için 1980 yılında Türkiye Cumhuriyeti Kültür ve Turizm Bakanlığı tarafından kiralanıp, restore edilmiştir. Hâlâ İzmir Devlet Opera ve Balesi Elhamra Sahnesi olarak kullanılmaktadır. Hakan Fidan Hakan Fidan (d. 1968, Ankara), Türk asker, bürokrat ve Millî İstihbarat Teşkilatı başkanı. Hakan Fidan 1986'dan 2001'e kadar Türk Silahlı Kuvvetleri'nde astsubay olarak görev aldı.Kara Kuvvetleri Muhabere Okulu ve Kara Lisan Okulu'nda eğitim almıştır. Askerliği kendi isteğiyle bırakıp, Maryland Üniversitesi'ne bağlı University of Maryland University College'den Yönetim ve Siyaset Bilimi alanından lisans dereceleri aldı. Bilkent Üniversitesi'nde "Dış Politikada İstihbaratın Yeri" isimli teziyle master yaptı. Aynı üniversitede 2006'da da "Bilgi Çağında Diplomasi: Antlaşmaların Doğrulanmasında Enformasyon Teknolojilerinin Kullanımı" başlıklı tez ile doktora yaptı. Viyana'da Uluslararası Atom Enerjisi Kurumu'nda, Cenevre'de Birleşmiş Milletler Silahsızlanma Enstitüsü'nde ve Londra'da Verification Technologies Research Center'da akademik çalışmalarını sürdürdü. Hacettepe ve Bilkent üniversitelerinde akademisyenlik yaptı. Almanya'daki NATO Süratli Reaksiyon Kolordusu Karargahı'nda da çalışan Fidan 2001'den itibaren iki yıl Avustralya Türkiye Büyükelçiliği'nde Kıdemli Siyasi ve Ekonomik Danışman olarak görev yaptı. 2003'te Başbakanlık Türk İşbirliği ve Kalkınma İdaresi Başkanlığı (TİKA) Başkanlığına atandı. 14 Kasım 2007'de Başbakanlık müsteşar yardımcılığı görevine gelen Fidan, 2008 Kasım ayında Uluslararası Atom Enerjisi Kurumu Yönetim Kurulu üyeliğine atandı. 8 Mart 2008'de de Uluslararası Ahmet Yesevi Üniversitesi mütevelli heyeti üyesi oldu ve bu görevinden Şubat 2011'de istifa etti. 15 Nisan 2010'da Millî İstihbarat Teşkilatı müsteşar yardımcılığına getirildi. Emre Taner'in görev süresinin dolmasının ardından, 25 Mayıs 2010 tarihinde MİT Müsteşarı görevine atandı. Böylece Türkiye Cumhuriyeti devletinde, en genç MİT müsteşarı olarak tarihe geçmiştir. 7 Şubat 2012 tarihinde Başsavcı Sadrettin Sarıkaya tarafından, KCK operasyonunda şüpheli sıfatıyla ifadeye çağrıldı. Bunun üzerinde Devlet, İstihbarat Hizmetleri ve Millî İstihbarat Teşkilatı Kanunu'nun 26. maddesinde değişiklik yaparak; MİT mensuplarının veya özel bir görevi ifa etmek üzere Başbakan tarafından görevlendirilen kişilerin, görevin niteliğinden doğan ve görevi ifa sırasında işledikleri iddia edilen suçlar nedeniyle haklarında soruşturma yapılması başbakanın iznine bağlandı. 10 Şubat 2015 tarihinden geçerli olmak üzere Adalet ve Kalkınma Partisi'nden milletvekili aday adayı olmak için istifa etti. Ancak 9 Mart 2015 tarihinde yazılı açıklama yaparak aday adaylığı başvurusunu geri çekti. 10 Mart 2015'te görevine geri döndü. Elhamra Elhamra, ÅŸu anlamlara gelebilir. Siyah Orfe (anlam ayrımı) Dodô Dodô olarak bilinen Ricardo Lucas Figueredo Monte Raso (d. 2 Mayıs 1974, São Paulo) forvet mevkiinde oynamış Brezilyalı eski futbolcudur. Brezilya'nın Guaratinguetá/Americana takımındayken emekli olmuştur. Brezilya medyası oyuncuya, kariyeri boyunca attığı güzel golleri yad ederek "Süper (Güzel) Gol Kralı" anlamına gelen "Artilheiro dos Gols Bonitos" lakabını takmıştır. Ricardo Lucas, Sao Paulo'da 2 Mayıs 1974 tarihinde doğmuştur. Dodo, ilk olarak 1992 yılında Nacional Atlético Clube (SP) takımında kariyerine başlamıştır. Sonrasında Fluminense, São Paulo, Botafogo, Paraná Clube, Santos gibi bazı Brezilya futbol kulüplerinde yer almıştır. Ayrıca K-League, "Ulsan Hyundai" takımında, Güney Kore'de ve "Oita Trinita" takımında, Japonya'da birer sezon görev almıştır. 11 Eylül 2008 tarihinde, Spor Tahkim Mahkemesi, Dodô'yu doping aldığı gerekçesiyle iki yıl süreyle profesyonel futbol oynamaktan men etmiştir. 14 Haziran 2007'de, ‘Botafogo’ takımında oynarken ,4-0 yendikleri ‘Vasco da Gama’ ile olan Brezilya lig maçından sonra yapılan uyarıcı fenproporex* testi pozitif çıkmıştır. Süspansiyonu bittikten sonra Vasco de Gama takımı ile 2010 Ocak'ta sözleşme yaparak futbola geri dönmüştür. Eski takımı Botafogo ile yaptıkları tek maçta dört gol dahil, yirmi sekiz maçta toplam on bir gol atmıştır. Kulüp, ‘Flamengo’ takımıyla yaptıkları derbi maçında iki penaltıyı kaçıran futbolcuyla yollarını ayırmıştır. 14 Haziran 2010'da 'Portuguesa' takımına transfer olan forvet futbolcu, futbol kariyerini bu takımda sona erdirmek istediğini belirtmiştir. 27 Nisan 2011 ise kariyerini daha iyi bir noktaya taşımak istediğini açıklayarak dokuz maçta beş gol attığı 'Americana' takımına geçmiştir. 192||96 62||33 15||3 0||0 269||132 Dânişmend (dergi) Daneshmand Bilimsel Gelişme için İranın genel bilimler alanı dergisidir ve Farsça olan en prestijli bilimsel dergilerinden biri olarak kabul edilmektedir. 1963'te kurulmuş olan dergi "İran İslam Devrimi Mostazafan Vakıfı" tarafından yayımlanmaktadır. Daneshmand dergisi bilim dünyasından en son gelişmeleri ve olayları sunduğu gibi dergi sıklıkla teknik konular, tıp ve Astrofizikten felsefeye kadar geniş bir yelpazede tartışma yaratan makaleler de yayınlamaktadır. Ä°zmir Devlet Opera ve Balesi İzmir Devlet Opera ve Balesi, Türkiye'de Devlet Opera ve Balesi Genel Müdürlüğü'ne bağlı olarak faaliyet gösteren altı opera-bale müdürlüğünden biridir. 1982 yılında kurulmuştur. Müdür ve Sanat Yönetmeni görevini vekâleten Haldun Özörten yürütmektedir. 1980 yılında, Milli Kütüphane'ye kaynak yaratmak için kurulan ve 1926 yılında açılan Elhamra Sineması binasının Kültür ve Turizm Bakanlığı tarafından kiralanıp restore edilmesiyle şimdiki binasına kavuşmuştur. 21 Ekim 1982 tarihinde kurucu müdürü Rejisör H. Necdet Aydın yönetiminde "Çeşmebaşı Balesi" ve "Meddah Opera" ile kapılarını sanatseverlere açmıştır. Trikom Trikom belirli bitkiler ve bazı protistlerde bulunan tüyümsü çıkıntılar. Bunların görevleri ve yapıları oldukça değişkendir. Canlı tüyler olarak da adlandırıldıkları veya tanımlandıkları olur. Bitkilerde görülen trikom, bitkilerin farklı bölgelerinde farklı işlevler için bulunabilir. Cyanophyta alglerinin ipliklerine trikom adÄ± verilir Dalga enerjisi Dalga enerjisi, denizlerde oluşan dalgaların yarattığı itme gücünden yararlanan yenilenebilir enerji kaynağıdır. Günümüzde dalga enerjisi yaygın değildir. Bunun nedeni, şiddetli fırtınalarda dalga enerjisi türbinlerinin çok zarar görmesi ve dalga oranının çok yüksek olduğu yerlerin kısıtlı oluşudur. Norveç'in Bergen kenti yakınlarında bir dalga enerjisi türbini inşa edilmiş; uzun zaman boyunca Bergen'in elektiriğini üreten bu türbin şiddetli bir fırtınada paramparça olmuştur. Thomas Arne Thomas Augustine Arne ﻿(d. 12 Mart 1710 - ö. 5 Mart 1778), İngiliz bir bestecidir. En iyi bilinen eseri "Alfred" (1740) adlı müzikli oyun ("masque") için bestelediği "Rule Britannia" adlı şarkıdır. Bestelerini Klasik opera stiline müziğine göre hazırlamıştır. Bestelediği müzik eğlendirici ve kolay anlaşılan melodiler ile dolu olmakla nitelendirilmektedir. Babası ve büyükbabası Londra'da mobilyacı olan bir Katolik ailenin oğlu olarak Londra'da, 12 Mart 1710'da doğdu. Ailesinin serveti ve geliri büyük dalgalanmalar göstermiştir. Thomas Arne çocukken babasının serveti dolayısıyla zamanın moda olan Covent Garden civarında büyük bir evde yaşamıştı ve babası onu İngiltere'nin en pahalı ve çok iyi ismi olan Eton Koleji paralı okuluna göndermiştir. Okul sıralarında Thomas Arne ailesine bildirmeden müzikle ilgilenmeye ve müzisyenlerle ilgi kurmaya başlamıştı. Özellikle besteci "Michael Festing" Thomas Arne'a keman ve klavsen çalmayı öğretmiş ve çeşitli müzik konserlerine gitmesini sağlamıştır. Kız kardeşi Londra'nın en ünlü kontralto şarkıcılarından biri olmak için müzik çalışmaları yapmakta idi. Kız kardeşi Susannah Maria Arne sonradan profesyonel şarkıcı olarak "Madam Cibber" adıyla çok ün yapmış ve kardeşi Thomas Arne'nin müzik eserlerinde başrollerde oynamıştır. Ama Eton Koleji'ni bitirince bir Londra'da avukatın yanında çalışmaya başlayarak burada 3 yıl çalışarak bir hukukçu olma kariyerinde ilk adımları attı. Fakat 1733'te bu isi bırakıp bir besteci olarak çalışmaya başladı. İlk yapımlanan opera eseri "Rosamond" idi ve o zaman şarkıcılık kariyerinde ilerleyen kız kardeşi Susannah Maria Arne başrolü oynadı. 1733-1776 döneminde Thomas Arne, muzikli oyunlar, masquelar, pandominalar ve operalardan oluşan 90 kadar sahnelenen eseri bulunmaktadır. birçok muzik eserlerinin metin ve notaları 1808deki Convent Garden'daki yangin dolayisiyla kaybolmuştur. Thomas Arne 15 Mart 1737'de babası bir orgcu olan ve besteci "Geminiani"'nin öğrencisi olan şarkıcı Cecilia Young ile evlenmiştir. Bu evlilikten bir çocukları olmuştur. Karısının yakın akrabaları Londra muzik ve tiyatro impesariyo ve organizatörü olduğu için Arne'nin operalara ve muziksel oyunları devamlı yapımlanmıştır. Arne'nin Mason olmasının kariyerine yardımcı olduğu bildirilir. Arne İngiliz kralı veliahtı Galler Prensi Frederick'in de desteğini kazanmıştır. Ancak Katolik olduğu için zamanın diğer İngiliz bestecilerinin tam tersine olarak Thomas Arne hiç dinsel kilise müziği siparişi almamıştır. Bununla beraber zamanının popüler İngiliz müzisyeni olmuştur ve "Muzik Doktoru" unvan verilmiş ve "Dr. Arne" olarak anılmıştır. 1741'de Arne ilk defa bir İngiliz devlet mahkemesinde (Chancery Court) müzik eserlerinin metinleri ve notalarını basıp yayınlayan bir yayınevi aleyhine telif hakkı ihlali ile ilk davayı getirmiştir. 1755'te Arne Dubline yaptığı bir turneden sonra 20 yıl kadar suren bir evlilikten sonra karısının deli olduğunu iddia ederek karısı Cecelia'dan ayrıldı. Sonra öğrencilerinden olan soprano ve usun yetenekli çocuk şarkıcı olan Charlotte Brent ile ilişki kurdu. Brent Arne'in birkaç eserinde başrolü oynadı: "Thomas and Sally" (1760) ve "Artaxerxes". "Thomas and Sally" hiç diyalog kapsamayan tümüyle şarkılardan oluşan ilk İngiliz komik opera idi. "Artaxerxes" operası 18. yüzyılda İngiltere'de en başarılı ve en etkili opera eseri olduğu bildirilmektedir ve İtalyan tipi Matasaia tipi librettolu ama İngilizce olarak hazırlanmış bir "opera seria" eseriydi. Sonunda Arne ve Brent'in arası bozuldu. Arne'in olmesinden hemen önce 1777'de eski karısı ile barıştı. Thomas Arne 5 Mart 1778'de Londra'da ölmüştür. Mezarı Covent Garden civarında St.Paul Kilisesinde bulunmaktadır. Krizantem ve Kılıç Krizantem ve Kılıç (orijinal adı:"The Chrysanthemum and the Sword"), Amerikalı antropolog Ruth Fulton Benedict'in (kısaca Ruth Benedict) yazmış olduğu kitap. Sosyal antropoloji ve kültürel düşün ağırlıklı olarak tasarlanmış kitapta, Japon kültürünün II. Dünya Savaşı'na yansımaları üzerinde durulmuştur. Kitap, antropolojik ve toplum bilimsel bir veri toplama tekniği olan derinlemesine görüşmeler yoluyla temellendirilmiştir. Ruth Benedict bunu daha çok Amerika'da yaşayan Japonlarla yaptığı görüşmelerle oluşturmaktadır. Konu II. Dünya Savaşı'nda ortaya konulan Japon siyasası ve bunu temellendiren Japon kültürel duruşu üzerinedir. Mirzakarim Norbekov Mirzakarim Sanakulovich Norbekov (Мирзакарим Санакулович Норбеков) eski [Sovyet Sosyalist Cumhuriyetler Birliği|Sovyetler Birliği] ülkelerinde tanınmış bir alternatif tıp öğretmenidir. Aslen Özbektir. Mutlu hissetmek ve sağlıklı bir hayat sürmek için bulduğu felsefeyi ve hastaların kendi tedavilerinde etkin rol aldığı yönündeki inançlarını anlattığı birkaç kitabı çok satılanlar listesine girmiştir. Rusya çevresinde ve diğer ülkelerde inançlarını tanıtmak için eğitimler ve çalışma grupları da düzenlemektedir. Norbekov'un iyileştirme tekniğinin temelleri orta Asya'da yerel şifacılardan öğrendiği kadim Sufi tıbbına dayanmaktadır. En meşhur uygulaması fiziksel ve zihinsel çalışmalar ile göz hastalıklarını iyileştirmesidir. Sistemi doğru uygulayanların göz hastalıklarının günde 0.25 iyileştiklerinden bahsedilmektedir. Katarakt ve Glokom için tam iyileşme vaadetmektedir. Norbekov'un kitaplarındaki egzersizler derideki yara izlerini gidermek icin de çözüm sunmaktadır. Egzersizlerin temel ve en önemli parçası Oktav adını verdiği özel durumdur. Bu duruma kendinizi mutlu, her açıdan sağlıklı, gençlik dolu ve güçlü hissederek ulaşmak mümkündür. Norbekov ve geliştirdiği sistem daha çok yazdığı kitaplar ile tanınmaktadır. Aptalın Deneyimi kitabı Türkiye'de kısa sürede 4. baskısına ulaşmış ve daha sonra Haddini Bilmez'in Annesinin Nikahı Nerede Kıyıldı? kitabı da Türkçeye çevrilmiştir. Norbekov kendini Akamisyen olarak tanıtmaktadır ancak Rusya Bilim Akademisi'nde kayıtlı bir üye olarak bulunmamaktadır. Rusya Doğa Bilimleri Akademisi'nde (RAEN) üye olarak yer almaktadır. Kitaplarında bir grup diğer akademilerin de üyesi olduğundan bahsetmektedir. Bu akademilerden birisi de Uluslararası Bilimsel Buluş Yazarları Akademisi'dir. Bu bilimsel toplulukların internet sayfalarındaki açıklamaları daha çok sözdebilim olarak adlandırılabilir. Norbekov alyuvarlardaki asetilkolinesterazların enzim etkinlikleri üzerine bir makale yayınlamıştır. Bu makalenin sadece bşr alıntısı RAEN'in sitesinde bulunmaktadır. Kitaplarında okuyucuları enzimlerin etkinlikleri ve özelliklerine dair daha önce araştırma yapılmadığı hakkında yanlış yönlendirmektedir. Ancak, kişisel uyuşmazlıklara rağmen Norbekov ve meslektaşları tarafından öğretilen iyileştirme teknikleri dünya genelindeki geleneksel şifacıların teknikleri ile benzerlikler gösterir. Özel olarak Norbekov'un teknikleri üzerine bilimsel testler uygulanmamış olsa da, bezeitiği teknikler üzerine çok sayıda deney yapılmıştır. Yaratıcı düşünme, nefesalma çalısması, akupresör Norbekov tarafından önerilen ve artık iyileşme yöntemleriolarak kabul edilmiş tekniklerin sadece birkaçıdır. Ophrys tenthredinifera Ophrys tenthredinifera, salepgiller (Orchidaceae) familyasına ait daha çok Akdeniz'de görülen bir orkide türü. Latince "tenthredinifera" ('tenthredo taşıyan') bilim adı, çiçeğinin Tenthredinidae familyasından zar kanatlılara (Hymenoptera) benzetilmesi dolayısıyladır. Dik gövdeli 10–40 cm boyunda çok yıllık yumrulu bir bitkidir. Taban ve gövde yapraklar benzer olup yumurtamsı-mızrak biçimindedir. 3 ila 10 arasında çiçek görülür. Çiçek örtüsü segmentleri morumsu veya morumsu menekşe rengindedir, nadiren beyazdır. Dış yanı 6–12 mm uzunluğunda geniş yumurtamsı, tüysüz, dış bükey; iç tarafı genellikle dış yanının 1/3 kadar, geniş üçgen biçiminde kabarcıklı-kadifemsidir. Alttaki çiçek örtüsü segmentleri ters yumurtamsı kare veya yelpaze biçiminde dış bükey nadiren dikdörtgen biçiminde girintili veya belirsiz 3 loplu, morumsu kahverengi, kadifemsidir; kenar kısmı sık tüylü, uzantısı tüysüz, kısadır; tabandaki kabartı göze çarpar. Bu orkide türü yeterli besin sağlamak amacıyla toprakta bulunan bir mantar türüyle ortak yaşam içerisindedir. Çiçekler, dişi feromona benzer bir koku yayarak erkek böcekleri kendine çeker böylece tozlaşma sağlanmış olur. Toz haline getirilmiş yumrularından salep elde edilir. Salep çok besleyicidir; sıcak içecek olarak tüketilir; bunun yanı sıra tahıllarda veya ekmek yapımında kullanılır. Salep üretmek için çiçeklenme ve tohum dökümü akabinde yumrular hasat edilmelidir. "Ophrys tenthredinifera", Portekiz, İspanya, Fransa, İtalya, Yunanistan, Türkiye, Kuzey Afrika ve birkaç Akdeniz adasındaki 0–1200 m yükseltilerde bulunur. Türkiye'de Çanakkale, İzmir, Muğla, Aydın, Antalya, Hatay yörelerinde bulunur. Drenaji iyi, düşük verimlikteki topraklarda ve yarı gölge şartlarda yetişir. Bitkiyle ortak yaşam halinde olan mantarlar gübreleme ve mantar ilaçlarının kullanıma ya da bir yerden başka bir yere nakledilmesi sırasında ölür. Bu yüzden bitki çoğu kez tohumla üretim yöntemiyle çoğaltılır. Ayrıca çiçeklenme dönemi sonunda bölümlere ayırma metoduyla yeni bitkicikler elde edilebilir. Serin iklim şartlarında iyi yetişir ancak soğuğa dayanıklı değildir. Gateshead Gateshead, Birleşik Krallık, İngiltere ülkesinin Kuzey Doğu İngiltere bölgesinde bir kent. Tyne nehri kıyısında, Newcastle upon Tyne'in karşısında yer alır. Newcastle upon Tyne ile birlikte Tyneside bölgesinin şehirsel merkezini oluşturur. Gateshead kent merkezi Newcastle upon Tyne şehir merkezi ile Tyne üzerinden geçen yedi köprü yardımıyla birleşir. Acaciella Acaciella, baklagiller (Fabaceae) familyasından, yakın zamana kadar "Acacia" cinsinde sınıflandırılan 15 kadar bitki türünün yeni cinsidir. Orta Amerika'da yoğunlaşmışlardır. ABD'nin güneybatı sınır bölgelerinde ve Güney Amerika'nın kuzeybatısında da yer yer bulunurlar Miep Gies Miep Gies (d. 15 Şubat 1909 - ö. 11 Ocak 2010), II. Dünya Savaşı sırasında Anne Frank'ı ve onun birkaç aile dostunu Anne'nın babası Otto Frank'ın baharat şirketinin tavan arasında Naziler'den saklayan Hollanda vatandaşı. Anne'nın babasının şirketinde sekreter olarak çalışıyordu. Onları 2 yıl 1 ay boyunca saklamış fakat bilinmeyen bir kişinin ihbarı üzerine Anne Frank ve diğerleri saklandıkları yerden yakalanarak toplama kampına götürülmüş, orada tifüs hastalığı nedeniyle ölmüşlerdir. Miep Gies 12 Ocak 2010'da 100 yaşında kaldığı bakımevinde düşmüş ve kısa süren bir hastalık devresinin ardından ölmüştür. 4 Ağustos 1944 sabahı, masasında oturan Gies, Voskuijl ve Kleiman ile birlikte polis baskınına uğradılar. Aileler ihanete uğramıştı ve Grüne Polizei, 263 Prinsengracht'ta saklanan insanları, Kugler ve Kleiman'ı tutukladılar. Ertesi gün Gies, tutuklananları bulmak için Alman polis bürosuna gitti. Özgürlüklerini satın almak için para teklif etti, ancak başarılı olamadı. Gies ve diğer yardımcıları, Yahudileri saklarken yakalanmış olsaydı idam edilebilirdi; ancak, onu sorgulamaya gelen polis memuru doğum yeri Viyana olduğu için tutuklanmadı. Polis onun aksanını tanıdı ve aynı memleketine sahip olduklarını söyledi. Şaşıran Gies, sonra ona küfretmeye başladı, sonunda kalmasına izin vermeye karar verdi. Gies, savaşın geri kalanında Amsterdam'daki kocasıyla güvende kaldı. Gies, 1994 yılında, Michigan Üniversitesi tarafından Almanya Federal Cumhuriyeti Liyakat Nişanı ve Wallenberg Madalyası ile ödüllendirildi. Ertesi yıl, Yad Vaşem Uluslararası Dürüstler madalyası aldı. 1997'de Hollanda Kraliçesi Beatrix tarafından Turuncu-Nassau Nişanı'nda şövalye ilan edildi. Küçük gezegen 99949 Miepgies onuruna adlandırılmıştır. Her zaman onurları kabul ederken, utandığını söyleyerek: "Ben bir kahraman değilim. Ben özel bir insan değilim. Dikkat çekmek istemiyorum. Herhangi iyi bir insanın yapacağı şeyi yaptım" diyerek duygularını ifade etmiştir. 30 Temmuz 2009 tarihinde, Avusturya'nın Hollanda Büyükelçisi Wolfgang Paul, evindeki Gies'e Avusturya Cumhuriyeti'ne Büyük Hizmet Onur Ödülü'nü sundu. SS-Ehrenring SS-Ehrenring ("SS şeref yüzüğü"), Heinrich Himmler'in komutanı oluğu SS'in bir ödülüydü. Resmi bir dekorasyon değildi ama kişisel bir hediye olarak Himmler tarafından verilirdi. Yüzük ödülü daha sonra 1944'te durduruldu. Himmler, Wewelsburg kalesinin yakınında bir dağın içinde bütün kalan yüzüklerin mühürlenmesini emretti. Yüzüklerin mevcut yeri bilinmemektedir. Bütün yüzükler, taşıyıcının ölümünden sonra veya taşıyıcının SS'i bıraktığı zaman Himmler'e geri dönmüş oluyordu. Wewelsburg Kalesi ABD Ordusu tarafından ele geçirildiğinde gümüş kutu içinde yaklaşık 200 yüzük bulundu ve Yüzbaşı Black askerler arasında yüzükleri dağıtmıştır. Mevcut piyasa değerlerinde, eksik halkalar 4.500 $ arasında değerinde olacağı belirlenmiştir. Kopya ve sahteleri de yaygındır. Adı "Müller", "Maier" ve "Weber" (çokcüç yaygın Alman soyadı) taşıyan örneklerin orijinalliğini doğrulamanın zorluk olduğu görülmektedir. Bir yüzük sahibi, muharebede öldürüldüğü zaman SS arkadaşları düşman ellerine düşmesini engellemek ve yüzüğü geri almak için her gayreti yapması gerekirdi. Ocak 1945'a kadar yapılan 14,500 yüzüğün %64'ü Himmler'e dönmüştü. Savaş bittikten sonra birçok yüzük, kendilerine hükmen verilen insanlarla birlikte (Himmler'in talimatları ile) gömüldü. Yenidoğan Yenidoğan şu anlamlara gelebilir: Adobe Flex Adobe Flex, çapraz platform tabanlı zengin İnternet uygulamalarının Adobe Flash platformu üzerinde geliştirilmesi ve dağıtılması amacıyla Adobe Systems tarafından yayımlanan bir yazılım geliştirme kitidir. Flex uygulamaları, Adobe Flash Builder kullanılarak ya da Adobe'den ücretsiz olarak kullanılabilen Flex derleyicisi kullanılarak yazılabilir. İlk sürümü Mart 2004'te bir yazılım geliştirme kiti, bir IDE ve Flex Data Services olarak bilinen bir Java EE entegrasyon uygulaması Macromedia tarafından dahil edildi. 2005 yılında Adobe, Macromedia'yı elde ettiğinden beri, artık Flex'in daha sonraki sürümleri, Flex Data Services için bir lisans gerektiriyor, LiveCylce Data Services gibi yeniden markalanmış ayrı bir ürün haline geldi. Adobe tarafından 2007 yılında kod katkısıyla başlayan bir açık kaynak projesi olan BlazeDS, Adobe LiveCycle Data Services'a bir alternatiftir. Şubat 2008'de Adobe, özgür Mozilla Kamu Lisansı altında Flex 3 SDK'yı yayınladı ve böylece Flex uygulamaları, herhangi bir standart IDE kullanılarak geliştirilebilir, örneğin Eclipse. Ayrıca Adobe Flash Builder denilen ticarî ve tescilli bir IDE vardır. Geleneksel uygulama programcıları, bunun üzerine başlangıçta tasarlanan Flash Platformunu animasyon metaforuna uyum sağlamakta zorlanmıştır. Flex, bu geliştiricilere bir iş akışı ve tanıdık progralama modeli sağlayarak bu sorunu en aza indirmek istiyor. MXML, XML tabanlı bir işaretleme dili, grafik kullanıcı arabirimleri hazırlamak ve inşa etmekte bir çare sunar. Flash Player'ın çekirdek dili ECMAScript standardına dayanmaktadır, etkileşimli bir biçimde ActionScript'in kullanımı aracığıyla elde edilir. Flex SDK, liste kutuları, ağaçlar, birkaç metin kontrolü, çeşitli yapı konteynerları ve düğmeler de dahil olmak üzere bir dizi kullanıcı arayüzü bileşeniyle birlikte gelir. Çizelge ve grafikler, bir eklenti olarak kullanılabilir. Form doğrulama, sürükle ve bırak, uygulama durumları, animasyon efektleri, tipik diyaloglar, web hizmetleri gibi diğer özellikleri ve diğer etkileşimleri, uygulama çatısını tamamlıyor. Çok katmanlı bir modelde, Flash uygulamalarını sunum katmanı olarak sunun. Sayfa tabanlı HTML uygulamalarına benzemeyen Flex uygulamaları, önemli değişikliklerin gösterildiği yerde yeni bir sayfa yüklemeyi gerektirmeyen bir durumsal istemci sağlar. Benzer şekilde Flex ve Flash Player, görüntüyü yeniden yüklemek üzere istemci gerektirmeden sunucu tarafı bileşenlerden veriyi yüklemek ve göndermeye dair birçok yararlı yol sağlar. Yine de bu fonksiyonellik geçmişte HTML ve JavaScript geliştirmesinde avantajlar sundu, büyük tarayıcılardaki XMLHttpRequest desteğinin artması HTML tabanlı geliştirmede dahi yaygın bir uygulamayı veri yüklemesini eşzamansızlaştırmıştır. Flex ile program geliştirme ile ilgili Türkçe kaynaklara FlexTurkce.com sitesinden ulaşabilirsiniz. Macromedia, Flex 1.0 ve 1.5'in ilk sürümleriyle kurumsal uygulama geliştirme pazarını hedefledi. Şirket, teknolojiyi işlemci başına yaklaşık 15.000 ABD$ bir fiyata sundu. Dağıtım için gerekli Java EE uygulama sunucusu, Flash uygulamaları (ikili SWF dosyaları) içine anında MXML ve ActionScript derlendi. Her sunucu lisansı Flex Builder IDE için 5 lisansı içine aldı. Adobe, Flex 2'nin piyasaya sürülmesiyle Flex ürün serisi için lisanslama modelini önemli ölçüde değiştirdi. Kullanıcı arayüzü bileşenleri ve yardımcı programların komut satırı derleyicileri ve tam sınıf kitaplığından oluşan çekirdek Flex SDK, ücretsiz bir karşıdan yükleme olarak hazırlanmıştı. Flex Builder IDE ile birlikte aynı SDK'ye nazaran sınırlama ya da kısıtlama içermeyen Flex 2 SDK ile yalnızca, tam Flex uygulamaları kurulup dağıtılabiliyor. Adobe, Flex Builder'in yeni sürümünü açık kaynak Eclipse platformuna dayanarak kurdu. Şirket, Flex Builder 2'nin iki sürümü, Standard ve Professional'ı piyasaya sürdü. Professional sürümü, Flex Grafik Bileşenleri kitaplığını içerir. Flex Data Services 2 aracılığıyla kurumsal odaklı hizmetleri hazır bulun. Bu sunucu hizmeti eşzamanlı veri, Abone Yayınla, veri sıkıştırma ve otomatik test sağlar. Flex 1.0 ve 1.5'in aksine Flex Data Services, Flex uygulamalarının dağıtılması için gerekli değildir. Adobe, Flex 2'nin yayınlanmaasına rastlayarak Actionscript 3 olarak bilinen, Flex 2'nin yayınlanmasıyla örtüşen, en son ECMAScript teknik özelliğini yansıtan ActionScript programlama dilinin yeni bir sürümünü tanıttı. Actionscript 3 ve Flex 2'nin kullanılması, Flash Player'ın sürüm 9 veya daha sonrasını gerektirir. Yeni ActionScript 3'ü çalıştırmak için Flash Player 9'a yeni ve daha sağlam bir sanal makine dahil edildi. Flex, Adobe ismi altında yeniden ürün adı almış olan ilk Macromedia ürünü idi. Adobe, Mozilla Kamu Lisansı'nın koşulları altında (Flex Builder ve LiveCycle Veri Hizmetleri'ni dışlayan) Flex 3 SDK'yı piyasaya sürmek üzere kendi niyetini 26 Nisan 2007'de duyurdu. Adobe, Haziran 2007'de Flex 3'ün ilk betasını "Moxie" kod adıyla piyasaya çıkardı. AIR desteği ve Flex Builder IDE'ye özel ek profilleme ve yeniden düzenlemeyi, Adobe'nin Creative Suite ürünlerinin yeni sürümleriyle entegrasyonu büyük geliştirmeler içerir. Yıldırım, Bayrampaşa Yıldırım , kuzeyinde Cevatpaşa, güneyinde Kocatepe mahallesi, batısında otogar bağlantı yolunun ayırdığı Esenler Turgut Reis mahallesi, doğudan Gaziosmanpaşa'ya komşu olan mahalledir. AutoLISP AutoLisp, Lisp programlama dilinden türemiş bir makro dili olup, AutoCAD yazılımında kullanılmak üzere geliştirilmiştir. Bilinen makro dillerinin yanı sıra AutoCAD in hemen hemen tüm özelliklerine müdahale edebilme yeteneği vardır. Özellikle geometrik hesaplamalar ve AutoCAD'in çizim veritabanına erişim ve isleme fonksiyonları çok güçlüdür. AutoLisp program dili kullanıcı ile iletişim halinde çalışır. Hesaba dayalı otomatik çizimler oluşturulabilir, mevcut çizimler değiştirilebilir, dosyalar ile çalışılabilir, AutoCAD'in tüm sistem değikenlerinde değişiklik yapabilir... Dosya haricinde işletim sisteminin birçok unsurları ile intearktif çalışamaz. Mesela bir COM porttan veri okuyamaz. Özetle, AutoCAD'in bilmediği hiçbir şeyi AutoLisp ile yapamassınız. Bu program ekranda bir çizgi çizer. GRU GRU (Rusça: Главное Разведывательное Управление, "Glavnoye Razvedyvatel'noye Upravleniye" - Türkçe Baş İstihbarat İdaresi) Rusya Silahlı Kuvvetler Genelkurmayına bağlı askeri istihbarat teşkilatıdır. Daha öncesinde Sovyetler Birliği'nde Kızıl Ordu'ya bağlıydı. GRU Rusya'nın en büyük istihbarat teşkilatıdır.. Şu anda istihbarat teşkilatının başında korgeneral Igor Korobov bulunmaktadır. GRU sonradan Kızıl Ordu'nun sivil yöneticisi olan Leon Troçki tarafından 21 Ekim 1918'de kuruldu. İlk kurulduğu yıllarda Kayıt Müdürlüğü (Registrupravlenie veya RU) olarak bilinirdi ve ilk başkanı Semyon Aralov'du. Kahverengi yılan Kahverengi yılan ("Pseudonaja"), Elapidae familyasından, Avustralya yerlisi zehirli bir yılan cinsidir. Avustralya'nın en tehlikeli yılanlarından biri olarak kabul edilir; bu cinste yer alan genç yılanlar dahi insanlarda ölümcül zehirlenmelere sebep olabilmektedir. Cinsin bilimsel adı Yunanca „pseudes“ (sahte) sözcüğü ile kobra cinsi "Naja"nın birleşiminden gelir yani sözcük anlamı "sahtekobra"dır. Cinsin avlanma metodu sıradışıdır: çoğu tür avın etrafını sarar ve hızlı bir şekilde avı ısırarak zehirler. Cinse ait sekiz tür bulunmaktadır. Doğu kahverengi yılanı ("Pseudonaja textilis") türü dünyanın en zehirli yılanları arasında yer alır. Cinsin bireyleri 2.2 m uzunluğa kadar erişebilirler. Bu alandaki rekor 2.4 m'dir.İnce yapılıdırlar ve kafaları göreli olarak küçüktür. Sadece güçlü bireylerde kafa boyundan geniştir. Yılanın Türkçe adı "kahverengi yılan" ve İngilizce adı "brown snake" kısmi doğruluk arzeder. Bazı türlerin ("P. ingrami" ve "P. textilis") üst kısımları açık kahvrenginden koyu kahrengine kadar renkleri alırken, bazı türler ("P. affinis", "P. inframacula") kahverengi üzerine az veya daha çok benekli şekillere sahiptir, "P. guttata", "P. modesta" ve "P. nuchalis" türleri çizgili desene sahiptirler. Genç ve yetişkin bireyler arasında önemli renk farklıkları görülür. Yavru yılanlarda vücut boyunca çizgiler vardır. Bu çizgiler üçüncü yıldan itibaren kaybolurlar ve çoğunun vücudunda tek renk hakim olur. Bu türlerin tamamı son yapılan genetik ve morfolojik çalışmalarla doğrulanmıştır. Ancak bu çalışmalarda batı kahverengi yılanının ("Pseudonaja nuchalis") ayırdedilebilir üç farklı görüntüye sahip olduğu anlaşılmıştır. Buna göre "Pseudonaja nuchalis"in üç farklı türe ayrılması gerekiyor. Bu yeni iki tür için önerilen isimler de "P. aspidorhyncha" ve "P. mengdeni"dir. Kahverengi yılanların en yakın akrabaları taipanlardır. Kahverengi yılan cinsi Avustralya ve Yeni Gine'de bulunur. Yedi türün altısı Avustralya'nın endemik türleridir. Doğu kahverengi yılanı aynı zamanda Yeni Gine'nin doğusunda da bulunur. Dört tür göreli olarak daha