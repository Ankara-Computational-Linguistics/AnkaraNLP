kontrollü dört teker çekiş sisteminin test edildiği araç olması sebebiyle 911 4x4 olarak tanımlanır. Çok gelişmiş bir süspansiyon sistemi, 300 bhp gücündeki 6 silindirli motoru ve 2750 lb ağırlığı sayesinde çok başarılı olmuştur. Yarışan üç araç Paris-Dakar rallisini bitirmiş, biri genel klasmanda birinci olmuştur. Porsche 956 Porsche 956, Alman otomobil üreticisi Porsche tarafından 1982'de FIA Grup C yarışları için tasarlanıp üretilmiş yarış otomobili. Daha sonra geliştirilip 962C modeline çevrilmiştir. Dizaynı uzun ömürlü olmuştur, bazı örnekleri milenyumun sonuna kadar rekabetçiliğini korumuştur. 956 ilk kez, Jacky Ickx ve Derek Bell'in pilotloğunda Dünya Üreticiler Şampiyonası'nın ikinci ayağı olan Silverstone 6 Saat yarışında piste çıkmıştır. İlk round olan Nürburgring 1000 km yarışını geliştirme sürecindeki gecikme sebebiyle kaçıran 956, Ickx/Bell pilotluğunda Le Mans 24 Saat yarışına katılmıştır. Araç 24 saatlik yarışı genel klasman birinciliğiyle bitirmeyi başarmıştır. Bu, ikilinin üçüncü galibiyeti olmuştur. 1981 yarışını da 956 motorunun erken bir versiyonunu kullanan bir 936 ile kazanmaları sayesinde araçlarının kapı numarası 1 olmuştur. Diğer iki fabrika 956'sı da onların ardından gelmiş, bitişteki sıralama başlangıçtaki gibi 1-2-3 olmuştur. Aracın bu büyük başarısından sonra Porsche, 956 modelinin müşteri versiyonlarını Joest Racing, Obermaier Racing, John Fitzpatrick Racing, Richard Lloyd Racing, Kremer Racing ve Brun Motorsport gibi fabrikadan bağımsız yarışan özel takımlara da satmıştır. Annemarie Schimmel Annemarie Schimmel (d. 7 Nisan 1922 - ö. 26 Ocak 2003), Alman İranolog ve İslam-Tasavvuf araştırmacısı. Schimmel doktora çalışmasını henüz on dokuz yaşındayken Berlin Üniversitesi'nde İslam dilleri ve medeniyeti üzerine yaptı. Yirmi üç yaşında Almanya, Marburg Üniversitesi'nde Arap dili ve İslam Araştırmaları profesörü oldu. Aynı üniversitede ikinci doktorasını dinler tarihi alanında yaptı. Schimmel 1954 yılında Ankara Üniversitesi'nde Dinler Tarihi Profesörü olarak çalışmaya başladı. Üniversitede kendisini ülkenin mistik gelenek ve kültürünü araştırmaya adadı. Schimmel'in Bonn Üniversitesi'nden aldığı bir onursal profesörlük, Pakistan hükümetinden İslam, Tasavvuf ve Muhammed İkbal'e ilişkin çalışmalarından ötürü aldığı Hilal-i İmtiyaz olarak bilinen en yüksek dereceli sivil ödülün yanı sıra unvanının yanı sıra İslam edebiyatı ve kültürü, tasavvuf alanlarında elliyi aşkın kitabı ve Farsça, Urduca, Arapça, Sindi, Türkçe şiirlerden İngilizce ve Almanca'ya yaptığı çevirileri bulunmaktadır. Bosna-Podrinje Kantonu Bosna-Podrinje Kantonu, Bosna-Hersek Federasyonu'nu oluşturan 10 kantondan biridir. Başkenti Goražde'dir. Porsche RS Spyder RS Spyder (fabrika adıyla Type 9R6], Alman otomobil üreticisi Porsche tarafından geliştirilen Le Mans Prototip 2 (LMP2) sınıfı yarış otomobili. Porsche'nin 1998 sezonunda yarışan otomobili 911 GT1'den sonra tekrar prototip yarışlarına döndüğü araçtır. RS Spyder ismi, 1950'lerin efsanevi modeli 550 Spyder'a göndermedir, RS ise Porsche'nin RehnSport (motor sporları) kısaltmasıdır. RS Spyder MR6 isimli 3.4-litre V8 motora sahiptir. 2006 yılı kurallarıyla 480 bhp (360 kW), 44 mm hava kısıtlayıcı kullanılan 2007 kurallarıyla 503 bhp (375 kW) güç üretmektedir. Bu güç 6 ileri sıralı şanzımanla yere aktarılmaktadır. Aracın boş ağırlığı 775 kg'dır (1709 lbs). Hersek-Neretva Kantonu Hersek-Neretva Kantonu, Bosna-Hersek Federasyonu'nu oluşturan 10 kantondan biridir. Başkenti Mostar'dır. BatÄ± Hersek Kantonu Batı Hersek Kantonu, Bosna-Hersek Federasyonu'nu oluşturan 10 kantondan biridir. Başkenti Široki Brijeg'tir. Saraybosna Kantonu Saraybosna Kantonu, Bosna-Hersek Federasyonu'nu oluşturan 10 kantondan biridir. Başkenti Saraybosna'dır. On Kantonu On Kantonu, Bosna-Hersek Federasyonu'nu oluşturan 10 kantondan biridir. Başkenti Livno'dur. Rüya Kızlar Rüya Kızlar (Özgün adı: Dreamgirls), Bill Condon yönetmenliğinde 2006 yılında çekilen bir müzikal-dram sinema filmi. Filmin senaryosu Tom Eyen ve Bill Condon tarafından yazılmıştır. Film 1981-1987 ylları arasında 1522 kez performans göstermiş "Rüya Kızlar" (Deena Ross ve grubu The Supremes) adında bir grubu anlatıyor. Filmin oyuncu kadrosunda; Jamie Foxx, BeyoncÃ©, Eddie Murphy, Danny Glover, Keith Robinson, Sharn Leal, Hinton Battle, Jennifer Hudson ve Anika Noni Rose var. Altın Küre Ödülleri'nde en iyi erkek ve kadın yardımcı oyuncu dallarında ve en iyi film (müzikal-komedi) dalında ödül alan film, Oscar'da da aday gösterildi. Oscar ödüllerinde oyuncu Jennifer Hudson bu filmdeki performansı ile "en iyi ses" ve "en iyi yardımcı kadın oyunucu" heykellerine ulaştı. Chihuahua (anlam ayrımı) Chihuahua aşağıdaki anlamlara gelebilir: Porsche 989 Porsche 989, Alman otomobil üreticisi Porsche tarafından 1988'de tasarlanan ancak asla üretilmeyen, 4 kapılı performans odaklı sedan konsepti. Aynı proje 2009 yılında yeniden gündeme gelmiş, yine dört kapılı olarak Porsche Panamera modeli üretilmiştir. Sürügüden, Göle Sürügüden, Ardahan ilinin Göle ilçesine bağlı bir köydür. Köyün eski adı 1889 yılı kayıtlarında Gürcüce kökenli Xeva, 1928 yılı kayıtlarında ise Hive olarak geçmektedir. Köy, Ardahan il merkezine 34 km, Göle ilçe merkezine 14 km uzaklıktadır. Sürügüden Aysun Boyacı Aysun Boyacı (d. 1972, Karadeniz Ereğli), Türk futbolcudur. Marmara Üniversitesi Spor Akademisi Beden Eğitimi Öğretmenliği bölümünü Futbol ihtisas branşında 1996 yılında bitirmiştir. 1991-1996 yıllarında 1. ligde Dinarsu Bayan Futbol Takımında oynamıştır. 1996 yılından itibaren beden eğitimi öğretmenliği, 2005-2010 yılları arasında TFF'de Kadın millî takımlar Antrenörü olarak görev yapmış, halen Kadıköy Ticaret Meslek Lisesi'nde beden eğitimi öğretmenliği yapmaktadır. Chihuahua (köpek) Chihuahua ya da Çivava, dünyanın en küçük türlerinden biri olan köpek ırkı. Adını Aztek eyaleti Chihuahua'dan alır. Ağırlığı 0,5 - 2,7 kg, omuzdan yere yüksekliği en fazla 13 cm'dir. Kulakları iridir. Postu, çeşitli renk karışımları halindeyse de Meksika'da en değerlileri açık kahverengi-beyaz renkli olanlardır. Chihuahua soğuktan nefret eder ve hemen titremeye başlayabilir. Serin havalarda bir kazak giydirilmesi faydalıdır. Apartman hayatı için uygundur. Bu şirin küçük köpekleri kucakta taşımak çok kolay olsa da düzenli olarak yürütülürse çok daha sağlıklı ve zinde olacaklardır. Düz ve kısa tüylü olanı haftalık bakımla temiz tutulabilir. Uzun kürklü olanlar yumuşak bir tarakla her gün fırçalanmalıdır. Her iki tipte kulak ve gözlerine su kaçırmamaya dikkat edilerek ayda bir yıkanabilir. Kulaklar düzenli olarak kontrol edilmeli ve tırnaklar kısa tutulmalıdır. Irk orta derecede tüy döker. Kendi eşyalarına (oyuncak gibi) karşı aşırı sahiplenme duygusu vardır. Oyuncaklarını kimi zaman sahiplerine de vermez. Chihuahua inatçı bir köpektir. Chihuahua iyi bir eşlik köpeğidir. Cesur, hayat dolu, kibirli ve atılgan bu köpek verdiği sevginin karşılığını ister. Çevik oluşu ayak altında kalmadan seri manevralar yapmasına imkân verir. İnatçıdır ve kıskanacak kadar ailesine bağlanır. Sahiplerinin yüzlerini yalamaktan hoşlanırlar. Sahibi dışında yabancılara şüpheci yaklaşır. Yabancılar varken her adımında sahibini takip eder ve ona yakın olmak ister. Bazıları için eğitimi biraz zor olsa da zeki, öğrenmeye açık ve pozitif pekiştirmeye dayanan kibar bir eğitime iyi yanıt verir. Bu ırk, kızdırılırsa çocukları ısırmayı seçebilir. Sonuçta kaçamayacak kadar küçüktür. Chihuahua savunma için keskin dişlerine güvenmek zorundadır. Kısaca bir çocuk köpeği değildir. Gürültücü bir köpektir ve tuvalet eğitimi biraz sabır isteyebilir. Pek çok köpek sahibi gazete kağıdı eğitimini tercih eder. Chihuahua'nın diğer köpeklere karşı saldırganlığı ve yabancılara karşı şüpheciliği kontrol altında tutulması için daha yavruyken (2-4 ay) çok iyi sosyalleştirilmesi gerekir. Diğer köpeklerden hoşlanmama eğilimi vardır; hatta Chihuahualar kendi ırklarını diğerlerinden ayırabilir. Yine de çok iyi sosyalleştirilmiş bir Chihuahua her ırktan köpekle anlaşabilir. Daha büyük köpeklere karşı kendisini savunmayı bilir. Egzersize ihtiyacı vardır. Sağlığı açısından bir apartman katında sürekli kapalı tutulması hatalı olur. İnebolu Limanı İnebolu Limanı, Kastamonu ilinin İnebolu ilçesinde bulunan bir limandır. Açık deniz kıyısında yer alan İnebolu’da bir liman olmadığı için gelip giden yolcuların vapura binmelerinde veya yük ve eşyaların vapura naklinde her zaman büyük sıkıntılar yaşanmıştır. Çoğu zaman vapurlar yük ve yolcu almadan geçip gitmiş; halk malını ihraç edemediği için çevrede yaşayanlar büyük zarar görmüştür. Bu durumu gören zamanın Kastamonu Valisi Sırrı Paşa, Sadaret Makamına bir yazı yazmış, sıkıntıları izah etmiş ve İnebolu’ya bir liman yapılmasını istemiştir. Paşa’nın bu isteği yerinde görülmüş ve 1298 (1882) mâlî yılında İnebolu limanının inşaatı başlamıştır. Başta vinç ve dubalar olmak üzere gerekli olan araç ve malzemeler de İstanbul’dan gönderilmiştir. Liman, halkın Moloz Burnu diye tanımladığı yerden, kuzeye doğru ve 20 derece doğuya meyilli 114 metrelik dik bir çıkıntıdan sonra, doğu istikametine 120 derece iç açı ile dönülerek 400 metre uzunluğunda bir dalgakıran olarak planlanmıştır. Sırrı Paşa, liman inşaatı ile yakından ilgilenmiş; İnebolu’ya giderek zamanın büyük bir kısmını çalışmalara ayırarak adetâ yapılacak işi tahayyül etmiştir. Paşa görevden ayrılırken halefi Abdurrahman Paşa’yı İnebolu’da beklemiş ve ona liman inşaatı hakkında bilgi verdikten sonra, “Size yetim bir evlat bırakıyorum, cümlece müsellem olan imârât-ı mülkiyemizden birisi de şu görmüş olduğunuz inşaat olsun. En büyük ricam ikmâline inâyetinizdir” demiştir. Kastamonu’da, başta lise binasının yapımı olmak üzere birçok hayırlı hizmetlerde bulunan Vali Abdurrahman Paşa da liman inşaatı ile yakından ilgilenmiş, zaman zaman İnebolu’ya giderek çalışmalara bizzat nezaret etmiştir. Sonraki vaziyete bakıldığında, aslında liman onun zamanında yapılan şekliyle de kalmıştır. 1884 yılında İnebolu’dan yazılan ve basına yansıyan bir mektupta, liman inşaatı hakkında önemli bilgilere rastlanılmaktadır. İnşaatın hızla devam ettiği, rıhtımın bazı yerlerinin bittiği, denizdeki taşların çıkarıldığı anlatılmıştır. Ancak araçların yetersiz olduğu, maçuneli vinç, demiryolu çubuğu, vagonet yaptırmak için dingil çubuğu gibi malzemelere ihtiyaç bulunduğu bildirilmiştir. İstanbul’dan gönderilen malzemelerin âdi olduğu, inşaatın zamanında bitirilmesi için malzeme takviyesi ile çalışmalara bizzat nezaret edecek olan bir mühendisin görevlendirilmesi istenmiştir. Aynı mektuptan anlaşıldığına göre İstanbul’dan ve Kastamonu’dan gönderilen mühendisler İnebolu’da incelemelerde bulunmuşlardır. Basına yansıyan bir habere göre, 22 Aralık 1300 gecesi saat 7 sularında şiddetli bir fırtına olmuş, 12 kayığı deniz alıp götürmüş, 50 kayığı parçalamış, vinçleri devirmiş ve rıhtımdaki bekçi kulübesini de yıkmıştır. Daha sonraki günlerde liman inşaatında Aziz Bey adında bir mühendisin görevlendirildiği anlaşılmaktadır. Nitekim Aziz Bey, 25 Aralık 1304 tarihinde Kastamonu’daki başmühendisliğe bir rapor yazmış ve o güne kadar yapılan çalışmalar hakkında bilgi vermiştir. Aziz Bey, 11 Nisan - 23 Ekim 1304 tarihleri arasındaki çalışmaları anlatırken rıhtım inşaatının tümüne ait 1/10000, o güne kadar yapılan işleri anlatan 1/1000 ve 1304 yılındaki çalışmaları gösteren 1/100 ölçekli haritaları da raporuna eklemiştir. Onun yazdığına göre, İnebolu’ya 2 saat uzaklıktaki Kavşak mevkiinden ve Değirmencikler’den her biri 1 metreküp hacminde 837 adet büyük ve yine her biri 70 cm. ile 1 metreküp arasında değişen 650 adet küçük toplam 1487 adet taş, dubalar vasıtasıyla taşınmıştır. Bu dubalar 8-10 kişi tarafından çekilmiş olup normal havalarda taş ocağına en az 3 günde gidip gelmişlerdir. Bazen bu dubalar kayıklar tarafından çekilmiştir. Getirilen taşlar su seviyesinden 30 cm. yukarıda demir zıvana ve kurşunla bağlanmış, su altında kalan 30 cm'lik bölümleri ise çimentolu harçla derz edilmiştir. Rıhtımda, su altında 146, su üstünde 618 olmak üzere toplam 764 metreküp malzeme kullanılmıştır. Aziz Bey, elde 5 adet vasat ve küçük vinç olduğunu, bunlardan 3’ünün dubalarda, 2’sinin rıhtımda bulunduğunu yazmıştır. Raporda, rıhtımdaki su seviyesinin 4.5 m olduğunu, bunun 10 m. ulaşacağını, dolayısıyla mevcut araçlarla işlerin devam edemeyeceğini, bu sebeple 6 adet duba, maçuneli vince sahip römorkör vapuru ile taş ocaklarında kullanılmak ve araba üzerinde hareket edebilen 2 adet vince daha ihtiyaç olduğunu yazmıştır. Yine aynı rapordan anlaşıldığına göre belirtilen tarihler arasında yapılan işlere 107 737 kuruş 26 para harcanmıştır. Bu paranın dökümü şu şekilde verilmiştir: 14 995 kuruş 10 para : Denizden çıkarılan taşlara 35 027 kuruş 18 para: İstanbul’dan getirilen vinç, çapa demiri, zincir, makara, çimento vb. 22 124 kuruş 3 para : Taşçı, kalafatçı ve ustalara, 25 024 kuruş 34 para: Memur, geçici memur, bekçi ve duba reislerine 7 195 kuruş 20 para: İşçi gündeliklerine, 3 270 kuruş 19 para : İmal ettirilen taşların müteahhitlerine. Ayrıca duba reislerine, kaybettikleri zincir, çapa demiri gibi malzemelerin bedeli olarak 446 kuruş 20 para da ödettirilmiştir. Vilayet başmühendisi de 31 Aralık 1304 tarihli bir rapor ile durumu Vali Abdurrahman Paşa’ya sunmuştur. Raporda, İnebolu limanının Kastamonu ve Çankırı açısından ifade ettiği önem vurgulanmış ve limanın yapılması halinde ticaretin gelişeceğini ve İnebolu’nun bu havalinin Varna’sı olacağını, mevcut haliyle denizin buna imkân vermediğini yazmıştır. 1882'de, dönemin Kastamonu Valisi Sırrı Paşa'nın girişimleriyle temeli atılan İnebolu Limanı, 125 yıl sonra tamamlandı. 577 bin metre karelik alana yay覺lan liman覺n y覺ll覺k gemi kapasitesi 720 adettir. Erol Büyükmeriç Erol Büyükmeriç, (d. 26 Ocak 1942, İstanbul), Türk yazar, şair ve çizerdir. İlköğrenimini Kadıköy’de (Özdemiroğlu İlkokulu'nda), Demiryolu Meslek Okulu’nu Ankara’da, Lise’yi Eskişehir Atatürk Lisesi’nde okudu. Anadolu Üniversitesi Kimya Mühendisliği Fakültesi’nden mezun oldu. Adana, Diyarbakır, İstanbul, Manisa ve Eskişehir’de memurluk, öğretmenlik ve mühendislik yaptı. 1969 yılında Eskişehir’de ilk karikatür sergisini açtı. 1996 yılında ilk romanı “Yergök”ü yayımladı. 1998 - 1999 yıllarında Meriç Kardeş adlı çocuk dergisini dört sayı çıkardı. 2001 - 2002 yıllarında Ankara Üniversitesi, Eskişehir Osmangazi Üniversitesi ve Eskişehir Eğitim-Sen’de (Emece Memece) ve 2008 yılında Akşehir, Eskişehir ve Sivrihisar'da (Nasreddin Hoca) karikatürleri sergilendi. 2002 yılında Osmangazi Üniversitesi’nde bir dönem Çocuk Edebiyatı dersi verdi. 2006 - 2012 yılları arasında Rahmi Emeç ile birlikte “Yazılıkaya Şiir Yaprağı’nı” çıkarıdı. Kimi öykü, şiir ve yazıları Varlık, Çağdaş Türk Dili, Türk Dili, Güzel Yazılar, Düzyazı Defteri dergileri ile Yazılıkaya Şiir Yaprağı’nda yayımlanan Büyükmeriç, “Son İki Çocuk” romanı ile “Mevlüt Kaplan Edebiyat Ödülü 1999 Roman Yarışması”nda mansiyon ödülünü aldı. 2004'te Eskişehir Çağdaş Gazeteciler Derneği tarafından “Yılın Çocuk Edebiyatı Yazarı” seçildi. “Midas’ın Serçeparmağı” adlı romanı ile “2006 Dünya Kitap Altın Sayfa İlk Gençlik Ödülü”nü aldı. “Yergök” adlı romanı Kültür ve Turizm Bakanlığı TEDA Projesi kapsamında; Moskova Krug Yayınevince Rusya’da yayımlandı. Türkiye Yazarlar Sendikası, ÇGYD ve Karikatürcüler Derneği üyesidir. Yeşilöz, İnebolu Yeşilöz, Kastamonu ilinin İnebolu ilçesine bağlı bir mahalledir. 2016 yılına kadar köy statüsünde olan Yeşilöz, söz konusu yıl ilçeye bağlı mahalle statüsünü elde eymiştir. Eski adı Ibras'tır. Kastamonu iline 94 km, İnebolu ilçesine 4 km uzaklıktadır. Yeşilöz 1932 Yaz OlimpiyatlarÄ± 1932 Yaz Olimpiyatları (İngilizce "1932 Summer Olympics") ya da resmî adıyla X. Olimpiyat Oyunları (İngilizce "Games of the X Olympiad"), 1932 yılında ABD'nin Kaliforniya eyaletinde düzenlenmiş uluslararası çok sporlu etkinlik. Oyunların ev sahipliği için başvuran başka ülke olmamıştır. Büyük Bunalım döneminde yapılan mücadelelere, mali sebeplerle birçok atlet katılamamıştır. Katılımcı sayısı 1928 Yaz Olimpiyatları'na katılan sporcu sayısının yarısının da altında kalmıştır. Amerikan başkanı Herbert Hoover oyunlara katılmayarak, ülkesinde düzenlenen Olimpiyat Oyunları'na katılım göstermeyen ilk ev sahibi ülke devlet başkanı olmuştur. Organizasyon komitesi herhangi bir finansal veri açıklamasa da, dönemin gazetelerinde oyunlardan 1.000.000 $ gelir elde edildiğini yazmıştır. 1932 Oyunları'na toplam 37 ülke katılırken, Kolombiya ve Çin ilk kez Olimpiyat Oyunları'nda yer almıştır. Ã‡imlenme Çimlenme, tohumda bulunan embriyonun uygun şartlar bulunca gelişerek ana bitkiye benzer bitkiyi vermek üzere tohumdan çıkarak serbest hale geçmesine denir. Çimlenme olayı, tohumda büyümenin başlaması ve yedek besin maddelerinin embriyo büyümesinde kullanılmak üzere hareketli hale geçmesi olaylarını içine alan birçok karışık biyokimyasal ve fizyolojik değişiklikler serisinden ibarettir. Çimlenme sırasında meydana gelen bu olaylar serisinin başında, suyun tohum tarafından emilmesi gelir. Tohum kabuğu yumuşadıkça ve protoplazma sulandıkça, çoklukla tohum şişer ve bazen kabuğu çatlatır. Suyun alınmasını, enzim faaliyetinin ve oksijen alımıyla ölçülen solunumun artışı izler. Bu faaliyetlerden sonra hücreler büyür ve kökçük tohum kabuğundan çıkar. Bu olaylar çimlenmenin başlaması ile birlikte giden olaylardır. Çimlenmenin devamı için, suda erimez haldeki kompleks maddelerin enzim faaliyetiyle basit, eriyebilir maddeler haline geçmesi ve büyüme noktalarına taşınması gerekir; buralarda bu maddeler büyümede gerekli olan enerjiyi sağlamak için kullanılırlar veya yeni hücre yapı maddesi haline dönüştürülürler. Çöğür (tohumdan çıkan fidan), büyüme konilerinde hücrelerin bilinen bölünme, genişleyip büyüme ve farklılaşma olaylarıyla büyümeğe başlar. Çöğür, yapraktan yeterli olarak fotosentez yapıncaya kadar, gelişmesi için tohumdaki yedek maddelere muhtaçtır. Özet olarak, çimlenme, aşağıdaki sıraya göre meydana gelir: Çimlenme ilerledikçe çöğürün yapısı kısa zamanda belli olur. Embriyo, üzerinde bir veya daha fazla çanak yaprağı (kotiledon) taşıyan bir hipokotil kök ekseninden ibarettir. Kökün ("radide") büyüme noktası, hipokotil kök ekseninin alt ucundan çıkar. Sürgünün ("plumule") büyüme noktası, hipokotil kök ekseninin öteki ucunda, çenek yaprakların üstündedir. Çöğürün gövdesi, çanak yaprakların altı (hipokotil) ve üstü (epikotil) olmak üzere iki kısma ayrılır. Pratikte epikotil ve plümül terimleri çoklukla biribirleri yerine kullanılır. Çöğürün başlangıçtaki büyümesi iki şekilde olur. Birinci tipte (epigeous çimlenme), hipokotil uzar ve toprak üstüne çenek yaprakları çıkarır, ikinci tipte (hipogeous çimlenme), hipokotilin uzaması çenek yaprakları toprak üstüne çıkarmaz, yalnız epikotil dışarı çıkar. 1908 Yaz OlimpiyatlarÄ± 1908 Yaz Olimpiyatları ya da resmî adıyla IV. Olimpiyat Oyunları, 1908 yılında Büyük Britanya'nın başkenti Londra'da düzenlenmiş uluslararası çok sporlu etkinlik. Aslında Uluslararası Olimpiyat Komitesi tarafından 1904 yılında oyunların Roma'da düzenlenmesi kararlaştırılmıştı, fakat 7 Nisan 1906'da gerçekleşen Vezüv Yanardağı'nın patlamasının yarattığı felaket, İtalya'nın olimpiyatlar için ayırdığı fonu felaket bölgelerine aktarmasına ve akabinde İtalya'nın ev sahipliğini kaybetmesine yol açtı. Oyunlar, 1906 Ara Olimpiyatları'nda olduğu gibi her ülkenin sporcusunun kendi millî bayrakları ile bir geçit töreninde yürümesi ile başladı. Ancak, yaşanan bazı ihtilaflar oyunların başlangıcında krize neden oldu: Stadyuma İsveç bayrağının yanı sıra ABD bayrağı da asılmamıştı. Geleneksel olarak açılış töreni, ev sahibi ülkenin devlet başkanı tarafında ve ulusal takımlar bayrak ile önlerinden geçerken devlet başkanı onuruna bayraklarını eğmektedirler. ABD bayrağını taşıyan gülle atıcı Ralph Rose, Kral VII. Edward'ın önünden geçerken bu rutini yapmayı reddedip ve ABD bayrağını eğmedi. Ancak İngiliz Kraliyet Ailesi onuruna tüm ulusal bayrakların bir arada gerçekleştirdiği toplu selamlama sırasında ABD bayrağı da diğer bayraklar gibi eğilerek selamlama yaptı. ABD takım kaptanı ve İrlandalı Amerikan Atletler Kulübü üyesi Martin Sheridan bu durumu sonradan, ""Bu bayrak hiçbir ölümlü kralın önünde eğilmez."" ifadesini kullandı. Bu ifade, iki eski sömürge olan ABD ile İrlanda'nın İngiliz Monarşisi'ne meydan okuması olarak değerlendirildi. Ancak, bu söz ilk kez, Sheridan'ın ölümünden 24 yıl sonra, 1952'de kayıtlara geçti. Lviv Lviv ya da İlbav (, Ukraynaca: Львів [lʲβ̞iʊ̯], Almanca: Lemberg; Lehçe: Lwów; Rusça: Львов, Lyvov), Ukrayna'nın batısında yer alan şehirdir. 860.000 kişilik nüfusunun %88'i Ukraynalı, %8'i Rus, %1'i de Polonyalıdır. Günde yaklaşık 200.000 kişi şehre giriş yapar. Ukrayna'nın nüfus açısından 7. büyük şehridir. Rus Kral Galiçyalı Daniel'in en büyük oğlu Leo'dan ismini almıştır. 2. Dünya Savaşı'ndan sonra Sovyetler Birliği'ne katılmıştır. 1991'de ise bağımsızlığının ardından Ukrayna'ya bağlı bir şehir haline gelmiştir. Şehirde Lviv Üniversitesi ve Natsyonal'niy unyversitet "Lvivsyka Politehnika" (Національний університет "Львівська Політехніка", İngilizce: Lviv Polytechnic) adlarında iki yüksek eğitim kurumu bulunur. Lviv'de filarmonik orkestra ve Lviv Opera ve Bale Tiyatrosu bulunur. Tarihî şehir merkezi, UNESCO Dünya Kültür Mirası Listesi'nde yer alır. Tarihi Galiçya bölgesinin merkezi olma özelliğini taşır. Şehir tarihi yapısını 2. Dünya Savaşı'nda korumayı başarmıştır. Lviv ambleminde bir aslan yer alır ve şehrin 750. kuruluş yıl dönümü Ekim 2006 kutlanmıştır. Kg Hiryū (uçak gemisi) , Japon İmparatorluk Donanmasının Sōryū sınıfı uçak gemisinden birisidir. Pasifiklerde savaşın başlangıcı olan Pearl Harbor saldırısında yer alıp, 5 Haziran 1942 tarihinde Midway Savaşı sırasında bir hava saldırısı ile batırılmıştır. Gemi Washington Donanma Antlaşması özelliklerine göre hazırlandığı için tonajı ve silahlarında tam limitlerdedir. Sonuç olarak Hiryu, II. Dünya Savaşı sırasında kullanılan rakipleri ile karşılaştırıldığı zaman yaklaşık 70 uçak taşıyan küçük bir uçak gemisidir. 1941 yılında Kaptan Kaku Tomeo komutasında, 2. Uçak Gemisi Birliği bünyesinde 7 Aralık 1941 tarihinde Pearl Harbor saldırısı Vurucu Gücü ile birlikteydi. Oahu'ya yapılan saldırı için bir dalga için uçaklarını havalandırdı: "Arizona" ve "California"'yı hedefleyen on adet Kate, "West Virginia", "Oklahoma" ve "Helena"'yı hedefleyen sekiz Kate ve Wheeler hava üssü ile Barbers noktasındaki Donanma Hava istasyonuna saldıran altı adet Mitsubishi A6M Zero. 21 Aralık 23 Aralık arasında Wake Adaları'na iki hava saldırısı düzenledi. Ocak 1942'de Moluccas'daki Ambon Savaşına destek verdi. 19 Şubat 1942 tarihinde kardeşi "Soryu" ile beraber Avustralya'da Darwin saldırısını gerçekleştirdi. Mart 1942'de Java Denizi savaşının bir parçası olarak Tjilatjep ve Christmas Adalarına saldırarak Hollanda kargo emisi "Poelau Bras" 'ı batırdı. Nisan 1942'de ise Hint Okyanusu Akını içinde Colombo and Trincomalee Ceylon'da bulunan Kraliyet Donanması üslerini vurdu ve "Cornwall", "Dorsetshire" kruvazörleri ile "Hermes" uçak gemisi ve eskort gemisi "Vampire" destroyerinin batırılması yardım etti. 19 Nisan 1942 tarihinde Birleşik Devletler uçak gemileri "Hornet" ve "Enterprise"'ın Doolittle baskını ertesinde bu gemileri kovaladı ama yakalamakta başarısız oldu. 1942 Mayıs'ında "Hiryu" son görevine çıktı. Uçakları 21 Mitsubishi A6M "Zero" avcı uçağı, 21 Aichi D3A "Val" pike bombardıman uçağı ve 21 Nakajima B5N "Kate" torpido bombardıman uçağı. 4 Haziran günü Midway savaşına katıldı. Saat 04:30'da Midway Adaları'na uçaklara ve tesisatlara zarar veren bir saldırı dalgası gönderdi. "Kaga", "Soryu" ve "Akagi" uçak gemilerinin hava saldırıları ile saf dışı kalmasının ardından yaklaşık olarak saat 10:25'te geriye aktif olarak bir tek "Hiryu" kalmıştı. Saat 10:50 ve 12:45'te "Yorktown"'a karşı iki saldırı dalgası gönderdi ve Amerikan gemisine çok ağır zarar verdi (daha sonra Japon denizaltısı "I-168" tarafından batırılacaktı). Japon keşif uçakları geri kalan Amerikan uçak gemilerini tespit etti ve Saldırı gücünden sağ kalan bütün uçaklar "Hiryu"'ya iniş yaparak yakıt ve silah ikmali yaptı. Üçüncü saldırı dalgasını göndermek üzere hazırlanırken "Hiryu" saat 17:03'te "Enterprise"'dan havalanan SBD Dauntless pike bombacıları tarafından saldırıya uğradı. Dört kere 1000 lb'lik (453,6 kg) bombalar tarafından isabet aldı, üç tanesi uçuş güvertesine ve bir tanesi geminin ortasına, köprünün hemen yanına düştü. Patlamalar hangar güvertesinde uçaklar arasında yangın başlattı. "Hiryu" 'nun tahrik gücü etkilenmemiş olmasına rağmen yangın kontrol altına alınamadı. 21:23'te motorları sustu ve gece 01:58'de gerçekleşen büyük bir patlama gemiyi sarstı. Çok kısa bir süre sonra gemiyi terk etme emri verildi ve hayatta kalanlar "Kazagumo" ve "Makugimo" tarafından kurtarıldı. Amiral Tamon Yamaguchi ve Kaptan Kaku, "Hiryu", "Makigumo" tarafından torpidolanırken güverte üzerindeydi. Saat 09:12'de 35 adamıyla sulara gömüldü (diğer 250 kişi bomba yangın ve patlamalarla ölmüştü). Otuzbeş asker Amerikan Donanması tarafından kurtarılarak esir alındı. Daha sonra Pasifikteki Müttefik zaferinin mimarı olacak Amiral Fletcher'ın aynı savaşta gemisi "Yorktown"'ı batarken terketmesinin akisne Amiral Yamaguchi'nin gemisiyle beraber batmasındaki ısrarının Japonya'nın en parlak ve en deneyimli uçak gemisi amirallerinden birinden olmasına sebep olduğu düşünülür. 1952 Yaz OlimpiyatlarÄ± 1952 Yaz Olimpiyatları ya da resmî adıyla XV. Olimpiyat Oyunları, 1956 yılında Finlandiya'nın başkenti Helsinki'de düzenlenmiş uluslararası çok sporlu etkinlik. 1952 Helsinki olimpiyatları çok fazla dünya rekoru kırılmasıyla adından söz ettirmiştir ve bu özelliği ile tarihe geçmiştir. Chicago, Detroit, Los Angeles, Minneapolis ve Philadelphia ABD adına 1952 olimpiyat oyunlarını düzenlemeye aday olan şehirlerdi. Bu adyaların haricinde. Helsinki, Stockholm, İsveç , Atina ve Lozan şehirleride oylamaya katılıp bu oyunları düzenlemek için yarışmışlardır. 1956 Yaz OlimpiyatlarÄ± 1956 Yaz Olimpiyatları ya da resmî adıyla XVI. Olimpiyat Oyunları, 1956 yılında Avustralya'nın Melbourne şehrinde düzenlenmiş uluslararası çok sporlu etkinlik. Oyunlarda İlk 10 sırada yer alan ülkeler aşağıda listelenmiştir. Ev sahibi ülke Avustralya belirgin işaretlenmiştir. (*) Batı ve Doğu Almanya ortak takımla katıldı. Gemiciler, Ä°nebolu Gemiciler, Kastamonu ilinin İnebolu ilçesine bağlı bir köydür. Kastamonu iline 102 km, İnebolu ilçesine 12 km,İlişi köyüne 11 km uzaklıktadır. Yukarıda verilen Nüfus verileri kış aylarına aittir. Yaz aylarında nüfus birkaç bin kişiye kadar çıkmaktadır. Gemiciler SinÃ¼zit Sinüzit, yüz sinüsleri yüzeyindeki mukoza zarının iltihaplanması sonucu ortaya çıkan hastalıktır. Burun mukoza iltihabı ya da diş çürüğünden kaynaklanan üst çene kemiği iltihaplanmasından ileri gelir. Burundaki biçim bozuklukları ve polipler sinüzit oluşumunda yardımcı etkenlerdir. Sinüsleri temizleyen ince kanallar tıkanırsa sinüzit hastalığı başlar. Bu tıkanıklık tedavi ile ya da kendiliğinden açılırsa sinüzit iyileşir, ama açılamazsa hastalık kronikleşir. Sinüs kanallarının tıkanıklığına bazı burun içi ve sinüslerle ilgili yapısal koşullar, tekrarlayan üst solunum yolu enfeksiyonları, alerjik sebepler, polip ve geniz eti gibi oluşumlara yol açabilir. Bazı kalıtsal sorunlar ve bağışıklık sorunları da sinüzitin diğer sebepleridir. Bosna-Hersek Federasyonu'nun kantonlarÄ± Kantonlar Bosna-Hersek Federasyonu'nu oluşturan ikinci kademe yerel yönetim birimleridir. Boşnakçada "kantoni" ("Kanton" tekil olarak), Hırvatçada "županije" ("županija" tekil olarak), ve Sırpçada "кантони" ("кантон" tekil olarak) kullanılır. Bosna-Hersek Federasyonu'nun diğer parçası olan, Sırp Cumhuriyeti merkezi yönetimle idare edilir ve belediyeler sistemi üzerine kurulmuştur. Sırp Cumhuriyeti bölgelerinin, yargı ve yasama konusunda herhangi bir özerklikleri yoktur. Bunlardan ayrı olarak Brcko bölgesi Bosna-Hersek egemenliği altında kendi özerkliğine sahip olup, uluslararası denetime tabidir. Bosna-Hersek (kantonlar) Federasyonu, Boşnak-Sırp Washington Antlaşması ile 1994'te kuruldu. Bugünkü sınırları Dayton Antlaşması ile 1995'te çizildi. Kantonları belediyelerden oluşmaktadır (tekil: općina/општина; çoğul: općine/општине). Kantonların kendi hükûmetleri ve bu hükûmetin başında bulunan başbakanları vardır. Başbakan kendi kabinesine sahiptir, ayrıca bölge bakanlarından ve bürolarından, kantonal birimlerden yardım alır. Kantonlardan 5 tanesi (Una-Sana, Tuzla, Zenica-Doboj, Bosna Podrinje ve Saraybosna) Boşnak çoğunluklu, 3 tanesi (Posavina, Batı Hersek ve livno) Hırvat çoğunluklu ve 2 tanesi (Merkez Bosna ve Hersek-Neretva) 'karışık etnikli'dir, yani bu bölgede farklı etnik grupların korunması için özel yasama prosedürleri uygulanır. NOT:: Boşnakça, Hırvatça, ve Sırpça Bosna-Hersek Federasyonu'nun anayasada belirtilen resmî dilleridir. Boşnakça ve Sırpça kanton isimleri aynı olmakla beraber, Sırpça isimler kiril alfabesi harfleri ile yazılır. Hırvatça'da, bazı değişiklikler göze çarpar, "županija" kelimesinin kanton terimi yerine kullanılması gibi. Buffy Summers Buffy Anne Summers, "Buffy the Vampire Slayer" medya imtiyazlarına ismini veren kurgusal karakterdir. İlk görünümünü "Buffy the Vampire Slayer" isimli 1992 filminde yaptı, daha sonra aynı isimli televizyon dizisi ve çizgi roman devam serilerinde görünmeye devam etti. Karakter ayrıca "Angel" isimli yan ürün dizisinde de belirdi, bunun yanında birçok resmi olarak evrene dahil olan diğer Buffy yan ürünlerinde de bulundu; romanlar, çizgi romanlar ve video oyunları gibi. Buffy, filmde Kristy Swanson tarafından ve daha sonra televizyon dizisinde Sarah Michelle Gellar tarafından canlandırıldı. Giselle Loren ise hem "Buffy" video oyunlarında hem de üretilmeyen animasyon serisinde seslendirme yaparken, Kelly Albanese ise "Buffy the Vampire Slayer Sezon Sekiz"in hareketli çizgi roman versiyonlarında seslendirme yaptı. Buffy hikâyenin baş kahramanıdır ve hikâyede büyürken yaşadığı hayat ile maceraları anlatılmaktadır. Filmde, liseli bir ponpon kız olan Buffy, Avcı (vampirler, iblisler ve diğer karanlığın güçlerine karşı savaşmak için özel güç ve yetenekler ile kutsanan Seçilmiş Kişi) olduğunu öğrenir. Televizyon dizisi, Buffy'nin bir cehennem kapısının (Cehennem Ağzı) üzerine kurulan kasabada kaderini devam ettirmesini konu alır, yanında onu görevinde destekleyen arkadaşları ve ailesi de vardır. Çizgi roman devam serisinde, genç bir kadın olur, kaderini kabul eder ve şimdi kendisi gibi olan diğerlerini eğitmek görevidir. Buffy karakteri; tipik, her korku filminde kurban olan kadın fikrini ortadan kaldırmayı hedefleyen Whedon'un güçlü bir kültürel ikon yaratma isteğiyle oluşturuldu. 2004'te, Buffy karakteri Bravo'nun En İyi 100 TV Karakteri listesinde 13 numarada yer aldı. Haziran 2010'da, "Entertainment Weekly", Son 20 Yılın En İyi 100 Karakteri listesinde Buffy'i üçüncü sıraya yerleştirdi. AOL ise altıncı En Unutulmayan Kadın TV Karakteri olarak saydı. AfterEllen.com'un En Beğenilen 50 Bayan TV Karakteri listesinde de beşinci sırada yer aldı. Buffy karakteri ilk defa "Buffy the Vampire Slayer" isimli 1992 filminde belirir ve Kristy Swanson tarafından canlandırılır. Senaryosu Joss Whedon tarafından yazılan filmde, Buffy bir lise ponpon kızı iken bir gün, Merrick (Donald Sutherland) adında, ona avcı olduğunu, kaderinin avcı olmak olduğunu anlatan oldukça ilginç bir adamla tanışır. Ve bu yeni adam, Buffy'nin ilk gözetmenidir. Aynı zamanda Buffy, Pike (Luke Perry) ismindeki aşık olduğu birisi ile de ilişkisine başlar. Merrick kısa bir süre sonra ölür, Buffy de ilk büyük düşmanını, Lothos (Rutger Hauer) adında bir vampir liderini yener. Filmin daha sonra 1999'da yayınlanan televizyon dizisi ile bir devamlılığı olmamasına rağmen, yazar Christopher Golden, Joss Whedon'un yazdığı asıl senaryoyu "The Origin" isimli bir çizgi romana uyarladı ve Whedon da daha sonra bu çizgi romanın "bayağı bir" evrene dahil olduğunu söyledi. 25 Mayıs 2009'da "The Hollywood Reporter", Roy Lee ve Vertigo Entertainment'tan Doug Davison'ın Fran Rubel Kuzui ve Kazi Kuzui ile birlikte "Buffy" dizisinin yeni bir versiyonu üzerinde çalıştıklarını açıkladı. Yeni çıkacak dizinin önceden çekilen filmin devam serisi ya da ön serisi olmayacağı ve Joss Whedon'un ise projeye dahil olmayacağı açıklandı. Ayrıca orijinal televizyon dizisindeki hiçbir oyuncunun ya da karakterin bu dizide olmayacağı da duyuruldu. Televizyon dizisinin yönetici yapımcısı Marti Noxon daha sonra Joss'u korkutup projenin dizginlerini eline alması amacıyla bu projenin stüdyo tarafından üretilebileceği karşılığını verdi. Stüdyo ilgisi devam etti, ama hazırlanan bir senaryo 2011'de reddedildi. Buffy, Joss Whedon'un televizyon dizisi "Buffy the Vampire Slayer"da geri dönmüş, bu defa Sarah Michelle Gellar dizinin bütün 144 bölümü boyunca oynadı. Dizinin ilk sezonunda (1997), Buffy, Kaliforniya'nın bir kasabası olan Sunnydale'e taşındıktan sonra avcı olmanın getirdiği sorumlulukları ve tehlikeleri üstlenmeye başlar. Buffy burada Sunnydale Lisesi'ne kaydolur ve gelecekteki en iyi arkadaşları olacak Willow Rosenberg (Alyson Hannigan) ve Xander Harris (Nicholas Brendon) ile tanışır. Aynı zamanda yeni bir gözetmeni de vardır; Rupert Giles (Anthony Stewart Head). Birinci sezon, bu dörtlünün birlikte oluşturdukları Scooby Çetesi'nin 1000 yaşındaki vampir lideri Efendi (Mark Metcalf) ve onun destekçileri ile olan ilk karşılaşması ve dövüşüne sahne olur. Birinci sezonun finalinde, Efendi, Buffy'i öldürmeyi başarır. Onun ölümüyle Cehennem Ağzı açılır ve Efendi tekrar özgür kalır. Ama Angel ve Xander zamanında yetişirler ve Xander onu diriltir. Efendi'yi alt etmek için daha da güçlenen bir Buffy geri döner. İkinci sezonda da (1997–1998) avcının arkadaşlarının da yardımıyla geçen yaşamı anlatılırken; Buffy, Angel (David Boreanaz) ismindeki vampire aşık olur ve Spike (James Marsters) ile Drusilla (Juliet Landau) adlarında iki düşman vampirle tanışır. Aynı zamanda ilk sezonda Buffy kısa bir süreliğine öldüğünde yerine çağrılan Kendra (Bianca Lawson) isimli yeni avcıyla tanışır ve arkadaş olur. Buffy, "Surprise" bölümünde Angel'a bekâretini kaybeder. Bununla birlikte bilmeden, Angel'a yüz yıl önce Çingeneler tarafından yapılan laneti uyandırır ve Angel, eski ruhsuz ve daha karanlık hali olan Angelus'a geri dönüşür. İkinci sezonun finalinde, Buffy, annesine (Kristine Sutherland) "avcı" kimliğini açıklamak ve dünyayı kurtarmak için de Angel'ı cehenneme göndermek zorunda kalır. Daha sonra Avcı hayatından kaçma ümidiyle Los Angeles'a kaçar. Üçüncü sezonda (1998–1999), kaçışından sonra, Buffy, arkadaşları ve ailesiyle olan ilişkilerini düzeltmelidir. Aynı zamanda da, Angel'la olan ilişkisi de dahil olmak üzere bazı hayatî kararlar vermesi gerekmektedir. Bu arada, yeni ve asî bir avcı, Faith (Eliza Dushku) kasabaya gelir. Kendra'nın ölümüyle birlikte seçilmiş olan Faith sezonun ilerleyen bölümlerinde karanlık yanına yönelir. Sezon finalinde Buffy, Angel'ı kurtarmak için Faith'i kurban etmeyi dener ve sınıf arkadaşlarını mezuniyet gününde, sınıf arkadaşlarını da yükselmiş ve artık safkan bir iblise dönüşmüş Belediye Başkanı (Harry Groener) ile adamlarıyla heyecan dozu hiç inmeyen bir dövüş yapmak konusunda organize eder. Angel daha sonra Buffy'nin kendisi olmadan normal bir hayata başlaması ümidiyle Sunnydale'den ayrılır. Dördüncü sezonda ise (1999–2000), Buffy avcılık görevlerini artık bir üniversite öğrencisi olarak yerine getirmeye çalışır. Üniversite hayatına alışmakta zorluklar çeker ve her biri farklı yönlere gitmeye başlayan arkadaşlarından da git gide uzaklaşır. Daha sonra, Organizasyon diye adlandırılan iblis ve vampir gibi yaratıkları incelemek üzere kurulan gizli bir askerî örgütün üyesi Riley Finn (Marc Blucas) ile samimî bir ilişkisi olur. Buffy, ilk başta onlarda katılır. Ama, iblisleri insanlara karşı örgütlemeye çalışan bir makine-insan-iblis kırması olan Adam (George Hertzberg) projesini öğrenince oradan ayrılır. Buffy ve arkadaşları, eski bir Sümer büyüsü yapıp İlk Avcı'nın güçlerini ortaya çıkartarak Adam'ı yenmeyi başarırlar. Dördüncü sezon boyunca Buffy ayrıca "Angel" (1999–2000) isimli yan ürün dizisinin, "I Will Remember You" ve "Sanctuary" bölümlerinde konuk oyuncu olarak belirir. Beşinci sezonda (2000–2001), Buffy, Glory (Clare Kramer) adında bir cehennem-tanrısı ile yüzleşir. Glory kendi boyutuyla dünya boyutu arasında bir geçit açıp kendi boyutuna geçmek istemektedir. Ayrıca Buffy'nin evinde gizemli bir şekilde Dawn (Michelle Trachtenberg) ismindeki kız kardeşi belirir. Büyülü bir şekilde aileye dahil olan bu kızın anıları diğer karakterlerin anılarına da işlenir. Buffy, sezon boyunca birçok duygusal çöküş ile yüzleşir; Dawn'ın gerçek kardeşi olmadığını öğrenir, Riley ile aralarındaki ilişki sonlanır, Spike'ın kendisi ile takıntılı hale gelmesini keşfeder ve annesini beyin anevrizmasından dolayı kaybeder. Avcılık doğasıyla ilgili bir göreve çıktığı sırada Buffy, "ölümün onun hediyesi" olduğu mesajını alır. Ama "The Gift" isimli bölümde mesajın ne demek olduğunu anlar ve hem Dawn'ı hem de insanlığı kurtarmak için, kendisini geçitten atarak trajik bir şekilde ölür. Altıncı sezonda (2001–2002), Buffy karanlığa gömülür ve depresyona girer. Onun ölümünü kaldıramayan Scooby Çetesi, Willow'un liderliğinde bir kara-ritüel yapar. Buffy'yi diriltmek için yaptıkları bu ritüel başarılı olur ve Buffy mezarından çıkar. Arkadaşları onu bir cehennem boyutundan kurtardıklarını sanarlar, Buffy de gerçeği bir tek Spike'a söyler. Buffy ölmüş ve cennete gitmiştir, fakat Scooby Çetesi'nin büyüsü onu tekrar bu zorlu dünyaya döndürür. Buffy bu sezonda, Warren Mears (Adam Busch), Andrew Wells (Tom Lenk) ve Jonathan Levinson (Danny Strong) adlarına üç çocukla uğraşır. Aynı zamanda Dawn da kleptoman olur. Warren, Buffy'yi silahla vurur ama attığı kurşunlardan birisi Tara'yı (Amber Benson) öldürür. Willow da Tara'nın ölümüne dayanamaz ve içindeki şeytanî cadının çıkmasına engel olamayıp Şeytani Willow'a dönüşür. Önüne geçen her şeyi yakıp yıkmaya başlar. Warren'i öldürdükten sonra, tekrar Willow'a dönüşmesini sağlayacak olan şey de Xander'dır. Ona tekrar sevildiğini anımsatır. Belki sevgilisi olmadan, ama onu çok seven arkadaşlarıyladır Willow. Yedinci ve son sezonda ise (2002–2003), Buffy ilk olarak üçüncü sezonda karşılaştığı İlk Kötü tehditiyle yüz yüze gelince, kaderinde yeni bir perspektif, bir bakış açısı geliştirir. Haber getirenler, İlk'in rahipleri, tüm dünya çapında, Potansiyel Avcı olan genç kızları bulup öldürmeye başlarlar. Bu genç kızları öldürerek gelecekte "avcı" kavramını silip yok etmeyi amaçlarlar. Buffy'nin evi anîden korunmak için Sunnydale'e gelen potansiyel avcı genç kızlarla dolar. Onlardan kendisine saygı duyulmasını bekleyen Buffy de onların doğal lideridir. "Potansiyel"leri İlk'e karşı koymak konusunda tıpkı bir ordu gibi eğitmeye başlar. Ancak, yöntemleri, taktikleri ve kararları zaten dehşete düşmüş olan kızları git gide yabancılaştırır. Sonunda Sunnydale iblislerden kaçan insanlar yüzünden, giderek hayalet şehre dönüşür. Bu sezonda aynı zamanda Sunnydale Lisesi'nin yeni müdürü Robin Wood (D. B. Woodside) da bir müttefik olur. "Chosen" isimli final bölümünde Buffy ve diğerleri Turok-Han vampirlerine karşı Cehennem Ağzı'nda savaşırlar. Spike kendisini, dünyayı kurtarmak için feda eder. O sırada da Buffy, Spike'a olan aşkını sonunda itiraf eder ve hayatta kalan Sunnydale'liler ile birlikte Buffy, şehri terk eder. Dizinin finalinin ardından karakterin bahsi "Angel" (2003–2004) dizisinin son sezonunda geçer ama hiçbir sahnede yüzü görünmez. "The Girl in Question" bölümünde Angel ile Spike, Roma'ya Buffy'i görmeye giderler ve öğrenirler ki Buffy, Ölümsüz ile çıkmaktadır. Sarah Michelle Gellar'ın, "Angel"ın yüzüncü bölümünde oynaması planlanıyordu ama onun yerine Cordelia Chase (Charisma Carpenter) karakteri kullanıldı. Daha sonra "Power Play" bölümünde oynaması istendi, ama dış projeleri dolayısıyla reddetti. 2001 ve 2004 yılları arasında Joss Whedon ile Jeph Loeb, "Buffy Animasyon Serisi" için 4 dakikalık bir pilot bölüm üretti. Konusu dizinin ilk sezonunda geçen bu seri eğer bir kanal tarafından alınırsa, Buffy'nin (Giselle Loren tarafından seslendirilen) daha çok lise macerasını anlatacağı belirlendi. 2008'de pilot, YouTube'a sızdırılınca, Loeb belki serinin bir şekilde tekrar hayata döndürülebileceğini söyledi. Medya imtiyazlarının ana karakteri olarak, Buffy neredeyse bütün "Buffy the Vampire Slayer" edebiyat ürünlerinde belirdi. Bu ürünler arasında Dark Horse devam eden çizgi roman serisi ve bir grup roman bulunmaktadır. Buffy'nin edebiyattaki ilk görünümü 26 Ağustos 1998'de yayınlanan "Dark Horse Presents 1998 Annual" isimli çizgi romanında olurken, ilk roman görünümü ise 5 Ekim 1998'de Christopher Golden ve Nancy Holder tarafından yazılan "Halloween Rain" isimli romanda oldu. Bu hikayelerin konularının çoğu televizyon dizisinin bölümleri ve sezonları arasında geçmektedir, ama bazıları da Buffy'nin geçmişinin diğer alanlarını derinlemesine araştırmak amacıyla dizinin zaman çizgisinin dışında yazılan hikayelerdir. Christopher Golden, "Buffy" filmini Joss Whedon'un asıl yazdığı senaryoya daha yakın bir şekilde "The Origin" (1999) isimli çizgi romana uyarladı. 2003 yılında, Scott Lobdell ve Fabian Nicieza, sinema filmi ile dizinin ilk sezonu arasındaki boşluğu tamamlamak amacıyla bir seri "Buffy" çizgi romanı yayınladı. Bu hikâyelerde Buffy'nin Pike ile olan ilişkisinin nasıl bittiğinin açıklandığı gibi, akıl hastanesinde geçirdiği vakit ile ebeveynlerinin boşanması gibi televizyon dizisinde bahsedilen olaylar da açıklanmaktadır. Nancy Holder'ın "Queen of the Slayers" (2005) isimli romanında televizyon dizisinin potansiyel bir devamı anlatılır; yedinci sezonun hemen sonrasında geçen bu roman, Buffy'nin İtalya'da Ölümsüz ile birlikte geçirdiği zamana değinir. Buffy ayrıca kendi ismi ile yayınlanmayan edebiyat ürünlerinde de döründü. "Tales of the Slayers" çizgi roman serisinin Doug Petrie ve Jane Espenson tarafından hazırlanan "Broken Bottle of Djinn" (2002) isimli tek bölümünde, Buffy Sunnydale Lisesi'nde bir ruh ile savaşırken, "Tales of the Vampires" çizgi roman serisinin Drew Goddard tarafından hazırlanan "Antique" (2004) hikâyesinde Drakula'nın kalesine girip Xander'ı kurtarır. "Tales of the Slayer" (2003) serisinin ikinci cildinde Buffy hakkında iki tane hikâye bulunur; Todd A. McIntosh'ın "All That You Do Comes Back Unto Thee" hikâyesinde mumyalanan bir ruh ile savaşırken Jane Espenson'ın "Again Sunnydale" hikâyesinde altıncı sezondaki Buffy zamanda yolculuk yaparak lise zamanına döner, annesi hala hayattadır ama Dawn henüz var olmamıştır. 2007'de, Joss Whedon "Buffy the Vampire Slayer" serisini çizgi roman olarak geri getirince Buffy de geri döner. Bu çizgi romanlar önceki "Buffy" edebiyat ürünlerinden farklılık göstermektedir ve televizyon dizisinin asıl devamı olarak resmî bir şekilde evrene dahil edildiler. "Sezon Sekiz" (2007–11) çizgi romanlarında, Buffy'nin aslında Roma'da Ölümsüz ile birlikte yaşamadığı, bunun sadece diğer Avcıları bulma ve onları dünya çapındaki iblis tehditlerine karşı eğitmeyi hedefleyen evrensel bir organizasyonun lideri olduğundan dolayı güvenliğini sağlamak amacıyla söylediği bir yalan olduğu ortaya çıkar. Ama, maskeli düşman 'Twilight' tarafından yönetilen gizemli bir grup inanmaktadır ki asıl tehlike Avcıların kendileridir ve yakında kendilerini insan ırkının üstü olarak görmeye başlayacaklardır. "Kapıdaki Kurtlar" hikâyesinde, Buffy yine bir Avcı olan Satsu ile cinsel bir ilişki yaşar; ama Satsu bir süre sonra ayrılır çünkü Buffy ona karşı aynı şekilde hissetmemektedir. Seride daha önce, Buffy'nin en kişisel rüya aleminde bir cinsel fantezi sahnesi bulunur: Angel ve Spike ile birlikte grup yapar. Serinin son iki hikâye örgüsü Buffy'nin Angel ve Spike ile olan ilişkisi hakkında biraz daha mantıklıdır. "Alacakaranlık" hikâyesinde, Buffy gizemli bir şekilde süper güçler kazanır ve Twilight'ın aslında Angel olduğunu öğrenir. Bütün yaptıklarına rağmen, Buffy tutkularına teslim olarak Angel ile birlikte olur ve uyandıklarında ikili birbirini bir cennet boyutunda bulur. Bu yeni boyuttaki sonsuz mutluluğa rağmen, ikili arkadaşlarının ekstra-boyutsal iblislerle savaşmalarına yardım etmek amacıyla Dünya'ya geri döner, bu arada Spike da gelir. "Son Parıltı" hikâyesinde, Spike'ın bilgisi onları Sunnydale'in altında gömülü olan hem büyünün hem de Twilight'ın gücünün kaynağına, mistik bir "tohum"a götürür. Giles onu yok etmeyi planlar, ama Twilight, Angel'ı etki altına alır ve onun boynunu kırar. Ama yine de Buffy tohumu kendisi parçalar. Twilight durdurulur ama aynı zamanda büyü de bütün evrenden silinir. Avcıların ve vampirlerin güçlerini kaybetmemesine rağmen, cadılar tamamen güçsüz kalırlar. Artık Avcıların ve eski cadıların topluluğundan dışlanan birisi olan Buffy, San Francisco'ya taşınır ve orada kız kardeşi ve Xander ile yaşar, ayrıca bir avcı olarak eski görevine devam eder; geceleri vampirler için devriye gezer. "Buffy the Vampire Slayer Sezon Dokuz" (2011–13) serisinde, Buffy büyüsüz yeni dünyanın durumuna uyum sağlamaya çalışır. Büyünün gitmesinin bir ainızı olarak iblisler artık kendi boyutlarına gidememekte ve artık tamamen insan bedenlerinde kapana kısılırlar, yeni dönüştürülen vampirler ise vahşidirler ve zekaları yoktur, Xander onlara "zompir" demektedir. Buffy, asi Avcı Simone Doffler ile çalışan ve diğerlerinin mistik güçlerini emme yeteneği olan Severin isiminde bir düşman ile karşılaşır. "Apart (of Me)" hikâye örgüsünde, Buffy yanlışlıkla hamile olduğunu düşünür ve bebeği aldırıp aldırmama kararını zor bir şekilde verir. Spike da ayrıca, Buffy'nin etrafında olmak onun için zor gelmeye başlayınca San Francisco'dan ayrılır. Willow da güçlerini geri kazanma amacıyla bir göreve çıkarak kasabadan ayrılır, Buffy ise yeni edindiği arkadaşlarla vampir devriyesi gezer, bu arkadaşlara SFPD memuru Robert Dowling ve genç Billy Lane de dahildir. Sezon ilerledikçe, Buffy, Severin'i yenmek için güçlü doğaüstü yaratıklardan oluşan bir konsey ile birlik olur. Ama, Severin o grubun üyelerinden birisi olan Illyria'nın güçlerini eline geçirir, zamanda yolculuk güçleri de dahil olmak üzere. Buffy, büyünün yok olmasının bir sonucu olarak Dawn'ın öldüğünü öğrendiğinde ve Willow da kurtardığı güçler ile geri döndüğünde, varlığı soluklaşmaya başlayan Dawn'ı kurtarmak için biraz büyü bulma ümidiyle İngiltere'de antik iblislerin mezarının bulunduğu Derin Kuyu'ya giderler. Ümitsiz bir şekilde Dawn'ı kurtarmak isteyen Xander, Simone ve Severin'e Buffy'nin planını anlatır çünkü Severin zaman yolculuğu yaparak "Sezon Sekiz"de olan olayları tersine çevirmek için aynı büyüye ihtiyacı vardır. Kuyu'dayken Buffy, Simone ile savaşır ve onu öldürür ama Simone kendi iradesiyle vampire dönüşür; kefaret arayışında olan Severin ve Illyria dünyaya büyüyü geri getirmek için hayatlarını feda ederler. Bu olaydan sonra Willow, Dawn'ı yok oluşum eşiğinden kurtarır. Buffy ve Willow fark ederler ki büyünün kuralları ve vampirlerin yetenekleri tamamen baştan yazılabilmektedir. "Sezon On" (2014–2016) serisinde, Buffy ve arkadaşları yeni büyü kuralları ile uğraşır ve yeni gelen tehditlerin yanında yeni müttefikler de edinmeye çalışırlar. Buffy karakteri Joss Whedon tarafından "her korku filminde olan, karanlık bir ara sokağa girip öldürülen sarışın kız" klişesini yok etme amacıyla oluşturuldu. Whedon bu karakterin ilk konseptinin "Ölümsüz Garson Rhonda" olduğunu, asıl fikrin "önemsiz kadınların oldukça sıra dışı bir hale gelmesi" olduğunu söyledi. Kendisine "Buffy" ismini nereden bulduğu sorulduğunda Whedon, "En az ciddiye alabileceğim ismi seçmeye çalıştım. Buffy ismini duyup da hemen 'Bu önemli bir insan' diye düşünmenizin imkânı yok. Ve bu ismi Vampir Avcısı ile birleştirmek, şey gibi hissettirdi—bir B filmi gibi. Ama bu şov, bir B filminden daha fazla olaya sahip olacaktı. İşte hayalim buydu" dedi. Whedon başlığın çok aptalca olduğu yönünde eleştirildiğini ve kanalın ona ismi değiştirmesi konusunda yalvardığınız söyledi. Ama o reddetti ve "Anlamıyorsunuz. Bu olmak zorunda. Çünkü şovun olduğu şey bu" dedi. Jason Middleton, Buffy'nin korku filmlerinde görülen, arkadaşlarının ölümünden sonra onların intikamını katilden alan "sona kalan kız" karakterinden kaçındığını söyler; "O... erkek çocuklar ile hem sevişecek "hem de" canavarları öldürebilecek". Whedon, "Ben her zaman onun Wonder Woman veya Örümcek Adam'ın insanların aklında yer edindiği türden bir kahraman olmasını istedim, anladınız mı? Onun bir oyuncak bebek ya da bir aksiyon figürü olmasını istedim. Barbie'nin Kung Fu bilen versiyonunu düşünün! Onun kitlesel bilinçaltında ve büyümekte olan çocukların hayal güçlerinde yer edinmesini istedim çünkü bence o havalı bir karakter ve zaten plan da başından beri buydu. Buffy'nin kültürel bir fenomen, periyot olmasını istedim" açıklanmasını yaparak daima karakterin bir ikona dönüşmesini istediğini belirtti. Whedon, Buffy'i geliştirirken süper kahraman çizgi romanı "X-Men"in sayfalarından bir karakter olan Kitty Pryde'dan büyük ilham aldı. Dedi ki, "Eğer Buffy'nin etkisi Kitty'den fazlaysa, nasıl oldu hiç bilmiyorum... O sadece çok büyük bir gücü olduğunu öğrenen ve onunla uğraşmayı beceren ergenlik dönemindeki bir kızdı." Bir 2009 görüşmesinde, Whedon açıkladı ki Buffy'de kendisini ne kadar çok gördüğünü son zamanlarda fark etti. Kendisini yıllarca Xander'a bağladıktan sonra dedi ki, "Buffy başından beri benim o hikayede olduğum kişiydi çünkü her şekilde ben değilim." Whedon açıkça kendisini özdeşleştirdiği kişiliğin neden bir kadın olduğunu merak etti, ama Buffy gibi güçlü bir kadın karakter yazmanın "benim için gerçek bir otobiyografik türden terapi" dedi. Whedon'a göre, Buffy karakteri nihayet "Buffy the Vampire Slayer" filminde Kristy Swanson tarafından oynanmadan önce "yıllar boyunca [kendi elinde] mayalanmaktaydı." Ama, karakterin filmdeki hali ile memnun olmadı, "bu tam olarak o değil. Bu da bir başlangıç, ama tam olarak istediğim kız değil" dedi. Whedon'un kadın güçlülüğü vizyonu 1992 filminde istediği gibi belirgin bir şekilde ortaya çıkmasa da, Gail Berman ona ulaşıp bu fikri yeniden yaratma ve bir televizyon dizisine uyarlama ile kendisine geldiğinde ikinci bir şansa sahip oldu. Filmin konseptini bir televizyon dizisine uyarlayan Whedon, Buffy karakterini biraz daha yeniden keşfetmeye karar verdi. Filmdeki burnu havada olan ponpon kız artık daha olgun ve açık fikirli birisine dönüştü, kendisini sosyal yaşantıdan dışlanan Willow ve Xander karakterleri ile buldu, ve ayrıca Cordelia karakteri de Buffy'nin bir zamanlar ne olduğunu somutlaştırmak için yaratıldı. Televizyon dizisinin başlarında, makyaj süpervizörü Todd McIntosh, Buffy'i "yumuşak ve dünyevi bir karakter" yapması için eğitildi. Gellar'a yumuşak, sağır yeşil makyaj yaptı ve görünümünü doğal tuttu. Ama, daha sonra bunun karaktere uymadığı kararına varıldı ve Buffy'nin daha çok bir vadi kızı olması gerekiyordu. McIntosh onun makyajını değiştirdi; donuk bir göz farı, açık turkuaz ve akuamarine rengi dudak, sakız rengi tırnaklar ve beyaza yakın sarı bir saç ayarlayarak karakterin "çiçek açmasına" sebep oldu. Böbrek taşı Böbrek taşı, tıpta "nephrolithiasis" ya da, "urolithiasis" olarak bilinen, böbreklerde biriken sert madensel maddelere verilen addır. Kalsiyum oksalat, veya ürik asit gibi maddeler idrar içerisinde normalde beklenenden daha yüksek yoğunlukta bulunursa böbrek taşı oluşur. Bu maddeler kristaller halinde böbrekte çökelebilir ve zaman içerisinde büyüyerek böbrek taşını meydana getirir. Taşlar yer değiştirerek veya idrar kanallarından aşağıya doğru hareket ederek vücuttan atılabilir. Ancak idrar kanalının herhangi bir düzeyinde takılarak idrar akışına engel oluşturan taşlar genellikle korkulan, şiddetli tipik böbrek ağrısına yol açar. Böbrek taşları lokalizasyonlarına ve kimyasal yapılarına göre sınıflandırılırlar. Bazı hastalıklar ve alışkanlıklar bir kişide böbrek taşı oluşum riskini tetikler. Özgeçmişinde taş hastalığı olan hastalarda ikinci kez taş oluşma olasılığı bir yıl içerisinde %15, 10 yıl içerisinde % 80 dir. Gut hastalarında ve idrarında yüksek ürik asit bulunanlarda böbrek taşı riski fazladır. Ayrıca kristallerin oluşumuna yol açan bazı ilaçlar taş hastalığı riskini artırır. Sık veya sürekli ishal durumunda, ya da sıvı kaybı sonucu yoğun, idrar çıkaran kişilerde böbrek taşı gelişebilir. Asidik idrar çıkaranlarda ürat, bazik idrar çıkaranlarda fosfat ve okzalat taşları daha kolay oluşur. Böbrek taşı oluşma riskini artıran faktörler şunlardır: Taş oluşumunda beslenme alışkanlıklarının de rolü büyüktür. Beslenme düzenine dikkat ederek büyük ölçüde taş oluşumunu önlemek mümkün. Ürik asit taşları için; Pürin içeren Ançuez, sardalya, sakatat, kuru bakliyat, mantar, ıspanak, kuşkonmaz, karnabahar ve et tüketimini kısıtlaması. Taş hastalığında görülen ağrı en sık rastlanan belirtidir. Böbrek ağrısının şiddeti bazı kişilerde belli belirsiz bir sızlama şeklinde görülürken bazılarında son derece şiddetli, kıvrandırıcı ve hastaneye yatmayı gerektirecek yoğunluğa kadar ulaşabilir. Ağrı atakları taşın üreter içerisindeki hareketi ve buna bağlı spazmlara bağlıdır. Şiddetli ağrı atakları genellikle 20 -60 dakika arasında sürebilir. Böbrek ağrısı, taşın bulunduğu vücut tarafında olur. Ağrının yeri taşın yerine ve hareketine göre değişebilir. Böbrekte veya üst üreterdeki taş, kaburga ile kalça arasında yan (böğür) ağrısına sebebiyet verir. Alt üreterde ve mesaneye yakın taşlar karın alt kısmında veya cinsel organa doğru yayılan ağrıya yol açar. Böbrek taşı hastalığında tek belirti ağrı değil. İdrarda kanama, bulantı, kusma, idrar yaparken acı-yanma, ve idrar sıkışıklığı hissi de hastalarda görülüyor. İlginç olarak belirti vermeyen böbrek taşlarına da rastlanıyor. Bu taşlar ancak kontrol sırasında ya da başka amaçla çekilmiş filmlerde tesadüfen saptanıyor. Taş hastalığının başlangıç ve acil (akut) safhasında tüm hastalar için benzer tedavi uygulanır. Başlangıç safhada hastalara, taşın kendiliğinden düşmesi beklenirken, sadece ağrı kesiciler ve su içmesi önerilir. Ağrı kesici ve sıvı tedavisini ağız yoluyla alabilen hastalar evine gönderilerek ayaktan takip edilir. Ancak ağrı çok şiddetliyse ve hasta su içemiyorsa hastaneye yatırılması gerekebilir. Taşın düşürülemediği durumlarda ise girişimsel tedavi yöntemleri tercih edilir. Bir odaktan çıkan şok dalgaları taşın üzerine yönlendirilerek taş kırılır. X-ray ve ultrason ile odaklama yapan cihazlar mevcuttur. Kırılan taş parçaları idrar yoluyla vücuttan atılır. ESWT bütün taşlarda başarı sağlayamaz. Başarı taşın cinsine, sertliğine, büyüklüğüne ve idrar yolunda yerleştiği yere göre değişir. Tek bir seansta kırılabilen taşlar olabileceği gibi tekrarlayıcı seanslara da ihtiyaç duyulabilir. ESWL seansı sırasında rahatsızlık hissi ve ağrı duyulabilir. Bu nedenle tedavi öncesi ağrı kesiciler kullanılır. İşlem sonrasında çoğunlukla hastanede kalmaya ihtiyaç olmaz. Girişimsel tedaviye ihtiyaç duyulan hastaların çoğunluğunda uygulanabilen başlıca yöntemdir. Özellikle böbrek içinde ve üreterin üst tarafında yer alan taşlar için iyi bir tedavi şekli olarak kabul ediliyor. Buna karşın 2 cm’den büyük, sert, veya böbreği tümüyle dolduran taşlarda uygun bir yöntem değil. Bu yöntemde direkt olarak taşa yönlendirilen yüksek enerjili şok dalgası, cilt ve iç organlara zarar vermeden ilerleyerek taş yüzeyinde kırılma etkisi yapıyor. Bu şok dalga enerjisi ile taşlar küçük parçalara kırılarak idrar yolundan kolaylıkla atılması sağlanır. Endoskopik böbrek taşı ameliyatında sırt bölgesinde böbrek hizasına 0,5 – 1 cm boyutunda bir kesi yapılır. Röntgen kontrolü altında böbreğe iki ucu açık ince bir tüp yerleştirilir. Bu tüpten yerleştirilen optik cihaz yardımıyla taş video sistemi ile monitörde görülür ve özel aletler yardımıyla çıkartılır. Perkütan ameliyatının en önemli üstünlüğü vücut dokularının normal yapısının korunmasıdır. Bunun sonucunda iyileşme süreci hızlıdır. Hastalar ameliyat sonrası dönemi açık ameliyata göre çok daha rahat geçirmektedir. Hastalar genellikle 2 - 3 günde taburcu edilerek günlük aktivitelerine hızla kavuşurlar. Bu, açık böbrek taş ameliyatı ile karşılaştırıldığında oldukça kısa bir süredir. Özellikle böbreğin alt havuzcuklarına yerleşen taşlarda ve büyük boyutlu taşlarda ESWL’nin başarısı önemli ölçüde düşer. Bu durumlarda PCNL ameliyatı yüksek başarı sağlayan minimal invaziv girişimdir. Ameliyat işlemi sırasında taşı temizlemek için pnömotik litotripsi ve lazer litotripsi kullanılır. Bu teknolojiler yardımı ile en sert taşlar bile rahatlıkla kırılmaktadır. Bu teknikle tüm böbreği kaplayan ve koraliform taş olarak adlandırılan taşlara da müdahale edilebilinmektedir. Üreter taşları hem ESWL hem de üreterorenoskopi (URS) ile müdahale edilerek temizlenebilir. URS’de herhangi bir kesi yapılmaz. İdrar yolundan özel bir endoskopik alet gönderilerek taş üreterde görüntülenir ve temizlenir. Hastaların çoğu aynı gün evlerine dönüp bir gün sonra da normal yaşamalarına dönebilirler. Özellikle alt ve orta üreterdeki taşlarda başarı oranı yüksektir (%96 - %100 başarı). Üst üreter taşlarının tedavisinde ESWL genellikle ilk tercih edilen tedavi yöntemidir. Ancak 1 cm'den büyük üreter taşlarında ESWL'nin başarı oranları düşmektedir. Genel kural olarak olarak 1 cm'den büyük üreter taşlarında ve 2 cm'den büyük böbrek taşlarında endokopik girişimler daha yararlı ve başarılı olmaktadır. Üreteroskopi ile üreterin alt ve orta kısmında tıkanıklığa yol açan taşların çıkarılmasında kullanılır. Üreteroskopik girişimde, çok ince bir teleskobik alet ile idrar borusundan ve mesaneden geçilerek üreterin içerisine giriliyor. Bu ince ve esnek endoskop ile üreter içerisinde ilerleyerek tıkanıklığa yol açan taşa ulaşılarak taş çıkartılır. İlk taş olayından bir yıl sonra hastalar ultrason ve direkt film ile kontrol edilir. Bu dönemde yeniden taş hastalığı yaşamamak için hastaların özellikle sıvı alımına dikkat etmesi gerekir. Dalmaçya köpeği Dalmaçya köpeği veya Dalmaçyalı, kısa tüylü, beyaz üstüne siyah ya da kahverengi benekli bir köpek ırkı. Genellikle "av köpeği olmayan ırklar" kategorisinde değerlendirilir. TKC'ye göre faydalı köpekler kategorisindedir. Dalmaçya köpeğinin kökeni, kesin olmamakla birlikte Hırvatistan'daki Dalmaçya bölgesine dayanır. 1800 yıllarından sonra İngiltere'de yetiştirilen bir köpektir. Günümüzde dünyanın pek çok yerinde refakatçi olarak yetiştirilmektedir. Dalmaçyalılar yıllarca itfaiyeci köpeği olarak bilindiler. Yıllar önce dalmaçyalı itfaiyeciler tarafından istasyonlarındaki fareleri kovalamaları için tutulmuşlardır. Dalmaçyalılar kedi gibi fare kovalamaları ile ünlüdürler. II. Dünya Savaşı sırasında gizli mesaj ve tıbbi malzeme taşımak için kullanıldıkları bilinmektedir. Atlarla aralarının iyi olmasından dolayı aynı zamanda itfaiyeciler yangın söndürmeye giderken at arabalarına eşlik etmiş ve yollarını açmışlardır. İngiltere’de hala bazı modern itfaiye istasyonlarında Dalmaçyalılar bulundurulmaktadır. Genel olarak boyları 55.5 cm,ağırlığı ise 24 kg idir. Dalmaçyalıların benekleri siyah veya kahverengidir. Tamamen beyaz doğar ve sonradan beneklerine kavuşurlar. Erkek Dalmaçyalılar dişi Dalmaçyalılar’a göre daha iri ve ağırdırlar. Çok iyi av köpekleridir. İdrarında ürik asit bulunmadığı için bahçıvanların favori ırkıdır. Çok oyuncu, neşe dolu bir köpektir, ama çok duygusaldır. Yalnız kalmak istemez, küser. Bu nedenle bahçede kulübede yaşamak ona göre değildir. Belleği çok güçlüdür. Kendisine kötü davranan birini yıllar geçse de unutmaz. Enerji doludur, özellikle çocuklarla oynamayı çok sever. Ev hayvanlarıyla arası çok iyidir, ama yabancı köpeklerle anlaşamaz. Çok zeki ve inatçıdır. Koruma ve bekçilik görevlerini yerine getirebilir. Dalmaçyalılar yüzmeyi çok severler. Dalmaçyalı Irk Bilgisi Köpek.gen.tr Hasan Pulur Hasan Pulur (d. 28 Mart 1932, ö. 29 Kasım 2015, İstanbul), Türk gazeteci ve köşe yazarı. Babası subay olduğu için öğrenimini çeşitli okullarda tamamladı. Ortaokul ikinci sınıfta, biyoloji dersinde atmacanın kafa kesitini renkli tebeşirle kara tahtaya çizemediği için belge aldı. Üç yıl, çeşitli işlerde çıraklık yaptıktan sonra, tekrar öğrenime karar verdi. Ortaokul bitirme sınavlarına dışarıdan girdi, kazandı. Kabataş Lisesi'nde yatılı okudu. Sırasıyla, "Son Saat" (1954), "Yeni İstanbul" (1955), "Vatan", "Havadis", "Akşam" (1957), "Milliyet" (1 Mart 1958, YİM Yrd; 1968-79, YİM); "Hürriyet" (1979-86, Yayın Koordinatörü), "Güneş" (1986-88), "Milliyet" (Temmuz 1988) gazetelerinde çeşitli kademelerde çalışmıştır. Yazıları Türkiye Gazeteciler Cemiyeti'nin ve Türkiye Gazeteciler Sendikası'nın yarışmalarında başarı ödülleri kazandı. Gazetecilikten başka herhangi bir yan işi olmadı. 13 Şubat 2007'de 50 yıllık hayat arkadaşı Meral Pulur'u kaybetti. Oğulları Korkut ve Bülent'tir. Oğullarından Korkut Pulur 17 Ağustos 2010 tarihinde kanser hastalığı nedeni ile 53 yaşında vefat etmiştir. İstanbul'da 83 yaşında vefat eden Pulur'un naaşı Aşiyan Mezarlığı'na defnedildi. 1961 yılında, Milliyet Gazetesi'nde "Olaylar ve İnsanlar" adlı köşesinde yazılar yazan Pulur, aynı isimli köşeyi 1979-86 yılları arasında Hürriyet Gazetesi, 1986-88 yıllarında Güneş Gazetesi'nde sürdürdü. 1988'den beri ise Milliyet gazetesinde devam ettirdi. Yazım dili çok sadedir. İnsanların kolayca anlayabileceği bir dille yazar. Sutünunda, pek çok günlük olaya değinir, bu olaylardan dersler çıkarır ve çıkarılmasını sağlar. Eleştirilerini kırıcı olmadan, insanların yanlış, doğru, iyi, kötü, güzel, çirkin yönlerini, haksızlıklarını, başarılarını, övünülecek yanlarını okurlarına ulaştırmıştır. Köşe yazılarından seçkileri dönemsel olarak kitaplaştırmıştır. (Olaylar ve İnsanlar 1-6/Bilgi Yayınevi) Darüsselam Darüsselam, Tanzanya'nın en büyük şehri ve eski başkenti. Darüsselam, Tanzanya'nın doğu kesiminde, Hint Okyanusu'nun batı kıyılarında kurulmuştur. Şehir kuzeyde Kinondoni, ortada Ilala ve güneyde Temeke olmak üzere üç bölgeden oluşur. Dar es Salaam'daki binalar genellikle şehrin sömürge geçmişini yansıtır. Darüsselam (Arapça: دار السلام "barış ülkesi" demektir), eski adıyla Mzizima, Tanzanya'daki en büyük şehirdir. 2,5 milyon civarında tahmin edilen nüfusuyla aynı zamanda ülkenin en zengin şehri ve ben bulunduğu bölgede önemli bir ekonomik merkezdir. 1970'lerin ortasına kadar ülkenin başkenti olan Darüsselam, yeni başkent Dodoma olmasına rağmen hâlâ merkezî hükûmet bürokrasisinin merkezi olmaya devam etmektedir. Karl-Heinz Rummenigge Karl-Heinz "Kalle" Rummenigge (25 Eylül, 1955), Alman eski futbolcudur. Şu anda çeşitli futbol organizasyonlarında görevler yürütmektedir. En büyük başarılarını Bayern Münih ile kazanmıştır. Bayern Münih'teyken Kıtalararası Kupa ve Avrupa Şampiyon Kulüpler Kupası'nı kaldırmıştır. Bu dönemde millî takımla da büyük başarılar kazanmıştır. Almanya ile 1982 FIFA Dünya Kupası ve 1986 FIFA Dünya Kupası'nda finale çıkmış, 1980 Avrupa Şampiyonası'nda şampiyon olmuştur. İki defa Yılın Avrupalı Futbolcusu olmuştur. Rummenigge Lippstadt, Kuzey Ren-Vestfalya'da doğmuştur. 1974'te amatör kümede oynayan Borussia Lippstadt'dan Bayern Münih'e € 10,000'a(şimdiki muadili) transfer olmuştur. Özellikle top sürme yeteneği ile hemen öne çıkmıştır. Önceleri pek de dikkate değer olmayan vuruş yeteneği takip eden yıllarda inanılmaz bir gelişme gösterecektir, özellikle de teknik direktör Pal Csernai'nin 1979'taki gelişiyle. 1979/80 sezonunda 26 gol atarak ilk kez Alman Ligi'nin gol kralı olacaktır. Rummenigge bu başarıyı 1981'de (29 gol) ve 1984'te (26 gol) tekararlayacaktır. 1981'deki 29 gollük rekoru hala kırılamamıştır. Bayern Münih ile 1975 ve 1976'da Şampiyon Kulüpler Kupası'nı kazanmıştır. 1975'te final maçında oynamamasına rağmen, 1976'da Saint-Étienne ile oynanan finalde takımına katkıda bulunabilmiştir. Aynı yıl Kıtalararası Kupa'daki rakipleri olan Cruzeiro'ye karşı da oynamıştır. Csernai döneminde Paul Breitner ile orta sahada çok iyi bir ikili olmuşlardır. Bayern Münih ya da bu dönemlerdeki lakabıyla “FC Breitnigge” 1980 ve 1981'de Alman Ligi'ni , 1982 ve 1984'te de Almanya Kupası'nı müzesine götürmüştür. 1982'de Şampiyon Kulüpler Kupası'nda oynadıkları üçüncü finalde ise Aston Villa'ya kıl payıyla kaybetmişlerdir. 1982'de Rummenigge Şampiyon Kulüpler Kupası'nda attığı 6 golle gol kralı olmuştur. Rummenigge ödül toplamak konusunda da boş durmamıştır. 1980'de Yılın Alman Futbolcusu ve 80-81 sezonunda Yılın Avrupalı Futbolcusu ödüllerine layık görülmüştür. Bu dönemde dünyanın en iyi futbolculuğu konusunda Maradona'nın büyük rakibi olmuştur. 1984'te, 29 yaşındayken, o zamanlar için rekor bir para olan € 5.7m'a İtalya'nın ünlü kulübü İnter'e transfer olmuştur. Oradaki kariyerinde çok parlak bir futbolcu görüntüsü çizememiştir, bunun başlıca sebebi de geçirdiği sakatlık dönemleriydi. 1987'de sözleşmesi bittiğinde kariyerini noktaladığı Cenevre kulübü Servette FC ile anlaştı. Son oynadığı sezon olan 1989/89'da 24 golle İsviçre gol kralı olmuştur. Bu gol krallığı onun son başarısı oldu. Almanya millî futbol takımı ile 1978 FIFA Dünya Kupası, 1982 FIFA Dünya Kupası ve 1986 FIFA Dünya Kupası'na katılmıştır. 1978'te ikinci grup maçları sonunda elenmişlerdir. 1982'de İtalya'ya, 1986'da ise Arjantin'e finalde kaybetmişlerdir. Rummenigge Avrupa Şampiyonası'nda takımına büyük katkılar sağlamıştır. İtalya 1980'de Almanya finalde Belçika'yı 2-1 yenip kupayı kazanmıştır. The 1984'te ise grupa maçlarında elenerek tam bir fiyasko yaşamışlardır. Toplamda, 1976-1986 döneminde, Rummenigge 85 defa millî takım forması giymiş ve gene bu 85 maçta 45 gol kaydetmiştir. 1990'dan 1994'e kadar, Alman millî takımının maçlarında yorumculuk yapmıştır. 1991 güzünde Bayern Münih Franz Beckenbauer ve Rummenigge'yi kulübe asbaşkan olarak geri çağırmışlardır. Rummenigge 2002'ye kadar bu görevi yürütmüştür. 2002'de ise şirketleşen kulüün yeni yapısında İcra Kurulu Başkanı olmuştur. Karl-Heinz Rummenigge aynı zamanda UEFA Avrupa kulüpleri forumunun da başkanıdır. 1982'de şöhretinin doruğundayken İngiliz pop çifti "Alan & Denise" “Rummenigge, what a man” adlı şarkılarında Rummenigge'nin “seksi dizlerinden" bahsetmişlerdir. Şarkı o günlerde başarı yakalamıştır. Mart 2004'te Pelé'nin seçtiği yaşayan en iyi 125 oyuncudan biri olmuştur. Kardeşi Michael Rummenigge de dikkate değer bir futbolcuydu. 1982-88 döneminde Bayern'de , 1988-94 döneminde Borussia Dortmund'da forvet oynamıştır. 1983-1986 arasında iki defa da millî takımda oynamıştır. MiÅŸna Berurah Mişna Berurah (İbranice: "Açıklanmış Öğreti"), Yisrael Meir Kagan'ın yazdığı bir Alaha (Yahudi hukuku) kitabıdır. Orta Çağ'dan sonra gelişen olaylar hakkında ileri gelen Musevilerin fikirlerini özetler. Tanya Tanya veya Likkutei Amarim (İbranice: ליקוטי אמרים; "İfadeler Koleksiyonu"), Şneur Zalman'ın 1797'de yazdığı bir Musevi din kitabıdır. Kitabın giriş kelimesi Tanya (תניא) Aramcada "baraitada öğretilmiş olan" demektir. E (Kiril) E ya da orijinal biçimiyle Ээ Kiril abecesinin otuz birinci harfidir. Э harfi Türkçedeki e sesine eşdeğerdir. Örneğin; "Эмир (emir). MidraÅŸ Midraş (İbranice: מדרש; çoğulu "midraşim"), Musevilik'te kutsal metinlerin haftalık sinagog toplantılarında okunması ve dinleyicilere ders olarak verilen eşlik eden açıklamalardan oluşan külliyat. Midraş İslami kültürde tefsir ile eşdeğerdir. Aynı zamanda bu amaçla yazılan kitaplara da midraş denir. Talmud ve Midraş Yahudi medeni kuralları, sözlü kurallar ve efsanelerden oluşur. Anlatılan hikâyelerde gerçeklik değil, alınması istenen ders önemlidir; "Midraş Rabbah"a göre, İbrahim tapınaktaki en büyük put dışındaki tüm putları kırar. Bunun üzerine babası Terah ve diğer önde gelen kişiler tarafından sorgulanan İbrahim, sorulara alaycı bir üslupla cevap verir. İbrahim putların yemesi için en büyük puta bir adet öküz verdiğini, ancak küçük putların hızlı davranıp öküzü yediklerini, büyük putun da kendisine gösterilen bu saygısızlık karşısında öfkelenerek diğerlerini parçaladığını söyler. Başka bir anlatımda İbrahim’in büyük puta sunduğunu söylediği şey bir tabak buğday unudur. Ayrıca sinagoglarda dinsel eğitim verilen okullara da midraş adı verilir. Türkiye'deki sinagogların midraş bölümleri, 1948'de İsrail devletinin kurulmasıyla Türkiye'de mukim Musevilerin anılan ülkeye göç etmeleri sonucunda Musevi cemaatinin sayıca daralmasından ötürü kapanmak zorunda kalmıştır. Midraş ile medrese sözcüğü aynı kökten türemiştir. Ha (Kiril) Х Kiril alfabesinin 23. harfidir. (Х : büyük harf , х : küçük harf) Türkçedeki normal H sesinden biraz farklıdır. Boğazdan gelen gırtlaksı bir H sesidir. Normal H sesinden biraz daha sert ve hırıltılıdır. H sesi hiçbir engele takılmadan çıkarken, bu ses boğazın üst kısmında titreşir. Belarusçada birebir Arapçadaki Hı (خ) harfinin verdiği sesi verir. Tatarca’da ve Azerice’de kullanılır. Azericenin resmi harflerinden birisidir. Bu dillerde Kiril biçimi (X) olduğu gibi Latin alfabesinde de tercih edilmiştir. İç ve Doğu Anadolu ağızlarında sıklıkla rastlanır. Örneğin: "Baxmax" (Bakmak) fiilinin okunuşu "Baḥmaḥ" şeklindedir ancak kelimenin içindeki h harfleri gırtlaktan ve hırıltılı olarak çıkartılır. "Çaxmax (Çaḥmaḥ; Çakmak), Yanmax (Yanmaḥ; Yanmak)…" Anadolu Türkçesinin halk ağzındaki ve Azericedeki kullanımında çoğu zaman aynı kaynağa yakın olarak seslendirilen Arapçadaki Ha (ح) harfi ile olan farkı ortadan kalkmıştır (Ҳ). (Türkçedeki normal -hırıltısız- H harfi Kiril alfabesinde Һ ile gösterilir). San Marino Grand Prix San Marino Grand Prix (), İtalya'nın Imola kentinde düzenlenen bir Formula 1 yarışıdır. İtalya, Monza pistinde yapılan yarışın yanı sıra, ikinci bir yarış daha düzenlemek istemiş, fakat aynı ülkede aynı sezonda iki yarış olamaması kuralına takılmıştı. Bu kuralı aşmak amacı ile İtalya'nın Imola kentindeki pistte yapılan yarışın adı, 90 km mesafede olan San Marino ülkesinin adı altında yapılmıştır. Buna benzer örnekler F1 tarihi boyunca sıklıkla görülmektedir. Pistin adı Autodromo Dino Ferrari'dir. Bu pist 1994 yılında Dünya'nın en başarılı pilotu sayılan Ayrton Senna'nın talihsiz ölümünün olduğu F1 pistidir. Türkiye Grand Prix ve Brezilya Grand Prix yarışlarında olduğu gibi San Marino Grand Prix'sinde pilotlar, turlarını saat yönünün tersine doğru atıyorlar. San Marino Grand Prix'i San Marino'nun dışında olmasına rağmen, bu pist hem San Marino Hükümeti'ne, hem de İtalya Hükümeti'ne bağlı bir Grand Prix'dir. İlk yarış 1981 yılında düzenlenmiştir. Sonuncu yarış ise 2006 yılında olmuştur. Toplam 26 yarış düzenlenmiştir. Diğer ismi Tamburello virajı olan Tamburello Dönemeci, San Marino Grand Prix'nin düzenlendiyi Autodromo Dino Ferrari pistinde en çok kaza yapılmış bölgedir. Bu bölgede en kötü kaza 1994 yılında olmuştur. 1994 San Marino Grand Prix'de efsane F1 pilotu Ayrton Senna, 305 km/h süratle kontrolden çıkıp savrulmuştur. Pilotun ölümüyle sonuçlanan kazaya sahne olmuş bölge, Senna'nın kazasından sonra 2'ye bölünüp şikana dönüştürülmüştür. 1995 San Marino Grand Prix'de Tamburello virajına yeni şikanlar yapılmıştır. "Bold edilmiş markalar hala Formula şampiyonasında yarışıyor" 2000 İtalya Grand Prix ve 2001 Avustralya Grand Prix'te çeşitli kazalar sonucu iki pist görevlisi hayatını kaybetmiştir. Köpek ırkları listesi Aşağıda, köpek ırklarının Türkçe ve İngilizce isimleri listelenmiştir: Afganlar Afganlar, Afganistan'ın vatandaşlarına verilen addır. Ancak, "Afgan" sözcüğü belirli bir etnik grubu tanımlamaz, Paştunlar Afganistan'ın en büyük etnik grubu olup nüfusun % 42'sini oluştururlar. Tacikler % 27, Hazaralar % 9, Özbekler % 9, Aymaklar % 4, Türkmenler % 3, Beluciler % 2 oranında yer alırlar. Paştuca ve Farsçanın (Dari) lehçesi Afganistan'da en çok konuşulan diller olup ülkedeki iki resmî dildir. Delhi Sultanlığı Delhi Sultanlığı (دلی سلطنت Delhi Saltanat) ya da Sultanat-ı Hint (1206 - 1526) yılları arasında Hindistan'da hüküm sürmüş olan Türk devleti. Delhi Sultanlığı'nı Türk kökenli olan Kölemen Hanedanı (Hint 'Memlûk' Hanedanı; 1206-90) kurmuş ve yine Türk kökenli olan Halaci (1290-1320), Tuğluk(1320-1413), Seyyid (1414-51) hanedanları tarafından yönetilmiştir. Seyyid Hanedanından sonra gelen ve en sonuncu hanedan olan Ludî Hanedanı (1451-1526) ise Afgan kökenlidir. 1526 yılında Delhi Sultanlığı yeni ortaya çıkan Babür İmparatorluğu tarafından fethedilmiştir. Hindistan’daki müslüman Gurlu Devleti’nin komutanlarından Kutbiddin Aybak tarafından Delhi’de kurulan Türk devleti. Bu devlete; Mu’izzîler, Halacîler, Tuğluklar ve Seyyidler olmak üzere dört Türk sülâlesi birbiri arkasından hükümrân oldular. İslâmiyet, Aşağı İndüs vadisine ilk olarak Emevîler devrinde girmişti. Sonraları Hindistan içlerine müslüman askerî kuvvetlerini ilk getiren Gazneli hükümdarları idi. Gazneliler, Pencab bölgesini ele geçirerek, burayı Hindistan’daki dâimî merkezleri yaptılar. İktidarlarının sonuna doğru ise Lahor merkez olmuştu. Gazneliler’in yerini alan Gurlular için Pencab, Hindistan’ın fethi için önemli bir merkez idi. Gurlu hanedanından 1173 (H. 569) senesinden sonra Gazne’de hükümdar olan Şehâbüddîn (Mu’izzüddîn) Muhammed, Ganj ovasında hâkimiyetini genişletti. Muînüddîn Çeştî'den aldığı işaretle, Ecmir’i fethetti. Emrindeki Türk asıllı kumandanlarından Kutbeddîn Aybeg’i bütün Hindistan’ın fethi ile vazifelendirdi. Hindistan’da islâmiyet’in yayılmasında önemli rol oynayan Mu’izzüddîn, 1206 (H. 602) senesinde ölünce, Lahor’a giden Kutbiddin Aybak, sultanlık teklifini kabul etti. Kuzey Hindistan’a hâkim olup, Delhi Türk Devleti’nin temelini attı. Ölen Mu’izzüddîn Muhammed’in kardeşi ve batı Gurluların sultânı Gıyâseddîn Mahmûd, bu durumu kabul edip Kutbeddîn’e, Melik unvanını verdi. Bu sırada, Sultan Mu’izzüddîn’in komutanlarından Tâceddîn Yıldız, Gazne’de hüküm sürmekteydi. Aybeg, onu yenerek Gazne’ye girdiyse de, ancak kırk gün kalabildi. Daha sonra Tâceddîn Yıldız’ın baskısı üzerine Hindistan’a çekildi. Orada İslâmiyet’in yayılması için çalıştı. Fethettiği yerleri cami ve medreselerle süsleyip, mümtaz ilim sahipleri ile şenlendirdi. Alimlere, fakir ve muhtaçlara maaşlar bağlattı. Sulh ve sükûnu sağlayıp, memleketinde her türlü zulme mâni oldu. Hak ve adaleti hâkim kıldı. Kutbeddîn Aybeg, 1210 (H. 607) senesinde harb tâlimi için çevgan oynarken, geçirdiği bir kaza sonunda ölünce, Delhi Türk Sultanlığı dörde bölündü. Delhi’de Aybeg’in oğlu Aram Şah, Badaun’da damadı İltutmuş, Yukarı Sint’te öbür damadı Kabaca, Bengal’de de Halac emirlerinden Ali, bağımsızlıklarını îlân ettiler. Birçok bölge de hindûların eline geçti. Bâzı devlet büyüklerinin teşviki ile İltutmuş, Aram Şâh’ı mağlûb ederek Delhi’yi ele geçirdi ve tahta geçti. Diğer bölgelerde bağımsızlıklarını îlân eden komutanları da hâkimiyeti altına aldı ve Hindistan’da Türk-İslâm hâkimiyetini yeniden kurarak, sağlamlaştırdı. Bu arada Moğollara mağlup olan Celâleddin Harezmşah, İltutmuş’a sığındı. Onu takip eden Moğollar, Hindistan’a girdiler ve birçok yeri yağmaladılar. Bir ara Mültan’ı kuşatmalarına rağmen netice elde edemeyip geri çekildiler. İltutmuş’un bacanağı ve kumandanlarından olan Kabaca, onlara başarı ile karşı koydu. Celâleddin Harezmşah, 1224 senesine kadar Hindistan’da kaldı. Çeşitli iç olaylara karıştı. Daha sonra Mükran yoluyla İran’a geçti. Moğollar'ın kuzeydeki Türk ülkelerine baskı yapmaları neticesi, Hindistan’a Türk göçleri başladı. Bunları ülkesine memnuniyetle kabul edip yerleştiren İltutmuş, bu sayede ordusunu da güçlendirdi. İltutmuş, başarılı seferler düzenleyerek hakimiyet bölgesini genişletti. Vindhya dağlarının kuzeyinde kalan bütün Hindistan’ı ele geçirdi. Abbasî halîfesi Muntansır-billah tarafından tanınan Hindistan’ın ilk müslüman-Türk sultanı oldu. Nasır ve Emîr-ül-Mü’minîn lakabını aldı. Bir ara İsmâilîler, öldürmeyi ve devleti ele geçirmeyi planladılarsa da muvaffak olamadılar. Delhi sultanlarının en büyüklerinden olan İltutmuş, büyük İslâm âlimi Kutbüddîn-i Bahtiyar Kâkî’nin talebelerinden idi. İslâmiyet’in Hindistan’da yayılması için çok gayret gösterdi. Ülkede birlik ve düzeni sağladı. 1236 senesinde Karakarlara karşı çıktığı seferde hastalanan İltutmuş, Mayıs ayında vefat etti. Ölmeden önce kızı Râziye Sultan’ı veliahd tâyin etmişti. Beyler, oğulları olduğu halde kızını veliaht tâyin etmesine çok şaşırdılar. Sebebini sorduklarında; “Oğullarım gençlik eğlencelerine dalmışlardır. Hiç birisinde ülkeyi idare edecek kabiliyet yoktur, ölümümden sonra oğullarımdan hiç birinin veliahdlığa kızım kadar