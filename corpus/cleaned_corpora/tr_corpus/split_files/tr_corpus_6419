filme eklediler. Tessa Allen Tessa Allen (doğum 7 Ağustos 1996) sinema çıkışını Enough adlı filmde Jennifer Lopez'in oynadığı karakterin kızı Gracie'yi oynayarak yapmış olan Amerikalı bir çocuk oyuncudur. 2001'den Aralık 2002'ye kadar NBC'de yayınlanan Providence adlı dizide Hannah Hansen karakterini oynadı. CSI:Miami adlı dizinin 2002-2003 sezonunda yayınlanan bir bölümde bir çocuk katili tarafından taciz edilen küçük Emma Kaye'i oynamıştı. Şubat 2004'te General Hospital adlı bir dizide Molly Farrell rolü ile konuk oldu. Kısa bir süre sonra aynı dizide Lesley Lu (Lulu) Spencer karakterini oynadı. Julia Marie Berman, sonbahar 2005'te Tessa'nın rolünü alana kadar bu karakteri oynadı. Şu an reklamlarda ve filmlerde oynamaya devam ediyor. Tessa'nın üç tane ablası var; Madisoni, Jeanne ve Adeline. Onlar da oyunculuk yapıyor. Cezmi Kartay Cezmi Kartay (d. 1920, İzmit - ö. 11 Ağustos 2008, İzmit), Türk siyasetçi. Cezmi Kartay ilk öğrenimini İstanbul Beyoğlu 2. İlkokulu'nda, ortaöğrenimini İstanbul Erkek Lisesi ve Haydarpaşa Lisesi'nde tamamladı. Ankara Üniversitesi Siyasal Bilgiler Fakültesi'nin idari şubesinden mezuniyetinin ardından İstanbul'da maiyet memuru olarak göreve başladı. Kemaliye, Akyazı, Çermik ve Baskil kaymakamlıklarında bulundu. 1952-1960 yılları arasında Mülkiye Müfettişliği ve Başmüfettişliği görevlerini üstlendi. Haziran 1960'ta Malatya Valiliği'ne atandı. Bu görevi sırasında dört yıl Malatya Belediye Başkanlığı'nı da yürüttü. Daha sonra, Merkez Valiliği ile Tekirdağ ve Gaziantep Valiliği'nde de bulundu. Mart 1980'de kendi isteği ile görevden çekilen Kartay 1983 yılı Mayıs ayına kadar Ankara Ticaret Borsası Genel Sekreterliği yaptı. 12 Eylül darbesinden sonra, diğer siyasi partilerle birlikte kapatılan CHP'nin kayyumluğuna getirildi. 1983'te siyasi partilerin yeniden kuruluş döneminde, Sosyal Demokrasi Partisi (SODEP)'nin kuruluşunda, kurucu üye olarak aktif politikaya girdi. Güvenlik Konseyi tarafından, başta Genel Başkan Erdal İnönü olmak üzere, 21 kurucunun veto edilmesinden sonra, 27 Haziran - 17 Aralık 1983 tarihleri arasında SODEP Genel Başkanı oldu. Sonrasında Halkçı Parti ile SODEP'in birleşmesiyle kurulan SHP'de genel başkan yardımcısı olarak görev aldı. Kratay 12 Eylül sonrası siyasetin sosyal demokrat kanadındaki örgütlenmesinde, Erdal İnönü, Necdet Calp, Aydın Güven Gürkan ile birlikte önemli görevler üstlendi. Ankara Büyükşehir Belediyesi Su ve Kanalizasyon İdaresi Genel Müdürlüğü Yönetim Kurulu üyeliği, Türkiye İş Bankası Yönetim Kurulu üyeliği ve Şişe Cam Yönetim Kurulu üyeliklerinde bulundu. Türk İdareciler Derneği, Mülkiyeliler Birliği, Cumhuriyet Halk Partisi (CHP), Atatürkçü Düşünce Derneği, Toplumsal Ekonomik Siyasal Araştırmalar Vakfı (TESAV) ve Anadolu Kulübü üyesiydi. Kartay, evli ve 3 kız babasıydı. Son Durak (film, 2000) Son Durak (Özgün adı: "Final Destination"), 2000 yılı ABD yapımı korku-gerilim filmi. "Son Durak" serisindeki filmlerin çıkış tarihi bakımından ilk filmi, serideki olay örgüsü bakımından ikinci filmidir. Film senaryosu Jeffrey Reddick'in aslında "The X-Files" için yazdığı hikâyeye dayanarak James Wong, Glen Morgan ve Reddick tarafından yazıldı. Başrolleri Devon Sawa, Ali Larter, Kerr Smith ve Tony Todd paylaşmaktadır. Film, görsel efektlerle yapılmış ölüm sahnelerinden oluşmaktadır. Alex Browing gördüğü gerçek ile rüya arası bir olay sonucu yanında altı kişiyle beraber korkunç bir kazayı atlatır. Ama ölüm, ölmesi gerekeni öldürecektir. Çekimler New York ve Vancouver'da, bazı ek sahneler ise Toronto ve San Francisco'da çekilmiştir. 17 Mart 2000 tarihinde ABD'de yayınlanan film açılış haftasında 10 milyon $ hasılat elde ederek finansal başarı kazanmıştır. Filmin DVD'si 26 Eylül 2000'de ABD ve Kanada'da yayınlandı. Ayrıca DVD'de filmden silinmiş sahneler ve belgeseller yer almaktadır. Film, 94 incelemenin değerlendirildiği Rotten Tomatoes'da 4.7/10 ortalama skorla %34'lük bir ortalama yakaladı. IMDb'de ise 170.000'i aşkın kullanıcının oyuyla 10 üzerinden 6,7 puan aldı. Film 27. Saturn Ödülleri'nde En İyi Korku Filmi Saturn Ödülü'nü kazandı. Aynı yıl Sawa performansı sayesinde En İyi Genç Oyuncu Saturn Ödülü'nü, ve Larter En Etkileyici Kadın Performansı Genç Hollywood Ödülü'nü kazandı. Bir sınıf, yıl sonu gezisi için uçakla Paris'e gidecektir. O arada öğrencilerden Alex Browning, uçağın patlayacağı gerçek ve hayal arasında bir rüya görür. Bu rüyadan çok etkilenir ve uçaktan inmek ister. Kendisine inanan ya da sırf kavga etmek için yanına yaklaşan 6 kişi daha uçaktan çıkarılır. Limanda beklerlerken uçakta bir patlama olur ve 7 kişi dışında 287 yolcu hayatını kaybeder. Kurtulanlar, aslında o kazada ölmeleri gerektiğini öğrenirler ama çok geç kalmışlardır ve hepsi teker teker ölmeye başlar. Ölümü: Asılma Tod, banyoya girer. Banyoda işini halledince kapıya doğru gider. O arada suya basınca ayağı kayar ve küvete düşer. Küvete düşerken boynuna küvet üstündeki çamaşır ipi sarılır. Boynuna sarılan ip yüzünden nefes alamayan Todd'un gözleri kanlanır, yandaki makası almaya çalışır ama eli yetişemeden boğularak hayatını kaybeder. Herkes; onun, abisinin uçaktan çıkamamasına neden olduğunu düşündüğü için intihar ettiğini sanır. Ölümü: Büyük bir otobüsün hızla kendisine çarpması Carter ile Alex tartışırken Terry bu durumdan rahatsız olur ve geri geri giderken onlara tartışmayı kesmelerini söyler. O sırada fark etmeden yola çıkınca büyük bir otobüs son derece hızlı bir şekilde ona çarpar ve etrafa kan fışkırır. Ölümü: Bıçak saplanması Valerie, evinde bardağına sıcak su koyarken aniden garip bir şey hisseder ve çayı döker. Sonra bardağına soğuk içki koyar. Bardağın sıcaklığı aniden değişince bardak çatlar ancak Valerie bunu fark etmez. Bardağı eline alıp yürümeye başlar. Bu sırada yere içki dökülür. Bilgisayarın oradan geçince bardaktan bilgisayar monitörünün içine içki dökülür. Monitörün içine içkinin sızması sonucu monitör patlayınca bir parça Valerie'nin boynuna saplanır ve evde yangın çıkar. Valerie, mutfağa gider ancak yere düşer. Bu sırada yangın şiddetlenir. Bu olaylar sırasında ölüm sırasının Valerie'ye geldiğini anlayan Alex, koşarak Valerie'nin evine gitmeye başlar. Valerie, bir havluyu almaya çalışırken bıçaklık devrilir ve bıçaklardan biri Valerie'nin karnına saplanır. Valerie'nin çığlığını duyan Alex, kapıyı açar. Ufak bir patlama olur ve patlamanın şiddeti ile bir sandalye Valerie'nin üzerine düşerek bıçağı daha derine iter. Valerie hareketsiz kalır. Onu kurtarmaya çalışırken yangının büyüdüğünü fark eden Alex, ev patlamadan hemen önce evden dışarı çıkar. Ölümü: Kafa kopması Carter; yanına Alex, Billy ve Clear'ı alarak arabasını sürmeye başlar. Arabada tartışırlarken Carter, Terry'nin ölümünden dolayı arabayı tren yoluna sürer. Alex, Billy ve Clear arabadan çıkar. O arada tren gelmektedir. Carter çıkmak istediğinde kapının açılmadığını fark eder. Alex, Carter'ı açık camdan çeker ve tren yolunun yakınındaki bir yere düşerler. Billy o arada ayağa kalkar ve konuşmaya başlar. Trenin tekerleği arabanın kaporta parçalarından birinin üstünden geçer ve parça fırlayıp Billy'nin boynuna saplanır. Billy'nin kafası kopar ve kafasız haliyle bir süre ayakta durur, ardından yere yığılır. Ölümü: Kocaman bir ışıklı tabelanın kendisine büyük bir hızla çarpması Clear, Alex ve Carter Paris'e giderler. Bir restoranda yemek yemeye giderler. Alex sıranın kendisinde olduğunu fark eder ve masadan kalkar. Bir araba ve otobüs kaza yapar. Otobüs Alex'e çarpacak iken Carter onu kurtarır. O arada bir binanın tepesindeki kocaman bir tabela kopar Carter "Sıra kimde?" diye sorarken tabela ona çarpar ve film sona erer. Ölümü: Kafasına tuğla düşmesi Alex, Son Durak 1 ile Son Durak 2 filmlerinin arasında kalan bir yerde ölür ancak Alex'in ölümü gösterilmez. Yürürken kafasına bir tuğla düşer ve yere yığılır. Gazetelere ise "Ölümü yenen genç başına düşen tuğlaya yenildi" şeklinde bir manşetle çıkar. Ölümü: Patlama Clear, Son Durak 2'nin finalinde hastanede olan Eugene Dix'in kapısını açar. O arada elektrik kablolarından biri aşırı oksijenden dolayı alevlenir ve bir patlama olur. Eugene Dix ve Clear patlamada ölür. Afro-Asyatik diller Afro-Asyatik, Afrasya veya eski adıyla Hami-Sami dil ailesi, yaklaşık olarak 375 dilden (SIL tahmini) oluşan bir dil ailesi. Kuzey Afrika, Afrika boynuzu, kuzey Batı Afrika, kuzey Orta Afrika ve Güneybatı Asya yayılmış (Arapça konuşan 200 milyon dahil) 300 milyondan fazla insan tarafından konuşulmaktadır. "Afro-Asyatik" terimi, Joseph Greenberg tarafından, daha önce kullanılan "Hamito-Semitik" terimi yerine Hami dilinin geçerli bir dil ailesi olmadığının gösterilmesinden sonra üretilmiş bir terimdir (Greenberg 1950, 1966:42-65). Bu dil ailesine üye olan diller aşağıdaki şekildedir; Ã‡in-Tibet dilleri Çin-Tibet dil ailesi, 400'den fazla Doğu Asya dilini içeren bir dil ailesi. Çin-Tibet dilleri, 40'ı aşkın farklı alt gruba sahiptir. Ancak genellikle Çin dilleri ile bu gruba ait olmayan tüm farklı grupları tanımlamak için kullanılan Tibet-Birman dilleri şeklinde ayrılmaktadır. Ailenin en çok konuşulan üyeleri Çince, Tibetçe, Dzongka ve Birmanca olmaktadır. Çin dilleri, Çin'de yaşayan Hanlıların konuştuğu dillerin tümüne verilen addır. Dünyadaki 1 milyardan fazla kişinin anadili olarak kabul edilen Çince, tamamen ayrı birer dil olarak kabul edilebilecek kadar farklı "diyalektlerden" oluşmuştur. Çoğu Çin dili, bir lehçe sürekliliği oluşturmaktadır. Mandarin, Wu, Min, Amoyca, Kantonca ve Hakkaca Çin dilleri içerisinde en çok konuşura sahip dillerden bazılarıdır. Bu dil veya lehçeler kendi aralarında karşılıklı anlaşılabilirlik göstermezler. Bu kıstas göze alındığında yüzlerce Çin dili olduğu düşünülmektedir. Tibet-Birman dilleri, Çin dilleri dışında kalan tüm Çin-Tibet dillerini tanımlar, ancak bu diller arasında 40'ı aşkın farklı grup bulunmaktadır ve terim herhangi bir akrabalık ilişkisi belirtmemektedir. Lolo-Birman, Tibet ve Karen dilleri, Çin dillerinden sonra Çin-Tibet dilleri içerisindeki en büyük alt grupları oluşturmaktadır. Tibetçe, Dzongka, Birmanca, Lolo, Moso, Şan ve Karence bu yüzeysel sınıflandırma içerisinde en çok konuşulan dillerdendir. Bantu dilleri Bantu dilleri ailesi Afrika'nın Sahraaltı Afrika denen orta ve güney bölgelerinde yaşayan Bantular tarafından yaygın olarak konuşulan Svahili, Zulu, Çuana, Kongo, Mongo, Gonda vb. dillerden oluşur. Bu ailenin en çok tanınan dili Kenya, Uganda, Tanzanya ve Kongo'da 15 milyon kişi tarafından konuşulan Swahili'dir. Bantu Dilleri Orta ve Güney Afrika'da yaşayan kabilelerin konuştukları 400'den fazla dilin bütününe verilen addır. Lingalaca, Lubaca, Kongoca, Swahili (Svahili), Pölce, Susuca, Gurca, Akanca Bantu dilleri grubundandır. Aslında Bantu'yu bir dil ailesi olarak adlandırmak yanlış olur, çok farklı kurallar içeren diller de bu grubun bir üyesi olabilir. Bantu bölgede konuşulan dillere verilen genel addır. Bantu sözcüğünün ne anlama geldiği konusunda ortak kabul görmüş bir görüş olmasa da bantu birçok Bantu dilinde insan anlamına gelir. Lingua franca Angola Botsvana Burundi Kongo Demokratik Cumhuriyeti Ekvator Ginesi Kamerun Kenya Lesotho Malavi Mozambik Namibya Kongo Cumhuriyeti Orta Afrika Cumhuriyeti Ruanda GÃ¼ney Afrika Cumhuriyeti Esvatini Tanzanya Uganda Zambiya Zimbabve Zenit Geniş anlamda, zenit belli bir yerin üzerindeki bir noktayı doğrudan belirtmektir. Bu tanımın aşırı geniş olması sebebiyle astronomi, jeofizik ve meteoroloji gibi bilim dallarında, bir noktanın zeniti, o noktada yerçekimi gücünün gösterdiği yönün tersi olan yerel dikey yöndür. Buradan hareketle zenit günlük kullanımda, "zirve", "doruk" gibi anlamlarda da kullanılır. Sözcüğün kökeni Latince "cenit"'dir ki terimin Batı dillerine temel geçiş noktası Arapça "samt" yani "(başın üstünden doğru) yol"dur. Bir astronomi terimi olarak zenit, göğün baş hizasında tam tepesinde bulunan noktadır. Karşıdı "nadir" olan zenit, belirli bir gök cismi tarafından gökte ulaşılan en yüksek noktaya verilen isimdir. Zaman zaman Türkçe gökbilim terminolojisinde "başucu noktası" karşılığı ile yer alır. Justin Sullivan Justin Sullivan, (8 Nisan, 1956), Bradford'lu İngiliz sanatçıdır. 1980 yılında Bradford'da, davulcu Robert Heaton ve basçı Stuart Morrow ile oluşturdukları post-punk müzik grubu New Model Army'nin söz yazarı ve vokalistidir. 1980'lerin başlarında "Slade the Leveller" adıyla sahne alan sanatçı, Jordans, Buckinghamshire, İngiltere'de Quaker bir ailenin içinde dünyaya gelmiştir. Devamlı New Model Army çalışmalarının yanında, Justin Sullivan farklı müzik projeleri içinde yer almıştır. New Model Army grubunun bazı üyeleri ve başka sanatçılarla çalışmış, turlamış ve canlı kayıtların toplandığı iki albüm hazırlamıştır. Bunlardan biri 1995 yılında Dave Blomberg ile "Big Guitars in Little Europe", diğeri ise müzisyen Dean White ve Michael Dean ile "Justin Sullivan & Friends" sahne adı ile 2004'te yayımladıkları "Tales of the Road" adlı albümlerdir. Sullivan, Brett Selby, Rev Hammer ve Joolz Denby ile beraber Red Sky Coven adlı müzik projesinin de aktif bir üyesidir. Ayrıca, New Model Army davulcusu Robert Heaton ve Sullivan'ın müziği, İngiliz punk yazar ve şair Joolz Denby'nin sözleri Joolz'un "Hex" adlı albümünde buluşmuştur. 2003 yılında, Justin Sullivan Navigating By the Stars adlı solo albümünü yayımlamıştır. Şarkıları "Tales of the Road", "White Lights", "Lullaby" ve "Navigating By the Stars" Gotan Project'ten Christoph H. Mueller tarafından yeniden düzenlenmiştir. New Model Army'nin "Wonderful Way To Go" ve diğer videolarının da yönetmeni olan Mueller bu düzenlemelerini, Joolz Denby ile üzerinde beraber çalıştıkları Nemo Sandman'in "Exilée" adlı korku filminin soundtrack albümüne eklemiştir. Stüdyo albümleri Canlı albümler Derlemeler Gözcü Kulesi (dergi) Gözcü Kulesi - Yehova'nın Gökteki Krallığını Duyurur, Yehova'nın Şahitleri tarafından ücretsiz olarak yayımlanan bir dergidir. Dergi "Halka yönelik baskı" ve "İnceleme baskısı" olmak üzere iki farklı şekilde basılır. Derginin "Halka yönelik baskı"sının, 2020 yılı baskısı itibarıyla, iki ayda bir yaklaşık 93 milyon baskısı gerçekleştirilmektedir ve dünyanın en fazla tiraja sahip olan dergisidir. İbadet sırasında kullanılan "İnceleme baskısı"nın ise aylık ortalama 14 milyon civarında baskısı gerçekleşmektedir. Gözcü Kulesi'nin amacı Tanrı Yehova'yı evrenin egemeni olarak yüceltmektir. Bu dergi Mukaddes Kitap peygamberliklerinin gerçekleşmesi olan dünya olaylarını dikkatle izler. Tüm insanları "Tanrı'nın gökteki krallığı"nın, yakında hemcinslerini ezenleri yok edip yeryüzünü cennete dönüştüreceğinin müjdesiyle teselli eder. Gözcü Kulesi, halen 357 dilde ve her sayının ortalama tirajı 93 281 789 olacak şekilde yayımlanmaktadır (1/2020). Varoluşçu feminizm Varoluşçu feminizm bireylerin sosyal rollerini aşabilen ve kendi gelişimlerinin nasıl olacağı konusunda karar alabilen özgür ve sorumlu ajanlar olduğunu savunan varoluşçuluk felsefesi çerçevesinde kadının konumunu tartışan bir feminist akımdır. Varoluşçulukta kadın sorunu tartışması, ilk kez Simone de Beauvoir'in İkinci Cins (1949) adlı kitabı ile birlikte gündeme gelmiştir. Beauvoir "İkinci Cins"te, "erkeklerin tahakkümünün neden ve sonucunun ontolojik olduğuna" dikkat çekerek, toplumsal sorunların kaynağının "kendi varlığını ele alma tarzıyla bağlantılı olduğunu" dile getirir: "...kadınlar "öteki", erkekler ise "ben" olarak tasarlandığı için, kadınlar kendilerini kendileri bağlamında tanımlayana dek olmadıkları şey bağlamında yani "öteki" olarak erkek bağlamında tanımlamaya yazgılıdırlar" (Beauvoir, 1949). Bu bağlamda Beauvoir, eğer kadınlar var olan toplumsal düzende öteki olarak yaşamayı kabul edip, bunu içselleştirirlerse; kadınların şizofreniye ve ümitsizliğe kapılacağını söylemektedir. Bu aynı zamanda nesne olmayı da kabul etmek anlamına gelmektedir. Yazar diğer feminist yazarlar gibi kadınların kendilerini geliştirebilmek için akılcı özelliklerini ve eleştirel yetilerini güçlendirmelerini önermektedir. Kadınlar nesne olmayı redderlerse onları nesne olarak görenleri, onları özne olarak görmeye zorlayacaklarını söylemektedir . Özetle Beauvoir, modern kültürde "kadının erkeğe göre tanımlandığını ve ayırt edildiğini, erkeğin esas, kadının rastlantısal olduğunu, yani erkeğin özne (belirleyen) kadının ise 'öteki' olduğunu", bunun değişmesinin kadının kurtuluşu için şart olduğunu belirtirken, varoluşçu feminizm akımını da başlatmaktadır . Adrienne Rich ise, kadınların, onlara ideolojik olarak boyun eğdiren sahtelikleri kırabilmeleri için, kendi haklarında doğruyu söylemeyi öğrenmelerinin zorunlu olduğuna dikkat çeker. Feministlerin de kendi doğrularının değerlendirileceği karşı bir gelenek yaratmaları gerekmektedir, çünkü "gerçekliğin toplumsal inşâsı" ortak bir çaba gerektirmektedir. Böylece ataerkil kültüre karşı alternatif bir tanıklık ile onu tanımlayacak, ona karşı alternatif bir "öteki" kültür oluşturabilecektir. Beauvoir özgürlükler ilgili düşünceleri bakımından Sartre'den ayrılır. Beauvoir kadınların özgür olma yetilerini sınırlandıran somut bir durum içinde yer aldıklarını savunur. Beauvoir'in öğrencisi ve arkadaşı Merleau-Ponty de benzer bir görüşü paylaşmaktadır. Merleau-Ponty özgürlük potansiyeli açısından her durumun eşit olmadığını ileri sürer; baskı durumlarında kurumlar ve toplumsal yapılar ezilen bireyi daha güçsüz durumda tutar ve sıklıkla baskı uygulayanın gücünü arttırır. Beauvoir bazı kadınların mevcut toplumdaki engelleri aşabileceğini ve ücret ve ekonomik güvencenin elde edilmesiyle birlikte daha fazla bağımsızlık kazanabileceğini düşünmesine rağmen, yine de kadınların yaşadıkları şiddetli baskıyı ortadan kaldırmak için toplumun üst yapısının değişmesi gerektiğine inanır. Beauvoir ile Sartre'nin Hegel'in aşkınlık kavramına yaklaşımları da farklıdır. Sartre'nin "aşkınlık" ve "içkinliğin" tarifini erkek ve kadın, akılcı ve duygusal, özgür ve aktif ya da kısıtlı olarak vermesi onu erkek merkezli bir konuma getirirken, Beauvoir bu yaklaşımdan kaçınmakla birlikte kadınların bazı maskülen özellikleri taşımasına izin vermiş ve hatta "aşkınlığı" kadınlar için bir hedef olarak göstermiştir. Beauvoir'in ideali aşkınlıktır. Kadınların doğum ve annelik gibi süreçlerini yadsıyan bu görüşü yüzünden, Beauvoir birçok feminist tarafından eleştirilmiştir. Bouvet AdasÄ± Bouvet Adası, (Norveççe; "Bouvetøya") Atlas Okyanusunun güneyinde, Norveç'e ait ıssız ada. Ümit Burnu'nun yaklaşık 2,400 km güneybatısında, Antarktika anakarasının yaklaşık 1,600 km kuzeyinde yer alır. Yüzölçümü 49 km²'dir, deniz düzeyinden yüksekliği 935 m'dir. Kıyısını çevreleyen buz yarları ve kayalık yüzey yapısı karaya çıkmayı olağanüstü zorlaştırır. Adını 1739'da adayı keşfeden Fransız denizci Jean-Baptiste Charles Bouvet de Lozier'den aldı. 1898'de Bouvet'ye ulaşan Alman keşif heyeti koordinatlarını belirlediyse de adaya çıkmayı başaramadı. Norveç bayrağı ilk kez Aralık 1927'de dikilmiş, 27 Şubat 1930 tarihli kraliyet kararnamesiyle Bouvet Norveç topraklarına katılmıştır. 1977'de Norveçliler tarafından bir otomatik meteoroloji istasyonu kurulmuştur. Bouvet Adası, Güney Atlantik Okyanusu'ndaki Orta Atlantik Sırtı'nın güney ucunda bulunan bir yanardağın tepesini oluşturan volkanik bir adadır. Bouvet Adası dünyanın en uzak adasıdır. En yakın alan, 1.700 kilometre güneyde yer alan Antarktika'nın Kraliçe Maud Toprakları ve 1.600 kilometre kuzeyde olan Gough Adası'dır. En yakın yerleşim yeri ise 2.250 kilometre kuzeybatıda yer Tristan da Cunha adasıdır. Batısında, yaklaşık 1.900 km uzaklıkta Güney Georgia ve Güney Sandwich Adaları , doğusunda ise 2.500 km uzaklıkta bulunan Prens Edward Adaları bulunmaktadır. Manuel Antônio de Almeida Manuel Antônio de Almeida (d. 17 Kasım 1831, Rio de Janeiro - ö. 28 Kasım 1861) Günümüzde Brezilya edebiyatının ilk büyük romanı kabul edilen Memórias de um Sargento de Milícias'ın (Bir Milis Çavuşunun Anıları) yazarı. Bazı bölümlerini 1853'te tamamladığı, roman biçiminde 1854-1855'te yayımlanan bu kitap Almeida'nın tek kurmaca yapıtıdır. Gerçekçilik anlayışı açısından yalnız o dönem Brezilyalı yazarların romantizminin değil, aynı zamanda Avrupa'daki doğalcılık üslubunun da birkaç yıl ilerisindedir. 20. yüzyılda 'modernistler' tarafından keşfedilinceye kadar eleştirmenlerin ve okurların pek ilgisini çekmemiştir. Almeida önce sanat, daha sonra da tıp öğrenimi gördü. Bu arada parasızlık yüzünden okumaya sık sık ara vererek çevirmenlik ve gazetecilik yaptı.Ulusal Basın Kurumu'nu yönetti. Burada genç bir dizgici ve aynı zamanda hevesli bir yazar olan Machado de Assis ile dostluk kurdu. Memórias de um sargento de Milícias, 19. yüzyılın başlarında Rio de Janeiro'daki günlük yaşamı gerçekçi bir biçimde yansıtır ve içtenlikli bir konuşma diliyle yazılmıştır. Yapıtın kahramanı Leonardo dilenciler, kadınlar, rahipler, gemiciler arasında serüven arayan, toplumsal durumu pek iyi olmayan bir gençtir. Roman, Leonardo'nun gözünden görenekler, kişilikler ve saray entrikalarına ilişkin canlı tablolar sunar. Almeida'nın umut veren yazarlığı çok kısa sürdü. Bir gazete adına görevdeyken Brezilya açıklarında geçirdiği bir deniz kazasında 31 yaşında yaşamını yitirdi. Çırdak, Kurşunlu Çırdak, Çankırı ilinin Kurşunlu ilçesine bağlı bir köydür. Çankırı iline 107 km, Kurşunlu ilçesine 17 km uzaklıktadır. Bölgeler haritasına bakıldığında ise Kurşunlu ve Çırdak orta Karadeniz bölümünde kalmaktadır ve Çankırı'nın bir bölümü iç Anadolu'da, bir bölümü orta, bir bölümü de batı Karadeniz'de kaldığından ötürü, Karadeniz bölgesinde diyebiliriz. Fakat Çankırı'nın il merkezi iç Anadolu olduğundan, kitaplarda ve ansiklopedilerde "iç Anadolu'da" olarak geçer. Vartan Oskanyan Vartan Oskanyan (d. 1955, Halep, Suriye), Eski Ermenistan Dışişleri Bakanı, Civilitas Vakfı kurucusu ve başkanı. Suriye'de Ermeni azınlık ailesinin oğlu olarak doğmuştur. Halep'teki Ermeni okulunda okuduktan sonra lise eğitim için Ermenistan Sovyet Sosyalist Cumhuriyeti'nde gitmiş ve 1973'te mezun olmuştur. 1979'da Erivan Politeknik Enstitüsü'nü bitirmiştir. 1990-1992 yılları arasında Kaliforniya'daki Armenian International Magazine dergisinin genel yayın yönetmenliğini yapmıştır. 1998'de Oskanyan, başbakan Robert Koçaryan tarafından Ermenistan dışişleri bakanlığına getirilmiştir. 2008 yılında Cumhurbaşkanlığa Serj Sarkisyan'ın seçilmesiyle beraber görevinden ayrılmış ve kurucusu olduğu Ermenistan'ın ilk sivil toplum vakıflarından biri olan Civilitas'in başkanlığına geçmiştir. Ermenice, İngilizce, Fransızca, Arapça ve Rusça bilmektedir. Yelten, Korkuteli Yelten kasabası, Antalya'nın Korkuteli ilçesine bağlı bir yerleşim merkezidir. Köy ismini Roma döneminde Bizans gemilerin yelken direği ihtiyacını sağladığı için, Yelken ismini almış zamanla Yelten ismini almıştır. Antalya il merkezine 80 km, Korkuteli ilçesine 20 km uzaklıktadır. Patch Adams (film) Patch Adams, 9 Nisan 1999 tarihinde gösterime giren sinema filmi. ABD yapımı olan, duygusal ve didaktik öğeler taşıyan filmin yönetmenliğini Tom Shadyac, müziğini Marc Shaiman yapmış. Senaryosu ise, Hunter Doherty Adams ve Maureen Mylander'in kitaplarından Steve Oederkerk tarafından oluşturulmuş olup, komedi dalında ve 115 dakika sürmektedir. Yaşanmış bir hayat hikâyesinden alınmıştır. İntihar eğilimli biri olarak girdiği akıl hastanesinde gördüklerinden sonra Hunter "Patch" Adams (Robin Williams), çıktıktan sonra tıp fakültesine öğrenci olarak girer. Okulda başarılı bir öğrenci olmasına karşın, ideallerinden dolayı hocalarından tepki görür. Amacı "hayata renk katarak" mizah yoluyla tedaviye katkıda bulunmaktır. Daha sonra yoksul hastalar için kendi parası ve bağışlarla özel bir klinik açmaya kadar girişimlerini sürdüren Adams, film sürecinde sevgilisi Carin Fisher'in (Monica Potter) öldürülmesiyle ve lisanssız klinik açmakla darbeler yese de, tedavi hizmetlerinde yaptıklarıyla ünü ülke çapına yayılır ve bir anlamda amacına ulaşır. Latin rock Latin Rock, ilk defa Chicano adlı bir grup tarafından kullanılmıştır. Bu yüzden latin rock'ın diğer diğer bir adı "Chicano Rock"tır. Bu müzik türü; başlangıçta R&B, Country , latin ezgileri ve Rock'n'Roll'dan, sonra da rock türlerinden etkilenmiştir. Bu müzik türü, genelde Meksikalılar tarafından kullanılmıştır. Ama bazı Amerikalı grup ve şarkıcılar da bu müzik türünü kullanmıştır. 1940'larda başlayan R&B müzik türü, 1950'lerde country müzik türü ile birleşip, kullanılmaya başlandı. İlk Latin Rock grupları bu zamanlar çıktı. 1950'lerden sonra yaygınlaşan rock'n'roll türüyle, 50'lerin sonuna doğru bu türünde etkisi görülmeye başlandı. 60'ların ortalarında rock türü rock'n'roll'dan ayrılmaya başladı. 60'ların sonu, 70'lerin başı gibi de latin rock, rock türünden etkilenerek günümüzdeki haline gelmeye başladı. Santana ile Latin Rock daha da yaygınlaştı. Carlos Santana'nın bu gruptan ayrılmasıyla, Santana birçok sanatçıyla düet yapmaya başladı. Böylece Latin Rock doruk noktasına ulaştı; ve rock'ın en yaygın türlerinden biri oldu. Teun A. van Dijk Teun A. van Dijk (7 Mayıs 1943, Naaldwijk, Hollanda) metindilbilim ve söylem çözümlemesi alanlarında çalışmalar yapan Hollandalı dilbilimci. Amsterdam Vrije Üniversitesi'nde Fransız Dili ve Edebiyatı ile Amsterdam Üniversitesi'nde Edebiyat Teorisi alanlarında dereceler aldı. Strasburg, Paris ve Berkeley'de araştırmalar yaptı. İlk çalışmaları, edebiyata dilbilimsel yaklaşımlar hakkındaydı, fakat daha sonra metindilbilim ve söylem çözümlemesi alanlarında çalıştı. Kısmen Walter Kintsch'le birlikte söylem idrakine dair kognitif psikoloji sahasında da araştırma yaptı. 1980'li yıllardaki eserleri iki temel sahayla ilgiliydi: basındaki haberlerin hazırlanması ve idrakinde kullanılan yapıların araştırılması ve farklı beyan türlerindeki (ders kitapları, haberler, diyaloglar, meclis konuşmaları, şirketlerdeki mülakatlar) etnik peşin hükümlerin analizi (ki bu konuda azınlık grupları ve Üçüncü Dünya milletleri hakkında mevcut olan önyargılı sosyal idrak ile Batı toplumlarında, "elit ırkçılığı"nın nasıl türetildiği üzerinde özellikle durulmuştur). Daha sonra bu çalışma, beyandaki güç ve ideoloji ile toplumdaki sosyopolitik inançlara ait daha genel bir çerçeve içinde ele alınmıştır. Teun A. van Dijk 1968'den 2004'e kadar Amsterdam Üniversitesi'nde Söylem Çalışmaları profesörü olarak görev yaptı. 1999'dan bu yana Barcelona'daki Pompeu Fabra Üniversitesi'nde ders vermektedir. Araştırmaları, 40 kadar telif ve derleme kitap ile 200'den fazla akademik makale halinde yayınlanmıştır. İki sahada doktora derecesine sahiptir. Eserleri 10'dan fazla yabancı dile tercüme edilmiştir (Rusça, Arapça, Çince ve Japonca dahil). Teun A. van Dijk, "TTT" adında Hollandaca bir dilbilim dergisi; "POETICS", "TEXT" (şu anki ismi Text & Talk), "Discourse and Society", "Discourse Studies", "Discourse & Communication" adında beş uluslararası dergi ve "Discurso & Sociedad" isminde İspanyolca bir e-dergi çıkarmıştır. Bahsi geçen son dört derginin editörlüğüne halen devam etmektedir. Altı dilde konuşmalar yapabilen Teun A. van Dijk, dünyanın hemen her yerinde, özellikle Latin Amerika'da seminerler vermektedir. Jengu Jengu (çoğulu: Miengu), Kamerun'un Sawa etnik gruplarındaki özellikle Duala, Bakweri ve Sawa insanları tarafından yoğun biçimde inanılan deniz ruh ve tanrılarıdır. Bakweri insanları arasında, Jengu adı Liengu (çoğulu: Maengu) olarak da geçer. Miengu inancı, Mami Watalarla yoğun benzerlikler gösterir biçimde betimlenmiş olsa da, aslında tüm Jengu inançları birbirine benzerdir denebilir. Deniz kızlarının farklı bir türü olduklarına da inanıldığı görülmüştür. Robin Williams Robin McLaurin Williams (21 Temmuz 1951, Chicago, Illinois – 11 Ağustos 2014, Paradise Cay, Kaliforniya) Amerikalı komedyen ve oyuncu. Williams, eski bir manken olan Laura McLaurin (1920-2001) ile Ford'un Lincoln bölümünde yönetici olarak çalışan Robert Fitzgerald Williams'ın (1906-1987) üçüncü oğlu olarak ABD'nin Illinois Eyaletinin Şikago kentinde dünyaya geldi. Kaliforniya'daki Siyasal Bilimler öğrenimini yarıda bırakan Williams, 1973 yılında tam bursla Juilliard Konservatuvarına girdi. Üç yıllık oyunculuk eğitimin ardından 1976 yılında hocalarından oyuncu John Houseman'ın kendisine öğretilebilecek hiçbir şey kalmadığı gerekçesiyle verdiği okuldan ayrılma tavsiyesine uyarak konservatuvarı bıraktı. Eğitimini bıraktıktan sonra gece kulüplerinde gösteriler yaparak profesyonel çalışma hayatına atıldı. Ardından sinema sektörüne geçti. 1987'de Günaydın Vietnam filminde askeri bir radyo muhabirini canlandırdığı rolüyle dünya çapında ünlenen Williams, yalnızca komedi filmlerinde değil dramalarda da başarılar elde etti. 1997 yılında Empire Magazine dergisinin gelmiş geçmiş en yetenekli 100 oyuncu listesine 63. sıradan girdi. Entertainment Weekly tarafından yaşayan en komik adam seçildi. Sahne hayatı boyuncaysa bir Oscar, iki Emmy, altı Altın Küre, altı Grammy ve iki Sinema Oyuncuları Derneği ödülüne layık görüldü. Sanatçı, San Fransisco'da Robert de Niro ile birlikte Rubicon Restaurant adlı mekanı işletmekteydi. Bisiklet sürmekten, yüzmekten ve ragbi oynamaktan hoşlanan Williams'ın ilk eşi Valerie Velardi'den bir, ikinci eşi Marsha Garces Williams'den ise iki çocuğu bulunuyordu ve 2011'den beri Susan Schneider ile evliydi. Williams, 11 Ağustos 2014 tarihinde Kaliforniya'daki evinde ölü bulunmuştur. Yapılan soruşturmanın sonucunda kendisini asarak intihar ettiği anlaşılmıştır. Williams'ın eşi Susan Schneider, Williams'ın ölümünden bir süre önce parkinson hastalığının ön safhasında olduğunu öğrendiğini ve bu nedenle depresyona girdiğini belirtmiştir. Naaşı 12 Ağustos'ta yakılarak külleri San Francisco Körfezine dökülmüştür. King Kong (seri) King Kong, pek çok uygulaması yapılan fantastik sinema filmi. Yabani ortamda Hint Okyanusu'ndaki Skull (kafa tası) adasında insanlardan uzakta yaşayan dev gorilin medeniyetle karşılaşması, aşk ve savaş ile tanışması sonucu verdiği tepkilerin insanlar tarafından farklı şekilde algılanmasıdır. YÃ¶netmen: Merian Cooper ve Ernest B. Schoedsack Oyuncular: YÃ¶netmen: John Guillermin Oyuncular: YÃ¶netmen: Peter Jackson Oyuncular: Ödül: Üç dalda Oskar, görsel efektler ve ses dallarında Lenin'in Mozolesi Lenin Mozolesi (Rusça: Мавзолей В. И. Ленина, "Mavzoley V. İ. Lenina"), Rusya'nın başkenti Moskova'nın merkezindeki Kızıl Meydan'da Sovyetler Birliği'nin kurucusu Vladimir İlyiç Lenin'in tahnit edilmiş naaşının bulunduğu ve halka ziyarete açık olan yerdir. Mozole mimar Aleksey Şçusev tarafından yapılmıştır. Eni 24, yüksekliği 12 metre olan mozoledeki kırmızı renkli granit komünizmi, siyah labrador da yası temsil ediyor. Mimar Şçusev, ölümsüzlük mesajı vermek için yapıda küp şeklini kullanmıştır. Binanın içi 100 m² olarak bir lobi ve yas salonu şeklinde düzenlenmiştir. Ana girişin tam karşısında SSCB arması yer almaktadır. Mozole içinde sol taraftaki merdivenlerden inilerek yas salonuna ulaşılmaktadır. Lenin’in naaşı bu salonda cam bir lahit içerisinde bulunmaktadır. Lahitin yanlarında iki güvenlik görevlisi nöbet tutmaktadır. Ziyaretçiler Lenin’in naaşını gördükten sonra mozolenin sağ tarafında bulunan kapıdan çıkarak mozole arkasındaki diğer Sovyet yöneticilerinin mezarlarını ziyaret ederler. Lenin’in naaşı 18 ayda bir yeniden tahnit edilmektedir. Bu süreçte mozole ziyaretçilere kapatılır, naaş mozole laboratuvarına götürülür. Burada mumya çözülür ve tekrar mumyalama işlemleri yapılır. Lenin’in üzerindeki takım elbise yeni ve temiz olanlarıyla değiştirilir. Sovyet resmi belgelerine göre Lenin'in ölümünün hemen ardından binlerce işçi ve köylü hükümete telgraf çekerek ya da mektup yazarak liderin naaşının muhafaza edilmesini önermişti. Bu önerileri dikkate alan Uluslar Halk Komiseri Stalin, Lenin’in naaşının korunacağı bir mozole yapılmasını Merkez Komitesi'ne bildirdi. Ancak Lev Trotski bu öneriye karşı çıktı. Nadejda Krupskaya ise eşi Lenin'in vasiyetinde belirttiği gibi Leningrad'daki aile mezarlığına gömülmesini istedi. Ancak halktan gelen yoğun talep ve Stalin'in partideki etkisi üzerine mozole yapılmasına karar verildi. Profesör Mochalova’ya göre ise Stalin'in mozole yapımındaki amacı Marksizm-Leninizm’i kutsal bir öğreti haline getirip, Lenin Mozolesi’ni de bu öğretinin sembolü yapmaktı. Mozolenin yapımına Lenin'in cenaze töreninin yapıldığı 27 Ocak 1924'te başlandı. İlk olarak çok hızlı bir şekilde geçici amaçlı ahşap bir yapı inşa edildi. Yine mimar Aleksey Şçusev'in projesini hazırladığı granit mermerden yapılan bugünkü mozole ise 1930 yılında açıldı. Naaşın tahnit edilmesi işlemleri ise Vladimir Vorobyov ve Boris Zbarski tarafından gerçekleştirildi. Temmuz 1941’de II. Dünya Savaşı sırasında Lenin’in naaşı daha güvenli bir yer olan Tyumen'e nakledildi. Burası stratejik olmayan küçük bir şehir olduğu için Nazilerin hedefi olmayacağı tahmin edilmişti. Liderin naaşı Tyumen Devlet Tarım Akademisi’nde korumaya alınmış, ancak dikkat çekmemesi ve güvende olması için naaşın nerede olduğu konusunda basında hiçbir açıklama yapılmamıştı. Nisan 1945’te Nazilerin yenilgisiyle birlikte Lenin’in naaşı tekrar Moskova'ya getirildi. Mozoleye Mart 1953'te Joseph Stalin'in naaşı da konuldu. Ancak 1961 yılında SBKP Genel Sekreteri Nikita Hruşçov'un talimatıyla Stalin'in naaşı mozoleden çıkarılarak, diğer Sovyet yöneticileri gibi Kremlin duvarları önüne gömüldü. Mozolede Aralık 2012’den Nisan 2013’e kadar tadilat işlemleri yapıldı. Sovyetler Birliği'nin 1991 yılında dağılmasından sonra mozolenin akıbeti ile ilgili pek çok tartışma yaşandı. Rusya Federasyonu Komünist Partisi halkın desteğine güvenerek bu konuda referandum yapılmasını savunurken mozolenin kaldırılmasını isteyen partiler referandum düzenlenmeden Lenin'in gömülmesini savundular. Rusya devlet başkanı Vladimir Putin ise Lenin'in Rusya tarihindeki önemini belirterek gömülmesine karşı olduğunu belirtti. Rusya'daki kamuoyu araştırma şirketlerinin de hemen hepsi mozolenin Kızıl Meydan'da bulunmasının doğruluğu ve kaldırılıp kaldırılmaması konusunda bir dizi anket yaptı. 2016 yılında VTSIOM araştırma şirketinin yaptığı anket sonuçlarına göre halkın % 52'si mozolenin Kızıl Meydan'da olmasının doğru olduğunu savunurken, % 40'ı bunun doğru olmadığını belirtti. % 8 ise bu konuda kararsız olduğunu ifade etti. Mozolenin Kızıl Meydan'da olmasını savunanların büyük kısmı birçok ülkede liderlerin mozolelerinin olduğunu, turistlerin ziyaret ettiğini, bu nedenle bunun doğal bir durum olduğunu savunurken bir kısmı da Lenin'in Rusya'nın lideri olarak bunu kesinlikle hak ettiğini belirtti. Aksini savunanların bir kısmı ise Lenin'in saygın biri olduğunu ama hristiyan adetlerine uygun bir biçimde gömülmesinin etik olacağını ifade etti. Levada araştırma şirketinin Mart 2017'de yaptığı anket sonuçlarına göre ise halkın % 63'ü mozolenin muhafaza edilmesini savunmaktadır. Ancak bunların bir kısmı Lenin'in mozoleye gömülmesini önermektedir. Anket sonuçlarına göre halkın % 26'sı Lenin'in St.Petersburg'taki Volkov Aile Mezarlığına gömülmesini belirtirken, % 11'i bu konuda kararsız olduğunu ifade etmiştir. Mozole özellikle yabancı turistlerden çok ilgi görmesi, halkın büyük çoğunluğunun Lenin'e sempati duyması, Komünist Parti'nin referandum kozunu ortaya atması ve Putin'in söylemleri nedeniyle iktidardaki Birleşik Rusya Partisi tarafından da kaldırılamamaktadır. Mozole UNESCO'nun korunması gereken eserler listesi ile Dünya Mirası listesinde yer almaktadır. Mozole FSB (Rusya Federal Güvenlik Servisi)’nin koruması altındadır. Mozole önünde 1993 yılına kadar askerler nöbet tutarken bu tarihte görev Rusya polisine devredilmiştir. Mozole Salı, Çarşamba, Perşembe, Cumartesi ve Pazar günleri saat 10.00-13.00 arasında ziyarete açıktır. Mozoleye giriş ücretsizdir. Ziyaretçilerin kamera, fotoğraf makinası ve fotoğraf çekim özelliği olan telefonla mozoleye girmesi yasaktır. Ziyaretçiler bu tür eşyalarını Kızıl Meydan’ın hemen girişindeki Aleksandr Müzesi’ne emanet olarak bırakabilmektedir. Mozole ziyaretinde sessiz olmak şarttır. Ziyaretçiler elleri ceplerinde ya da saygısız bir pozisyonda ise görevliler tarafından uyarılırlar. Lenin Mozolesi Laboratuvarı'nın personeli dünyada pek çok başka liderin bedenlerini de mumyalamıştır. Georgi Dimitrov (1949, Bulgaristan), Mareşal Khorloogiin Choibalsan (1952, Moğolistan), Joseph Stalin (1953, SSCB), Klement Gottwald (1953, Çekoslovakya), Ho Chi Minh (1969, Vietnam), Agostinho Neto (1979, Angola), Forbes Bernema Lyndon (1985, Georgetown, Guyana), Kim İl Sung (1995, Kuzey Kore) gibi önemli liderler mozole personelince mumyalanmıştır. Son olarak Venezuela Devlet Başkanı Hugo Chavez'in naaşı da burada tarafından tahnit edilmiştir. Mozole Sovyetler Birliği dönemindeki kutlamalarda merkez konumunda olmuştur. Mozolenin üzerinde özel gün ve kutlamalarda Sovyet liderlerinin yer alacağı bir tribün yapılmıştır. Ekim Devrimi (7 Kasım), 1 Mayıs ve Zafer Günü (9 Mayıs) kutlamalarında Sovyet liderleri, Politbüro üyeleri ve üst rütbeli subaylar bu tribünden kutlamayı izler ve halkı selamlarlardı. Aki Hakala Aki-Markus Juhani Hakala (d. 28 Ekim 1979 Espoo) The Rasmus bateristi. Gruba katılmadan önce grubun t-shirtlerini satıyordu. Eski baterist gruptan ayrılınca grubun gitarcısı Pauli'nin yardımlarıyla gruba 1999 yılında katıldı. Kalın çerçeveli gözlükleri, kendisine özgü davullarıyla profesyonel bir bateristtir. İstanbul Agop tarafından üretilen Alchemy zillerini kullanmaktadır. Saad el-Abdullah el-Salim el-Sabah Saad el-Abdullah el-Salim el-Sabah ( "Saʿd al-ʿAbd Allāh as-Sālim as-Sabāh") (1930 - 13 Mayıs 2008), Kısa bir süre için 15 Ocak 2006 – 24 Ocak 2006 tarihleri arası Kuveyt emiriydi. Ölen Şeyh Cabir'in yerine geçen Saad Kuveyt'in ondördüncü Emiri oldu ve Al-Sabah ailesinin Salim dalındandır. Saad Kuveyt'in on birinci Emiri olan ve 1950 – 1965 yılları arası hizmet veren Abdullah Al-Salim Al-Sabah'ın en büyük çocuğuydu. Şeyha Latife Fahad Al-Sabah'la evlenen Saad'in altı evladı vardır. Büyükten küçüğe: kızları Meryem, Hissa, Şeyha, Cemeyil, Fadya ve oğlu Fahad. Saad maalesef kızları Meryem ve Şeyha'yı kaybetti. Meryem Bayan Sarayında olan bir kaza sırasında hayatını kayıp etti ve Şeyha senelerdir tedavi gördüğü kansere yenik düştü. Manal El-Wazzan'la evlenen oğlu Şeyh Fahad'in altı evladı vardır; oğulları Abdullah, Halit, Cabir, Saad, Muhammet ve kızı Hatice. Kızı Şeyha Fadya ise Terörle Mücadele Polisi'nin kumandanı Şeyh Salman Al-Sabah'la evlenerek dört çocuk sahibi oldu; kızları Fatma, Nebile, Meryem ve oğlu Sabah. Ahmet Al-Yusuf'la evlenen Hissa ise tek çocuk sahibi oldu. 1961 ve 1962 arası Polis ve Kamu Hizmetleri Başkanı olan Saad 1962 – 1978 yılları arası İçişleri Bakanıydı. 1964 – 1978 arası Saad İçişleri Bakanlığı görevine ek olarak Savunma Bakanlığı da yaptı. 31 Ocak 1978 tarihinde Şeyh Saad Şeyh Cabir tarafından Veliaht Prensi ilan edilmişti ve Şubat 1978 – Temmuz 2003 yılları arası Kuveyt'in Başbakanlığını yaptı. 2003'un Temmuz ayında Başbakanlık görevi şu anda Kuveyt'in Emiri olan Şeyh Sabah'a verilmişti. Kuveyt'in Irak tarafından işgali sırası, Kuveyt'i kurtarma amacıyla Şeyh Saad önemli bir rol almıştı. Saddam Hüseyin'in vekilleri ve Filistin Kurtuluş Örgütü'nün başkanı olan Yaser Arafat'tan taviz almayı reddeden Saad, Kuveyt'in özgürlüğü kavuşmasından başka hiçbir şey tartışmayacağını belirtmişti. Savaş esnasında Şeyh Cabir'i kurtarma amacıyla Suudi Arabistan'a kaçırmayı başaran Saad, birde meşhur bir genel konuşma yapmıştı. Bu konuşma sırasında vatan haini Ala Hüseyin Ali'ye yanlışlıkla "Alaatdin" olarak hitap etmişti ve bu olay sonradan büyük bir alay konusuna dönüşmüştü. Kuveyt'in özgürlüyü sonrası kayıp olan Ala Hüseyin Ali ile ilgili olan bir metin gazetelerin ilk sayfasında "Alaatdin Nerede?" başlığı almıştı. Şeyh Saad'in kalın bağırsak problemi vardır ve buna ilaveten kanser savası vermektedir. Bu nedenlerden dolayı Saad'in Emir olmayı kabul etmeyeceği tahmin ediliyordu. Kasım 2005 tarihinde yapılan bir açıklama bunun aksini ispatlata ve Şeyh Cabir'in öldüğü gün Saad Emir oldu. Ama Saad Cabir'in cenaze törenine tekerlekli sandalyeyle katılınca, devam eden sağlık problemleri insanlar arasında tedirginlik yaratmıştı. Kuveyt Parlamentosunun bazı üyeleri bu tedirginliklerini dile getirerek Saad'in 24 Ocak 2006 tarihinde iki satırdan oluşan yemini söyleyemeyeceğine inanmıştı. 23 Ocak 2006 günü, aile içinde yapılan tartışmalar sonrası, Saad Emir olmaktan vazgeçtiğini açıkladı. Saad'in Emirliği sadece on gün sürmüştü ve yeni bir Emir adayı açıklanmadığı halde Saad'in ikinci kuzeni ve ölen Emir Cabir'in üvey kardeşi olan Şeyh Sabah'ın olacağı belliydi. 24 Ocak 2006 tarihinde Kuveyt Meclisi Saad'in Emir olamayacağını karar vermişti. Bu karar Şeyh Saad'in çekilme dilekçesini almadan önce verilmişti. Aynı zamanda Kuveyt Kabinesi Başbakan olan Şeyh Sabah'ı Emir adayı olarak göstermişti. Åžehir devleti Şehir devleti veya site devlet, sadece bir şehir ile ona bağlı bölgelerden oluşan bağımsız devlet. Günümüzde Singapur, Vatikan ve Monako şehir devletlere birer örnektir. Ayrıca tam olarak bir şehir devlet olmasalar da, küçük yüzölçümü ve tek bir noktada yoğunlaşmış şehirleşme gibi özellikleri nedeniyle Katar, Brunei, Kuveyt, Bahreyn ve Malta da bazen şehir devlet olarak sınıflandırılabilir. Yüksek nüfus yoğunluğuna sahip, ancak şehir devletler ile karakterize edilen bir şehir merkezi barındırmayan San Marino da bazen bu terim altında sınıflandırılabilir. Bağımsız olmamalarına rağmen, Çin'de bulunan Hong Kong ve Makao ile Birleşik Arap Emirlikleri'ne bağlı Dubai ve Abu Dabi, yüksek oranda özerk olduğundan haklarında bazen şehir devlet olarak bahsedilir. Tarih boyunca pek çok şehir devleti bulunmuş, bu devletler genellikle daha büyük bir kültürel bölgenin parçası olmuştur. Bu devletlere örnek olarak Antik Yunanistan'daki şehir devletleri (Atina, Sparta ve Gördes (Krintos)), Kenan'daki Fenike şehirleri (Sur, Kartaca ve Sayda), Mayalar (Chichen Itza ve El Mirador), Orta Asya'da İpek Yolu üzerindeki şehirler (Semerkand ve Buhara), Kutsal Roma İmparatorluğu'ndaki özgür imparatorluk şehirleri ve İtalyan şehir devletleri (Floransa ve Venedik) gösterilebilir. Şehir devletleri medeniyetin gelişimine çok büyük katkılarda bulunmuşlardır. İnsanlık tarihinin en yaratıcı dönemlerinden bazıları insanların küçük bağımsız merkezlerde örgütlendiği dönemlerdi. Modern Avrupa medeniyeti kökenleri bakımından iki döneme çok şey borçludur. Bunlar Yunan şehir devletleri ve Rönesans İtalya'sının şehir devletleridir. Ancak bu küçük yaratıcı gruplar kısa sürelerle ayakta kalabilmişlerdir zira daha büyük devletlerin saldırılarına karşı kendilerini koruyacak büyüklük ve güçten yoksundular. İtalya ya da Yunanistan'da olduğu üzere gevşek bir coğrafi ve kültürel birliğin birbirinden ayrı bölgesel birimleri olarak başarıları daha kalıcı bir güce sahip daha büyük birimlerin ortaya çıkmasını sağlamış ve imparatorluk ve krallıklar gibi daha büyük toplum örgütlenmelerine yol açmıştır. Site devletlerde dini bir bütünlük söz konusudur. Her sitenin kendini yaratan ve koruyan bir tanrısı vardır. Site devletleri oluşturan halk, siteyi oluşturduğuna inanılan tanrının çizmiş olduğu sınırlar içerisinde hayatlarını devam ettirirler. Siteyi oluşturan insanlar, tüm faaliyetlerini devletin çıkarları için gerçekleştirirler. Site devleti Platon gibi Aristoteles de kabul etmiştir. Aristoteles’e göre, devlet adamıyla devlet arasındaki ilişkiyle aile reisi ve ev halkı arasındaki ilişkiyi veya sahibi ile köleleri arasındaki ilişkiyi bir tutmak ve aynı tür bir ilişki olduğu kabul etmek yanlıştır. Aristoteles’in düşündüğü devlet yapısı, halkın birbirini tanıdığı ve yönetime doğrudan katıldığı ve fazla kalabalık olmayan, yüzölçümü küçük bir site devlettir. Aristoteles, devleti ne zengin fakat azınlığın ne de yoksul fakat çoğunluğun olarak betimler. Ortak çıkarları doğrultusunda bir araya gelen orta tabakanın iyi ve güçlü olacağını savunur, adaletin kendi kendine tecelli ettiği yönetim biçimini benimser. Site devletlerde sınıfsal ayrım söz konusudur. Site devletlerde halk; köle, metekler (yabancılar) ve yurttaşlar olarak sınıflara ayrılmıştır. Kölelerin hiçbir hakları yoktur ve sadece çalıştırma aracı olarak görülürler. Metekler siteye ticaret, ekonomi gibi nedenlerle gelmiş ve yerleşik hayata geçmiş yabancılardır. Özgürlerdir fakat yurttaşın sahip olduğu bazı haklardan yoksun bırakılmaktadırlar. Yurttaşlar ise özgür, siyasal yaşama katılan ve bağımsız kişilerdir. Site devletler, siyasal olarak sırasıyla; monarşi (krallık), oligarşi (aristokrasi) ve demokrasi evrelerinden geçmiştir. Monarşi döneminden sonra tiranlık dönemi yaşamışlardır ancak halkın ayaklanması sonucu halk iktidarı ele geçirmiş ve demokratik düzene geçilmiştir. Aristoteles’in düşüncesine göre topluluk arasındaki farklar amaçtan dolayı değil yapılarından dolayı kaynaklanmaktadır. Bundan dolayı farklı yönetim biçimleri sıralar. Bu sıralamayı yöneten kişi sayısına oranla iyi veya kötü olarak belirtir. Aristoteles’e göre doğru rejimler; krallık, aristokrasi ve cumhuriyettir. Yanlış rejimler ise; tiranlık, oligarşi ve demokrasidir. Atina Sitesi’nde halk meclisi vardır ve bu meclis, erkek ve özgür yurttaşlardan oluşur. Düzenli aralıklarla toplanır ve yasama görevi yapar. Halk meclisi bu yasaları yaparken, tanrısal yasalara ve kurucu yasalara aykırı olarak hareket edemezler. Site Devletlerin iki tür hukuk kaynakları vardır. Bunlardan birincisi; "thesmoi" yani tanrısal yasalardır. Mitolojik ögelere dayanır. İlahi yasadır ve kutsaldır. Bundan dolayı değiştirilemezler. İkincisi ise "nomoi"dir; bu yasalar insanlar tarafından oluşturulur. Dolayısıyla değiştirilebilir veya iptal edilebilirdir. Bu yasama faaliyetleri, Atina Sitesini dönem koşulları altında bir hukuk devleti yapmıştır. Monako, 1297 yılında kurulmuş, Avrupa'da Kuzeybatı Akdeniz kıyılarında yer alan bağımsız bir şehir devleti ve prensliktir. Vatikan'dan sonra Avrupa'daki en küçük bağımsız ülke olan mikrodevlet, Fransa tarafından kuzey, batı ve doğu yönlerinde çevrelenmişken, ülkenin güney ve güneydoğu kısımları Akdeniz ile komşudur. Monako ayrıca İtalya sınırından yaklaşık 15 km uzaklıkta yer almaktadır. Ülke Monte Carlo semtindeki gösterişli kumarhaneleri, içinde barındırdığı limanları ve kraliyet ailesi ile ünlüdür. Singapur, Malay Yarımadası'nın güney ucunda yer alan, kuzeyde Malezya, güneyde ise Endonezya'nın Riau Adaları ile çevrili bir ada ülkesidir. Uzunluğu, yaklaşık 43 km ve eni ise 22,5 km olan bir adada yer alan ülkede, 2014 yılı Haziran ayı sonu verilerine göre nüfus 5.469.724 kişidir. Eski bir İngiliz kolonisi olan ülke, kolonicilik bittikten sonra 1963'te Malezya Federasyonu'na bağlanmış, ülkede Federasyondan çok farklı olan etnik ve kültürel yapı nedeni ile bu ülkeden ayrılarak 1965'te tamamen bağımsız bir şehir devlet olmuştur. Vatikan, İtalya'nın Roma şehrinde bulunan, Hristiyanlık dininin Katolik mezhebinin yönetim merkezi olan bağımsız devlet. Ülkedeki yerleşik nüfus 1000 civarında olan ve çevresi yüksek duvarlarla kaplı ülke, Dünyanın hem yüzölçümü hem de nüfus bakımından en küçük bağımsız ülkesidir. Vatikan'da mutlak monarşiye dayalı bir yönetim uygulanır. Devlet başkanı olarak Papa'nın sözleri yasa hükmündedir. Papa, hem devlet başkanı, hem de Katolik mezhebinin ruhani lideridir. Katolik kilisesinin genel başkanı, Vatikan Devleti'nin de başkanı olur. Papa yasama, yürütme ve yargının da başkanıdır. Vatikan'ın, 100 kişilik İsviçre vatandaşı ve Katolik olması şart olan geleneksel giysili muhafızlardan oluşan sembolik yapıdaki küçük bir ordusu vardır. Bazı şehirler, bağımsız ayrı devletler olmamalarına rağmen, yüksek derecede özerk olmalarından ve bir şehir devlet gibi işlemlerinden ötürü bazen "şehir devlet" olarak sınıflandırılmıştır. Bu bağımsız olmayan şehir devletlerinden bazıları şu şekilde listelenebilir: Azimut Azimut (Arapça: "el Sumut"'dan, yani "yön"), bir gök cisminin gözlemciye göre istikâmetinin ufuktaki kuzey veya güney noktasından açısal uzaklık olarak ifadesi. Gök cismini kesen dikey dairenin ufka değdiği noktanın referans noktasına (genellikle kuzey) açısal mesafesidir. Azimut kavramı gündelik kullanımda daha çok ufkî pusula yönü anlamında kullanılır. Azimut bir yön tarifinin yatay bileşenidir. Ufuk açısı olarak da bilinir. Ufuk çevresinde saat yönüne doğru ölçülür. Astronomide ve jeodezide kuzeyden doğuya doğru, yerölçümde güneyden batıya doğru ölçülür. Genellikle açı derecesi cinsinden belirtilir. Astronomide yıldızın bulunduğu göksel meridyenin ufuk düzleminde kestiği noktanın Kuzey kutup noktası ile yaptığı açıdır. Bazuka Bazuka ("bazooka"), II. Dünya Savaşı sırasında kullanılan ABD yapımı piyadece taşınabilen anti-tank silahı. Kullanıldığı dönemde ABD piyadelerinin ana tanksavar silahı olmuştur. Yüksek patlayıcı tanksavar ("High Explosive Anti-tank/HEAT") savaş başlığına sahip ilk tanksavar silahlarından biridir. Alman silahlı kuvvetlerinde de bu dizayn kopyalanmış, 88 mm çaplı "Raketenpanzerbüchse Panzerschreck" silahı üretilmiştir. Sıkıştırma oranı Sıkıştırma oranı, bir motorun (içten yanmalı veya Stirling motoru gibi) performansını öngörmek için kullanılan matematiksel oran. Pistonun en altta olduğu zaman ile en üstte olduğu zamandaki yanma odası hacimlerinin bir oranıdır. Formülü alttaki gibidir: Julio-Claudian HanedanÄ± Julio-Claudian hanedanı ilk beş Roma imparatoru Augustus, Tiberius, Caligula, Claudius ve Nero için kullanılan bir ifadedir. MÖ 27 yılından 68'e kadar Roma İmparatorluğu'nu yönetmişlerdir. Hanedanın sonu Nero'nun intihar etmesiyle gelmiştir. Bu beş yönetici "Julia" ve "Claudia" ailelerinin evlilikleri ve evlatlıkları yoluyla birbirleriyle ilişkili hale gelmişlerdi. Zaman zaman Jül Sezar hanedanın kurucusu olarak gösterilse de kendisi ne bir imparatordu ne de "Claudia" ailesiyle bir bağlantısı vardı. Ağırlıklı olarak Augustus hanedanın kurucusu olarak gösterilir. İlk beş imparatorun yönetimleri birbirine benzerdi. Hepsi de iktidara dolaylı ya da sonaradan edinilen akrabalıklarla gelmişti. Hepsi de sin öldürülmesi ya da öldürüldüğü şeklindeki dedikodular üzerine başa gelmişti Augustus, Tiberius ve Claudius'un gerçekten öldürülüp öldürülmedikleri tartışmalı bir konudur). Hepsi de Roma İmparatorluğu'nun topraklarını genişlettiler ve muazzam inşaat projelerini gerçekleştirdiler. Halk tarafından sevilen ancak senatörler tarafından kıskanılan kimselerdi. Romalı siyasetçiler süşkalarını geçirmek veya Cumhuriyeti geri getirmek için onlara karşı suikast planları yapmaktaydılar. Buna karşılık imparatorlar da iktidarları sorgulayanları idam ettiriyor ya da sürgüne gönderiyordu. Senato sınıfından tarihçiler Julio-Claudian imparatorlarını kendi kendilerini yücelten, çılgın, sapık ve zorba olarak tanımlar. Henry Morgenthau Henry Morgenthau (26 Nisan 1856 - 25 Kasım 1946), Amerika Birleşik Devletleri'nin 27 Kasım 1913-Şubat 1916 tarihleri arasındaki Osmanlı İmparatorluğu büyükelçisi, iş adamı. Amerikan siyasetçi Henry Morgenthau Jr.'ın babası, halen New York bölge savcısı olarak görev yapan Robert M. Morgenthau'nın dedesi. On dört çocuk sahibi Bavyeralı Yahudi bir aileden gelen Henry Morgenthau hukuk eğitimi aldı. Kendi adına Amerikalı gazeteci Burton J. Hendrick tarafından yazılan Ermeni Kırımı iddialarında sıkça atıfta bulunulan "Büyükelçi Morgenthau'nun Öyküsü" adlı bir kitabı mevcuttur. Askerlik SanatÄ± Askerlik Sanatı (Dell'arte della guerra) Niccolo Machiavelli'nin sağlığında yayımlanmış ilk ve tek siyasal içerikli kitabıdır. Kitap Machiavelli ve bazı dostlarının Rucellai Sarayı'nda yaptığı konuşmayı içerir. Konuşma 1517'de geçmişse de o 1519'da yazmaya başlamıştır. Kitabı yazma gerekçesi ise saray sahibi dostu Cosimo Rucellai'nin 1519'da erken yaşta ölmesidir. Cosimo, son günlerinde adını yaşatacak bir eser bırakamadığından hayıflanması üzerine yazılmıştır. Ancak kitap bir vefa borcundan çok dönemin İtalyan şehir devletlerinin ordu sistemlerini ve dezavantajlarını, ne yapılması gerektiğini anlatan bir kitaptır ve Machiavelli paralı kuvvetlerden çok milis kuvvetlerinin önemini ve yararını anlatır. Büyük Yarış (film, 1971) Büyük Yarış (Le Mans), 1971 ABD yapımı aksiyon filmi. Lee H. Katzin tarafından yönetilmiştir. Başrol oyuncusu Steve McQueen'dir. Filmde gerçek 1970 Le Mans 24 Saat yarışından çekimler kullanılmıştır. Film, bugün hala az diyalog içeren, dönemini iyi yansıtan yapısı ve başarılı yarış sahneleriyle yarışseverler arasında popülerdir. Hatta filmin, McQueen'in yarış alanına gelişi ve hazırlanmasını içeren ilk 38 dakikasında hiç diyalog yoktur. Bu ve ABD'de Le Mans yarışlarına olan düşük ilgi sebebiyle film, Amerikan sinemalarında ortalama bir başarı tutturmuştur. McQueen yarışa Jackie Stewart ile beraber kullanacağı 26 numaralı bir Porsche 917 ile girmek istemiş, ancak kabul edilmemiştir. Bunun yerine, filmde yarışa gerçekte Jo Siffert ve Brian Redman tarafından kullanılan 20 numaralı mavi Gulf-Porsche 917K ile başlamıştır. Yarış lideri 25 numaralı Porsche 917 "Uzun kuyruk" ise Vic Elford/Kurt Ahrens tarafından kullanılmıştır. Fenilalanin Fenilalanin (Phe, F) beslenme açısından zaruri bir alfa-aminoasittir. Fenilalanin doğada enantiomerik (moleküllerin aynada yansıması olan optik izomeri) iki formda bulunabilir, D- ve L-fenilalanin. Yan zinciri bir benzil grubundan oluşmaktadır. Bu aminoasitin fenilalanin olarak adlandırılmasının nedeni, kimyasal yapısının, alanındaki hidrojenlerden birisinin fenil grubuyla değiştirilmesiyle olusturulmasıdır. Fenil grubundan ötürü, fenil alanın aromatik bir bileşiktir. Oda sıcaklığında beyaz ve toz şeklinde bir fiziksel bir hali vardır. Bu yazıda ya da bilimsel makalelerde Fenilalanin - ya da olarak hiçbir ön ek almayarak sadece Fenilalanin diye bahsedilmişse, burada bahsi geçen - Fenilalanin’dir. Fenilalanin protein ve peptitlerin yapı taşlarından biridir ve insanlar için esansiyel (yaşamsal,zorunlu) olarak adlandırılan amino asitler grubuna girmektedirler. Bu yüzden insandaki protein biyosentezinde aksaklıkların çıkmasını engellemek için besinlerle beraber yeterli miktarda vücuda alınmalıdır. Diyette en iyi fenilalanin kaynakları yumurta, tavuk eti, karaciğer, sığır eti, süt, ve soyadır. Diğer kaynaklar ise ıspanak, yapraklı sebzeler, tofu, amarant ve acı bakladır. Troleybüs Troleybüs, gücünü genellikle yol boyunca asılı olan bir elektrik hattındaki iki kablodan alan elektrikli otobüs. İki kablo kullanılmasının sebebi tramvayların aksine lastik tekerlekler kullanılması sebebiyle tek kabloyla devrenin tamamlanmasının olanaksız olmasıdır. İlk troleybüs 29 Nisan 1882 tarihinde Berlin'in banliyösünde kurulmuş olan sistemdir. Kurulan bu sisteme Ernst Werner von Siemen "Elektromote" adını vermiştir. 1947 yılında, Türkiye'nin ilk Troleybüs Şebekesi Ankara'da kurularak hizmete açılmıştır. 1 Haziran 1947’de 10 adet Brill marka, 1948’de yine 10 adet FBW marka troleybüs; Ulus - Bakanlıklar hattında hizmete girmiştir. 1952’de alınan 13 MAN araçla birlikte, Ankara’da çalışan troleybüs adedi; 33’e ulaşmıştır. Bunun haricinde Ankara'da Alfa-Romeo marka troleybüsler de kullanılmış ve bu troleybüsler Dışkapı-Bahçelievler ile Dışkapı-Kavaklıdere hatlarında kullanılmışlardır. 1979-1981 döneminde trafiği aksattıkları ve yavaş gittikleri gerekçesiyle hizmetten kaldırıldılar. İstanbullular’a her iki yakada uzun yıllar hizmet veren tramvayların 1960’larda kentin ihtiyacını karşılayamaz hale gelmesi üzerine; otobüslere oranla daha ekonomik olması da göz önüne alınarak Troleybüs sisteminin kurulmasına karar verilir. Güç beslenmesi çift havai elektrik hattından sağlanan Troleybüsler için ilk hat Topkapı-Eminönü arasında döşenir. İtalyan Ansaldo San Giorgia firmasına 1956-57 yıllarında sipariş edilen Troleybüsler 27 mayıs 1961’de hizmete girer. Toplam uzunluğu 45 km. olan şebeke, 6 kuvvet merkezi ve 100 troleybüslük işletmenin maliyeti o günün rakamıyla 70 milyon TL’yi bulur. Şişli ve Topkapı garajlarına bağlı olarak hizmet veren ve kapı numaraları birden yüze kadar sıralanan araçlara 1968 yılında tamamen İETT işçilerinin üretimi olan ‘Tosun’ da katılınca araç sayısı 101 olur. Tosun, 101 kapı numarasıyla İstanbullular’a on altı yıl süreyle hizmet verir. Elektrik kesintileri yüzünden sık sık yollarda kalan ve seferleri aksayan Troleybüsler, trafiği engellediği gerekçesiyle 16 Temmuz 1984’te işletmeden kaldırılır. Araçlar İzmir Belediyesi’ne bağlı ESHOT (Elektrik, Su, Havagazı, Otobüs ve Troleybüs) Genel Müdürlüğü’ne satılır. Troleybüslerin 23 yıllık İstanbul macerası böylece son bulur. Ankara'dan sonra Türkiye'de troleybüsü kullanan ikinci şehirdir. 28 temmuz 1954 açılır 1984 İstanbul'daki troleybüsler İzmir'e gönderildi. 76 tane olduğu biliniyor. Türkiye'de troleybüsün en son kaldırıldığı şehir olan İzmir'de troleybüs, 6 Mart 1992'de kaldırıldı. Tüm Türkiye'de kaldırılmasına rağmen 11 Mart 2015 tarihinde birçok soruna rağmen Malatya'da trambüs adıyla tekrar hizmete başlamıştır. Seferlere başladıktan yalnızca 4 gün sonra 15 Mart 2015 tarihinde İnönü Üniversitesi Kampüsü'nde bir trambüs (troleybüs) durduğu yerde yanmış, can kaybı yaşanmamıştır. Sankt PÃ¶lten Sankt Pölten (), Avusturya'da şehirdir. 1986 yılından bu yana Aşağı Avusturya eyâletinin başkentidir. Yaklaşık 49,300 nüfusa sahip kent Alplerin ön bölgesinde Traisen akarsuyu boyunca uzanır. Kent aynı zamanda bir Katolik piskoposluğunun merkezidir. Kimya, kâğıt, mobilya, makine ve tekstil üretimiyle önemli bir sanayi bölgesidir. Şehir birçok meslek yüksek okuluyla bölgenin eğitim alanında önde gelen merkezidir. 8. yüzyılda kurulmuş olan kent 1159'da kent statüsü kazanmıştır. 13. yüzyılda genişleyen kente bir de kale yapılmıştır. 1785 yılından beri bir piskoposluk merkezidir. 20. yüzyılda çevre ilçelerin kendisine bağlanmasıyla genişleyen kentte yapımına 11. yüzyılda başlanan ve 18. yüzyılda barok tarzda tadil edilmiş olan katedral, yine barok tarzda inşa edilmiş olan belediye meclis binası, 18. yüzyılda yapılan Veba Sütunu, barok piskoposluk sarayı ve birçok kent evi görülmeye değerdir. Veba sÃ¼tunu Veba Sütunları Orta Avrupa kentlerinde bulunan ve en büyüğü 14. yüzyılda yaşanmış olan veba salgını dönemlerinin anısına yapılmış anıtlardır. Sütunların tipik özelliği Hristiyanlık'ta merkezi bir konumda olan kutsal üçleme inancını temsil etmesidir. Birçok Orta Avrupa kentinde bulunan veba sütunlarının en önemlileri şunlardır: Viyana Veba SÃ¼tunu Viyana Veba Sütunu Viyana'nın merkez bölgesindeki Graben semtinde bulunan veba sütunudur. Bölgenin en tanınmış sanat eseridir. 1679 yılında kenti kasıp kavuran son büyük veba salgını sırasında kenti terk eden imparator I. Leopold, salgının sona ermesi hâlinde bir veba anıtı adamıştı. Aynı yıl içinde geçici bir ahşap sütun Johann Frühwirth tarafından inşa edildi. Sütun korint tarzında yapılmış bir sütunda bulunan kutsal üçlemeyi temsil eden bir inayet koltuğu ve dokuz melek korosunu temsil eden melek figürlerinden oluşuyordu. 1683 yılında sütunun mermerden yapılması için Matthias Rauchmiller görevlendirildi. Ancak Rauchmiller'in 1686'da ölümüyle geriye kendisinden sadece birkaç melek figürü kaldı. Birçok yeni tasarıdan sonra projenin tamamlanmasını Paul Strudel üstlendi ve projeyi Lodovico Burnacini'nin planı üzerinde şekillendirdi. Burnacini kutsal üçlemeyi melek figürleri ve önünde diz çökmüş dua eden imparatorun temsil edildiği bir inanç figürü bulunduran bir bulut piramidinin üstüne oturtmayı öngörüyordu. Heykeltıraşlar Tobias Kracker ve Johann Bendel'in de katılımıyla sütun 1693 yılında tamamlanabildi. Uzun süren yapım süresine, defalarca plan değişikliği yapılmasına ve birçok heykeltıraşın katılmasına karşın anıtın homojen bir havası vardır. Planlama zamanındaki yalın, muhafazakâr anıt, yapım sırasında veba salgınını teatral olarak simgeleyen barok bir tarz kazanmıştır. Sanat tarihi açısından barok döneme geçişi vurgulayan anıt, dönem heykel sanatını büyük çapta etkilemiş ve tüm Avusturya'da benzerleri yapılmıştır. Laktik asit fermantasyonu Laktik asit fermantasyonu, oksijen yetersizliğinde bazı bakteri ve hayvan hücrelerinde görülen bir fermantasyon biçimidir. Normalde, glikoz glikoliz yoluyla parçalanır, iki molekül ATP, iki molekül NADH ve iki molekül pirüvat elde edilir. Ancak, NADH moleküllerinde bulunan hidrojen atomunun başka bir moleküle aktarılarak NAD+'nın tekrar oluşturulması gerekir ki yeni glikoz molekülleri parçalanmaya devam edebilsin. Ortamda yeterli oksijen olduğu zaman NADH molekülünde bulunan hidrojen bir takım ara moleküller aracılığıyla sonunda oksijene aktarılır ve glikolizin ilk aşamalarında ortaya çıkan bir hidrojen iyonu da kullanılarak bir molekül su meydana gelir. Bu süreç sırasında hücreye enerji sağlayan ek ATP molekülleri açığa çıkar. Ortamda oksijen bulunmadığı zaman pirüvatın laktik aside dönüşmesi NADH'den tekrar NAD+ elde edilmesini sağlar. Laktat daha fazla parçalanamasa dahi NAD+ yenilendiği için yeni glikoz moleküllerinin parçalanmasında kullanılabilir, az miktarda ATP üretimi sağlanır. Laktat hücreden dışarı difüzyonla çıkar. Laktik asit fermantasyonu, aşağıda özet olarak verilmiş tepkimelerden meydana gelir: Kas hücreleri kandan yeterince oksijen elde edemeyince laktik asit fermantasyonu ile enerji üretmeye devam ederler. Ancak laktik asit ortamın pH'sini düşürür. Glikolizin tersinmez bir tepkimesini sentezleyen fosfofruktokinaz enzimi düşük pH'de inhibe olur, bu yüzden aşırı laktat üretimi ve kanda asidoz meydana gelmez. Bazı hücreler, örneğin karaciğer ve kalp kas hücreleri, laktatı kolaylıkla içlerine alıp onu pirüvata çevirirler, sonra da normal yolla (sitrik asit döngüsüyle) metabolize ederler. Oksijen kıtlığı çeken kas hücrelerinin aksine bu hücrelerde bol oksijen olduğu için onlarda laktat birikmez. Bu sayede kas hücreleri de glikozu parçalamaya devam edebilirler. Laktik asit fermantasyonu neolitik çağdan beri kullanılmıştır. Laktik asitin etkisiyle gıda asitlenir, bu da bozulmaya neden olacak mikroorganizmaların büyümesini engeller, hatta öldürebilir. Bunun örnekleri sütün ekşimesinden elde edilen yoğurt, yayık ayranı, tuzsuz beyaz peynir, sayılabilir. Alman lahana turşusu ("sauerkraut"), Korelilerin kimçisi ve diğer bazı başka turşu türleri de bu şekilde hazırlanır. Yazın elde edilen yeşil otların kışa kadar dayanması için laktik asit fermantasyonuna tâbi tutulması işlemine silaj denir. Yeşil otlar, silolara doldurularak veya plastikle örtülerek oksijenle teması kesilir. Bu ortamda büyüyen laktik asit bakterileri ortamı asitlendirerek silajın bozulmasına neden olabilecek diğer organizmaların büyümesine engel olurlar. Waidhofen-Ybbs Waidhofen an der Ybbs, Aşağı Avusturya'da Ybbs Nehri kıyısında, Linz kentinin 60 km. güneydoğusunda bulunan yaklaşık 5,000 nüfuslu bir kenttir. Alplerin ön bölgesinde bulunan kent, önemli bir kış sporları merkezidir. 16. yüzyıldan kalan Belediye Meclis Binası, 15. yüzyıldan kalan merkez kilisesi ile 16. ve 17. yüzyıllardan kalma tipik evleri görmeye değerdir. 12. yüzyılda inşa edilen kalesi 1803 yılına kadar Freising piskoposuna, 1949 yılına kadar da Rothschild ailesine ait olmuştur. Bu tarihten beri Avusturya Cumhuriyeti'nin malıdır. Wiener Neustadt Wiener Neustadt, Aşağı Avusturya'da Viyana'nın güneyinde bulunan 37,600 nüfuslu şehir ve ilçe merkezi. Kent önemli bir kavşak ve sanayi merkezidir. Kentte ticaret ve askerî akademiler bulunur. Tekstil ve metal sanayii kentin en önemli endüstriyel sektörleridir. 1194 yılında Macarlar'a karşı savunma amacıyla kurulan bir kale olan kent, 1210 yılında pazar statüsüne kavuşmuş, 1277 yılında da kentsel ayrıcalıklar kazanmıştır. 1452-1493 arasında imparatorluk merkezi olarak hizmet vermiş olan kent, 1469-1784 yılları arasında da bir piskoposluk merkezi olmuştur. Kent bugünkü adına 17. yüzyılda kavuşmuştur. Kent merkezi Azize Meryem anısına yapılmış bir sütunun bulunduğu ana meydanın çevresinde konumlanmış bahçeli evlerle ve klasik bir dışcepheye sahip, 16. yüzyıldan kalma belediye meclis binasıyla karakterize olmuştur. 1279'da yapılmış olan merkez kilise, 18. yüzyılda değiştirilmiş eski manastır, 1378'de inşa edilmiş ve 1752 yılında içine askeri akademi kurulmuş olan kale kentin görülmeye değer diğer yapılarıdır. Amstetten (Aşağı Avusturya) Amstetten, Aşağı Avusturya'da Ybbs ("ips") ırmağı kıyısında yaklaşık 22.600 nüfuslu kent. Önemli bir kavşak olan Amstetten tarım kooperatifleri ve işletmeleriyle önemli bir tarım merkezidir. Aynı zamanda alüminyum ve ağaç işlemesine dayanan sanayi işletmelerine de sahiptir. Ortaçağ'da bir pazar bölgesi olan kent özellikle 19. yüzyılda demiryolu yapımıyla önem kazandı. Kentte bulunan büyük demiryolu tamir atölyesi ile 19. yüzyıl sonrasında önemli bir taşıma kavşağına dönüşmüştür. Bruck-Leitha Bruck an der Leitha, Aşağı Avusturya'da Leitha vadisinde bulunan yaklaşık 6.400 nüfuslu kent. 1074 yılında kurulan ve ilk defa 1239 yılında kent statüsüne kavuşan Bruck an der Leitha'nın ortaçağda yapılan kalesinin kalıntıları hala görülebilmektedir. Kent merkezinde bulunan barok tarzda yapılmış merkez kilisesi (1696-1740), 1242'de yapılan, 1706'da barok tarzda restore edilen ve 1854-1858 yılları arasında dışcephesi Tudor stilinde değiştirilen Prugg sarayı kentte görülmeye değer diğer eserlerdir. Spongin Spongin, organik protein fibrillerine verilen addır. Spikül adı verilen inorganik proteinlerle birleşerek süngerlerde iskeleti oluştururlar. Kobalt bombasÄ± Kobalt bombası, fizikçi Leó Szilárd tarafından teorik olarak ortaya konulmuş "tuzlanmış" nükleer bomba. Szilárd, bu tarz bir bombayla dünya üzerindeki tüm yaşamın yok edilebileceğini öne sürmüştür. Silahın sıkıştırması, uranyum 235 gibi ikinci bir fisyona uygun materyal yerine sıradan [kobalt] metaliyle yapılmaktadır. Bu sayede nükleer bombanın ilk çekirdeğinden oluşan nötron yağmuru, kobalt atomlarını bombalayarak Co'ya dönüşmesine sebep olacaktır. Co, beta bozunumuna uğrarken çok güçlü gama ışınları da yayımlar; bu sebeple radyoterapi uygulamalarında da kullanılmıştır. Kobalt bombasının nükleer döküntülerinin yarı ömrü 5.27 yıl olacaktır. İlk yarı ömür boyunca bu nükleer döküntüler çok yüksek radyasyon düzeyine sahip olurlar. Bu sebeple Szilárd, bu bombaların dünyadaki tüm yaşamı yok edebileceğini düşünmüştür. Bir gram Co, yaklaşık 50 curie (1.85 terabekerel) radyoaktivite yaymaktadır. Yakın mesafede tutulduğunda, bu miktarda Kobalt-60 bir insana dakikada yaklaşık 0.5 gray iyonize edici radyasyon bulaştıracaktır. Bir gram Co tarafından birkaç dakika içinde vücuda uygulanacak 3 ila 4 gray radyasyon, popülasyonun %50'sini otuz gün içinde öldürebilir. Daha düşük Co miktarları daha uzun zamanda öldürecek, ancak daha geniş bir alanda etkili olacaktır. Bu tip bombaların sıradışı tarafı, 5.27 yıllık yarı ömürlü ve filtrelemesi zor olan Co sebebiyle radyasyon seviyesinin düşmesini bir sığınakta beklemenin pratik olmaması, ama bomba atılan bölgenin 15 ile 20 yıl arasında yeniden yerleşilebilecek ölçüde radyasyondan arınacak olmasıdır . Bu sürede Co, zararsız olan nikel-60'a (Ni) dönüşecektir. Gary Cooper Gary Cooper (doğum adıyla Frank James Cooper) (d. 7 Mayıs 1901 - ö. 13 Mayıs 1961), Amerikalı oyuncu. İki kez Oscar ödülünü kazanan ve yüzden fazla filmde rol alan Cooper, 1920'lerde başladığı oyunculuğu ölümüne dek devam ettirmiş; rahat ve gösterişsiz oyunculuk stiliyle ünlenmiştir. Gelmiş geçmiş en iyi oyunculardan biri olarak sayılmaktadır. Cooper en iyi erkek oyuncu dalında beş kez Oscara aday gösterilmiş, Aslan Yürekli Çavuş ve High Noon filmleriyle bu ödülü iki defa kazanmıştır. Aynı zamanda Cooper'a 1961 yılında Akademi Onur Ödülü verilmiştir. Amerikan Film Enstitüsü, 1999 yılında oluşturduğu "100 Yılın En Büyük oyuncuları" listesinde Gary Cooper'ı 11. sırada göstermiştir. Cooper yakalandığı kanser nedeniyle 1961 yılında yaşamını yitirdi. Asıl adı Frank James Cooper'dır. Montana (ABD)'de dünyaya gelmiştir. Bir erkek kardeşi olmuştur. Annesi, Cooper ve kardeşine iyi bir eğitim almaları için Dunstable Grammar Okuluna, İngiltere'deki Bedsfordshire'a 1910 ve 1913 yıllarında gönderir. I. Dünya Savaşı'nın başlamasıyla Bayan Cooper, çocuklarının kayıtlarını Bozeman, Montana, okuluna alır. 13 yaşındayken, bir araba kazasında kalçasından sakatlanmıştır. Kazadan sonra ailesinin yanına dönerek, doktor gözetiminde, çiftlikte ata binmeye ve denemeler yapmaya başlamıştır. Cooper 1924 yılında Lowa'nın Grinnell Kolejinde çalışmaya başlamış ama mezun olamamıştır. Sinemaya çok erken bir dönem de, sessiz sinema dönemi 1923 senesinde çevirdiği ilk filmle başlamıştır. 1925 senesinde ise, Dick Turpin de Tom Mix de bilinmeyen bir rol de oynamıştır. İlerleyen yıllarda 1926 senesinde Lightin Vins filminde Eilen Seidwick ile birlikte başrol oynamıştır. Bu kısa süreli filmlerinden sonra, 1925 senesinde Paramount Pictures ile birlikte uzun süreli bir kontrat imzalamıştır. Cast Yönetmeni olan Nan Collins'in tavsiyesiyle ismini Gary olarak değiştirmiştir. 1929 senesinde ilk sesli film projesini meydana gelmiştir. The Virginian, A Farewell to Arms (1932), Mr. Deeds Goes To Town (1936) o dönemdeki önemli filmleri olmuştur. 1932 Senesinde If I Had a Million filminde Charles Laugton ve George Raft ile oynamıştır. 1939'da, önemli film Beau Geste yapımında, ünlü oyuncular Ray Milland, Susan Hayward, Broderick Crawford ile oynamıştır. 1940 senesinde Ünlü Yönetmen William Wyler Western'i olan The Westerner adlı filmde oynar. 1941 de Howard Hawks'ın Sergeant York adlı yapıtında oynar. 1944 senesinde Usta Yönetmen Cecil B. DeMille'in The Story of Dr. Wassell adlı filminde oynamıştır. Yine De Mille ile 1947 senesinde önemli bir projede Unconquereded de yer alır ve Boris Karloff, Paulette Goddard gibi yıldızlarla çalışır. 1949'da The Fountainhead adlı King Vidor filminde Patricia Neal ile başrolleri paylaşmıştır. Ünlü Usta Yönetmen Alfred Hitchcock, 1940 senesindeki Foreign Correspondent ve 1942'deki Sabateur adlı filmlerde Gary Cooper'ı oynatmak istemiş, Cooper ise bu teklifleri geri çevirmiştir. Daha sonra ise yönetmen'in tekliflerini geri çevirdiği için üzülmüştür. 1942 senesinde Ünlü Yönetmen Howard Hawks'ın Sergeant Yorke adlı filminde ilk Oscar ödülünün sahibi olmuştur. 1953 senesinde de 2. Oscar ödülünü , Ünlü Yönetmen Fred Zinneman'ın High Noon adlı filminde almıştır ki bu onun en iyi rollerinden bir örnektir. 1950 senesinde Ünlü Yönetmen Michael Curtiz'in bir dramasında, Lauren Bacall, Patricia Neil, Jack Carson ile oynamıştır. 1954 senesinde Yönetmen Robert Aldrich'in Vera Cruz adlı Western filminde Burt Lancaster, Cesar Romero, Ernest Borgnine, Sara Montiel ile birlikte oynamıştır. 1955 senesinde Ünlü Yönetmen Otto Preminger'in bir dram filmi olan The Court-Martial of Billy Mitchell filminde oynamıştır. 1956 senesinde ise William Wyler filmi olan Friendly Persuasion Western'inde Anthony Perkins ile birlikte oynamıştır. Bir sene sonra ise Usta Yönetmen Billy Wilder'ın Romantik Aşk filmi olan Love In The Afternoon filminde güzel oyuncu Audrey Hepburn ile başrolleri paylaşmıştır. 1958 senesinde Anthony Mann Western'i Man of The West de Lee J. Cobb ile oynamıştır. 1959 ve 1961 senelerinde, son filmlerinde Michael Anderson adlı yönetmenle çalışmış ve bu filmlerde Charlton Heston, Deborah Kerr gibi ünlü yıldızlarla oynamıştır. Ankara Organize Sanayi BÃ¶lgesi Ankara Organize Sanayi Bölgesi ya da resmî adıyla Ankara Sanayi Odası 1. Organize Sanayi Bölsesi, Ankara Sanayi Odası'na bağlı tüzel kişiliğe sahip bir organize sanayi bölgesidir. Bölgede 200 firma ve 18.000 çalışan bulunmaktadır. M. Sunullah Arısoy M. Sunullah Arısoy, (d. 25 Mart 1925, Şile, İstanbul - ö. 19 Aralık 1989, Söke, Aydın), Türk şair ve yazar. Babasının subay olması nedeniyle çocukluk yılları Anadolu’da geçti. Diyarbakır Süleyman Nazif İlkokulu’ndan 1935 yılında mezun oldu. İstanbul Üsküdar I. Ortaokulu’ndan sonra Haydarpaşa Lisesine girdi, fakat Liseyi bitiremeden çeşitli işlerde çalışmak zorunda kaldı. Liseyi sonradan tamamlayarak Ankara Sümerbank Satın alma Müdürlüğü'nde Ticaret Şefi olarak çalıştı. Bir süre öğretmenlik yaparak hayatını kazandı. Emekliye ayrıldıktan sonra Türk Tarih Kurumu Basımevinde Müdür Yardımcılığı yaptı. İlk şiiri "Yücel Dergisi"’nde yayımlandı (1941). "Dost", "Türk Dili", "Varlık", "Pazar Postası" ve "Akis" gibi dergilerde şiirlerini yayımladı. "Ulus Gazetesi'nde" yazarlık yaptı. Haftalık "Aktüalite Dergisi"'nin başyazarlığını yürüttü. Şiir, öykü, roman, antoloji ve siyaset türlerinde eserler verdi. http://www.yasamoykusu.com/biyografi-1543-M._Sunullah_Arisoy General Electric General Electric, 1876 yılında Thomas Edison tarafından kurulan, bir dönem Amerika'nın elektrik dağıtımını tekelinde tutan şirkettir. Elektronik ve bankacılık sektörlerinde faaliyet göstermektedir. Jet motorlarından enerji üretimine, finansal hizmetlerden su ve proses teknolojilerine, medikal görüntülemeden medyaya, tıbbi cihaz sektöründen nükleer silah başlığı için parça üretmeye kadar birçok alanda faaliyet göstermektedir. Financial Times tarafından 1999, 2000, 2001, 2002, 2003, 2004 yıllarında dünyanın en saygın şirketi olarak seçilmiştir. Ayrıca çalışan anneler için en iyi 100 şirket içerisindedir. Sloganı; "En önemli ürünümüz ilerlemektir." GE, Nükleer silah başlığı programını 1990 yılları başındaki protestolar nedeniyle kapatmıştır. The Photo-Drama of Creation Yaratılışın Fotodramı, Charles Taze Russell'ın yönettiği bir film. Yapıtta seslendirilen slaytlar ve hareketli resimlerle yeryüzünün yaratılışından Mesih'in bin yıllık hükümdarlığının sonuna kadar geçen zaman içindeki olaylar gösterilmektedir. 1914'te gösterime giren yapıt her gün 35.000 kişi tarafından izlendi. Yaratılışın Fotodramı, sesli filmlerin öncüsu olmuştur. Aydın Örs Aydın Örs 1946 yılında Ankara'da dünyaya gelmiştir.Liseyi Ankara Kurtuluş Lisesi'nde okudu. Üniversite eğitimini Ankara İktisadi ve Ticari İlimler Akademisi'nde (Gazi Üni. İİBF) aldı. Basketbola 1963 yılında başladı. DSİ Spor, Şekerspor'da oynadı. 35 kere millî formayı giymiştir. Onun kendini gösterdiği alan ise 1981’de başladığı antrenörlüktü. 1983'te Efes Pilsen'in sorumluluğuna getirildi. Başarılarıyla Türk basketbol tarihine geçen Örs, genç millî takım ile Efes Pilsen altyapı ve (A) takımında 29 yıllık antrenörlük kariyerinde toplam 20 kupa kazandı. (A) millî takım ile 32. Avrupa Basketbol Şampiyonası'nda gümüş madalya kazanan Örs, genç millî takım ile 2 Balkan Şampiyonluğu ve Efes Pilsen'de de 18 kupa sevinci yaşadı. Genç ve ümit millî takımlarını da çalıştıran Aydın Örs, bu takımlarda da başarılı oldu. genç millî takım ile, Balkan Genç Erkekler Şampiyonluğu'nu 1986 ve 1992'de 2 kez kazanan Örs, ümit millî takımı da 1996'da Avrupa 4.sü yaptı. Örs, Efes Pilsen ile Türkiye'de ve Avrupa'da toplam 18 kupa kazandı. Efes Pilsen altyapısında 8 yılda 4 Türkiye Gençler Şampiyonluğu yaşayan Örs, 1992'de (A) takım antrenörlüğüne getirildi. Örs, Efes Pilsen ile 5 Türkiye Ligi Şampiyonluğu, dörder Türkiye ve Cumhurbaşkanlığı Kupası kazandı. Efes Pilsen'i 1993'te Saporta Kupası'nda final oynayan ilk Türk takımı yapan Aydın Örs, takımına 1996 yılında da Avrupa Koraç Kupası'nı kazandırarak, basketbolda Avrupa Kupası kazanan ilk antrenör olarak tarihe geçti. Örs ayrıca takımını 1995'te Avrupa Kulüpler Kupası yarı final turuna ve 1997, 1998, 1999'da da Avrupa Ligi çeyrek finaline taşıdı. 1999-2000 sezonunda ise, Aydın Örs - Ergin Ataman - Oktay Mahmuti yönetimindeki Efes Pilsen Avrupa 3.sü olmuştur. Aydın Örs döneminde Efes Pilsen altyapıdan çok önemli oyuncular çıkarmış ve bu oyunculardan bazıları NBA'de oynama başarısı göstermiştir. Volkan Aydın, Ufuk Sarıca gibi yetenekler üzerinde büyük hakkı olan Örs, Hidayet Türkoğlu ve Mirsad Türkcan'ı as kadroya çıkartıp, bu oyuncuların önünü açmıştır. Aydın Örs her zaman çok iyi bir savunma taktisyeni olarak bilinmiştir. Efes Pilsen'de koçluk yaptığı dönemde uygulattığı ""öldürücü" alan savunması" ile hafızalardadır. Aydın Örs, (A) millî basketbol takımı ile 32. Avrupa Basketbol Şampiyonasında başarılı bir performans sergiledi. Şampiyonada Aydın Örs'ün yönetiminde grup maçlarını ilk sırada bitiren (A) millî basketbol takımı, tarihinde en farklı skorlu yenilgisini aldığı Hırvatistan'ı çeyrek finalde yenerek, 52 yıl aradan sonra Avrupa Şampiyonası'nda yarı final sevinci yaşarken, tarihinde ilk kez Dünya Şampiyonası finallerine katılmaya hak kazandı. Yarı finalde Almanya'yı uzatma dakikalarında son saniyelerde yendi. Türkiye finalde ise Yugoslavya'ya yenildi ve tarihinde ilk kez Avrupa 2.si olarak gümüş madalya kazandı. Türkiye, Aydın Örs yönetiminde 37 karşılaşma yaptı. Türkiye Bu 37 maçın 22'sini kazanırken, 15 karşılaşmada da salondan yenik ayrıldı. Millîler, 37 maçta 2 bin 723 sayı (maç başına 73.59) atarken, 2 bin 626 sayı (maç başına 70.97) yedi. Efes Pilsen'i çalıştırdığı günlerde dahi Fenerbahçe taraftarı olduğunu hiçbir zaman saklamayan ve bundan gurur duyduğunu her fırsatta dile getiren Aydın Örs, 2004-05 basketbol sezonu başında Fenerbahçe (basketbol takımı)'nın başına getirilmiştir. Kısıtlı bütçe ve kadro ile mücadele eden takım 2006-07 sezonu başında Ülkerspor ile birleşerek Fenerbahçe Ülker adını almıştır. Tarihinin ilk EuroLeague tecrübesini yaşayan takım Türkiye Ligi'nde normal sezonu lider olarak bitirmiştir. Daha sonra play-off finalinde Efes'i 4-0 yenerek Fenerbahçe'ye 16 yıl sonra lig şampiyonluğunu kazandırmıştır. Buna rağmen sezonun