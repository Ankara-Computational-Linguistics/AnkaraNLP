uzandı arkasında Babası o korkunç yabancı sesiyle hadi, hadi diyerek alay ederken, hadi, hadi, canım, hadi, git ve yap şunu diyordu. Kapıyı çekti ve mahzene inen basamaklar yok olmuştu. Bütün merdiven yok olmuştu. Yerinde muazzam bir eşek arısı kovanı vardı. Yüzlerce eşek arısı ölümle aniden karşılaşmış birinin gözleri gibi kara bir delikten çıkıyordu, yok, yüzlerce değil binlerceydiler, şişman ve hantal zehir fabrikaları doğrudan ona doğru uçuyorlardı. Kaçacak zamanı yoktu, hepsi birden onu sokacaklar ve onlar derisinin üstüne dolaşır, gözlerine girer, ağzına sokulur, dilini boğazına kadar zehirle doldururlarken ölecekti. Trisha çığlık attığını sandı, ama başını ağacın altına vurup, terli saçlarına kabuk parçaları ve yosun düşürüp de uyanınca ince, kedi miyavlaması gibi bir ses duydu. Kilitlenmiş boğazı ancak bu kadarına izin veriyordu. Bir an, yatağının neden bu kadar sert olduğunu, kafasını nereye vurduğunu merak ederek, nerede olduğunu tamamen şaşırdı. Gerçekten yatağının altına girmiş olabilir miydi acaba. Ve de vücudunda bir şeyler gezmiyordu sanki, kelimenin tam anlamıyla bir şeyler geziniyordu gördüğü rüya yüzünden, aman Tanrım ne korkunç bir kabustu. Kafasını yeniden vurdu ve her şeyi hatırladı. Yatağında hatta altında bile değildi. Ormandaydı, ormanda kaybolmuştu. Bir ağacın altında uyuyordu ve vücudunda hâlâ bir şeyler geziniyordu. Çekilin, piçler çekilin. diye tiz ve korkmuş bir sesle bağırdı ve ellerini hızla gözlerinin önünde ileri geri salladı. Tatarcık ve sivrisineklerin çoğu üstünden uçtular ve yeniden bulutlarını yaptılar. Bir şeylerin gezindiği duygusu geçti, ama o korkunç kaşınma kaldı yine de. Oradan geçen ve bir lokma almak için duran her şey tarafından sokulmuştu. Her yeri kaşınıyordu. Ve tuvalete gitmesi gerekiyordu. Trisha yüzünü buruşturarak ağacın altından emekleyerek çıktı. Nefes nefeseydi, kayalıklı tepeden kayması yüzünden her tarafı tutulmuştu, özellikle boynu ve sol omuzu ve sol kolu ve sol bacağı uyuşmuştu. Mandalar kadar uyuşuk, derdi annesi olsa. Büyüklerin (en azından onun ailesindekilerin) her durum için bir sözleri vardı manda kadar uyuşuk, tarla kuşu kadar şen, cır cır böceği kadar canlı, direk kadar sağır, bir ineğin içi kadar karanlık, şey kadar ölü. Hayır bunu düşünmek istemiyordu, şimdi değil. Trisha ayağa kalkmaya çalıştı, ama beceremedi ve topallayıp emekleyerek, ay biçimindeki açıklığa gitmeye başladı. Hareket ettikçe, koluna bacağına yeniden biraz can geliyordu, o tatsız karıncalanma duygusu, iğneler batıyordu sanki. Lanet olsun, patla, dedi boğuk sesle, en çok da kendi sesini duyabilmek için. Burası bir ineğin içi kadar karanlık. Ancak derenin yanında durduğunda, Trisha öyle olmadığını gördü. Küçük açıklığa ay ışığı düşüyordu, soğuk ve berraktı bu ışık. Trisha'nın arkasında keskin hatlı bir gölge yapacak ve dere suyu üstünde kül parlaklığında pırıltılar yaratacak kadar güçlüydü. Gökteki nesnenin şekli biraz bozulmuştu göz kamaştıracak kadar parlak gümüşten bir taştı ama o yine de baktı, şişmiş, kaşınan yüzü ve yukarı çevrilmiş gözleri vakur. Bu geceki ay o kadar parlaktı ki en parlaklarının dışında bütün yıldızları yok ediyordu ve bir şey veya durduğu yerden aya bakmakla ilgili bir şey, ona ne kadar yalnız olduğunu hissettirdi. Tom Gordon'un dokuzuncunun başında üç kurtarış yaptığından dolayı kendisinin de kurtulacağına dair daha önceki inancı kaybolmuştu, tahtaya vur, omuzunun üstünden tuz at, veya Nomar Garciaparra'nın yaptığı gibi vurucu yerine girmeden önce haç işareti yap daha iyi. Burada kameralar , ani tekrarlar, taraftarlar da yoktu. Ayın yüzünün soğuk güzelliği ona alt-duyumun daha inanılabilir olduğunu söylüyordu. Tanrı olduğunu bilmeyen bir Tanrı, kaybolan küçük kızlarla ilgilenmeyen, hiçbir şeye aldırmayan, uyuşturulmuş, beyni daireler çizen bir böcek bulutu gibi olan, gözleri dalgın ve boş bir ay olan bir Tanrı. Trisha ağrıyan yüzüne su vurmak için dereye eğildi, sudaki yansımasını gördü ve inledi. Sol elmacık kemiğinin üstündeki eşek arısı ısırığı daha da şişmiş bir şekilde (belki de uykusunda kaşımış veya bir yere vurmuştu) üzerine sürdüğü çamurun altından görünüyordu, son patlamasından kalan birikmiş lavların arasından fışkıran yeni uyanmış bir yanardağ gibiydi. Gözünün şekli değişmişti, sokakta görseler insanların gözünü kaçıracağı eğri ve garip bir göz haline gelmişti. Yüzünün geri kalan kısmı da öyle, hatta daha da kötüydü ısırıldığı yerler yumrular halindeydi, o uyurken yüzlerce sivrisineğin soktuğu yerler şişmişti. Çömeldiği yerdeki su biraz daha durgundu ve orada üzerinde hâlâ bir sivrisinek kaldığını gördü. Hortumunu onun derisinden çıkaramayacak kadar fazla şişmiş olduğundan, sağ gözünün kenarına yapışmıştı. Büyüklerin sözlerinden biri daha aklına geldi tıka basa yersen bir yere kımıldayamazsın. Vurup öldürdü onu. Canı yanmıştı, gözü kendi kanına bulandı birden. Trisha çığlık atmamayı başardı, ama titrek bir iğrenme sesi – böğğğğğ– sımsıkı kapanmış dudaklarından kaçtı. İnanamayarak parmaklarındaki kana baktı. Bir sivrisinek nasıl bu kadar çok kan alabilirdi. Kimse inanmazdı buna. Avuçlarını suya daldırdı ve yüzünü yıkadı. Birinin orman suyunun insanı hasta edebileceğine dair söylediklerini hatırladığı için hiç içmedi, ama suyun kuru ve yumrular dolu tenine dokunuşu sanki soğuk saten gibi harikaydı. Biraz daha alıp boynunu ıslattı ve kollarını dirseklerine kadar daldırdı. Bunu yaparken Nick at Nite'da gördüğü I Love Lucy dizisindeki bir sahneyi hatırladı. Lucy ve Ethel güzellik salonunda ikisinin de suratında moda olan o 1958 çamur maskeleri ve Desi içeri giriyor, önce birine sonra diğerine bakıyor ve Hey Loocy, hanginizsiniz yahu. diyor ve izleyiciler kahkahadan kuruyorlardı. Belki de öyle görünüyordu ama Trisha'nın umurunda bile değildi. Burada izleyiciler yoktu, gülme efektleri de yoktu ve artık ısırılmaya dayanamıyordu. Eğer ısırılırsa çıldırabilirdi. Beş dakika kadar sürdü yüzüne çamuru, göz kapaklarına dikkatle birkaç kere dokundu, sonra sudaki aksine bakmak için eğildi. Derenin kenarındaki oldukça durgun suda gördüğü, ay ışığında yüzü siyaha boyalı saz şairi show'unda bir çamur kızdı. Yüzü arkeolojik bir kazıda topraktan çıkarılmış bir vazo gibi solgun griydi. Saçları kirli bir su gibi fışkırmıştı. Gözleri beyaz, ıslak ve korku doluydu. Güzellik bakımı yapılan Lucy ve Ethel gibi komik değildi. Ölü gibiydi. Ölü ve kötü bakım yapılmış ya da her neyse işte. Sudaki yüzle konuştu, Trisha Sonra Küçük Siyah Sambo dedi ki, ‘Lütfen kaplanlar, benim güzel yeni elbiselerimi almayın. Ama bu da komik değildi. Yumrularla dolu, kaşınan kollarına çamur sürdü, sonra ellerini yıkamak için suya daldırdı. Ama bu aptalcaydı. O Allahın cezası böcekler onu oradan da sokarlardı. Kolunda ve bacağındaki karıncalanma hemen hemen geçmişti Trisha yuvarlanmadan çömelip çişini yapmayı başardı. Başını sağa veya sola her çevirişinde acıyla yüzünü buruşturmasına rağmen ayağa kalkıp yürüyebiliyordu da. Tıpkı ileriki blokta oturan Bayan Chetwynd tra ik ışıklarında beklerken yaşlı bir adamın, kadının arabasına arkadan vurduğunda olduğu gibi, sarsıntı geçirdiğini sanıyordu. Yaşlı adam hiç incinmemişti, ama zavallı Bayan Chetwynd altı hafta boyunluk takmak zorunda kalmıştı. Belki de bundan kurtulunca kendisine de boyunluk takarlardı. O korkutucu soğuk sesti. Sana boyunluk yok. Helikopter gezisi de yok. Kes sesini, diye mırıldandı, ama ses susmadı. Sana bakım da yapılmayacak, çünkü seni asla bulamayacaklar. Burada öleceksin, ölünceye kadar ormanda gezineceksin ve hayvanlar gelip senin çürümekte olan gövdeni yiyecekler ve bir gün bir ava gelecek ve senin kemiklerini bulacak. Bu son söylediği şeyde o kadar korkunç bir inandırıcılık vardı ki, TV'de bir kere değil, birkaç kere böyle hikâyeler duymuştu galiba, yeniden ağlamaya başladı. Avcıyı gerçekten görebiliyordu, parlak kırmızı bir yün ceket ve turuncu bir kep giyen, tıraş olması gereken bir adam. Yatıp bir geyiğin gelmesi veya yalnızca çiş yapmak için bir yer aramakta. Beyaz bir şey görüyor ve önce düşünüyor, Yalnız bir taş, ama yaklaştıkça taşın göz delikleri olduğunu görüyor. Kes şunu, diye fısıldadı, devrilmiş ağaca ve alandaki buruşuk panço kalıntısına doğru yürürken (o pançodan nefret ediyordu artık neden olduğunu bilmiyordu, ama ters giden her şeyin simgesiydi sanki.) Kes şunu lütfen. Soğuk ses kesilmedi. Soğuk sesin söyleyecek bir sözü daha vardı. Bir tek söz, en azından. Veya belki de kendi kendine ölmeyeceksin. Belki de oradaki şey seni öldürecek ve yiyecek. Trisha devrilmiş ağacın yanında durdu –bir eli küçük bir dalın ölü çıkıntısını tutuyordu– ve korkuyla çevresine baktı. Uyandığı andan beri tek düşünebildiği şey ne kadar kötü kaşındığı idi. Çamur, kaşıntının hızını ve eşek arısı ısırıklarının zonklamasını kesmişti ve yeniden nerede olduğunu fark etti geceydi, ormandaydı ve tek başınaydı. En azından ay var, dedi, ağacın yanında durup korkuyla ay şeklindeki küçük açıklığa bakıyordu. Sanki o uyurken ağaçlar ve çalılar yakına gelmiş gibi daha küçük görünüyordu şimdi bu açıklık. Sinsice sokulmuşlardı, sinsice. Ay ışığı da sandığı kadar iyi bir şey değildi ayrıca. Açıklıkta parlıyordu, doğru, ama bu her şeyi aynı anda gerçek ve gerçek dışı gösteren aldatıcı bir parlaklıktı. Gölgeler çok siyahtı ve bir rüzgâr ağaçları kıpırdattığında gölgeler rahatsız edici bir şekilde değişiyordu. Ormanda bir şey cıvıldadı, boğulur gibi oldu, yeniden cıvıldadı ve sesi kesildi. Uzaklarda bir baykuş öttü. Daha yakında, bir dal çatırdadı. Neydi bu. diye düşündü Trisha, çatırtı sesine doğru dönerek. Kalp sesleri normal bir yürüyüşten hızlı bir yürüyüşe ve sonra koşuya dönüştü. Birkaç saniye sonra yerinden çıkacak ve kendisi de yerinden fırlayacaktı, yeniden panikleyecek ve orman yangınından kaçan bir geyik gibi koşacaktı. Bir şey yok, hiçbir şey değil, dedi. Sesi alçak ve hızlıydı... annesinin sesine çok benziyordu, ama o bunu bilmiyordu. Trisha'nın yanında durduğu devrilmiş ağacın otuz mil ötesinde annesi, huzursuz bir uykudan uyanmıştı, gözleri hâlâ açık yarı rüyada, kayıp kızına bir şey olduğundan veya olacağından emindi. Duyduğun bir şey bu, Trisha, dedi soğuk ses. Sesi üzgün geliyordu, ama bunun altında sözcüklerle anlatılamayacak kadar neşe vardı. Senin için geliyor. Senin kokunu aldı. Yok şey filan, dedi Trisha, her yükselmek istediğinde tam bir sessizliğe dönüşen ümitsiz fısıltı gibi bir sesle. Hadi canım sen de, şey filan yok. Güvenilmez ay ışığı ağaçların ışığını değiştirip onları kara gözlü kemik suratlara çevirmişti. Birbirine sürtünen iki dalın sesi bir canavarın pıhtılaşmış mırıltısına dönüştü. Trisha acemice bir daire çizdi çevresinde, her yere aynı anda bakmaya çalışıyor, çamurlu suratındaki gözleri oradan oraya dönüyordu. Bu özel bir şey, Trisha, kayıp kişileri bekleyen bir şey. İyice korkuncaya kadar dolaşmalarına izin verir onların –Çünkü korku onları daha lezzetli yapar, eti tatlandırır– sonra almaya gelir. Göreceksin onu. Her an çıkabilir ağaçların arasından. Birkaç saniye meselesi aslında. Ve yüzünü görünce delireceksin. Seni bir gören olsa, çığlık atacağını düşünür. Ama sen gülüyor olacaksın, değil mi. Çünkü deliren insanlar hayatları sona ererken böyle yaparlar, gülerler... gülerler... ve gülerler. Kes şunu, öyle bir şey yok, ormanda şey diye bir şey yok, kes sesini Bunları çok hızla fısıldadı ve ölü bir dalın yumrusunu tutuyordu, başlama işareti veren starter'in tabancası gibi bir ses çıkararak kırılıncaya kadar sıktı onu. Ses onun yerinden zıplamasına ve küçük bir çığlık atmasına neden oldu, ama aynı zamanda yatıştırdı da onu. Ne de olsa ne olduğunu biliyordu bunun –yalnızca bir dal ve kendi kırdığı bir dal. Hâlâ dalları kırabiliyordu, dünyanın üzerinde hâlâ o kadar kontrolü vardı. Sesler yalnızca seslerdi. Gölgeler yalnız gölgelerdi. Korkabilirdi, isterse o aptal hain sesi dinleyebilirdi, ama (şey o özel şey) yoktu ormanda. Vahşi hayvanlar vardı ve kuşkusuz eski öl veya öldür yasası hâlâ sürüyordu hemen şu anda orada, ama orada yoktu bir…. Var… Ve vardı. Şimdi bütün düşüncelerine bir son vererek ve farkına varmadan nefesini tutarak, basit buz gibi bir kesinlikle bir şeyin var olduğunu biliyordu Trisha. Bir şey vardı. O anda içinden hiçbir ses gelmiyordu, kendisinin anlamadığı bir parçası, belki de evler, telefonlar ve elektrik ışıklarının dünyasında uyuyan ve ormanda özel bir sinir düzeneği vardı içinde sadece. O parça göremiyor ve düşünemiyordu, ama hissedebiliyordu. Şimdi ormanda bir şeyi hissetti. Merhaba, diye ay ışığına ve ağaçların kuru kemik yüzlerine seslendi. Merhaba, orada biri var mı. Castle View motelinin Quilla'nın kendisiyle paylaşmasını istediği odasında Larry McFarland, üstünde pijamasıyla ikiz yataklardan birinin üzerinde kolu eski karısının omuzlarında oturuyordu. Quilla'nın pamuklu geceliklerin en incelerinden birini giymiş olmasına ve altında hiçbir şey olmamasına ve üstelik bir yıldan fazladır kendi sol elinden başka bir şeyle seksüel ilişkiye girmemiş olmasına rağmen hiçbir şehvet hissi duymuyordu (en azından o anda). Kadın tepeden tırnağa titriyordu. Sanki sırtındaki bütün kasların içi dışına çıkmış gibi geldi adama. Bir şey değil, dedi. Yalnızca bir rüya. Onunla uyandığın ve bu duyguya dönüşen bit kâbus. Hayır dedi Quilla, başını saçları ha ifçe yüzüne çarpacak kadar hızlı sallayarak. O tehlikede, bunu hissediyorum. Korkunç bir tehlikede. Ve ağlamaya başladı. Trisha ağlamıyordu, o sırada değil. O anda ağlayamayacak kadar korkmuştu. Bir şey izliyordu onu. Bir şey. Merhaba. yeniden denedi. Yanıt yok... ama oradaydı ve hareket ediyordu artık, açıklığın hemen arkasındaki ağaçların gerisinde, soldan sağa doğru ilerleyerek. Ve gözleri, yalnızca ay ışığını izler ve hissederken, baktığı yerde bir dalın kırıldığını duydu. Sanki biri nefes veriyordu... öyle miydi, yoksa. Yoksa yalnızca bir esinti miydi. Öyle olmadığını biliyorsun, diye fısıldadı soğuk ses ve tabii ki biliyordu. Beni incitme, dedi Trisha ve şimdi gözyaşları dökülüyordu artık. Her neysen, lütfen incitme beni. Ben seni incitmeyeceğim, lütfen sen de beni incitme. Ben... ben yalnızca bir çocuğum. Gücü bacaklarından kayıp gitti ve Trisha düşmekten çok katlandı sanki. Hâlâ ağlıyor, korkudan tepeden tırnağa titriyordu. Küçük ve korumasız bir hayvan gibi devrilmiş ağacın altına sokuldu yeniden. İncitilmemek için yalvarışlarını neredeyse bilinçsizce sürdürüyordu. Çantasını yakaladı ve sanki bir kalkan gibi yüzünün önüne çekti. Kocaman, titreten hıçkırıklar parçalıyordu gövdesini ve bir dal daha kırıldığında çığlık attı. Henüz açıklığa gelmemişti, henüz değil, ama neredeyse. Neredeyse. Ağaçların arasında mıydı. Ağaçların birbirine girmiş dallarının arasında mı ilerliyordu. Kanatları olan bir şey miydi, bir yarasa gibi. Çantasının üstüyle sığındığı ağacın kıvrımının arasında kalan yerden bir göz attı. Ay ışığıyla aydınlanmış göğün altında yalnızca karışık dalları gördü. Aralarında bir yaratık yoktu –en azından onun gözlerinin seçebileceği kadarıyla– ama şimdi orman bütünüyle sessizdi. Hiçbir kuş ötmüyor, hiçbir böcek sesi gelmiyordu otların arasından. Çok yakındı, her neyse ve karar vermeye çalışıyordu. Gelip onu parçalamalı mıydı, yoksa geçip gitmeli miydi. Bu bir şaka değildi ve bir rüya da değildi. Bu açıklığın kenarının hemen dışında ayakta duran veya çömelmiş veya belki de tünemiş olan şey ölüm ve çılgınlıktı. Karar vermeye çalışıyordu, onu şimdi mi alsın yoksa biraz daha olgunlaşması için bıraksın mı. Trisha çantasına sarılarak ve nefesini tutarak yattı orada. Bir sonsuzluk kadar sonra, bir dal daha kırıldı, bu daha uzaktaydı. Her ne idiyse, uzaklaşıyordu. Trisha gözlerini kapattı. Çamurla kaplı göz kapaklarının altından gözyaşları aktı ve aynı derecede çamurlu yanaklarından aşağı indi. Dudakları titriyordu. Bir an ölmüş olmayı diledi –böyle bir korkuyu yaşamaktansa ölmek daha iyiydi, kayıp olmaktansa ölü olmak daha iyiydi. Bir yerde bir dal daha çatırdadı. Rüzgârsız bir hava akımı ile yapraklar titredi ve bu da daha uzaktaydı. Gidiyordu, ama artık onun burada, ormanda olduğunu biliyordu. Geri gelecekti. Gece, binlerce mil kadar gelen boş yolda uzadı gitti. Asla uyumayacağım. Asla. Annesi Trisha uyuyamadığı zaman bir şey hayal etmesini söylerdi. Hoş bir şey hayal et. Uyku Perisi gecikince yapılacak en iyi şey budur, Trisha. Kurtulmuş olduğunu mu hayal etmeli. Hayır, bu onun daha kötü hissetmesine neden olurdu... sanki susamışken büyük bir bardak suyu hayal etmek gibi. Susadığını fark etti... bir kemik kadar kurumuştu. Korkunun en kötü kısmı geçtikten sonra geriye bu kalmıştı, o susuzluk. Biraz gayretle çantasını çevirdi ve tokalarını açtı. Oturuyor olsa daha kolay olurdu, ama bu gece o ağacın altından hiçbir şekilde çıkmayacaktı, dünyada çıkmayacaktı. O geri gelip, dedi soğuk ses. Geri gelip seni dışarı çekmezse. Su şişesini kavradı, büyük birkaç yudum aldı, kapağını yeniden kapatıp yerine koydu. Sonra, özlemle Walkman'inin içinde olduğu fermuarlı cebe baktı. Onu dışarı alıp biraz dinlemeyi çok fena halde istiyordu, ama pilleri korumak zorundaydı. Çantasını kapatıp önce yeniden tokaladı, sonra kollarını doladı çantasının çevresine. Artık susamadığı için ne hayal etmeliydi. Ve birden anladı. Tom Gordon'un açıklıkta kendisiyle birlikte olduğunu, orada derenin yanında durduğunu hayal etti. Sırtında üniformasıyla Tom Gordon o kadar beyazdı ki ay ışığında parlıyordu. Aslında kendisini korumuyordu çünkü, yalnızca hayaldi... ama yine de koruyordu. Neden olmasın. Bu onun hayaliydi, sonuçta. Neydi o ormandaki. diye sordu ona. Bilmiyorum, diye yanıt verdi Tom. Kayıtsızdı sesi. Tabii kayıtsız görünebilirdi, değil mi. Gerçek Tom Gordon iki yüz mil uzakta Boston'daydı ve herhalde şimdi kilitli bir kapının ardında uyumaktaydı. Nasıl yapıyorsun bunu. diye sordu, yine uykuluydu, o kadar uykuluydu ki yüksek sesle konuştuğunun farkında bile değildi Sırrı nedir bunun. Neyin sırrı. Kazanmanın, kapanarak. dedi Trisha, gözleri Tanrıya inanmak diyor gibi geldi sanki – her başarılı olduğunda gökyüzünü işaret etmiyor muydu ne de olsa.– veya kendine inanmak veya elinden geleni yapmak (bu Trisha'nın futbol koçunun bir ilkesiydi.) Elinden geleni yap, gerisini unut ama 36 Numara o derenin yanında dururken bunların hiçbirini söylemedi. İlk vurucunun önüne geçmeye çalışmalısın dı söylediği. Ona o ilk atışla meydan okumalısın, vuramayacağı bir top atmalısın. Vuruş yapacağı yere, ben bu adamdan daha iyiyim diye düşünerek gelir. Bu ikri onun elinden almalısın ve beklememek daha iyidir. Hemen yapmaktır en iyisi. Bunu yapınca daha iyi olan sen olursun, kazanmanın sırrı budur. Sen nasıl... …atmayı seversin ilk atışta sormak istediği sorusunun gerisiydi, ama bunu söyleyinceye kadar uykuya daldı. Castle View'da anne babası da bu defa aynı dar yatakta ani, doyurucu ve bütünüyle plansız bir seksten sonra uyumuşlardı. Eğer bana söylemiş olsaydın Quilla'nın uyumadan önceki son düşüncesiydi. Larry'nin düşüncesi ise Bir milyon yıl bile olsa yapmazdım Larry idi. O baharın son günlerindeki sabahın erken saatinde, bütün aileden en huzursuz uyuyan kişi Pete McFarland'di anne babasınınkine bitişik odada, homurdanarak ve huzursuzca bir yandan ötekine dönerken yatak örtülerini karmakarışık ediyordu. Rüyasında annesiyle tartışıyorlardı, yolda yürüyor ve tartışıyorlardı, bir noktada iğrenerek arkasını döndü (veya belki de biraz ağlamaya başladığını görme zevkini ona vermemek için) ve Trisha yok olmuştu. Bu noktada rüyası tekledi boğaza takılan bir kemik gibi takıldı beynine. Onu çıkarmaya çalışarak yatağında ileri geri döndü. Gitmekte olan ay, alnında ve şakaklarındaki ter taneciklerini parlatarak baktı ona. Arkasını döndü ve o gitmişti. Döndü ve o gitmişti. Döndü ve o gitmişti. Yalnızca boş bir yol vardı. Hayır, diye mırıldandı Pete uykusunda, başını iki yana sallayıp, rüyayı bozmaya çalışarak, kendisini boğmadan öksürerek kemiği atmaya çalışarak. Başaramadı. Arkasını döndü ve o gitmişti. Arkasında yalnızca boş bir yol vardı. Sanki bir kız kardeşi hiç olmamış gibiydi. Güneş, hilâl şeklindeki açıklığı sabah ışığıyla doldurarak doğmuştu. Umurunda olan tek şey buydu. T Yeniden doğmuş gibiydi. Gece uyanıp kaşındığını, çiş yapması gerektiğini hatırladı dereye gittiğini ve ısırıkların ve böcek sokmalarının üstüne çamur sürdüğünü hatırladı Tom Gordon'un orada nöbet tutup kendisine kazanmanın bazı sırlarını anlatışını hatırladı. Ayrıca ormandaki bir şeyden fena halde korktuğunu hatırladı, ama doğal olarak orada hiçbir şey yoktu onu korkutan karanlıkta yalnız oluşuydu, hepsi bu. Beyninin derinlerinde bir şey bu duruma karşı koymak istiyordu, ama Trisha fırsat vermedi buna. Gece sona ermişti. Olanları yeniden hatırlamayı, o kayalık yokuşa geri gidip arı kovanının olduğu ağaca doğru aşağıya kaymak istediği kadar arzu ediyordu ancak. Şimdi gündüzdü. Bir sürü arama ekibi olacak ve o kurtulacaktı. Bunu biliyordu. Bütün geceyi ormanda tek başına geçirdikten sonra kurtarılmayı hak ediyordu. Çantasını önünde sürükleyerek ağacın altından dışarı emekledi, şapkasını giydi ve topallayarak dereye gitti. Ellerindeki ve yüzündeki çamuru temizledi, başının çevresinde oluşmaya başlayan tatarcık ve sivrisinek bulutlarına baktı ve isteksizce yeni bir kat çamur süründü. Bunu yaparken de küçük bir kızken Pepsi'yle birlikte Güzellik Salonu oyunu oynadıklarını hatırladı. Bayan Robichaud'un makyaj malzemeleriyle o kadar pislik yapmışlardı ki Pepsi'nin annesi onlara, temizlenmeye veya yaptıklarını temizlemeye çalışmamalarını söylemiş, kendini kaybedip gözleri şaşılaşıncaya kadar onları dövmeden evden çıkmaları için bağırmıştı. Onlar da, suratlarında pudra, ruj, göz kalemi, yeşil far ve Passion Plum dudak boyası, herhalde dünyanın en küçük striptizcileri gibi görünerek çıkmışlardı evden. Trisha'nın evine gittiklerinde, Quilla'nın önce ağzı açık kalmış, sonra gözlerinden yaşlar boşanıncaya kadar gülmüştü, iki kızı de ellerinden tutup banyoya götürmüş ve onlara temizlenmeleri için krem vermişti. Yukarı doğru yavaşça yayın, kızlar, diye mırıldandı. Trisha şimdi, işi bitince ellerini derede yıkadı, ton balıklı sandviçinin kalanını ve sonra da kerevizin yarısını yedi. Yemek torbasını bir huzursuzluk duygusu içinde katladı. Şimdi yumurta bitmiş, tonlu sandviç bitmiş, patates cipsleri bitmiş ve Twinkieler bitmişti. Sadece yarım şişe Surge (aslında daha da azdı), yarım şişe su ve birkaç kereviz kalmıştı. Önemli değil, dedi, boş yemek torbasını ve kalan kerevizleri çantasına koyarken. Bunlara kirlenmiş ve paralanmış pançoyu da ekledi. Önemli değil, çünkü ortalıkta bir sürü arama takımı olacak. Biri bulacak beni. Öğleden önce bir lokantada yemek yiyor olacağım. Hamburger, patates kızartması, çikolatalı süt, elmalı kek. Bu düşünceyle midesi guruldadı. Trisha eşyalarını topladıktan sonra ellerine de çamur sürdü. Güneş açıklığa varmıştı artık – gün sıcaklık vaat eder gibi parlaktı– ve kız biraz daha rahat hareket ediyordu. Gerindi, uyuşmuş karnını harekete geçirmek için olduğu yerde zıpladı biraz, ensesindeki sertlik geçinceye kadar boynunu iki yana çevirdi. Sesleri, köpekleri ve belki de helikopter pervanelerinin vup-vupvupunu duymak için bir an daha durdu. Günlük yemeği için ağacı delmeye başlayan ağaçkakandan başka bir şey yoktu. Ziyanı yok, çok zaman var. Aylardan Haziran biliyorsun. Bunlar yılın en uzun günleri. Dereyi izle. Arama ekipleri seni hemen bulamasa bile, dere seni insanlara götürür. Ama gün öğlene yaklaştıkça, dere onu yalnızca ormanlara ve daha fazla ormanlara götürdü. Sıcaklık yükseldi. Küçük ter tanecikleri çamur katmanının arasından kendilerine yol açmaya başladılar, 36 Gordon tişörtünün koltuk altlarında daha büyük lekeler yaptılar. Sırtında, kürek kemiklerinin arasında ağaç biçiminde olan bir başka leke oluştu. Kirliliklerinden dolayı sarı değil artık kumral olan saçlar yüzünün çevresinde sarkıyordu. Trisha'nın ümitleri sönmeye yüz tuttu ve saat yedide açıklıktan çıkarken sahip olduğu enerji saat onda bitmişti. On bir sularında, moralini daha da bozan bir şey oldu. Bir bayırın tepesine gelmişti –tepe yapraklar ve iğnelerle kaplanmıştı ve en azından daha az dikti– ve dinlenmek için bir an durduğunda o hiç hoşuna gitmeyen farkında olma duygusu, o bilinçli zihniyle hiç ilgisi olmayan duygu, yeniden uyardı onu. İzleniyordu. Kendine bunun doğru olmadığını söylemenin yararı yoktu, çünkü öyleydi. Trisha bir daire yaparak yavaşça döndü. Bir şey görmedi, ama orman yine susmuş gibiydi. Çizgili, küçük sincaplar beceriksizce yaprakların, çalıların arasında dolaşmıyordu, derenin yanında artık sincaplar, ö keli alakargalar yoktu. Ağaçkakan hâlâ gagalıyor, uzaktaki kargalar gaklıyordu, ama bunun dışında yalnızca kendisi ve vızıldayan sivrisinekler vardı. Kim var orada. diye seslendi Yanıt yoktu tabii ve Trisha yerler kaygan olduğu için dallara tutunarak yokuştan derenin yanına inmeye başladı. Gerçek değil, yalnızca benim hayal gücüm, diye düşündü ama öyle olmadığından emindi. Dere gittikçe daralıyordu ve bu da kesinlikle kendi hayal gücü değildi. Çam ağaçlı yokuştan aşağı ve sonra da zor bir ağaçlı alanın içinden geçerek izlediği dere –çok fazla çalı ve çoğu da dikenli– yalnızca yarım metre genişliğinde küçücük bir dere oluncaya kadar sürekli daraldı. Ve sık bir çalı demetinin arasında gözden kayboldu. Trisha dereyi gözden kaçırmaktan korktuğu için derenin çevresinden dolaşacağına, derenin yanındaki bitkilerin arasından yol açarak ilerledi. Bir parçası, dereyi gözden kaçırmanın bir şey fark ettirmeyeceğini biliyordu, çünkü kesinlikle belliydi ki istediği yere gitmeyecekti nasıl olsa, hatta belki hiçbir yere gitmiyordu, ama bu gibi şeylerin hiç önemi yok gibiydi. Gerçek olan onun dereyle duygusal bir bağ kurmuş olduğuydu –bağlanmıştı ona, derdi annesi olsa– ve ondan ayrılmaya dayanamıyordu. Aksi halde ormanın derinliklerinde öylesine dolaşan amaçsız bir çocuk olurdu. Bu düşünce bile onun boğazının sıkışmasına ve kalbinin hızlanmasına yol açmıştı. Çalılardan çıktı ve dere yeniden göründü. Trisha başı önünde ve kaşları çatık, Baskerviller Köpeği'nin bıraktığı izlerin arkasından giden Sherlock Holmes gibi izledi dereyi. Ne çalılardan eğreltiotlarına kadar çalılıklardaki değişikliği, ne derenin şimdi arasından geçtiği ağaçların ölü olduğunu, ne de ayaklarının altındaki toprağın yumuşamakta olduğunu fark etti. Bütün dikkati dereye odaklanmışa. Başı öne doğru eğik bir şekilde dereyi izliyordu, dikkatini yoğunlaştırma çabası içindeydi Dere yine genişlemeye başladı ve on beş dakika kadar (bu öğle saatlerindeydi) kendine onun yavaş yavaş azalarak tükenmeyeceğini umma izni verdi. Sonra onun daha da sığlaşağını fark etti çoğu havuz köpüğüyle soluklaşmış ve böcek dolu bir seri su birikintisinden başka bir şey değildi artık. On dakika kadar sonra lastik ayakkabısı pelte gibi bir çamurdan cepciğinin üstündeki aldatıcı yosundan başka bir şey olmayan toprağın içine gömüldü. Bileğinin üstüne kadar çamura battı ve küçük bir iğrenme çığlığıyla ayağını geri çekti. Sert ve çabuk hareketi ayakkabıyı yarısına kadar ayağından çekti. Trisha bir çığlık daha attı ve ölü bir ağacın gövdesine tutunarak ayağını önce otlarla sildi ve sonra lastik ayakkabısını yeniden giydi. Bunu yaptıktan sonra çevresine baktı ve eskiden yanmış bir yere, bir hayalet ormana geldiğini gördü, ileride (ve artık çevresinde de) uzun zaman önce ölmüş ağaçlardan oluşan bir labirent vardı. Üstünde durdukları toprak bataklık ve ıslaktı. Durgun su havuzlarında otlar ve yosunlarla kaplanmış, ters dönmüş hamaklar yükselmekteydi. Hava sivrisinek vızıldamaları ve uçan yusufçuklarla doluydu. Şimdi çıkardıkları sesten anlaşıldığına göre düzinelerce ağaçkakan ağaçları kazıyordu. O kadar çok ölü ağaç, o kadar az zaman. Trisha bu bataklığın içine yürüdü ve kayboldu. Ne yapacağım şimdi, ha. diye ağlamaklı, yorgun bir sesle sordu. Lütfen biri bana söyler mi bunu. Oturup bunu düşünecek bir sürü yer vardı her yerde solgun gövdelerinde hâlâ yanık izleri taşıyan bir sürü ölü ağaç vardı. Ancak ilk denediği ağaç ağırlığına dayanamadı ve onu çamurlu toprağa yuvarlayarak çöktü. Trisha, arkasına ıslaklık geçince bağırdı –Tanrım, alanın böyle ıslanmasından nefret ederdi– ve ayağa fırladı yeniden. Ağaç nemden dolayı içten çürümüştü yeni kırılmış uçları tahta biriyle kaynıyordu. Trisha birkaç dakika onların iğrenç çekiciliğini izledi, sonra devrilmiş ikinci bir ağaca gitti. Onu denedi önce. Sağlam görünüyordu ve yıkılmış ağaçlar kümesine bakıp ağrıyan boynunu dalgın dalgın ovarak ve ne yapacağını düşünerek birinin üstüne oturdu. Zihni uyandığından daha az açık, çok daha az açık olmasına rağmen hâlâ yalnız iki seçenek var gibi görünüyordu hiçbir yere kımıldamayıp yardım gelmesini beklemek veya hareket etmeyi sürdürüp arama ekibiyle karşılaşmaya çalışmak. Bir yerde durup beklemenin mantıklı olduğunu düşündü enerjiyi saklamak ilan. Ayrıca dere olmayınca, neye doğru gidecekti. Hiçbir şey kesin değildi, bu kesindi. Uygarlığa doğru gidiyor olabilirdi uygarlıktan uzağa gidiyor da olabilirdi. Hatta bir daire içinde yürüyor bile olabilirdi. Bir yandan da Madalyonun öbür yüzü de vardır, tatlım demişti babası ona bir keresinde burada yiyecek hiçbir şey yoktu, çamur ve çürüyen ağaçlar ve kim bilir buradaki başka hangi pis şeyler kokuyordu, çirkindi burası, berbattı burası. Trisha'ya öyle geldi ki eğer burada kalır ve hava kararmadan bir arama ekibi gelmezse, geceyi burada geçirecekti. Bu korkunç bir ikirdi. O hilâl şeklindeki küçük açıklık burasıyla karşılaştırıldığında Disneyland gibiydi. Ayağa kalkıp son bulmadan önce derenin meylettiği yöne doğru baktı. Gri ağaç gövdelerinden ve kuru dallardan oluşan dantelden bir labirentin arasından bakıyordu, ama onların ötesinde yeşillik gördüğünü sandı. Yükselen bir yeşil. Belki de bir tepe. Ve biraz daha böğürden. Neden olmasın. Böğürtlenlerle dolu bir sürü çalı kümesinin yanından geçmişti bile. Onları toplayıp çantasına koymuş olması gerekti, ama dikkatini dereye o kadar vermişti ki bunu yapmak aklına bile gelmemişti. Ama şimdi, dere yok olmuştu ve o da yeniden acıkmıştı. Açlıktan ölmüyordu (en azından henüz değil), ama aç olduğu kesindi. Trisha iki adım attı, yumuşak bir toprak parçasına basmayı denedi ve suyun lastik ayakkabının ucundan yukarı çıkmasını derin kuşkularla izledi. Oraya girecek miydi o halde. Yalnızca öbür yüzünü gördüğünü sandığı için. Bir bataklık olabilir, diye mırıldandı. Bu doğru. dedi soğuk ses hemen. Eğleniyor gibiydi sesi. Bataklık. Timsahlar. Ellerinde senin kıçına sokacakları küçük sondalar olan XDosyaları adamları da ayrı. Trisha ileri atağı iki adımı geri alıp yeniden yere oturdu. Bilinçsizce alt dudağını kemiriyordu. Çevresinde dolanan böceklerin farkında bile değildi. Gitmeli mi kalmalı mı. Kalmak mı gitmeli mi. On dakika kadar sonra kalkıp gitmesini sağlayan körü körüne bir umuttu ve de böğürtlenlerin hayali. Lanet olsun, yaprakları bile denemeye hazırdı artık. Trisha kendisini resimli bir kitapta gördüğü bir kız gibi (yüzündeki çamur maskesini ve saçlarının karışık ve pis halini unutmuştu) güzel, yeşil bir tepenin yamacında kırmızı böğürtlenler toplarken hayal etti. Kendisini tepenin üstüne doğru yürürken, çantasını böğürtlenlerle doldururken gördü. Sonunda en tepeye vardığını, aşağıya baktığını düşündü, görüyordu işte... Bir yol. İki yanında çitler olan toprak bir yol görüyorum, atlar otlanıyor... ve uzakta bir samanlık. Beyaz süsleri olan kırmızı bir ambar. Delilik. Bütünüyle çatlaklık. Öyle miydi acaba. Şu küçücük çamur kitlesinden korkmasa belki de güvenli bir yere ulaşacaktı öyle ya, ya yanı başındaysa bu yer. Tamam, dedi, yeniden ayağa kalkıp çantasının kayışlarını düzelterek. Tamam, böğürtlenler. Ama yol çok kötüleşirse geri geliyorum. Kayışları son bir defa çekiştirdi ve giderek daha ıslaklaşan toprağın üzerinde yavaşça yürüyerek, her adımını deneyerek, iskeletler gibi duran ağaçların ve devrilmiş karmakarışık odunların çevresinden dolaşarak yeniden ilerlemeye başladı. Trisha sonunda –ilerlemeye başladığından beri yarım saat ya da kırk beş dakika geçmiş olabilirdi– binlerce (belki de milyonlarca) kadın ve erkeğin kendisinden önce keşfettiği bir şeyi keşfetti her şey çok kötü olduğunda, geri dönmek için çok geç olmuştu artık. Kaygan ama sağlam bir toprak parçasından aslında sahte olan bir tümseğin üstüne adım attı. Ayağı su olamayacak kadar kalın ve çamur olamayacak kadar ince, soğuk, sümüksü bir maddenin içine girdi Eğildi, dışarı çıkmış ölü bir dalı yakaladı, elinde kırılınca ö ke ve korkuyla çığlık attı. Böcek dolu otların içine yüz üstü düştü. Bir dizini altına alarak ayağını geri çekti. Ayak yüksek bir plop sesiyle yıktı, ama lastik ayakkabısı orada bir yerde kaldı. Hayır. diye bağırdı, büyük beyaz bir kuşu korkutup uçuracak kadar yüksek sesle. Uzun bacaklarını ardında uzatarak havaya fırladı kuş. Bir başka yer ve zamanda Trisha bu egzotik görüntüyü nefesi kesilerek hayranlıkla izlerdi, ama şimdi kuşu fark etmedi bile. Dizlerinin üstünde döndü, sağ bacağı dizine kadar parlak siyah pisliğe bulanmıştı ve kolunu bir süre için ayakkabısını yutup su fışkırtan deliğe daldırdı. Alamazsın onu. diye hiddetle bağırdı. Parmakları köklerin zarlarını yırtarak veya yırtılmayacak kadar kalın olanların aralarına girerek soğuk pisliğin içini karıştırdı. Canlı gibi bir şey bir an için avucuna dokundu, sonra gitti. Az sonra eli lastik ayakkabısı üstüne kapandı ve onu dışarıya çekti. Baktı ona –tepeden tırnağa çamurlanmış bir kıza tam yakışan siyah çamurdan bir ayakkabı, tam köpek boku derdi Pepsi olsa– ve yeniden ağlamaya başladı. Lastik ayakkabıyı havaya kaldırdı, baş aşağı çevirdi, içinden pis bir su aktı. Bu güldürdü onu. Birkaç dakika kadar o tümseğin üstünde bağdaş kurarak oturdu, kucağında kurtardığı ayakkabısı vardı, böceklerin oluşturduğu siyah bir dairenin ortasında bir ağlayıp bir gülüyordu, ölü ağaçlar çevresinde nöbet tutuyorlar, cır cır böcekleri uğulduyordu bu sırada. Sonunda ağlaması burun çekmelere, gülmesi tıkanmış ve neşesiz kıkırtılara döndü. Tümsekten avuçlar dolusu ot yoldu ve lastik ayakkabısının dışını becerebildiği kadar temizledi. Sonra çantasını açıp, boş yemek torbasını yırttı ve parçaları ayakkabısının içini temizlemek için kullandı. Bu parçaları buruşturup kayıtsızca arkasına attı. Eğer biri onu bu çirkin, pis kokulu yeri kirlettiği için tutuklamak isterse tutuklasındı. Kurtardığı lastik ayakkabıyı hâlâ elinde tutarak ayağa kalktı ve ileriye baktı. Hastir, dedi Trisha, boğuk bir sesle. Bütün yaşamı boyunca bu kelimeyi ilk kez yüksek sesle söylüyordu. (Bazen Pepsi söylerdi, ama Pepsi Pepsi'ydi.) Şimdi tepe sandığı yeşili açıkça görebiliyordu. Tümseklerdi, hepsi bu, yalnızca daha fazla tümsekler. Aralarında daha fazla durgun su ve çoğu ölü ama tepelerinde biraz yeşil kalmış ağaçlar vardı. Kurbağaların öttüğünü duyabiliyordu. Tepe yoktu. Çamurdan bataklığa, kötüden berbata. Dönüp arkasına baktı, ama artık bu pislik kuşağına nereden girdiğini bilemiyordu. Eğer orayı parlak bir şeyle işaretleseydi –yırtık pis eski pançosundan bir parçayla, mesela– geri gidebilirdi. Ama yapmamıştı ve işte bu kadardı. Geri gidebilirsin yine de. Genel yönü biliyorsun. Belki de, ama kendisini başlangıçta bu belaya sokan bu düşünce biçimini izlemeyecekti. Trisha tümseklere ve üstü pis köpüklü durgun suyun üstündeki güneşin uykulu pırıltılarına doğru döndü. Tutunacak ağaçlar ve bataklık bir yerde bitecekti, değil mi. Bunu düşündüğün için bile delisin. Doğru. Deli bir durumdu. Trisha bir an durdu, düşünceleri Tom Gordon'a ve onun özel sükûnetine doğru akıyordu. Atış yerinde Red Sox tutucularından birinin, Hatteberg veya Veritek'in işaret verişini izleyerek duruşu. O kadar durgun ki (şimdi kendisinin durduğu gibi), bütün o dinginlik sanki omuzlarından çevresine yayılıyor gibi. Ve sonra harekete geçiş. Damarlarında buzlu su var, demişti babası. Buradan çıkmak istiyordu, önce bu pis bataklıktan ve sonra şu lanet olası ormandan yeniden insanların ve dükkânların ve alışveriş merkezlerinin ve telefonların olduğu ve yolunu kaybettiğin zaman polislerin sana yardım ettiği yere gitmek istiyordu. Ve bunu başarabileceğini düşündü. Eğer cesur olabilirse. Eğer o eski buzlu sudan bir parça varsa damarlarında. Trisha kendi durgunluğundan kurtulup öteki Reebok'ını da çıkardı ve her iki lastik ayakkabının bağcıklarını birbirine bağladı. Onları boynuna guguklu saatin sarkacı gibi astı, çoraplarını düşündü ve bir çeşit uzlaşma (bir balçık kalkanı idi aslında aklından geçen düşünce) olarak ayağında bırakmaya karar verdi. Pantolonunun paçalarını dizlerine kadar sıvadı, sonra derin bir nefes aldı ve geri verdi, McFarland hazırlanıyor, McFarland atıyor, dedi. Sox kepini başına yerleştirdi (bu kez ters taktı, çünkü ters giymek ‘cool'du) ve yeniden harekete geçti. Trisha dikkatle düşünerek, sık sık küçük bakışlar atarak, bir sınır işareti belirleyip ileri doğru yürüyerek, bir gün önce yaptığı gibi tümsekten tümseğe atladı. Ancak bugün panikleyip kaçmayacağım, diye düşündü. Bugün damarlarımda buzlu su var. Bir saat geçti, sonra iki. Toprak giderek sertleşeceğine büsbütün batağa dönüştü. Sonunda tümseklerden başka katı bir yer kalmadı. Trisha bir tümsekten ötekine gidiyor, yapabildiği yerlerde dallara ve çalılara tutunuyor, tutunacak bir şey olmayınca kollarını bir ip cambazı gibi iki yana açıyordu. Sonunda atlayabileceği mesafede tümsekciğin olmadığı bir yere geldi. Güç almak için bir an durdu ve sonra, bir böcek bulutu havalandırarak ve çürüyen bitki kokusu yayarak durgun suya adımını attı. Su dizlerine kadar gelmiyordu. Ayaklarının batmakta olduğu şey soğuk, pütürüklü jöle gibiydi. Harekete geçirdiği sudan sarımsı köpükler yükseldi içlerinde dolaşan siyah parçacıklar kim bilir neydi. İğrenç, diye inledi, en yakın tümsekciğe doğru giderek. Of, iğrenç, iğrenç-iğrenç-iğrenç. Ayağını kurtarırken her biri sert bir çekişle biten, sendeleyen adımlarla yürüdü. Eğer bunu yapamasa, dipteki balçığa kayıverse ve batmaya başlasa ne olacağını düşünmemeye çalıştı. iğrenç-iğrenç-iğrenç, Monoton bir melodiye dönüşmüştü. Ter ılık damlalarla yüzünden akıyor ve gözlerini yakıyordu. Cır cır böcekleri sonu gelmeyen yüksek bir notaya takılmış gibiydiler reeeeeeeee. Bir sonraki durağı olan önündeki tümsekciğin üstünden, üç kurbağa otlardan suya atladılar, plip-plip-plop. Bud-Why-Zer, (Budweiser birasının alaylı söylenişi.) dedi Trisha ve bitkinlikle gülümsedi. Çevresindeki sarı-siyah suyun içinde binlerce kurbağa yavrusu yüzüyordu. Başını eğip onlara bakarken ayağı sert ve balçıkla kaplı şeye çarptı, bir kütüktü belki de. Trisha üstünden geçip tümseğe ulaşmayı başardı. Nefes alarak kendini yukarı çekti, üstlerinde kan emiciler veya daha berbat bir şey görecekmiş gibi çamurbalçıklı ayaklarına ve bacaklarına endişeyle baktı. Korkunç bir şey yoktu (en azından kendi görebildiği kadarıyla), ama dizlerine kadar kara balçıkla kaplanmışlardı. Siyahlaşmış çoraplarını çıkardı. Altlarındaki beyaz ten çorapların kendilerinden daha fazla çorap gibiydi. Bu, Trisha'nın deli gibi gülmesine yol açtı. Dirseklerinin üstüne dayanıp geriye doğru yattı ve gökyüzüne doğru böyle gülmeyi istemeyerek, şeyler gibi (deliler) güldü, tam bir aptal gibi, ama bir süre için hâkim olamadı kendine. Sonunda bunu başardığında, çoraplarını sıktı, yeniden giydi ve ayağa kalktı. Ellerini gözlerine siper ederek ayağa kalktı, geniş bir alt dalı kırılmış ve suya doğru sallanan bir ağacı bundan sonraki hedefi olarak aldı. McFarland hazırlanıyor McFarland atıyor, dedi yorgun bir halde, yeniden yola koyuldu. Artık böğürtlenleri düşünmüyordu tek isteği, buradan tek parça halinde kurtulmaktı. Kendi kaynaklarına bırakılmış insanların yaşamaktan vazgeçip yalnızca hayatta kalmaya çalıştıkları bir nokta vardır. Bütün taze enerji kaynaklarını tüketmiş olan vücut, depoladığı kalorilere başvurur. Düşüncelerin keskinliği bulanıklaşmaya, algılama daralmaya, nesnelerin kenarları kıpırdanmaya başlar. Ormandaki ikinci akşamı sürerken Trisha McFarland, yaşama ile hayatta kalma arasındaki bu sınıra yaklaşmıştı. Batıya doğru gidiyor olması onu fazla rahatsız etmiyordu durmadan bir yöne doğru gitmenin iyi, yapabileceğinin en iyisi olduğunu düşündü (ve bu büyük olasılıkla doğruydu). Acıkmıştı ama çok fazla farkında değildi bunun düz bir çizgide kalmaya çok fazla dikkat etmekteydi. Eğer sola veya sağa kayarsa, karanlık bastığında hâlâ bu pislik yuvasında olabilirdi ve bu düşünceye dayanamıyordu. Bir kez şişesinden su içmek için durdu ve saat dört sularında Surge'ünün geri kalanını neredeyse fark etmeden bitirdi. Ölü ağaçlar eğri büğrü ayakları olan, durgun siyah suyun içindeki cılız nöbetçilere giderek daha çok benzemeye başlamışlardı. Çok yakında yeniden içlerinde suratlar görmeye başlayacağım, diye düşündü. Bu ağaçlardan birinin yanından sıyrılıp geçerken (her yöne doğru en az on metre uzaklıkta hiçbir tümsek yoktu), suya batmış olan bir başka kök veya dala takıldı ve bu kez suları sıçratarak ve nefes nefese, boylu boyunca yere yıkıldı. Ağzına kumlu, balçıklı su doldu ve bir çığlıkla tükürdü. Karanlık suda ellerini görebiliyordu. Uzun süre önce boğulmuşlar gibi sarımsı ve yağlı görünüyorlardı. Dışarı çekip yukarı kaldırdı ellerini. iyiyim, dedi Trisha hızla yaşamsal bir çizgiyi aşmakta olduğunun aşağı yukarı farkındaydı kendisini dilinin farklı ve parasının garip olduğu bir başka ülkeye gitmiş gibi hissediyordu neredeyse. Nesneler değişiyordu. Ama... iyiyim. Evet, ben iyiyim. Ve çantası hâlâ kuruydu. Bu önemliydi, çünkü Walkman'i içindeydi ve artık Walkman'i dünyayla tek bağlantısıydı. Trisha, kirli ve önü sırılsıklam bir şekilde, gayretle ilerledi. Yeni hede i, batan güneşe karşı yarısından yukarı doğru ortadan ayrılıp kara bir Y har i haline gelmiş olan bir ölü ağaçtı. Ona doğru ilerledi. Bir tümseğe geldi, kısaca baktı ve onun yerine suyun içinden geçmeyi tercih etti. Neden kendini zorluyordu. Suyun içinde gitmek daha hızlıydı. Dipteki soğuk çürümüş jöleye duyduğu iğrenme duygusu yok olmuştu. Eğer mecbur olursan her şeye alışabiliyordun. Artık bunu biliyordu. İlk düşüşünden az sonra, Trisha gününü Tom Gordon'la geçirmeye başladı. Önce bu garip gibi geldi –hatta saçma– ama öğleden sonrasının uzun saatlerine sıra gelince, utangaçlığını bir yana bıraktı ve çok doğal olarak çene çalmaya, ona bundan sonraki hede ini anlatmaya, bu bataklığın oluşmasına belki de bir ateşin neden olduğunu açıklamaya başladı, yakında buradan çıkacaklarına, bunun sonsuza kadar böyle gidemeyeceğine onu inandırmaya çalıştı. Ona Red Sox'ın bu geceki oyunda yirmi kadar sayı yapacağını ve kendisinin böylece yedek yerinde rahat oturacağını ümit ettiğini anlatıyordu ki aniden durdu. Bir şey duyuyor musun. diye sordu. Tom'u bilmiyordu, ama kendisi duymuştu helikopter pervanelerinin düzenli sesini. Uzakta ama belirgin. Sesi duyduğunda Trisha bir tümseğin üstünde dinleniyordu. Ayağa fırladı ve kendi çevresinde döndü, elini havaya kaldırıp gözlerine siper etti, u ka doğru gözlerini kısarak baktı. Hiçbir şey görmedi ve çok geçmeden ses yok oldu, Spagetti, dedi kederle. Ama en azından arıyorlardı. Boynunda bir sivrisineği ezdi ve yeniden yola koyuldu. On veya on beş dakika sonra sarkmış, pis çoraplarıyla bir ağacın yarı batmış kökünün üstünde durmuş, merak ve şaşkınlıkla ileriye bakıyordu. Bataklık, şimdi durduğu yerde dağınık bir halde duran yıkık ağaçların ilerisinde düz, durgun bir göle açılıyordu. Ortadan daha başka tümsekler geçiyordu, ama bunlar kahverengiydiler ve kırık ve çiğnenmiş dallardan yapılmış gibiydiler. Bazılarının üstünde yarım düzine şişman kahverengi hayvan oturmuş, ona bakıyordu. Onların ne olduğunu anlayınca Trisha'nın alnındaki çizgiler giderek yumuşadı. Bataklıkta olduğunu, ıslak, çamur içinde ve yorgun olduğunu, kaybolduğunu bütünüyle unuttu. Tom, diye fısıldadı biraz nefes nefese. Bunlar kunduz . Kunduz evlerinin veya kunduz çadırlarının veya her ne deniyorsa, üstünde oturan kunduzlar. Kunduz onlar, değil mi. Dengede durabilmek için bir ağaca tutunup onlara bakarak ve keyi lenerek, parmaklarının ucunda ayağa kalka. Çubuk evlerinin tepesinde tembelce uzanmış kunduzlar… ve onu mu izliyorlar. izlediklerini düşündü, özellikle ortadaki. Ötekilerden daha büyüktü ve siyah gözleriyle dik dik kendisine bakıyormuş gibi geldi Trisha'ya. Bıyıkları var gibiydi ve kürkü kalçalarının çevresinde neredeyse kızıla dönen, şatafatlı koyu bir kahverengiydi. Ona bakarken Rüzgâr ve Söğütler'deki resimleri düşündü. Sonunda Trisha kökün üstünden indi ve yola koyuldu, arkasında gölgesi onu izliyordu. Başkunduz (öyle gibi geldi ona) hemen ayağa kalktı, arka bacakları suyun içine girinceye kadar geriledi ve gösterişli bir biçimde kuyruğunu suya vurdu. Durgun sıcak havada inanılmayacak kadar yüksek bir ses çıkardı bu. Bir an içinde hepsi çubuk evlerin üstünden inip hep birlikte suya daldılar. Bu bir dalma ekibini izlemek gibiydi. Trisha ellerini göğsünde kavuşturup yüzünde büyük bir gülümsemeyle izledi onları. Hayatında gördüğü en hayranlık verici şeylerden biriydi bu ve Başkunduz'un akıllı bir başöğretmen veya onun gibi bir şeye benzemesini asla açıklayamayacağını anladı. Tom, bak. Gülerek eliyle işaret etti. Suya bak. işte gidiyorlar. Çamurlu suda, çubuk evlerden eğri dalgalarla uzaklaşan yarım düzine V oluştu. Sonra gittiler ve Trisha yeniden yola koyuldu. Şimdiki hede i, üstünde dağınık saçlar gibi koyu yeşil eğreltiotlarının büyüdüğü çok büyük bir tümsekti. Düz bir çizgide değil de giderek büyüyen bir eğri çizerek yaklaştı ona. Kunduzları görmüş olmak harikaydı –tam bir getto, Pepsi'nin dilinde– ama suyun altında yüzen biriyle karşılaşmak gibi bir isteği yoktu. Küçük kunduzların bile büyük dişleri olduğunu bilecek kadar çok resim görmüştü. Trisha, bacağına her ot veya yosun dokunduğunda, bunun kendisinin buralardan gitmesini isteyen Başkunduz (veya yardımcılarından biri) olduğundan emin olarak çığlık attı. Kunduz mahallesini her zaman sağında tutarak, o çok büyük tümseğe doğru gitti yaklaştıkça, içinde umut dolu bir heyecan büyümeye başladı. O koyu yeşil eğreltiotları yalnızca eğreltiotları değil, diye düşündü arka arkaya üç ilkbahar annesi ve anneannesiyle bitlikte sallabaş (Yenebilen bir ot) toplamışlardı ve bunlar sallabaş diye düşündü. Sanford'da sallabaşların vakti geçmişti artık –en az bir ay– ama annesi ormanda daha sonra olduklarını, özellikle bataklık bölgelerde haziran ayına kadar kaldıklarını söylemişti. Evrenin bu kokulu parçasından iyi bir şey çıkabileceğine inanmak zordu, ama Trisha yaklaştıkça, daha fazla inanmaya başladı. Ve sallabaşlar yalnızca iyi değillerdi sallabaşlar çok lezzetliydiler. Sevdiği bir yeşil sebzeyle asla karşılaşmamış olan Pete bile (mikro dalgada ışınlanmış donmuş Birds Eye bezelyeler dışında) sallabaştan yerdi. Ayaklarının suyun altındaki çamurlu balçığa kayıverdiğinin farkına bile varmadan durduğunda, ilk kıvrık şişman yeşiller demetinden altı adım uzaktaydı. Çalı demetinin yanındaki yeşillik didiklenmiş ve koparılmıştı kökünden sökülmüş ıslak sallabaş demetleri siyah suyun üstünde orada burada yüzmekteydi. Daha ilerideki yeşilin üstünde parlak kırmızı lekeleri görebiliyordu. Bundan hoşlanmadım, diye mırıldandı ve sola doğru ilerledi. Sallabaşlar iyiydi, ama orada ölü veya ağır yaralı bir şey vardı. Belki de kunduzlar eş bulmak için birbirleriyle kavga etmişlerdi. Bir akşam yemeği toplarken yaralanmış bir kunduzla karşılaşmayı göze alacak kadar acıkmamıştı henüz. Bir elden veya gözden olmak için iyi bir yol olabilirdi bu. Trisha, Sallabaş Adası'nın yan yolunda yeniden durdu. Bakmak istemiyordu, ama gözünü kaçıramadı. Hey, Tom dedi titreyen yüksek bir sesle. Of, zavallı. Bu, küçük bir geyiğin koparılmış başıydı. Çalı demetinin yokuşundan aşağı yuvarlanırken sallabaş otlarını ıslatıp bir kan izi bırakmıştı arkasında. Şimdi suyun kenarında baş aşağı duruyordu. Gözleri bit yumurtalarıyla parlıyordu. Boynunun eğri büğrü kesiğine sinek sürüleri dolmuşlardı. Küçük bir motor gibi mırıldanmaktaydılar. Dilini görüyorum, dedi ve sesi uzaktan, yankı yapan bir koridordan gelir gibiydi. Suyun üstündeki altın renkli güneş izi birden çok parlak geldi ve kendisini bayılmanın eşiğinde gibi hissetti. Hayır, diye fısıldadı. Hayır, lütfen... bayılmamalıyım. Bu defa sesi, daha alçak olmasına rağmen daha yakındaydı ve daha oradaydı. Işık neredeyse normal gibiydi yeniden, Tanrıya şükür, beline kadar gelen durgun, çamurlu suda dururken en son istediği şeydi bayılmak. Sallabaş yok, ama bayılmak da yok. Neredeyse dengelenmişti. Daha hızlı yürümeye başladı. Kolları sallanarak, kalçalarını döndürüp yengeç yürüyüşüyle ilerliyordu. Eğer üstünde bir jimnastik pantolonu olsa Wendy ile Egzersiz programının misa iri gibi görünecekti. Bakın, bugün bazı yeni egzersizler yapacağız. Ben buna Koparılmış geyik başından uzaklaşma hareketi diyorum. Çevirin o kalçaları, gerin o kasları, çalıştırın o omuzları. Gözlerini ileriye dikti, ama sineklerin nedense kendilerinden hoşnut, ağır vızıltılarını duymamak hiçbir şekilde elde değildi. Ne yapmış olabilirdi bunu. Bir kunduz değil, bu kesindi. Dişleri ne kadar keskin olursa olsun şimdiye kadar hiçbir kunduz bir geyiğin kafasını koparmamıştı. Ne olduğunu biliyorsun onun, dedi soğuk ses. O şey'di. O özel şey. Şu anda seni izlemekte olan şey. Hiçbir şey izlemiyor beni, bu bir zırva, dedi nefes nefese. Omuzunun üstünden bir göz atmaya cesaret etti ve Sallabaş Adası'nın geride kaldığını görmekle mutlu oldu. Yeter derecede çabuk değildi yine de. Suyun yanında yatan kafaya, vızıldayan siyah bir kolyesi olan kahverengi nesneye, son bir kez daha göz attı. Bu bir zırva değil mi, Tom. Ama Tom yanıt vermedi. Tom yanıt veremezdi. Tom herhalde şimdi Fenway Park'ta, takım arkadaşlarıyla şakalaşıyor ve parlak beyaz üniformasını giyiyordu. Onunla bataklıkta –bu uçsuz bucaksız bataklıkta– yürüyen Tom Gordon sadece yalnızlık için bir kocakarı ilacıydı. Tek başınaydı. Ama yalnız değilsin tatlım. Sen asla yalnız değilsin. Trisha soğuk sesin, dostu olmamasına rağmen doğruyu söylediğinden feci şekilde korkuyordu, izlenme duygusu eskisinden de güçlü olarak geri gelmişti. Buna sinir olarak başından atmaya çalıştı (kopuk kafayı gören herkesin sinirleri bozulurdu) ve yaşlı ölü gövdesinde eğri kesikler bulunan ağacın yanına geldiğinde neredeyse kaybolmuştu bu duygu. Sanki çok büyük ve ö keli bir şey geçerken kesmişti ağacı.. Aman Tanrım, dedi. Bunlar pençe izleri. İlerde o Trisha... İlerde bekliyor seni, pençeleri ile birlikte. Trisha başka durgun su, yükselen başka yeşil tepeleri andıran daha başka tümsekler (ama bu şekilde kandırılmıştı daha önce) görebiliyordu. Canavar görmedi... ama tabii ki göremezdi, değil mi. Canavar, canavarlar saldırıya geçmeden önce ne yaparlarsa onu yapacaktı, bunun için bir sözcük vardı ama bunu bulabilmek için fazla yorgundu ve korkmuştu ve genel olarak se il bir durumdaydı... Pusu kurarlar, dedi soğuk ses. Yaptıkları budur, pusu kurarlar. Evet, tatlım. Özellikle senin yeni arkadaşın gibi olanlar. Pusu kurmak, diye boğuk bir ses çıkardı Trisha. Evet sözcük bu. Teşekkür ederim. Ve sonra yeniden ileri gitmeye başladı, çünkü geri gideceği yer için çok uzaktaydı. Eğer bir şey gerçekten ileride kendisini öldürmek için bekliyorsa bile, geri gitmek çok zordu. Katı toprak gibi görünen yer bu kez gerçekten katı topraktı. Trisha inanmak istemedi önce, ama yaklaşıp da suyun o yeşil çalılar kümesini ve perişan ağaçların içinden geçen suyu göremeyince, ümitlenmeye başladı, içinde yürüdüğü su da daha sığdı baldırlarının yarısına kadar geliyordu. Ve tümseklerin en azından ikisinin üstünde sallabaşlar yetişiyordu. Sallabaş Adası'nda olduğu kadar çok değildiler, ama olanları topladı ve oburca yuttu. Tatlıydılar sonra ağızda buruk bir tat kalıyordu. Yeşil bir tam ve Trisha'ya göre son derece lezzetliydiler. Eğer daha fazla olsaydı, koparıp çantasında depo edecekti ama yoktu. Buna üzüleceğine, çocuksu bir sevinçle elinde olanın tadını çıkardı. Şu an için yetecek kadar vardı sonrası için daha sonra endişe ederdi. Kıvırcık yumrularını ve sonra da kayışlarını ısırarak katı toprağa doğru yol aldı. Bataklıkta yürüdüğünün farkında bile değildi, Artık iğrenmiyordu. Tam ikinci tümseğin üstünde büyüyen sallabaşların yanına gelmişti ki eli birden dondu. Sineklerin uykulu vızıltısını duydu yeniden. Bu kez ses çok daha yüksekti. Trisha eğer başarabilse sineklerin uzağından geçecekti, ama bataklık biterken ölü dallar ve boğulmuş çalılarla dolmuştu. Bu kargaşanın içinden çıkmak için tek bir yarı açık kanal kalmıştı ve eğer batmış engellerle boğuşarak iki saat kaybetmeyi ve bu işlem sırasında belki de ayaklarını kesmeyi istemiyorsa buna razı olmak zorundaydı. Bu kanalda bile batık bir ağacın üstünden tırmanması gerekiyordu. Henüz devrilmişti ve devrilmiş' yanlış kelimeydi gerçekte. Trisha gövdesinde başka kesikler görebiliyordu, gövdesinden kalan kısmından ağacın ne kadar taze ve beyaz olduğunu da görüyordu. Ağaç bir şeyin yoluna çıkmıştı ve o bir şey onu bir kürdan gibi kırarak söyle bir itmişti. Vızıltı sesi hâlâ yükseliyordu. Geyikten geri kalan –yani geyiğin büyük bir bölümü– Trisha'nın yorgun bir halde bataklıktan tırmandığı yerin yanında bol bol bulunan sallabaşların dibinde yatıyordu. Sineklerle dolu bir bağırsak bağıyla birleşmiş iki parça halinde yatmaktaydı. Bacaklarından biri koparılmıştı ve yakındaki bir ağacın gövdesine baston gibi dayanmıştı. Trisha sağ elinin dışını ağzına dayadı, yürürken ve bütün gücüyle kusmamaya çalışırken küçük urk-urk diye sesler çıkardı. Bu olası mıydı. Beyninin mantıklı kısmı (ve hâlâ oldukça çok vardı bundan) hayır diyordu, ama ona o şey sallabaşların en büyük ve en olgunlarını bir geyiğin paramparça gövdesiyle özellikle kirletmiş gibi geliyordu. Ve eğer bunu yapmışsa, zorla bulup yediği azıcık gıdayı kusturmaya çalıştığına inanmak olanaksız mıydı. Evet. Öyle. Aptallık ediyorsun. Unut bunu. Ve lütfen, tanrı aşkına kusma. Trisha, batıya doğru yürüdükçe (güneş gökte alçaldığından batıya doğru gidiş kolaydı şimdi) urk-urk sesleri –büyük dolgun hıçkırıklardı bunlar– azalmaya başladı ve sineklerin sesi de geride kalıyordu. Trisha sesin tamamen yok olduğu noktada durdu, çoraplarını çıkardı, sonra lastik ayakkabılarını yeniden giydi. Çoraplarını yine sıktı, sonra kaldırıp baktı onlara. Sanford'daki yatak odasında yatağın kenarında oturup Sarıl bana... çünkü senin yanında olmalıyım şarkısını mırıldanırken onları giydiğini hatırlıyordu. Güneşin vurduğu yeri hatırlayabiliyordu. Duvardaki Titanik posterini hatırlıyordu. Çoraplarını yatak odasında giydiği anısı çok net, ama çok uzaktı. Büyükbabası gibi ihtiyarların çocukken olanları böyle hatırladıklarını düşündü. Şimdi çoraplar artık ipliklerle birbirine tutturulmuş delikler halindeydi ve bu da onu ağlatacak gibi oldu yeniden (belki de kendisini de ipliklerin tuttuğu delikler gibi hissettiğindendi), ama bunu da kontrol etti. Çorapları katladı ve çantasına koydu. Pervanelerin vup-vup-vup'unu duyduğunda çantasının tokalarını yeniden takıyordu. Bu kez daha da yakından geldiler. Trisha ayağa fırladı ve ıslak giysilerini havada sallayarak etrafında döndü. Ve orada, doğuda uzakta, mavi göğün üstünde siyah, iki şekil vardı. Ona ölü Geyik Bataklığı'ndaki yusufçukları hatırlattılar biraz. El sallayıp bağırmanın anlamı yoktu, milyarlarca mil uzaktaydılar, ama yine de yaptı –kendini tutamadı. En sonunda, boğazı acıyınca vazgeçti. Bak Tom, dedi, onları soldan sağa, aslında kuzeyden güneye olmalıydı bu, izlerken. Bak, beni bulmaya çalışıyorlar. Eğer biraz daha yakına gelselerdi... Ama gelmediler. Uzaktaki helikopterler orman kütlesinin arkasında gözden kayboldular Trisha, motorların sesi cır cır böceklerinin daimi mırıltısının içinde kayboluncaya kadar olduğu yerde durdu. Sonra derin bir şekilde içini çekti ve ayakkabılarını bağlamak için çömeldi. Artık kendisini izleyen bir şeyi hissedemiyordu, bu da bir şeydi –Ah seni yalancı, dedi soğuk ses. Eğleniyordu. Seni küçük yalancı seni. Ama o yalan söylemiyordu, en azından kasıtlı olarak değil. O kadar yorgun ve kafası karışıktı ki ne hissettiğinden emin değildi, yalnızca hâlâ aç ve susamış olduğunu biliyordu. Artık çamur ve balçıktan (ve de geyiğin parçalanmış cesedinden) uzak olduğundan açlık ve susuzluğu açıkça hissedebiliyordu. Geri gidip biraz daha sallabaş toplamak geçti aklından – geyiğin cesedinin ve en kanlı, en iğrenç yerlerin uzağından geçecekti tabii ki. Trisha tekerlekli paten kayarken veya ağaca tırmanırlarken düşüp dizini yaraladığında kendisine kızan Pepsi'yi düşündü. Eğer Trisha'nın gözlerinde yaşlar biriktiğini görürse Pepsi, Bebekleşme, McFarland demeye hazırdı. Tanrı şahittir, bir ölü geyik için bebekleşmenin sırası değildi, hele böyle bir durumda, ama... ama geyiği öldüren şeyin hâlâ orada olabileceğinden, bekleyip izlemesinden korkuyordu. Trisha'nın geri gelmesini ümit edip bekleyerek. Bataklık suyunu içmeye gelince, ciddi ol. Pislik bir şeydi. Ölü böcekler ve sivrisinek yumurtaları başka şey. Yavru sivrisinekler bir insanın midesinde yumurtalarından çıkabilirler miydi. Herhalde çıkamazlardı. Bunu kesin olarak öğrenmek istiyor muydu. Kesinlikle hayır. Herhalde biraz daha sallabaş bulurum, nasıl olsa, dedi. Değil mi, Tom. Ve böğürtlen de. Tom cevap vermedi, ama iyice düşünmesine fırsat kalmadan, yeniden yola koyuldu Trisha. Üç saat daha batıya doğru, önceleri yavaş yavaş, ormanın daha köhne bir bölümüne geldiğinde ise hızlanarak yürüdü. Bacakları ağrıyor ve sırtı zonkluyordu, ama bu ağrıyan yerlerinin hiçbiri onun dikkatini çekmiyordu. Hatta açlık bile ciddi biçimde beynini oyalamıyordu. Gün ışıkları önce altın rengine ve sonra da kırmızıya dönüştüğünde, Trisha'nın düşüncelerini etkisi altına alan şey susadığıydı. Boğazı kurumuştu ve zonkluyordu dili sanki tozlu bir solucandı. Bataklıktan su içebilirdi halbuki ama içmemiş olduğu için lanet ediyordu kendine ve bir kere daha, lanet olsun geri dönüyorum, diye düşündü. Denemesen daha iyi olur, tatlım, dedi, soğuk ses. Asla yolunu bulamazsın. Eğer kusursuz bir şekilde geri dönebilsen bile, sen oraya varmadan karanlık basar ve kim bilir orada seni ne bekliyordur. Kes sesini, dedi yorgunlukla, yalnızca kes sesini, aptal adi karı. Ama tabii ki aptal adi karı haklıydı. Trisha yine güneş yönüne doğru döndü –güneş şimdi turuncuydu– ve yürümeye başladı yeniden. Artık susuzluğundan ciddi biçimde korkmaya başlamıştı eğer saat sekizde bu kadar kötüyse, gece yarısı nasıl olacaktı. Zaten bir insan susuz kaç saat yaşayabilirdi ki. Şu veya bu zamanda bir şekilde susuz kalmıştı, ne zaman olduğunu hatırlamıyordu şimdi ama böyle bir olayla karşılaştığından emindi. Bir insanın açlığa dayanacağı kadar değil herhalde. Susuzluktan ölmek nasıl olurdu acaba. Bu lanet ormanda susuzluktan ölmeyeceğim, değil mi Tom, diye sordu, ama Tom yanıt vermiyordu. Gerçek Tom Gordon şimdi oyunu izliyor olmalıydı. Tim Wake ield, Boston'un becerikli top vurucusu, Yankeelerin genç solağı Andy Petite'in karşısında. Trisha'nın boğazı zonkluyordu. Yutkunmak çok güçtü. Nasıl yağmur yağdığını hatırladı (yatağının kenarına oturup çoraplarını giydiği anısı gibiydi bu, ayrıca çok uzun zaman önce gibiydi) ve yeniden yağmasını diledi. Dışarıya çıkıp başını geriye atarak kolları ve ağzı açık dans ederdi köpek kulübesinin üstündeki Snoopy gibi dans ederdi. Trisha, daha uzun ve daha yaşlı çamların ve ladinlerin arasından ağır ağır geçiyordu. Batan güneşin ışıkları ağaçların yapraklarından toprağa doğru süzülüyordu. Susamış olmasaydı, ağaçların ve kırmızımsı-turuncu ışığın güzelliğine kendini kaptırabilirdi... Yine de beyninin bir yerine bu güzelliği kaydedebilmişti. Güneşin ışığı pek parlaktı doğrusu. Şakakları ağrıdan zonkluyordu, boğazı kupkuruydu artık. Bu durumda, akarsuyun sesini bir işitme yanılgısı olarak alıp önemsemedi. Gerçek su olamazdı. Yine de ona doğru döndü, hipnotik bir transa geçmiş gibi, alçak dalların altından eğilip devrilmiş kütüklerin üstünden geçerek, artık batıya değil doğuya doğru yürüdü. Ses daha da yükselince –artık olduğundan başka şey sanmak için fazla gürültülüydü– Trisha koşmaya başladı. Ayaklarının altındaki çam iğnelerinden oluşan halının üstünde kaydı birkaç kez, kollarının ve ellerinin üstünde yeni yaralar açan bir diken grubunun içinden koşarak geçti, ama bunun farkına bile varmadı. Suyun akışının ha if sesini duymasından on dakika sonra, orman tabanının cılız toprağı ve iğne halısından bir sıra gri taş olarak çıkan kayanın belirdiği kısa, dik bir uçuruma geldi. Bunların aşağısındaki şey güçlü bir gürültüyle akan bir dere değil de bir bahçe hortumundan akan bir damlaydı sanki. Trisha, yanlış bir adımın kendisini en aşağı sekiz dokuz metre aşağı atacak ve olasıdır ki öldürecek olmasına rağmen kusursuz bir aldırmazlıkla uçurumun kenarında yürüdü. Nehrin yukarısına doğru beş dakika yürüyüş onu nehrin bulunduğu engebeli bir oyuğa getirdi. Tabanı onlarca yılın dökülen yaprakları ve iğneleri ile kaplanmış doğal bir kanaldı bu. Yere oturdu ve o oyuk gibi yerin üstüne kızakta oturan bir çocuk gibi oturuncaya kadar ayaklarıyla kendini öne çekti. Oturup ellerini sürükleyerek ve ayaklarını fren gibi kullanarak aşağı inmeye başladı. Yan yola gelince kaymaya başladı. Durmaya çalışacağına –bu onun yeniden takla atmasına neden olabilirdi– arka üstü yattı, ellerini boynunda kenetledi, gözlerini kapattı ve bir şey olmasın diye dua etti. Kısa ve sarsıntılı bir iniş oluyordu bu. Sağ kalçası bir kayaya çarpa ve bir başka kaya da uyuşturacak kadar sert bir şekilde çarptı kenetlenmiş parmaklarına. ‘Eğer ellerimi başımın üstüne koymamış olsaydım, o ikinci kaya başımı yarabilirdi,' diye düşündü sonradan. Veya daha kötüsü büyüklerin söylediği ‘Aman, bir yerine bir şey olmasın' sözü geldi aklına. Büyükanne McFarland'ın en sevdiği sözdü bu. Kemiklerini sarsan bir gümbürtüyle çarptı dibe ve birden lastik ayakkabıları buz gibi suyla doldu. Onları çıkarıp geriye doğru döndü, midesinin üstüne yattı ve bazen sıcaktan kavrulup dondurmayı bir lokmada yuttuğunda olduğu gibi içti, Trisha, çamurlu yüzünü nehrin kaynayan soğuk suyundan çekti ve nefes nefese ve kendinden geçmiş bir halde sırıtarak kararan göğe baktı. Hiç bu kadar güzel bir su tatmış mıydı. Hayır. Hiç bu kadar güzel başka herhangi bir şey tatmış mıydı. Kesinlikle hayır. Ne güzel bir duyguydu bu. Yeniden daldırdı yüzünü suya ve bir daha içti. Sonunda dizlerinin üstüne doğruldu, sudan dolayı şöyle kocaman bir geğirdi ve titreyerek güldü. Midesi davul gibi gerilip şişmişti sanki. Aç bile değildi, en azından şimdilik. Kanal yeniden tırmanmak için çok dik ve kaygandı yarıya ve hatta belki yolun çok yukarısına kadar tırmanıp yeniden aşağı kayardı. Nehrin öteki tarafından gitmek daha kolay gibi görünüyordu –dik ve ağaçlıydı ama o kadar fazla çalı yoktu– ve basamak olarak kullanılacak bir sürü taş vardı. Hava iyice kararıncaya kadar biraz ilerleyebilirdi. Neden olmasın. Artık karnını suyla doldurduğundan yeniden güçlü hissediyordu kendini, harikulade güçlü. Ve kendine güveniyordu. Bataklık arkada kalmıştı ve bir dere daha bulmuştu, iyi bir dere. Peki ya o özel şey ne olacak. diye sordu soğuk ses. Trisha o sesi duyunca yeniden korkuya kapıldı. Söylediği şeyler kötüydü kendi içinde bu kadar karanlık bir kız keşfetmiş olması daha da kötüydü. O özel şeyi unuttun mu. Eğer bir özel şey vardıysa, dedi Trisha, artık gitti. Geyikle birlikte gitti belki de. Doğruydu bu, veya doğru gibi görünüyordu. O izlenme, arkasından birinin geldiği duygusu gitmişti. Soğuk ses bunu biliyordu ve yanıt vermedi. Trisha onun sahibini gözünün önüne getirebildiğini fark etti. Ha ifçe Trisha'ya benzeyen (uzak bir kuzen gibi, belki de) sırıtık ağızlı sert küçük bir kız. Şimdi omuzlarını germiş ve yumruklarını sıkmış bir halde, tam bir kızgınlık tablosu gibi yürüyordu. Evet, defol ve geri gelme dedi Trisha. Beni korkutmuyorsun. Ve bir duraksamadan sonra Siktir ol. işte yeniden çıkmıştı ağzından, Pepsi'nin Korkunç Bir Söz dediği şey ve Trisha pişman değildi. Hatta okuldan eve yürürlerken yine Malden saçmalığına başlarsa, kardeşi Pete'e bile söyleyebileceğini hayal edebiliyordu. Malden şöyle Malden böyle, baba böyle, baba şöyle ve sessiz kalıp anlayışlı davranmak veya neşeli, keyi li ve ‘hadi konuyu değiştirelim,' yapmak yerine yalnızca ‘Hey Pete, siktir ol, buna alış' derse ne olurdu acaba. Trisha onu kafasının içinde gördü, ağzı çenesine kadar sarkmış, öylece ona bakıyordu. Bu görüntü güldürdü onu. Ayağa kalktı, suya yaklaştı, kendisini karşıya geçirecek dört taş seçti ve bir bir suyun yatağına bıraktı. Karşıya geçince, yokuştan aşağı yola koyuldu. Yamaç giderek dikleşti ve yanında dere, taşlı yatağında dönüp yuvarlanarak daha fazla gürültüyle akmaya başladı. Trisha toprağın diğer yerlere oranla daha düz olduğu bir açıklığa gelince geceyi geçirmek için durmaya karar verdi. Hava gitgide kararıyordu eğer yokuşu inmeye kalkarsa, düşebilirdi. Ayrıca, burası fena da değildi en azından gökyüzünü görebiliyordu. Böcekler de pek azgın, dedi, yüzünün çevresindeki sivrisinekleri kovalayıp boynundaki birkaç taneye de vurarak. Çamur almak için nehre gitti, ama –fena şiştin, kızım– alacak çamur yoktu. Bir sürü kaya parçası var, ama çamur yok. Trisha, tatarcıklar gözlerinin önünde karmaşık uçuş desenleri çizerken topuklarının üstüne oturdu, düşündü ve başıyla onayladı. Ellerinin yanlarıyla yerde küçük bir daireyi iğnelerden temizledi, yumuşak toprakta küçük bir çukur yaptı, sonra içine dereden su doldurmak için su şişesini kullandı. Yaptığı işten büyük zevk alarak parmaklarıyla çamur yaptı. (Büyükanne Andersen'i ve cumartesi sabahları Büyükanne Andersen'in mutfağında, tezgâh çok yüksek olduğundan hamuru yoğurmak için bir taburenin üstüne çıkıp ekmek yaptığı zamanları düşündü)... İyi çamurdan bolca elde edince bütün yüzüne sürdü, işini bitirdiğinde hava neredeyse kararmıştı. Trisha, kollarına hâlâ çamur sürüyordu. Ayağa kalktı, Çevresine bakındı. Bu gece altında uyumasına yarayacak devrilmiş bir ağaç yoktu, ama nehrin bu yanından beş-altı metre kadar uzakta ölü çam dallarından bir demet gördü. Bunları nehrin yanındaki köknar ağacının yanına götürdü ve baş aşağı yelpazeler gibi dayayıp içine sürünerek girebileceği küçük bir yer hazırladı kendine, küçücük bir çadır gibi. Eğer dalları devirecek bir rüzgâr çıkmazsa, oldukça rahat olacağını düşündü. Son ikisini taşırken midesine kramp girdi ve bağırsaklarında gaz hissetti, Trisha durdu, iki elinde birer dal tutarak bundan sonra olacakları bekledi. Kramp bitti ve içinde ta dipteki garip halsizlik duygusu geçti, ama hâlâ tam rahat değildi. Pır pır ediyordu içi. Kelebekler gibi derdi Büyükanne Andersen, ancak bunu sinirlilik anı için kullanırdı ve Trisha kendini sinirli hissetmiyordu tam olarak. Nasıl hissettiğini bilmiyordu. Sudandır, dedi soğuk ses. Suyun içindeki bir şeyden. Zehirlendin şekerim. Herhalde yarın sabaha ölmüş olursun. Ölürsem ölürüm, dedi Trisha ve uydurma barınağına son olarak iki tane daha dal ekledi. O kadar susamıştım ki. İçmek zorundaydım. Buna yanıt gelmedi. Belki de soğuk ses bile, hain olmasına rağmen bu kadarını anlamıştı – içmek zorundaydı, zorundaydı. Çantasını çıkarıp açtı ve Walkman'ini saygıyla eline aldı. Kulaklıkları yerlerine taktı ve radyoyu açtı. Bu Trisha'ya sanki uzun bir araba yolculuğunda bir radyo istasyonunun yayın alanından uzaklaşıyormuş gibi geldi. Garip bir duyguya kapıldı, doğru, çok garipti gerçekten. Ta midesinde bu garipliği hissetti. Pekâlâ, dedi Joe Castiglione. Sesi sanki çok uzaktan geliyormuş gibi inceydi. Mo giriyor ve dördüncü devrenin sonu için hazırız. Birden midesindeki kelebekler boğazında da dolaşmaya başladı ve o hıçkırıklar –urk-urkurk– geri geldi. Trisha yuvarlanarak barınağından dışarı çıktı, dizlerinin üstüne oturdu ve sol eliyle ağacı tutup sağıyla midesini avuçlayarak iki ağacın arasındaki gölgeye kustu. Mo üç atışta da açığa atarken Trisha sindiremediği sallabaşları tükürerek –ekşi, asitli– olduğu yerde kaldı. Sıra Troy O'Leary'deydi. Evet, Red Sox'un işi görüldü, diye yorum yaptı Troop. Dördüncü devrenin sonunda yediye birler ve Andy Petite bir mücevher yuvarlıyor. Of şekermeme, dedi Trisha ve yeniden kustu. Çıkanı göremiyordu, çok karanlıktı çünkü ve bundan dolayı mutluydu aslında, ama cıvık cıvıktı, kusmuktan çok çorbaya benziyordu. Bu iki sözcüğün yan yana gelmesi, çorba ve kusma, aniden midesini düğümledi yeniden. Dizlerinin üstünde, kustuğu ağaçlardan uzaklaştı ve sonra bağırsakları yeniden gaz yaptı, bu kez çok daha fenaydı. diye inledi Trisha pantolonunun belindeki kopçayı yırtarcasına çekerek. Başaramayacağından emindi, kesinlikle öyleydi, ama sonunda pantolonunu ve iç çamaşırını indirebildi. İçindeki her şey sıcak yakıcı bir şekilde fışkırdı. Trisha bağırdı ve solan ışıkta bir kuş yanıt verdi buna, sanki alay eder gibi. Sonunda bitip de ayağa kalkmaya çalışınca, bir baygınlık dalgası vurdu ona. Dengesini kaybetti ve yeniden kendi sıcak pisliğinin içine devrildi. Kayboldum ve kendi bokumun içinde oturuyorum, dedi Trisha. Yeniden ağlamaya, sonra bunu komik bulunca da gülmeye başladı. Kayboldum ve kendi bokumun içinde oturuyorum gerçekten, diye düşündü. Bir yandan gülüyor bir yandan ağlıyordu. Pantolonu ve iç çamaşırı bileklerine düşmüş (pantolonu her iki dizinden yırtılmış ve çamurdan kaskatı olmuştu, ama en azından onları boka kurtarmıştı, hiç değilse şimdilik). batmaktan Güçlükle ayağa kalktı. Pantolonunu çıkardı ve belinden aşağısı çıplak bir şekilde Walkman'ini bir elinde tutarak nehre doğru yürüdü. Dengesini kaybedip kendi pisliğinin içine devrildiği sırada Troy O'Leary bir tek oynamıştı şimdi çıplak ayağıyla buz gibi soğuk suyun içine adım attığında, Jim Leyritz'ın atışı bir çift oyun yapmıştı. Eğilerek poposunu ve baldırlarının arkasını suyla yıkadı. Sudandı, Tom, lanet olası sudan, ama ne yapabilirdim ki. Yalnızca bakacak mıydım. Dereden çıktığında ayakları bütünüyle donmuştu poposu da oldukça donmuştu, ama temizdi artık. Külotunu ve pantolonunu giydi ki midesine yeniden kramp girdi. Trisha ağaçlara doğru iki büyük adım attı, aynı ağaca yeniden tutundu ve yeniden kustu. Bu kez içinde katı hiçbir şey yok gibiydi sanki iki incan sıcak su fışkırtıyor gibiydi. Öne eğildi ve alnını çamın yapışkan kabuğuna yasladı. Şimdi bağırsakları yeniden sıkıştırıyor ve burkuluyordu. Hayır, dedi Trisha, alnı hâlâ ağaca dayalı ve gözleri kapalıydı. Hayır, lütfen, bir daha olmasın. Yardım et bana. Tanrım. Lütfen bir daha olmasın. Boşuna tüketme nefesini, dedi soğuk ses. Alt-duyuma dua etmenin yararı yok. Kramp gevşedi. Trisha ayakta duramıyordu, iyice güçsüzleşmiş bacaklarının üstünde yavaşça barınağına doğru yürüdü. Kusmaktan dolayı sırtı ağrıyordu mide kasları garip bir şekilde bükülmüş gibiydi. Ve derisi sıcaktı. Belki de ateşi vardı. Derek Lowe, Red Sox için top atmaya geldi. Jorge Posada onu bir üçlüyle sahanın sağ köşesinde karşıladı. Trisha dalların hiçbirine kolu veya kalçasıyla dokunmamaya dikkat ederek, barınağının içine emekledi. Bir dokunsa herhalde hepsi devrilirdi. Eğer yeniden sıkışırsa (bu Annesinin lafıydı Pepsi buna Hershey fışkırtmaları veya bahçe tuvaleti polkası yapmak derdi), hepsini devirirdi nasıl olsa. Ama şu anda barınağının içindeydi. Chuck Knoblauch, Troop'un çok yüksek uçan bir top dediğinden attı bir tane. Darren Bragg yakaladı onu, ama Posada sayı yaptı. Yankeeler sekize bir öndeydi. Tam bir kazanma furyasındaydı bu gece, hiç kuşkusuz. Tam bir kazanma furyası. Ön camın kırıldığında kimi ararsın. Çam iğnelerinin üstünde yatarken alçak sesle mırıldandı. 1-800-54-GI… Ani bir titreme yakaladı onu sıcak ve ateşli olması gerekirken tepeden tırnağa üşüyordu. O kadar dikkatle yerleştirdiği dalların üstüne yuvarlanmamasını ümit ederek, çamurlu kollarını çamurlu elleriyle tuttu. Su, diye inledi, Su, lanet olası su, bir daha olmayacak. Ama böyle olmadığını biliyordu, soğuk sesin kendisine bir şey söylemesine gerek yoktu. Susamıştı bile, yediklerini çıkarması ve sallabaşların ağzında kalan tadı onun susuzluğunu daha da fazlalaştırmıştı ve nehri çok yakında yeniden ziyaret edecekti. Red Sox'u dinleyerek uzandı. Sekizinci devrede, dört koşu alıp, Petite'i kovalayarak uyandılar. Yankeeler dokuzuncu devrenin başında Dennis Eckersley'e karşı vuruş yaparlarken (Joe ve Troop ona Eck derlerdi), Trisha pes etti, nehrin keyi li sesini dinlemeye dayanamayacaktı daha fazla. Barınağından dikkatle geri geri çıktı, nehre gitti, yeniden içti. Zehirli gibi değildi, Tanrıların nektarı gibi soğuk ve lezzetliydi. Bir sıcaklayıp