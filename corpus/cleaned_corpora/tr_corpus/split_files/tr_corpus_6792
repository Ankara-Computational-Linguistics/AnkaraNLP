"Ceket" şarkılarını sırasıyla kliplendirdi. 2014 başında da ilk albümden sonra 2. single çalışması "Hiç Vaktim Yok" u sevenleriyle bulusturdu. Sonrasında ise 2014 Mart - Haziran ayları arasında Star Tv'de yayınlanan Survivor'da Ünlüler takımında yer aldı. Bu zamana kadar Survivor tarihinde adadan elenmesi için konseylerde hiç ismi yazılmayan, finale kadar SMS'e çıkmayan ve tüm final oyunlarını kazanarak final koltuğuna oturan tek isimdir. 116 günlük zorlu serüvenin ardından çok tartışılan bir finalle yarışmayı ikinci olarak tamamlamıştır. Maxi-single "Bul Beni" ile kariyerine kaldığı yerden devam etmiştir. Sofoklis Shorçanitis Sofoklis Schortsanitis (Yunanca: Σοφοκλής Σχορτσανίτης; d. 22 Haziran 1985; Tiko, Kamerun), Yunan basketbolcu. Takma adları "Bebek Shaq" ve "Büyük Sofo" 'dur. Yunan bir baba ve Kamerunlu bir annenin çocuğu olarak Kamerun' da dünyaya geldi. Sofoklis Schortsanitis, kuvvetli, yapılı ve vücudunu iyi kullanan bir oyuncudur. Alçak posttan oynar. Oyun stili Shaquille O'Neal'a benzetilmektedir. Sofoklis Schortsanitis, gençliğinde 1266 Elo puanlı bir satranç oyuncusudur fakat sonradan basketbola devam etmiştir. A1 Ethniki'de ilk profesyonel basketbol tecrübesini yaşamıştır. Daha sonra İraklis BC'de oynamıştır. İraklis BC'de ortalama oyun başına 6.4 dakika bulunup 2.6 sayı üretmiştir.İtalya Basketbol Ligi'nde Cantù forması giymeye başlamış, sonra Aris ile Yunanistan'a dönüş yapmıştır. Buradaki etkileyici performansıyla Olimpiakos'a transfer olmuştur. 2003 NBA Draftı'nda onu seçen Los Angeles Clippers, 2006 yılında ona teklifte bulunmuştur fakat Olimpiakos ile sözleşmesi devam ettiği için teklifi reddetmiştir. Sözleşmesi bitince 2010 NBA Yaz Ligi'ne katılmıştır fakat Los Angeles Clippers, onun performansından memnun kalmamıştır. 2010 Ağustos'unda Maccabi Tel Aviv, onunla 2 yıllık sözleşme imzaladığını duyurmuştur. Birkaç hazırlık maçında Yunanistan millî basketbol takımında bulunduktan sonra Japonya'da düzenlenen 2006 FIBA Dünya Basketbol Şampiyonası'nda kendisini gösterip takımının dünya ikincisi olup gümüş madalyayı elde etmesinde büyük bir pay sahibi olmuştur. 2009 Avrupa Basketbol Şampiyonası'nda yine kadroda bulunmuş ve çok etkili bir performans sergilemiştir. 3.lük maçında Slovenya millî basketbol takımını yendikleri maçta 23 sayı, 6 ribaund, 2 blok istatistikleriyle oynamış ve 12 faul yaptırmıştır. 2010 FIBA Dünya Basketbol Şampiyonası'nda, takımının en önemli oyuncularından biri olmuştur ve grupta takımının 2.liğinde büyük pay sahibi olmuştur. Ne var ki Yunanistan millî basketbol takımı, son 16 turunda İspanya millî basketbol takımına mağlup olmuştur. Dostlar OrkestrasÄ± Dostlar Orkestrası Edip Akbayram'ın efsane müzik grubudur. İlk Kurulduğu 1970 'li yıllardaki üyeleri; Saygun Arpalı, İsmail Soyberk, Fırat Baydar, Adnan Ergil, Berç Yenal, Fuat Güner, Metin Özülkü, Onur Koğacıoğlu ve Levent Yurtseven gibi çok ünlü müzisyenlerden oluşmaktaydı. Ancak Edip Akbayram & Dostlar grubu 1980 yılından itibaren konserlerini Engün Gürkey, Mertol Şalt, Ahmet Koç, Erdinç Özdaş, Tuncer Tunceli, Yolcu Bilgiç, Murat Ses, Özkan Uğur , Galip Kayıhan, Gündüz Ersoy, Cudi Koyuncu ve Servet Önel gibi yeni ve genç müzisyenlerle vermeye başladı. Akagi (uÃ§ak gemisi) , Japon İmparatorluk Donanmasında II. Dünya Savaşı sırasında hizmet etmiş bir uçak gemisidir. Japon İmparatorluk Donanması için aslında Amagi sınıfı muharebe kruvazörü olarak tasarlamış ve 1922'de Washington Deniz Silahsızlanması Konferansı'nun sonucu gereğince gemi çeşidini değiştirilmiştir. Geminin adı Japonya'nın Kanto bölgesinde bir yanardağ Akagi-Yama (anlami: ""Kızıl kale" Dağı")'dan alınmıştır. "Akagi" Pearl Harbor saldırısı sırasında ana görevde yer aldı fakat Midway Savaşı sırasında diğer üç büyük savaş gemisi gibi "Enterprise", "Hornet" ve "Yorktown" uçak gemilerinden kalkan pike bombardıman uçakları tarafından batırıldı. "Akagi" Kure Japonya'da "Amagi" sınıfı zırhlı olarak denize indirildi. Washington Donanma Antlaşması'nın getirdiği baskılar nedeniyle 1922 yılında o ve kardeşleri uçak gemisine dönüştürüldüler. "Amagi" 1 Eylül 1923 tarihinde bir depremde yok oldu ve sınıfın diğer zırhlıları "Atago" ve "Takao" 1924 yılında iptal edildiler. Sınıfından geriye kalan "Akagi"'nin yapımına 22 Nisan 1925 tarihinde başlandı ve Yokosuka Donanma tesislerinde 27 Mart 1927 tarihinde Japonya'nın ilk iki geniş uçak gemisinden biri olarak tamamlandı. "Akagi" 1935-1938 arası muazzam bir tekrar yapılandırma işleminden geçti ve olağan dışı bir şekilde iskele tarafına bir adacık eklenmesi ile birlikte tam boylu bir uçuş güvertesi yapılarak kapasitesi 61 uçaktan 91 uçağa çıkartıldı. Bununla beraber geminin batırılışı zamanlarında uçak boyutlarının genişlemesi bu kapasite arttırımını etkisiz bıraktı. Bu geminin geliştirilmesi sürecinde Japon İmparatorluk Donanması Amirallerinin, zırhlı ve kruvazörlere verilen önemi uçak gemilerine taşıması yatar. Özgün olarak "Akagi" ve benzer bir gemi olan "Kaga" (özgün olarak destroyer olarak yapılmıştı) herhangi bir savaş durumunda çok hızlı bir şekilde ana gemi haline gelebilecek şekilde değişitirilebilme niyetiyle yapılmıştı. Bu tasarımın içinde taret kuleleri, magazinler ve büyük top taretlerini destekleyen diğer ekipmanları bulunmaktaydı. Top taretlerinin ve ateş kontrol mürettebatları eğitim aldılar. Ahşap uçuş güvertesi ve hangar güverteleri çok çavuk bir şekilde çıkartılarak büyük top taretlerine yuva olacak şekilde tasarlandı. 1935-1938 arasında, IJN amiralleri uçak gemilerinin ana gemiye eş değerde olduklarına inandılar. "Akagi" ve "Kaga" uçak kapasitesini arttırmak için kapsamlı tekrar yapılanmadan geçtiler çünkü ana gemi planlarından vazgeçilmişti. 1941de IJN gemileri uçak gemisine uygun şekilde güvertelerle denize indiriyordu. 1944de ise "Ise" ve "Hyuga" gibi eski zırhlılar kıç taretleri çıkartılmış ve küçük bir filoya pist olabilecek uçuş güverteleri ile donatılmışken yeni süper zırhlı "Shinano" kontrüksiyon halindeyken değiştirilerek süper uçak gemisi olarak denize indirilmişti. İlk kumandanı daha sonra İmparatorluk Donanması başkomutanı olacak olan Kaptan Isoroku Yamamotodur. Çinde birkaç yıl boyunca 1. Taşıyıcı Donanmanın sancak gemisi olarak görev aldı. "Akagi" Pearl Harbor saldırısı ve Hint Okyanusu baskınında görev aldı ve 5 Haziran 1942 tarihinde Midway Savaşı sırasında Amerikan Donanmasına bağlı uçaklar tarafından batırıldı. II. Dünya Savaşında, Kaptan Hasegawa Kiichi komutası altındaydı ve Pearl Harbor saldırısı için oluşturulmuş vurucu güçte Oramiral Chuichi Nagumo'nun sancak gemisiydi. Oahu'ya iki saldırı dalgasının da gönderilmesinde yer aldı. İlk dalgada "Maryland", "Tennessee", "West Virginia", "Oklahoma", ve "California"'yı hedeflemiş 27 Kate ile Hicam Hava üssünü hedeflemiş 9 Zero havalandı. İkinci dalgada ise "Neosho", "Shaw" ve"Nevada"'yı hedefleyen 18 Vals uçağı bulunuyordu. Ocak 1942'de "Akagi" Bismarck Adalarında gerçekleşenRabaul Savaşına destek veriyordu. 19 Şubat 1942 günü Darwin saldırısı için Avustralyanın Darwin şehrine uçaklarını göndererek USS "Peary" de dahil olmak üzere 9 geminin batmasını sağladı. Mart 1942 tarihinde "Akagi" Java adalarına yapılan çıkartmayı destekliyordu. "Akagi" 1942 Nisan'ının başlarında Kaptan Aoki Taijiro kumandasında Hint Okyanusu Akınının bir parçasıydı. 5 Nisan 1942'de "Cornwall" ve "Dorsetshire" kruvazörlerinin ve eskortlarının batırılmasına yardımcı olmak için hava gücünü Colombo ve Ceylon'a gönderdi. 19 Nisan 1942 tarihinde, Doolittle Baskınını gerçekleştiren gerçek "Hornet" ve "Enterprise" uçak gemilerinin başarısızlıkla sonuçlanan kovalanmasına katıldı. 25 Mayıs 1942'de "Akagi" Midway Adasına gerçekleşecek saldırıda yer almak üzere emir aldı. Uçakları 21 Mitsubishi A6M "Zero" avcı uçağı, 21 Aichi D3A "Val" pike bombardıman uçağı ve 21 Nakajima B5N "Kate" torpido bombardıman uçağından oluşuyordu. Saat 10:46'da Amiral Nagumo sancağını "Nagara"'ya taşıdı. "Akagi" 13:50 de suda hareketsiz kaldı, Kaptan Aoki ve hasar kontrol personeli hariç tüm mürettebatı gemiyi terketti. Gece boyunca yanmasına rağmen batmadı. 5 Haziran günü Yamamoto, "Arashio", "Hagikaze", "Maikaze" ve "Nowaki" destroyerleri tarafından torpidolar ile batırılmasını emretti. Saat 05:20'de 263 askerini kaybetmiş bir şekilde battı. Savaşta kaybedilen diğer Japon uçak gemileri ile karşılaştırılırsa en az kayıpla en şanslı olanıydı. Geceyarısı güneşi Geceyarısı güneşi Kuzey Kutbu'nun kuzey uçlarındaki enlemlerde, Antarktika'nın güney enlemlerinde yerel olarak görülen bir doğa olayıdır. Uygun hava koşullarında Güneş 24 saat gözlemlenebilir. Güney Kutbu'nda kalıcı insan yerleşimleri olmadığından bu bölgelerin Kuzey Kutbu ülkelerine, örneğin Alaska, Kanada, Grönland, İzlanda, Norveç, İsveç ve Finlandiya, ayrıca Rusya'nın Kola Yarımadası, Novaya Zemlya ve Murmansk, Norilsk, Vorkuta gibi uç bölgelerine, nazaran olayı tecrübe eden daha az nüfusu vardır. Bauhinia blakeana Bauhinia × blakeana (Çince: "洋紫荊" - Türkçe bilinen genel adı ile "Bahunya"), Bahunya cinsinde, geniş, kalın yapraklı, göz alıcı morumsu çiçekleri olan, yıl boyu yeşil kalan bir bitkidir. Orkideye benzeyen bu hoş kokulu çiçekler genelde 10–15 cm yüksekliğinde olurlar ve Kasım başlarından Mart sonlarına kadar çiçek açarlar. Bu az bulunan yöresel çiçek sadece Hong Kong ekosisteminde yetişir. Bu yöreye özel olduğundan Hong Kong bayrağının üzerinde bile temsilî bir bahunya çiçeği yer alır. Fırfırlı köpek balığı Fırfırlı köpek balığı ("Chlamydoselachus anguineus"), asli köpek balıklarından biridir ve Chlamydoselachidae familyasının Hexanchiformes takımına aittir. Güney Afrika fırfırlı köpek balığı da yeni olduğu önerilen Güney Afrika canlısıdır. Bu iki tür diğer hexanchiform köpek balıklarından farklıdır ve yakın bir zaman içinde bu iki fırfırlı köpek balığına kendi takımı olan Chlamydoselachiformes verilmesi önerilmiştir. Bilinenleri türünün tükenmiş olduğuna inanılan diş fosillerinden bulunmuş, ancak 19'uncu yüzyılda Japonya sularında keşfedilmiştir. 21 Ocak 2007 tarihinde Japonya sahilinde Shizuoka'da bulunan Awashima Marine Park'ta, Tokyo'nun güney batısında canlı olarak bulunmuştur. Köpek balığı yakalanmış ancak kısa bir süre sonra ölmüştür. Yılan balığına benzeyen fırfırlı köpek balığı, 6 adet köpek balıklarında olan solungaç yarıkları vardır. Bu solungaç yarıkları çıkıntılıdır. Sırt yüzgeçleri küçük, anal ve kuyruk yüzgeçleri ise büyüktür. Dişleri küçük, üç çatallı ve oldukça keskindir. En uzun 2 metre olduğu ortaya çıkmıştır. Dünya'da değişik yerlerde fosillerine ulaşılmıştır ancak nadiren sakin suda bulunur. Bu köpek balıkları denizin 120 m ila 1280 m altında yaşar. Genelde mürekkep balıklarını, diğer köpek balıklarını ve derin su kemikli balıklarını yerler. Çoğalması henüz tam olarak anlaşılamamıştır. Ancak diğer köpek balıkları gibi gençken çoğalırlar ve diğer ooviviparlar gibi 2 ila 12 yumurta taşırlar. Hamilelik döneminde de tahmini olarak bir ila iki yıl arasında olduğu düşünülmektedir. Geniş Zamanlar (dizi) Geniş Zamanlar, başrollerini Zuhal Olcay, Özge Özberk ve Oktay Kaynarca'nın paylaştığı, Ayşe Kulin'in Geniş Zamanlar adlı öykü kitabından uyarlanan televizyon dizisi. İlk bölümü 9 Ocak 2007 tarihinde Star TV'de yayımlanan diziyi Serdar Akar yönetmiştir. Varlıklı ailelerin boşanma avukatı olarak ünlenen Ayla Dinçer’in (Zuhal Olcay), başarılı bir iş adamı olan kocası Erol (Hakkı Ergök) ile sorunlu bir evlilikleri vardır. Babasına düşkün olan kızları Bilge (Ecem Uzun) ise bu duruma çok üzülmektedir. Küçüklüğünden beri Ayla’nın yanında yaşayan ve onun adeta manevi kızı olan Zehra Mercan (Özge Özberk) ise Bilge ile ilgilenmektedir. Aynı zamanda bir hastanede hemşire olarak çalışan Zehra’ nın, sevgilisi Doktor Ahmet Sarıoğlu’ ndan (Hakan Eratik) sakladığı bazı sırları vardır. Dinçer’lerin evinde gündelikçi olarak çalışan Zehra’nın annesi Fatik’in yaşadığı mahalle, Tarık’ın (Oktay Kaynarca) başkanlığını yaptığı Belediyeye bağlıdır. Gerek icraatları gerekse kişilik yapısıyla dikkat çeken Tarık Sayar, halkın problemleriyle yakından ilgilenen sıradışı bir belediye başkanıdır.Mahallenin genç kızı Neşe(Neslihan Kolaylı)Tarık başkana platonik aşık,Tarık başkanın yardımcısı Metin(Gökhan Özaras)ise Neşeye İlgi duymaktadır.Ayla ve Tarık tanışır.ilk önce dost sonra ise bu dostluk aşka dönüşür. Gabriel Milito Gabriel Alejandro Milito (d. 7 Eylül 1980, Bernal), Arjantinli eski futbolcudur. Kardeşi Diego Milito da kendisi gibi futbolcudur. Futbola Independiente kulübünde başladı. 1997'de profesyonel olan Gabriel Milito, 2003'te La Liga'da mücadele eden Real Zaragoza'ya transfer oldu. Temmuz 2007'de aynı ligdeki Barcelona ile anlaştı. Yaşadığı sakatlıklar yüzünden fazla forma şansı bulamadığından, 2011'de Independiente'ye döndü. Beyaz Çöl Güneşi Beyaz Çöl Güneşi (Rusça: Beloe Solnitse Pustıni/Белое солнце пустыни) (1969), Sovyet filmi. Film Sovyetler Birliği'nin en popüler ve kült sinema yapıtlarından biridir. Filmde güldürü, savaş ve drama başarılı bir şekilde harmanlanmıştır. Filmde, film müziklerinde de geçen birçok söylem Sovyet günlük hayatına yerleşmiştir. Sovyet döneminde, filmin uzaya gönderilecek kozmonatlara uzaya gitmeden önce izlettirilmesi bir gelenek haline gelmiştir. Yönetmen Vladimir Motyl doğu ve batı kültürünü filmde eritmeyi başarmış ve ortaya gerçekten kült bir yapıt çıkmıştır. Daha önce bu tür film çekmeye Tarkovski ve birçok yönetmen niyetlenmiş ancak vazgeçmişlerdir. Motyl bunun iki nedeni olduğunu söyler; birincisi bu tür batı, kovboy tarzı filmlerde ancak Amerikan oyuncuların başarılı olabileceği kanısı, ikinci olarak da uygun bir senaryonun yaratılamamış olmasıdır. Sonraki yıllarda senaryo aynı isimle kitap halinde yayınlamıştır. Aynı zamanda filmin konu edildiği bir bilgisayar oyunu da yapılmıştır. 1998 yılında film Rusya tarafından ödüllendirilmiş ve 30 yıl sonra tekrar gümüş perdede gösterilmiştir. Film bugünkü Türkmenistan'ın Hazar Denizi kıyılarında Ekim Devrimi sonrasında iç savaş yıllarında geçmektedir. Sukhov terhis olmuş bir Kızıl Ordu askeridir. Yıllar süren hasretten sonra rüyalarından çıkmayan karısına, evine doğru yola koyulmuştur. Filmde zaman zaman karısı ile konuşmakta, hayaller kurmaktadır. Sukhov eve yolculuğu sırasında çölde boğazına kadar kuma gömülmüş olan Seyid ile karşılaşır ve onu kurtarır. Seyid ona olan hayat borcunu ödemek için Sukhov'u takip etmeye başlar. Bu arada bölgede çetecilik yapan ve Beyaz Ordu ile beraber çalışan çeteci Abdullah'ı yakalamaya çalışan başka bir küçük bir Kızıl Ordu birliği ile karşılaşır. Abdullah kaçmış ve haremini geride bırakmıştır. Harem birliğin hareket kabiliyetini zayıflattığı için emniyetli bir yerde bırakmak üzere Sukhov'a emanet edilir. Bu emrivaki görev için Sukhov'a yardımcı olarak bir de genç asker verilir. Sukhov kadınlarla beraber tekrar yollara düşer ve Hazar kıyısında bir müzeye gelir ve konaklarlar. Burada Abdullah'ın adamları Sukhov'u öldürmek isterler. Ancak Seyid'in de yardımı ile Sukhov bunları öldürür. Müzede Çarlık Rusyası'ndan kalma bir memur da bulunmaktadır. Memur devrimden sonra hiçbir önemi kalmadığından şikayet ederek, etliye sütlüye karışmadan içerek ve şarkı söyleyerek vakit geçirmektedir. Sukhov'la arkadaş olurlar. Bu arada haremdeki kadınlar Sukhov'u yeni kocaları olarak kabul ederler ve sadece onun yanında yüzlerini açarlar. Sukhov onlara Sosyalizmin geldiğini ve artık özgür olduklarını atlatsa da kadınlar onu dinlemek istemezler. Abdullah müzeye baskın yapar ve kadınları kendilerine sadık kalmadıkları için öldürmek ister. Sukhov onu yakalar ancak Abdullah Gülçitay'ı kandırarak tekrar kaçar. Gülçitay'ı ve kendisine aşık olan genç askeri öldürür. Sukhov ile Abdullah arasında çatışma çıkar. Seyid gene ortaya çıkar ve onun da yardımı ile çeteyi yok ederler. Kim Possible Kim Possible, Emmy ödüllü ABD çizgi dizidir. Mark McCorkle ve Bob Schooley tarafından Disney için yapılmıştır. İlk önce TRT'de gösterilmeye başladı sonra Disney Channel kanalına geçer. Aslında 65 bölüm olan dizi, yoğun istek üzerine 22 bölüm daha eklenerek 87 bölüme çıkarılmıştır. Türkiye'de ilk kez zamanında TRT 1 dublaj kadrosu ile seslendirilmiş daha sonra yayından kaldırılmıştır şimdilerde TRT 1 yayın sesleri değiştirilmeden her gün Disney Channel'da yayınlanmaktadır. Dizide, ABD Middleton da yaşayan, Kim Possible isminde genç bir kız en yakın arkadaşı Ron Stoppable ve Wade Load ile beraber dünyayı kötülüklerden kurtarmaları konu alınmaktaydı. Bu dizi aslında çocuklar için düşünülmüştü, ama esprisi ve aksiyonu sayesinde birçok büyük yaşta seyircide kazandı. Bu çizgi filmdeki tüm karakterlerin isimlerinin bir anlamı vardır. Kim Possible dizinin başında en iyi arkadaşı " Ron Stoppable"dir. Başta sadece arkadaş olarak görünselerde sonradan sevgili olurlar. Kim Possible okulda amigo kızdır. Amigo kızlık yetenekleri sayesinde dünyayı kurtarma işine girmiştir. Yeşil gözlü, kızıl saçlıdır. Okulda geniş bir arkadaş grubu yoktur ama kahraman olduğunu bütün okul biliyordur. En azılı düşmanı "Shego ve DR.DRAKKEN" dır. Aslında Kim Possible kötü, zalim ve acımasız olarak gözüksede, iyi bir insan olarak dünyayı kurtarır. En hoşlanmadığı yemek "Kuzu beyni" annesi her zaman yapar, ve bu onu çok sinir eder. Kim Possible sezon 1 de 14 yaşındadır. Emicoss Edutire you tube adıyla Ecoones Bloom (Duygu oynatıcı) adlı bölümde Ron'u dudağından öper. Ron bayılır. Ardından Duygu oynatıcı bölümünde Ron nihayet ona gerçekten aşık olmadığı anlar. 32. bölümde John'dan dudaktan küçük bir öpüşme yaşarlar. Sezon 3-4 de ise 12. bölümde Ron kızarken Ron'u dudaktan öper. So The Drama bölümünde bilinçli olarak Ron'la öpüşür. Sonraki bölümlerde de Ron'la çıkmaya başlarlar. Ron Stoppable Kim Possible dizisinin baş kahramanlarından biridir. Ron sevimli ve kibar bir gençtir. Görevdeyken Kimin elbisesine benzer bir elbise giyer. Rufus adında bir tüysüz köstebeği vardır. Genellikle onu pantolonunun cebinde taşır. Bu ev hayvanın alma nedeni, babasının hayvan tüylerine karşı alerjisi olmasıdır. Ronun sarışın dağınık saçları ve kahverengi gözleri vardır. Maymunlardan ve örümcek gibi küçük hayvanlardan çok korkar. En çok sevdiği restoran Meksika tarzı olan "Bueno Nacho" tür. 4. sezonda Smarti Martin'in başkanını kurtardığı için orada işe alınır. Düşmanları onun adını unuttuğu için çoğu zaman ona "Sidekick" diye hitap ederler. Anlamı "Çift darbe", yani, "Yardımcı arkadaş" demektir. 66. bölümde, sahtekarlıkla da olsa okulunun takımı "Mad Dogs"a girmeyi başarır. Fakat sonraki maçları kabiliyeti sayesinde kazanır ve kısa zamanda birçok ödül alır. Kim birkaç bölümde onun tatlı olduğunu söyler, Ron da Kim hakkında aynı şeyleri söyler. Wade, dizinin başlangıcında yaklaşık 10 yaşındadır ve diğer karakterler gibi ileri bölümlerde yaşlanır. Kendisi bir dahi ve bilgisayar ustasıdır ve 8 ayda lise ve koleji bitirmiştir. Wade kısa boylu tombul birisidir. Her ülkeye bir bağlantısı vardır. Kim'e görevlerinde çok yardımcı olur, onu gideceği yere götürmek için taşıt ayarlar. İlk üç sezonda odasından hiç çıkmaz, sadece bir kez 63. bölümde çıkar. 4. Sezonda ise odasından çok çıkmaya başlar ve Monique'i ilk gördüğünde aşık olur. Monique onun küçük olduğunu söyler ve pek ilgilenmez. Bunun üzerine Wade bir aşık etme makinasi icat eder ve bununla Monique'i kendine aşık eder. Gill Moss, dizide Justin Berfield tarafÄ±ndan seslendirilen karakterdir. Gill ve Ron çocukken Kamp Wannaweep'te yüzme ve el işi derslerine birbirlerinin yerine girmişlerdir çünkü Gill göle işemeyi çok seviyordur. Ron ise çok pis olan bu gölde yüzmeyi reddetmektedir. Zamanla Wannaweep gölündeki zehirli maddeler Gill'i bir mutanta dönüştürür. "Kimpossible.com", Kim Possible'da adı geçen kurgusal bir web sitesi. Kim ilk görevini bu site sayesinde almıştır. Sitesinin ilk versiyonunda kullandığı slogan "Yapamayacağım şey yok."tu. Bay McHenry ve milyoner Bay Paisley'den gelen yardım çağrısı ile ilk görevine başladı. Sitenin sonraki versiyonlarını Wade düzenledi. Hâlâ sitenin webmaster'ı Wade'dir. Tatlıca, Erfelek Tatlıca, Sinop ilinin Erfelek ilçesine bağlı bir köydür. Sinop iline 41, Erfelek ilçesine 13 km uzaklıktadır. UML Birleşik Modelleme Dili (İng. "), iş sistemlerinin nasıl modellenebileceğini belirleyen ve açıklayan yöntemlerin bir araya toplanmış hâlidir. Daha çok yazılım geliştiriciler tarafından kullanılmaktadır. Ancak bir iş sistemini veya bir süreci veya herhangi bir şeyi grafik ile açıklamak isteyen herkesçe kullanılabilir; UML ile yapılan modellemeler her zaman yazılım projelerinde kullanılmak zorunda değildir. Bir iş sisteminin yapısını sade ve anlaşılır şekilde ortaya çıkarmak için paket diyagramı (""") kullanılabilir. Sınıf diyagramı vasıtası ile nesne yönelimli programlamada temel teşkil eden sınıflar oluşturulabilir ve böylelikle sınıfları geliştirmek sağlanan ek görsellik ile daha kolay hâle gelebilir. Bir IT sisteminde sınıflar arasındaki ilişkileri vurgulamak için iletişim diyagramı (UML 2'den önceki İngilizce adı ile """") tercih edilebilir. UML'in faaliyet diyagramları ile yazılım hâline getirilmek istenen süreçler herkesin anlayabileceği şekilde görüntülenebilir. Bu açıdan faaliyet diyagramları hem yazılımcı hem de yazılımı kullanacak olan kişiler için net bir bakış imkânı sağlar. Amerikan futbolu Amerikan futbolu (ABD ve Kanada'da futbol, diğer bölgelerde korumalı futbol olarak bilinir); on birer oyuncudan oluşan iki takımın arasında, mekik biçimli bir topla, kendisine özgü bölünmüş oyun alanı bulunan dikdörtgen şeklindeki bir sahada oynanan takım sporudur. Oyundaki temel amaç; belirli kurallar ve mekanikler çerçevesinde daha fazla sayı yapan taraf olmaktır. Bu amaca hücum takımının, topu pas ya da koşu ile ilerletmesi yoluyla ulaşılır. Topun ilerletilmesinde hücum takımının on "yard"lık mesafeyi geçmek için dört hücum hakkı bulunur ve eğer bu dört hücum hakkı içerisinde on yardlık mesafe geçilirse, hücum takımı yeni dört hücum hakkı kazanır. Savunma takımının amacı ise, hücum takımının ilerlemesine engel olmaktır. Skor kazanmanın temel yolları ise; topun saha sonuna ulaştırılması, yani touchdown ya da topun belirli bir noktadan vurularak sayı direkleri ("goalpost", bir çeşit kale direği) arasından geçirilmesi yani field goal'dır. Bir "touchdown"un değeri 6 sayıyken, bir "field goal"ın değeri 3 sayıdır. Amerikan futbolu, ABD'de "ragbi" ve Avrupa futbolundan esinlenilerek ortaya çıkarılmış bir spordur. Amerikan futbolu maçı olarak kabul edilebilecek ilk maç 6 Kasım 1869'de, Rutgers ve Princeton isimli iki kolej takımı arasında, ragbi ve Avrupa futbolu kuralları karışımı kurallar altında oynanmıştır. 1880'de ise "Amerikan futbolunun babası" olarak bilinen Walter Camp liderliğinde oyuna; snap, 11 kişilik takımlar ve hak sistemi gibi kurallar eklenmiş ve oyun günümüzdeki haline yaklaştırılmıştır. Amerikan futbolu, Amerika'daki en popüler spor olup; profesyonel futbol ("NFL") ve kolej futbolu, oyunun en çok takip edilen seviyeleridir. Amerikan futbolunun diğer popüler seviyeleri ise lise futbolu ve lise grubuna nazaran daha küçük yaş gruplarını kapsayan genç futboludur. ABD'de oyunu yıllık yaklaşık olarak 1.1 milyon farklı lise sporcusu ve 70 bin farklı kolej sporcusu oynamaktadır. National Football League ise en bilinen Amerikan futbolu ligi olup; dünyanın en yüksek ortalama izleyici sayısına sahip spor ligidir ve bu ligin şampiyonluk maçı olan Super Bowl, dünyanın en çok izlenen spor etkinliğidir. ABD'de Amerikan futbolu "football "(futbol)"" şeklinde bilinir. Bu terim ("Amerikan futbolu yerine futbol"); Avrupa futbolu ("18 Aralık 1863, İngiltere") kuralları ağırlıklı kurallardan, ragbi kuralları ağırlıklı kurallara geçişin yapıldığı 1876 kolej futbolu sezonunda yönerge kitaplarında yer etmiştir. Bu aşamada oyun kendisine benzerlikleri nedeniyle ragbi olarak adlandırılabilir bir durumdaydı fakat Harvard, söz konusu dönemde ragbi kuralları ağırlıklı oyunun savunucusu konumundaydı, oyunun isminin ragbi olmasını istememekteydi. Bunun yanında futbolun popüler olduğu Türkiye, Almanya ve İspanya gibi ülkelerde ise oyuna futbol yerine, "korumalı futbol" ya da "Amerikan futbolu" denmektedir. Amerikan futbolu, "ragbi"den ve Avrupa'da oynanan futboldan esinlenilerek ortaya çıkarılmış bir spordur. Ragbi, Amerikan futbolunda olduğu gibi; iki takımın topu elde tutarak kontrol etmeye çalıştığı, topu sayı direklerinin arasından geçirerek ya da sayı bölgesinde yere değdirerek sayı kazanmaya çalıştıkları bir oyundur. O dönemde Amerikan futbolu kabul edilen oyunun ilk maçı; 6 Kasım 1869'da Rutgers ve Princeton arasında oynanmıştır. Maç, her birinde 25 oyuncu olan iki takım arasında, standart bir topla, ragbi ve Avrupa futbolu kuralları karışımı kurallar altında yapılmış, kurallar Avrupa futboluna daha yakın olduğundan da topun elle tutulması ya da elle taşınması yasaklanmıştır. Maçta kullanılan kuralların, Avrupa futbolu kurallarına yakın olmasına karşın; takımın sayı bölgesine sokmak şartıyla topa ayakla, ellerle ya da kafayla vurulmasına izin verilmiştir. Maçın sonunda kazanan taraf 6-4'lük skorla Rutgers olmuştur. Oyun, bu dönemlerde ev sahibi takımların yaptığı kural değişiklikleriyle bir süre daha oynanmaya devam etmiştir. Söz konusu dönemin sonunda, Yale, Columbia, Princeton ve Rutgers üniversitelerinin Amerikan futbolu temsilcileri, 19 Ekim 1873'te toplanarak; her okulda aynı şekilde kullanılması için bir kural kitabı oluşturmuşlardır. Yeni kurallar; takımlardaki oyuncu sayısı 25'ten 20'ye düşürülmesi ve sahanın ölçülerinin 400 fit'e (122 metre) 250 fit (76 metre) olması gibi maddeleri içermiştir. Bunun yanında Harvard, topun ele alınabildiği ve elde tutulan topun taşınabildiği, ragbi kurallarına yakın kuralların kullanıldığı oyunu savunduğu için toplantıda yer almamıştır. 1875'te Harvard ve Yale arasında, rugbi sitili kurallara yakın kurallar altında oynan bir maçı izleyen 2 Princeton öğrencisi maçtan etkilenmiş; oyunu Princeton Üniversitesi'ne tanıtmışlardır. Bu olayın ardından Princeton, Harvard, Yale ve Columbia üniversiteleri oyunu; değiştirilmiş bir skor sistemiyle, ragbi kuralları ağırlıklı kurallar ile oynamayı kabul etmiştir ve aynı zamanda kolejlerin kendi aralarında maçlar yapacağı, Yale'nin 1879'a kadar katılmadığı, kolejlerarası ligini kurmuşlardır. Oyunun bu döneminde, 1880, "Amerikan futbolunun babası" olarak bilinen bir Yale öğrencisi Walter Camp tarafından kuralların değiştirilmesi sağlanmış; takımlardaki oyuncu sayısı 20 kişiden 11 kişiye düşürülmüş, oyuna; oyunu başlatırken kullanılan kaotik ve stabil olmayan ""scrum"" sistemi yerine "snap" sistemi getirilmiştir. Snap sisteminin oyuna eklenmesi beklenmedik stratejik sonuçlar ortaya çıkarmıştır. Snap'ten önce oyunda kullanılan "scrum" sisteminde top sahanın kötü bir yerinde kalırsa; top, oyuncular tarafından vurularak uzaklaştırılmaktaydı. Bu kuralın değişmesinden sonra ise bir grup Princeton öğrencisi; snap sisteminin rakip baskısı altında olmayışın fark etmiş ve bundan faydalanarak topu konumu kötü olsa bile scrum sisteminden farklı olarak oldukları yerde tutmuş; bu şekilde rakibin sayı almasını engellemiştir. 1881 kolej futbolu sezonunun iki namağlup takımı olan Yale ve Princeton, istatistiklerini korumak için bu stratejiyi kullanmıştır. Maçta; iki takım da topa sahip olarak başladıkları oyun süresi yarımında bu "alıkoyma" stratejisini kullanmış ve topu hücum amaçlı ilerletmemiştir. Sonuç olarak maç 0-0'lık beraberlikle tamamlanmıştır. Söz konusu "alıkoyma" oyununun popüler olmayışı da, izleyici sayılarıyla anlaşılmıştır. Bu "alıkoyma" stratejisini engellemek için kural değişikliği gerekmekteydi ve snap sisteminin kaldırılıp, "scrum" sistemine dönülmesi gündeme gelmişti. Ancak Walter Camp, bu geriye dönüş yerine "down" kurallar sisteminin ("hücum hakkı" sistemi) eklenmesini sağlamış; oyuna yeni eklenen bu kurallar sistemine göre takımlar üç hücum hakkı içerisinde, topun ilk konumuna göre belirlenen 5 "yard"lık (4.6 metrelik) mesafeyi geçmek zorunda tutulmuştur. Bu üç hücum hakkı içerisinde takımın belirlenen mesafeyi geçememesi durumunda da topun konumu korunmuş, hücum hakkı diğer takıma geçirilmiştir. Aynı zamanda değişiklik, ölçümlerin doğru yapılabilmesi için Amerikan futbolu sahasının 5 yardlık mesafelere bölünmesiyle ona; kendine özgü bölünmüş oyun alanı görüntüsünü ("gridiron") kazandırmış ve bu durum oyunun ragbiden ciddi bir biçimde ayrılmasını sağlayan ilk olay olmuştur. Söz konusu dönemde oyunda gidilen diğer değişiklikler; saha ölçülerinin küçültülüp 110 yarda 53.5 yard olması ve bir touchdown'ın 4 sayı, bir "safety"'nin ve touchdown sonrası başarılı bir field goal'un 2 sayı, normal bir field goal'ın 5 sayı olmasıdır. Ek olarak, bel altından "tackle" (oyuncuyu düşürmek) kural ihlali olmaktan çıkmış ve maç esnasında sabit bir "line of scrimmage" (oyun çizgisi) belirlenmeye başlamıştır. Bu kural değişikliklerine rağmen Amerikan futbolu, şiddet içerikli bir spor olarak bilinmekteydi. Yığılma içeren bazı oyun formasyonları sakatlıklara hatta ölümlere yol açmaktaydı. Oyun, 1905'te ülke genelinde toplamda 19 sporcunun ölümüne neden olunca; dönemin başkanı Theodore Roosevelt tarafından gerekli değişiklikler yapılıp güvenli hale getirilene kadar yasakladı. Söz konusu gerekliliği yerine getirmek amacıyla 28 Aralık 1905'te 62 kolej ve üniversitenin temsilcileri yapılacak kural değişikliklerini tartışmak amacıyla New York'ta toplanmıştır. Toplantı; daha sonra National Collegiate Athletic Association (NCAA) şeklinde adlandırılacak olan Amerika Birleşik Devletleri Kolejlerarası Spor Federasyonu'nun kurulmasıyla sonuçlanmıştır. 1906'da oyuna bir takım pas kuralları eklenmiş ancak kural; mevcut yasaklamalar ve kurallar nedeniyle büyük bir etki yaratmamıştır. Aynı yılda oyun süresinin 70 dakikadan 60 dakikaya çekilmesi, ve hücum hakkı sistemindeki uzunluğun 5 yarddan (4.6 metre) 10 yarda (9.1 metre) çıkarılması gibi kural değişiklikleri de yapılmıştır. Oyuna eklenen bir diğer kural ise; snap sırasındaki kargaşayı engelleyen, bir Amerikan futbolu topu uzunluğundaki tarafsız alandır. 1909'da bir field goal'ın sayı değeri 5'ten 3'e düşürülmüş, 1912'de ise bir touchdown'un sayı değeri 4'ten 6'ya çıkarılmıştır. Sonrasında oyun sahasının uzunluğu, iki ucuna 10 yardlık (9.1 metre) saha sonu bölgeleri eklenerek 100 yarda (91 metre) düşürülmüş (toplamda 120 yard) ve üç olan hücum hakkı, dört hücum hakkına çıkarılmıştır. 1914'te oyuna oyun kurucuyu (pasör konumundayken) koruyan "roughing the passer" (oyun kurucular pas atma sırasında sakatlığa daha yatkın bir pozisyon aldığı için böyle bir kural söz konusudur) bir mekanik daha eklenmiş ve 1918'de topu yakalama (pası yakalama) sistemi; uygun oyuncuların pası sahanın herhangi bir yerinde tutabilmesine olanak verecek şekilde değiştirilerek günümüzdeki halini almıştır. Profesyonel Amerikan futbolunun çıkışından önce oynanan oyunun ruhunda sıkı bir amatörlük yatması; doğrudan yasaklanmış olmasa da ödemelerin önüne geçiyordu ve oyuncuların ödeme alması Amerikan futbolu çevreleri tarafından hoş karşılanmıyordu. Fakat 12 Kasım 1892'de William "Pudge" Heffelfinger; Allegheny Athletic Association için, Pittsburgh Athletic Club'a karşı oynaması için $500 ödeme almıştır. Bu; onu, Amerikan futbolu oynamak için nakit ödeme alan ilk sporcu yapmıştır. Buna rağmen oyunun bu dönemlerinde kulüpler oyuncuların iş bulmasına yardım ediyor ve oyuncularına; kupalar, ödüller ya da kol saati gibi satılarak paraya çevrilebilecek eşyalar veriyordu. Zamanla profesyonel oyunculuk artmış ve daha yaygın hale gelmiş, bu; oyuncu maaşlarında artışı ve transfer hareketliliklerini de beraberinde getirmiştir. Bunun yanında oyunun yaygınlaşma döneminde, profesyonel seviyede Amerikan futbolu oynaması kural ihlali olan kolej öğrencilerine de; takımlarda oynamaları için yasal olmayan yollarla ödeme yapılmıştır. 1920'de profesyonel seviyede Amerikan futbolu oynayan birkaç takım bu bağlamdaki problemleri çözmek üzere birleşerek ileride National Football League (NFL) olacak Amerika Profesyonel Amerikan Futbolu Birliği'ni kurmuştur. Kurulan bu yapının temel amacı; takımların oyuncular için yaptığı maddi mücadelelerin (hem kendi takımlarında oynamaları için, hem de başka takımlarda oynamalarına engel olmak için) ve kolej öğrencilerinin profesyonel futbolda kullanılmasının önüne geçmekti. 1922'de ise NFL kendisini, ABD'nin esas profesyonel Amerikan futbolu ligi ilan etmiştir. NFL profesyonel düzey Amerikan futbolunun yaygınlaşması ve oynanması için kurulmuş olsa da söz konusu yıllarda oyunun baskın oynanma düzeyi, kolej düzeyiydi. Ligin yasallaşması ve kolej futbolu gibi yaygınlaşması ise 1925'te bir NFL takımı olan Pottsville Maroons'un, Notre Dame all-star takımını bir gösteri maçında yenmesi sonrasında hızlanmıştır. İlerleyen dönemlerde, özellikle 1930'lu yılların sonunda, pas oyunlarının daha sık tercih edilmeye başlanması ise profesyonel Amerikan futbolunu, kolej futbolundan ayırmaya başlamıştır. Sporun yaygınlaşmasındaki ivmelenme ise, Baltimore Colts'un New York Giants'ı uzatma süresinde 23–17 mağlup ettiği ve günümüzde de "Tarihin oynanmış en iyi Amerikan futbolu maçı" olarak nitelendirilmeye devam eden 1958 NFL Şampiyonluk Maçı sonrasında olmuştur. Maçın canlı televizyon yayını milyonlarca izleyiciye ulaşmış ve sporun popüleritesini gözle görülür biçimde arttırmıştır. Bununla beraber rakip lig AFL (American Football League)'nin 1960'ların başında yaptığı değişiklikler; 1960'ların ortasında Amerikan futbolunu ABD'de en çok takip edilen spor haline getirmiştir. AFL, 1960'larda yükselmeye ve NFL'in piyasadaki hakimiyetine rakip olmaya başlamıştır. AFL, ABC ile yaptığı yayın anlaşmasının sonunda, göreceli az bilinirliğinden yükselmeye başlamıştır. AFL'nin bu yükselişi, bölgesel olan NFL'i genişlemeye zorlamış ve sonuç olarak Dallas ve Minnesota'da yeni lig AFL'nin yükselişini durdurmak amacıyla NFL'e eklenmiştir. AFL ise cevap olarak ABD'de oynanmakta olan profesyonel Amerikan futboluna birkaç yenilik getirmiştir. Bu yenilikler; NFL'in de yaptığı gibi gibi oyun süresinin hakemlerin cebinde bulunan bir saat yerine bir skor tablosunda gösterilmesi, touchdown'dan sonra isteğe bağlı 2 sayılık "cenversion" (touchdown sonrası şutla elde edilen 1 sayı yerine 2 sayılık "conversion", pasla ya da koşuyla elde edilebilmekteydi) sistemi, takım formalarına oyuncu isimlerinin yazılması, takımlarda azınlığı oluşturan oyuncu mevkilerinin görevlerinde genişlemeye gidilmesi şeklindeydi. Aynı zamanda AFL'deki takımlar NFL takımları tarafından bazı seçilmiş kolej oyuncularıyla sözleşme de imzalamıştır. Oyuncular için verilen rekabet 1965'te bir AFL takımı olan New York Jets'in, çaylak Joe Namath'e önerdiği $437,000'lik rekor kontrat teklifi ile kızışmıştır. Ardından gelen $40 milyon değerindeki NBC yayın kontratı, kolej futbolunun da devamlılığını sağlamıştır. Kolej oyuncuları için verilen rekabet, 1966'da NFL'nin sahiplerinin, AFL'ye tamamlanması 1970'leri bulacak olan birleşme teklifi götürmesiyle sona ermiştir. İki lig arasındaki anlaşma; her yıl yapılacak olan ortak bir oyuncu seçimini ve sezon sonunda lig şampiyonlarının birbiriyle mücadele edeceği "Dünya Şampiyonluğu" maçını da içermekteydi. Söz konusu şampiyonluk maçının ilki, 1966 yılının sonunda gerçekleşmiş; 1970'te birleşimin tamamlanmasıyla da maçın adı tekrar NFL Şampiyonluk Maçı (daha sonra "Super Bowl" olarak bilinecek) olmuştur. Bir futbol maçı, her biri 11 oyuncudan oluşan 2 takım arasında oynanır. Sahada daha fazla oyuncu bulundurmak ya da daha fazla oyuncu oynatmak ceza sebebidir. Başlarda takımlar, oyun aralarında istedikleri kadar oyuncu değiştirebiliyorlardı ancak oyuna sonradan bir grup sistemi, kuralı eklendi ve bu kuralın eklenmesi takımların oyuncularını hücum takımı, savunma takımı ve özel takım şeklinde üçe bölmesiyle sonuçlandı. Her oyuncu mutlaka kendine ait bir formaya sahip olmalı ve bu forma 1'den 99'a kadar herhangi bir sayı ile numaralandırılmış olmalıdır. Fakat NFL kurallarına göre bir oyuncu, formasında 0 numarayı da taşıyabilir. Hücum takımının amacı, oyundaki en büyük ve en önemli olan amaca ulaşmak, yani touchdown yapmaktır. Hücum takımı snap yapmadan önce mutlaka düzgün ve kurallar çerçevesindeki bir formasyonda dizilmiş olmalıdır. Bir hücum takımının kural dışı sayılması için takımın arka sahada 4'ten fazla, hücum çizgisinde ise 50 ve 79 numaraları arasında 5'ten az oyuncusu olması yeterlidir. Takım, forma numaralarına sadık kalarak hakemi haberdar ettiği sürece herhangi bir anda oyuncu değiştirebilir çünkü savunma takımını bilgilendirecek kişi hakemin kendisidir. Takımların hiçbiri, snap için topu tutan oyuncu hariç, snap yapılana kadar tarafsız bölgeye giremez. Bunun yanında hücum çizgisi oyuncuları, snap yapılana kadar hareket edemez. Arka saha için ana mevkiler oyun kurucu (QB), koşucu (HB/TB) ve fullbacktir (FB). Oyun kurucu, hücumun beyni ve lideri olarak kabul edilir. Çünkü ya koçtan gelen oyunları takıma aktarır ya da oyunu kendisi belirler. Oyun kurucular takıma oyun aktarma işini genellikle oyun başlamadan hemen önce, huddle sırasında yaparlar. Oyun başlayacağı sırada ise oyun kurucular, snapi yapacak oyuncunun arkasında beklerler, daha sonra topu alırlar, aldıktan sonra ya topla koşarlar ya da pas verirler. Koşucuların, aynı zamanda kuyruk arkası olarak da bilinirler, görevi ise koşu oyunlarında topu taşımaktır. Koşucular aynı zamanda oyunun gereksinimlerine göre alıcı rolünde de oynayabilirler. Fullbackler ise genellikle koşuculardan uzundur, ana görevleri ise savunma takımı oyuncularına blok yapmaktır, fakat nadiren de olsa top taşıdıkları görülmektedir, fakat pas oyunlarında neredeyse hiç ama hiç kullanılmazlar. Hücum çizgisindeki oyuncuların ana görevi ise savunma çizgisi oyuncularına blok yapmaktır, aynı zamanda pas oyunlarda oyun kurucuya sack yapılmasını engellemek, koşu oyunlarında ise koşucuya alan açmak ve blok yapmakta hücum çizgisindeki oyuncuların görevlerindendir. Hücum çizgisinin lideri ise çizginin en içteki oyuncusu olan, snap yaparak topu oyun kurucuya gönderen ve oyunu başlatan, blok yapan be diğer çizgi oyuncularının görevini doğru yapıp yapmadığını kontrol eden pivottur (C). Pivotun sağ ve sol yanında ise gardlar (G), gardların dış yanında yani sağ gardın sağında, sol gardın solunda ise forvetler (T) bulunmaktadır. Asıl görevleri pas yakalamak olan mevkiler ise geniş alanlı top tutucular (WR) ve opsiyonellerdir ("Tight End") (TE). Geniş alanlı top tutucular oyun çizgisine çok yakın dururlar ve genelde hücum çizgisinden ayrılırlar. Geniş alanlı top tutucuların ilk ve ana görevleri oyun kurucunun attığı pasları yakalamaktır, fakat koşu oyunlarında yanıltıcı ya da blok yapacak oyuncu olarak da kullanılabilirler. Opsiyoneller ise geniş alanlı top tutucuların yanlarında dururlar ve ana görevleri ise oyuna göre değişir: blok yapmak ya da top taşımak. Savunma takımının ana görevi düşürmelerle ve top çevirmelerle (top çalma ve top düşürme) hücum takımının ilerlemesine engel olmaktır. Savunma çizgisinde (DL) bulunan mevkiler ise, defanslar (DE) ve savunma forvetleridir (DT). Defans oyuncuları oyun çizgisinin sonlarında dururlar, ancak savunma forvetleri defansların arasında ve daha içtedir. Defansların ve savunma forvetlerinin ilk ve ana sorumluluğu koşu oyunlarında koşucuya alan tanımamak, onu düşürmeye çalışmak, ya da pas oyunlarında pası atacak olan kişiye, oyun kurucuya baskı yapmak ve hücum çizgisini dağıtarak arka defansların hücum çizgisini aşmasını sağlamaktır. Arka defans oyuncuları savunma çizgisinin gerisinde dururlar ancak arka saha savunmasının da ilerisindedirler. Aynı şekilde bu görevdeki oyuncular ikiye bölünmüşlerdir: orta arka defans (MLB) ve dış arka defans (OLB). Arka defanslar savunma oyunlarını savunmaya söyleyen oyunculardır ve bu nedenle savunma takımının merkezi olarak görülürler. Arka defansların ana görevleri koşu oyunlarında koşucuyu engellemektir, ancak gerekliliğe göre pas oyunu sırasında oyun kurucuya baskı yapmak, arka saha hücum oyuncularını, geniş alanlı top tutucuları ve opsiyonelleri tutmaktır. Savunma arka sahası, diğer adıyla ikinci kapı, ikinciler ya da ikinci savunmanın içerdiği roller ise, arka köşe (CB) ve güvencelerdir (S). Güvenceler rol olarak iki şekilde adlandırılır. Bunlar: serbest güvence (FS) ve güçlü güvencedir (SS). Arka köşe oyuncuları ise savunmanın dışında beklerler ve genelde top tutucuları savunurlar. Bulundukları konum ise ikinci savunmanın önü, savunma çizgisinin arkasıdır. Güvenceler ise savunmanın en son halkalarıdır ve derin pas oyunlarını aynı zamanda uzun koşu oyunlarını durdurmak güvencelerin ana sorumluluklarıdır. Özel takımlar, tüm vuruş oyunlarından sorumlu olan takımlardır. Özel takımlar, o anki oyunda topun kontrolüne sahip olan takımdır ve karşı takım oyuncuları blok yapmaya ve topu geri çevirmeye çalışırken, field goal (FG) denemelerini, puntları ve kickoffları yaparlar. Field goal ve TSS (Touchdown sonrası sayı) takımları için 3 özel mevki bulunmaktadır. Bunlar: vurucu (K ya da PK), tutucu (H) ve uzun başlatıcıdır (LS). Uzun başlatıcının görevi, topu vurucunun vurması için uygun bir noktaya getirip tutacak olan tutucuya snap yardımı ile fırlatmaktır. Ancak kickofflarda genelde bir tutucu kullanılmaz, çünkü top bir top tutucu ekipman yardımıyla sabitlenir; her şeye rağmen kimi durumlarda bir tutucu kullanılabilir, bunun sebebi olarak ise hava şartlarının topun tutucu ekipmanda durmasına engel olması ya da saha zemininin yeterince iyi olmaması gösterilebilir. Alıcı takımda topu tutan ve daha sonra topu ileriye taşıyan oyuncu vuruş döndürücüsü (KR) olarak da bilinir. Aynı zamanda punt oyunu sırasında da farklı mevkiler bulunur. Bunlar: punter (P), uzun başlatıcı, ve gunnerdır. Uzun başlatıcıların punt oyunundaki ana görevleri ise topu direkt olarak top yere değmeden onu havaya bırakıp vuracak olan puntera snaplemektir.Gunnerların görevi ise punt oyunu sırasında çizgiye dağılmak ve boş alan bularak puntın geri dönüşünü yapacak oyuncuyu düşürerek ilerlemesini engellemektir. Amerikan futbolunda kazanan taraf, maç boyunca en fazla skoru toplamış olan taraftır. Bir Amerikan futbolu maçında skor kazanmanın birden fazla yolu bulunmaktadır. Bir touchdownun değeri 6 puandır ve bu oyundaki skor kazanma yöntemleri içinde değeri en yüksek olandır. Oyunda touchdownın olabilmesi için topun saha sonuna koşu veya pasla ulaştırılmış olması, saha sonunun içinde yakalanmış olması ya da karşı takımın saha sonunda top yerdeyken tutulmuş olması gerekir. Touchdowndan sonra takım toucdown sonrası skor (TSS, "PAT") dener ve bunlardan birisi değeri 1 puan olan fazladan puan, diğeri ise değeri 2 puan olan 2. touchdowndır. TSS'ler oyunun profesyonellik derecesine bağlı olarak 2 ya da 3 yarda çizgisinden gerçekleştirilir. Eğer takım 1 puanlık (fazladan puan) oyunun denerse, vurucu tutucunun tuttuğu topa vurur ve sayı direklerinin arasından geçirmeye çalışır, eğer top direklerin arasından geçerse sayı başarılıdır. Eğer takım 2 puanlık oyun denerse, takım touchdown yapmaya çalışır ve eğer başırılı olursa 2 puan kazanır, buna 2 puan oyunu denir . Eğer TSS'lerden herhangi biri başarısız olursa, takım bundan puan almaz. Büyük çoğunlukla takımların fazladan puan denemesi başarılıdır ve profesyonellik derecesi düşse dahi başarı oranı çok düşmez, ancak 2 puan oyunu çok daha fazla risk içerdiğinden başarı ihtimali de düşüktür, daha az bilinir ve daha az denenir ki bu yüzden TSS genellikle fazladan puan olarak bilinir. Puan vuruşu, bilinen adıyla field goal (FG), 3 puan değerindedir ve vuruşla, topun sayı direklerinin arasından geçirilmesiyle olur. Bir TSS'den ya da field goaldan sonra skoru yapan takım kickoff yapmak zorundadır. Güvence, bilinen adıyla safety ise is topu taşıyan kişi kendi saha sonunda düşürüldüğünde elde edilir. Safetynin değeri 2 puandır ve savunma takımına verilir. Ek olarak, safetyden sonra puanı kaybeden takım, puanı kazanan takıma topu serbest vuruş yardımıyla gönderir. Amerikan futbolu maçları uzunluğu ve eni olan çim sahalarda oynanır. Sahadaki çizgiler sayı çizgilerinin arasında olmakla beraber sayı çizgileri ile saha sonu çizgisi arasında bulunur. . Sahadaki ana çizgiler her yarı sahanın kendi saha sonuna olan uzaklığını göstermek adına kullanılır. Her ana çizginin arasında 10 yardalık bir mesafe bulunur. Bu ana çizgilerin her biri, arasında 5 yarda mesafe bulunan çizgilerle 2'ye bölünmüştür. Aynı şekilde bu 5 yardalık çizgilerde arasında 1 yarda bulunan ve daha detaylı hesaplar için kullanılan çizgilerle 5 parçaya bölünmüştür. Bunun yanında sayı vuruşlarının mesafesini ölçmek ve doğruluğunu onaylamak adına da sayı direklerinin hizasından itibaren, bir sayı direğinden diğer sayı direğine, arasında enine 5 yarda boyuna ise 1 yardalık mesafe bulunan çizgiler mevcuttur. Touchdown sonrası sayılar için ise, sayı çizgisinin gerisine, kolej futbolunda 3, profesyonel futbolda ise 2 yardalık mesafe ile 1 yardalık çizgiler çizilir. Sayı direklerinin merkezi, sahanın enine uzunluğunun tam ortasındadır. Sayı direklerinin pivot kısımdan ayrıldığı bölgenin yerden yüksekliği 3 metre (10 fit), pivot kısmın üstü ise kolej ve profesyonel futbolda 6 metre, lise futbolunda ise 7 metredir. Sayı direkleri genellikle sarı renklidir ve en üst kısmında belli olması adına turuncu bayraklar bulunur. Amerikan futbolunda kullanılan top (kısaca futbol) ragbi'deki topla neredeyse aynıdır. Oyunun profesyonellik derecesine göre değişiklik gösteren futbolun şişirilme miktarı 12,5 psiden 13,5 psiye kadar, ağırlığı 397 gramdan 425 grama kadar herhangi bir değer alabilir (profesyonellik derecesinin kurallarına göre); ancak ölçüler genellikle aynıdır. Profesyonel futbolda kullanılan futbolun uzun ekseni 11 inçten 11,25 inçe kadar, uzun çevresi 28 inçten 28,5 inçe kadar kısa çevresi 21 inçten 21,25 inçe kadar değişiklik gösterebilir. Amerikan futbolu maçları hem profesyonel hem kolej düzeyinde 15 dakikalık 4 çeyrek, 30 dakikalık 2 yarı olmak üzere toplamda 60 dakikadır. Lise düzeyinde ise çeyrekler 12 dakika, yarılar ise 24 dakika olmak üzere maç toplamda 48 dakika sürmektedir. 2 devrenin arasında 1. devre bittikten sonra başlayan bir devre arası süresi bulunur ve aynı zamanda 1. çeyrek ile 2. çeyrek, 3. çeyrek ile de 4. çeyrek arasında da ufak bir ara bulunmaktadır. Oyunun başlangıcında, iki takımın oyuncuları ve hakemler saha ortasında para atışını yapmak için buluşurlar. Para atışı sırasında konuk ekibin kaptanı, paranın yüzlerinden olan "heads"'i ya da "tails"'i seçer. Para atışını kazanan tarafın kaptanı ise 1.-2. yarı için kickoff'u yapmayı, 1.-2. yarı için alıcı olmayı ya da savunulacak saha sonunu seçer. Para atışını kaybeden tarafın kaptanı ise, kazanan tarafın seçim yapmadığı tarafta seçim yapar. Örneğin eğer kazanan takım herhangi bir yarıda kickoff yapmayı tercih etmişse, kaybeden taraf herhangi bir yarı için savunacağı saha sonunu seçebilir. Çoğu takım para atışını kazanınca kickoff alıcısı olmayı tercih eder çünkü bu ilk drive için topun kontrolünü almak demektir. Takımlar 3. çeyreğe başlarken kickoff alıcısı ya da vurucusu olmayı ayrıca saha sonlarını değiştirirler. Eğer 1. yarının sonunda bir hak devam ediyorsa, oyun hak tamamlanana kadar devam eder. Her şeye rağmen oyun süreleri duraksama, oyun araları ve karar süreleri gibi gecikmelerden dolayı uzar ve ortala bir NFL maçının süresi 3 saatten biraz uzundur. Oyun zamanı ise bir oyun saati yardımıyla tutulur. Aynı şekilde bu saat, hakemlerin kararlarına göre, duraksamalara göre ve saati etkileyecek durumlara göre bir operatör tarafından idare edilir. Bu saatten ayrı olarak bir de hak süresi saati bulunur ve bu saat duraksama zamanlarını sınırlandıran süreyi gösterir. Eğer oyuna başlanamadan bu hak süresi biterse, hücum takımı gecikmeden ötürü ceza alır. Bu süre profesyonel ve kolej futbolunda 40 saniye, lise futbolunda ise 25 saniyedir ancak eğer gerekirse hakemler bu süreye ekleme ya da çıkarma yapabilirler. Oyunda hücum takımının topu ilerletmek adına kullanabileceği 2 ana oyun türü bulunur: koşu oyunu ve pas oyunu. Standart bir oyundan önce oyun kurucu, yapılacak oyunu takıma söyler ve ardından pivot snap yaparak topu oyun kurucuya gönderir, oyunu başlatır. Bunun hemen ardından oyun kurucu topu önce iki eliyle, daha sonra ise güçlü eliyle tutar, ya pas verir ya da kendisi koşar. Eğer topu taşıyan oyuncu düşer, saha dışına çıkar veya düşürülürse ya da hiçbiri olmadan pas isabetsiz kalırsa o anki oyun biter. Aynı şekilde pas oyunun gerçekleşebilmesi için ise pası verecek oyuncunun (genelde quarterback) oyun çizgisinin arkasında olması gerekir. NFL'de bu kurallara ek olarak topu taşıyan oyuncunun kaskının çıkması da o anki oyunu bitirir. Hücum takımının topu 10 yarda ilerletebilmek için 4 hakkı, bilinen ismiyle 4 downı bulunur. Eğer hücum takımı bu 4 down içerisinde topu 10 yarda ilerletebilirse başka bir 4 down daha kazanır. Eğer hücum takımı bu 4 down içerisinde topu 10 yarda ilerletememiş ise, topu çevirir ve hücum hakkı bulunulan konumdan karşı takıma geçer. Ancak çoğu zaman takımlar 4. hakkına ulaştığı zaman topu punt yardımıyla uzaklaştırır ve karşı takımın oyununa olabildiğince geriden başlamasını sağlar; bunun yanında eğer takım field goal mesafesinde ise, skor kazanmak için bir sayı vuruşu deneyebilir. Down sisteminin doğru bir biçimde ilerleyebilmesi için zincir kullanan 2 hakem saha kenarında sürekli topu takip eder. Televizyon yayınlarında ise first down çizgisi sarı bir biçimde ekrana çizilmektedir. Amerikan futbolunda vuruşların 2 ana kategorisi bulunur. Bunlardan birisi oyun anı vuruşlarıdır ve hücum takımı tarafından oyun çizgisinin arkasından olmak üzere herhangi bir oyun sırasında yapılabilir, diğer vuruş çeşidi ise serbest vuruşlardır. Serbest vuruşlar ise; yarıların başlarında, uzatma devresinin başında, başarılı bir field goaldan sonra vurulan kickoff ve safetyden sonra vurulan safety kick olmak üzere 2 çeşittir. Kickoffta, top, profesyonel ve kolej futbolunda vurucu takımın sahasındaki 35 yarda çizgisine, lise futbolunda ise 40 yarda çizgisine konur. Ardından vurucu takım hareketli vuruş ya da tutucu yardımıyla vuruştan birini seçer. Eğer tutucu yardımıyla vuruş seçildiyse, top yere, tutucuya konulabilir ya da eğer gerekirse bir tutucu yardımıyla tutulabilir. Safety kick sırasında ise vurucu takım topu kendi sahasında bulunan 20 yarda çizgisine koyar. Bu durumlarda vurucu takım topu punt yardımıyla, hareketli vuruşla ya da tutucu yardımıyla uzaklaşabilir ancak profesyonel seviyede tutucu yardımıyla vuruşta özel top tutucu araçları ("kicking tee") kullanamaz. Vuruşun ardından alıcı takımdaki herhangi bir oyuncu topu tutup ilerletebilir, aynı zamanda top 10 yardalık mesafeyi geçmişse vurucu takım da topu tutabilir. Oyun anı vuruşlarının ise 3 çeşidi bulunmaktadır: hareketli vuruşlar, tutucu yardımıyla yapılan vuruşlar ve puntlar. Sadece hareketli ve tutucu yardımıyla yapılan vuruşlar skor kazandırabilir. Tutucu yardımıyla yapılan vuruşlar ise skor kazandıran vuruşların genelde tercih edilenidir, çünkü hareketli vuruşlarda topun sivri ucu vuruşu zorlaştırmaktadır. Oyun anı vuruşu yapıldıktan sonra ve top oyun çizgisini geçtikten sonra, eğer yakalanırsa vurucu takım tarafından tutulup ilerletilebilir. Bu durumda ya da topun kimse tarafından tutulamadan yere değmesi durumunda top artık ölü top olur ve ölü top kuralları geçerlilik kazanır, bir sonraki oyunun başlama noktası bu olaylardan gerçekleşenin gerçekleşme noktasıdır. Amerikan futbolu sert temaslar gerektiren bir oyundur ve yapısı gereği sakatlıklar sıkça görülmektedir. Çoğu sakatlıklar takımların antrenmanlarında gerçekleşirken, sakatlıkların geneli oyuncuların birbirine yaptığı sert temaslardan kaynaklanmaktadır. Sakatlıkları engellemek adına, oyuncuların bir ekipman setini eksiksiz olarak giymesi gerekir. En düşük seviye oyuncuların kask ve omuz padi giymesi yeterlidir ancak üst seviye liglerde oyuncuların bunlara ek olarak dizlik, göğüs koruyucuları ve ağız koruyucuları gibi ekipmanlar giymesi gerekmektedir. Sakatlıkların çoğu vücudun alt kısmında, hatta geneli diz bölgesinde olsa da vücudun üst kısmında da sakatlıkların görülmesi mümkündür. En çok görülen sakatlık türleri ise zorlanmalar, burkulmalar, morluklar, kırıklar, çıkıklar ve beyin sarsıntılarıdır. Beyin sarsıntısı gibi sakatlıkların tekrarı, oyuncuların hayatına bunaklık, Parkinson hastalığı ve depresyon gibi kalıcı etkiler bırakabilmektedir. İrmik helvası İrmik helvası, irmiğin un, şeker, yağ (margarin veya tereyağı) ve arzuya göre çam fıstığı, su, süt gibi diğer katkılarla kavrulmasıyla elde edilen Türk tatlısıdır. Sıcak veya soğuk yenilebilir. Nispeten düşük kalorili olan irmik helvası lif bakımından zengindir. Tarih değiştirme çizgisi Uluslararası gün çizgisi ya da tarih değiştirme çizgisi, başlangıç meridyeninin 180° doğusunda ya da batısında bulunan meridyen dairesine verilen addır. Bu hat yaklaşık olarak 180° meridyenini takip eder ama Sibirya'yı bölmemek için önce Bering Boğazı boyunca doğuya, sonra Aleut Adaları ve Alaska'yı kapsayacak biçimde batıya, Ekvator'un güneyinde de bazı ada gruplarının Yeni Zelanda ile aynı günde olmalarını sağlamak üzere gene doğuya doğru sapar. 180. meridyeninin doğu tarafında batı meridyenleri, batı tarafında ise doğu meridyenleri bulunmaktadır. Dolayısıyla doğu meridyenlerinin olduğu batısında bir gün ileri, batı meridyenlerinin olduğu doğusunda ise bir gün geridir. Örneğin, 7 Şubat Perşembe günü Doğu yarımküreden Batı yarımküreye geçilecek olursa tarih ve gün 6 Şubat Çarşamba şeklinde 1 gün geri alınır. Eğer Batı yarımküreden Doğu yarımküreye geçilirse tarih ve gün ileri alınır. Fuhuş Fuhuş veya fahişelik, para karşılığında cinsel ilişkiye girme. Fuhuş yapan kadın seks işçisine fahişe denir. Pornografik film oyuncuları para karşılığı seks yapmalarına rağmen seks hizmetini partnerlerine değil izleyicilere sattıkları için "fahişe" olarak tanımlanmazlar, ancak porno oyunculuğu da seks işçiliği kapsamına girer. "Fahişe" kelimesi, Arapçada "azgın" ya da "utanmaz" anlamına gelen فاحشه ("faḥişa") kelimesinden türetilmiştir. Türkçede ilk olarak Enderunlu Vasıf'ın Divan edebiyatında kullanılmıştır. Fahişeler için Farsça روسپی ("rospī")'den türeyen "orospu" sözcüğü gibi argo kelimeler de kullanılır. Sözcüğün ikinci anlamı olan "taşkınlık ve aşırı davranış" ise modern Türkçede yavaş yavaş kullanımdan kalkmaktadır. Fuhuşun yasal statüsü ülkeden ülkeye değişir. Spektrumun bir ucunda fahişelik idam cezası ile cezalandırırken diğer ucundaki ülkelerde kısmen veya tamamen yasaldır. Fuhuş Almanya, Avusturya, Bangladeş, Bolivya, Ekvador, Hollanda, İsviçre, Kolombiya, Letonya, Lübnan, Macaristan, Meksika, Panama, Paraguay, Peru, Senegal, Türkiye, Uruguay, Venezuela, Yeni Zelanda ve Yunanistan'da yasal ve ülkelerine özgü yasal düzenlemelere bağlıdır. Amerika Birleşik Devletleri'nde fuhuşun yasal durumu eyalet hükûmetleri tarafından kararlaştırılır, ve mevcut durumda fuhuş bir tek Nevada eyâletinin bazı illerinde (Las Vegas gibi büyük şehirler dahil olmamak üzere) yasaldır. Avustralya'da da fuhuşun yasal durumu eyâlete göre değişir: Queensland, Victoria, Yeni Güney Galler eyâletlerinde ve Avustralya Başkent Bölgesi'nde fuhuş yasal ve genelevler ruhsatlara sahip olmaları gerekiyor; Batı Avustralya'da fuhuş ve genelevler yasal bir düzeyde düzenlenmedikleri hâlde polis ve genelevler arasında gayrıresmi anlaşmalar varmış; Kuzey Toprakları ve Tazmanya'da serbest bir meslek olarak fahişelik yasal fakat fuhuşa teşvik etmek yasa dışı; Güney Avustralya'da fuhşu yasallaştırmak için girişimler yapılmıştır fakat bunlar hepsi başarısızlıkla karşılandı. Birkaç ülkede (aşağıdaki haritaya bakınız) fuhuş, yani para karşılığına seks, yasak değil, fakat genelev sahibi olmak/genelevde çalışmak ya da muhabbet tellalığı gibi fuhuşa ilişkin aktiviteler yasa dışı olabilir, ve bu yasaların kapsamı ve sertliği ülkeye göre değişir. Örneğin Brezilya'da yetişkinlerin fahişe olarak çalışmaları tamamen yasal ve fahişeler devlet emekliliklere sahip olabilirler, fakat genelev işletmek ya da bir fahişeyi diğer bir şekilde çalıştırmak yasa dışı. Diğer bir yandan Kanada gibi bazı ülkelerde para karşılığına seks yasal, fakat bahsi geçen aktiviteler ve kamu alanda müşteri aramak gibi diğer aktiviteler yasa dışı, böylece bir yasaya karşı gelmeden fuhuş yapmak zor olabilir. İsveç yasalarına göre fuhuş, kadına karşı şiddet olarak sayılır ve 1999'da fahişe olmayı yasaklamadan seks için para ödemeyi yasaklayan bir kanun onaylandı; bu durumda fahişe değil, müşteri suçlu olarak sayılır. 2009'da Norveç ve İzlanda'da benzeri yasalar çıkartıldı. Bahsi geçen ülkelerin aksine çoğu ülkede fahişelik yasa dışıdır. Neredeyse her Müslüman ülke, çoğu Afrika ve Asya ülkesi ve birçok Doğu Avrupa ülkesinde fuhuş yasa dışı ve cezalar para cezası (ör. Rusya), hapis (ör. Afganistan), kırbaçlama (ör. Suudi Arabistan) ya da Sudan gibi bazı ülkelerde idam içerebilir. Fuhuşu yasak kılan yasalara rağmen fuhuşa yönelik hukuk uygulaması gevşek ya da neredeyse var olmayabilir. Örneğin Tayland'da fuhuş hukukî olarak yasakmış, fakat pratikte yetkililer tarafından hoşgörülür; günümüzde Tayland seks turizmi bakımından dünyanın en büyük varış yerlerindendir, ve Bangkok'taki Soi Cowboy gibi kırmızı fener mahalleleri dünyaca tanınır. Arnold Gehlen Arnold Gehlen (1904 - 1976) felsefi antropolojiye yaptığı katkılarla tanınmış Alman düşünür. Çalışmalarıyla kişiyi ön plana çıkarmış, kültür olgusunu açıklarken dilin gelişiminden yola çıkmıştır. Zencefil Zencefil ("Zingiber officinale"), zencefilgiller familyasından bir metreye kadar boylanabilen, ince-uzun yapraklı, sarı-kırmızı renklerde çiçekler açan, kök yumruları baharat ve ilaç olarak kullanılan, çok yıllık bir bitkidir. Başta Çin olmak üzere, Hindistan, Endonezya, Vietnam, Japonya gibi tropik ya da yarı tropik iklimlerde yetişir. Dış görünüş olarak Yerelması ile aynıdır. Genelde kök yumruları Baharat olarak dünyanın birçok mutfağında kullanılır. Güney Çin'den gelen Zencefil, önce Hindistan'a; ardından Güneydoğu Asya'ya, Batı Afrika'ya ve Karayipler'e yayılmıştır. Zencefil bitkisinin şekilsiz, parçalar halinde bulunan soyulmuş ya da soyulmamış haldeki kurutulmuş kökleri ya da bunların öğütülmüş hali kullanılan kısımdır. Çöreklere katılır. Ayrıca zencefilden gazoz, şarap, turşu ve reçel yapımında da yararlanılır. Mutfakta çorbalara, patates, sosis, çeşitli dolmalar, ızgara etler, söğüş, pilav, her türlü beyaz peynire, çeşitli sebzelere, meyve salatasına, çeşitli pastalara, kurabiyelere ve keklere katılır. Zencefil kökünün bileşiminde önemli etken maddeler var. Taze zencefil etken madde bakımından daha zengin; % 80 su, % 2 protein, % 1 yağ, % 12 nişasta, kalsiyum, fosfor, demir, B ve C vitamini içeriyor. Kuru zencefilde su oranı % 10'dur. Baharat olarak kullanılabilecek 1 çay kaşığı zencefilde besin içeriği mangan hariç ihmal edilebilecek düzeydedir. Bu miktarda zencefil günlük mangan gereksiminin %79'unu karşılar. Ilımlı kullanım miktarlarında Zencefil FDA tarafından genel olarak güvenli kabul edilir. Bununla birlikte devamlı kullanılan Coumadin ve Warfarin gibi ilaçlarla etkileşime girebilir ve bu ilaçların güvenli seviyelerini değiştirebilir. Toz şeklinde kullanımında alerjik döküntüler, güvenli olarak tanımlanmasına rağmen midede yanma, gaz, bulantı gibi belirtilere yol açabilir. Safra taşı olan kişilerde olumsuz etkilere yol açabilir. Geleneksel ve kanıta dayalı olmayan hekimlik uygulamalarında mide rahatsızlığına, baş dönmesine iyi geldiği ifade edilir. Ayrıca iştah açıcı, antiseptik, midevi, gaz söktürücü, sindirimi düzenleyici, solunum yollarını açıcı ve toksin atıcı etkilerinden söz edilmektedir. Bunun yanında kan damarlarını açartığı, terleme ve sıcaklık yaptığı, kalbi canlandırdığı ifade edilir. Amerikan kanser derneğine göre, Zencefil tümörlerin gelişimini önleyici olarak kanser tedavisinde önerilmesine rağmen bu yönde bilimsel kanıtlar sunulamamış, bazı hayvan deneylerinde bu yönde bulgular olmasına rağmen, insanlarda aynı şekilde etki yapıp yapmayacağı bilinmeyen ve daha ileri araştırmalara ihtiyaç duyulan bir konudur." Sınırlı sayıda araştırmaya göre zencefil deniz tutması, sabah bulantıları ve kemoterapiden kaynaklanan bulantılarda plasebodan daha etkili bulunmuştur. Bununla birlikte post-op bulantılar için zencefilin plasebodan üstünlüğü gösterilememiştir. Gebelikte kullanımı; Gebelikte bazı araştırmalara göre kullanımı mutajenik, diğer bazı araştırmalara göre ise antimutajenik olarak değerlendirilmiştir. Romeo + Juliet 1997 Berlin UluslararasÄ± Film Festivali 'nde: ödüllerini kazanmıştır. 1996 Akademi Ödülleri adaylığı: Jari Litmanen Jari Olavi Litmanen (d. 20 Şubat 1971, Lahti, Finlandiya), Finlandiya'lı millî futbolcudur. Kasım 2003'te Finlandiya Futbol Federasyonu tarafından son 50 yılın en iyi Finlandiyalı futbolcusu seçildi. Litmanen, ayrıca en iyi 100 Fin listesinin 42. sırasında kendine yer buldu. Litmanen en son 2011-12 sezonunda HJK Helsinki takımında oynamıştır. Finlandiya'da Reipas Lahti, HJK Helsinki, MYPA ve FC Lahti takımlarının formasını giymiş, yurt dışında ise Ajax, Barcelona, Liverpool ve Hansa Rostock'ta oynamıştır. Kariyeri boyunca orta sahada oynamış klasik bir oyun kurucusu olmakla birlikte mükemmel bir tekniği ve görüş açısı vardır. 1990'ların ortalarına doğru Ajax takımında oynayan ilk Fin futbolcu oldu ama sürekli yaşadığı sakatlıklar kariyerinin sonraki yıllarında kendisini uğraştırdı. Finlandiya millî futbol takımında da uzun yıllar kaptanlık yapmıştır. Sporcu bir ailenin oğlu olarak dünyaya gelen Litmanen babası Olavi Litmanen gibi Finlandiya millî takımında ve Repias'ta oynadı. Annesiyse Repias'ta en üst seviye kadınlar liginde futbol oynadı. Litmanen doğuştan spora yetenekli bir çocuktu; futbolun dışında birçok sporla ilgilendi. Özellikle buz hokeyinde iyi olmasına karşın 15 yaşına geldiğinde futbol onun ana tutkusu oldu. Litmanen'in kız arkadaşı Ly Jürgenson bir oğul dünyaya getirince Kasım 2005'te baba oldu. 2007'de ikinci oğlu dünyaya geldi. Ã‚det Âdet, hayız, menstrüasyon ya da regl, kadınlarda ve bâzı diğer yüksek dişi primatlarda, rahim iç yüzeyinde oluşan damar ve dokuların kan ile birlikte vücuttan atılması şeklindeki fizyolojik olay. Doğurgan kadınlarda üreme ve döllenme amacıyla meydana gelen değişiklikler için kullanılan bilimsel bir terimdir. Menstrüasyon halk arasında aybaşı olarak da bilinir. Fiil olarak genellikle "âdet görmek" ya da "regl olmak" şeklinde kullanılır. Âdet döngüsü (menstrual siklus) çerçevesinde kadınların ergenliğe erişmesinden menopoza girmelerine kadar yaklaşık her 28 günde bir tekrarlanan bu süreç, sadece gebelik süresince durur. Kadınların çoğu düzenli olarak 28 günde bir âdet görmez; 21-35 günde bir âdet görmek normal kabul edilir. Adet kanamaları azalarak 3 ila 7 gün devam eder. Bu süre zarfında yaklaşık 35-40 ml. kan kaybedilir. Bu miktar çoğu kadında 50 ml'nin altındadır. Menstrüasyon sadece insansılarda meydana gelir. Diğer plasentalı memeliler ise "östrus" olarak adlandırılan durumu yaşarlar. Östrus esnasında atılan dokular genellikle vücut tarafından absorbe edilir. Rahimin () iç yüzeyinde, her ay, döllenmiş yumurtanın gelip yapışmasını ve buradan beslenmesini sağlayacak damarlı bir doku oluşur. Eğer döllenme yoksa bu doku görevini tamamlayıp yerini alttan gelen yeni dokuya bırakarak dökülür. Her ay bu işlem aynı şekilde tekrarlanır. Bu sürece "menstürel siklus" ya da "regl düzeni" denir. İşlevini yitirerek yerini yeni oluşan dokuya bırakıp dışarıya atılan bu dokuya da "regl kanaması" ya da "menstrüasyon kanaması" denir. 4 hafta sürer ve sonra da sık sık gelir. Regl kanaması süresince ağrı hissedilmesine dismenore, yani "sancılı âdet görme" denir. Dismenore, kadınların yarısından fazlasında az ya da çok görülmektedir. Aslında bu durum, kanamayı kontrol altında tutmak için ortaya çıkan rahim kasılmalarının ağrı olarak algılanmasıdır. Regl sancısı, karnın alt kısımları ile kasıklarda hissedilir. Şiddetli bel ve baş ağrısı sancıyla birlikte sık görülen belirtilerdendir. Âdet sancısı olan kadınlarda bulantı, kusma, kabızlık veya ishal, halsizlik gibi şikayetler de görülebilir. Regl olmadan önceki birkaç günde kişinin iştahı artar ve özellikle tatlı yiyecekler ister. Yine birkaç gün önce özellikle yüzde belirgin sivilceler oluşur. Âdet sancısı genellikle âdet başlamadan önceki 24 saat içinde başlar. Ağrı, kısa süreli olarak şiddetini artırır, âdetin ilk günü daha şiddetlidir ve bu ağrı, âdet döneminin sonuna kadar giderek hafifler. Dismenore, bâzı önlemlerle bir miktar engellenebilir. Regl döneminden önce ve âdet dönemi süresince çay, kahve, kola gibi gıdalardan uzak durulmalıdır. Ağrılı bölgeye masaj yapılması da faydalıdır. Âdet sancısı, aşırı yorgun ve sinirli kişilerde daha fazla görülür. Bu nedenle, bu dönemde dinlenmeye özen göstermeli ve çok yorucu faaliyetlerden ve stresten uzak durulmalıdır. Özellikle, kabızlık şikayeti olanların lifli gıdaları tüketmeleri, bol su almaları ve sigara ve alkolden uzak durmaları gerekir. Bâzı durumlarda ilaç tedavisi de gerekebilir. Bunun için bir kadın hastalıkları ve doğum uzmanına danışılmalıdır. Âdet dönemi üreme için gerekli olup endokrin sistem kontrolündedir. Çoğunlukla foliküler faz, ovülasyon ve luteal faz olarak üç faza ayrılır. Ayrıca bazen rahim döngüsü kullanılarak yanlış sınıflandırılır: Âdet, proliferatif faz ve sekretuar faz olarak. Âdet dönemi menstrual kanın görüldüğü ilk günden itibaren sayılmaya başlanır. Hormonal kontrasepsiyon üremenin önlenmesi amacı ile normal hormonal değişikliklere müdahale olarak kullanılır. Yavaş yavaş foliküler dönemde artan östrojen tarafından uyarılır, kan akışı (âdet) yavaşlar ve durur ve rahim yüzeyi kalınlaşır. Overde folikül hormonlar karmaşık bir etkileşimin etkisi altında gelişmeye başlar ve birkaç gün sonra bir veya bazen iki baskın karakter haline gerlir (non-dominant folikül atrofi olur ve ölür). Yaklaşık orta döngüsü, luteinleştirici hormon (LH) dalgalanmaları 24 ilâ 36 saat sonra, dominant follikül ovülasyon denilen bir yumurta veya birden fazla yumurtayı bırakır. Overde dominant folikülün kalıntıları korpus luteum denilen ve progesteron üretiminde büyük işlevi olan yapıyı oluşturur. Yumurta hücresi döllenme olmadan 24 saat veya daha az süre yaşayabiliyor. Progesteron etkisi altında olan endometrium (rahim yüzeyi) gebelik kurmak için ve embriyo potansiyel implantasyonuna hazırlanmak için değiştirir. İmplantasyon yaklaşık iki hafta içinde oluşmazsa, korpus luteumda hem progesteron, hem de östrojen düzeylerinde keskin düşüşlere neden olacaktır. Bu hormonların düşmesi uterus yüzeyinin yıkılmasına ve yumurtanın düşmesine sebep olur. Buna da Menstrual Siklus () denir. Âdet döngüsü içinde, kadın üreme sistemi gibi diğer sistemler (örneğin, göğüslerde hassasiyet ve ruh durumu değişiklikleri gibi) değişiklikler meydana gelir. Bir kadının ilk âdet menarş olarak adlandırır ve 12-13 yaş çevresinde genellikle oluşur. Menarş yaş ortalaması ABD'de 12.5 yıl, [3] Kanada'da 12.72, [4] İngiltere [5] ve 13.06 ± 0.10 yıl İzlanda. [6] 12.9 yıldır. Bir kadının üreme fazının sonu genellikle 45 ve 55 yaşları arasında meydana gelir ve buna menopoz denir. Menarş kızlarda ergenlik sonraki aşamalarından biridir. İnsanlarda menarş yaş ortalaması 12-13 yaştır. Ancak yaşları 8 ilâ 16 arasında herhangi bir yaş da normaldir. Kalıtım, beslenme ve genel sağlk gibi faktörler menarşı hızlandırabilir ya da geciktirebilir. Bir kadının üreme süresi sonunda âdet döngüsünün durması, "menopoz" olarak adlandırılır. Kadınlarda menopoz yaş ortalaması genellikle 45 ilâ 55 arasındadır. 45 yaş öncesi menopoz, gelişmiş ülkelerde erken kabul edilir. Menopoz yaşı büyük ölçüde genetik bir sonuç olmakla birlikte hastalık, bâzı ameliyatlar veya tıbbî tedaviler, menopozun daha erken oluşmasına neden olabilir. Bir kadının âdet döngüsü uzunluğu genellikle kısa döngü ve uzun döngü olarak değişebilmektedir. Kısa döngüler ve uzun döngüler arasındaki süre sekiz günden daha az ise kadın için âdeti düzenli kabul edilir. Bir kadın dört günden az siklus uzunluğu varyasyonları deneyimi için alışılmadık bir durumdur. Sekiz ve 20 gün arasındaki uzunluk varyasyonu orta düzensiz döngüleri olarak kabul edilir. Bir kadının uzun ve en kısa döngü uzunlukları arasındaki 21 gün veya daha fazla değişimi çok düzensiz olarak kabul edilir. Âdet döngüsü birkaç farklı aşamaları ilen birbirinden ayrılabilir. Her fazın ortalama uzunluğu aşağıda gösterilmiştir, ilk üç ve son üç over meydana süreçlerle ilgili diğerleri ise endometriyum değişiklikleri ile ilgilidir: Menstruasyon âdet kanaması, catamenia, periyot veya regl olarak da adlandırılabilir. Regl kanaması normal bir kadının hamile olmadığının işareti olarak işlev görür. (Bir dizi faktörler gebelik sırasında kanamaya neden olabilirse de bu durum kesin olarak kabul edilemez; bâzı faktörler erken gebeliğe özgüdür ve ağır akışa neden olabilir.) Ömenore birkaç gün (genellikle 3 ilâ 5, ama her yerde 2 ilâ 7 gün arasında normal kabul edilir) sürer ve normal, düzenli bir âdet olduğunu gösterir. Mensturasyon sırasında ortalama kan kaybı 35 ml'dir ve 10 ilâ 80 arası normal kabul edilir. Menoraji yaşayan kadınlar ise demir eksikliğine karşı daha hassastır. Plazmin denilen bir enzim de menstrüel sıvıının pıhtılaşmasını engeller. Âdetin ilk birkaç günü karın, sırt veya üst uylukta ağrılı kramplar oldukça yaygındır. Menstruasyon sırasında şiddetli rahim ağrısı dismenore olarak bilinir, ergen ve genç kadınlar arasında (yaklaşık %67'sini etkileyen) çok yaygın bir durumdur. Menstrüasyon başladığında, örneğin göğüslerde hassasiyet ve sinirlilik gibi "premenstrüel sendrom belirtileri" (PMS) genellikle azalır. Birçok sağlık ürünleri kendi menstruasyon sırasında kullanmak için pazarlanmaktadır. Venedik Taciri (anlam ayrımı) Tuzcul çakşır Tuzcul çakşır ("Ferula halophila"), maydanozgiller (Apiaceae) familyasına ait, tüysüz, çok yıllık bir bitki türü. Mayıs-Haziran aylarında çiçek açar ve 60–90 cm'e kadar boylanabilir. Orta Anadolu'da yayılış gösterir. 900 metre yükseklikte tuzcul bozkırlar ve kumullarda yaşar. Özellikle Tuz Gölü'nün çevresi olmakla, Türkiye'ye özgü bir bitki türüdür. Antonius ve Kleopatra Antonius ve Kleopatra (İngilizce özgün adı: "Antony and Cleopatra"), ünlü İngiliz oyun yazarı William Shakespeare'nin tanınmış bir oyunudur. İlk temsilinin 1606 veya 1608'de Londra'da yapılmıştır ve ilk basımı 1623'tedir. Julius Ceasar'in ölümünden sonra onun katillerine karşı Marcus Antonius, Oktaviyus Caesar ve Aemilius Lepidus iştirakiyle kurulan Üçlü(Triumvirler) grubu değişik bölgelerden Roma'yı idare etmektedir. Doğu bölgesi idarecisi olan Marcus Antonius, Mısır Kraliçesi olan Kleopatra tarafından sanki büyülenmiş ve idarî ve askerî görevlerini unutup zevk ve sefaya dalmıştır. Roma'nın iç sorunları ile ilgilenmektedir. Karısı Fulvia Batı bölgelerini idarecisi olan Oktaviyus'a karşı isyan etmiş ve sonradan ölmüştü. Oktaviyus, Antonius'tan İskenderiye'den Roma'ya dönüp Akdeniz'de olan üç azılı korsana ("Sekstus Pompey", "Menecrates" ve "Menas"'a) karşı savaşa katılmasını ister. İskenderiye'de Kloepatra, Antonius'a bu savaşa iştirak etmemesi için yalvarmaktadır. Fakat Antonius ona olan aşkını tekrar etmekle beraber, onun yalvarmalarını dinlemeyerek sonunda Oktaviyus'un çağrısına uyup İskenderiye'den ayrılır. Roma'da Agrippa Antonius'un, Oktaviyus'un kızkardeşi olan Oktavya ile evlenmesini ve böylece iki aile arasındaki bağlantıların daha da pekiştirilmesini önermektedir. Fakat Roma'da bulunan Antonius'un yardımcısı "Enobarbus", Oktavya'nın Kleopatra'dan sonra hiçbir zaman Antonius'u tatmin edemeyeceğini bilmektedir. Bu oyunun ünlü bir söyleyişinde tezatlı sözcüklerle Kleopatra'nin çekiciliğini şöyle anlatır: "Yaş onu kurutamaz. Ne de alışkanlık bayatlatır/Sonsuz çeşitliği vardır; diğer kadınlar bıkkınlık verirler/Diğerleri iştahları beslerler. Fakat o insanı daha aç yapar/En çok tatmin ettiği zaman." Bir kâhin Antoni'ye eğer Oktaviyus'la mücadeleye girişirse kaybedeceğini söyler. Mısır'da Kleopatra Antonius'un yeni evliliğini öğrenir ve bu haberi getiren ulaktan azgınca bir intikam alır. Fakat sonunda kendi saray mensupları onu Oktavya'nin Kraliçe Elizabeth çağı standartlarına göre çok evcil olduğunu (yani kısa boylu, yuvarlak yüzlü, kaşları birbirine yakın ve bozuk saçlı olduğunu) ikna edince biraz sinirleri yatışır. Triumvirler Pompey ile mütareke yapıp barış konuşmalarına girişirler. Pompey'e Sicilya ve Sardinya adalarının idaresini bırakabileceklerini; ancak karşılığında onun deniz korsanlarını ortadan kaldırmak için desteğini ve kendilerine tribünlerini göndermesi şartlarını teklif ederler. Biraz tereddütten sonra Pompey bu teklifi kabul eder. Pompey'in kadırgasında bu anlaşma iyice sarhoş olunarak kutlanır. Menas, sarhoş olmuş üçlü (triumvir)i hemen öldürmelerini Pompey'e önerir. Fakat Pompey bunun şerefsizlik olacağını söyleyerek reddeder. Fakat sonradan, Oktaviyus ve Lepidus, Pompey'le olan mütareke barışına son verip savaşa devama karar verirler. Antonius bundan hoşlanmaz ve çok kızar. Antonius Mısır'a, İskenderiye'ye döner. Kendini ve Kleopatra'yı Mısır'ın ve Roma'nın kendi idaresinde bulunan doğu bölgelerinin mutlak hükümdarı olarak ilan eder ve taç giyme merasimi yapar. Oktaviyus'un Pompey'den eline geçirmiş olduğu bölgelerin bir kısmını adilce vermediği için Antonius şikayetçidir. Ayrıca Oktaviyus'un Lepidus'u hapse atıp triumvirlikten çıkartmasına da kızıp karşı çıkar. Oktaviyus Pompey'den alınan bölgelerin daha adil dağılımını uygun bulur. Fakat o da Antonius'un diğer yaptıklarından çok hoşnutsuzdur. Antonius, Oktaviyus ile savaşa hazırlanmaktadır. Yardımcısı Enobargus Antonius'a savaşın karada olmasını önerir. Karada Antonius daha avantajlıdır; deniz savaşı için Oktaviyus'un güçleri daha hafif ve daha hareketli olup, askerleri deniz savaşında daha tecrübeli ve eğitimlidir. Antonius bunu redder; çünkü Oktaviyus bir deniz savaşı için kendine meydan okumuştur. Kleopatra Antonius'a kendi Mısır donanmasını vererek ona destek sağlar. Fakat savaş devam ederken Kleopatra 60 tane gemisiyle savaştan ayrılıp kaçar; Antonius onu takip eder ve Antonius'un deniz gücü tamamıyla yok edilir. Kleopatra'ya olan aşkı dolayısıyla yaptığı hatadan utanma duyan Antonius, onu bir korkak durumuna düşürdüğü için Kleopatra'ya serzenişlerde bulunur. Ama hâlâ aşkını bütün olanlardan daha üstün tutmaktadır ve Kleopatra'ya "Bana bir öpücük ver ve bu bile benim yapmadıklarıma bir karşılık sağlamış olur." Oktaviyos Kleopatra'ya bir haberci göndererek Antonius'u bırakıp kendi tarafına geçmesini ister. Kleopatra tereddüt eder ve haberciye kur yapmaya başlar. O sırada Antonius girer ve Kleopatra'yı davranışı için çok ciddi şekilde azarlar. Haberciyi kırbaçla dövdürdükten sonra geri gönderir. Sonunda Kleopatra'yı affeder ve onun için bu sefer karada bir başka savaş yapmaya söz verir. Savaş başlamadan önce Antonius'un askerleri acayip kötü haberler taşıyıcı sesler duyup, bunları tanrı Herkül'ün Antonius'u korumasını bırakma hareketleri olarak yorarlar. Bunu yanında, Antonius'un uzun zamandan beri yardımcılığını yapan Enobarbus, onu terkederek Oktaviyus'un tarafına geçer. Oktaviyos'a kaçarken bütün şahsi eşyalarını geride bırakmıştır. Antonius bu eşyalara el koyacağına, bütün hepsinin Enobarbus'a gönderilmesine emir verir. Enabarbus Antoni'nin cömertliğinden o kadar ezilmiş ve kendi sadakatsizliğine o kadar çok utanmıştır ki kırık bir kalple ölür. Antonius için karada harp olumlu geçer; fakat Oktaviyus savaşı bir deniz savaşına döndürür. Tekrar Kleopatra'nın donanması savaşı bırakıp kaçınca, Antonius bu deniz savaşında da yenik düşer. Antonius'un donanması teslim olur. Antonius Kleopatra'ya çok kızgındır. "Bu pis Mısırlı bana ihanet etti." Bu ihanetinden dolayı Kleopatra'yı öldürmeye karar verir.