anlamda tehdit altında olmadığı kabul edilmektedir. Amphoe Mueang Nakhon Ratchasima Mueang Nakhon Ratchasima (Tayland dilinde: เมืองนครราชสีมา) Tayland'ın kuzeydoğu illerinden Nakhon Ratchasima ilinin merkez ilçesidir. Nakhon Ratchasima Ayutthaya Krallığı'nın krallarından Narai tarafından inşa edilmiş antik bir şehirdir. Kral antik şehirler Sema ve Khorakha Pura'yı birleştirip Nakhon Ratchasima'nın günümüzdeki yerine taşımış ve şehri Ayutthaya'nın doğudaki hudut şehri olarak kurmuştur. Komşu ilçeler kuzeyden başlayarak saat yönünde sırasıyla: Non Thai, Non Sung, Chaloem Phra Kiat, Chok Chai, Pak Thong Chai, Sung Noen ve Kham Thale So. İlçe 25 yerleşim biriminden oluşur. PelitÃ¶ren, Safranbolu Pelitören, Karabük ilinin Safranbolu ilçesine bağlı bir köydür. 1402 yılında Timurlenk Cubuk Ovasında Yıldırım Beyazıt'ın ordularını bozguna uğratınca civardaki dört ayrı yerde ordugah kurup her birinin başına torunlarından birini kumandan tayin etmiştir. Timurlenk ve ordusu bu bölgede 20. yılın sonunda Moğolistan'a dönmeye kara verdiklerinde yaşlanan askerlerden bir kısmı o uzun yolculuğu göze alamayacaklarını belirterek gitmek istememişlerdir. Bir kısmı oturduğu yerlerde mahalli halkla evlilik yapmış çocukları olmuştur. Hatta kurulan köylere dört ordu komutanının adı verilmiştir. Bu köyler Alveren, Akveren, Oğulveren, Pelitveren olarak adlandırılmıştır. Karabük iline 29 km, Safranbolu ilçesine 21 km uzaklıktadır. Beş Altın Kural : 20. Yüzyıl Matematiğinin Önemli Teorileri John L. Casti'nin Beş Altın Kural ya da özgün adıyla Five Golden Rules: Great Theories of 20th Century Mathematics- and Why They Matter kitabı okurunu matematik bahçesinde bir gezintiye davet eder. Kitap karmaşık bir dille yazılmış olmasa da, okurunun daha iyi anlaması için, kalemi kağıdı eline alarak bazı hesapları tekrar etmesi gerekmektedir. Bilim ve Buluşlar Tarihi Bilim ve Buluşlar Tarihi ya da özgün adıyla Asimov's Chronology of Science & Discovery Isaac Asimov'un 1989 yılında basılan kitabı, yaşanan tüm önemli olayları anlatırken, uygarlığımızın köklerine ışık tutar. Bilimsel gelişmelerin arka planını dünya tarihi üzerine yerleştirerek, aynı zamanda bilimsel ve kültürel, toplumsal ve politik olayların birbirlerini nasıl etkilediğini de gösterir. Asimov, okurun, dünyanın binlerce yıllık tarihi içinde bilimin, ateşin keşfinden teknolojideki son gelişmelere kadar varan serüvenine tanık olmasını sağlar. Kendine özgü kolay anlatımıyla okuru, bu serüvenin, gezegenlerin, yıldızların ve galaksilerin keşfi; buharlı gemilerin, asansörün, ilk otomobilin, ilk televizyonun, teleskopların ve uzay gemilerinin icadı; virüslerin, kan dolaşımının, hastalıkların ve onların tedavilerinin keşfi gibi önemli duraklarında misafir olmaya davet eder. NGC 1427 NGC 1427, Ocak takımyıldızı yönünde yaklaşık olarak 71 milyon ışık yılı uzaklıkta bulunan bir eliptik gökadadır. John Herschel tarafından 28 Kasım 1837 tarihinde keşfedilmiştir. Erzene, Bornova Erzene, İzmir'de Bornova ilçesinin merkezinde bulunan mahallelerden biridir. Ege Üniversitesi, Suphi Koyuncuoğlu Lisesi, Suphi Koyuncuoğlu İlköğretim Okulu, İlçe Jandarma Komutanlığı, Murat Köşkü, Kars Halil Atila İlköğretim Okulu bu mahallenin sınırları içinde bulunur. John Herschel Sör John Frederick William Herschel ("Frederik Vilyam Herşel"), 1. Baronet (7 Mart 1792 - 11 Mayıs 1871), İngiliz matematikçi, gökbilimci ve kimyager. Gökbilimci William Herschel'in oğlu ve 12 çocuk babası. Herschel (Herşel), gökbilime sayısız katkıda bulundu. Bunlardan bazıları, Jülyen günü kullanımı, Satürn'ün yedi ve Uranüs'ün dört uydusunun adlandırılmasıdır. Fotoğrafçılık ile de ilgilenen Herşel, bu alana katkıda bulundu ve renk körlüğünün yanı sıra morötesi ışınlar ile ilgili incelemelerde de bulundu. John Herschel, Charles Robert Darwin ve Isaac Newton gibi isimlerle beraber Westminster Kilisesi'nde gömülüdür. Türkiye'de çok partili dönem Türkiye'de çok partili dönem, 1945 yılında Cumhuriyet Halk Partisi (CHP) dışında ikinci bir partinin -Nuri Demirağ liderliğindeki Millî Kalkınma Partisi (MKP)- kurularak 1946 genel seçimlerine çok partili sistemle gidilmesi ile başlamıştır. Cumhuriyet'te çok partili hayat bundan önce Terakkiperver Cumhuriyet Fırkası (TCF; 1924-25) ve Serbest Cumhuriyet Fırkası (SCF; 1930) ile başlamış lakin bu partilerin ömürleri çok kısa olmuştur. II. Dünya Savaşı'ndan sonra çok partili sistemi savunan bir anlayış oluştu. Buna CHP Genel Başkanı ve Cumhurbaşkanı İsmet İnönü de yaptığı konuşmalarla destek verdi. Bunu takip eden gelişmelerde, meclisteki bütçe görüşmeleri sırasında, CHP içinde başını Adnan Menderes, Feridun Fikri Düşünsel, Yusuf Hikmet Bayur, Emin Sazak gibi bazı milletvekillerinin çektiği bir muhalefet oluştu. 11 Haziran'da kabul edilen Çiftçiyi Topraklandırma Kanunu, parti içindeki muhalefetin güçlenmesine yol açtı. Bu yasanın görüşüldüğü sırada Celâl Bayar, Adnan Menderes, Fuad Köprülü ve Refik Koraltan, parti Meclis Grubu'na Dörtlü Takrir olarak bilinen bir önerge verdiler. Ülke ve parti yönetiminde liberal düzenlemeler yapılmasını isteyen bu önerge, 12 Haziran'da reddedildi. Bu gelişmelerden sonra Menderes, Köprülü ve Koraltan partiden çıkarıldı. Bayar ise önce vekillikten, sonra partiden istifa etti. 7 Ocak 1946'da Dörtlü Takrir'e imza atanlar tarafından Demokrat Parti (DP) kuruldu. DP, ekonomi ve siyasette liberal düzenlemeleri savunuyordu ve kuruluşu CHP iktidarı tarafından önceleri hoş karşılandı; 1950 genel seçimlerinin kazananı oldu. Başta Başbakan Adnan Menderes başkanlığındaki hükûmet, kamu Müslümanlığına getirilen kısıtlamaları hafifletti ve Marshall Planı sayesinde gelişen bir ekonomiye başkanlık etti. Ancak on yılın ikinci yarısında, hükûmet muhalefeti sınırlayan sansür yasalarını çıkardı; yüksek enflasyon ve büyük bir borca ​​dönüştü. Hükûmet ayrıca siyasi rakiplerini bastırmak için orduyu kullanmaya çalıştı. Ordu, Menderes Hükûmeti'ni bitirdikten sonra 1960 darbesinde ayaklandı ve kısa süre sonra sivil yönetimi tekrar ele geçirdi. Adnan Menderes iktidarının uygulamalarına üniversiteler, öğrenciler ve toplumun çeşitli kesimlerinden gelen tepkiler üzerine albay ve daha alt rütbeli subaylar tarafından 1960 yılında ordu hiyerarşisine aykırı bir şekilde askeri darbe gerçekleştirilmiştir. 27 Mayıs Darbesi sonrasında cumhurbaşkanı Celâl Bayar, başbakan Adnan Menderes ve bazı bakanlar yakalanarak Yassıada'da yargı önüne çıkarıldılar. Sivil ve askerlerden oluşan bir mahkemede yargılanan siyasiler, vatana ihanet, kamu fonlarının kötüye kullanımı ve anayasaya karşı gelmek ile suçlanıyorlardı. Dava, başbakan Adnan Menderes, dışişleri bakanı Fatin Rüştü Zorlu ve maliye bakanı Hasan Polatkan'ın İmralı adasında 16 Eylül 1961 günü idam edilmesi ile sonuçlandı. 12 Mart Muhtırası, Türkiye Cumhuriyeti tarihinde meydana gelen ikinci askeri darbe eylemidir. 1971 yılında 12 Mart günü saat 13.00'da TRT radyolarından okunan aşağıdaki bildiri ile ilan edilmiştir: 10 Mart'ta tüm albayların da katılımıyla çok geniş bir toplantı yapıldı ve Genelkurmay Başkanı Memduh Tağmaç ordunun emir ve komuta zinciri içinde hareket etmesini isteyerek kendisinin dört Kuvvet Komutanı'yla birlikte imzalayacağı bir muhtıra vererek ordunun yapılmasını istediklerini açıkça TBMM'den talep etmek ve mevcut hükûmetin istifa etmesini sağlamak formülünü ortaya attı. Bu formül büyük bir kabul gördü. Bu formülle emir komuta zinciri dışında 27 Mayıs benzeri sol bir askeri darbenin önü kesilmiş oluyordu. 12 Mart'ın her iki müdahaleden farkı parlamentonun kapatılmamış olmasıdır. 12 Mart Genelkurmay Başkanı ve dört Kuvvet Komutanı'nın imzaladıkları bir muhtıra ile ortaya çıktı. Buna bir ültimatom demek daha doğru olacaktır. Muhtıradaki şartlar yerine getirilmediği takdirde TBMM'nin kapatılacağı söyleniyordu. İlk istek de mevcut hükûmetin istifa etmesiydi. Hükûmet de hemen istifa etti. Artık 12 Mart dönemi başlıyordu. Bu dönemin adı ara rejim olarak konuldu. 12 Mart'ın yerine getirilmesini istediklerinin başında reformlar geliyordu. 12 Mart dönemi sol içerikli bir muhtırayla doğmuş oluyordu. Tarafsız bir Başbakan'ın başkanlığında parlamentodaki bütün partilerin katılacağı ama reformları yürütecek olan bakanlıkların birer bağımsız bakana verileceği bir hükûmet modeli ortaya çıktı. 1. Erim Hükûmeti'nin ömrü 1971'in Aralık ayında Genelkurmay Başkanı Memduh Tağmaç'ın reformcu bakanları hedef alan ağır eleştirileri ve onların istifası ile son buldu. İkinci Erim hükütinin yeni bağımsız bakanları solcu olmayan daha muhafazakâr isimlerden seçilmişlerdi. Daha 2. Erim Hükûmeti kurulmadan önce anarşik olaylarda önemli bir artış olmuş ve sıkıyönetim ilan edilmişti. Sıkıyönetimle birlikte birçok solcu da tutuklanmaya başlamıştı. 1973'te ordu Faruk Gürler'in Cumhurbaşkanlığını destekler gözükse de bunda çok ısrarcı olmadı. Fahri Korutürk 6. Cumhurbaşkanı oldu. AP ve CGP tarafsız Naim Talu'nun başbakanlığında yeni ve olagan bir hükûmet kurdular. 12 Mart ara rejim dönemi artık fiilen son bulmuştu. 1973 seçimlerinde seçmen ilk defa ortanın solunda bir partiyi; CHP'yi birinci parti yapmıştır. 1970'li yılların başından itibaren bir sol-sağ çatışması ve bu çatışmanın yarattığı terör başta üniversiteler olmak üzere tüm Türkiye'yi pençesine almıştı. 12 Eylül öncesinde günlük ortalama kurban sayısı 30'a kadar çıkmıştı. Ülke en değerli evlatlarını siyasal teröre kurban veriyordu. Sıkıyönetim ilan edilmesi gerekti. Fakat ordu, kısa bir süre önce iktidardan uzaklaştırdığı Demirel'e güvenmediği gibi, iktidarın da, bu rejimi değiştirme kavgasında bir taraf olduğunun bilinciyle, sivil politikacılara tam destek vermedi. 1973'ten sonra giderek anarşi tırmandı. Sağ-sol çatışması büyüdü. Şehirlerde kurtarılmış bölgeler ortaya çıktı. Her kademede eğitim gittikçe zorlaşıp imkânsız hale geliyordu. Yüksek bir enflasyon büyük bir ekonomik krizin haberciliğini yapıyordu. Milliyetçi Cephe hükûmetlerinin ardından seçmen, sosyal demokratlara tarihin en büyük desteğini vererek CHP'yi 1977 seçimlerinde birinci parti yaptı. Tek başına hükûmeti kuracak çoğunluğa erişemeyen Ecevit bir takım transferlerle, bağımsız on bir milletvekilinin desteğini alarak hükûmet kurdu ama bu hükûmetin büyük başarısızlığı hem sosyal demokrasinin hem de sivil siyasetin sonunu getirdi. Ne birinci ne de ikinci MC hükûmetleri ne de Ecevit'in bağımsızlarla kurduğu hükûmet bu gidişi durduramadılar. Ecevit'in başarısızlıkla sonuçlanan hükûmet denemesinden sonra azınlık hükûmeti olarak Demirel iktidara gelmiştir. 1980'de Genelkurmay Başkanı ve dört Kuvvet Komutanı Cumhurbaşkanı'na tırmanan anarşiden endişe ettiklerini ve buna mutlaka bir çare bulunmasının gerektiğini ifade eden bir mektup verdiler. Mektubu yılbaşından önce alan Cumhurbaşkanı 2 Ocak günü Başbakan Demirel'e vermiştir. Bu süreç yaşanırken Demirel ekonomik bir "restorasyon" programını, Özal'ın hazırladığı ünlü 24 Ocak 1980 kararlarını yürürlüğe koydu. 1960'ta Kıbrıs'ta yaşayan Rum ve Türk cemaatleri arasında kurulan ortaklık Kıbrıs Cumhuriyeti yaşanan iç çatışmalar sonucu sürdürülemez olmuş ve 15 Temmuz 1974 tarihinde Yunan cuntasının Kıbrıs'ta darbe yaptırması sonucu 20 Temmuz 1974 tarihinde Türk Silahlı Kuvvetleri'nin Garanti Anlaşması'nın III. maddesine istinaden Kıbrıs Harekâtı gerçekleştirmiştir. 1878’de Rusya karşısında zor durumda kalan Osmanlı, Kıbrıs’ın yönetimini geçici olarak Birleşik Krallık'a verdi. I. Dünya Savaşı’nda da Birleşik Krallık, Kıbrıs’a el koydu. 1950’lerin sonlarında bağımsızlık hareketi başladı ve uluslararası anlaşmalara dayanan bir Türk-Rum Ortak Devleti kuruldu. Fakat Rumlar böyle bir Ortak Devlet’e razı olmadılar. Kıbrıs’ın tüm yönetimine kendileri el koyma yoluna gittiler; anlaşmaları, uluslararası anlaşmaları çiğneyerek ve Anayasayı çiğneyerek ve soykırımla Türklere saldırılarda bulunarak, Rumlar, 1963 yılında Ortak Devlet’i yıktılar. Başbakan Bülent Ecevit, adada gelişmelerin kötüye gitmesi sebebi ile diplomatik görüşmeler yapmak üzere Londra'ya gitti. 20 Temmuz 1974 sabahı Türk Ordusunun Kara, Deniz ve Hava Kuvvetleri Kıbrıs'a havadan indirme ve denizden çıkarma yapmaya başladı. Türk kuvvetleri 22 Temmuz'da Girne'yi ele geçirdi. Türk paraşütçüleri Kıbrıs'ın başkenti Lefkoşa'nın Türk kesimine indi. Yunan birliklerinin Ada’da garantör olarak bulunan Türk birliğine saldırması ise, çarpışmaların Ada geneline yayılmasına neden oldu. 22 Temmuz akşamı Türkiye, BM Güvenlik Konseyi'nin ateşkes kararını kabul etti. Türk müdâhalesi sonucu Yunanistan'daki cunta idaresi ve Kıbrıs Nikos Sampson Hükûmeti de yıkılmıştır. 8 Ağustos'ta II. Cenevre Konferansı'nın yapılmakta olduğu zamanda Türklerin 'iyi niyet jesti' olarak Limasol ve Larnaka civarında bir miktar köyü boşaltmış olmalarına rağmen, Millî Muhâfız Alayı ve EOKA-B işgal ettikleri yerleri tahliye etmedikleri gibi ellerindeki esirleri de serbest bırakmamışlardır. Türkiye, Rum-Yunan hükûmetleriyle anlaşmanın mümkün olmadığı kararına vararak 14 Ağustos'ta başlayıp 16 Ağustos'ta sona eren üç günlük II. Harekâtını gerçekleştirdi. İkinci Harekâtı'nın hemen ardından 25-26 Ağustos 1974 tarihinde BM Genel Sekreteri Kıbrıs'a gelmiş ve toplumlar arasında ikili görüşmelerin başlatılmasını istemişti. İkili görüşmelerde varılan mutabakat gereği nüfus mübadelesi yapılmış ve Rumlar güneye Türkler ise kuzeye geçmiştir. Böylece iki bölgeli ve iki toplumlu bir federal yapı için uygun ortam sağlanmış oldu. 13 Şubat 1975 günü Kıbrıs Türk Federe Devleti'nin ilanı Doktor Fazıl Küçük tarafından açıklanarak gerçekleşti. Amaç federal bir Kıbrıs Devleti yaratmaktı ancak bu gerçekleşmediğinden 8 yıl sonra Türkler yol ayrımına giderek kendi cumhuriyetlerini kurmak yoluna girdiler. 15 Kasım 1983 tarihinde Kuzey Kıbrıs Türk Cumhuriyeti'nin ilanı gerçekleşti. Yıllarca süren toplumlararası görüşmelerden bugüne değin herhangi bir sonuç çıkmamıştır. En son BM Kıbrıs Çözüm Planı ile iki toplum arasında yeniden birleşme imkânı da referandum'da Türklerin "evet"ine karşı Rumların "hayır" demesi sonucu gerçekleşmemiştir. Türk Silahlı Kuvvetleri'in 12 Eylül 1980 günü emir komuta zinciri içinde gerçekleştirdiği askeri müdahale, 27 Mayıs 1960 darbesi ve 12 Mart 1971 muhtırasının ardından Türkiye Cumhuriyeti tarihinde silahlı kuvvetlerin yönetime üçüncü açık müdahalesidir. Bu müdahale ile Süleyman Demirel'in Başbakan'ı olduğu hükûmet görevden alındı, Türkiye Büyük Millet Meclisi lağvedildi, 1970 sonrasında değiştirilen 1960 Anayasası tamamen rafa kaldırıldı ve Türkiye siyasetinin yeniden tasarlandığı bir baskı dönemi başladı. 12 Eylül 1980 darbesi, Türkiye'de halkın önemli bölümü tarafından, siyasi ve ekonomik sorunların hiçbirine çözüm bulamayan iflas etmiş parlamenter rejimin 'haklı' alternatifi olarak görüldü. Bu nedenle, darbeye bir direniş olmadığı gibi, büyük çoğunluk, darbe liderlerini, ülkenin yeni liderleri olarak kısa sürede benimsedi. 12 Eylül 1980'e gelindiğinde 19 ilde sıkıyönetim uygulanıyordu. Ülkede, yönetemeyen hükûmet, karar alamayan Meclis ve ardı arkası kesilmeyen siyasi cinayetlerin yol açtığı yılgınlık havası, 12 Eylül öncesi dönemin son Başbakanı Süleyman Demirel'in "70 sente muhtacız" sözü ile özetlenen işsizlik, kıtlık ve işyeri anlaşmazlıkları ile yoğunlaştı. 12 Eylül 1980 ardından partiler lağvedildi, parti liderleri önce askeri üslerde gözetim altında tutuldu, ardından yargılandı. Bu durum, siyasi partilerin sürekliliği konusunda tarihsel sorunlar yaşayan Türkiye'de siyasi temsilin demokratikleşmesi önünde yeni bir engel oluşturdu, siyasi gelenekler geçici de olsa alt-üst edildi. 1995 genel seçimlerinde Refah Partisi %21 oy oranı ile 1. parti olmuş ve Tansu Çiller genel başkanlığındaki DYP ile koalisyon hükûmeti kurmuştur. 12 Eylül Darbesi sonucu ortaya çıkan siyasetin etkisiyle 1980 ve 1990'larda radikal sağcı grupların güçlenmiş ve bunun sonucu olarak Refah Partisi 1995'teki genel seçimlerinde siyasette güçlü duruma gelmiştir. 1996 yılında, seçimlerinin ardından kurulan DYP-ANAP hükûmetinin kısa sürede dağılmıştır. Bunun üzerine TBMM'de birinci parti durumunda olan RP ile DYP arasında kurulan 54. hükûmet, 8 Temmuz 1996'da TBMM'de yapılan oylamada güvenoyu almayı başarmıştır. Başbakan Necmettin Erbakan'ın 'havada yakıt ikmali' olarak tanımladığı başbakanlık görevini hükûmet ortağı DYP genel başkanı Tansu Çiller'e vermek amacıyla 18 Haziran 1997'de istifasını Cumhurbaşkanı Süleyman Demirel'e sundu. Ancak Demirel, hükûmet ortaklarının arasındaki protokolü dikkate almayarak hükûmeti kurma görevini ANAP genel başkanı Mesut Yılmaz'a verdi. 12 Temmuz'da Mesut Yılmaz başkanlığında ANAP-DSP-DTP arasında kurulan 55. hükûmet TBMM'den güvenoyu aldı. MGK'nun 28 Şubat kararlarının ardından özellikle 18 Nisan 1999 seçimlerine kadar süren zaman diliminde 14 Ağustos 1997'de 8 yıllık kesintisiz eğitim kanunu TBMM’de kabul edildi. Bu kanunla İmam Hatip Liseleri dahil Meslek Liselerinin ortaokul bölümleri kapatıldı, yalnızca lise olmaları sağlandı. 24 Aralık 1995 tarihindeki seçimlerde oy oranını artırarak solun en büyük partisi hâline gelen DSP, ANAP ve DTP'yle birlikte kurulan Anasol-D hükûmetinde yer almış ve Bülent Ecevit Başbakan yardımcısı olmuştur. Daha sonra da DYP ve ANAP'ın desteğiyle DSP bir azınlık hükûmeti kurmuştur. Susurluk skandalı veya Susurluk kazası, 3 Kasım 1996'da saat 19.25 sularında Balıkesir-Bursa karayolunda Susurluk ilçesi Çatalceviz mevkiinde meydana gelen trafik kazası sonucu, yasadışı polis-mafya-aşiret ilişkilerinin ortaya çıkması ile patlak veren skandal. Türkiye Cumhuriyeti tarihinin en önemli skandallarındandır. Kazanın ardından kamuoyu, "devlet, siyaset, mafya" üçgeninde yasadışı ilişkilerin ortaya çıkartılmasını talep etti. "Aydınlık İçin Bir Dakika Karanlık" ismi verilen sivil toplum eylemleriyle ve medyanın desteği ile üstü örtülen ilişkilerin ve faaliyetlerin açıklanmasını talep etti. Mayıs 2002'de Başbakan Bülent Ecevit'in rahatsızlanması ve ilerleyen yaşının etkisiyle sağlık durumunun düzelememesi iddiası ile görevine devam edip edemeyeceği yönünde tartışmalar başladı. Tartışmaların Demokratik Sol Parti'nin (DSP) içine de yansımasıyla temmuz ayı içinde DSP grubunun sayısı, Ecevit'in görevden çekilmemesine tepki gösteren milletvekillerinin istifasıyla yarı yarıya düştü. Bu gelişmeler sırasında koalisyon hükûmetinin ikinci büyük ortağı Milliyetçi Hareket Partisi'nin (MHP) Genel Başkanı Devlet Bahçeli, 7 Temmuz 2002 günü, partisinin Bursa İl teşkilatının Keles ilçesinde düzenlediği 11. Kocayayla Türkmen Kurultayı'nda yaptığı açıklamada 3 Kasım 2002 tarihinde erken seçim yapılmasını istedi. 16 Temmuz 2002'de koalisyon hükûmetini oluşturan üç partinin genel başkanları arasında yapılan zirve toplantısında 3 Kasım'da erken seçim yapılması kararı alındı. 31 Temmuz 2002'de TBMM Genel Kurulu'nda yapılan oylamada, erken seçim önergesi oylamaya katılan 514 milletvekilinden 449'unun kabul oyuyla kabul edildi. Demokrat Türkiye Partisi ve Aydınlık Türkiye Partisi, Doğru Yol Partisi listelerinden, Halkın Demokrasi Partisi, Emeğin Partisi ve Sosyalist Demokrasi Partisi de Demokratik Halk Partisi listelerinden seçime girdiler. Türkiye Komünist Partisi'nin katılmasıyla Türkiye tarihinde ilk kez adında komünist kelimesi geçen bir parti seçimlere katıldı. Adalet ve Kalkınma Partisi Genel Başkanı Recep Tayyip Erdoğan siyasi yasağı nedeniyle seçimlere katılamadı. Seçim takviminin 7 Ağustos tarihinde başladığı 2002 seçimlerinde, gümrüklerde oy verme işlemi 2 Ekim tarihinde başlayıp 3 Kasım tarihinde sona erdi. 3 Kasım 2002 tarihinde 81 ildeki 85 seçim çevresinde düzenlenen seçimlere katılım oranı yüzde 79,13 olarak gerçekleşti. Yüzde 10'luk ülke barajı nedeniyle geçerli oyların yaklaşık yüzde 45'i TBMM'ye yansıyamadı; seçimlere katılan 18 siyasi partiden yalnızca Adalet ve Kalkınma Partisi ile Cumhuriyet Halk Partisi yüzde 10'luk ülke barajını aşarak TBMM'de temsil edilmeyi başardı, böylece 1946'dan sonra ikinci kez TBMM'de yalnızca iki parti temsil edildi. Geçerli oyların yüzde 34,29'unu alan Adalet ve Kalkınma Partisi elde ettiği 363 milletvekilliği ile (9 Mart 2003'te düzenlenen ara seçimlerden sonra 365'e yükseldi) tek başına hükûmeti kuracak çoğunluğu sağlarken, oyların yüzde 19,38'ini alan Cumhuriyet Halk Partisi ise kazandığı 178 milletvekilliği ile mecliste temsil edilen tek muhalefet partisi oldu. Ayrıca 9 bağımsız aday da TBMM'ye girdi. Seçilen 550 milletvekilinden yalnızca 24'ü (%4,36) kadın olan 22. Dönem'de bir önceki dönemden yalnızca 60 milletvekili (%11) yeni dönemde yer alabildi. 1999 genel seçimlerinden sonra kurulup 2002 seçimlerine kadar ülkeyi yöneten koalisyon hükûmetinin ortaklarından Demokratik Sol Parti, Milliyetçi Hareket Partisi ve Anavatan Partisi'nin yanı sıra muhalefetteki Doğru Yol Partisi, Saadet Partisi ve Yeni Türkiye Partisi barajı aşamayarak TBMM dışında kaldı. Milliyetçi Hareket Partisi lideri Devlet Bahçeli aday olduğu Osmaniye'den %29,19 (58.622), ANAP lideri Mesut Yılmaz aday olduğu Rize'den %28,58 (46.577) ve Doğru Yol Partisi lideri Tansu Çiller aday olduğu Muğla'dan %22,66 (87.454) oy almalarına rağmen partileri baraja takıldığından milletvekili seçilemediler. Yenilgiyle ayrılan partilerden ANAP'ın lideri Yılmaz ve DYP'nin lideri Çiller görevlerinden istifa ettiler. Elazığ'dan bağımsız milletvekili seçilerek TBMM'ye giren Mehmet Ağar, aralık ayında yapılan kongrede DYP Genel Başkanlığı'na seçildi. Seçimlerden kısa süre önce iş adamı Cem Uzan tarafından kurulan ve hemen hemen hiçbir siyasi geleneğe dayanmayan Genç Parti ise aldığı 7,25 oy oranıyla, yoğun propaganda faaliyetine rağmen yine de sürpriz sayılabilecek bir başarı kazandı. 14 Kasım 2002 tarihinde Cumhurbaşkanı Ahmet Necdet Sezer ile Adalet ve Kalkınma Partisi Genel Başkanı Recep Tayyip Erdoğan arasındaki görüşmeden sonra, Erdoğan'ın milletvekili olmaması nedeniyle, 16 Kasım 2002 tarihinde Adalet ve Kalkınma Partisi genel başkan yardımcısı Abdullah Gül, Sezer tarafından hükûmeti kurmakla görevlendirildi. 58. Hükûmetin 18 Kasım'da Ahmet Necdet Sezer tarafından onaylanmasıyla ilk Adalet ve Kalkınma Partisi hükûmeti göreve başladı. Adalet ve Kalkınma Partisi, Siirt'in Pervari ilçesine bağlı Doğanköy'de sandık kurullarının oluşturulmaması ve bir sandığın kırılması nedeniyle Siirt'teki seçimlerin iptali için Yüksek Seçim Kurulu'na başvurdu. Başvuruyu haklı bulan YSK 2 Aralık 2002 tarihinde, Siirt'teki seçim sonuçları iptal ederek bu seçim çevresindeki seçimlerin yenilenmesine karar verdi. İptal kararıyla, 3 Kasım'daki seçimde Siirt'ten milletvekili seçilen, AK Parti'den Mervan Gül, CHP'den Ekrem Bilek ile bağımsız Fadıl Akgündüz'ün üyelikleri düştü. Siirt'te yapılacak ara seçim öncesinde Deniz Baykal liderliğindeki CHP'nin desteğiyle yapılan anayasa değişikliğiyle Erdoğan’ın milletvekili seçilmesinin önündeki engel kaldırdı. 9 Mart 2003'te yenilenen ve yalnızca 4 partinin katıldığı seçimler sonucunda Adalet ve Kalkınma Partisi 3 milletvekilliğini de kazandı, böylece Adalet ve Kalkınma Partisi'nin milletvekili sayısı 365'e yükselirken, Cumhuriyet Halk Partisi'nin milletvekili sayısı 177'e, bağımsızların sayısı ise 8'e geriledi. Aynı seçimde Recep Tayyip Erdoğan da Siirt'ten TBMM'ye seçildi. NGC 3184 NGC 3184, Büyükayı takımyıldızı yönünde Dünya'dan yaklaşık 25 milyon ışıkyılı uzaklıkta bulunan bir çubuksuz sarmal gökada. NGC 3180 ve NGC 3181 adında iki H II bölgesi vardır. İçeriğindeki ağır elementler ile dikkat çeken gökadada yakın geçmişte SN 1999gi adı verilen bir de süpernova yaşanmıştır. William Herschel tarafından 18 Mart 1787 tarihinde keşfedilmiştir. 9 Aralık 1999 yılında amatör gökbilimci Reiki Kushida tarafından SN 1999gi keşfedildi. Ilich Ramirez Sanchez Ilich Ramirez Sanchez (İliç Ramirez Sançez) veya daha sık kullanılan lakabıyla Çakal Carlos, (d. 12 Ekim 1949), Venezuelalı eylemci. Birçok yasa dışı eylemde yer almış Sanchez, 2007 itibarıyla Fransa'da Fleury Merogis Cezaevi'nde tutulmaktadır. Marksist-leninist bir ailenin oğlu olarak Venezuela'nın Karakas şehrinde dünyaya geldi. 1966 yılında annesi ve kardeşleriyle birlikte Londra'ya gidip, İngiltere'de üniversite eğitimi gördü. Uzun bir dönem Marksist gençlik örgütlenmelerinin içinde yer alan Carlos, 1975 yılında Filistin Halk Kurtuluş Cephesi (FHKC) kamplarında eğitilerek İsrail'e karşı savaşmaya başladı. Daha sonraki yıllar İsrail hükümetine karşı verdiği mücadeleyi Batı'nın büyük şehirlerine taşıyan Carlos, İsrail'le ilişkisi olan birçok banka, dernek, gazete ve elçiliğe bombalı saldırıda bulundu. 1980 yılında dünyanın en çok aranan adamı olarak ilan edilen Carlos, CIA, Mossad, Interpol ve Fransız istihbaratını birçok kez atlattı. Özellikle 1980'li yıllarda yaptığı eylemlerle adını duyuran Ilich Ramirez Sanchez hakkında birçok kitap yazılırken, hayatı da defalarca kez filmlere konu oldu. Binbirsurat olarak da tanınan Carlos'un en önemli eylemlerinden birisi de Viyana'daki OPEC toplantısında, aralarında 10 petrol bakanının da bulunduğu 70 kişiyi rehin alması ve olay sonrası rehineleri Cezayir'e kaçırmasıydı. Carlos, 25 yıllık bir kovalamacanın ardından 1994 yılında Fransız ve Sudan istihbarat örgütlerinin ortaklaşa düzenledikleri bir operasyonla yakalandı. Mahkeme sonrası müebbet hapis cezasına çarptırılan Carlos, yargılanma esnasında tanıştığı avukat Isabella Coutant Peyre ile evlendi. Fransa'da Fleury Merogis Cezaevi'nde bir hücrede tutulmaktayken Clairvaux'da çok sıkı korunan bir hapishaneye nakledidi.Eşi sağlık merkezlerinden uzaklığı sebebiyle bu nakle karşı çıkıyordu.Şu anda Paris'te La Santé cezaevinde kurbağa lakaplı gizli Fransız polislerinin suikast girişiminden yeni kurtulmuş halde bulunuyor.İzolasyon şartları ağırlaştığı gibi vatandaşı olduğu Venezuela'nın Fransa elçiliği tarafından iadesine dair hiçbir esaslı teşebbüste bulunulmamasından yakınmaktadır. 1975'te müslüman olan Çakal Carlos, Salim Muhammed Nuri adını almıştır. Çakal Carlos 2012 yılında Paris ceza evinden telekonferans yöntemi ile röportaj vermiştir. Venedik Tüzüğü Venedik Tüzüğü, tarihî yapıların korunması ve restorasyonu hakkında uluslararası bir çerçeve belirleyen, Mayıs 1964'te kabul edilen bir anlaşmadır. Madde 1. Tarihi anıt kavramı sadece bir mimari eseri içine almaz,bunun yanında belli bir uygarlığın,önemli bir gelişmenin,tarihi bir olayın tanıklığını yapan kentsel ya da kırsal bir yerleşmeyi de kapsar.Bu kavram yalnız büyük sanat eserlerini değil ,ayrıca zamanla kültürel anlam kazanmış daha basit eserleri de kapsar. Madde 2. Anıtların korunması ve onarımı için,mimari mirasın incelenmesine ve korunmasına yardımcı olabilecek bütün bilim ve tekniklerden yararlanılmalıdır. Madde 3. Anıtların korunmasında ve onarılmasındaki amaç, onları bir sanat eseri olduğu kadar ,bir tarihi belge olarak da korumaktır. Madde 4. Anıtların korunmasındaki temel tutum, korumanın kalıcı olması,sürekliliğin sağlanmasıdır. Madde 5. Anıtların korunması, her zaman onları herhangi bir yararlı toplumsal amaç için kullanmakla kolaylaştırılabilir.Bunun için bu tür kullanma arzu edilebilir, fakat bu nedenle yapının planı,ya da bezemeleri değiştirilmemelidir. Ancak bu sınırlar içinde yeni işlevin gerektirdiği değişiklik tasarlanabilir ve buna izin verilebilir. Madde 6. Anıtın korunması,ölçeği dışına taşmamak koşuluyla çevresinin de bakımını içine almalıdır.Kütle ve renk ilişkilerini değiştirecek hiçbir yeni eklentiye,yok etmeye ,ya da değiştirmeye izin verilmemelidir. Madde 7. Bir anıt, tanıklık ettiği tarihin içinde bulunduğu ortamın ayrılmaz bir parçasıdır.Anıtın tümünün ya da bir parçasının başka bir yere taşınmasına -anıtın korunması bunun gerektirdiği ya da çok önemli ulusal veya uluslararası çıkarların bulunduğu durumlar dışında izin verilmemelidir. Madde 8. Anıtın tamamlayıcı öğeleri sayılan heykel, resim gibi süslemeler ancak bunları korumanın başka çaresi yoksa kaldırılabilir. Madde 9. Onarım uzmanlık gerektiren bir iştir. Amacı anıtın estetik ve tarihi değerlerini korumak ve ortaya çıkarmaktır. Onarım kendine temel olarak aldığı özgün malzeme ile güvenilir belgelere saygıyla bağlanır. Faraziyelerin başladığı yerde onarım durmalıdır; yapılması gerekli herhangi bir eklemenin mimari kompozisyondan farkı anlaşabilmeli ve gününün damgasını taşımalıdır. Herhangi bir onarım işine başlamadan önce ve bittikten sonra ,anıtın arkeolojik ve tarihi bir incelemesi yapılmalıdır. Madde 10. Geleneksel tekniklerin yetersiz kaldığı yerlerde, koruma ve inşa için bilimsel verilerle ve deneylerle geçerliliği saptanmış herhangi çağdaş bir teknik kullanılarak anıt sağlamlaştırılabilir. Madde 11. Anıta mal edilmiş farklı dönemlerin geçerli katkıları saygı görmelidir; zira onarımın amacı üslup birliği değildir.Bir anıt üst üste çeşitli dönemlerin izlerini taşıyorsa, alttaki dönemleri açığa çıkarmak ancak bazı özel durumlarda -yok edilen malzemenin önemi azsa, açığa çıkarılan malzeme büyük tarihi, arkeolojik ya da estetik değer taşıyorsa ve korunma durumu böyle bir davranışı gerekli gösterecek kadar iyi ise haklı çıkarılabilir. İlgili unsurların öneminin değerlendirilmesi ile ilgili yargıyı ve neyin yok edileceği üzerinde kararı vermek, sadece bu işi üzerine almış kimseye bırakılamaz. Madde 12. Eksik kısımlar tamamlanırken ,bütünle uyumlu bir şekilde bağdaştırılmalıdır; fakat bu onarımın ,aynı zamanda sanatsal ve tarihi tanıklığı yanlış bir biçimde yansıtmaması için,özgünden ayırt edilebilecek bir şekilde yapılması gereklidir. Madde 13. Eklemelere, ancak yapının ilgi çekici bölümlerine, geleneksel konumuna, kompozisyonuna, dengesine ve çevresiyle olan bağıntısına zarar gelmediği durumlarda izin verilebilir. Madde 14. Anıtların bulundukları yerler ,bütünlüğün korunması, sağlıklı kılınıp, yaşanır şekilde ortaya konması için özel bir dikkat gerektirir. Böyle yerlerde yapılacak koruma ve onarım çalışmalarında, daha önceki maddelerde açıklanan ilkelerden esinlenilmelidir. Madde 15. Kazılar 1956 yılında UNESCO tarafından kabul edilmiş arkeolojik kazılarda uygulanması istenilen uluslararası ilkelerle tanımlanan kararlara ve bilimsel standartlara uygun olarak yapılmalıdır. Yıkıntılar korunmalı, mimari unsurların ve buluntuların sürekli olarak korunması için gerekli önlemler alınmalıdır. Bundan başka, anıtın anlaşılmasını kolaylaştıracak ve anlamını hiç bozmadan açığa çıkartacak her çareye başvurulmalıdır. Bütün yeniden inşa işlemlerinden peşinen vazgeçilmelidir. Yalnız Anastylosis'e yani mevcut fakat birbirinden ayrılmış parçaların bir araya getirilmesine izin verilebilir. Birleştirmede kullanılan madde her zaman ayırt edilebilecek bir nitelikte olmalı ve bu anıtın korunmasını sağlamak ve eski haline getirmek için mümkün olduğunca az kullanılmalıdır. Madde 16. Bütün koruma, onarım ve kazı işlerinde her zaman çizim ve fotoğraflarla açıklık kazanmış çözüm getirici ve eleştirici raporlar halinde kesin belgeler hazırlanmalıdır. Temizlemenin,sağlamlaştırmanın, yeniden düzenlemenin ve birleştirmenin her safhası -çalışma sırasında ortaya çıkan, tanımlanmış biçimsel ve teknik özellikler göz önünde tutularak raporda gösterilmelidir. Bu belgeler bir resmi kurumun arşivine konmalı ve araştırıcılar bundan yararlanabilmelidir. Bu raporların yayınlanması tavsiye edilir. Oscar van Dillen Oscar van Dillen ('s-Hertogenbosch (Kuzey Brabant), Hollanda, 1958) Hollandalı müzisyen ve besteci. Van Dillen, 1977 ile 1980 yılları arasında, Amsterdam'daki Tritantri Okulu'nda, Jamaluddin Bhartiya'dan Klasik Hint Müziği (sitar, tabla, vokal) ve Berkeley'deki Bansuri Müzik Okulu'nda, Gurbachan Singh Sachdev'den bansuri dersleri aldı. 1982'den 1984'e kadar Amsterdam'daki Sweelinck Konservatuvarında klasik ve jaz flüt derslerini takip etti. Ayrıca Misha Mengelberg'den beste dersleri aldı. Belçika'nın Leuven şehrinde Paul van Nevel ile Ortaçağ ve Rönesans müziğiyle ilgili çalışmalarının ardından, 1990 ve 1991'de Lahey'deki Kraliyet Konservatuvarında, Dick Raaymakers ve Gilius van Bergeijk ile ve 1996'dan 2002'e kadar Klaas de Vries, Peter-Jan Wagemans ve René Uijlenhoet ile klasik beste çalışmaları yaptı. Ayrıca 2001'de Düsseldorf'taki Robert Schumann Yüksekokulu'nda Manfred Trojahn ile beste çalışmalarında bulundu ve aynı okulda Lutz Herbig'dan da dersler aldı. Rotterdam'da yaşayan Van Dillen, aynı şehirdeki konservatuvarda Dünya Müziği ile jaz ve pop alanlarında Müzik Kuramı dersleri vermektedir. Eylül 2003'te van Dillen'ın "Şehir" (de Stad) adlı ilk CD'si, Cybele Records tarafından piyasaya sürüldü. Aralık 2006'da, Wikimedia Vakfı'nın yönetim kuruluna seçildi. Daire Daire, çemberin içinde kalan alana verilen isimdir. Burada alandan kasıt, bir çemberin çevrelediği noktaların kümesi olmasıdır. Bir dairenin açık daire ya da kapalı daire olmasını dairenin sınırlarını oluşturan çemberin daireye dahil olup olmadığı belirler; çember daireye dahilse kapalı daire, değilse açık dairedir. Daireler genelde "D" harfiyle gösterilirler. Bir çemberi tanımlayan merkezi ve yarıçapı olduğu için, dairenin gösteriminde daireyi tanımlayan çemberin merkezi ve yarıçapı kullanılır. Bu nedenle, "dairenin merkezi" ve "dairenin yarıçapı" terimleri doğal olarak kullanılmaktadır. Mesela formula_1 'deki birim çemberin tanımladığı daireye "birim daire" adı verilir ve "D("0",1)" ile gösterilir. Burada "0" 'dan kasıt formula_1'deki orijindir. Yarıçapı formula_3 olan bir dairenin alanı formula_4 formülüyle bulunur. Çevre uzunluğu ise formula_5 formülüyle bulunur. Kartezyen koordinatlarda merkezi formula_6 ve yarıçapı "R" olan açık bir D dairesinin tanımı şu şekilde yapılmaktadır: Benzer bir şekilde, aynı merkez ve yarıçapa sahip kapalı bir dairenin tanımı ise şu şekilde yapılmaktadır: XI. Konstantinos XI. Konstantinos Paleologos (Yunanca: Κωνσταντίνος ΙΑ' Δραγάσης Παλαιολόγος, (Sırpça): Konstantin Paleolog Dragaš/ Константин Палеолог Драга, d. 9 Şubat 1404, Mistra - ö. 29 Mayıs 1453, Konstantinopolis), 1449-1453 arasında imparatorluk yapmıştır ve son Roma (Bizans) imparatorudur. II. Manuil ile Makedonyalı Sırp Dejanović Hanedanı'nın üyelerinden Konstantin'in kızı Helene'nin sekiz çocuğundan dördüncü oğluydu. İstanbul'un Fethi sırasında ölmüştür. Konstantinos Mistra, Mora'da doğmakla beraber çocukluğunu Konstantinopolis'te geçirdi. 1437–1440 döneminde Bizans İmparatoru olan kardeşi VIII. İoannis İtalya'da Floransa Konseyinde Katolik ve Ortodoks kiliselerinin birbirine bağlanması için müzakerelerde bulunmakta iken Konstantinos, Konstantinopolis'te taht naipliği görevinde bulundu. Ekim 1443'te merkezi Mistra olan Mora Despotluğu görevine atandı. Babası II. Manuil, Mistra'yı bir Bizans dinsel ve kültürel merkezi yapmak için çalışmıştı ve Konstantinos de bu politikayı devam ettirdi. Yine babasının başlattığı Korint Kıstağı'nda Mora'yı ayıran eski klasik "Altı Millik Sur (Heksamilyon)"un devamlı tamirli bulunması ve kontrol altına alınması siyasetini de devam ettirdi. 1446'da Osmanlı Devleti aleyhine Hünyadi Yanoş komutası altında Macar ve Sırp hükümdarlarının dâhil oldukları büyük bir Haçlı ordusu Balkanlar'dan geçmiş; Niş önünde Osmanlı Rumeli eyalet ordularını yenmiş ve Bulgaristan'tan geçerek Varna'da Karadeniz kıyısına varmıştı. Osmanlı Devleti'nin bu zaafiyetinden istifade etmek isteyen Mora Despotluğu hemen Korint Kıstağı'nı ordularıyla geçerek Attika Yarımadası'na, özellikle Tebai ve Atina'ya saldırıp bu şehirleri ve etrafındaki arazileri ellerine geçirdiler. Buraları Latin İmparatorluğu kalıntılarından Atina Düklüğü idaresi altında idi ve Floransa asıllı Atina Dükü II. Nerio Acciajouli Osmanlı Devleti'ne yıllık tazminat ödeyen vasal bir hükümdar statüsü taşıyordu. Bununla yetinmeyip Arnavutluk'a kadar uzanan bir akın da yapmışlardı. En son olarak Delfi civarını ele geçirmişlerdi. Tekrar Osmanlı ordusu komutanlığına çağrılan II. Murad, hemen bir ordu ile Haçlılar üzerine yürüyüp, 10 Kasım 1446'da Varna Savaşı'nda galip gelerek Haçlı ordusunu ortadan silmiş ve Macar Kralı, Papa temsilcisi kardinal gibi Haçlı Seferi idarecileri bu savaşta ölmüşlerdi. Mora despotlarının bu tutumlarına çok kızan II. Murad "Varna Savaşı"ndan hemen sonra mevsimin geçliğine bakmadan bir Mora seferine girişmiştir. Varna'da galip gelen 50.000-60.000 kişilik ordu ile Atina üzerinden Mora'ya yürümüş ve Mora kuvvetlerini Korint Kıstağı'ndaki yeniden pekiştirilmiş Heksamilyon surları arkasına püskürmüştür. Konstantinos bu surların Osmanlıları durduracağını sanmaktaydı. Fakat II. Murad'ın Osmanlı ordusu elinde bulunan yeni bir silahtan habersizdi. Bu yeni silah, uzun toplardı. 27 Kasım 1446'da Korint Kıstağı'na yetişen Osmanlı ordusu ellerindeki uzun topları kullanarak 10 Aralık'ta Heksamilyon surlarını yerle bir etmeyi başarmıştı. Mora Despotu olan Konstantinos hemen geçilmez sandığı Mora'nın dağlık bölgelerine kaçtı. Mevsimin geçliği ve havanın soğukluğu nedeniyle Osmanlı ordusu Mora'yı fetih etme harekatına geçmeyip; iki koldan Mora içlerine akın yapılmış ve önemli miktarda ganimet ve esir toplanıp ordu Mora'dan geri çekilmiştir. Kardeşi VIII. İoannis'in 1448'de varis bırakmadan ölmesi üzerine Konstantinos ve kardeşi "Demetrios Paleologos" arasında kimin imparator olacağı hakkında bir uyuşmazlık çıkmıştır. Demetrios babasının Floransa Konseyi'nde vardığı Ortodoks ve Katolik kiliselerinin Papa'nın liderliği altında birleştirilmesi hakkındaki anlaşmanın aleyhinde olanlar tarafından tutulmakta; geçici taht naibi olan anneleri İmparatoriçe Helena ise Konstantinos'u tutmakta idi. Her iki taraf da, yıllık tazminat verip vasalı oldukları Osmanlı Sultanı II. Murad ın bu uyuşmazlığı halletmesini kabul etti. II. Murad, Konstantinos'un Bizans İmparatoru olmasını kabul etti. 6 Ocak 1449'da Konstantinos,"XI. Konstantinos Paleologos Drageses" adıyla Mistra'da imparator olarak ilan edildi ve taç giydirildi. Ortodoks Kilisesi Patriği'nin bulunmadığı ve Konstantinopolis'te yapılmayan bir taç giyme töreni o vakte kadar hiç görülmemişti. Bizans'ın gücü o kadar küçülmüştü ki İmparatoru başkentine taşıyacak Bizans donanması gemisi bulunmuyordu ve Konstantinos, 11 Mart 1449'da bir Katalan gemisi ile başkentine varabildi. Başkentte toplam 4 yıl 2 ay 18 gün kaldı. II. Murad 1451'de ölünce 19 yaşındaki oğlu II. Mehmed ikinci defa Osmanlı Devleti Sultanı oldu. Yeni sultanın tahta geçmesi zamanındaki zayıf anını yakalamak isteyen XI. Konstantinos, padişah çocuğu olan ve İstanbul'da bir yıllık haraç karşılığı tutulan Orhan'ın eğer II. Mehmed yıllık haracı ikiye katlamazsa serbest bırakılacağını bildirerek tehditte bulundu. Konstantinos, Fatih Sultan Mehmet'e elçiler ile hediyeler ve hazineler göndermişse de sultanın fikrini değiştirememiştir. Fatih Sultan Mehmet'in Nisan 1453'te başlattığı son kuşatma karşısında Konstantinopolis'i savunabilmek için Ortodoks Kilisesi'nin Roma'ya bağlılığını kabul ederek Batı'nın desteğini kazanmaya çalıştıysa da sonuç alamadı. Savaşta, teslimiyet yerine direnmeyi seçti. 29 Mayıs 1453'te surları aşan Osmanlı askerleriyle çarpışırken öldürüldü. Cesedinin bulunup bulunmadığı tartışma konusudur. Bazı kaynaklar sadece imparatorların giyme hakkı olan mor renkli çizmelerinden tanınan cesedinin ölü askerlerinin arasında bulunduğunu bildirirler. Doğudaki pek çok kilise (Doğu Katolik Kiliseleri dâhil) kendisini "şehit ()" ve "aziz" olarak ilan etmişlerdir. Bazı Yunanlar ve Rumlar arasında hayatı, ölümü ve gelecek hakkında efsane ve inançlar da bulunmaktadır. İmparator Konstantinos Paleologos'un mensup olduğu Paleologos hanedanı Mora ve Atina despotlukları ile aşırı yakındı. Onursal ve Temsili olarak Paleologos Hanedanı lideri Mora Despotu sayılırdı. İmparator Konstantinos ölünce Paleologos hanedanının tüm mensupları, İmparator'un eşleri, çocukları, kardeşleri, hizmetçileri, görevlileri ve onların aileleri, İstanbul'daki soyluların bir kısmı ve aileleriyle birlikte Paleologos Hanedanı Mensupları sıfatıyla Mora ve Atina'ya kaçtılar. Mora ve Atina'nın İmparator Konstantinos'un soyuna olan saygıları sayesinde Paleologos hanedanı burada ev, tarla, küçük ve büyükbaş hayvan, köle ve para sahibi oldular. Mora ve Atina'dan sonra Paleologos Hanedanı Olimpos, Teselya ve Epir'e ardından tüm Yunanistan'a yayılarak Yunanistan'da yaşayan Yunan, Sırp, Macar, Makedon, Bulgar, Slav ve Rum milletlerini Bizanslaştırma politikasıyla Bizans'a benzetti ve Yunanistan üzerinde adeta yeni bir Bizans İmparatorluğu kurdu. Çok geçmeden II. Mehmed ve II. Bayezid fetihleri ile Yunanistan Osmanlı egemenliğine girdi. Yunanistan milletlerinin bir kısmı Müslüman oldu bir kısmı ise Hristiyan olarak kaldı ama Bizans kültürü ve yaşam tarzı yaklaşık 30 yıllık bir süreçte Yunanistan üzerine oturdu. Sonuç olarak Yunan kültürünü neredeyse kökünden değiştirdi. Fetihten sonra imparatorun kızkardeşinin oğlu devşirme olarak Osmanlı sarayına kabul edilmiş ve başarılı bir asker olarak Kaptan-ı derya Mesih Paşa olarak anılmıştır. D'Alembert işleci D'Alembert işlemcisi, özel görelilikte, elektromanyetizmada ve dalga kuramında; Minkowski uzayını ve Einstein alan denklemlerinin diğer çözümlerini sağlayan Laplace işlemcisine d'Alembert işlemcisi veya dalga işlemcisi denir. İşlemci, formula_1 ya da formula_2 olarak da gösterilebilir. Kare olmasının nedeni 4 boyutlu Minkowski uzayını temsil ediyor olmasıdır. Aynı şekilde Laplace işlemcisindeki formula_3 simgesi de 3 boyutlu uzayı temsil etmektedir. Kuantum alan kuramında daha çok formula_4 gösterimi yeğlenir. Minkowski uzayında d'Alembert işlemcisinin açık tanımı, "c" ışık hızı olmak üzere, şeklindedir. Burada açıkça görüleceği gibi uzay 4 boyutludur. Ancak sâdelik adına "(x,y,z,t)" koordinatları yerine "(x,y,z,ict)" seçilerek, biçimine dönüşür. Burada "i" sanal birim]dir. Einstein toplam uzlaşımı ile formula_7 koordinatlar ve formula_8 türevler olmak üzere d'Alembert işlemcisi, olarak ifâde edilebilir ki burada formula_10 Minkowski metriğidir. Ayrıca Laplace işlemcisi ile de tanımlanabilir: Dalga denklemi, d'Alembert işlemcisi ile ifâde edilebilir: burada formula_13 dalga fonksiyonudur. Edward Palmer Thompson Edward Palmer Thompson (3 Şubat 1924 - 28 Ağustos 1993), İngiliz tarihçi, sosyalist ve barış kampanyacısı. Özellikle "İngiliz İşçi Sınıfının Oluşumu"(1963) isimli kitabında anlattığı 18.yy sonu ve 19.yy başı İngiliz radikal hareketlerini üzerine tarih çalışması ile tanınmaktadır, aynı zamanda William Morris (1955) ve William Blake'in (1993) etkileyici yaşam öykülerini de kaleme aldı ve bir roman ve bir şiir kitabı yayınlayacak kadar üretken bir yazardı. 1956'da SSCB'nin Macaristan'ı işgal etmesine kadar Komünist Parti'nin önde gelen aydınlarından biriydi ve 1950lerin sonunda İngiltere'de ilk Yeni Sol hareketinde anahtar bir rol oynadı. 1964-70 ve 1974-1979 arasında İşçi Partisi hükümetlerinin en önemli sol kanat sosyalist eleştirmeniydi ve 1980'lerde Avrupa'da nükleer silahlara karşı entelektüel ışık hareketine önderlik ediyordu. White Flag "White Flag", Dido'nun "Life for Rent" adlı albümünde yer alan bir şarkıdır. Video klibinde David Boreanaz rol almaktadır. Vatan ve HÃ¼rriyet Cemiyeti Vatan ve Hürriyet Cemiyeti, 20. yüzyılın başlarında Sultan II. Abdülhamit'in otokratik yönetimine karşı olan reformist subayların kurduğu gizli dernek. Henüz Harbiye'de öğrenci olan Mustafa Kemal, kendisi gibi vatanın tehlikede olduğunu düşünen subay adayı arkadaşlarıyla birlikte birçok yazı çalışması yürütmüştür. Çıkardıkları Vatan adlı tek sayfalık siyasi içerikli gazete yüzünden yakalanan grup, vatansever öğretmenler sayesinde kurtulmuştur. Harbiye'den mezuniyetlerinin ardından grubun çalışmaları dışarıda da devam etmiştir. Kiraladıkları bir dairede toplantılar yapıp kararlar alarak ve gazete çıkartmaya devam etmişlerdir. Bir akşam yurt genelindeki tüm Vatan grubu evlerine eş zamanlı baskın düzenmiş ve sorgudan sonra grup üyeleri, Taşkışla'ya götürülmüştür. Arkadaşlarından ayrılarak tek başına haftalarca kalan Mustafa Kemal, siyasetin hafife alınır bir şey olmadığına karar vermiştir. Padişah tarafından affedilen Mustafa Kemal, 5 Şubat 1905 tarihinde Şam'da bulunan 5. Ordu'ya tayin edilmiş; burada kendisine görev verilmeyince boş zamanlarını çağdaş yazarların kitaplarını okuyarak geçirmeye başlamıştır. Bu dönemde Mustafa Kemal, İstanbul'dan Tıbbiye'deki siyasi faaliyetleri nedeni ile sürgüne gönderilmiş olan ve Şam'da çarşı içerisinde ticaret ile uğraşan Mustafa Bey (Cantekin) ile tanışmıştır. 1906 yılının Ekim ayında ikilinin uzun sohbet gecelerinde oluşan fikirleri neticesinde, Müfit Beyin (Özdeş) de katılımıyla Vatan ve Hürriyet Cemiyet kurulmuştur. Arkadaşlarıyla beraber ilk önce Cemiyetin Beyrut, Yafa ve Kudüs şubelerini açan Mustafa Kemal, daha sonra Mısır ve Yunanistan üzerinden gizlice Selanik'e geçerek hem annesini ziyaret etmiş hem de cemiyetin Selanik şubesini açmıştır. Şam'dan ayrılması sarayın kulağına gitmiş; fakat fikirlerinin üstlerince de desteklenmesi sonucu ceza almamıştır. Şam'a döndükten sonra 20 Haziran 1907 tarihinde Kolağası (Kıdemli Yüzbaşı) rütbesi alarak Şam'daki ordunun Kurmay Başkanlığında bir göreve getirilmiştir. Kolağası Mustafa Kemal, 13 Ekim 1907 tarihinde merkezi Manastır'da bulunan 3. Ordu Karargâhına atanmış; Cemiyetin Selanik Şubesinde çalışmak üzere Manastır'dan Selanik'e gelmiştir. Burada Vatan ve Hürriyet Cemiyetinin, Selanik'te faaliyet gösteren İttihat ve Terakki Cemiyeti'ne katıldığını öğrenmiştir. Sonradan kendisi de arkadaşı Ömer Naci'nin isteğiyle İttihat ve Terakki'ye katılmıştır. Hayde Hayde, Kazım Koyuncu'nun 17 Mart 2004 tarihinde çıkardığı ikinci ve son albümüdür. Albümün kayıtlarına 2003 yılının yaz aylarında başlamıştır. 5 ay süren albüm çalışmaları, 2004 yılının ocak ayında tamamlandı. Albüm, Beyoğlu Metropol tarafından satışa sunulmuştur. Kazım Koyuncu, Bir önceki albümde olduğu gibi bu albümde de hiçbir parçaya klip çekmemiştir. Albümdeki bazı parçalar Gülbeyaz dizisinde yayınlanan parçalardır. Albümdeki parçalar, Türkçe, Lazca, Hemşince, Gürcüce ve Megrelce olmak üzere toplam beş dilden oluşuyordu. Kazım Koyuncu, "Ben Seni Sevduğumi" ve "Gelevera Deresi" adlı iki parçada Şevval Sam ile düet yaptı. Albümde iki enstrumantal parça bulunuyordu ve albümdeki parçaların tamamı neredeyse hit oldu. 2004 yılının en çok satan albümleri arasına girdi. Türkiye'deki klasik albümler arasına girmiştir ve 2000'li yılların en iyi rock albümlerinin içinde yer alır. Karadeniz müziği bakımından ise bu albüm devrim niteliğindedir ve gelmiş geçmiş en iyi Karadeniz albümüdür. Albümün çalışmalarında Kazım Koyuncu'nun ekibi Selim Bölükbaşı, Mahmut Turan, Metin Kalaç, Cafer İşleyen, Harun Topaloğlu, Murat Dilek ve Gürsoy Tanç albümün kayıtlarında ve bütün konserlerde yer almışlardır. Kazım Koyuncu'nun 2001 yılında çıkardığı ilk solo albümü Viya!, Karadeniz müziği açısından büyük bir başarıya ulaştı. Albüm yayınlandıktan bir yıl sonra Kanal D'de yayınlanacak olan Gülbeyaz adlı Karadeniz dizisinin müzikleri için Kazım Koyuncu'ya teklif gitti. Kazım Koyuncu teklifi kabul etti. 2002 yılının sonlarında yayına giren dizi seyirci tarafından beğenildi, Şevval Sam ve Nejat İşler'in baş rollerinde oynadığı dizi ilerleyen bölümlerde reyting rekorları kırmaya başladı. Kazım Koyuncu, dizi için müzikler yapmaya çalışırken bir yandan da müzisyen arkadaşı Gökhan Birben'in çıkacak olan albümü için çalışıyordu. Gökhan Birben'in albümü çıktıktan sonra dizide bu albümdeki parçalarda yer almaya başladı. Kazım Koyuncu dizi için müzikler üretirken diğer yandan konserler vermeye devam ediyordu, yoğun programının yanı sıra müziklerini yaptığı Gülbeyaz dizisinin bazı bölümlerinde oynadı. Halk tarafından şarkıları çok beğenildi. Bir anda ülke çapında tanındı ve büyük hayran kitlesine ulaştı. Bu albümde yer alan bazı parçalar dizide çaldı. 2003 yılının haziran sonunda Gülbeyaz final yaptı. Dizi bittikten iki ay sonra Kazım Koyuncu, Hayde adını vereceği ikinci albümünün kayıtlarına başladı ve bir yandan da konserler vermeye devam etti. Albüm hazırlıkları sırasında televizyon ve radyo programlarına konuk oldu. Albüm ilk albüm gibi Beyoğlu Metropol tarafından piyasaya sürüldü. Albümün ilk şarkısı Gülbeyaz dizisinin jenerik müziğiydi. Albümde "Narino", "Ella Ella", "Potbori (Horonlar)", ve "Fadime" gibi hareketli parçalar yer aldı. İlk albümde bulunan "Koçari" adlı parçanın enstrumental versiyonu "Uy Aha" albümün en iyi parçalarındandı. "Ben Seni Sevduğumi" ve "Gelevera Deresi" adlı iki parçada Şevval Sam ile düet yaptı. "Tsira", ve "Denizde Karati Var" adlı iki slow parça çok beğenildi. Selim Bölükbaşı'nın müziğini yaptığı ve seslendirdiği "Selimina" adlı parça ise albümün en duygusal parçalarındandı. Albümde birde "Mohevis Kalo" isimli Gürcü halk şarkısı vardı. Türkiye'deki klasik albümler arasına girmiştir ve 2000'li yılların en iyi rock albümlerinin içinde yer alır. Karadeniz müziği bakımından ise bu albüm devrim niteliğindedir ve gelmiş geçmiş en iyi Karadeniz albümüdür. Albümün çalışmalarında kemençede Selim Bölükbaşı, Mahmut Turan tulumda, Metin Kalaç bas gitarda, Cafer İşleyen klavye ve davulda, Harun Topaloğlu back vokal'de, Murat Dilek bateride ve Gürsoy Tanç elektro gitarda albümün kayıtlarında ve bütün konserlerde yer almışlardır. Beta Leporis Beta Leporis, (β Lep / β Leporis) Lepus (takımyıldız) takım yıldızındaki bir yıldızın ismidir. Geleneksel ismi ise Nihal'dir. G5II spektral sınıfından sarı süperdev bir yıldızdır ve Güneş'ten 150 kez daha parlaktır. Robert Burnham'a göre Beta Leporis'in (Nihal) 122 AU'ya karşılık gelecek şekilde 2,5 ark saniye mesafede (ki bu mesafe Güneş'ten Plüton'a olan mesafenin üç katı) 11nci dereceden soluk bir eşi vardır. Bu eşin yörüngesini süresinin 100'lerce yıl olduğu değerlendirilmektedir. Yapılandırma teorisi Anthony Giddens tarafından "Toplumun Oluşumu" (1984) kitabında ortaya konan Yapılandırma Kuramı (aynı zamanda 1977'de "Toplum Kuramının Esas Sorunları" kitabında vurgulanmıştı) toplumsal sistemlerin ajan (fail)/yapı, özne/nesne ve mikro/makro perspektifler gibi kuramsal dikotomileri bağdaştırmak için bir denemedir. Yaklaşım tamamen birey ya da topluma değil "uzam ve zaman eksenli toplumsal uygulamalara" (2.syf) odaklanmaktadır. Önerileri, eşit derecede (doğası gereği kültürü içeren) yapının ve ajanın/failin etkilerini dengelemeyi deneyerek bu dengeli konumu benimser. Bakınız yapı ve ajan. G.A. Cohen Gerald Allan "Jerry" Cohen, (d. 1941 - ö. 2009) All Souls College, Oxford, Sosyal ve Siyaset Kuramı Chichele Profesörü. Montreal'de Yahudi bir ailenin çocuğu olarak doğan Cohen, McGill University, Kanada (BA, felsefe ve siyaset bilimi)'da ve The University of Oxford (felsefe)'da Isaiah Berlin and Gilbert Ryle'ın altında eğitim gördü. Cohen 1985'te Oxford'da Chichele profesörlüğüne atanmadan önce 1963'ten 1984'e kadar Londra'da University College'de Felsefe Bölmünde çeşitli görevler aldı. Jonathan Wolff, Michael Otsuka, Will Kymlicka, ve Seana Shiffrin gibi birçok eski öğrencisi kendi alanlarında önemli siyaset düşünürleri oldular. Çözümlemeci Marksizm'in bir savunucusu ve Eylül Grubunun bir üyesi olarak tanınan Cohen'in 1978'de yayınlanan "Karl Marks'ın Tarih Kuramı: Bir Savunma" isimli çalışması eleştirmenler tarafından 'ekonomik gerekircilik' veya 'teknolojik gerekircilik'le eleştirilen Marks'ın tarihsel materyalizminin eski moda bir yorumunu savunmaktadır. NGC 1850 NGC 1850, Kılıçbalığı Takımyıldızı yönünde bulunan bir açık yıldız kümesi. 3 Ağustos 1826 tarihinde James Dunlop tarafından bulunan küme, Gökbilim Kataloğu'nun 1850. üyesidir. "NGC 1850" olağandışı bir kümedir çünkü, yıldız dağılımı bir küresel kümeye benzemektedir. Ancak Samanyolu'ndaki küresel kümelerden farklı olarak genç yıldızlardan oluşmaktadır. Biyoritim Biyoritim, insan hayatındaki çeşitli süreçlerin basit matematiksel hesaplarla tahmin edilebileceğini öne süren bir teoridir. Teori, 19'uncu yüzyılın sonlarında Wilhelm Fliess tarafından geliştirildi ve 1970'lerin sonunda Amerika Birleşik Devletleri'nde popüler oldu. Çoğu bilim adamı bu fikrin tesadüften daha fazla tahmin edici gücü olmadığını düşünüyor. Biyoritim teorisi, günlük hayatımızın ritmik döngülerden önemli ölçüde etkilendiğini iddia eder. Sistemin esası, doğum anımızdan itibaren üç farklı döngüye bağlı olarak dünyaya geldiğimizi savunur. Bunlar fiziksel, duygusal ve zihinsel ahenk döngüleridir. Bu döngüler, doğum anımızla birlikte başlar ve her döngünün uzunluğu birbirinden farklı olduğu için bunlar genellikle farklı ahenklerde devam ederler. Fiziksel döngü 23 gün, duygusal döngü 28 gün ve zihinsel döngü ise 33 gün uzunluğundadır. Bu üç döngü 0'dan başlar, olumlu ve olumsuz süreçler hâlinde bir dalga şeklinde devam eder. Döngüler olumlu süreçteyse insanın kendisini daha iyi hissettiği söylenebilir. Hesaplanışı: Eğrilerin fonksiyonları şu şekilde hesaplanır Fiziksel: sin(2Ï€t / 23), Duygusal: sin(2Ï€t / 28), Zihinsel: sin(2Ï€t / 33), Sezgisel: sin(2Ï€t / 38), t, insanın doğum ânından itibaren dünyada geçirdiği gün sayısıdır. Ağaç serveti Ağaç serveti, meşçeredeki 8 cm çapdan büyük ağaçların hacimlerinin toplamı. Ağaç serveti vejetasyon süresinin sonunda yıllık artım kadar çoğalmakta ancak kış aylarında ise azalma göstermektedir. Ormanın ölçüldüğü anda yaşayan, belirli bir göğüs çapının üstündeki gövde hacimlerinin toplamını ifade eder. Göğüs çapı 8 cm ve üzeri gövdelerin, m³ cinsinden dikili kabuklu silindirik gövde hacimleri toplamıdır. Optimal kuruluşta kabul edilen ormanın taşıdığı ağaç serveti miktarıdır. İşletmenin ana amacı odun dışı fayda ve fonksiyonları amaç edinen ormanlarda ağaç serveti düşüktür. Viraga Viraga, Budizm’deki paramita’lar adı verilen yedi veya on erdemden birinin adıdır. Sanskrit dilinde “tutku” anlamına gelen “raga” sözcüğüne “-sız” anlamındaki “vi” ekinin eklenmesiyle oluşmuş viraga sözcüğü “tutkusuz, tutkusu kalmamış olma” anlamına gelir. Viraga erdemini edinen kişiye ıstırap ve zevk birbirinden farksız gelir; hiçbir tutkusu, hiçbir hırsı kalmamıştır. Istırap ve zevkin kendisine birbirinden farksız görünmesi, onun illüzyon alemini (“maya”) aşmış olduğunu ve hakikati idrak etmiş olduğunu gösterir. I. Paulus Papa Aziz I. Paulus (İngilizce: "Paul I") (d. 700, Roma, Ravenna Eksarhlığı, Bizans İmparatorluğu (günümüzde İtalya) - ö. 28 Haziran 767, Roma}. Yortu günü 28 Haziran, 29 Mayıs 757 - 28 Haziran 767 yılları arasında Papa. Papa II. Stephanus'un kardeşiydi ve onun ölümünden sonra 26 Nisan 757'de yeni papa seçildi. İttifak içerisindeki Lombardiya kralı Desidero ile Bizans İmparatoru V. Konstantinos'a karşı durumunu güçlendirmek amacıyla Frank kralı III. Pepin ile ittifak içerisine girerek onun desteğini sağladı. III. Pepin bunun karşılığında 763'te Bizans'ın desteğiyle Papalık Devletlerini işgal eden Desidero ve I. Paulus'un barışması için arabuluculuk görevinde bulundu. Bu olaylardan sonra Konstantinopolis kilisesine bağlılıktan ayrılmayan I. Paulus, V. Konstantinos'un İkonoklazm hareketini canlandırma girişimlerine şiddetle karşı çıktı. Bu sırada Bizans'tan kaçan birçok Hristiyan onun döneminde Roma'ya sığındı. 28 Haziran 767 tarihinde Roma kentinde öldü. Disiplin kurumlarÄ± Disiplin kurumları (Fransızca Institution disciplinaire) Michel Foucault tarafından "Disiplin ve Ceza" (1975) kitabında önerilmiş bir kavramdır. Disiplin kurumları Foucault tarafından "disiplinler" (Fr;"disciplines") olarak adlandırılan bir grup teknolojiye özgüdür. Okul, hapishane, kışla veya hastane tarihsel disiplin kurumlarının örnekleridir, hepsi Sanayi Devrimi sırasında 19.yüzyılda modern biçimleriyle oluşturulmuşlardır. Bir nesneleştirme işlemi vücudu bilimsel bilginin bir öznesine dönüştürmektedir. http://en.wikipedia.org/wiki/Disciplinary_institutions CAWIS CAWIS, Sakarya Üniversitesi Sakarya Üniversitesi Bilgi İşlem Dairesi Başkanlığınca geliştirilen Kampüs Otomasyonu Web Bilgi Sistemi (Campus Automation Web Information System) projesinin kısa adıdır. CAWIS projesinde ulaşılmak istenen hedefler, kullanıcı doğrulama işlemlerini tek ve güvenli bir noktadan yapmak, kullanıcı altyapı sistemini oluşturmak ve web üzerinden yönetmek, geniş içerikli web servisleri ile ihtiyaç duyulan hizmetleri en iyi şekilde sunmaktır. CAWIS projesi, Sakarya Üniversitesinde e-posta hesabı bulunan tüm kullanıcıları kapsayacak bir veritabanı içerir. Bu veritabanı zamanla -başından beri hedeflendiği gibi- kullanıcı bilgilerini otomasyon programlarından alan tam entegre bir yapıya bürünecektir. 2004 yılında hizmete açılmasına rağmen geliştirilme ve üzerine servisler eklenme süreci halen devam eden CAWIS, Sakarya Üniversitesi bünyesinde geliştirilmiş en büyük yazılım tabanlı otomasyon sistemidir. Altyapı ve üstyapı Marksist üstyapı, Marksist toplum kuramında, insan öznelliği ve toplumun maddi varlığının birlikteliğinin özgün biçimidir. Biçim bir dereceye kadar nesnel bir dereceye kadar özneldir. Üstyapı ve altyapı arasındaki ilişkinin diyalektik olduğu, "dünya"daki gerçek varlıklarla arasında bir ayrım olmadığı düşünülmektedir. Tab'Ã® Mustafa Efendi Tab'î Mustafa Efendi (?, Üsküdar -1774), 18. yüzyılın en tanınmış Türk bestekârlarındandır. İstanbul’da Üsküdar’da doğmuştur. Babası ulemâdandır. Doğum tarihi kesin olarak bilinmemektedir. Ölüm tarihinin ise 1770-1774 yılları arasına düştüğü sanılmaktadır. Sultan III. Osman döneminde (1754-1757) müezzin-i şehryâri olan Tab’î Mustafa Efendi, 1758 yılında Kapıcılar Kâtibi olmuştur. Tab’î Mustafa Efendi’nin III. Ahmed devrinde (1703-1730) ve Lâle Devri’nde (1718-1730) bestekâr olarak kendisin göstermiş, bu şöhreti saray müzisyeni olarak I. Mahmud devrinde (1730-1754) doruğa çıkmıştır. Tab’î Mustafa Efendi sülüs ve nesih hattatı olarak da şöhret kazanmıştır. Şairlik yönü de bulunmaktadır. Şiirlerinde “Tab’î” mahlasını kullanmıştır. Bûselik-Aşîran Kâr’ın güftesi 65 mısra oluşmakatdır. Bu çok büyük ve uzun eseri, en geç 1724 tarihinde, yani Lâle Devri’nin ortasında, 6 bestekâr müştereken bestelemişlerdir: Bekir Ağa (1685-1759), Kara İsmail Ağa (?-1724), (sadrâzam)Hekimoğlu Ali Paşa (1689-1758), İbrahim Çavuş (?-1740?), Ahmed Çavuş ve bunların en genci olan Tab’î Mustafa Efendi. 1760’lı yıllarda Galata’daki evinde inzivâya çekildikten sonraki hayatı hakkında hiçbir bilgi yoktur. Bu terk edilmişliğin sebebi bilinmemektedir. Bu inzivaya çekilişten sonra unutulmuş olan Tab’i Mustafa Efendi’nin 1770’li yıllarda öldüğü sanılıyor. Tab’î, Türk mûsikîsinin en büyük ve dikkate değer bestekârlarındandır. Elimizdeki eserlerdeki edâ ve tavır çok asil, ve nağmelerin işlenişi son derece sanatlıdır. Orijinal ve lirik üslûbuyla zamanındaki bestekârlar arasında sivrilmiş ve kendinden sonraki sanatkarları etkilemiştir. Usûl-makam, makam-güfte ilişkisi kusursuz bir prozodi duygusu ile işlenmiştir. Makam geçkileri, terennümler üstün bir zevkle oluşturulmuştur. Bestekârın elimizdeki eserleri 4 Saz eseri, 1 Kâr, 12 Beste, 8 Ağır Semai ve 9 Yürük Semai olmak üzere toplam 34 tanedir. Bunlar arasında Beyati Yürük Semai "Gül yüzlülerin şevkine gel nuş edelim mey" ve Sazkâr Beste "Hemişe dilde suhan elde sazkârımdır" en çok bilinen ve sevilen eserlerinden ikisidir. III. Pius III. Pius (d.y. 1439, Siena, Siena Cumhuriyeti - ö. 18 Ekim 1503, Roma) asıl ismiyle Francesco Todeschini Piccolomini; 1503 yılında birkaç hafta iktidarda kalmış olan İtalyan papa. Papa II. Pius'un yeğenlerinden biriydi. II. Pius'tan sonraki papalar döneminde de önemli diplomatik görevlerde bulundu. Papa VI. Alexander'ın açıkça akrabalarını kayırmasına karşı çıktı. VI. Alexander'ın ölümünden sonra oğlu Cesare Borgia'nın askerlerini şehre sokarak papayı seçmek üzere olan kardinaller meclisini etkilemeye çalışmasına rağmen, Romalılar tarafından korunan kardinaller Minerva kilisesinde toplanıp Francesco Todeschini Piccolomini'yi III. Pius adıyla papa seçtiler. 1 Ekim'de kutsandıktan birkaç hafta sonra ölen III. Pius, II. Pius onuruna Siena Katedralinin bitişiğindeki Piccolomini Kütüphanesi'ni kurmuştur. The Borgias dizi filminde Kardinal Piccolomini'yi, Bosco Hogan canlandırmıştır. II. Stephanus Papa II. Stephanus (d. ??. Roma, Papalık Devletleri (günümüzde İtalya) - ö. 26 Nisan 757, Roma), 26 Mart 752 - 26 Nisan 757 arasında papa ve Papalık Devletlerinin ilk hükümdarı. Papa Aziz Zacharias'ın ikinci ardılıdir, kutsanmadan önce ölen ilk ardılın II. Stephanus adını alması nedeniyle III. Stephanus adıyla da anılır. Papa olmasından kısa süre sonra Lombardlar ile çeşitli sorunlar yaşamıştı. İtalya Yarımadasının tamamını ele geçirmeyi planlayan Lombard kralı Aistulf'a karşı Franklarla ittifak kurdu. 753 sonbaharında Pavia'da Aistulf'la yaptığı görüşmelerin sonuç vermemesi üzerine Alpler'i geçerek Galya'ya kaçtı. Ocak 754'te Frank kralı III. Pepin'le görüşerek Lombardların fethettiği yerlerin tekrar kiliseye verilmesi için ondan söz aldı. Temmuz 754'te, bugünkü Saint-Denis'de bulunan bir manastırda III. Pepin ve oğulları Charlemagne ile Carloman'ı Romalıların kralı olarak kutsadı ve onlara kendi elinden taç giydirdi. Bunun karşılığında Frank soylularından oluşturduğu bir orduyla İtalya Yarımadasına giren III. Pepin, Lombard ordusunu Pavia'da kuşattı. Stephanus bunun üzerine Roma'ya geri döndüyse de, Frank ordusunun geri çekilmesinden yararlanan Aistulf yeniden saldırıya geçti ve kendisine başkent yapmayı düşündüğü Roma'yı Ocak 756'da kuşattı. Stephanus'un yardım çağrısı üzerine geri dönen III. Pepin ve oğulları, Lombardları yenilgiye uğratarak Ravenna Genel Valiliğinin yanında Roma Düklüğü, Istria ve Venedik'i papalığa vererek, Stephanus'un yönetimindeki Papalık Devletlerini kurdular. Bu olaylar sonucunda papalık Bizans yönetiminden bağımsız bir konum kazanarak Frankların koruması altına girdi. Papa da ruhani ve manevi otoritesinin yanı sıra dünyevi bir hükümdar niteliği kazandı. Victoria Beckham Victoria Caroline Beckham (kızlık soyadı Adams; d. 17 Nisan 1974), İngiliz iş kadını, moda tasarımcısı, model ve şarkıcı. Erkek kardeşi Christian ve kız kardeşi Lousie adındadır. 1990'lı yıllara damgasını vuran Spice Girls adlı müzik grubunun "Posh" lakaplı üyesidir. Kendi adlarıyla çıkardıkları dvb adlı marka vardır. Victoria Beckham, moda çalışmalarına bir jean defilesi ve parfüm tasarımıyla başladı. Hâlen, ABD'de çalışmalarını sürdürmektedir. 4 Mart 1999 tarihinde ilk çocuğunu, Brooklyn'de dünyaya getirdi. Bu doğumdan 4 ay sonra da David Beckham ile evlendi. İkinci oğulları Romeo James Beckham, 1 Eylül 2002 tarihinde dünyaya geldi. Üçüncü oğulları Cruz Beckham, 2005 yılının Şubat ayında dünyaya geldi. 10 Temmuz 2011'de Los Angeles'taki Cedars Sinai Hastanesi'nde bir kız çocuğu dünyaya getirmiştir. Kızlarının adını Harper Seven Beckham koymuşlardır. Maggie Grace Maggie Grace Denig (d. 21 Eylül 1983, Columbus, Ohio), Amerikalı oyuncu. 2004-2010 yılları arasında yayınlanan Emmy ödüllü "Lost" dizisinde Shannon Rutherford adlı karakteri canlandırmıştır. Grace ekranlarda ilk kez haftalık bir internet yapımı olan Rachel's Room adlı programda göründü. Program, Sony'e ait olan ScreenBlast adlı internet sitesinde 2001-2002 yıllarında yayınlandı. Ardından 2002'de kariyerine "Murder in Greenwich" ve "Shop Club" adlı filmlerde başrol oynayarak devam etti. 2003 yılında "12 Mile Road" adlı filmde Tom Selleck ve Wendy Crewson'un sorunlu kızını canlandırdı. Fakat Grace, tembel ve bencil kız Shannon Rutherford rolüyle "Lost" adlı dizide yer alarak parladı. Diziden sonra yer aldığı bir diğer proje, bir John Carpenter filmi olan "The Fog"'dur. Bu filmde Smallville dizisinden Tom Welling de Grace ile oynamaktadır. Söylentilere göre X-Men 3 adlı filmde Shadowcat adlı karakteri canlandırması için Maggie Grace'e teklif yapıldığı, ancak Grace'in bu teklifi "Lost" ile konratı olması nedeniyle reddetiği belirtilmiştir. Fakat Grace bir röportajında bunu ilk defa duyduğunu, böyle bir şey olmadığını ve bu duruma çok şaşırmış olduğunu söylemiştir. Ayrıca romandan uyarlama olan "Suburban Girl" adlı filmde, Sarah Michelle Gellar ve Alec Baldwin ile beraber yer almaktadır. The Twiligh Saga Breaking Dawn'da İrına karakterinini canlandıracak. Scientology Scientology (//), Amerikalı bilimkurgu yazarı L. Ron Hubbard tarafından geliştirilen bir tarikat ve buna bağlı uygulamaların bulunduğu bir inanç akımı. Başlarda Hubbard tarafından kişisel gelişim için hazırlanan bir felsefe iken daha sonra bir dinî akıma dönüşmüştür. Scientology, Scientology Kilisesi'nin dinini tanıtmak ve yaymak için kullanmaya çalışmaktadır. Bundan 175 milyon yıl önce hüküm süren galaktik bir konfederasyonun lideri Xenu isimli varlık anlaşmazlık yaşadığı milyarlarca varlığı dünyamıza göndererek Hawaii yakınlarında bir yanardağa attırmıştır. Günümüzde insanları yaşadığı acı ve sıkıntıların kaynağı halen yeryüzünde olan o varlıkların ruhlarıdır. Bu ruhlara "thetan" denmektedir. Scientology'e göre insanlar bu ruhların manevi baskısından kurtulunca gerçek mutluluğa kavuşacaklardır. Scientology üyeleri insan ruhunu arındırmak ve vücudun bir köşesinde barındırmak için çeşitli yöntemler geliştirdiklerini iddia ederler. Bu yöntemlere dianetics adını verirler. Hollywood yıldızlarından Tom Cruise ve John Travolta bu akımın içinde yer almaktadırlar. 20. yüzyılda ortaya çıkan pek çok inanç akımında olduğu gibi, Scientology Kilisesi de ortaya çıktığı günden itibaren pek çok tartışmaya konu olmuştur. ABD, Birleşik Krallık, Kanada Fransa ve Almanya gibi çok sayıda ülkede hükûmet ve polisle çatışan hareket, aynı zamanda hükûmetler, organizasyonlar ve bireyler hakkında açtığı çok sayıda dava ile en saldırgan akımlardan biri olmuştur. Çok sayıda ülkeden çok sayıda gazeteci, mahkeme ve hükûmet organı tarafından hazırlanan çeşitli raporlarda Scientology Kilisesi'nin kendisini eleştirenleri taciz eden ve üyelerini acımasız bir şekilde sömüren, prensip sahibi olmayan bir ticari girişim olarak nitelendirmiştir. "Time" dergisi, 1991 yılında yayınladığı ""The Thriving Cult of Greed and Power"" başlıklı bir makalede Scientology'yi "üyelerini ve eleştirmenlerini mafyavari biçimde göz dağı vererek hayatta kalan, son derece kârlı bir küresel dolandırıcılık" olarak nitelemiştir. Scientology, ABD başta olmak üzere birçok ülkede ayrı bir din olarak kabul edilmiştir. Scientology 1990'lı yıllardan sonra daha da ünlenmeye başlamıştır. Scientology yetişkin çizgi komedi dizisi South Park'ın "Trapped in the Closet" adlı, 16 Kasım 2005 tarihli bölümüne konu olmuştur. Southpark'ın Scientology'i alaya alması üzerine Chef'i seslendiren Isaac Hayes, Scientology'e bağlı bulunması ve saygısızlık yapıldığını düşünmesi gerekçesiyle diziyle yollarını ayırmıştır. Scientology 1950'li yıllardan sonra dünyayı saran UFO dinlerine (Aetherius Society, Raëlism vb) benzetilebilir. ABD'de yaygın ve güçlü bir yapılanması bulunmasına karşın Avrupa'da özellikle Almanya'da tehlike olarak görülen Scientology'e karşı sert tedbirler alınmaktadır. BÃ¼lent Polat Bülent Polat (8 Mart 1979, Tunceli), Zaza asıllı Türk tiyatro, dizi ve sinema oyuncusu. 1993 yılında "Yer Gösterme" ile başlayan profesyonel tiyatro yaşamı, 1994'te yine aynı tiyatroda "Sokak Kedisi" oyununda "yoldan geçen adam" rolüyle devam etti. Daha sonra yine aynı tiyatro ile mukavele yenileyen Polat, "Ormanların Barış Ateşi", Rumuz Goncagül ve "Keloğlan" gibi oyunlarda rol aldı. Orhan Oğuz 'un yönettiği "Herkesin Gözü Önünde" adlı oyunda olgunluk dönemindedir. Polat daha sonra kariyerine yeni bir yön çizmeye karar verdi; "Yılan Hikayesi"nde, Orhan Oğuz'un yönettiği "Son Oyun" adlı TV filminde oynadı. Ardından "Gece Kahvesi" adlı programda sıra dışı karakterler çizdiği skeçlerde rol aldı. 2004'te Okan Bayülgen'in sunduğu Zaga programında Engin Günaydın ile beraber her hafta yayınlanan bölümlerde damatlar adında kısa skeçlerle çıktı. Asıl ününü ise Avrupa Yakası dizisindeki 3,5 sene canlandırdığı Şehsuvar(Şesu) karakteriyle kazandı. Bülent Polat Buzda Dans adlı yarışmaya katıldı. Ardından ABD'ye gidip önce dil sonra oyunculuk eğitimi almaya başladı. Önce Los Angeles'ta Stella Adler'ın oyunculuk atölyesine katıldı. Sonra New York'a geçti. Orada bir yandan eğitim alırken bir yandan da geçimini sağlamak için bir arkadaşının girişimiyle bar işletmeciliğine başladı. ABD'de kaldığı süre boyunca Manhattan'da bar işleten Polat 2011'de Türkiye'ye döndü. 2013 yılında, Kanal D'de yayınlanan İnadına Yaşamak adlı dizide, "Sansar" rolünü canlandırmıştır. Yükseliş yayı Yükseliş yayı (ascending arc) Teozofi’de gezegensel zincir adı verilen süptil ya da esîrî planlardaki (kademelerindeki) bir hareketi ve akıntıyı ifade eden bir teozofi terimidir. Bu, yoğun maddeden en süptil plana (ortama) doğru olan yükselme hareketidir. Karanlıktan ışığa yükseliş yayı olarak da adlandırılır. Teozoflara göre Muhammed Peygamber’in miraç ve İsa Peygamber’in uruç olaylarında, çeşitli tradisyonlarda 7 kat gök olarak ifade edilen bu esîrî kademeleri (süptil planları) esîrî bedenle derece derece geçerek yükselme söz konusudur. Yükseliş yayı’nın tersi olan yoğunlaşma ya da maddeleşme hareketine ise en süptil plandan yoğun maddeye doğru bir iniş hareketi söz konusu olduğundan, ışıktan karanlığa iniş yayı ya da sade bir şekilde iniş yayı (descending arc) denir. Yükseliş ve iniş yayları Sufilik’te devre-i ferşiyye ve devre-i arşiyye terimleri ile ifade edilir. Şaman inancına göre göğe çıkmak isteyen kişi bu yaydan göğe çıkmalıdır. Kazimierz Nowak Kazimierz Nowak (d. 11 Ocak 1897, Stryi - ö. 13 Ekim 1937, Poznań) - Polonyalı seyyah, muhabir ve fotoğrafçı. I. Dünya Savaşından sonra Poznań şehrinde yaşadı. 1931'den 1936'ya kadar tek başına bütün Afrika'yı baştan sona bazen bisikletle ve bazen yürüyerek gezdi. Yaklaşık olarak 40.000 km yol kat etti. Dünyada bunu başaran büyük ihtimalle tek insandı. Anıları "Rowerem i pieszo przez Czarny Ląd" (Karanlık Kıta boyunca yürüyerek ve bisikletle) adıyla yayımlandı. According to Jim According to Jim (Türkçe: Jim'e Göre), ABD'de ABC kanalında yayınlanan Amerikan komedi dizisidir. 3 Ekim 2001 Çarşamba günü sevilen dizi My Wife and Kids'den sonra yayınlanır. Dizi hemen kendine bir izleyici kitlesi edinir ve ABC kanalı, bu dizinin 2.sezonunu da çekmeye karar verir ancak dizi artık Salı günleri yayınlanacaktır. ABC kanalında en çok 2. izlenen komedi dizisidir. Amerika'da ABC kanalına ait According to Jim dizisinin NBC kanalına ait Fraiser'a karşı olduğu konuşulmaktadır. Amerika'da 6.sezon yayınlanmıştır. 16 Mayıs 2007 günü 6.sezon sona ermiştir. Türkiye'de CNBC-e kanalında yayınlanmaktadır. Jim,bir banliyö kentinde yaşayan, kaba fakat sevecen bir babadır. Cherly adında mutheşem bir bayanla evlenmiştir ve iki kızı bir oğlu vardır: Gracie, Ruby ve Kyle. Büyük bir evde yaşamaktadırlar. Jim için her şey harikadır fakat o kadar tembeldir ki, bir işi yapacağı zaman en az gücünü kullanmaya çalışır. Kayın biraderi ile beraber bir inşaat şirketinde çalışmakta garajında kendine ait bir müzik grubu yürütmektedir. Baldızı ile asla geçinememekte sürekli tartışmaktadır. Ege Adalar覺'n覺n al覺nmas覺 Fatih Sultan Mehmet, İstanbul'u aldıktan sonra Ege Denizi'nde Türk egemenliğini sağlamak istediğinden güçlü bir donanma oluşturup Ege üzerinde fetihlere başladı. Ülkenin güvenliği için öncelikle, Anadolu'ya yakın adaları ele geçirmeye çalıştı. Gökçeada, Taşoz, Semadirek, Bozcaada, Limni,Midilli ve Eğriboz adalarını fethetti. Osmanlı Devleti'nin denizlerde egemenlik kazanmaya başlaması, Akdeniz'de büyük bir güce sahip olan Venediklileri telaşa düşürdü. Venediklilerin Mora'ya saldırması üzerine on altı yıl süren savaşlar yapıldı. Sonuçta imzalanan antlaşmaya göre; Edge of Seventeen Edge of Seventeen, yönetmenliği David Moreton tarafından yapılan 1999 yılı ABD filmidir. 80'li yıllarda orta Amerika'da yaşayan liseli bir gencin kendi eşcinsel kimliğiyle olan çatışmasını konu almıştır. Sandusky'li genç Eric ve onun iyi arkadaşı Maggie eğlence parkındaki tabldot işletmesine çalışan olarak girdiklerinde, lezbiyen olan müdüreleri Angie ve gay üniversite öğrencisi Rod ile arkadaş olurlar. Maggie, Eric'ten arkadaşlıktan öte bir sevgi beklemektedir fakat kıvılcımlanma Eric ve Rob arasında olur. Bunun üzerine Rod, Chris'e uzun süredir beklediği ilk tecrübesini yaşatır ve hemen ardından Ohio'ya geri döner ve Eric ise Rodsuz geçen seneyi, hayalini kurduğu aşkı aramaya adar. Muazzez Abacı Hicran Muazzez Abacı (d. 2 Kasım 1947, Ankara), Türk şarkıcı. Klasik Türk müziği şarkıcısı olan Abacı, Türkiye Kültür Bakanlığı'nın tavsiyesiyle verilmeye başlanan Devlet Sanatçısı unvanına 1998'de lâyık görülmüştür. İlk olarak Ankara Radyosuna 1966'da girdi. 1973'te ilk plağı "Bir Sen Kaldın İçimde" Kervan Plak yapımcılığında ile çıkardı. Klasik ve çok sesli Türk Müziğinin popülerlik kazanmasını sağlayan isimlerden biri oldu ve çok sevildi.Radyo yılları sonrasında İstanbul'daki gazinoların aranılan assolistlerinden biri olmakta gecikmediancak istikrarsız özel hayatı nedeniylesahne ve plak çalışmaları kesintilere uğradı. Sırasıyla Kervan, As, Yavuz Plak şirketleri hesabına pek çok 45'lik ve LP doldurdu. Başlıca albümleri "Dönüş" (1978), "Yasemen" (1981), "Sevdiklerinizle" (1983), "Şakayık" (1986), "Felek" (1989), "Vurgun" (1990), "Sensiz Olmadı" (1991) ve "Efendim" (1992) olan sanatçı özellikle "Şakayık" ve "Vurgun" adlı kendisiyle özdeşleşmiş iki eseriyle hemen hatırlanır. 1990 yılında Cemal Safi'nin sözlerini yazdığı "Vurgun" adlı şarkı ve albümle kariyerinin zirvesine çıkan sanatçı, 2000'li yılların başlarında, Türk Sanat Müziği'ndeki genel durgunluğun ve gerilemenin de etkisiyle, kendini müzik gündeminden belirgin şekilde geri çekmiştir.2007 yılında Hayalin İçin Söyle programında jüri olarak yer almıştır.Özel mekanlarda ve halk konserlerinde her ay 1 veya 2 kez sahneye çıkmaktadır. Babası Oktay Altıoklar'dır. İlkokula yatılı olarak başladığı Ankara Koleji'nde liseye kadar okudu. 1969 yılında dünyaya getirdiği doktor olan kızı Saba'nın babası ilk eşi polis memuru Abdurrahman Abacı'dır. Daha sonra avukat Atilla Kurtbaş ile iki yıl süren (1973-1975) bir evlilik yapmıştır.Muazzez Abacı,1980 yılında cezaevinde olan ünlü kabadayı Hasan Heybetli ile evlendi. Bu evlilik 3 yıl sürdü. Birkaç yıl ayrı yaşan çift, 1989 yılında yeniden dünya evine girdi. Fakat bu evlilik de uzun sürmedi. 1993’te ikinci kez boşandılar. Haziran 2006’da Heybetli, Abacı’nın kapısına tek bir gülle geldi. Üçüncü kez evlenecekleri konuşuldu ama bu gerçekleşmedi. Muazzez Abacı, Amerika’da New York’ta doktor olan kızı Saba ve torunu Sera Anderson ile sık sık birlikte oluyor. 22 Ekim 2019 tarihinde Muazzez Abacı evinde geçirdiği kaza sonucu ayağını 3 yerinden kırıldı. Yeni Yüzyıl Üniversitesi Tıp Fakültesi Gaziosmanpaşa Hastanesi'nde ayağı ameliyat edilerek alçıya alındı. (2016/DMC) Eliptik galaksi Eliptik galaksi (eliptik gökada), galaksi sınıflandırmasında kullanılan Hubble düzenine göre aşağıdaki özelliklere sahip galaksi sınıfıdır: Bu tanıma göre eliptik galaksiler kısaca yıldız doğumlarının durduğu veya en aza indiği galaksiler olarak düşünülebilirler. Dolayısıyla genç yıldız nüfusları sayesinde maviye daha yakın olan sarmal galaksilerin aksine sarı-kırmızı renklerde olurlar. Rasim Karaca Rasim Karaca [Rasim Qaraca] ("d. 18 Şubat 1960, Azerbaycan / Ali Bayramlı") - Azeri gazeteci, yazar. 1985 yılında Azerbaycan Devlet Üniversitesi gazetecilik bölümünden mezun oldu. Bir müddet Komünist Partisi'ne bağlı "Mayak" ve "İşık" gazetelerinde çalıştı. 1990 yılında Ali Bayramlı'da Azad Yaşar ve İsmail Bayramoğlu'yla birlikte ilk bağımsız edebiyat derneği "BACA"yı kurdu. Bu kurumun matbu organı olan gayriresmî "Yaşıl Söz" bültenini yayınladı. 1994-2000 yılları arasında Rusya'da yaşadı. Burada inşaat sektöründe iş yapan Türk firmalarında tercüman olarak görev yaptı. 2000 yılında memlekete döndükten sonra Bakü'ye yerleşti. 2001 yılında yeni kuşak yazarlardan oluşan "Azad Yazarlar Ocağı"nı kurdu. 2002 yılında Rasim Karaca'nın editörü olduğu "Alatoran" haftalık edebiyat sanat bülteni "Adalet" qazetesinin eki olarak yayınlanmaya başladı, 31 sayı çıktı. Özgür içerikli yazılardan dolayı bülten kapanınca, 2004 yılından itibaren "Alatoran" 3 aylık bağımsız edebiyat dergisi olarak yayınlanmaya başladı. Nisan 2011'e dek 16 sayı yaynlandı. 2003 ylılında yeni kuşak yazarların şiir ve hikâyelerinden oluşan "Yaguar yerişli zaman" antalojisini yayınladı. 2005-2006 yıllarında tekrar Adalet qazetesinde "Nar" edebiyyat ekininin editörlügünü yaptı. Bu arada "Gündelik Azerbaycan" qazetesinde köşe yazarlığını sürdürdü. 2006'da Krım'da, 2008'de Kıprısta düzenlenen şiir şölenlerine katıldı. Kosova ve İzmir'de yapılan Şiir şölenlerinde Azerbaycanı temsil etti. Rasim Karaca'nın şiirleri Türk ve Rus dergilerinde yayınlandı. Bunlarla yanaşı olarak Rasim Karacanın yayıncılık faaliyeti de vardır. Bu günedek "Alatoran Yayınları" olarak 30un üzerinde kitap yayınlandı. Martin Luther King Günü Martin Luther King Günü veya Martin Luther King Day, (ayrıca zaman zaman: "Martin Luther King Jr. Day") Amerika Birleşik Devletleri'nde siyasî aktivist ve rahip Martin Luther King, Jr.'ın anısına yapılan anma günüdür. Martin Luther King'in doğum günü olan 15 Ocak'a yakın olması amacıyla her yıl Ocak ayının 3. Pazartesi günü kutlanır. ABD'de federal tatil olan ve Afro-Amerikalı bir kişinin anısına olan tek anma günü olmasının yanı sıra, sadece dört tane bulunan tek bir bireye adanmış (ve federal tatil olan) anma günlerinden biridir. Ceviz KabuÄŸundaki Evren Evrenin en karmaşık sorun ve sorunsallarını yalın bir dile indirgemeyi başaran Stephen W. Hawking, kırk dile çevirisi yapılan Ceviz Kabuğundaki Evren ya da özgün adıyla The Universe in a Nutshell kitabında, fizik gibi karmaşık bir bilimi, insanoğlunun nereden başladığı ve nerede biteceği henüz bilinmeyen zaman kavramı çerçevesinde masalsı bir yolculuğa çıkartır. Zamanın bir başlangıcı var mıdır? Yoksa zaman, sonsuz olduğu gibi başlangıçsız mıdır? İçine düşenin sonsuzlukta yitip gideceği kara delikler nedir? Evrenin sonsuzluğu içinde birer yansıma mı? Evrendeki büyük patlamanın enflasyona bağlı olduğunu biliyor muydunuz? gibi sorulara yanıt veren Hawking, yirminci yüzyılın başlarından bu yana, diğer bir deyişle Einstein’dan Hawking’e fiziğin yolculuğundan kesitler verir. Bu kesitlere bakarak, insanoğlu, geçmişini, varoluş nedenlerini ve belki de kendisini nasıl bir yok oluşun beklediğine dair ipuçlarını bulacaktır.