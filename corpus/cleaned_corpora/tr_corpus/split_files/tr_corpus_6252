savaşında Leeds'ın üretim merkezleri ve kapasitesi (özelllikle giyim sanayiinin üniforma üretimi ve kimya sanayiinin mühimmat üretimi) Birleşik Krallık savaş ekonomisinde baş rolü oynamıştır. Fakat Leeds yün dokuma sanayi 1930lu yıllardan itibaren gittikçe hızlanan bir şekilde gerilemeye başlamış ve 21.yy başında çok küçülüp önemsiz bir sektör haline geçmiştir. 1970li yıllarda giyim sanayi de ucuz işçi ile üretim yapan Uzak Doğu ve Güney Doğu Asya üreticileri ile rekabet edemeyip çökmüşlerdir. Bu ekonomik çökme ve krize karşı tedbirler "Leeds Şehri Yerel İdaresi" tarafından alınmaktadır. Bu yerel idare Leeds'ın geleceği için vizyonu olarak post-endüstri şehri olarak gördüğü Leeds için "24-saat Avrupalı Şehir" ve "Kuzeyin Merkezi" sloganlarına uyan stratejik planlar yapmıştır. Leeds 2000li yıllar başlarında modern global ekonominin elektronik altyapısına bağlanıp Londra'dan sonra İngiltere'de en büyük uluslararası finans merkezi olmuştur. Şehirde birçok telefon çağırım merkezleri; telefonla bankacılık sektörü ve işletmelere hukuksal ve işletmecilik danışma merkezleri kurulmuştur. Bu zengin sektörün taleplerini karşılamak için şehir merkezinde yüksek çok katlı lüks dairelerden oluşan çok sayıda bina yapılmıştır ve şehrin lüks mallar satan perakende satış merkezi büyük gelişme göstermiştir. 2010'da iktidara gelen koalisyon hükûmeti 2011'de Leeds'ın bir "girişimcilik merkezi" olacağı ve bunun da özel sektöre özel imtiyazlar ve iktisadi destek sağlayıp Leeds ve civarındaki bölgedeki halkın refahını artıracağı ilan etmiştir. Birleşik Krallık'ta nüfus sayımları 10 yılda bir yapılmaktadır ve 2011 sayımı yapılmış olmakla beraber sonuçlar daha belli olmamıştır. Leeds nüfusu (2001 Nüfus sayımına göre) şehir yerel idaresi sınırları içinde 761.100 kişilik nüfusu bulunmaktadır. Bunun büyük kısmı şehirsel nüfus olmakla beraber Otley ve Wetherby gibi kasabalar ve civarlarındaki kırsal nüfus bu nüfusa dahildir. Diğer taraftan Leeds "Batı Yorkshire" şehirleşmiş alan içinde bir merkezdir. Leeds Şehrinde farklı devirlerden kalan birçok değişik özelliği olan ilginç yapılar bulunmaktadadır. Bunlar arasına 12. yüzyıldan kalma eski binalar dahildir; örneğin Kirkstall Abbey. Diğer taraftan, "Şehir Yerel İdare Konağı" 19. yüzyıl Kraliçe Viktorya dönemi mimarisinin bir şaheseridir. 21. yüzyıla gireliden beri yapılan birçok gökdelen şeklinde apartmanlar Leeds şehrinin ufuk görünüşünü değiştirmiştir. Bunlar arasında en önemlisi Bridgewater binasıdır. Bu gelişmeler son yıllardaki büyük ekonomik kriz nedeniyle çok yavaşlamış; hatta durmuştur. Leeds M1, M62 ve A1 (M) otoyolları ile Kuzey, Güney, Doğu ve Batı şehirlerini bağlayan bir otoyol şebekesi üzerindedir. Ayrıca M621 ve Şehir-içi çevre yolu da otoyol seklinde bulunmaktadır. Leeds Tren Garı hem banliyö servislerinin hem de ulusal servislerin ana tren terminal istasyonu olmaktadır. Leeds ait olan "Leeds-Bradford Uluslararası Hava Meydanı" hem Leeds ve civarına hem de Kuzey-Batı İngiltere bölgesine hizmet etmektedir. Leeds, Avrupa'nın en büyük şehirlerinden biri olmasına rağmen, iyi bir şehiriçi toplu taşıma sistemine sahip değildir. Fakat yeni ve daha çevreye uygun toplu taşıma için son yıllarda çok sayıda proje teklifi alınmıştır. Lied der Panzergrenadiere Lied der Panzergrenadiere ("Das Lied der Panzergrenadiere"), Alman askerî popüler şarkısı. Şiiri Robert Seeger tarafından yazıldı ve müziği Norbert Schultze tarafından bestelendi. İlk defa 21 Eylül 1942'de kaydedildi. Nazi Almanyası'nda Mart 1943'te "Piyade" sınıfın adı "Grenadier" olarak ve "Motorize Piyade" (Motorisierte Infanterie)'yi ise "Panzergrenadier" olarak değiştirildi. Bu marşının değişikliğinden önce yazılması dikkat çekicidir. Zhao Hongbo Zhao Hongbo (d. 22 Eylül 1973) Çinli buz patenci. Partneri Shen Xue ile çiftlerde yarışmaktadır. Çift 2010 Olimpiyat şampiyonu, 2002 & 2006 Olimpiyat üçüncüsü, üç kez (2002, 2003 & 2007) Dünya şampiyonu, üç kez (1999, 2003 & 2007) Dört Kıta şampiyonu ve beş kez (1998, 1999, 2003, 2004 & 2006) Grand Prix finali şampiyonudur. Shen Xue ve Zhao Hongbo bir ISU yarışmasında madalya alan ilk Çin takımıdır. Çift 2002 Dünya Artistik Patinaj Şampiyonası'nda Dünya şampiyonluğu unvanını alan ilk Çin takımı oldu. Onlar aynı zamanda Olimpiyat Oyunlarında madalya kazanan ilk Çin takımıdır. Shen Xue ve Zhao Hongbo, ISU Puanlama Sisteminde alınmış en yüksek kısa program ve genel toplam puanlarını elinde bulundurmaktadır. Shen Xue ve Zhao Hongbo birlikte kaymaya 1992 yılında Yao Bin'in gözetiminde başladı. İlk Olimpiyatları Nagano, Japonya'da düzenlenen 1998 Kış Olimpiyatlarıydı ve çift yarışmayı beşinci bitirdi. Dünya Şampiyonasında gümüş madalya alarak tarihte Dünya şampiyonası madalyası almış ilk Çin takımı oldular. Shen ve Zhao 2000 Dünya şampiyonasında gümüş, 2001'de bronz madalya aldı. Çift 2002 Kış Olimpiyatları için madalya favorileri arasında gösteriliyordu. Shen ve Zhao dörtlü salchow denemesinde başarılı olamadı ancak bronz madalya kazandı. Çift böylelikle Olimpiyatlarda madalya alan ilk Çin ekibi oluyordu. Shen ve Zhao ilk Dünya şampiyonluklarını 2002 yılında aldı ve bir sonraki yılı bunu tekrarladı. 2003 Dünya şampiyonasında çift hatasız bir program sundu ve hakemlerden hem teknik hem de sunum puanı açısından birkaç tane 6.0 tam puan aldı. 2004 Dünya şampiyonasında yine altın madalyanın favorilerinden biri onlardı ancak kısa programda Zhao düştü. Serbest programı 6.0 tam puan alarak ilk sırada bitiren ikili Tatiana Totmianina ve Maxim Marinin'nin ardında gümüş madalyayı aldı. Sorunları 2005 yılında da devam etti ve Zhao'nun achilles sakatlığı onların Dünya şampiyonasında çekilmesine yol açtı. Birkaç hafta sonra Zhao'nun antrenman sırasında tendon bağları yırtıldı. Çift bütün bir sezon yarışması ve buz pistine ancak 2006 Kış Olimpiyatlarından birkaç hafta önce dönebildi. İkili buna rağmen bir bronz madalya daha almayı başardı. 2006-07 sezonunda çift Grand Prix Finali, 2007 Asya Kış Oyunları, 2007 Dört Kıta Şampiyonası, ve 2007 Dünya Artistik Patinaj Şampiyonasını kazandı. 21 Mart 2007'de üçüncü kez Dünya şampiyonu olduktan sonra çift planlarının sporu bırakmak ve evlenmek olduğunu açıkladı. Shen ve Zhao 2009-2010 sezonunda yarışmalara geri döndü. İkili 2009 Cup of China ve 2009 Skate America'da yarışacaktır. "(Shen ile birlikte)" Shen Xue Shen Xue (d. 13 Kasım 1978) Çinli buz patenci. Partneri Zhao Hongbo ile çiftlerde yarışmaktadır. Çift 2010 Olimpiyat şampiyonu, 2002 ve 2006 Olimpiyat üçüncüsü, üç kez (2002, 2003 ve 2007) Dünya şampiyonu, üç kez (1999, 2003 ve 2007) Dört Kıta şampiyonu ve beş kez (1998, 1999, 2003, 2004 ve 2006) Grand Prix finali şampiyonudur. Shen Xue ve Zhao Hongbo bir ISU yarışmasında madalya alan ilk Çin takımıdır. Çift 2002 Dünya Artistik Patinaj Şampiyonası'nda Dünya şampiyonluğu unvanını alan ilk Çin takımı oldu. Onlar aynı zamanda Olimpiyat Oyunlarında madalya kazanan ilk Çin takımıdır. Shen Xue ve Zhao Hongbo, ISU Puanlama Sisteminde alınmış en yüksek kısa program ve genel toplam puanlarını elinde bulundurmaktadır. Shen Xue ve Zhao Hongbo birlikte kaymaya 1992 yılında Yao Bin'in gözetiminde başladı. İlk Olimpiyatları Nagano, Japonya'da düzenlenen 1998 Kış Olimpiyatlarıydı ve çift yarışmayı beşinci bitirdi. Dünya Şampiyonasında gümüş madalya alarak tarihte Dünya şampiyonası madalyası almış ilk Çin takımı oldular. Shen ve Zhao 2000 Dünya şampiyonasında gümüş, 2001'de bronz madalya aldı. Çift 2002 Kış Olimpiyatları için madalya favorileri arasında gösteriliyordu. Shen ve Zhao dörtlü salchow denemesinde başarılı olamadı ancak bronz madalya kazandı. Çift böylelikle Olimpiyatlarda madalya alan ilk Çin ekibi oluyordu. Shen ve Zhao ilk Dünya şampiyonluklarını 2002 yılında aldı ve bir sonraki yılı bunu tekrarladı. 2003 Dünya şampiyonasında çift hatasız bir program sundu ve hakemlerden hem teknik hem de sunum puanı açısından birkaç tane 6.0 tam puan aldı. 2004 Dünya şampiyonasında yine altın madalyanın favorilerinden biri onlardı ancak kısa programda Zhao düştü. Serbest programı 6.0 tam puan alarak ilk sırada bitiren ikili Tatiana Totmianina ve Maxim Marinin'nin ardında gümüş madalyayı aldı. Sorunları 2005 yılında da devam etti ve Zhao'nun achilles sakatlığı onların Dünya şampiyonasında çekilmesine yol açtı. Birkaç hafta sonra Zhao'nun antrenman sırasında tendon bağları yırtıldı. Çift bütün bir sezon yarışamadı ve buz pistine ancak 2006 Kış Olimpiyatlarından birkaç hafta önce dönebildi. İkili buna rağmen bir bronz madalya daha almayı başardı. 2006-07 sezonunda çift Grand Prix Finali, 2007 Asya Kış Oyunları, 2007 Dört Kıta Şampiyonası, ve 2007 Dünya Artistik Patinaj Şampiyonasını kazandı. 21 Mart 2007'de üçüncü kez Dünya şampiyonu olduktan sonra çift planlarının sporu bırakmak ve evlenmek olduğunu açıkladı. Shen ve Zhao 2009-2010 sezonunda yarışmalara geri döndü. İkili 2009 Cup of China ve 2009 Skate America'da yarıştı. "(Zhao ile birlikte)" Artur Dmitriyev Artur Valeryeviç Dmitriev (Rusça: Артур Валерьевич Дмитриев; d. 21 Ocak 1968), Rus buz patenci. Sovyetler Birliği ve Rusya adına yarışmıştır. Natalia Mishkutenok ve Oksana Kazakova ile birlikte yarışmalara katılmış, üç Olimpiyat madalyası kazanmıştır. Dmitriev partneri Natalia Mishkutenok ile birlikte 1992 Kış Olimpiyatlarında altın madalya aldı. Sovyetler dağıldıktan sonra yapılan bu oyunlarda Sovyet sporcular Unified Team ismi altında yarıştı. 1994 Kış Olimpiyatlarında Rusya adına yarışan ikili bu oyunlar için amatör spora geri dönen Ekaterina Gordeeva / Sergei Grinkov'un ardında gümüş madalyayı kazandı. Mishkutenok ve Dmitriev ayrıca 1991 ve 1992 yıllarında Dünya ve Avrupa Şampiyonasını kazandı. Mishkutenok sporu bırakmaya karar verdikten sonra Dmitriev yeni bir partner arayışına girdi. Oksana Kazakova ile çalışmaya başlayan Dmitriev 1996 yılında Avrupa şampiyonasını kazandı. 1998 Olimpiyatlarında ise Yelena Berezhnaya ve Anton Sikharulidze'nin önünde altın madalyayı aldılar. Bu Dmitriev'i çiftlerde iki farklı partner ile iki Olimpiyat altını kazanmayı başaran ilk erkek sporcu yapıyordu. Dmitriev Tamara Moskvina tarafından çalıştırıldı. Dmitriev'in eşi Tatiana Druchinina bir koreograftır ve Tatiana Navka / Roman Kostomarov'un Olimpiyat programlarının koreografisini hazırlamıştır. Druchinina ve Dmitriev 1992 yılında evlendi. Çiftin Artur Jr. isminde bir oğlu vardır. Oksana Kazakova ile birlikte Ksenia Ozerova / Alexander Enbert'in antrenörlüğünü yapmaktadır. 61. Primetime Emmy Ödülleri 61. Primetime Emmy Ödülleri 20 Eylül 2009'da düzenlenen ödül töreni. Los Angeles Nokia Theatre'da yapılan tören CBS tarafından yayınlanmıştır. Ödül adaylıkları 16 Temmuz'da açıklanmıştır. Academy of Television Arts and Sciences törenin sunuculuğunu Neil Patrick Harris'in yapacağını açıklamıştır. Aziz Giovanni Vaftizhanesi (Floransa) İngilizce:Florence Baptistry veya İtalyanca: Battistero di San Giovanni (Aziz John Baptistery) Floransa (Toskonya), İtalya'da küçük bazilika statüsüne sahip bir dini yapıdır. Katedral meydanı içindeki sekizgen Baptisteri, Floransa Katedrali ve Giotto di Bondone'nin karşısındadır. 1059 ve 1128 yılları arasında yapılmış olup, şehrin en eski yapılarından biridir. Yapı Romanesk mimari tarzındadır. Baptisteri, Lorenzo Ghiberti tarafından yapılan rölyef heykelli bronz kapıları olan sanatsal üç setiyle meşhurdur. Bu kapılar, Michelangelo tarafından onların güzelliğinden dolayı ve Rönesansın başlangıcı olarak söylendiğinden "the Gates of Paradise" ("Cennetin Kapıları") olarak isimlendirildi. İtalyan şair, Dante Alighieri, pek çok sanatçı, Rönesans liderleri ve Medici ailesini içeren kişiler burada vaftiz edildiler. 19ncu yüzyılın sonuna kadar bütün Floransa'lı katolikler bu kilise vaftiz bölümünde vaftiz edildiler. Rosalyn Summers Rosalynn Diane Sumners (d. 20 Nisan 1964) Amerikalı buz patenci. 1983 Dünya şampiyonu ve 1982, 1983, 1984 ABD Ulusal şampiyonudur. Sumners, 1984 Kış Olimpiyatlarında Katarina Witt'in ardında gümüş madalya almıştır. 24 Nisan 2004'te IMG ikinci başkanı Bob Kain ile evlendi. Petra Burka Petra Burka (d. 17 Kasım 1946) 1965 Dünya şampiyonu, 1964 Olimpiyat ikincisi Kanadalı buz patencidir. Burka, Amsterdam, Hollanda'da 17 Kasım 1946'da Ellen Burka'nın kızı olarak doğdu. Ailesi 1951 yılında Kanada'ya geldi. Burka 1961 yılında Kanada Gençler şampiyonu oldu ve 1964-1966 arasında Kanada Ulusal şampiyonu unvanını aldı. 1965'te Dünya Artistik Patinaj Şampiyonasını kazandı ve 1947 yılında Barbara Ann Scott'dan sonra bunu başaran ilk Kanadalı oldu. 1964 Kış Olimpiyatlarında Kanada'yı temsil etti ve bronz madalya aldı. Burka üçlü atlayış yapan ilk kadın patenci olarak tarihe geçmiştir. 1965 Kanada şampiyonasında üçlü salchow yapmıştır. Jacqueline du Bief Jacqueline du Bief (d. 4 Aralık 1930), Fransız buz patenci. 1952 Dünya şampiyonu ve 1952 Olimpiyatları üçüncüsüdür. Jacqueline du Bief 1947-1952 yılları arasında altı kez Fransa Ulusal şampiyonu olmuş ve 1951 Dünya şampiyonasında gümüş madalya almıştır. 1950, 1951 ve 1952 Avrupa üçüncüsü olan patenci 1952 yılında ülkesinde, Fransa, Paris'te düzenlenen Dünya şampiyonasında serbest programda iki kez düşerek şampiyon olmuştur. Patenci buna rağmen programında yer alan diğer zorunlu elemanlar ile altın madalyayı başarmış ancak seyirciler tarafından protesto edilmiştir. Fransa adına artistik buz pateninde, kadınlarda Olimpiyat madalyası kazanan ilk ve tek kadın sporcudur. Çiftlerde Tony Font ile birlikte yarışmıştır. İkili 1950 ve 1951 Fransa Ulusal Şampiyonudur. Donald Jackson Donald George Jackson (doğum: 2 Nisan 1940, Oshawa, Ontario) Kanadalı buz patenci. Dört kez Kanada Ulusal şampiyonu, 1962 Dünya şampiyonu ve 1960 Olimpiyatları üçüncüsüdür. 1962 Dünya Artistik Patinaj Şampiyonası'nda uluslararası bir yarışmada üçlü lutz yapan Jackson bunu başaran ilk patencidir ve bu yarışmayı kazanmıştır. 1997 yılında Order of Canada üyesi olmuştur. Jackson Ottawa, Ontario'da Minto Skating Club'da koç olarak çalışmaktadır. Nam nujna odna pobeda Nam nujna odna pobeda (Rusça: Нам нужна одна победа; Türkçe: "Bir zafere ihtiyacımız var" veya Odna pobeda (Türkçe: "Bir zafer"), popüler bir Sovyet şarkısı. 1969'da SSCB'de "Avtorskaya pesnya" (авторская песня) veya "bard" (бард) olarak bilinen bir çeşit şarkıcı - şarkı sözü yazarlığının öncüsü Bulat Okudjava tarafından yazılıp bestelendi. Kendisi de II. Dünya Savaşı'na katılan şarkıcı bu şarkıda 10. "Desant" Taburu (10-й десантный батальон) 'nu anlattı. 1970'te "Beyaz Rusya Garı" (Белорусский вокзал) adlı filmde Raisa (Раиса) rolündeki Nina Urgant (Нина Николаевна Ургант) tarafından yorumlandı. Nadir SÃ¼fyan Abbas Nader Sufyan Abbas (d. 1975), Bulgar asıllı Katarlı halterci. Asıl adı Angel İVANOV olan bulgar halterci büyük meblağlar karşılığı Katar Halter Milli takımına alınmıştır. Nader Sufyan Abbas Türkiye' nin Antalya kentinde yapılan 2001 Dünya Halter Şampiyonası' nda koparmada 162,5 kg, silkmede 202,5 kg ve toplamda 365 kg kaldırarak Dünya şampiyonluğuna ulaşmıştır. Bulgar asıllı Katarlı halterci, daha sonra Katar'ın Doha kentinde yapılan 2005 Dünya Halter Şampiyonası'nda koparmada 160 kg, silkmede 191 kg ve toplamda 351 kg kaldırarak dünya üçüncüsü olarak bronz madalya kazanmıştır. Bhopal Orta Hindistan'da ÅŸehir. Madhya Pradesh eyaletinin merkezi olan kent, 1707'den 1956'ya kadar varlığını sürdüren Bhopal Devleti'nin de başkentliğini yaptı. 3 Aralık 1984 yılında tarihi Bhopal felaketine sahne oldu. Badr Saelem Nayef Badr Saelem Nayef (d. 1972), Bulgar asıllı Katarlı halterci. Asıl adı Petar Tanev olan Bulgar halterci büyük meblağlar karşılığı Katar Halter Millî Takımı'na alınmıştır. Nayef Finlandiya'nın Lahti kentinde yapılan Dünya Halter Şampiyonası'nda koparmada 160 kg, silkmede 202,5 kg ve toplamda 362,5 kg kaldırarak dünya ikincisi olmuştur. Badr Saelem Nayef bir sonraki yıl İspanya'nın La Coruna kentinde yapılan Avrupa Halter Şampiyonası'nda koparmada 157,5 kg, silkmede 202,5 kg ve toplamda 360 kg kaldırarak toplamda Avrupa şampiyonluğuna ulaşmıştır. Aynı yıl Yunanistan'ın Atina kentinde yapılan Dünya Halter Şampiyonası'nda koparmada 165 kg, silkmede 205 kg ve toplamda 370 kg kaldırarak dünya şampiyonluğuna ulaşmıştır. Bhopal Devleti Bhopal Devleti, Hindistan yarımadasında 1707-1956 yılları arasında hüküm süren devlet. Bağlı bulundukları devletler adına ülkeyi vekaleten yönettikleri için naib anlamında nevvab adı verilen idareciler 4 Aralık 1858'e dek Babür İmparatorluğu'na bu tarihten Hindistan'ın 1947 yılında bağımsız olmasına kadar da İngiltere'ye bağlı olarak hüküm sürdüler. 1956 yılında Hindistan devletinin yerli hanedanların haklarını devralmasıyla hanedan ve devlet de tarihe karıştı. Afgan asıllı hanedanın kurucusu Babürlü İmparatoru Evrengzib'in generali Peştun asıllı Dost Muhammed'dir. Başta Bhopal kenti olmak üzere ele geçirdiği toprakları anılan devlet adına yöneten Muhammed Han, Alemgir Şah'ın 1707'de ölmesi üzerine Babürlülere bağlı kalmakla birlikte özerkleşti. 1778-1817 yılları arasındaki İngiliz-Maratha mücadelesinde Bhopal devleti İngilizlere dost bir siyaset sergiledi. 1818'de tamamen İngiliz himayesine girdi. Fiili İngiliz hakimiyeti 4 Aralık 1858'de resmiyet kazandı. Osmanlı Devleti'ne manevi bağlılığıyla tanınan devlet, özellikle Sultan Cihan Begüm'ün idaresi (1901-1926) sırasında Osmanlı Devleti ile daha sıkı ilişkiler kurdu. Cihan Begüm 1901'de tahta çıktığında ilk resmi ziyaretini İstanbul'a yaptı ve II. Abdülhamit'e değerli hediyelerle gelerek bağlılığını bildirdi, bu ziyaretini 20 Temmuz 1911'de tekrarlayarak Padişah V. Mehmed'in huzuruna çıktı . Mekke ve Medine'ye maddi yardımda bulundu, 1903'te de hacca gitti. BegÃ¼m Begüm, Güney Asya'da (özellikle Hindistan'da) yerel yöneticilerin ailelerindeki kadınlara verilen unvan. Türkçedeki bey (bek, beg, beğ) unvanından türetilmiş beğim sözcüğü, Hint telaffuzuyla begüme dönüşmüştür. Türkçede bulunan "hanım" kelimesi de han kelimesinden türemiştir. Pakistan ve Bangladeş'te evli ya da dul kadınlara hitap şekli olarak da benimsenmiştir. Nevvab Nevvab. Babür İmparatorluğu'nun bir bölgesini ya da eyaletini vekaleten yöneten idarecilere verilen unvan. Bugün başta Hindistan olmak üzere Güney Asya ülkelerinde soyululuk unvanı olarak da kullanılmaktadır. Sözcüğün kökeni, "bir bölgeyi vekaleten yöneten kişi" anlamına gelen naib terimine dayanmaktadır. Kıptî Ortodoks Kilisesi Kıptî Ortodoks Kilisesi veya İskenderiye Kıptî Kilisesi Mısır'ın en büyük Hristiyan kilisesinin resmî adıdır. İskenderiye Kıptî Kilisesi, Hristiyanlığın diğer mezhepleri tarafından monofizit bir kilise olarak tanımlanır. Monofizit görüş, İnsanî ve İlâhî tabiatların katışma ve değişme olmaksızın tek bir tabiatta birleşmesi ve tek tabiata dönüşmesini savunur. 451 yılında toplanan Kadıköy Konsili bu görüşü reddetti. İskenderiye Kıptî Kilisesi, Konsil kararlarını tanımayarak Ortodoksluk'tan ayrılan kiliselerden biridir. Beri ÅŸinel Beri şinel (Rusça: Бери шинель / Beri shinel; Türkçe: Paltonu al), Sovyet popüler şarkısı. 1975'te şiiri Gürcü - Ermeni asıllı şarkıcı - şarkı sözü yazarı Bulat Okudjava tarafından yazıldı ve müziği Valentin Levaşov (Валентин Левашов) tarafından bestelendi. 1976'da ""Aty-baty, shli soldaty..."" adlı filmde kullanıldı. Springfield, Illinois Springfield ABD Illinois eyaletinin başkenti ve Chicago kentinden sonra en büyük şehri. Springfield şehir merkezinin nüfusu (2010 Nüfus Sayımına göre 116,250 kisidir. Şehrin en önemli özelliği eski Başkan Abraham Lincoln'un evi olarak kabul edilmesidir. Abraham Lincoln, Kentucky Eyaleti'nde doğmuş ve daha sonra buradan ayrılmak zorunda kalmıştır. Springfield'a gelerek avukatlık kariyerine başlamış ve Illinois senatörü olmuştur. Aynı zamanda siyahlara eşitlik sağlamak için kurulan NAACP (National Association for the Advancement of Colored People) örgütü bu şehirde kurulmuştur. Springfield'in resmen 5 tane kardeş şehri vardır: Kanał Kanał, Andrzej Wajda'nın yönettiği 1956 Polonya yapımı siyah-beyaz filmdir. Film, Wajda'nın Savaş Üçlemesi'nin ikinci filmidir. Üçlemenin ilk filmi "Bir Nesil" 1955'te, üçünçü filmi "Küller ve Elmaslar" ise 1958'de gösterime girdi. "Yedinci Mühür" ile birlikte Cannes Film Festivali Jüri Ödülünü kazandı. Film, 1944 yılında Nazi işgali altındaki Varşova'da geçer. Polonyalı yurtsever askerlerin işgalci Alman ordusuna karşı başlattığı direnişin öyküsüdür. Filmde, şehrin kanalizasyonlarını kullanan Polonyalı askerlerin yaşadıkları büyük sıkıntılara karşın amansız mücadeleleri ve trajik sonları anlatılmaktadır. 1996-97 Division 1 AS Monaco FC Ligue 1 1996-97 sezonunu 79 puanla birinci bitirdi. Ligue 2'ye dört takım düştü ve Ligue 1'e de iki takım çıktı. Çünkü; 1997-98 sezonunda 18 takımın yer alması kararlaştırıldı. 1997-98 sezonunda Ligue 1'de oynamak üzere Ligue 2'den yükselen takımlar: Mercedes-Benz Vito Mercedes-Benz Vito, Mercedes-Benz'in van modelidir. Araç Vitoria-Gasteiz, İspanya'da üretilmektedir. Vito adı, şehrin adı olan "Vitoria" isminden gelmektedir. Aracın ana şirketi 1998 yılından 2007 yılına kadar Daimler-Benz ve DaimlerChrysler AG yapmıştır. 2007'den itibaren ise Daimler AG yapmıştır. Araç standart bir panel van modeldir. Yük kapasitesini artırmak için, bir değişiklik gerekir. İlk nesil Mercedes-Benz Vito, 1996 ve 2003 yılları arasında üretilmiştir. Yakıt sistemi olarak benzin veya dizel motor kullanılmaktadır. Dizel 122,140 hp, benzin motor ise 120 hp gücündedir. 2. Nesil Mercedes-Benz Vito, yeni motor ve yeni bir güç kazanmıştır. Bu cam ve sütun, A açısı yatay olduğu için gösterge tablosu yakındır. Aracın 4 dizel motor seçeneği vardır. 109 CDI, 111 CDI, 115 CDI ve 120 CDI seçeneği vardır. 2. nesil Vito, tüm Avrupa 3 uyumlu olduğu (ayrıca 4 Kasım 2006 itibarıyla Euro) ve bu nedenle Düşük Emisyon Bölgesi Londra'da muaf uyumlu. Vito, Avrupa standartlarına ulaşmak için en az Ekim 2010 ticari araç (van) olması gerekmektedir. Vito, Ağustos 2008 tarihinde Kamu Taşıma Ofis olarak kullanılmak üzere onaylanmış bir Londra lisanslı siyah taksi'dir. Vito Taksi, elektrikli sürgülü kapı ve altı kişilik koltuk içerir. Vito, arka lastik PCO katı dönüm daire karşılamak sağlar ve iki tekerlekli sandalye taşıma özelliğine sahiptir. EcoCity, Mercedes tarafından lisans ile üretilmiş olan araçlar için 'Traveliner' modeli bir Mercedes-Benz, ve KPM-İngiltere Taksiler iştiraki aracılığıyla üretilmektedir. Mercedes Taksi, pencere açma seçeneği ve sürgülü kapı seçeneği var ve artık yolcu tarafından da kullanılabilir. Yeni taksi, TX ve Metro modellerinin yaptığı ünlü u dönüşünü yapmaz. Bunun yerine, direksiyon üzerindeki bir düğmeyle etkinleştirilebilen LSM sistemine sahiptir. Bu sistem arka tekerlekleri, ön tekerleklere ters yönde döndürür. Bu da taksiye, TX ve Metro modellerindeki sıkı dönüş hareketini yapmasını sağlar. Bu sistem, yalnızca araç daha az seyahat ettiğinde kullanılabilir. Araç yön değiştirirse, sistem kendini devredışı bırakır ve tekerlekler doğrulur. Uzun ve TX modeller daha geniş ve elektrikli katlanır ayna seçeneği bulunmaktadır. 1997-98 Division 1 RC Lens Ligue 1 1997-98 sezonunu 68 puanla birinci bitirdi. 1998-99 sezonunda Ligue 1'de oynamak üzere Ligue 2'den yükselen takımlar: 1998-99 Division 1 Bordeaux Ligue 1 1998-99 sezonunu 72 puanla birinci bitirdi. 1999-00 sezonunda Ligue 1'de oynamak üzere Ligue 2'den yükselen takımlar: Avrupa E-yolu E70 Avrupa E-yolu E70 batı-doğu referanslı 4550 km (2813 mil) uzunlukta batıda La Coruna, İspanya'da başlayan ve Poti'de sona eren bir uluslararası Avrupa E-yoludur. Bu E-yolu İspanya, Fransa, İtalya, Hırvatistan, Slovenya, Sırbistan, Romanya, Bulgaristan üzerinden Varna'ya geçmekte ve Varna - Samsun arasında Karadeniz geçilmesi gerekmektedir. Sonra Türkiye'de Samsun'dan başlayıp Gürcistan sınırına kadar gitmekte ve Poti, Gürcistan'da son bulmaktadır. Varna-Samsun arasında düzgün işleyen feribot bulmak şu anda (8.2009) imkânsızdır. 4550 km (2813 mil): La Coruña – Bilbao – San Sebastian – Bordeaux – Clermont-Ferrand – Lyon – Chambéry – Susa – Torino – Alessandria – Tortona – Brescia – Verona – Mestre – Palmanova – Trieste – Postojna – Ljubljana – Zagreb – Slavonski Brod – Belgrad – Vrsac – Temeşvar (Timişoara) – Drobeta-Turnu Severin – Craiova – Alexandria – Bükreş (Bucureşti) – Giurgiu – Rusçuk (Russe) – Razgrad – Şumnu (Sumen) – Varna … Samsun – Ordu – Giresun – Trabzon – Batum – Poti BÃºri Búri, (veya Buri) İskandinav mitolojisi'nde ilk tanrıdır. Bor'un babası ve Odin'in büyükbabasıdır. Snorri Sturluson'ın Prose Edda'sında yazdığı gibi en ilkel inek olan Audhumla, Ginnungagap'ın tuzlu buz bloklarını yalayarak ilk insan Búri'ye şekil verir. 1998-99 Serie A Milan| Serie A 1998-99 sezonunu 70 puanla birinci bitirerek 16. şampiyonluğunu elde etti. Lazio ise son ana kadar kovaladığı şampiyonluğa ulaşamadı. Alp Tigin Alp Tigin veya Alp Tegin (d.?, ö. 963), Gazne devletinin temellerini atan Türk asıllı kölemen (Arapça "memluk", Farsça "gulam") asker ve hukümdar. Türk kökenli bir kölemen olan Alp Tegin, Samani Emîri Ahmed bin İsmâil' in 914 yılında ölümünden kısa bir süre önce satın alınarak Samani Devleti' nin hizmetine girdi. Bulunduğu yerdeki başarıları neticesinde Nasr bin Ahmed tarafından azât edildi. Onun ölümünden sonra Samani tahtına oturan Nûh bin Nasr (943-954) döneminde önce emîrlik, daha sonra da Hâcibü’l-hüccâblık makamına yükseldi. Nûh bin Nasr’ın ölümünden sonra on yaşındaki oğlu Abdu’l-melik b. Nûh b. Nasr (Müeyyed Abdül Melik) (954-961) döneminde daha da ön plana çıktı. 956-961 yılları arasında yaşanan bir takım olaylar neticesinde devletin askeri ve idari teşkilatında yer alan İranlı devlet adamları tamamen tasfiye edilerek, Samanîler Devleti Türk kökenli emîrlerin nüfusu altına girdi. Bu dönemde Samanoğlu devletinde gerçek güç Türk asıllı kölemen komutanların elindeydi. Alptegin, Muhammed el-Bel’amî' nin vezir yapılmasını sağlayarak Samanî sarayını tamamen kontrolüne aldığı gibi Müeyyed Abdül Melik üzerindeki etkisini de artırdı. Abdül Melik, Alp Tegin ve diğer Türk emirlerin etkinliğinden rahatsızlık duyarak önlemler almaya çalıştı. Bu amaçla ilk önce Alp Tegin' i Belh' e göndermek istemiş, ancak Alp Tegin' in bunu kabul etmemesi üzerine onu devletin en yüksek askeri makamı olan Horasan Sipehsâlârlığına tayin etti. Bu görevi kabul eden Alp Tegin Şubat 961' de Nişabur' a gitti. 23 Kasım 961' de Abdül Melik' in ölümü üzerine Vezir Muhammed el-Bel’amî ile birlikte Abdül Melik' in oğlu Nasr bin Abdu’l-Melik’i tahta oturttu. Ancak saray ileri gelenlerinin desteğiyle Nûh bin Nasr' ın diğer bir oğlu olan I. Mansur (Samani) tahta geçtiğini ve Sipehsâlârlıktan alındığını haber alan Alp Tegin ordusuyla Buhara üzerine yürümeye karar verdi. 962 yılı başlarında Buhara’ya hareket etmek üzere Nişabur’ dan ayrıldı. Ceyhun nehri civarında ordusunda görülen karışıklık üzerine kendisine bağlı kalan 3.000 kişilik bir kuvvetle Belh şehrini ele geçirdi. Üzerine gönderilen 16.000 kişilik Samanî ordusunu Belh ile Hulm arasındaki Hulm Geçidinde bozguna uğrattı. Gazne üzerine yürüyen Alp Tegin Bamiyan ve Kabil' in yerel hükümdarlarını itaat altına aldı. Dört aylık bir kuşatmadan sonra 12 Ocak 963 yılında Gazne' yi ele geçirdi. I. Mansur (Samani) tarafından aynı yıl içerisinde üzerine gönderilen 25-30.000 kişilik orduyu bir kez daha mağlup etti. Bu yenilgiden sonra Alp Tegin’le savaşmayı bırakan I. Mansur (Samani)ele geçirdiği bölgelerin idaresini ona verdiğini belirtti. Gazne'de ki konumunu sağlamlaştıran Alp Tegin Hindistan seferine başladı. Onun başarıları ve Hindistan seferi, birçok Müslüman’ın yanına gelmesini ve ordusunun güçlenmesini sağladı. 13 Eylül 963 tarihinde Gazne' de hayatını kaybetti. Alp Tegin kendi parasını bastırmamıştı ve Samanoğlu devletinin parasını kullanmaya devam ediyordu. Bu sebepten, tarihçiler Alp Tiğin'in kurduğu devleti Samanoğlu devletine yarı bağlı sayarlar. Bu nedenle Gazne devletinin kurucusu olarak Sebük Tiğin gösterilir. Alp Tegin'nin yerine önce oğlu Ebu İshak İbrahim, daha sonra da Alp Tigin gibi kölemen olan Bilge Tigin ve Sebük Tigin geçti. Swizz Beatz Kasseem Dean (d. 30 Ağustos 1978), sahne adıyla Swizz Beatz, Amerikalı hip hop müzik yapımcısı ve rapçi. Full Surface Records şirketinin kurucusudur. Halası Chivon Dean ve amcaları Dee ve Waah Dean ile birlikte Ruff Ryders Entertainment şirketine katılan Swizz Beatz, on altı yaşında iken yapımcılığa başladı. İlk kez DMX'in "Ruff Ryders Anthem" şarkısının yapımcısı oldu. Roc-A-Fella Records, Elektra Records, Epic Records, Def Jam Recordings ve Bad Boy Entertainment şirketleri ile de çalışan Swizz Beatz; kariyerinde önemli bir yükseliş yaşadı. 2002 yılında "G.H.E.T.T.O. Stories" adını taşıyan toplama albümünü kendi adına piyasaya sürdü. Bu albümdeki yapımcılık tarzı ve fikirleriyle dikkat çekti. Albümden iki tekli yayımladı ve bunlara birer video klip çekti: "Guilty" ve "Bigger Business". Swizz Beatz, ünlü rapçi Cassidy'nin de desteğiyle Full Surface Records adında kendisine ait plak şirketini kurdu. Günümüze dek Cassidy, Jay-Z, 2 Much, 50 Cent, Drag-On, Papoose, Busta Rhymes, Ruff Ryders, Whitney Houston, Eve, T.I., Lil Wayne, Bow Wow, Bone Thugs-N-Harmony, Lil Jon ve Ludacris gibi birçok sanatçının albümlerinde yapımcı olarak görev aldı. Swizz Beatz, yakın arkadaşı DMX'in yakında çıkaracağı "Walk with Me Now" ve "You'll Fly with Me Later" albümlerinde de yer alacak. Ayrıca, Jennifer Lopez'in gelecek albümünde de yapımcılık görevi üstlenecek. İlk stüdyo albümü "One Man Band Man"'i 21 Ağustos 2007 tarihinde yayımlayan Swizz Beatz, albümünün ilk haftasında 45.000'lik satış elde etti. Albümden iki tekli çıkardı: "It's Me Bitches" ve "Money in the Bank". 24 Nisan 2009'da Hennessy şirketi için "When I Step in the Club" adında bir promosyon tekli piyasaya çıktı ve şarkı için de Hype Williams tarafından bir video klip çekildi. GTA IV adlı video oyununa Top Down adlı şarkısı radyo parçası olarak eklendi. Ä°kinci Efes Konsili İkinci Efes Konsili 449 yılında toplanmış kilise meclisidir. Ekümenik Konsil olarak İmparator II. Theodosius çağrısı ile toplanmasına rağmen tartışmalı tutanakları nedeniyle ekümenik kabul edilmemiş, "Sahte meclis" olarak adlandırılmıştır. Daha sonra Kadıköy Konsili tarafından red edilmiştir. Naim Dilmener Naim Dilmener (d. 1956, Mardin), müzik eleştirmeni, yazar, radyo programcısı, dj, arşivci, müzik koleksiyoncusu. Asıl mesleği mali müşavirlik olan Dilmener albüm danışmanlığı ve öykü yazarlığı da yapmaktadır. Mardin'de Süryani bir ailenin çocuğu olarak doğdu ve büyüdü. Dost Müzik, DMC iş birliği ile hazırlanan 3 CD'lik Altın Mikrofon seti ve Ada Müzik'ten çıkan Bak Bir Varmış Bir Yokmuş' 1 –2 ve 3 toplama CD'lerini Hakan Eren ile birlikte hazırladı. Dilmener, CD'lerin eki olan kitap metinlerini de hazırladı. Hafif Türk Pop müziğinin 2000'lere kadarki tarihini yazdığı Bak Bir Varmış Bir Yokmuş'un 2000'den sonrasını ele alan ikinci cildi için çalışıyor. Türkiye Amatör Futbol Şampiyonası Türkiye Amatör Futbol Şampiyonası, Türkiye Amatör Takımlar Birinciliği ya da Türkiye Amatör Takımlar Şampiyonası Türkiye'de ülke çapında yapılan eski amatör futbol şampiyonasıdır. 1952 yılından 1996 yılına kadar sadece kulüplerin amatör takımları arasında oynandı. TFF, eski Türkiye Futbol Şampiyonası'nın yerine turnuvayı yalnızca amatör takımlar için devam ettirmeye karar verdi. 1952'de Helsinki Yaz Olimpiyatları nedeniyle düzenlenmeyen turnuva 1953 yılında ilk kez yeni formatında icra edilip kupayı Galatasaray Amatör takımı kazandı. Bu turnuvanın en ilginç hikâyelerinden biri 1958 yılında yaşandı. Trabzon'da düzenlenen kupanın son maçında Trabzon İdman Ocağı ve Ankara Havagücü arasında oynanan son maç berabere bitti. İdman Ocağı Trabzon'da oynanacak tekrar bir maç isterken, Havagücü ise maçın tarafsız sahada oynanmasında ısrar etti. İki taraf anlaşamayınca ise kupa Sanat Lisesi'nde ikiye bölünüp, iki takıma da verildi. 1966'da Başbakanlık Kupası yeniden oynatılmaya başlandı. Kupanın yeni formatında ise Amatör Şampiyona birincisi ile 2. Lig birincisi karşı karşıya geldi. Ahmet Suat Özyazıcı'lı, Necmi Perekli'li İdman Ocağı, Başbakanlık Kupası'nda mücadele eden ilk amatör şampiyon oldu. 1967 ve 1968 yıllarında şampiyon olan İzmir Denizgücü ikinci denemesinde İzmirspor'u uzatmalarda 2-0 yenerek Başbakanlık Kupası'nı kazanan tek amatör takım oldu. 1970'te kupanın formatı tekrar değişti ve amatör şampiyonlar bu kupaya katılma hakkını yitirdiler. Öte yandan bir süre Amatör Futbol Şampiyonu, bir sonraki sezon Türkiye Kupası'na katılmaya hak kazandı. 24 Eylül 1951'de Türkiye'de futbolda profesyonelliğe geçildikten sonra kazanılan kupaların takımlara dağılımı (1952-1996): Ä°kinci Konstantinopolis Konsili İkinci İstanbul Konsili, Doğu Ortodoksları, Roma Katolikleri ile birçok diğer batı Hıristiyanlarının 5. ekümenik konsili olarak kabul edilir. 5 Mayıs ile 2 Haziran 553 tarihleri arasında, İmparator I. Justinianus'un çağrısı ile toplanmıştır. Katılımcılar ağırlıklı olarak doğu pisikoposlarıydı, sadece 6 batı (Kartacalı) piskopos mevcuttu. İstanbul Patriği Eutychius tarafından yönetilmiştir. Konseyin asıl işi, 551'de İmparator I. Justinianus'un Üç Metin'e karşı yazdığı fermanla yapılan kınamaları onaylamaktır. 2009-10 SÃ¼per Lig transferleri Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Gelenler: Gidenler: Tekirdağ köftesi Tekirdağ köftesi, Tekirdağ'a özgü bir köfte türü. Trakya veya Rumeli bölgesinde et yemeklerinden en çok tercih edilen tür köftedir. Yunan halkının ve Bulgar halkının sevdiği köfte türleri ile ortak özellikler gösteren Tekirdağ köftesi, Keşan'da tüketilen Satır Köftesi, Edirne'de tüketilen Rumeli Köftesi ve Üsküp Köftesi ile benzer lezzetler ihtiva etmektedir. Tekirdağ köftesi ile hemen hemen aynı lezzeti ihtiva eden ve İstanbul'da tüketilen Sultanahmet köftesi Türkiye'ye gelen Avrupalı turistlerin bildiği bir lezzettir. Tekirdağ köftesinin Yapımında kullanılan dana eti kaburgası yiyeceğe farklı bir tat kazandırmaktadır. Köfte servis edilirken yanında mutlaka kırmızı biber salçası bulunuyor. Tekirdağ köftesi ve diğer Trakya köftelerinde kullanılan biber salçası, genel olarak kullanılan biber salçalarından farklı olarak özel yapılır ve yalnızca köfte için kullanılır. Bu salça salamura şeklide yapılır ve farklı aromalar katılır. Brescia Brescia, kuzey İtalya'da Lombardiya bolgesinde, merkezi oldugu Brescia ili'de bulunan bir sanayi şehri ve bir komün'dur. . Şehir Alp Dağları eteklerinde kuruludur. Lombardiya Bölge merkezi olan Milano'dan sonra, Lombardiya bölgesinde ikinci büyüklükte olan yerleşim merkezidir. Şehir sınırları içindeki nüfusu (10.2010 ityibariyle) 190.809 kişidir. "Brescia Ili" İtalya'da bulunan en büyük il olup nüfusu 1,2 milyondur. Brascia'nın uzun bir tarihi bulunmaktadır. Romalıların İtalya'yı fethinden daha önce, eski adı "Brixia" olarak anılmakta ve o zamanlara göre büyük bir bölgesel merkez olarak sayılmakta idi. Klasik Roma çağlarında ve Orta Çağlar'da da bu bölgesel merkez olma niteliğini korumuştu. Şu anda şehirde bu çağlardan kalma birçok eski eser ve anıt bulunmaktadır ve bunlar arasında en önemlisi şehrin muhteşem kalesidir. Brescia şehrinin birbirleriyle dikey olarak kesişen düz sokaklardan oluşması şehrin Roma tarihinden kalma bir özelliğidir. Roma çağlarının Brescia şehri şimdiki şehrin ancak doğu taraflarını kapsamaktaydı. Brescia Orat Çağlarda büyüdü ve o zamanlar yapılan şehir duvarları Romalı şehirden birkaç kat büyük bir alan almaktadır. Şehrin kuzeyinde bulunan Piazza del Foro klasik Roma çağlarının Şehir Forumu olduğu ve şu anda Müze'ye bağlı bir yıkıntı olan Korint sütunlu tapınak da Roma imparatoru Vespesian tarafından yaptırılan şehrin Kapitol Tapınağı olduğu bilinmektedir. Brescia Müzesi'nde çok önemli bir arkeolojik kalıntı olan ve şehirde 1823'te yapılan bir kazıda ele geçirilen dökme bronzdan bir "Victory" heykeli bulunmaktadır. Bu meydanının güney tarafı da, çok daha yıkık olmakla beraber, eski bir Bazilika, bir tapınak ve klasik tiyatro kalıntılarını ihtiva etmektedir. 19. yüzyıl başında Napolyon Bonapart'ın yenilmesinden sonra yapılan siyasi düzenlemelerden sonra Kuzey İtalya bölgesi "Lombardia-Venetia Krallığı" adı ile Avusturya-Macar İmparatorluğu'na bağlanmıştı. Avustruya'nın İtalya'da bulunan "Demir Üçgen" adı ile anılan büyük askeri savunma üstlerinden biri de Brescia kalesi olmuştu. İtalya'nın birleştirilmesi süreci içinde Brescia'da 1948'de ve 1849 ilkbaharında Avusturya'ya karşı halk isyanları ve direnişi çıkmış ve bu şehre "İtalyan Dişi Arslanı" lakabı kazandırmıştır. Brescia şehri İtalya'yı birleştiren Piyemonte Hanedanından Kral Charles Albert'e bağlılığını bildiren ilk İtalyan şehirlerinden olmuştur. Brescia 1852'de İtalyan Krallığı'na dahil olmuştur. Brescia'nin belediye sınırları içindeki nüfusu (12.2010 itibarıyla) 190.809 kişidir. 19. yy ve 20. yüzyılda Brescia'nin belediye sınırları içindeki nüfusunun gelişmesi şu gösterimde görülebilir: Brescia İtalya'da üçüncü büyük sanayi bölgesi olarak ün yapmıştır. Makine tasarımı ve üretimi, makine mühendisliği ve otomotiv yan sanayileri bu şehrin başlıca istihdam alanlarıdır. Özellikle bu şehirde dünyaca tanınmış küçük silah ve askeri savunma sanayi birimleri arasında Beretta şirketinin merkezi ve en büyük üretim üniteleri de Brescia'dadır. Brescia küçük ve orta çaplı işletmelerde, özellikle aile isletmeleri ile, İtalya'da ün salmıştır. Diğer taraftan finansal sektör de Brescia'da önemli olarak yer almaktadır. Son olarak şehrin Alp Dağlarına ve kuzey İtalyan göllerine (özellikle Garda Gölü ve Iseo Gölü yakınlığı şehrin turist çekmesi ve birçok irili ufaklı turistik işletmelerin Brescia'da bulunmalarına yer açmaktadır. Brescia İtalyan üniversite şehirlerinden biridir. 4 fakülteli devlet üniversitesi "Università degli studi di Brescia", 6 fakülteli Katolik üniversitesi "Università Cattolica del Sacro Cuore", iki büyük iyi isim yapmış güzel sanatlar akademisi ve bir diğer akademi Brescia'da bulunan yüksek eğitim kurumlarıdır. Brescia'nın futbol takımı "Brescia Calcio SpA" birçok ünlü İtalyan futbolcular yetiştirmiştir. Şehirde diğer sporlar da şehrin kültürel yaşamında önemli bir tutmaktadır. Bu spor alanlarında da Brescia sporcuları İtalyan millî takımlarında ve Avrupa'da önemli rol oynamışlardır. Bu sporlar arşında rugbi, şu polosu, bisiklet yarışları ve tenis sayılabilir. Brescia "Mille Miglia" adı verilen Mayıs ayında yapılana otomobil yol yarışlarının güzergâhı Brescia-Roma-Brescia olup bu yarış Brescia'da başlayıp bu şehirde bitmektedir. Brescia şu kentlerle kardeş şehir bağlantısı kurmuştur: Brescia komünü şu komünlerle sınır komşusudur:Borgosatollo, Botticino, Bovezzo, Castel Mella, Castenedolo, Cellatica, Collebeato, Concesio, Flero, Gussago, Nave, Rezzato, Roncadelle, San Zeno Naviglio Victoria Zirvesi Victoria Zirvesi (), Hong Kong'da bulunan bir dağdır. Aynı zamanda Austin Dağı olarak da bilinen Victoria Zirvesi, dağın Hong Kong adasının batı yarısında yer almaktadır. Victoria Zirvesi, 552 m (1810 ft) ile adanın en yüksek dağıdır ancak tamamı Hong Kong'un içinde değildir Victoria Zirvesi, bir radyo telekomünikasyon tesisi tarafından doldurulması kamuya kapalıdır. Ancak, kamu parkları ve yüksek değerli konut arazi çevresi vardır. Zirve, Hong Kong üzerinden önemli bir turistik alandır. Symphonies of Sickness Symphonies of Sickness, İngiliz extreme metal grubu Carcass'ın ikinci albümüdür. Earache Records tarafından aralık 1989'da piyasaya sürülmüştür. Tara Reid Tara Reid (d. 8 Kasım 1975, Wyckoff, New Jersey, ABD), Amerikalı oyuncu. Tara Reid kariyerine 6 yaşındayken televizyon oyun programı olan Child's Play ile başladı. Çocukken McDonald's, Crayola, Jell-O gibi reklamlarda rol aldı. The Big Lebowski adlı filmdeki "Bunny Lebowski" rolüyle kendisini tanıyanlar olsa da esas şöhretini getiren filmi Amerikan Pastası olmuştur. FIFA: Road to World Cup 98 FIFA: Road to World Cup 98, bir futbol video oyunudur EA Canada tarafından geliştirilip Electronic Arts tarafından yayınlanmıştır. Serinin 5. oyunu olup 3D 32-bit çalıştıracak şekilde geliştirilmiştir. Bilal Çatalçekiç Bilal Çatalçekiç (24 Ocak 1981) Türk tiyatro, sinema ve dizi oyuncusu, sunucu, müzisyen. Nihat Sargın Nihat Sargın (1929, İstanbul - 17 Kasım 2010), Türk komünist, kapanan Türkiye İşçi Partisi genel başkanı, Türkiye Birleşik Komünist Partisi kurucusu, politikacı, Türkiye Sosyal Tarih Araştırma Vakfı yöneticisi. Öğrencilik yıllarında sol görüşlere ilgi duyan Sargın, 1948 yılında Türkiye Komünist Partisi'ne girdi. 1950 yılında tutuklanarak dört yıl cezaevinde kaldı. 6-7 Eylül Olayları'nda yargılandı. 1962 yılında kurulan Türkiye İşçi Partisi'ne katılarak Genel Sekreterlik görevini yürüttü. Politik yaşamında üçüncü tutukluluğunu 12 Mart Muhtırası ile yaşadı. 1975 yılında yeniden kurulan TİP içinde aynı görev ve etkinliklerini sürdürdü.Daha sonra Türkiye İşçi Partisi (TİP) Türkiye'nin temel ve en önemli sorunu olan Kürt meselesini parti programına aldığı için kapatılmıştır. 12 Eylül Darbesi sonucunda yurtdışına kaçıp giderek yedi yıl kaldı. 1987'de Nabi Yağcı ile birlikte Türkiye'ye dönerek, TKP ile TİP birleşmesinden doğan Türkiye Birleşik Komünist Partisi kurucusu oldu. TBKP'nin kapatılmasından sonra Özgürlük ve Dayanışma Partisi'nin (ÖDP) kuruluş sürecine katıldı. Daha sonra ÖDP yi ağır bir şekilde eleştirdiği söylenir. Türkiye Sosyal Tarih Araştırma Vakfı yöneticiliği görevini yürütüp, "TİP'li Yıllar (1961 - 1971) Anılar - Belgeler" adlı bir kitap yazmıştır. Akciğer ve beyin iltihabı nedeniyle yaşamını yitirmiştir. Ä°nlice Serial Serial, yasal hak sahiplerinin programlara bir algoritma ile gizlediği şifredir. Programı satın alan kişi bu şifre ile yazılımını kısıtlamasız olarak kullanabilir. Genelde farklı harf ve sayı kombinasyonlarından oluşur. İleri derecede bilgisayar kullanıcıları, hackerlar, crackerlar İnternet ortamında farklı sitelerde sıkça bu serialleri aramaktadırlar. Türkçe karşılığı seri, dizi anlamını versede Resmî olarak "serial(number)" kelimesi Türkçe olmamakla beraber sürekli telaffuz edilmesi sonucu Türkçeye girmiş bir kelimedir. Korsan kullanımda genelde önüne geçilemeyen bir kullanımdır. Genellikle sahte ve crack gerektirmeyen yazılımlarda kullanılır. Bir haberleşme ağı olan İnternetin yaygın olmadığı dönemlerde sıkça yazılım güvenliğini sağlamak için kullanılmış olsa da, korsan Cd/Dvd alan kişiler satıcıdan bu şifreyi rahatlıkla öğrenebilirler. Korsanın önüne geçmek için çoğu İnternet ile kullanılan yazılımlarda bu şifre program yapımcısına gönderilerek sınırlı sayıda (genellikle 1 kere) içeriğin kullanabilir hale getirilmesi sağlanmıştır. Yazılımın haklarını bulunduran firmalardan alınmamış tüm serial'lerin kullanımı veya paylaşımı yasal değildir. Avrupa E-yolu E80 Avrupa E-yolu E80 batı-doğu referanslı 5600 km (3500 mil) uzunlukta batıda Lizbon, Portekiz'de başlayan ve İran'a girişte Gürbulak sınır kapısında sona eren bir uluslararası Avrupa E-yoludur. Bu E-yolu Portekiz, İspanya, Fransa, İtalya, Hırvatistan, Karadağ, Kosova, Sırbistan, Bulgaristan ve Türkiye üzerinden geçerek Türkiye-İran sınır kapısı olan Gürbulak'ta İran'a ulaşarak sona ermektedir. Pescara, İtalya ile Dubrovnik, Hırvatistan arasında Adriyatik Denizi'ni geçmek gerekmekte ve düzgün işleyen bir feribot servisi gerekmektedir. E80 - 5600 km (3500 mil): Lizbon - Valladolid - San Sebastian - Toulouse - Nice - Genova - Roma - Pescara Dubrovnik - Podgorica - Priştine - Niş - Sofya - Filibe - İstanbul - İzmit - Gerede - Amasya - Erzurum - Gürbulak - İran Güneşin Gözyaşları Tears of the Sun ("Güneşin Gözyaşları"), Yönetmenliğini Antoine Fuqua'in yaptığı ve başrollerini Bruce Willis ile Monica Bellucci'nin paylaştığı 2003 ABD yapımı Aksiyon-Savaş filmidir. Orduya bağlı özel kuvvetlerde görev yapan A.K. Waters (Bruce Willis) kendisine verilen görevlere son derece bağlı bir askerdir. Yönetimindeki manga ile Nijerya ormanlarına özel bir görev için gönderilirler. Görevleri; burada mahkûm kalmış olan doktor Lena Hendricks'i (Monica Bellucci) kurtarmaktır. Waters ve komutasındakiler Hendricks'i bulurlar ancak Hendricks'in onlarla birlikte gelmek için bir şartı vardır. Eğer yanında bulunan 70 mülteci de onunla birlikte kurtarılırsa bulunduğu yerden ayrılmayı kabul eder. Bunun üzerine doktor ve beraberindeki mültecileri kendilerini bekleyen askeri helikoptere götürür fakat doktoru helikoptere bindirirken mültecileri oracıkta tekbaşlarına bırakır. Doktor Hendricks bu duruma isyan eder. Waters ise kendine verilen emirler ile vicdanından gelen ses arasında kalır ve doktor'un isteğini kabul ederek son anda helikopteri geri döndürür ve onlarca mülteciyi kurtarmaya çalışır. Azerbaycan resmî tatil günleri Azerbaycan'ın millî bayramları ve anma günleri ile dinî bayramları; Den Pobedi Den Pobedi (Rusça: День Победы / "Den' Pobedy"; anlam: Zafer Günü), 1975'te Büyük Vatanseverlik Savaşı Zafer Günü (День Победы) 'nün 30. yıldönümü için düzenlenen beste-güfte yarışmasını kazanan Sovyet popüler şarkısı. Şiiri Vradimir Haritonov (Владимир Гаврилович Харитонов) tarafından yazıldı ve müziği David Tihmanov (Давид Фёдорович Тухманов) tarafından bestelendi. Önce jüriler tarafından şiirinin hafif ve boş olduğu, müziğinde dönemin SSCB'sinde yasaklanmakta olan iki Burjuva dansı tango ve foxtrot ritimlerinin kötüye kullanıldığı iddia edildi. Dönemin en popüler şarkıcı sayılan Lev Leşçenko (Лев Валерианович Лещенко) bile Nisan ayın sonlarında Almatı'da düzenlenen galasında yorumlamaya cesaret edemedi. 9 Mayıs Zafer Günü'nde SSCB'nin popüler TV şovlarından "Mavi Işık" (Голубой огонёк / "Goluboy Ogonyok") programında Leonid Smetannikov tarafından yorumlandıysa da başarsız oldu. Nihayet 10 Kasım'da Kremlin Sarayı'nda düzenlenen Militsiya Günü töreninde Lev Leşçenko tarafından yorumlanıp beğeni kazandı. O günden itibaren Zafer Günü'nün değişmeyen bir parçası oldu. "Komsomolskaya Pravda" gazetesine göre Leonid Brejnev bu parçayı, özellikle Josef Kobzon (Иосиф Давыдович Кобзон)'un yorumunu çok seviyordu. Revanduzlu Muhammed Revanduzlu Muhammed Bey, Revanduzlu Muhammed Paşa veya Kör Emir(gözünde bir sorun yaşadığı için), 19. yüzyıl Osmanlı Devleti'ndeki bir Kürt isyancı. Bugün Irak'ta, Irak Kürdistan Özerk Bölgesi'nde Erbil iline bağlı olan Revanduz kentinden olması sebebiyle "Revanduzlu Muhammed" olarak anılmaktadır. 19. yüzyıldaki Kürt ayaklanmalarında rol almıştır. Bununla birlikte, bölgedeki diğer bazı Kürt reisleriyle de arasında husûmet olduğu bilinmektedir. Osmanlılar tarafından yakalanıp öldürülmüştür. Laliş Laliş veya Lalişa nûranî Irak'ın kuzeyinde, Musul şehrinin yaklaşık 60 km kuzeybatısında bulunan küçük bir vadidir. Yezidiliğin ana figürü olan Şeyh Adî'nin ("Şêx Adî") mezarının bulunduğu yer olan Laliş bu sebeple Yezidiler için büyük önem arz etmektedir. Tüm Yezidilerin hayatlarında en azından bir kere Laliş'e doğru altı günlük bir hac yapmaları, Adi'nin kabri ve diğer kutsal buldukları mekânları ziyaret etmeleri beklenir. Bölgede yaşayan Yezidilerinse sonbahardaki "İçtima Bayramı" için yıllık bir hac yapmaları beklenir. Walter Cronkite Walter Leland Cronkite, Jr. (4 Kasım 1916 - 17 Temmuz 2009), 19 yıl "CBS Evening News"in spikerliğini yapan (1962-81), Amerikalı televizyon gazetecisi. CBS News'ın en doruklarda olduğu 1970'ler ve 1980'lerde, izleyici kamuoyu yoklamalarında mesleki deneyimi ve şefkatli halinden ötürü sık sık "Amerika'daki en güvenilir adam" olarak gösterildi. Uzun süredir serebrovasküler hastalıkla mücadele eden Cronkite, 17 Temmuz 2009 tarihinde, 92 yaşında yaşama veda etti. Ada sınıfı korvet "Ada" sınıfı korvet, Türk Deniz Kuvvetleri için geliştirilen MİLGEM'in bir parçası olan bir korvet sınıfıdır. Türk Deniz Kuvvetleri, Ada sınıfı dört korvetin hepsini görevlendirdi ve daha fazlasının zamanında hizmete girmesi planlanıyor. Ada sınıfının tasarım hedefi, tasarımında gizlilik teknolojisi ilkelerini kapsamlı bir şekilde kullanırken, yerli denizaltı savaşı ve açık deniz devriyesi yeteneklerine sahip modern bir kıyı savaş gemisi inşa etmektir. Ada sınıfı satın alma modeline göre, Savunma Sanayii Başkanlığı, test platformu olduğu düşünülen iki prototip gemi için Ar-Ge sözleşmesi imzaladı. Bu açık uçlu bir proje olan sınıfın 1. ve 2. gemilerinin gemi tasarımı ve sistem konfigürasyonu bakımından biraz farklı olması bekleniyordu. Özel tersaneler tarafından inşa edilmesi planlanan müteakip gemiler daha optimize edilmiş bir tasarıma ve konfigürasyona sahip olacaklardı.. Eylül 2013'te, Dönemin Başbakanı Recep Tayyip Erdoğan, İstanbul Tersane Komutanlığı tarafından ilk iki korvetin tamamlanmasının ardından Ada sınıfının geçici olarak bekletileceğini ve RMK Marine tarafından altı tane daha korvet inşa edilmesi teklifinin iptal edildiğini duyurdu. Bu, diğer gemi yapımcılarının teklif verme sürecinden şikayet ettikleri için açıklandı. Başbakan, yeni bir teklif verme sürecinin gerçekleşeceğini de sözlerine ekledi. Sınıfın ilk dört gemisi olan , , ve İstanbul Deniz Tersanesi Komutanlığı tarafından inşa edildi. İlk Ada sınıfı korvet, Heybeliada'nın inşaat işleri 26 Temmuz 2005'te başladı. TCG Heybeliada, 27 Eylül 2008'de Türkiye Başbakanı Recep Tayyip Erdoğan'ın katıldığı bir törenle başlatıldı. 2 Kasım 2010'da Heybeliada resmi olarak görevlendirilmeden önce deniz kabul denemelerine başladı. Heybeliada 27 Eylül 2011'de donanma hizmetine girdi. Heybeliada'nın maliyeti 260 milyon dolar civarındaydı. Sınıfın ikinci gemisi TCG Büyükada'nın üretimi 27 Eylül 2008'de başladı. Büyükada'nın, ASELSAN hava arama radarı gibi dikkate değer performansa sahip silah sistemleri kullanması bekleniyordu. Büyükada, 27 Eylül 2011'de denize indirildi ve 27 Eylül 2013'te resmi olarak işletmeye alınmadan önce deniz kabul denemelerine girdi. TCG Burgazada'nın inşaatı 17 Aralık 2014'te başladı. Gemi, Haziran 2016'da denize indirildi ve 4 Kasım 2018'de devreye alındı. Türk Deniz Kuvvetleri, dördüncü ve son Ada sınıfı (Milgem) denizaltı savaş korvetini TCG Kınalıada'yı (F-514) 29 Eylül 2019 tarihinde İstanbul Deniz Tersanesi'nde düzenlenen bir törenle aldı. 4 Kasım 2019'da Savunma Sanayii Başkanlığı, Türk Deniz Kuvvetleri'nin MİLGEM Ada sınıfı bir denizaltı karşıtı savaş (ASW) korveti olan TCG Kınalıada'nın bir Atmaca anti-gemi seyir füzesini (ASCM) başarıyla test ettiğini duyurdu. Bu füze, 2022 yılına kadar Harpoon (ASM) füzelerinin yerini alacak. Gemiler bir RENK CODAG Cross-Connect sevk tesisi tarafından sevk edilmektedir. 23.000 kilovat (31.000 bg) değerinde bir gaz türbininden ve 4.320 kW (5.790 bg) değerinde iki dizel motordan oluşur. Her dizel motor, iki hızlı bir ana redüksiyon dişlisi aracılığıyla bir kontrol edilebilir pervane pervanesini çalıştırır. Çapraz bağlı dişli, her iki ana redüksiyon dişlisi aracılığıyla gaz türbininden gelen gücü iki mile ayırır. Gemi Dizel modunda, tek gaz türbini modunda veya CODAG modunda çalıştırılabilir. CODAG, dizel ve gaz türbin motorlarının birleştirilmiş güç (27.320 kW) sağladığı yerdir. Ada sınıfı korvetin tasarım konsepti ve görev profili, yeni nesil ABD Deniz Kuvvetleri savaş gemilerinin ilk üyesi olan Lockheed Martin tarafından geliştirilen Özgürlük sınıfı kıyı savaş gemisiyle benzerlik taşıyor. Ada sınıfı korvetler daha ağır silahlıdır ve daha yetenekli radar ve sonar sistemleri ile donatılmıştır. Freedom sınıfı daha yüksek hız ve değişken görev modüllerine sahiptir. Havelsan tarafından geliştirilen ve başlangıçta Türk Deniz Kuvvetleri'nin yükseltilmiş G sınıfı fırkateynlerinde kullanılan ağ merkezli bir savaş yönetim sistemi olan GENESIS (Gemi Entegre Savaş İdare Sistemi) 23 Mayıs 2007 tarihinde ilk iki Ada sınıfı korvetin tasarımına da eklendi. MİLGEM proje savaş gemileri, Türkiye Bilimsel ve Teknolojik Araştırma Kurumu tarafından geliştirilen yerli gövdeye monteli sonarlara sahiptir. Sonar, STM'nin alt yüklenicisi ONUK-BG Savunma Sistemleri tarafından geliştirilmiş ve üretilmiştir ve nano-güçlendirilmiş Fiber Takviyeli Polimer yaygın olarak kullanılmaktadır. Ada sınıfı, OSI Geospatial tarafından sağlanan bir Elektronik Harita Hassas Entegre Navigasyon Sistemi (ECPINS) özelliğine sahiptir. STM'nin alt yüklenicisi Yaltes JV tarafından sunulan Entegre Platform Yönetim Sistemi (IPMS), makineleri, yardımcı sistemleri, elektrik enerjisi üretimini ve dağıtımını izler ve kontrol eder. IPMS'ye entegre ana sistemler arasında bir güç yönetim sistemi, yangın algılama sistemi, yangınla mücadele, hasar kontrol sistemi, CCTV sistemi ve denge kontrol sistemi bulunur. Sınıfın her gemisine bir Türk adası, özellikle İstanbul'un güneydoğusunda Marmara Denizi'ndeki Prens Adaları adı verilmiştir. Sınıfın öncü gemisi TCG Heybeliada, adını Deniz Lisesi'nin bulunduğu Heybeliada Adası'ndan almaktadır. Kırmızı bacaklı Meksika tarantulası Meksikalı kırmızı bacaklı örümcek ("Brachypelma smithi"), Meksika'da Sierra Madre Occidental ve Sierra Madre del Sur Dağları aralıklıklarında ve batı taraflarında yaşayan bir tarantula türüdür. Bunlar genellikle 25 yıl civarlarında yaşarlar. En olgun Meksikalı kırmızı bacaklı zehirli örümceğin; siyah bacakları ve eklemleri üzerinde turuncu yamaları, bacak kısmı turuncu ve kırmızıdır. Deri ardından renkleri çoğalmaktadır. Turuncu - kırmızı bölümler ise kırmızı bölümlere göre çok daha koyu ve siyah içeriklidir. Bir yetişkin dişisi, yaklaşık 6-7 inç, (15–18 cm), ağırlığı ise yaklaşık 15-16 gramdır. En vahşi hayvanlar, küçük bir kertenkele veya küçük bir kemirgen yemek için ve zehir ile tedavülden neredeyse her türlü hayvan onun yemidir. Evcil olarak veya yavru iken küçük bir sinek, bile yerler. Meksikalı kırmızı bacaklı örümcek, bazıları oldukça uysal türlerdir. Bu, inanılmaz renk ve etkileyici boyutu birleştiğinde, birçok popüler evcil hayvanlar arasında olur. II. Dünya Savaşı Doğu Cephesi'nde muharebeler ve harekâtlar II. Dünya Savaşı'nın Doğu Cephesi'nde muharebe ve harekâtlar: Sovyet tarih yazımı, Büyük Vatanseverlik Savaşı'nı üç döneme ayırmaktadır. Japon İmparatorluğu ile savaş, Uzak Doğu / Mançurya Taaruuzu (9 Ağustos 1945 – 2 Eylül 1945) ise Büyük Vatanseverlik Savaşı'ndan ayrı tutulmaktadır. Famke Janssen Famke Janssen (d. 5 Kasım 1965, Amstelveen), Hollandalı sinema oyuncusu ve model. Balthasar Woll Balthasar Woll (1 Eylül 1922, Wemmetsweiler, Saarland - 18 Mart 1996, Bielefeld-Sennestadt, Nordrhein-Westfalen), II. Dünya Savaşı'nda Waffen-SS astsubayı (SS-Oberscharführer). Şövalye demir haçı madalyasıyla ödüllendirilmiştir. 1 Mart 1922'de Wemmetsweiler şehrinde doğmuştu. Elektrik çıraklığından sonra gönüllü olarak Waffen-SS mensubu oldu. "Totenkopf" 1. Piyade Alayı 3. Bölüğünde Makineli tüfek nişancısı olarak görevlendirildi. Demyansk Halkası'nda görev yaparken yaralandı, tedavi olurken demir haç madalyası ile ödüllendirildi. Tedaviden sonra tank topçusu eğitimi alarak "Leibstandarte" Tümeni'nin 1. SS Panzer Alayı'na bağlı 13. SS Ağır Tank Bölüğüne verildi ve orada Michael Wittmann ile tanıştı. Kursk Savaşı'nda tümendeki en iyi tank mürettebatı oldular. Kasım 1943'te 80 tank ve 107 tanksavar topunu imha ederek 1. sınıf demir haç madalyası ile ödüllendirildiler. Ocak 1944'te SS-Oberscharführer rütbesine yükseltildi ve Şövalye demir haçı madalyası aldı. Bu madalya ilk defa bir tank topçusuna verilmişti. Wittmann 1944'te öldüğünde, Woll komuta ettiği tankla savaşmaya devam etti ve birçok yara aldı. Fakat savaştan sağ kalmaya başardı ve 1996 yılında öldü. Lugard Yolu Lugard Yolu, Hong Kong'un en görkemli yürüyüş yerlerindendir. Bu yol, nesiller için ana yürüyüş noktası olmuştur. Yol, yarı daireseldir ve Harlech Yolu ile bağlantılıdır. Victoria Zirvesi'yle de çevrelenmiştir. Manzarası sayesinde çok popüler bir yürüyüş yolu olmuştur. Kaybolmak tamamen imkânsızdır, sadece yürüyerek Peak Tram İstasyonu'na ulaşılabilir. Meşale Harekâtı Meşale Harekâtı (İngilizce: "Operation Torch", anlam: "Meşale Harekâtı", ilk aşamada "Operation Gymnast" olarak adlandırıldı ve sonra Torch oldu), Britanyalı-Amerikan birliklerin Vichy Fransası kontrolündeki Cezayir ve Fas'ı işgalidir. 1942 yazında Alman orduları doğu cephesinde, Stalingrad ve Kafkasya’ya doğru ilerlemekteydi. Baskı altında olan Sovyetler Sosyalist Cumhuriyetler Birliği (SSCB), Almanya’ya karşı Avrupa’da ikinci bir cephe açılmasını istiyordu. ABD Başkanı Roosevelt, Avrupa’da ikinci cephe açılması için Müttefiklerin hazır olmadığını savunuyordu. İngiltere, Tunus’u kaybetmiş ve Kuzey Afrika’da Mihver Devletlere karşı üstünlüğünü yitirmişti. Mihver Devletler, Cebelitarık Boğazı, Süveyş Kanalı ve Orta Doğu petrollerini tehdit etmekteydi. Bu durum içerinde ABD ve İngiltere Genelkurmay Başkanlıkları ikinci cephenin 1942 sonbaharında Kuzey Afrika’da açılması yönünde karar aldı ve harekâtın adını “Meşale Harekâtı (Operation Torch)” olarak belirledi. ABD Başkanı Roosevelt, 07 Kasım 1942’de yaptığı açıklamada, harekâtın amacının; Kuzey ve Batı Afrika kıyılarının Alman ve İtalyan orduları tarafından Amerika kıtasına bir çıkarma harekâtı için ileri üs olarak kullanılmasını engellemek ve ABD’nin müttefiki SSCB’ye destek sağlamak için Mihver Devletlere karşı ikinci cepheyi açmak olduğunu açıklamıştır. Meşale Harekât Planı; Cezayir, Oran ve Kazablanka kıyılarına, üç görev kuvveti ile 08 Kasım 1942’de eş zamanlı amfibi harekât yapılması üzerine tasarlanmıştı. Plana göre; 33.000 İngiliz ve Kanada askerini taşıyan 53 nakliye gemisi ve bunları korumak üzere; 3 kruvazör, 2 uçak gemisi, 17 muhrip ve 7 korvetten oluşan Doğu Görev Kuvveti Cezayir’e, 39.000 Amerikan ve İngiliz askerini taşıyan 50 nakliye gemisi ve bunları korumak üzere; 2 kruvazör, 1 uçak gemisi, 13 muhrip ve 6 korvetten oluşan Merkez Görev Kuvveti Oran’a, 35.000 Amerikan askerini taşıyan 38 nakliye gemisi ve bunları korumak üzere; 3 muharebe gemisi, 7 kruvazör, 5 uçak gemisi, 39 muhrip, 12 mayın tarama gemisi ve 4 denizaltıdan oluşan Batı Görev Kuvveti Kazablanka’ya taarruz etmiştir. İkinci Dünya Savaşı’nda “Meşale Harekâtı” olarak adlandırılan, müttefiklerin Kuzey Afrika çıkarmasının bir parçası olarak Kazablanka’nın ele geçirilmesi için, 08-16 Kasım 1942 tarihleri arasında, Amerika Birleşik Devletleri (ABD) Donanması gemileri ile Vichy Fransası Donanması gemileri, kıyı top tabyaları ve 2 Alman denizaltısı arasında meydana gelmiştir. Fransız Donanmasında; 1 kruvazör, 7 muhrip ve 11 denizaltıdan oluşan, “Fransız 2’nci Hafif Gemiler Filosu” ile Fransa’nın Almanya tarafından işgal edilmesi sonrası inşasına devam edilmek üzere Kazablanka’ya getirilmiş Jean Bart muharebe gemisi bulunmaktaydı. Ayrıca kıyı savunması için 6 top tabyası ve karaya konuşlu 131 uçak bulunmaktaydı. ABD Donanması’nda ise; 2 Uçak Gemisi (109 uçak), 1 muharebe gemisi, 5 kruvazör, 20 muhrip, 2 denizaltı ve destek gemileriyle beraber toplam 102 gemi bulunmaktaydı. 07 Kasım 1942’de denizaltıların sağladığı istihbarat ve kerteriz bilgilerine istinaden mevki alan gemiler, 08 Kasım 05.00’dan itibaren harekâta başlamışlardır. Deniz muharebelerinin önemli bir bölümü 08 Kasım 1942’de ABD Destek Görev Grubu ile Fransız 2’nci Hafif Gemiler Filosu arasında gerçekleşmiştir. Muharebe sonunda ABD tarafında, 2 muhrip orta derecede hasar almıştır. Fransız tarafında; 1 kruvazör, 6 muhrip, 3 denizaltı, 1 liman savunma gemisi batırılmış ve 2 muhrip tesirsiz hale getirilmiştir. 08 Kasım 1942’de ABD tarafından Fedala ele geçirilmiş, Kazablanka limanında bulunan Jean Bart’ın topu geçici süreliğine gayri faal hale getirilmiş, Ayrıca limanda bulunan 1 yüzer havuz ve 7 ticari gemi batırılmıştır. 09-16 Kasım 1942 arasında meydana gelen muharebelerde kısa süreli taarruzlar meydana gelmiştir. Özellikle 2 Alman denizaltısının başarılı torpido taarruzları sonucu; ABD’ye ait 4 nakliye gemisi batırılmış, 1 akaryakıt gemisi, 1 nakliye gemisi ve 1 muhrip ağır hasar almıştır. 09-16 Kasım 1942 arasında ABD Donanması tarafından, 4 Fransız denizaltısı ve 1 Alman denizaltısı batırılmıştır. 08-16 Kasım 1942 arasında gerçekleşen muharebeler sonucu ABD Donanması 489 personel, Fransız Donanması, 803 personel kaybetmiştir. Fas ve Cezayir'in müttefikler tarafından ele geçirilmesi ile stratejik olarak; Cebelitarık Boğazı’nın güneyden emniyeti sağlanmış, Süveyş Kanalı'nın emniyeti sağlanmış, Almanya’nın, Atlantik Okyanusu'nda ve Akdeniz'de yürüttüğü denizaltı harbi için önemli lojistik üs ele geçirilmiş, ABD’nin, Kuzey Afrika kıyılarına güvenle lojistik nakliye yapabilmesi için uygun liman elde edilmiş, Almanya’nın, İtalya ve Kuzey Afrika’ya kuvvet kaydırması sağlanarak, SSCB üzerindeki baskı azaltılmıştır. Kutsiye Bozoklar Kutsiye Bozoklar (d. 1953, Mersin - ö. 16 Temmuz 2009, Ankara), Türk yazar, gazeteci, köşe yazarı ve şair. İstanbul Üniversitesi Eczacılık Fakültesi mezunu olan Bozoklar, gençlik yıllarında Türkiye İşçi Partisi üyesi oldu. Çeşitli politik dergilerde "Işık Kutlu" takma adıyla köşe yazıları yazdı. Yazıları nedeniyle 300'den fazla davada yargılandı. 1973 yılında Ahmet Muharrem Çiçek, Ali Şenci ve Feryal Sarıoğulları'yla birlikte polis arasında çıkan bir çatışmada felç kalır; Çiçek ise çatışma sonrası öldürülür. İki yıl tutuklu kaldı. 21 yıl kalemini elinden bırakmayan ve siyasi konuların yanı sıra, kadın sorunlarına da değinen yazar, slogan haline gelen ""Yaşamak direnmektir"" sözlerini ilk kez kullanan sanatçı olarak bilinir. Mezarı Ankara Karşıyaka Mezarlığı'ndadır. Dimorphodon Dimorphodon, orta-büyüklükte bir teruzor cinsi. "Dimorphodon"un fosili İngiltere'de Mary Anning tarafından bulundu. İngiltere'de 1828 yılında gösterilmiştir. Balıkla beslenen dimorphodon daha çok deniz kuşlarına benziyordu. Uçabilen bir sürüngen olarak tanımlanabilir. İnce ve hafif kemikleri, perde ayaklı bacakları ve deri kanatları vardı. İri kafatası uzunluğu yaklaşık 22 cm, boyu) 0,25 m, ağırlığı 4 kg ve uzunluğu 0,25 cm'dir. WowWee WowWee Hong Kong merkezli bir oyuncak robot firmasıdır. Yapımcısı Mark Tilden'dır. Hâlen piyasada bulunan robot oyuncakları şunlardır: Heterodontosaurus Heterodontosaurus (anlamı: ""farklı dişli kertenkele""), Erken Jurassic Güney Afrika'da yaşayan köpek dişleriyle tanınmış otobur bir dinozordur. En karakteristik özelliği üç farklı yapıdaki dişleridir. Bu dişleri kesici, delici ve öğütücü olarak kullanıyordu. Boyu 0,5 m'dir. Yani bir insandan daha küçüktür. Ağırlığı sadece 10 kg, uzunluğu ise 1,2 m idi. 208 milyon yıl önce yaşamıştır. Dişleri birçok tartışmya yol açmıştır. Bazı bilim adamları bitki ve küçük hayvanları yemek için farklı dişleri kullandığını düşünmektedir. Kara Ocak Kara Ocak (Azerice: Qara Yanvar), Kara Cumartesi veya 20 Ocak faciası, 1990 Ocağında 19'unu 20'sine bağlayan gece Sovyet Ordusu'nun Azerbaycan SSC'nin başkenti Bakü'ye girmesiyle gerçekleştirilen katliam. Bu katliama "Kara Ocak" denmektedir ve asıl neden ise Ermenistan Sovyet Sosyalist Cumhuriyeti talepleri ile alakalıdır. Ermenilerin artan toprak talepleri karşısında büyük bir Azerbaycanlı kitlesi tepki göstermiş ve "Ermeniler Dışarı" sloganları atarak yürüyüşler tertiplemişlerdi. Buna misilleme olarak Ermenistan’da yaşayan çok sayıda Azerbaycanlı kovulmuştu. 13 Ocak 1990'da başlatılan Bakü Katliamını durdurmak için Sovyet Ordusu Bakü'ye girerek isyanı kanlı bir biçimde bastırdı. Sovyet birlikleri, 20 Ocak 1990'da Ermenileri korumak iddiası ile Bakü'ye giderek 143 kişiyi öldürdü. Sovyet Ordusunun sert müdahelesi Azerbaycan halkında büyük tepkilere sebep oldu. Bu bastırmayı protesto eden Azerbaycan’lıları cezalandırmaktan öte, artan milliyetçi akımları ve bağımsızlık girişiminde bulunabilecek tüm Sovyet cumhuriyetlerine bir göz dağı niteliğindeydi. Ancak bu taktik geri tepti ve Sovyet yönetimi altındaki Azerbaycan'da, diğer Sovyet Cumhuriyetlerinde de olduğu gibi, milliyetçilik akımını ve bağımsızlık talebini hızlandırarak, Azerbaycan halkında Sovyet yönetiminin topluca reddine neden oldu ve Sovyetler Birliği'nin çöküşünü hızlandırdı. ES Viry-Châtillon L'Entente Sportive Viry-Châtillon merkezi Viry-Châtillon, Paris'te bulunan bir Fransız futbol kulübüdür. Kulüp, Fransa futbol ligi sistemi'nin 4. üst düzey ligi olan Championnat de France amateur D Grubunda yer almaktadır. Kulüp iç saha karşılaşmalarını 5.700 kişilik Stade Henri Longuet'de oynar. Budapest Honvéd FC Budapeşte Honvéd FC (Macar yazı karakterleriyle: ˈbudɒpɛʃt ˈhonveːd ɛf tseː), Macaristan'ın başkenti Budapeşte'de kurulmuş profesyonel Macar futbol kulübü. Kulübün eski adı Kispest AC'dir. Ferenc Puskás, Sándor Kocsis, József Bozsik ve Zoltán Czibor gibi tanınmış Macar oyuncular, bu kulüpte forma giymiştir. "Efsanevi Macar Takımı" olarak bilinen 1950'li yılların, Macaristan millî futbol takımının çekirdeğini oluşturan Honved, bu yıllarda Macar Ligi'nde dört şampiyonluk yaşamıştır. 1980-1990 yılları arasında takım, en güçlü dönemlerinden birini yaşamıştır. Bu dönemde sekiz kez Macar Ligi şampiyonluğu kazanmıştır. 1991 yılında kulübün ismi "Kispest Honvéd FC" olarak değiştirilmiş ve Honved; 2003 yılında bugünkü adını kabul etmiştir. Eskrim, bisiklet, jimnastik, güreş, atletizm, boks, tenis, hentbol, su topu ve domino kulübün faaliyet gösterdiği diğer spor branşlarıdır. Hentbol'da 1982'de Avrupa şampiyonluğu yaşamışlardır. 1990'lı yılların ardından Macar futbolunda yaşanan gözle görünür düşüş, Honved'i de etkilemiş; kulüp geçmiş dönemlerde Avrupa'da yaşadığı başarıları tekrarlayamamıştır. Bu düşüşü UEFA Avrupa Ligi'nde Fenerbahçe ile eşleştikten sonra teknik direktör Sisa'nın: "Bundan 10 yıl önce bir Türk takımı ile eşleşsek bayram yapardık, ancak zaman değişti. Daha kötüsünü çekemezdik. Türk futbolu sadece Avrupa'da değil, dünyada da elit düzeyde bulunuyor. Çekilebilecek en güçlü rakibi çektik diye üzülmemize gerek yok." diye verdiği demeç belgeler niteliktedir. Kulüp şu an da Amerikalı bir yatırımcı tarafından yönetilmektedir. 2008-09 sezonunda ligden düşmemeyi son anda başaran Honved, aynı sezon ulusal kupayı kazanmıştır. Fransa 21 yaş altı millî futbol takımı Fransa 21 yaş altı millî futbol takımı, Fransa Futbol Federasyonu bünyesinde bulunan Fransa'nın 21 yaş altı millî futbol takımı. Takım, her 2 yılda bir düzenlenen Avrupa 21 Yaş Altı Futbol Şampiyonası'nda boy göstermektedir. 12 Haziran Geçen Yıl Marienbad'da Geçen Yıl Marienbad'da 1961 Fransa-İtalya ortak yapımı gerçeküstü deneysel filmdir. Özgün adı L'Année Dernière à Marienbad olan film Birleşik Krallık'ta Last Year in Marienbad, ABD'de de Last Year at Marienbad adlarıyla gösterime sunulmuştur. Film, Nisan 2005'te 24. Uluslararası İstanbul Film Festivali'nde de gösterilmiştir. Özgün senaryosunu ve diyaloglarını Alain Robbe-Grillet'nin yazdığı bu avangart filmi Alain Resnais yönetmiş, başlıca rollerinde Delphine Seyrig, Giorgio Albertazzi ve Sacha Pitoëff oynamışlardır. Siyah beyaz Dyaliscope (CinemaScope'un Fransa'daki muadili) görüntülerini Sacha Vierny'nin çektiği filmin müzikleri Francis Seyrig'e aittir. Kadın oyuncuların kostümlerini ünlü modacı Coco Chanel tasarlamıştır. O tarihte sinemaya yeni başlamış olan Alman yönetmen Volker Schlöndorff de Alain Resnais'nin yönetmen yardımcılığını yapmıştır. "Geçen Yıl Marienbad'da", Fransız Yeni Dalga sinema akımının önemli temsilcisi Resnais'nin ikinci uzun metrajlı filmidir ve en önemli üç filminden biridir. (Diğerleri Gece ve Sis (1955) ile Hiroşima Sevgilim (1959)'dir, her üçü de yönetmenin erken dönemine aittir.) Filmin senaristi Alain Robbe-Grillet ise 1950'li yıllarda Fransa'da ortaya çıkan Nouveau Roman ("Yeni Roman") adlı edebiyat akımının başlıca temsilcilerinden biridir ve aynı zamanda da bir sinema yönetmenidir. Bu bilmece gibi gizemli ve rüyayı andırır tuhaf filmde, otel olarak kullanılan muhteşem bir şatoda karşılaşan bir kadın ve bir erkeğin sürekli olarak daha önce nerede karşılaştıklarını sorgulamaları, geçmişlerini aramaları (belki de hiç karşılaşmamışlardır) çapraşık geri dönüşlerle anlatılır. "Geçen Yıl Marienbad'da" bir bakıma Hollywood melodramlarının sürrealist bir parodisi de sayılabilir. Filmin adında geçen Marienbad (Mariánské Lázně), Sigmund Freud (1915'te) ve Mustafa Kemal Atatürk (1918'de) gibi ünlü şahsiyetlerin de kaldığı Çek Cumhuriyeti'nde tarihi bir kaplıca kentidir, ama filmde sözü edilen yerin burası olup olmadığı da pek açık değildir. Çevrildiği yıl Venedik Film Festivali'nde Altın Aslan ödülünü alan film, 1963'te "en iyi senaryo" dalında Oscar'a, "en iyi film" dalında da BAFTA ödülüne aday gösterilmişti. Film Avrupa'da çok şık bir şatoda geçer. Aynı zamanda bir otel olarak da kullanıldığı anlaşılan bu şato, barok tarzdaki şatafatlı tavan süslemeleri, çok büyük salonları, sonsuz gibi gözüken koridorları, duvarlarındaki devasa aynaları ve yağlı boya tablolarıyla, bir de geometrik şekiller verilmiş çalılar ve bitkilerle süslenmiş muazzam bahçeleriyle göz kamaştırıcı, hatta neredeyse gerçeküstü bir görünümdedir. Bu mekânları dolduran şık ve zarif insanlar da en az mekânlar kadar gizemli görünürler. Bu karakterlerin bir isimleri yoktur. Film başlıca üç karakterin etrafında gelişir: Güzel ve alımlı bir kadın olan "A" (Delphine Seyrig), sinema yıldızlarını andıran "X" (Giorgio Albertazzi) ve muhtemelen A'nın kocası veya sevgilisi olan "M" (Sascha Pitoeff). Olaylar X'in ağzından anlatılır, diğerlerinin diyalogları çok azdır. X, A'ya yaklaşarak geçen yıl Marienbad'da karşılaşmış olduklarını söyler ve birlikte yaşadıkları anları ve aralarında geçen konuşmaları ona hatırlatmaya çalışır. X'e göre, M kumar masalarında meşgulken A'nın odasında buluşmayı, sonra da birlikte uzaklara kaçmayı planlamışlar ama bu gerçekleşemeyince A'nın ricası üzerine planlarını bir yıl sonrasına ertelemişlerdir. Oysa A bunların hiçbirisini hatırlamaz, ama kendisini de tamamen X'ten uzak tutmaz. Filmin ilerleyen dakikalarında bilinen anlamda dramatik bir gelişme olmaz. Diyaloglar ve olaylar birkaç kez daha ama bu kez başka mekânlarda tekrarlanır. Filmde sözü geçen ve filmin adında da yer alan Marienbad (yeni adıyla Mariánské Lázně), Çek Cumhuriyeti'nin Karlsbad bölgesinde tarihi bir kaplıca kentidir ama filmin çekimleri burada yapılmamıştır. Alain Resnais filmin çekimlerini Almanya'da, özellikle de Bavyera'daki bazı şatolarda gerçekleştirmiş, ancak kurguda bütün bu çekimlerin tek bir mekânda yapıldığı izlenimi verilmiştir. Zaten burada Resnais'nin amaçladığı seyircinin mekân duygusunu kaybetmesidir. Ona göre olayların belirli bir coğrafi bölgede geçtiği izleniminin alınmaması gerekmektedir. Filmin, neyin gerçek neyin kurgu olduğunu birbirinden ayırmanın imkânsız olduğu gizemli, adeta bilmece gibi bir anlatım tarzı vardır. Zaman ve mekân birliğinin olmadığı, bir anı diğerine uymayan, şimdiki zamanla geçmiş zaman arasında sürekli gidip gelen, değişken ve adeta bir rüyayı andıran hipnotik çekimler, zaman zaman adeta perdede görüntü dondurulmuş gibi birden hareketsizleşiveren gizemli karakterler, baştan beri gizemli olan ve filmin sonunda da gizemi çözülmeyen öyküsüyle "Geçen Yıl Marienbad'da" hem seyirciyi hem de eleştirmenleri şaşkına çevirmiş ve kimileri tarafından bir başyapıt olarak kabul edilirken kimilerince de kabul edilemez bulunmuştu. Hatta, Harry Medved ve Randy Lowell'ın birlikte yazdığı "Tüm Zamanların En Kötü 50 Filmi" adlı kitapta bu filme de yer verilmişti. Sacha Vierny'nin çektiği siyah beyaz geniş perde Dyaliscope (CinemaScope'un Fransa'daki muadili) görüntüler, kavisli kamera kaydırma hareketleriyle birleşince, karakterlerin farklı düzlemlerde ve durumlardaki kompozisyonlarını aynı görüntüde bir araya getirmiştir. Filmin özgün müziğini başrol oyuncusu Delphine Seyrig'in erkek kardeşi Francis Seyrig yapmıştır. Genellikle bir orgla icra edilen bu rahatsız edici gotik müzik, adeta ölülerin arkasından yazılmış ayin müziği (requiem), ilahi tarzındadır ve zaman zaman konuşma sesini bastıracak şekilde yüksek volümde duyulur. Cortexiphan Cortexiphan, Fringe adlı televizyon dizisinde William Bell tarafından geliştirilen ilaçtır. Bu ilaç iki farklı bölgede çocuklar üzerinde denenmiştir. Bilinen denekler arasında Olivia Dunham, Lloyd Becker, Sally Clark, Miranda Greene, James Heat, Julie Heath, Nick Lane, Nancy Lewis, Timothy Michael Ober, Susan Pratt, Nate Reed, Alan DeRosa vardır. Ve ayrıca tam isimleri bilinemeyen Cameron A., Lisa B., Tessa E., Rich N., Annie P. ve Ken T. adlı altı çocuğun üzerinde daha denenmiştir. Bu ilaç çocuklara verildiğinde onların bazı güçlerini daha da arttırmaktadır. Araştırmaların başarısız olması nedeniyle William Bell ilacı geliştirmeye 1983'te son vermiştir. Walter Bishop da bir süre bu ilacın geliştirilmesinde görev yapmıştır. İlaç temelde; insan zihnin bebeklik ve çocuklukta güçlü, sınırlandırılmamış, mutlak bilincinin sınırlamalardan korunmasını hedef almaktadır. Bishop'un teorisine göre Mayalardan sonra uzaylılar tarafından insan beynine bir sınırlama getirilmiş. ZFT ZFT, Fringe adlı televizyon dizisindeki terörist grubudur. Bu grup biyolojik silahları insanlar üzerinde denemektedir ve tüm dünyayı test sahası olarak kullanmaktadır. Gruba para sağlayan kişi William Bell'dir. Olivia Dunham, Peter Bishop ve Walter Bishop'tan oluşan Fringe adlı FBI bölümü bu örgütün faaliyetlerini durdurmaya çalışmaktadır. Grubun ismi hiç basılmamış bir bilim kitabından gelmektedir. Bu kitabın yazarı da William Bell'dir fakat kitap daha sonradan değiştirilmiştir. Bu kitabı Peter Bishop'ın kitapçı bir arkadaşı sayesinde bulmuşlardır. Grubun türkçe ismi "Teknoloji Yoluyla Gelen Yıkım"'dır. Hüseyin Avni Sözen Anadolu Lisesi Hüseyin Avni Sözen Anadolu Lisesi, veya baş harflerinden oluşan kısaltmasıyla HASAL, 4 Haziran 1984 yılında 108 öğrenci ile eğitim ve öğretim hayatına başlamıştır. Türkiye'de hazırlık sınıfı bulunan nadir okullardandır. Okulda bir müdür, bir müdür baş yardımcısı, üç müdür yardımcısı ve elli eğitimci görev yapmaktadır. Okul Hazırlık+4 sene yani toplamda 5 senedir. İlk yıl dersler İngilizce ağırlıklıdır daha sonraki senelerde normal orta öğretim müfredatına dönülmektedir. LYS’de başarı grafiği üst bölgelerdedir. Lise, tanınmış üniversitelerden olan Boğaziçi Üniversitesi, Galatasaray Üniversitesi, ODTÜ, İTÜ, Bilkent Üniversitesi,Sabancı Üniversitesi ve Yıldız Teknik Üniversitesi'ne her yıl öğrenci vermektedir. Okul anlaşmalı olduğu özel bir şirket ile her yıl isteyen öğrencileri Almanya, Hollanda, ABD, Kanada ve İngiltere’ye götürmektedir . Orada 1 ay boyunca İngilizce kurslarına tabii tutmaktadır. Okuldaki yabancı diller İngilizce ve Almanca’dır. Tamamı kullanımda 30 adet derslik, bilgisayar, fizik, kimya, biyoloji laboratuvarları, kütüphane, müzik ve resim odası bulunmaktadır. Ayrıca tarih, coğrafya, felsefe, almanca, İngilizce, matematik, okul öğrenci meclis odaları ile psikolojik danışma rehberlik servis odası, iki adet öğretmen odası ve üç adet idari oda ile okul aile birliği odaları bulunmaktadır. Aynı zamanda okulda İstanbul Anadolu Yakası’nın en büyük spor salonu (Ferit Avni Sözen Spor Kompleksi) bulunmaktadır. Yemekhanesi ve kantini ile çok amaçlı konferans salonu (Nükte Sözen Konferans Salonu) hizmet vermektedir. Bahçesi oldukça küçük olmakla beraber içerisinde birçok ağaç barındırmaktadır.Dikilen ağaçların saksılarında birçok şiir bulunmaktadır. Okul sosyal etkinlik bakımdan zengin bir okuldur. Her sene geleneksel olarak dönemlerin kaynaşmasını sağlayan "HASAL Kış Yemeği" "HASAL Bahar Yemeği" adı altında iki kaynaşma yemeği, "HASAL Musicday" adında çeşitli okullardan müzik gruplarının katılımıyla gerçekleşen bir müzik günü ve birçok etkinliğin bulunduğu(spor-müzik-konferans) HASALFEST organizasyonu düzenlenmektedir. HASALFEST'10 organizasyonunda Yüksek Sadakat sahne almıştır. Bunların dışında 2010 yılında okulda gitar,dans,ney-klarnet,vurmalı çalgılar kursu da açılmıştır. Ekim 2010'dan itibaren haftanın çeşitli