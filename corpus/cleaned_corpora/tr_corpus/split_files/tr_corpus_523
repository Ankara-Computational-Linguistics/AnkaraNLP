Kamyona binmeden önce, elindeki çuvalı açtı. İhtiyaç duyabileceği her şeyi almıştı fenerler ve yedek piller. Kamyonun yedek lastiğini kontrol etti, bidonun benzi dolu olup olmadığına baktı. Daha sonra avluyu geçip arka kapıyı açtı. Güçlü rüzgâr avluya doldu, arkasındaki ağılda tavuk ve keçileri uyandırdı. Hayal mi görüyordu, yoksa hava gerçekten de kötüleşiyor muydu. Bir önceki gece havanın kötüleşmekte olduğunu hissetmişti ama bu kadar da şiddetli olacağını düşünmemişti. Şoför koltuğuna oturdu, marş motorunu çalıştırdı, Fiat gürültüyle hayata döndü. Rüzgâr motorun sesini boğsa da, bazı komşuların gürültüyü duyacakları kesindi. Bu konuda Ahmed'in yapabileceği hiçbir şey yoktu Fiat'ın burnunu toprak yola çevirdi, inip avlu kapısını kapattı, kuzeydoğuda otuz kilometre ötedeki İskenderiye'ye giden ana yola çıktı, ancak sekiz kilometre gittikten sonra güneye döndü ve bozuk bir yan yola girdi. Her iki tarafında tel örgüler uzanan kafesli demir kapıların önüne vardığında durdu. Kamyonun camı kumla kaplanmıştı, buna rağmen kapının ötesinde uçak pistini seçebiliyordu. Çöl savaşının sona ermesiyle terk edilmişti. Altı kulübe ve iki hangar, gecenin karanlığında unutulmuş anıtlar gibi dikiliyordu. Buraya, parçalanmış yağ varilleri ve atılmış askeri malzeme arasında kullanılabilecek bir şeyler arayan Bedevi aşiretleri dışında kimse gelmiyordu. Ahmed kamyondan indi, kapıları açtı, Nissen kulübelerinden birine yöneldi ve binanın hemen dışında durdu. Havadaki kum taneciklerinden korunmak için yüzünü kapadı, motoru susturup kulübeye girdi. Kulübe çürümüş tahta ve insan pisliği kokuyordu, duvarlardaysa tebeşirle çizilmiş yazılar okunuyordu. Run, Rommel run. (1) ve Bert was here. (2) Ahmed dışarıdan bir koyun melemesi duydu ve seslendi - Mafuz. Orada mısın. Gölgelerin arasından, yorgunluktan gözlerini ovuşturan on iki yaşında bir çocuk çıktı. - Evet, Baba. Ahmed köşede oğluna vermiş olduğu battaniyeyi ve küçük yiyecek paketini gördü. Ahmed'in keçilerinden altısı oğlanın yanma uzanmış, sırtlarını rüzgâra dönmüştü. Meleyip hareket ettiler, ama oldukları yerde kaldılar. - Kimse geldi mi. - Hayır, Baba, kimseyi görmedim. - İyi iş becerdin, Mafuz. Ahmed gururla oğlunun başını okşadı. Onu bir gece önce, güya keçilere bakması için alanda bırakmıştı. Bedevilerin kötü havalarda bazen yaptıkları gibi, buralara kadar gelip kulübelerden birine sığınmadıklarından emin olması gerekiyordu böyle bir davetsiz misafirlik bütün planlarını altüst edebilirdi. Mafuz sonuna kadar güvenilebilecek akıllı bir çocuktu, bu nedenle de oğluna bu görevi gözünü kırpmadan vermişti. 1 Kaç, Rommel, kaç. (ç.n.) 2 Bert buradaydı, (ç.n.) - Bana yardım et. Kirli betonun üzerine çömeldi, çuvalı açtı ve dört tane elektrikli fener çıkardı. Mafuz'un da yardımıyla her birini kontrol etti hepsi de çalışıyordu. Ahmed fenerlerden birini kullanarak uçağa alanın boş olduğunu, inmekte bir tehlike bulunmadığım belirtecekti. Diğer üç feneri, kamyonun arkasında getirdiği ahşap takozlar üzerine koyarak pistin üzerine L şeklinde yerleştirecek, böylelikle iniş pistinin kesin enini ve boyunu göstermiş olacaktı. Uçaktan cevap işaretini alınca daha önce değil- üç feneri yakacaktı. Saatine baktı dört. Aşağı yukarı bir saat sonra öyle söylenmişti- Almanlar gelecekti. Neden geldiklerini bilmiyordu, bu onu ilgilendirmezdi ama önemli bir iş için olduğunu tahmin edebiliyordu. Eğer geçerli bir nedenleri olmasa, düşman hattının bu kadar gerisine kadar gelmezlerdi. Rüzgârın o zamana kadar azalması için dua etti, yoksa işler güçleşebilirdi. Fırtına, oluklu sac çatıda ses çıkararak arttı. Mafuz babasına döndü çocuğun heyecanı suratından okunuyordu. - Uçak gerçekten de gelecek mi, Baba. - Allah isterse oğlum. Ahmed de heyecanlıydı, ama onun heyecanı korkuyla karışıktı. Bir keresinde aynı pistte bir Wellington bombardıman uçağının hamsi nedeniyle yere çakıldığını görmüştü. Önce kanatlar kırılmış, uça yerde kayarak yarım bir daire çizmiş, patlayan depo bütün mürettebatı öldürmüştü. Esen rüzgâr hamsi değildi, yine de dışarıdan duyulan rüzgârın sesi, şiddetli bir fırtınanın habercisiydi. Ahmed rüzgârın çatıda çıkardığı sesi yeniden duydu, tespihini eline aldı ve uçağın içinde bulunduğu güç durumu düşündü. Umarım dostlarım, sizi durumunuz daha iyidir. 04.20 Haider huzursuz bir uykudan uyandığında, Dakota'nı içi buz gibi olmuştu. Rachel'in de deri bir uykuda olmasına şaşırdı karanlık pilot kabinin doğru ilerledi ve Falconi ile Remer'in bir termostan kahve içtiklerini gördü. Falconi motorların gürültüsünü bastırmak için bağırdı - Uyuyamıyor musun. - Hayır. Operasyon gerginliği galiba. - Hepimizde aynı. Gel, bir kahve iç. Falconi'nin uzattığı alüminyum fincanı aldı ve boş telsizci koltuğuna çöktü. Karanlık gökyüzündeki hilal, sadece az bir yeri aydınlatabiliyordu. Bazen yanlarından kara bulutlar geçiyor ve yağmur damlaları ön camı dövüyordu. Uzakta göz kırpan parlak yıldızlar vardı. - Neredeyiz. Remer dizlerinin üzerindeki yol haritasını gösterdi. Sicilya ile Mısır'ın arasında, tam yan yolda, Girit'in batı kıyılarının açığında. Bir saat kadar sonra solumuzda İskenderiye'yi göreceğiz. Buraya kadar her şey sakindi buralarda hiç telsiz faaliyeti yok. - Umarım öyle de kalır. Havadan ne haber, Vito. Falconi uzakta ufukta beliren kalın ve karanlık bulut kümesini gösterdi. Haider bulutların içinde çakan ve çevreyi aydınlatan parlak şimşeklere baktı. Aman Tanrım, kötü görünüyor. - Oldukça. En kötüsünün çevresinden dolanmaya çalışacağız, ama yine de biraz savrulmamız kaçınılmaz. Üzgünüm ama, yapabileceğim pek fazla bir şey yok. Haider sigara ikram etti, Falconi'ninkini yaktıktan sonra sordu Bu Allah'ın belası savaşı sona erdirdiğini sanıyordum. Sakın bana bu işten zevk aldığım söylemeye kalkma. Falconi gülümsedi. Pek zevk aldığım söylenemez. Ama ya Luftwaffe için uçacağım, ya da savaş esiri olarak sıkıntıdan gebereceğim. Daha da kötüsü Rusya cephesinde bir cezalılar tugayına gönderilebilirim. - Yine de dönüş yolunda Sicilya'ya inebilir ve teslim olabilirsin. Falconi güldü. Bunu düşünmedim değil. Ne var ki Remer bundan pek hoşlanmaz. Üstelik İtalya iki ay önce teslim olduğundan beri Milano'daki bir Alman kampında savaş esiri olarak tutulan bir kardeşim var. Eğer kaçarsam, Schellenberg'in ona pek de dostça davranacağını sanmıyorum. - anlaşılan Walter hepimizi bir yerimizden yakalamış. - Seni de mi. - Maalesef. - Ahlaksız piç. Falconi'nin yüzünde dostça bir ifade belirdi. Bana babana ve oğluna olanlardan bahsetti, Jack. Çok kötü. Senin için gerçekten de üzüldüm, dostum. Haider cevap vermeden başını salladı, kabin kapısına yöneldi. Ötekilere bir bakayım. - Eğer bayan dostun isterse, termosta hâlâ sıcak kahve var. - Teşekkürler. Haider geriye döndü. Düşman uçaklarına dikkat etmeyi unutmayın. Falconi'nin gülümsemesi güven vericiydi. Merak etme, Jack. Bu havada gökyüzü bir mezarın içi kadar sakin. Beni en çok korkutan, yerdeki şartlar. Bu tabutu sağ salim yere indirmem ve sonra tekrar kaldırmam için dua et. 04.35 Dallaslı Pilot Teğmen Chuck Carlton, Bristol Beaufighter'ın pilot kabininde uyanık kalabilmek için The Yellow Rose of Texas şarkısını söylüyordu. Yanındaki koltukta oturan Pilot Çavuş Bert Higgins artık dayanamayacak durumdaydı. Bu, Carlton'un bildiği tek şarkıydı ve işleri daha da kötüleştirmek için olsa gerek, Texas'lının sesi demir kesmeye çalışan motorlu testereden de berbattı. Uçak kabinindeki telsizden sordu. Başka bir şarkı bilmiyor musunuz, efendim. Carlton sırıttı. Bu şarkıların en güzeli, evlat. Allah kahretsin, siz İngilizler iyi bir şarkıyı tanımaktan da acizsiniz. - Saygısızlık etmek istemem, efendim, ama bu şarkıyı bu gece en az yüz kere dinledim. Carlton güldü. On beş yıllık tecrübeli bir pilottu, hareketli mavi gözleri, hayat sanki çok yavaş akıp gidiyormuş gibi, sürekli bir araştırma halindeydi. Daha on yedi yaşındayken ilk uçuşunu yapmış, daha sonra özel bir posta kuruluşunda çalışmaya başlayarak tabiat ananın yoluna çıkardığı her türlü havada Amerika'yı bir uçtan öbürüne geçmeyi alışkanlık haline getirmişti. Daha sonra iki yıl boyunca Atlanta dışında bir ilaçlama uçağında çalışmış, en sonunda hava akrobatları grubuna katılmıştı. Bütün bunlar hâlâ hayatta olmasını ve İskenderiye'de konuşlanmış 201. İngiliz Hava Birliğinde pilot olarak çalışmasını açıklamaya yetmezdi elbette. Ne var ki savaş başladığında birçok Amerikalı vatandaşı gibi Carlton da gönüllü olarak İngiltere'ye gitmiş ve hava kuvvetlerine katılmıştı. - OK, zamanımız neredeyse doldu. Manevra kolunu ileri iterken gaz çubuğunu hafifçe geriye doğru çekti ve 14.000 feet'ten inmeye başladı. Bana pozisyonumuzu bildir ki bu bebeği ev götürelim ve o iyilikten anlamaz İngiliz kulaklarının biraz dinlenmesini sağlayalım. Beaufighter gece kıyı devriyesi uçuşundaydı ve bulutların arasında 150 mil hızla ilerliyordu. Higgins pusulaya baktı ve İskenderiye'ye göre pozisyonlarını hesapladı. Limanın kuzeybatısındaydılar ve yere inmelerine en çok yarım saat vardı. Solunda İskenderiye'nin ışıklarını saklayan kara bulutlara baktı. Aşağıda karadan gelen bir kum fırtınası vardı ve kıyıdan yetmiş mil uzakta bulunmalarına karşın, kahverengi portakal karışımı rengi görebiliyorlardı. Sahil korumanın meteoroloji tahmin birimi, onları bir süre önce fırtınanın yaklaştığı konusunda uyarmıştı Higgins ise yarım saate bir İskenderiye Kulesi'yle temasa geçmiş, kum fırtınasının henüz kente varmadığını, pistlerin inişe uygun olduklarını öğrenmişti. Pozisyon hesabını bitirdiğinde, Beaufighter 12.000 feet'te bulutlardan sıyrıldı. Aşağı baktı ve sancak kanadının altında bir mil kadar uzakta bir uçak karaltısı görünce şaşırdı. - Saat ikide ve alçakta hedef. Carlton ciddileşti ve karanlık gökyüzüne baktı. Ay ışığı yeterli değildi, ufuksa daha yeni ışımaya başlamıştı yine de üç saatlik bir uçuştan sonra karanlığa alışmış gözleri önlerinde, 100 feet'te gitmekte olan uçağı gördü. - Haklısın, dostum. Haydi inip bir bakalım. Carlton manevra kolunu aşağıya, sağa itti, aynı zamanda da da gaz kolunu çekti, uçağı hızlandırdı. Aletin burnu yere dönüp hızlandı. Carlton, Beaufighter'a âşıktı. İki kişilik uçak hem çok zevkli, hem de sınıfının en hızlısıydı. Şu anda da avantajın kendinde olduğunu biliyordu, hedefi önünde ve aşağıdaydı, yaklaştığını göremeyecekti. - Hay Allah, bir Dakota, bizimkilerden biri. - Ben de görüyorum, efendim. - Asıl soru, buralarda ne aradığı. Carlton daha on dakika önce İskenderiye Kulesi'nden hava trafiğiyle ilgili son durumu sormuş ve yakında hiç uçak bulunmadığı cevabını almıştı. - OK, bir çağrı yapalım bakalım. Telsizin vericisini açtı. C47, burası kıyı devriyesi, arkanızda saat beşte ve yüksekte. Kendinizi tanıtın. Tamam. Cevap gelmedi. Carlton yeniden denedi. C47, lütfen kendinizi tanıtın. Arkanızda, yüksekte ve saat beşteyim. Tamam. Yine cevap alamayınca, Carlton diğer üç iletişim kanalını denedi. Bunlardan biri kule ve üs içindi, diğer ikisi de sadece güç durumda kalmış uçakların imdat çağrılarına ayrılmıştı. C47'nin bu kanallardan birini kullanabileceğini düşünerek her birini taradı. Bütün frekanslar sessizdi. Higgins'e döndü. Belki de telsizleri bozuldu. - Ne yapmak istiyorsunuz efendim, günün renklerini göstermek mi. Beaufighter'ın gövdesine oyulmuş kapakların içinde üç ışık vardı kırmızı, yeşil ve beyaz. Bu ışıklar değişik şekillerde yakılıp söndürülerek şifreli bir kimlik sinyali vermekte kullanılır, şifre her gün değiştirilirdi. Yöntemin bu denli basit olmasına karşın düşman uçaklarının şifreyi bilmesi ve doğru kimliği açıklaması imkânsızdı. Bu yöntemle Müttefikler uçakları, tüm iletişim kanalları kapalı olsa da kendilerini tanıtmak imkânına sahip olmuşlardı. Carlton hâlâ dikkatliydi. C47'nin bir teknik sorunu olabilirdi kendi uçaklarından birinin düşmesine neden olmak isteyeceklerinin sonuncusuydu. Ancak uçuş öncesi brifing, hiçbir kuşkuya yer bırakmayacak kadar açıktı. Bir istihbarat raporuna göre Almanların Müttefikler hava savunmasını Kuzey Afrika'da delmeye çalışacakları öğrenilmişti, bu nedenle de devriye sırasında rastlanacak her uçağın kendini tanıtması zorunluydu. Carlton C47'ye günün renklerini göstermeye karar vermeden önce bölgede başka uçak olmadığından emi olmak istedi. Günün renklerini bir dakika beklet dedi Higgins'e. Derhal İskenderiye Kulesi'ne bağlan ve bölgede bir C47 olup olmadığını sor. Carlton Higgins'in İskenderiye Kulesi'yle temas kurduğunu işitti, birkaç saniye sonra da kulaklığında kulenin cevabı patladı. Çam ağacı, İskenderiye Kontrol Kulesi'nden kıyı devriyesi Beaufighter'a. Bölgenizde bilinen Müttefikler C47 yok. Kısa bir duraklamadan sonra ses yeniden duyuldu. Onu buraya getirseniz iyi olur. Carlton heyecandan yerinde duramıyordu. Üç aydan beri hareketsizlikten kendini yiyordu. Sıkıcı bir devriye görevi olarak başlayan uçuş, heyecanlı bir savaşa dönmek üzereydi. C47 gerçekten de bir Müttefikler uçağı olabilirdi, ama Almanların ele geçirdikleri düşman uçaklarını kullanmaktan geri kalmadıklarını da biliyordu. Gerçek ne olursa olsun, kısa sürede ortaya çıkaracaktı. C47 silahsız ve yavaş bir uçaktı. Buna karşılık Beaufighter hem hızlıydı, hem de gövdesinin altında dört tane yirmi milimetrelik Hispano top, sol kanatta dört tane 303'lük makineli tüfek, sağ kanatta da aynı makineliden iki tane taşımaktaydı. Carlton onu kolaylıkla yakalayacak, gerekirse de havaya uçuracak imkânlara sahipti. Makinelilere kumanda eden kolun üzerindeki kırmızı Ateş kapağını kaldırdı. OK, emin olmak için arkadaşlara günün rengini bir gösterelim. Eğer cevap alamazsam bir uyan ateşi açacağım, ondan sonrasını düşünürüz. Dakota önce bir hava boşluğuna girdi, daha sonra düzeldi. Rachel uyandığında tepedeki soluk beyaz lambayı gördü. Karşıya baktı, iki SS uykudaydı. O sırada Haider elinde termos, yanına geldi. - Buna ihtiyacın olabileceğini düşündüm. İçini ısıtır. Hiç karşılık vermeden kahveyi aldı. Haider sordu. Gerçekten de bu kadar itici miyim. - Belki de temsil ettiğin üniforma. İçindeki adamı daha bilmiyorum. Haider gülümsedi. Bu kadarı da hiç olmazsa bir ilerleme. Kızın titrediğini gördü. Üşüdün mü. Biraz. Diz çöküp battaniyeyi sardı. Korkuyor musun, Rachel. - Ne hissettiğimi bilmiyorum. - Tuhaf değil mi, ikimiz bu şartlar altında tekrar birlikteyiz. İnanmakta zorluk çekiyorum. Sakin bir sesle cevapladı. Bana eşinden bahset. Onu çok seviyor muydun. Birdenbire Haider'in suratında acılı bir ifade belirdi. Hafifçe koluna dokundu, parmaklarını ucunu gezdirdi. Üzüldüğümü söylerken samimiydim, Jack. Birdenbire bir makineli tüfek sesi duyuldu, uzun ve aralıksız bir ses. Uçak şiddetle sarsıldı. Haider haykırdı. Ne oluyor. Yeni bir ses, Dakota yine sarsıldı. Haider öne uçup uyanmakta olan Kleist ve Doring'in üzerine düştü. - Allah kahretsin, diye bağırdı Kleist. - Olduğunuz yerde kalın, hepiniz. Haider ayağa kalktı ve hızla pilot kabinine girdi. Yirmi sekizinci bölüm Haider pilot kabinine girdiğinde Falconi'nin endişesi yüzünden okunuyordu. Ne var. Neler oluyor. Falconi motor gürültüsünü bastırmaya çalışarak yanıtladı Arkamızda bir RAF(1) Beaufıghter'ı var. Nereden çıktığını anlamadım, bana renk şifresiyle mesaj verdi. Cevap vermeyince, herif burnumun ucuna havada iz bırakan birkaç mermi salladı sonra tekrar arkamıza girdi. Birazdan sağımızda onu görürsün. Haider dışarı baktı, sağ yanlarında onların hizasına gelen bir savaş uçağını gördü, pilot kabininin loş ışığında da pilot ve yardımcısını seçti. Savaş uçağı önce iki yana yalpaladı, daha sonra iniş takımlarını çıkardı. Haider sordu 1 ingiliz Kraliyet Hava Kuvvetleri, (ç.n.) - Ne yapıyor bu. - Bizi Nazikçe İskenderiye'ye inmeye davet ediyor. Gitmezsek bizi havaya uçuracak. - Harika. Yapabileceğin bir şey var mı. - Beaufighter bizden hızlı, Jack. Ondan kaçmamız imkânsız. - Ona ışıkla cevap veremez misin. - Yaran olmaz Jack. Renklerin sırasını tahmin etmek mümkün değil. Beaufighter'ın pilotu bir teknik sorunumuz olduğunu düşünebilir. Ama bana sorarsan, işin içinde bir iş olduğunu anladı bile. - Karadan ne kadar uzaktayız. - Aşağı yukarı otuz mil. Uçuş süresi olarak on dakikadan az. Haider heyecanlandı. Ondan kaçmalıyız, Vito. Elinden geleni yap. - Söylemesi kolay. Falconi yüzündeki teri sildi ve emniyet kemerini sıkıladı. Elimden geleni yapacağım. Sen istersen diğerlerini uyar. Onlara sıkı tutunmalarını ve belaya hazır olmalarını söyle. Ondan sonra buraya gel ve bağlan. Bundan sonra epey sıkıntı çekeceğiz gibi. Carlton, C47'nin iniş takımlarını çıkarmasını, burnunu yere çevirmesini ve inişe geçmesini izledi. Pilot kabini karanlık olmasına karşın mürettebatın gölgelerini seçebiliyordu. Higgins'e döndü. - OK, emirlere uyuyor. Orospu çocuğunu gözden kaçırma. - Baş üstüne. Carlton iniş takımlarını içeri aldı, motorlara gaz vererek C47'nin yarım mil kadar önüne geçti. - Onu hâlâ görebiliyor musun. Higgins koltuğunda döndü, inceltilmiş camdan geriye doğru baktı. Evet efendim. Carlton göstergeleri kontrol etti, kumanda çubuğun ileri itti ve inmeye başladı. OK, bu herifi İskenderiye'ye götürelim ve kim olduğunu anlayalım bakalım. Haider arka kabinden dönüp, telsiz operatörünün koltuğuna oturduğunda, Falconi terden sırılsıklam olmuştu. Ötekilere haber verdin mi. - Dediğini yaptım. Nasıllar. - Korkudan ödleri kopuyor. Şimdi ne olacak. Falconi kıyıyı gösterdi. Gördün mü. Haider doğan güneşin belirsiz aydınlığında, atmosferin yüksekliklerine çıkan kum tanecikleri ve bütün kıyı boyunca yayılan şiddetli kum fırtınasının yarattığı turuncu ve kahverengi bulanıklığı gördü. Falconi sözünü sürdürdü Kıyıdan yaklaşık on mil uzaktayız. Bu arkadaşı ekmek için tek şansımız fırtınanın kalbine dalmak. Eğer hızlı davranır ve alçaktan uçarsak, ondan kurtulabiliriz. - Bu tehlikeli olmaz mı. - Ben olsam ölümcül kelimesini kullanırdım. Falconi'nin cevabı ürkütücüydü. Böyle bir fırtına uçağı yere çakabilir. Kum motorlarını tıkar ve sen daha farkına varmadan yere düşersin. Bu fırtına da epey şiddetliye benziyor. - Başka iyi haberler var mı. - Görüş mesafesi sıfıra kadar düşebilir. Eğer fazla alçaktan uçmaya kalkarsak, kum tepeciklerin çarpabiliriz. Ama eğer dostumuzu izlemek ve bunun sonuçlarına katlanmak istemiyorsan, başka çaremiz yok. - Niyetim yok, Vito. Uçak böyle bir manevrayı kaldırabilir mi. Falconi omuzlarını silkti. Dakota güvenilir bir uçak. Yük beygiri gibi. Ama bu şartlar altında hiçbir garanti veremem. Karaya yaklaşmışlardı. 8.000 feet aşağıda Akdeniz'in karanlık suları beyaz köpüklerle kaplanmış, karmakarışık görünüyordu. Kıyı rüzgârı şiddetle çöle vuruyor, turuncu ve kahverengi bulutu 1.000 feet'e kadar yükseltiyordu. Beaufighter savaş uçağı hâlâ yarım mil kadar önlerinde, seyir lambalarını yakmış yol gösteriyordu. Birkaç saniye sonra sol kanadının üstüne yattı, kum fırtınasından uzaklaşarak İskenderiye'ye yöneldi. - Anlaşıldı, inişe geçmeye hazırlanıyor. Bizim de onu izlememizi bekliyor, ama şansımızı bir deneyelim, bakalım. Beaufighter'a el salladı. Arrivederci, amico. Endişeyle Haider'e baktı. ‘Tutunabildiğin yere yapış. Eğer beceremezsek, seni tanıdığım için mutluyum, Jack. Remer'a döndü. Kaldır. Yardımcı pilot iniş takımlarını içeri alırken, Falconi motora bütün gücü verdi, Dakota'nın burnunu aşağı çevirdi ve baş döndürücü bir hızla kum fırtınasına yöneldi. Haider, Beaufighter'ın bir süre daha sağlarında kaldığını, inişe devam ettiğini gördü. - Allah kahretsin, bizi gördü bile, diye bağırdı Falconi. Şimdi başımız gerçekten belada. Beaufighter'ın makinelileri birden alev kusmaya başladı, fişekler iz bırakarak Dakota'nın solunda göğün derinliğinde kayboldu. Falconi 1.000 feet'e indi, uçağı düzeltti, kıyının üzerinde uçarak, peşinde tüm makinelileri ateş saçan Beaufighter, fırtınanın kalbine daldı. Bu, taneli sapsarı bir duman içinde uçmak gibi bir şeydi. Görüş mesafesi birkaç yüz metreye düşmüş, ön cama çarpan kum tanecikleri çıtırtılı bir gürültü çıkarıyordu. Dakota fırtınada şiddetle sallanırken, Falconi uçağı düz tutabilmek için büyük çaba harcıyordu. Haider yeniden sollarından geçen mermi izlerini gördü. Allah'ın belası herif, hâlâ peşimizde. - Öcünü almaya niyetli. Yeni bir makineli gürültüsü duyuldu, kurşunlardan bazıları sol kanatta delikler açtı. Falconi terden sırılsıklam yüzünü buruşturdu. Allah kahretsin. Peşimizi kolay kolay bırakacağa benzemiyor. Artı çok tehlikeli bir şey denemenin zamanı geldi. Eğer bu da işe yaramazsa, anlaşılan ciao demekten başka çaremiz yok. Chuck Carlton ter içindeydi. Beaufighter kum fırtınasında çılgın gibi sallanırken, motorların buna daha fazla dayanamayacağını biliyordu. Hedefin kıyıya kaçacağını hiç düşünmemişti, hele böyle bir havada, asla. Önündeki uçağın düşman olduğunu kesinlikle biliyordu, kan kokusu almıştı ve avının peşini bırakmaya niyeti yoktu. C47'nin ufak bir üstünlüğü vardı. 1 200 beygirlik radyal Wasp motorları, Beaufighter'ın karbüratörleri ve yağ radyatörleri tıkanmaya daha uygun olan 1 500 beygirlik Hercules motorlarından, kuma karşı daha dayanıklıydı. Yine de böyle bir havada, bu kadar alçaktan uçmakla C47 pilotu büyük bir riske girmişti. Carlton onu kaçırmamaya kararlıydı. Üstelik bundan daha da kötü koşullarda, Amerika'nın tozunda uçmuştu ve uçağı dayandığı sürece bu uçuşun da üstesinden geleceğini biliyordu. Higgins'e bağırdı Oynaşmak için yanlış adam seçti. Higgins arkada, yüzü kül gibi olmuş, oturuyor ve camın dışından geçen altın renkli kum tanelerini izliyordu. Dört yüz metre kadar ötede, tam önlerindeki C47'nin kuyruğu arada bir görülüyordu. Sinirleri gerilmişti. C47 hızını bir azaltsa, kuyruğuna çarpmaları işten bile değildi. Endişeyle seslendi - Belki de buradan çıkmamız daha iyi olurdu, efendim. - İmkânsız. Carlton, C47'yi nişangâhının önünde tutmaya çalışıyordu. Orospu çocuğunu zımbalamak üzereyim, birazdan onu cehenneme postalayacağım. Carlton ateş düğmesine yeniden dokundu, kanatlardaki altı 303lük makineli çatırdadı, kurşunlar öfkeli kızıl eşek arıları gibi hedefe doğru aktı. Mermilerden biri pilot kabininin sağ yanına vurdu, kaplamayı delip Remer'ın vücuduna girdi. Remer koltukaltından yaralandı, acıdan koltuğunda yan döndü. Elini yarasına götürürken acıdan bağırdı. Haider ona yardım etmek için ayağa kalktığında, Falconi bağırdı Otur, dokunma. Dikkatimi dağıtma. Remer acıdan inlerken yanındaki yaradan parlak kırmızı kan boşandı. Haider yalvardı. Allah aşkına Vito, çıkar bizi buradan. Falconi cevap vermedi, gözleri sanki korkunç fırtınada bir şey arıyormuş gibi ileri dikiliydi. O sırada makineli tüfek mermileri iz bırakarak sollarından geçti, Falconi kurşunlardan korunmak için altimetre 80 feet gösterinceye kadar daldı. Artık yere neredeyse dokunacak kadar yakın uçuyordu. Küçük kum tepecikleri uçağın önünden, altından dalgalar gibi geçiyordu. Haider birden, uçağın tam önünde yükselen yüz metreye yakın kum tepesini gördü. - Vito. Önüne bak. Falconi sanki başından beri bu anı bekliyordu. Birden elleri hızla çalışmaya başladı, gaz kolunu itti, kontrol çubuğunu çekti, kanatçıkları çıkardı. Uçağın burnu kum tepesini sıyırır gibi geçti. Gövde kuma dokunurken sert ve madenî bir ses duyuldu, ama mucize eseri yükselmeye devam ettiler. - Aman Tanrım, Vito. Neredeyse çarpıyorduk. Ter Falconi'nin çenesinden damlıyordu. Çok yaklaştık. Şimdi dua edelim de arkamızdaki bizim kadar şanslı çıkmasın. Carlton gözlerini C47'ye dikmiş tekrar ateş etmeye hazırlanıyordu ki, uçağın kuyruğunun aniden yükseldiğini gördü. - Oyun oynama, orospu çocuğu, olduğun yerde kal. Hey, neler… Bir saniye sonra Carlton karşısında yüksek bir kum tepesi gördü. Aman Tanrım. Korkudan çılgın gibi kumandayı çekti. Higgins çığlık attı. Bu çığlık, Beaufighter kum tepesine çarpıp kontrolünü kaybetmeden önce Carlton'un duyduğu son ses oldu. Uçak burun üstü dikildi, kızıl bir alev güllesi gibi patladı. - Galiba ondan kurtulduk. Falconi kum bulutundan kurtulmak için 1.000 feet'e çıktı, kanatçıktan çekti, arkasına baktı ve kum fırtınasından yükselen parlak mantarı gördü. Sesinde zafer sevinç yoktu. Zavallılar. Tanrı günahlarını affetsin. Suratındaki teri sildi ve Dakota'yı düzeltti. Mamma mia. - Tanrı aşkına, biraz önce ne yapmaya çalıştın. - Addis Abeba'ya posta götürürken oynadığımız küçük bir oyun. Çöl üzerinde sıkıntıyı dağıtmak için alçaktan uçar kumlara dokunurduk. Açık havada keyifli, hatta eğlenceli olur. Ama göz gözü görmeyen bir kum fırtınasında, gerçekten tehlikeli bir şeydir. Sen Remer'la ilgilensen daha iyi olur. Haider yardımcı pilotun bileğini tuttu. Nabız atışları çok hafiflemiş, soluk alıp vermesi hızlanmıştı. - Daha yaşıyor, ama çok uzun sürmez. - Arkadan ilk yardım çantasını al, kanı durdurmaya çalış, ötekilere de bir bak. Yalnız çabuk ol, Jack. Remer'in durumu kötü. Haider arka kabine döndüğünde Rachel'i ayakta, kargo ağlarına yapışmış, yüzü korkudan bembeyaz buldu. Kleist ve Doring de az önceki macerayı korkarak atlatmışlardı gövdeyi delip geçen kurşunların delikleri açıkça görülüyordu inanılmaz olanı, Remer'den başka hiçbirinin vurulmamış olmasıydı. - En kötüsü bu muydu yoksa yeni mi başlıyoruz. diye sordu Kleist endişeli bir sesle. - Şimdilik kurtulduk sanki. Bana ilk yardım çantasını bulun. Yardımcı pilot yaralandı. Kleist ilk yardım çantasını ararken, Haider, Rachel'e döndü. İyi misin. - Bil… bilmiyorum. Hâlâ kendime gelmeye çalışıyorum. Hayatımın en korkunç tecrübelerinden biriydi. - Hâlâ hayattayız, önemli olan da bu. Kleist elindeki çantayı Haider'e uzattı. Pilot kabinine giderken, Rachel'in sesini duydu. Yardım etmemi ister misin. - Şimdilik hayır, ihtiyacım olursa, haber veririm. Birdenbire mide bulandırıcı bir hisse kapıldı, uçak hızla düşüyordu. Falconi uçağın burnunu kaldırmak için gaz verince motorların çıkardığı sesi hepsi duydu, ancak Dakota yükseklik kaybetmeye devam ediyordu. - Hepiniz oturun. Haider pilot kabinine girdiğinde Falconi'yi çok endişeli buldu. Şimdi de n oldu. - Motor arızası. Herhalde kumdan tıkandı. Öte yandan, hızla yakıt kaybediyoruz. Makineli tüfek mermileri yakıt borularından birini koparmış olmalı. Haider, Remer'in yarasına pamuktan büyük bir tampon koydu. Yardımcı pilot baygındı ve acıyla inledi. Haider sordu. Piste varabilecek miyiz. - Yakınız, sekiz mil, belki de daha az ama oraya kadar uçmak imkânsız. Falconi'nin yüzü kapkaraydı. Acil iniş yapmak zorundayım. - Bütün sıkıntılardan sonra, bir bu eksikti. Haider camdan dışarı baktı, hiçbir şey görülmüyordu. 600 feet'e, kum fırtınasının ortasına inmişlerdi. Falconi tam gaz verdi, ama motorların çalışması değişmedi. İşe yaramıyor diye bağırdı, motorlar cevap vermiyor. İşte o anda motorların ikisi de sustu, kanatlara çarpan rüzgârın sesinin dışında, sessizlik korkutucuydu. Dakota düşmeye başladı. - Motorlar durdu diye bağırdı Falconi. Çabuk bağlan, Jack. Vakit kaybetme. - Ya öbürleri. - Vaktimiz yok, bağlan. Haider telsizci koltuğuna çöküp bağlandı. Mide bulandırıcı bir düşme hissi duyuyordu kum taneleri seyrekleşti, çöl hızla onlara doğru yükselmeye başladı. Darbeyi karşılamaya hazırlandı. Falconi son anda kontrol çubuğunu çekti, Dakota'nın burnu bir az kalktı, sonra tekrar düştü. Yere şiddetle çarptılar. Kumu yararak ilerlerken kulakları sağır edici bir kazıma sesi duyuldu, daha sonra sol kanat bir şeye takıldı ve uçak devrildi. Yirmi dokuzuncu bölüm Berlin Canaris sabahın sekizinden önce Charlottenburg'daki hastaneye geldiğinde, hava daha aydınlanmamıştı. Yıkımı ve kanı görünce gözyaşlarına zorlukla hakim oldu. Bahçede sıralanmış insan cesetleri, üzerlerindeki ıslak beyaz örtülerle hayaletlere benzemişti. Berlin itfaiyesi insanüstü bir çaba göstermesine karşın, binanın yarısı dumanları tüten bir enkaza dönüşmüştü. Mercedes çakıl taşı kaplı yola girip durduğunda, onu beyaz önlüğü kan lekesi dolu bir doktor karşıladı. Herr Amiral, ben Dr. Schumacher'im. - Herr Doktor. Pek hoş bir manzara değil. Kaç ölü. - Elli yedi hasta ve dört hastane görevlisi. Canaris dişlerini sıktı. Yine de haberlere fazla şaşırmamıştı. Berlin'in içinden geçtiği bölümleri, bir önceki gecenin bombardımanından izler taşıyordu. ‘Tanrım, her geçen gün daha da kötüye gidiyor. - Ya çocuk. Yaşıyor ama durumu çok kötü. Başlangıçta da durumu kötüydü, ama şimdi… Doktor omuzlarını umutsuzca silkti. Çocuğa bir şey olursa size haber vermemi istemiştiniz. - Tabiî. Canaris derin derin iç geçirdi. Beni içeri götürün. Hasar görmemiş bodrum depolarından biri acil servise çevrilmişti, solgun lambalar tek ışık kaynağını oluşturuyordu. Canaris içeriye girdiğinde her yer hareketliydi, hastane personeli yaralı ve hastalarla ilgileniyordu. Doktor onu perdelerle ayrılmış bir bölüme götürdü. Çocuğun yanında bir hemşire ve başka bir doktor vardı. Canaris sordu Nasıl. - Pek iyi değil. Canaris çocuğun masum yüzüne baktı ve ağlamak istedi. Gözleri kapalı, başı ve beli kanlı sargılara sarılıydı, belli belirsiz soluk alıyordu. Pauli, beni duyuyor musun. Çocuk cevap vermedi, doktorlardan biri Boşuna yorulmayın, derin bir şokta dedi. - Ne oldu. - Bir bomba düştü. Canaris öfkeden patladı. Allah'ın belası bombalardan haberim var. Bütün hafta boyunca susmadılar. Ona ne oldu. - Yandaki koğuşun damına bir şarapnel düştü, patlamadan duvarlar yıkıldı. Tuğlalar kuyruksokumunda kırığa ve başında yaralara neden oldu. Canaris dudaklarını büzdü. Hiç şansı var mı. Doktorlar birbirlerine baktılar sonra biri başını salladı. Canaris yalvardı. Hiçbir şey yapamaz mısınız. - Maalesef, durumu umutsuz. Bu kadar yaşadığına şaşırmamak gerek. O sırada hemşire araya girdi. Galiba gidiyor, Doktor. Çocuk birkaç dakika sonra inleyip uzun bir nefes verdi, göğsü indi, göz kapakları titredi. Doktorlar işe koyuldular ama yaran olmadı. Çocuğun başı yana düştü ve öldü. Sonunda doktor, Bitti dedi. Canaris daha önce birçok kişinin ölümünü görmüştü ama bu kadar küçük bir çocuğun ölmesini izlemek yürek parçalayıcıydı. Ölünün masum yüzüne son kez bakarken derin bir hüzün duydu. - Zavallı çocuk dedi, gözleri yaş dolu. Canaris bir saat kadar sonra bürosunda rapor yazarken, onbaşı içeriye yorgun görünüşlü Schellenberg'i getirdi. Amiral ayağa kalkmadı, kalemini bir kenara bıraktı ve koltuğu işaret etti. Otur. Sesi kabaydı. Schellenberg oturduktan sonra devam etti. Mesajımı aldın mı. Schellenberg üzgün görünmeye çalışıyordu. Evet. Korkunç bir şey. Ama Roosevelt ve Churchil'den, başka ne beklenir ki. Kentlerimizi yıkmak, sivillerimizi sakat bırakmak ve öldürmekten başka. - Kes sesini, Schellenberg. Goebbels tipi konferanslar dinleyecek durumda değilim. Haider'e oğlunun Berlin dışında bir hastaneye nakledileceğine söz verdin. Bunu senden özellikle istemişti, neden yapmadın. Schellenberg suçlama karşısında dikildi. Sesinin tonunu sevmedim. - Allah kahretsin, soruma cevap ver. Neden. - Roma'dan döneli henüz bir saat oldu. Vakit bulamadım. - Gitmeden önce vaktin vardı. - Yoktu. - Allah kahretsin, Schellenberg. Sözünü tutmuş olsaydın, çocuk şimdi yaşıyor olacaktı. Schellenberg öfkeyle koltuğu itip ayağa kalktı. - Bunları dinlemek zorunda değilim. - Otur. Daha bitmedi. Rachel Stern'e de yalan söyledin. Schellenberg kaşlarını çattı. Ne konuda. - Babası. Dachau'ya sordum. Onların kayıtlarına göre, profesör dört yıl önce tutuklandığından beri oraya hiç gönderilmemiş. Neler oluyor, Schellenberg. Gestapo'daki dostların kirli işlerini o tutuklandıktan sonra mı yaptılar. O ünlü hücrelerinizde ölümüne dayak yediğinden ya da kurşunlandığından şüphem yok. Ya da hâlâ bir yerlerde çürüyor mu. Bana da yalan söyledin, değil mi. Schellenberg umursamazca omuzlarını silkti. yalan ve kandırma bu oyunun kurallarındandır. Bunu en az benim kadar sen de biliyorsun. Evet sana bütün hikâyeyi anlatmadım. Peki, n olacak. - Her şey yavaş yavaş ortaya çıkıyor. Kadını kandırdın, Haider'e verdiğin sözü tutmadın. Senden tek bir şey istemişti. Tek derdi, çocuğa iyi bakılmasıydı. O çocuğu gerçekten çok seviyordu. Sen de, o kan içici Gestapo ve Ss dostların da aşağılık yaratıklarsınız, Schellenberg. Bu ülkeyi uçurumun kenarına getirdiniz. Ama beni en çok rahatsız ede ne, biliyor musun. Hepimizin cehenneme birlikte gideceğimizi biliyor olmak. Schellenberg hakaretin farkına varmamış gibi davrandı. Operasyonla ilgili son haberleri merak etmiyor musun. - Ne kadar tuhaf görünürse görünsün, şu anda operasyon beni gerçekten de hiç ilgilendirmiyor. Bunun yalan olduğu belliydi, Canaris merakını gizlemeye çalışıyordu. Haider ve Rachel Stern'e ihanet ettiği için, yaptığı hareket ne kadar iyi niyetli olursa olsun, hâlâ vicdan azabı çekiyordu. - Dakota kayboldu. Ya düştü, ya düşman toprağına inmeye zorlandı ya da düşürüldü. Ebu Sammar'daki ajanın, Roma üzerinden bir saat önce bir mesaj gönderdi ve uçağın kararlaştırılan saatte görünmediğini bildirdi. İtalya'ya dönmediği de kesin. Canaris'in benzi soldu. Belki de Silvia'yla ilettiği haber yerine ulaşmıştı. Haider ve kızın ölümünde pay sahibi olduğunu bilmek, yüreğinde acıya neden oldu. Daha sonra, yalnız kaldığında, masum hayatların yasını tutabilirdi. Arıladım dedi, şaşkın ve üzgün görünüyordu. Öyleyse bitti, ha. Ya öldürüldüler, ya da esir düştüler demek. - Maalesef. Kahire, 07.00 Weaver ezan sesiyle uyandı. Gecenin bir bölümünü bürosuna getirttiği yatakta uyumaya çalışarak geçirmiş, ayağa kalktığında her yanının ağrıdığını hissetmişti. Panjurlar kapalıydı ve bütün gece Arap sempatizanlarının dosyalarını okumaktan başına ağrı girmişti. Yüzünü ovuşturup pencereleri açtı. Kahire üzerinde şafak söküyordu, evlerin damları ile Türkler zamanından kalma kalenin çizgileri seçilmeye başlamıştı. Gece yarısından biraz sonra, ilgisini çeken bir şeye rastlamıştı. Gabar'la aşağı yukarı aynı yaşlarda bir Arap, savaştan önce Alman Büyükelçiliği'nde uşak olarak çalışmıştı, Şimdi ise eski kentte bir radyocunun yanında çalışmaktaydı. Weaver adamı ilk kontrolde nasıl gözden kaçırmış olduğuna şaştı. Dosyadaki adresi defterine yazdı. Sabah ilk iş, gidip adamı görecekti. Önce duşa girip tıraş olmak daha çekici göründüğünden, villaya gitmek üzere kepine uzandığında, kapının açıldığını ve dumanı tüten kahve ve taze ekmek konmuş bir tepsiyle Helen Kane'in içeri girdiğini gördü. - Kahvaltı etmek isteyeceğini düşündüm de. - Erkencisin. - Gülümseyerek İşe bağlılık dedi. İyi uyudun mu. - Gecenin büyük bir bölümünü yatakta dönerek geçirdim. - Yazık, yanında olmak isterdim. - Teğmen Kane, böyle bir düşünceyle aklımı çelmeyin. Weaver gülümsüyordu. Masaya bırakılan tepsideki kahveden bir yudum aldı. - Gitmem gerek, Helen. Sanson geldiğinde ona iki saat içinde geri döneceğimi söyle. Sempatizanlardan birine bakmaya gidiyorum. Dosyası masamın üzerinde. - Ama mutlaka okuman gereken bir rapor var. Gidip getireyim. - Hayır, sen anlat, zaman kazanmış oluruz. - İskenderiye'de garip bir şey olmuş. Weaver başını salladı. Nasıl bir olay. Pilot uçağı durdurmaya çalışmış ama kule teması kaybetmiş ve Beaufighter'dan bir daha cevap alamamış. O sıralarda oldukça güçlü bir kum fırtınası esiyormuş ve uçuş şartları son derecede kötüymüş. - Dakota'ya ne olmuş. Helen Kane başım salladı. Her iki uçağa da ne olduğu bilinmiyor. İskenderiye Sahil Muhafaza, Dakota'nın düşman uçağı olabileceğini sanıyor. Bizim de bundan haberdar olmamız gerektiğini düşünmüşler. Weaver duvardaki haritayı incelemeye koyuldu. Verilen bilgiyi hazmetmeye çalışırken haritaya bakmayı sürdürdü, geri döndüğünde biraz heyecanlıydı. RAF Genel Karargâhını ara ve Dakota hakkında ek bilgi bulup bulmadıklarını öğren. - Ya bulmamışlarsa. - Beaufîghter onu ilk gördüğünde ne yöne gittiğini ve başka bir şey bilip bilmediklerini sor. - Hemen. Weaver'in heyecanı artmıştı. Kepini bir kenara fırlattı şüpheli Arap'la daha sonra ilgilenebilirdi. Sanson' ara ve buraya mümkün olduğu kadar çabuk gelmesin söyle. Otuzuncu bölüm İskenderiye'nin yirmi iki mil güneybatısı, 21 Kasım, 05.30 Haider, yüzüne kum tanecikleri çarptıran kuvvetli rüzgârın altında, korkunç bir baş ağrısıyla kendine geldi. Pilot kabininin camı parçalanmış, kendisi telsizci koltuğuna kemeriyle bağlanmıştı. Uçak sol yanının üzerine yatmıştı. Haider'in başı, yukarıdaki göstergelere çarpmış, fena halde şişmişti. Remer kemerinden korkunç bir açıyla sarkıyor, ağzından kan damlarken açık gözlerinde ölüm görünüyordu. Falconi koltuğuna sıkışmış, acıyla inliyordu. Haider yüzünü rüzgârdan korumak için, elini siper ederek seslendi Vito. Yaralandın mı. - Ayağım sıkıştı, kımıldayamıyorum. Haider kemerini çözüp ilerlemeye çalıştı. Falconi'nin sağ ayağı kanat dümeni pedallarından birine sıkışmıştı ve dizinin hemen altında derin ve kanayan bir yara açılmıştı. Haider derhal kemerini çıkardı ve yaranın kanamasını önlemek için dizin hemen altından sıktı, daha sonra ayağı kurtarmaya çalıştı ama başaramadı. Çok sıkışmış. Yardıma ihtiyacım var. Falconi yardımcı pilotun cesedine baktı. Zavallı. Daha yirmi iki yaşındaydı. - Olanlarda senin suçun yok. Uçağı indirmeyi basardın. - Şeytan'ın bile talihsiz günleri olurmuş. Sol kanadın büküm tepeciğine takıldığını sanıyorum, ondan sonra yapacak bir şey kalmamıştı. Dışarıda fırtına olanca şiddetiyle devam ederken Haider endişeyle arka kabine yöneldi, aklında sadece Rachel'e ne olduğu vardı. Hareket etmemeye dikkat et. Ötekilere bir göz atacağım. Arka kabinde ilerlemeye koyuldu. Gövdenin durumu pilot kabininden çok daha iyiydi ve fazla hasar görmemişe benziyordu. Kleist, Doring'in ayağa kalkmasına yardımcı oluyordu. Rachel'se başındaki yaradan akan kanı durdurmaya çalışıyordu. Şok geçiriyor gibiydi. Haider sordu. İyi misin. - Havadayken sıkı sıkı tutunmaya çalıştım, ama düştüğümüzde etrafa savrulmaktan kurtulamadım. N oldu. Olanları anlatınca Rachel'in kaşları çatıldı. Anlamıyorum, Uçak neden alev almadı. - Yakıt boruları kopmuştu, o nedenle tanklar boşaldı. Hiç olmazsa RAF'a bu nedenle teşekkür etmemiz gerekir. Dur da basına bir bakayım. Yarayı inceledi. Göründüğü kadar kötü değil. Kendini nasıl hissediyorsun. - Sanki birisi kafama çekiçle vurmuş gibi. Kızın ensesindeki pamuklu eşarbı çözdü, yaranın üzerine yerleştirdi ve Rachel'in elini üzerine koydu. Kanama durana kadar böyle tut. Ayağa kalkmasın yardım etti, daha sonra Kleist ile Doring'e döndü. Sizden yaralanan var mı. Kleist'ın yüzü asıktı. Birkaç çürük var ama ölmedik. İtalyan pilotlar konusunda haklıydım. Hiçbir bok yaramıyorlar. - Buna dua et, çok daha kötü olabilirdi. Öne gel ve bana yardım et. Yardımcı pilot öldü, Falconi'nin de ayağı sıkıştı. İkisi de pilot kabinine geldiklerinde Haider, Kleist'ın da yardımıyla Falconi'nin ayağını kurtarmaya çalıştı. Ama yerin darlığı nedeniyle her ikisi de zorlukla hareket ediyorlardı. Falconi'nin yüzü terden sırılsıklamdı ve büyük acı çekiyordu. Yararı yok, Jack. Levye gibi bir şeye ihtiyacın var. - Dışarıdaki enkaza bir bakayım. Kleist itiraz etti. Bütün gün burada kalamayız. Fırtına dindikten sonra etrafa devriyeler göndereceklerdir. - Onu daha sonra düşünürüz. Haider, Falconi'ye döndü. Sence neredeyiz, Vito. - İniş noktasının aşağı yukarı altı mil kuzeyinde. - Randevuya zamanında yetişemeyeceğimiz kesin. Çölü böyle bir havada geçmeye çalışmak da intihar olur. - Buradan yaklaşık sekiz mil batıda bir Arap köyü var. Orasını savaştan önceki dönemden biliyorum. Oraya yayan gitmeye çalışabilirsiniz. Ondan sonrasını Tanrı bilir. Beni burada bırak, Jack. Ben sadece sizin yavaşlamanıza neden olurum. Haider başını salladı. Önce seni kurtaralım, ne yapacağımızı daha sonra düşünürüz. Kleist'a döndü. Burada bekle, ben dışarı çıkıyorum. Haider arka kabine gittiğinde Kleist onu izledi ve kolun tuttu. - Dinle, Haider. Harekete geçtiğimiz zaman pilot bizi çok yavaşlatacak. Göründüğü kadarıyla bacağı kırık ve kan kaybediyor. - Ne öneriyorsun. - Onu burada bırakalım. Kendi de öyle istiyor. Onu vursak daha iyi olur. Sana söyledim, İtalyanlara hiç güvenmem. Müttefikler onu bulursa bizi ele vermeyi ve kendi kellesini kurtarmayı düşüneceğinden eminim. Kleist gırtlağının üzerinde bir bıçak işareti yaptı. Ben yaparım, yeter ki sen izin ver. Haider kolunu kurtardı. Sen Allah'ın belası bir piçsin, Kleist. Kleist ısrar etti. Burada kalarak hayatımızı tehlikeye atıyoruz. Ne kadar erken harekete geçersek, o kadar iyi olur. O savaş uçağı düşmeden önce, varlığımızı mutlaka üssüne bildirmiştir. Bölgeyi aramak için havarim düzelmesini bekleyen düşman uçakları çoktur. Enkazı gördüklerinde, tüm çevreyi aramak için devriyeler çıkaracaklardır. Bizim düşman ajanı olduğumuzu unutma. Müttefikler bizim gibileri vuruyorlar, bundan haberin var mı. Haider kısaca cevap verdi. Burada hâlâ emirleri ben veriyorum. Bir daha birini öldürmekten bahsedilmesini yasaklıyorum. Fırtınadaki şansımızı belirleyene kadar kimse yerinden kımıldamasın. Şimdi burada bekle. Bu bir emirdir. Haider arka kabinde ilerledi, Rachel ve Doring'in yarımdan geçti, gövde kapısını açtı, ağzını ve burnunu koluyla kapadıktan sonra aşağı atladı. Dışarıda rüzgâr bütün şiddetiyle esiyordu, hareket etmekte güçlük çekti ama enkazın arkasına sığındı. Havada yanık yağ ve benzin kokusu vardı. Dakota bir yanının üstüne devrilmişti. Sol kanadın bir bölümü kopup ayrılmış, kalanıysa bir demir yığınına dönmüştü. Uzun bir demir parçası buldu, uçağa dönüp kapıyı aceleyle kapattı. Kleist umutsuzca onu bekliyordu. Kararın ne. - Harekete geçmek intihar olur, hava o kadar kötü. Fırtınanın dinmesini beklemekten başka yapacak bir şey yok. Şimdi bana yardım et de Falconi'yi kurtaralım. Falconi'yi kurtarmak yarım saatlerini aldı. Bütün bunlar olurken bacak şişip morarmıştı. Kanama durmamıştı ve Haider onu koltuktan kaldırdığında acıyla bağırdı. - Tanrı aşkına Jack, yavaş ol Onu arka kabine taşıdıktan sonra Haider Falconi'nin bacağındaki kemeri sıkıladı ve yarayı inceledi. Derin bir yaranın yanı sıra, bir kırık ya da çatlak olmalı, hangisi bilemiyorum. - Hangisiyse, çok acı veriyor, amico. Fırtına biraz dinmişe benziyordu. Kleist kabin kapısına kadar gitti, dışarı baktı. Haider'e döndü. Ne zaman hareket edeceğiz. - Bir sedye yapar yapmaz. Uçağın içindeki kargo filelerini gösterdi. Bunları kullanarak elinden gelen yap. - Tanrı aşkına, Haider, mantıklı ol. Sana söyledim, bizi yavaşlatacak. Falconi onayladı. Adam haklı, Jack. Yanınızda bir yaralı olmadan daha çok şansınız var. Haider onu duymazdan geldi ve Kleist'a döndü. Emre itaat et. Parmağını Doring'e uzattı. Sen de ona yardım et. Kleist öfkeyle arkasını döndü ve Doring'le birlikte ağları kesmeye başladılar. Rachel ilk yardım çantasında bandaj ve düz tahtalar buldu, Falconi'nin ayağım sardı. - Grazie, Signorita. - Hareket etmemeye çalışın, yoksa durumunuz daha da kötüleşir. - Hemşire misiniz. - Değilim. - Fark etmez, siz bir meleksiniz. - İtalyanlar çapkınlıktan hiç bıkmazlar mı. - Bu kanımızda var. Falconi zorla gülümsedi. Daha beşikteyken kadınlara çekici görünmeyi öğreniriz. Rachel, Haider'in yanma gitti. Şimdi ne yapacağız. - Vito buradan yaklaşık sekiz mil ötede bir köy olduğunu söylüyor. Elimizde bir sedyeyle oraya n kadar zamanda varabileceğimizi bilemiyorum. Önce havaalanına gitmek belki daha doğru olurdu, çünkü adamımız hâlâ orada bizi bekliyor olabilir. Üstelik bize tıbbî yardım da sağlayabilir. Ama bunu başarabilmek için bir arabaya ihtiyacımız var. Bu nedenle, bu fikri bir kenara bırakmamız lazım. - Ya köyde askerler varsa. - Uzak bir ihtimal, ama bu riski göze almak zorundayız. - Peki ya durdurulup sorgulanırsak. - Hikâyemizi anlatırız. - Fazla iyimser değil misin. Her şeyden önce, çöldeki uçak kazasını nasıl açıklayacaksın. Haider gülümsedi. Güzel bir soru. Bir şey düşünmeye çalışacağım. Bu arada Vito'yu rahatlatmaya bakalım. Kleist ve Doring, daha çok hamağı andıran ağdan bir sedyeyle geldiler. Elimizden bu kadarı geldi dedi Kleist kızgın bir sesle. - Onu nöbetleşe taşıyacağız. Hava nasıl. - Fırtına azalıyor. Haider, Doring'e döndü. Pilot kabininde yedek bir manyetik pusula var. Eğer çalışıyorsa, işe yarayabilir. Bir bak, sökebilirsen alalım. Yoksa güneşten yararlanmamız gerekecek. Doring pilot kabinine girdikten sonra Haider Kleist'a işaret etti ve Falconi'nin sedyesini uçağın kapısından çıkarmak için yardım istedi. Sedyeyi kumun üzerine koyduktan sonra, Falconi'yi dışarı çıkardılar ve sedyeye yatırdılar. Rüzgâr dinmiş, güneş yükselmişti. Etraf daha rahat seçilmeye başlamıştı. Haider uçağın çevresini dolaştı. Etrafta ıssız çölden başka bir şey görülmüyordu, yine de yaklaşık bir mil kadar ötede palmiye ağaçlarının gölgesinde bir vaha gördüğünü sandı. Geri döndü. Doring'in elinde ufak bir pusula vardı. Ne oldu. - Hâlâ çalışıyor gibi, ama emin olmak kolay değil. - Şansımızı denemek zorundayız. Ötekilere gördüğü vahadan bahsetti. Eğer talihimiz yaver giderse orada su bulur, mataralarımızı doldururuz. Daha sonra da batıya yöneliriz. Herkes eşyasını alsın da hareket edelim. Haider ve Kleist, Falconi'nin sedyesinin taşıyordu. Tahta destekleri olmadığından sedye torbalaşmış ve Falconi de yaralı bacağını kenardan sarkıtmak zorunda kalmıştı. Vahaya ulaşmak neredeyse bir saatlerini aldı. Bütün vaha altı yedi palmiye ağacından, çalılıklardan ve cılız otlardan oluşuyordu. Ortasında henüz tamamen kurumamış bir tatlı su gölcüğü vardı. - Mataralarınızı doldurmak ve biraz dinlenmek için beş dakikanız var. Su içip mataralarını doldurdular. Sıcak kendini hissettirmeye başlamıştı. Haider alnını sildi ve saatine baktı neredeyse 07.30. Falconi ara sıra bilincini kaybetmeye başlamıştı. İyi görünmüyordu. Rachel ateşine baktı. Alnı soğuk. - Çok kan kaybetti. Daha fazla vakit kaybetmeyelim. Haider pusuladan batıyı buldu, sonra diğerlerine döndü. Ayaklanın. Daha yirmi adım atmamışlardı ki, Doring'in sesi duyuldu. Binbaşı, konuklarımız var. Haider uzakta, arkalarında bir arabanın tozu duman katarak ilerlediğini gördü ve umutsuzluğa kapıldı. Falconi'yi kumun üzerine yatırdılar. Üzerinde forsu, içinde iki subayıyla yaklaşa İngiliz ordu cipini izlemeye koyuldular. Subaylarda biri ön cama tutunarak ayağa kalkmış, tabancasın çekmişti. - İşte şimdi gırtlağımıza kadar boka battık, dedi Kleist. Ne yapacağız, Binbaşı, parlak bir fikriniz var mı. Haider yüzündeki teri sildi. Herkes sakin olsun. Falconi'nin yanına diz çöktü. İtalyan'ın bilinci, az da olsa, yerine gelmişti. Yanağını okşadı. Vito, bir sorunla karşılaşmak üzereyiz cipleriyle gelen iki İngiliz subayı var. Beni anlayabiliyor musun. Falconi'nin gözleri kırpıştı, net göremediği anlaşılıyordu. Si. - Gözlerini kapat, baygınmış gibi davran. Gerekirse inle, ama tek kelime bile söyleme. Falconi soğuk terler döküyordu, sesi zayıf çıktı. Bu… bu o kadar da zor olmayacak, amico. - Sizler de konuşmayı bana bırakın. Otuz birinci bölüm 07.35 Cip durunca, yolcu koltuğunda oturan İngiliz subay araçtan indi. Yüzbaşı üniforması toz içindeydi ve elinde bir Smith Wesson tabanca tutuyordu. Haider ona doğru ilerleyince bağırdı Olduğun yerde kal ve hareket etme. Hepiniz, eller yukarı. İtaat ettiklerinde yüzbaşı biraz daha yaklaştı ve hepsini yakından incelemeye koyuldu. Sonunda Sizler de kimsiniz. diye sordu. Haider sevinçle haykırdı. ‘Tanrı‘ya şükürler olsun, bizi buldunuz. Ben Profesör Paul Mallory, bunlar da arkeoloji ekibimin üyeleri. Uçağım düştü. Yüzbaşı hâlâ tetikteydi. Gerçekten mi. Arkadaşın bir göz attı. Üstlerini arasan iyi olur, Hugo. Silahla var mı, bir bak. Haider itiraz etti. Lütfen, beni dinleyin. Hayatımızın en kötü tecrübelerinden birini yaşadı ve… - Lütfen şimdilik susun. Düşman ajanı da olabilirsiniz. Belki bilmiyorsunuz ama, şu anda savaştayız. İkinci subay henüz yirmisinde genç bir teğmendi. Yüzbaşı onu tabancasıyla korurken, cipten indi ve Falconi de dahil, hepsinin üzerini aradı, pilotun belindeki otomatik Colt'u aldı, ötekilerin kimliklerini inceledi. En sonunda Rachel'in yanına geldi ve soran gözlerle yüzbaşıya baktı. - Hanımı da, Hugo. Özür dilerim, Madam. Teğmen Rachel'in elbiselerini ve eşyalarını aradı. Pilotun dışında hepsi silahsız, efendim. Kâğıtları düzgün, bir tek pilotun kimliği yok. - Göster bakayım. Haider araya girdi. En azından, ellerimizi indirebilir miyiz. - İndirebilirsiniz, ama hareket etmeyin. Teğmenin uzattığı kâğıtları inceledi. Demek bir Amerikalı, iki Güney Afrikalı, bir de Alman Yahudisi bir hanım. - Evet, diye cevap verdi Haider. - Oldukça karışık bir grup. Yüzbaşı hâlâ baygın yatan Falconi'ye döndü ve Amerikan üniformasını inceledi. Ya pilot. Onun kimliği yok mu. - Uçağın düştüğü yerde kalmış olmalı. Fena halde yaralandı. Uçaktaki ilk yardım çantasını kullanarak elimizden geleni yaptık ama şu anda kendinde değil. Haider sabırsızlığını belli etti. Eğer sizce bir sakıncası yoksa, onu bir doktora götürmek istiyoruz. - Enkaz içinde başka yaralı var mı. - Yardımcı pilotumuz öldü, şimdi bizi… - Biraz sakin olun, Profesör, daha sözümü bitirmedim. Yüzbaşı tabancasını hâlâ onlara doğru tutuyordu. Nereye gidiyordunuz. - Kahire'ye, oradan da Luksor'a. - Arkeoloji ekibi demiştiniz, değil mi. - Evet, doğru. - Neyle ilgileniyorsunuz. - Krallar Vadisi'nde bir kazı yapıyoruz. Yüzbaşı kaşlarını çattı. Peki İskenderiye'nin güneybatısında bir uçakta ne işiniz vardı. Haider adamın sorularından sıkıldığını belli etti. Eğer gerçekten de bilmek istiyorsanız, Sicilya'dan dönüyorduk. Kötü havaya rastladık ve motorlar bozuldu. Pilotumuz kum fırtınasının ortasında zorunlu iniş yapmak zorunda kaldı. - Peki Sicilya'da tam olarak ne yapıyordunuz. - Amerikan ordusu tarafından bulunan bir depoyu incelememiz istenmişti. Almanlar Kuzey Afrika'dan önemli miktarda tarihî eser çalmışlar ve geri çekilirken bunlardan büyük bölümünü yanlarında götürmüşler. Bulunan eserler çok değerliydi, İsa'dan önce İ. yüzyıl Roma eserleri. Subay bir süre düşündü, sonra karar verememenin sıkıntısını yaşadığını belli etti. Evet, kâğıtlarınız düzgün. Yine de hikâyenizi üsteki yetkililere kontrol ettirmem gerek. Üssünüz nerede. - El Amiriye, yaklaşık yirmi mil ötede. Uçağınız ne zaman düştü. - Hemen hemen bir saat oluyor. - Gerçeği söylemek gerekirse, sizi görmeden az önce uçağınızın enkazını dürbünden görmüştüm. Önce size gelip ne olduğunu öğrenmeye karar verdik. Yüzbaşı, Falconi'ye baktı. Bu adamcağız kötü durumda. İmdat sinyali gönderebilmeyi başardı mı. - Vakit bulamadı. Kahire'yle temasa geçip olanları bildirmem gerek. - Onu El Amiriye'de de yapabilirsiniz. Orada pilotunuzu tedavi edebilecek doktorumuz da var. Yüzbaşı kepiyle alnındaki teri sildi. Şüphesi azalmış olmalı ki tabancasını kılıfına yerleştirdi, ama kimliklerini iade etmedi. Her şey açıklığa kavuşuncaya kadar bunlar bende kalsın. Sizin doğru söylediğinize inanıyorum ama, daha önce de belirttiğim gibi savaştayız dostum. Teğmene döndü. - Bu insanları cipe alalım. - Baş üstüne, efendim. Teğmen, Falconi'yi cipe taşıyan Kleist ve Doring'e yardım etti. Falconi cipe bindirilirken daha kendine gelmemişti ve inlemeye devam ediyordu. Haider birdenbire farkında olmadan İtalyanca sayıklayacağını düşünerek dehşete kapıldı. Yüzbaşı bir sigara tabakası çıkardı. Sigara, Profesör. - Teşekkür ederim. - Ya siz, Küçükhanım. Rachel sigarayı kabul etmedi, yüzbaşı sigaraları yaktıktan sonra ona döndü. Böyle bir şekilde yere çakılmak ne kadar şansızlık, bir de üstüne yardımcı pilotunuzun ölümü. - Evet, öyle. - Ben de Cambridge'de klasik eğitim gördüm. Arkeolojiye her zaman ilgi duydum. Luksor'da hangi kazıda çalışıyorsunuz. - Yeni Krallık döneminden bir mezar. - Savaş sırasında kazı devam etti mi. - Az çok. Rommel, Kahire'yi tehdide başlayınca kısa bir ara verdik. Rachel belli belirsiz gülümsedi. Biz arkeologlara tatil yoktur. - Öyle görünüyor. Haider araya girdi. Şansımız varmış ki bizi buldunuz. Devriye mi geziyordunuz. - Hayır, hayır. Hamma'da bazı arkadaşlarla bir poker partisi çevirdikten sonra üsse dönüyorduk, o Allah'ın belası kum fırtınasında yolumuzu kaybettik. Buradan beş mil kadar batıda kayalıkların arasına sığınıp fırtınanın geçmesini beklemek zorunda kaldık. Artık geçti, evin yolunu biliyoruz. Neyse, arabaya binelim ve şu uçağınıza bir göz atalım. - Yüzbaşı, pilotumuz ağır yaralı. - Bunun farkındayım, ama buradayken hikâyenizin doğru olup olmadığını kontrol etmem şart sonradan bir sürü zaman ve iş kaybından kurtulmuş olacağız. Üstelik, enkaz yolumuzun üstünde, oraya çabucak gidip bakarız. Cipte biraz sıkışık olacağız ama herkesin sığabilmesi de iyi bir şey. Haider itiraz edemeden yüzbaşı sigarasını attı ve arabaya yürüdü. Haider olduğu yerde kaldı, Rachel'e döndü ve belli etmeden gülümsedi. Bravo. Başlangıçta sesinde belirgin bir gerginlik vardı, ama bunun dışında Marlene Dietrich kadar başarılıydın. Rachel fısıldayarak cevap verdi Başka seçeneğim var mıydı. Şimdi ne olacak. - Allah bilir. Bir şeyler düşünmem gerek. Bu arkadaşlar Dakota'daki kurşun deliklerini görür görmez yalanımız ortaya çıkacak. Yüzbaşı cipin arka koltuğuna geçmişti bile. Yanında Doring ve Falconi, önde de Kleist ve teğmen vardı. Cip hepsinin sığması için fazla dardı. Yüzbaşı seslendi. Geliyor musunuz Profesör. Küçükhanım. Haider sigarasını fırlattı, Rachel'in koluna girdi ve cipe binmesine yardım etti. Daha sonra yanına yerleşti, arabanın motoru çalıştı ve uzaklaştılar. Kahire, 07.40 - Dakota olduğundan emin misin. Weaver, Sanson'a dönüp onayladı. İskenderiye sahil koruma biraz önce telefonda öyle dedi. Beaufighter'ın pilotu telsiz teması kesilmeden on dakika kadar önce bir Dakota gördüğünü belirtmiş sabah dört otuzdan hemen sonra. İskenderiye Kulesi'ne bölgede başka uçak olup olmadığını sormuş ve olumsuz cevap almış. Ona öteki uçağı alana getirmesini söylemişler. Her iki uçak da gelmediği gibi, saat 04.40'ta kule Beaufighter'la temas kurmak istediğinde uçak cevap vermemiş. Kule işin başında fazla endişelenmemiş fırtına telsiz görüşmelerini çok bozmuş, ama daha sonra şüphelenmeye başlamışlar. Sanson duvardaki haritayı inceliyordu. Restorandaki son konuşmalarından bu yana davranışının değişmediği anlaşılıyordu ve sesindeki soğukluk fark edilmeyecek gibi değildi. Başka, Weaver. - Her iki uçak da bir daha görülmedi. Sahil koruma Dakotaların genellikle silah taşımadıklarını, bu nedenle Beaufighter'ın onu zorluk çekmeden alan indirmesi gerektiğini söyledi. Fırtına nedeniyle her ikisinin de başka bir alana inmesi ya da havada çarpışmış olmaları da mümkün. - Enkazı arıyorlar mı. - Kıyı bölgesinde ve güneydeki çölde araştırma yapmak için hemen iki keşif uçağı kaldıracaklar. Bunun dışında bölgeden geçen tüm uçaklardan, gözlerini dört açmaları istenecek. Sanson bir an düşündü. Kum fırtınaları bazen çok güçlü olabiliyor. Uçakları oyuncak gibi savuruyor. Muhtemelen her ikisi de sorunlar yaşayıp düştü. Weaver haritaya bakan Sanson'un yanma gitti. Yine de bütün bunlar Dakota'nın sabahın o saatinde orada ne aradığını açıklamıyor. RAF Genel Karargâhı‘yla görüştüm, şimdiye kadar kimse kayıp bir uçaktan söz etmemiş. Son sekiz saatte Mısır, Sicilya ve İtalya'da da uçak eksikliği bildirilmemiş. - Peki ya Tunus ve Cezayir'den doğuya gelen uçaklar. Şanssız bir pilot rotasını kaybetmiş olamaz mı. Weaver kafasını salladı. Hava devriyelerinin dışında Kahire veya İskenderiye'ye dün gece veya bu sabah için bildirilmiş Amerikan ya da İngiliz uçuşu yok, çünkü herkes kötü havadan çekiniyor. Haritada, İskenderiye'nin güneyinde ve batısındaki çölü gösterdi. Kuzey kıyısı boyunca gizli inişler için rahatça kullanılabilecek terk edilmiş havaalanları olduğunu gördüm. Dakota'nın aniden ortaya çıkıp yine birdenbire kaybolması da ilgimi çekti bunu daha yakından incelememiz gerek diye düşünüyorum. Sanson döndü. İskenderiye'yle yeniden temas kur. Dün akşam ve bu sabahın uçuş raporlarına yeniden göz atsınlar ve Beaufighter dışında gerçekten de eksik uçak olup olmadığını kontrol etsinler. Bizim bildiklerimiz dışında bilgileri olup olmadığına bir bak ve gelişmelerden bizi haberdar etmelerini iste. Herhangi bir enkaz bulurlarsa, enkazı bizim de görmek istediğimiz anlat. Hemen başla, Weaver. Otuz ikinci bölüm 07.50 Haider cipin arka koltuğunda, içinde bulundukları durumu değerlendirmeye çalışıyordu. Subayların enkazdaki makineli tüfeklerin açtığı delikleri görmeleri, hikâyelerinin sonu demekti. İlerideki enkaza giderek yaklaştıklarını gördü. Doring'e baktı. SS askeri, gırtlağına doğru belli belirsiz bir hareket yaptı ve yüzbaşıyı gösterdi. Haider cevap vermeye fırsat bulamadı Falconi inlemeye ve acıdan titremeye başlamıştı. Haider İtalyan'ın alnına dokundu. Alnı ateş gibiydi ve İtalyan'ın rol yapmadığım biliyordu. Bandajların kan lekeleriyle kaplandığını gördü. Yarası yeniden kanamaya başlamıştı. Yüzbaşı, bu adamı acilen bir doktora götürmemiz gerek. Kim bilir, belki de iç kanaması vardır. Yüzbaşı eğildi, Falconi'nin gözkapaklarından birini kaldırdı, daha sonra nabzını tuttu. Kalp atışları biraz yavaş gibi. Belki de gecikmiş şokun etkisindedir. - Eğer ölürse, kişisel olarak sorumlu tutulmanız için elimden geleni yapacağım. - Yavaş olun, Profesör. Yapmam gereken bir işim var. - Ama bu adamın hayatı da tehlikede. Yüzbaşı kararsızlıktan dudağım ısırdı. Yarım saat ötede bir köy var. Üsten daha yakın ve galiba yerel bir doktorları var. - Öyleyse mümkün olduğu kadar çabuk oraya gitmeyi öneriyorum. - Tabiî, ama önce enkaza bir bakalım. Haider itiraza yeltendi ama, yüzbaşı elini gözüne siper etmiş Dakota'nın enkazına bakmaya başlamıştı bile. Aman Allahım, büyük tehlike atlatmışsınız. Hayatta kaldığınız için şanslısınız. Teğmen enkazın az ötesinde durdu, yüzbaşı cipten indi. Hemen dönerim, motoru çalıştırmaya devam et, Hugo. - Baş üstüne. Yüzbaşı Dakota'ya doğru yürümeye başladığında, Haider sinirlerinin gerildiğini hissetti. Mermi delikleri demir yığının içinde kolaylıkla görülmemesine karşın, birkaç adım sonra durdu, yüzü kül gibi, geri döndü. Bu uçağa ateş edilmiş. Belindeki tabancaya uzandı ama daha çekemeden Kleist teğmenin tabancasını elinden almış, Haider genç subayın boynuna sarılmıştı bile. Kleist tabancayı teğmenin kafasına dayadı. - Sizin yerinizde olsam, bunu denemezdim, Yüzbaşı, dedi Haider. Şimdi silahınızı bu tarafa atın, çabuk olun. 09.20 Avro Lancaster sağlam bir bombardıman uçağıydı, Müttefiklerin savaşta kullandıkları en başarılı uçaklardan biriydi. O sabah Weaver ve Sanson'un bindikleri uçak, nakliye için kullanılıyordu. O günkü görevi, İskenderiye'de kısa bir mola vererek İtalya'ya kargo ve top mermisi taşımaktı. Uçağın çok daha iyi günler gördüğü belliydi. Kabin kaplamasının bir bölümü uçaksavar ateşiyle delinmiş olmasına karşın onarılmamıştı uçağın içinde dondurucu bir soğuk vardı. Dört Merlin motorundan gelen sesse bir milyon öfkeli eşekarısının vızıltısı gibiydi. Sanson'la yan yana, pilot kabininin hemen arkasında cephane sandıklarına oturan Weaver, gürültüyü ve rahatsızlığı unutmaya çalıştı. İskenderiye'nin yirmi mil güneyinde, 5.000 feet'te uçuyorlardı ve şehrin kenar mahallelerinin düz damlı kerpiçten evleri aşağıda görünmeye başlamıştı. Lancaster güçlü rüzgârda sarsılıyor, sonra dengesini yeniden sağlıyordu - Daha güvenli başka bir yük uçağı bulamadın mı. diye sordu Sanson. - Bu sabah İskenderiye'ye giden bir tek bu vardı. Bizi aldıkları için şanslı sayılırız. - Bütün bu sıkıntılara değeceğini umarım, Weaver. Kahire'den havalanırken kötü havanın sonuna rastlamışlar ve oldukça sarsılmışlardı. Sanson, yüzü taş gibi, ifadesiz otururken, Weaver kusma arzusun zor bastırmıştı. Yapılan araştırmalar, Akdeniz ve Kuzey Mısır'da hiçbir uçağın kaybolmadığını, kayıp Beaufighter ve üslerine salimen dönen üç Tomahawk devriye uçağı dışında, sabahın o saatinde hiçbir uçuş olmadığım göstermişti. Mersa Matruh'tan İskenderiye'ye giderken alçaktan uçan bir Lysander, çölde, kentin yirmi mil kadar güneybatısında, biri hâlâ tüten iki uçak enkazı gördüğünü bildirmişti. Pilot omzunun üzerinden seslendi. İnişe on dakika var. Yüzü hâlâ bembeyaz olan Weaver'i görünce gülümsedi. Ne oldu, efendim. Uçmaktan hoşlanmıyor musunuz. Uçak yeni bir hava boşluğuna düşerken Weaver, Bayılırım diye cevap verdi. Özellikle eleğe benzeyen ve patlayıcı dolu olan bir uçakla uçmaya. Bence seyahat etmenin tek yolu bu. Pilot güldü, geri dönüp inmeye hazırlandı. 07.55 Haider tabancayı salladı ve iki subayı Dakota'nın içine girmeye zorladı. Üniformalarınızı çıkarın. İkiniz de. Kleist ve Doring'e döndü. Soyunduktan sonra her ikisini de sıkıca bağlayın. Bunun için ağlardan yararlanabilirsiniz. Subaylar soyunmaya koyuldular. Yüzbaşı şaşırmış ve korkmuştu. Siz Alınansınız değil mi. diye sordu. Bana ne olduğunu söylemeyecek misiniz. - Soru sormak bir işinize yaramaz, Yüzbaşı. Lütfen susun. Kleist ve Doring iki subayı bağlamayı bitirdiklerinde iplerin ucunu uçağın gövdesine tutturdular. Üniformalar ne olacak. diye sordu Kleist. Haider subayların boylarına baktı. Ben yüzbaşınınkini alacağım. Teğmenin üniformasını ve kimliğini Doring'e fırlattı. Şunları bir giy bakalım uyacak mı. Doring elbiseleri denedi, üniformalar ona uymuştu. SS subayı külotunun dışında tamamen çıplak olan teğmene sırıttı ve çizmesinin ucuyla kaburgalarına dokundu. Ne dersin, bir İngiliz'e benzedim mi. Teğmenin yüzü korkudan bembeyazdı. Haider, Doring'e Onu rahat bırak dedi. - Tamam Hugo, bize zarar vermeyecekler. Yüzbaşı onaylaması için Haider'e baktı. Cenevre Antlaşması kurallarına göre… - Kuralları ben de biliyorum, korkacak bir şey yok. Ancak ne yazık ki sizi burada bırakmak zorundayız. - Bizi bulana kadar susuzluktan ölmüş oluruz. - Gitmeden önce size su bırakacağım. Üzgünüm ancak elimden başka bir şey gelmiyor. Ama devriyelerinizin enkazı kısa zamanda bulacağından eminim. Haider, Kleist ve Doring'e dışarıda beklemelerini işaret etti. Bir araya geldiklerinde Doring'e döndü. Git bak bakalım, cipte harita var mı. Kleist, dostlarımızın yanına su bırak. Kurtulabilirlerse, kullanmaları için iki de matara ver. Çabuk ol, hareket etmemiz gerek. Kleist şaşkınlık içindeydi. Delirdin mi. Onları sağ mı bırakacaksın. - Ya sen ne önerirsin. - Onları vuralım. - Unut bunu Kleist, ikisi de suçsuz. - Onlar düşman, sen de büyük bir yanlış yapıyorsun. Arkadaşlarına bizleri tarif edecekler. Hayatta kalırlarsa, ölüm fermanlarımızı imzalarlar. Öldürürsek, düşmanın hiçbir şeyden haberi olmaz. - Kimseyi soğukkanlılıkla öldürmek niyetinde değilim. Zaten başımız yeterince belaya girdi. Sana söylenenleri yap. Onlara su ver ve hemen dön, çabuk. Kleist, suratı bembeyaz, itiraza yeltendi, daha sonra kararını değiştirdi. Enkaza doğru koştu, giderken iki matara kaptı ve Doring geri dönerken uçağın kapısından içeri girdi. Harita falan yok, efendim. - Allah kahretsin. Haider, Rachel'e döndü. İşler iyice karıştı. Yine de iyimser olmaya çalışalım hiç olmazsa, yürümekten kurtulduk. Gömleğini ve pantolonunu çıkardı, yüzbaşının üniformasını giydi, Sam Browne kemeri taktı ve tabancayı kılıfına yerleştirdikten sonra çizmeleri denedi. Biraz dar ama şimdilik idare etmek zorundayım. - Yüzbaşıya az çok benzediğin söylenebilir ama birisi kâğıtları ciddiyetle incelerse, yalanın kolayca ortaya çıkacaktır. - Bunun farkındayım, ama bırak da bunu daha sonra düşüneyim. Rachel endişeyle sordu Şimdi ne yapacağız. Haider yüzbaşının şapkasını kafasına geçirdi, biraz yana itti, elini siperliğe götürerek şakadan bir selam verdi ve mükemmel bir İngiliz aksanıyla ‘Tanrı bilir, Küçükhanım, ama elimizden geleni yapacağız dedi. - Sen delisin. Buradan sağ kurtulamayacağız. - İşte bunu bilemem. Tek yapman gereken, yaşamak ve umudunu kaybetmemek. Falconi aniden inledi. Doring, Haider'e seslendi Gelip baksanız iyi olacak, efendim. Haider İtalyan'ın yanına diz çöktü. Falconi'nin derisi grileşmiş, bandajlar koyu kan lekesiyle kaplanmıştı. Kam durdurmak için dizin altına bağladığı kemeri gevşetti, daha sonra iyice sıktı. - Durumu pek iyi değil. Sıcaklık bir saat kadar sonra çekilmez olacak ve durumu daha da kötüleşecek. Eğer tedavi olamazsa, kan kaybından ölür. İneceğimiz havaalanına dönmek en iyi çözüme benziyor, bakarsın adamımız orada hâlâ bizi bekliyordur. O zaman bize güvenebileceğimiz bir doktor bulabilir. Doring'e döndü. Kleist'a söyle, gidiyoruz. Birden Dakota'nın içinden iki el silah sesi duyuldu. Haider öfkeden çıldırmış gibi enkaza doğru koşarken içeride ne olduğunu tahmin ediyordu. Kleist, seni hayvan herif. Uçağın kapısına vardığında, elinde dumanı tüten tabancasıyla Kleist'ı gördü. Kafasını uzatıp içeri baktı, birer köşeye kıvrılmış, kafalarında birer kurşun deliği, iki genç subayın cesediyle karşılaştı. Öfkeden çılgın gibi Kleist'ın yakasına yapıştı. Seni Allah'ın belası canavar ikisini de soğukkanlılıkla öldürdün. - Eğer siz yapamazsanız, ben yaparım, dedi Kleist. Hiç de yaptığından pişman olmuşa benzemiyordu. Savaş bu, Haider. Haider suratına yumruğu patlattı. Kleist enkaza doğru savrulurken elindeki tabancayı düşürdü. Ayağa kalktı, burnundan kan damlarken nefret dolu gözlerini Haider'e dikti. Sen öldün, Haider. Gerçekten öldün. Kleist hızla üzerine geldi, kolları öfkeli bir ayı gibi iki yana açılmıştı, bütün ağırlığıyla Haider'e çarpıp yere yıktı. Hemen üzerine atlayıp vahşice vurmaya başladı, yumrukları yağmur gibi yağıyordu. Haider karşılık verip yana kaçmayı başardı, tabancasını çıkarmaya çalışırken Kleist tekrar üstüne atıldı. Bu kez hazırlıklıydı. Ayağını kaldırdı ve Kleist'ın dizinin altını tekmeledi. Kleist acıdan haykırarak ve topallayarak geriledi. Haider ayağa kalkmış, Kleist'a sağlı sollu yumruklarını vurmaya başlamıştı bile. Sersemlemiş SS subayını çevirdi, kollarını boynunda kenetledi. Kleist elini uzatıp Haider'in saçını yakaladı. Neredeyse kafa derisini koparacak gibi asıldı. Haider kollarını gevşetti. Bu kadarı yeter, Kleist, yoksa boynunu kıranın. Kleist çatlak sesiyle bağırdı. Doring, tabanca. Doring bir an için kararsız kaldı, daha sonra Kleist'ın silahını almak için koştu. Ancak Rachel'in çelmesini yiyince öne doğru düştü. Kız tabancaya uzandı. Doring ayağa kalkarken, suratına doğrultulmuş tabancayı gördü. - Seni orospu. Doring, Rachel'e doğru ilerlemeye yeltendi. - Bir adım daha atarsan seni vururum. Doring olduğu yerde durdu. Kızın gözlerinden kararlı olduğunu anlamıştı. Rachel silahın namlusunu Doring'den ayırmadan Kleist'a seslendi. Arkadaşının ölmesini istemiyorsan, Haider'in söylediğini yap. Kleist, yenildiği zamanı bilir gibi baktı ve söylenenleri yaptı. Haider onu uzağa itti, tabancasını çekti. Doring korkuyla konuştu. Binbaşı, ben ben… - Seni salak. Emre itaatsizlikten seni vurabilirdim. - Büyük bir hata yaptım Binbaşı, düşünemedim, ben… Doring kekelemeye başladı. - Sesini kes ve Kleist'ın yanına geç. Doring söyleneni yapınca Haider tabancasını onlara doğrulttu. Bu konuyu şimdi ve burada halletmem gerekir. Sen, Kleist, affedilecek durumu aştın ve bir kurşunu çoktan hak ettin. SS subayı kanayan burnunu sildi. Mantıklı ol, Haider. Başka seçeneğimiz yoktu. Başını Dakota'ya doğru çevirdi. Onları sağ bulsalardı, yakalanmamız an meselesi olurdu. Şimdiyse hiç olmazsa bir şansımız daha var. Kleist'ın söyledikleri, kaba da olsa, mantıklıydı ve Haider bunun farkındaydı. Yine de adamın vahşeti nefretini pekiştirmişti. Bu andan itibaren iki İngiliz subayının öldürülmesinden sorumlusun. Bu da arkadaşlarının bizi bulma kararlılığını daha da artıracaktır. Durumumuzu iyice kötüleştirdin. Kleist'ın buna verecek cevabı yoktu, başını önüne eğdi, sustu. - Tamamlanması gereken bir görevimiz olduğunu da unutmuşa benziyorsun. Askeri bir operasyon yapıyoruz, komuta da hâlâ bende. Yakalanana, ya da öldürülene kadar. Bu kadarını anladı mı. - Evet, Binbaşı. Şimdi ikiniz de cipe binin. Ön tarafa, ikinizi de gözümün önünde istiyorum. SS'ler cipe bindi, Haider, Rachel'e doğru yürüyüp elinden tabancayı aldı. Gözünden bu aleti kullanmaya kararlı olduğun anlaşılıyordu. Gözlerini kaldırdı. Savaş insanları ne kadar da değiştiriyor. Tetiği çekmeyi gerçekten de düşündün mü. Rachel belli belirsiz gülümsedi. Bilmiyorum. Ama ne olursa olsun, tehdidi bile Doring'i korkutmaya yetti. Sen iyi misin. Çenesini ovuşturdu. Daha kötüsünü gördüm. Ancak Kleist durumu gerçekten zora soktu. Haider enkaza bakarken, sesi öfkeliydi. İşlerin böyle gelişmiş olmasından dolayı üzgünüm. Bu adamlar ölmeyi hak etmemişlerdi. Rachel'e döndü. Düşman devriyelerinin çok kısa süre sonra bizi aramaya başlayacaklarından emin olabilirsin. Biraz şansımız olur ve pusulamız doğru çalışırsa, yirmi dakika sonra havaalanına varabiliriz. Adamımızın hâlâ orada olmasına dua etmekten başka çaremiz yok. Ondan sonra her şey tanrıların elinde olacak. 09.35 Yere indiklerinde, onları bekleyen brandalı bir askeri polis cipiyle karşılaştılar. Ön koltukta bir teğmen ve bir şoför oturuyordu. Weaver ve Sanson, Avro Lancaster'den inince, subay onları karşıladı. - Yarbay Sanson. Ben havaalanı güvenlikten Teğmen Lucas, efendim. Selam verdi. İskenderiye Karargâhı‘ndan yüzbaşı Myers'la sizin aranızda irtibatı sağlamakla görevlendirildim. Kendisi gelemediği için özür diledi, ama katılması gereken bir toplantı vardı. Sanson selama karşılık verdi. Size Amerikan Askerî İstihbaratı‘ndan Yarbay Weaver'i tanıştırayım. Yarbay Weaver da bizimle gelecek. - Memnun oldum, efendim. Sanson'a döndü. Yüzbaşı Myers kayıp Dakota'yla ilgilendiğinizi, onun bir Alman uçağı olabileceğini düşündüğünüzü söyledi. - Herhangi bir gelişme var mı. - On dakika kadar önce bir haber aldık, efendim. Keşif uçaklarımızdan biri buranın yirmi beş mil güneybatısında Amerikan bayraklı bir Dakota enkazı görmüş. Pilot beş mil kuzeyde Beaufighter enkazına benzer bir şey gördüğünü de söylüyor. - İyi haber. Hayatta kalan var mı. Teğmen başını salladı. Beaufighter'da maalesef yok. Kum tepesine kafadan dalıp paramparça olmuş. Dakota'nın da bir kanadının koptuğu anlaşılıyor. Keşif pilotu gövdenin hasar görmediğini, içindekilerin kurtulmuş olabileceğini söylüyor. - İncelemek için birisini gönderdiniz mi. Teğmen cipin arka koltuğuna yerleştirilmiş yüksek antenli sahra telsizini gösterdi. Beş dakika önce bir devriye müfrezesi çıkardık, bizimle temas kuracaklar. Bu bölümde çok az askerimiz var, yine de gereken yerlere haber gönderdim ve hayatta kalanları aramalarını istedim. - Enkazlara varmak ne kadar zamanımızı alır. - Hızlı gidersek, bir saatten az. Otuz üçüncü bölüm Ebu Sammar, 21 Kasım, 08.55 Ahmed Farnad, otelin arka avlusunda, elinde eski bir güderi parçası, Fiat kamyonunun camını siliyordu. Havaalanı yolculuğu sırasında kamyonun ön camı kum ve böcek ölüleriyle dolmuştu, ne yapacağını bilememenin sıkıntısı içindeydi. İki saatten fazla beklemiş, Almanlar yine de gelmemişti. Tabiî, kum fırtınası oldukça güçlüydü, o nedenle görevi ertelediklerini tahmin ediyordu. Belki de zavallılar yoldayken vurulmuş ya da çöle çakılmışlardı. Eğer düşmüşlerse, kimsenin hayatta kalmamış olmasına dua etti. Yakalanıp sorguya çekildiklerinde bildiklerini söylemeleri ihtimali vardı. Durumu bilememek, içindeki rahatsızlığı daha da artırdı. Fiat'ın ön camım silmeyi tamamladı, güderiyi çalkaladı, kirli su dolu kovayı boşalttı, yolunun üstündeki tavukları ürküterek samanlığa girdi. Boş bir keçi ağılına girdi ve yeri kaplayan geniş şekerkamışı yapraklarını kenara itmeye koyuldu. Yaprakların altında bir kapak, kapağı kaldırınca da geniş bir girinti göründü. En tepede kirli bir çuval örtülüydü, örtüyü kaldırınca altından bir radyo vericisi, yarımda da bir Luger göründü. İki saat önce şifreli bir mesaj göndererek uçağın neden gelmediğini sormuş, mesajının alındığını görmüştü. Aynı gece saat on birden önce cevap alamayacağını biliyordu. O zaman bir açıklama alacağın inanıyor, şimdi vericinin pillerinin dolu olduğundan emin olmak istiyordu. Vericiyi sakladığı yerden çıkarırken, karısı telaşla samanlığa girdi. Yüzü kül gibiydi ve sinirli bir biçimde önlüğünü buruşturuyordu. - Ahmed dışarıda üç asker var otele doğru geliyorlar. Galiba Mafuz'u tutuklamışlar. Korkudan Ahmed'in çenesi düştü. Derhal vericiyi yerine koydu, kapağı kapadı ve yaprakları eliyle dağıttı. Endişeli bir sesle, Sen burada kal, kadın dedi, tavuklara yem veriyormuş gibi davran. Ve sakin görünmeye gayret et. Haider yanında Rachel, resepsiyon olduğu iddia edilen bölümde, burada duvardaki bir kartona asılı altı anahtar ve ahşap bir tezgâh vardı- bekliyordu. Kleist ve Doring dışarıda cipte kalmış, Falconi'yle ilgileniyorlardı. Paçavralar içinde birçok çocuk cipin etrafını çevirmiş, daha köye girdiği andan beri izledikleri araçtan gözlerini ayırmıyor, bakışlarıyla Kleist ve Doring'i rahatsız ediyorlardı. - Sanki köye sirk geldi, dedi Haider. Artık bütün köy burada olduğumuzu biliyor. Yine de yapacak başka bir şeyimiz yoktu. Ebu Sammar ıssızlığın ortasında, toprak sokaklar ve dar aralıklarla bölünmüş, tahta ve kerpiçten yapılmış evler topluluğuydu. Tembel görünüşlü tavuk ve keçiler, çürümüş çöplerin etrafında geziniyordu. Seti'nin önünde durdukları andan beri köyün bütün insanları merakla onları izliyordu. Otel pek bir şeye benzemese de, yanında üstü kapalı avlusuyla üç katlı bir yapıydı ve böyle bir lükse ihtiyacı olmadığı her halinden belli olan köyün tek oteliydi. Haider, Rachel'e döndü. Pek Ritz'e benzemiyor. Kırılmış demir korkuluklu eski bir mermer merdiven ikinci kata çıkıyor, bütün bina küf kokuyordu. Haider tezgâhın üzerindeki zile tekrar, bu kez daha şiddetli vurdu sesin duvarlarda yankılanmasını dinleyip Mafuz'a eğildi. - Babanın burada olduğundan emin misin. Çocuğu havaalanında, Nissen kulübelerinden birinde keçilere bakarken bulmuşlar, Haider'in olup biteni anlaması fazla uzun sürmemişti. - Onu bulup getireyim, efendim. - Aferin sana. Haider çocuğun başını okşadı. Mafuz daha adımını atamadan fesli ve cellabeli zayıf bir adam göründü. Tıraşsız yüzü korkudan bembeyazdı, Haider'in İngiliz üniformasını görünce korkusu bir kat arttı. - Yardımcı olabilir miyim, efendim. Haider akıcı bir Arapça'yla konuştu. Buranın sahibini, Ahmed Farnad'ı arıyorum. - Ahmed benim. - Berlin'de bir tanıdığımız adımıza bir rezervasyon yaptırmıştı ama, elimizde olmayan nedenlerle geciktik. Ahmed söylenenleri duydu ama korkudan duyduklarını anlayamadı. Dışarı, cipe baktı sonra Haider'e döndü. Efendim. Haider sabırsızlıkla patladı. Hâlâ kim olduğumuzu anlamadın mı. Oğluna havaalanında rastladık. Bu sözleri anlamak bir iki saniyesini aldı. Ahmed daha sonra soluğunu boşalttı, alnında biriken teri sildi, tüm tedbiri bir yana bırakarak, ziyaretçilerin başka kişiler olabileceklerini hiç düşünmeyerek konuşmaya başladı. Mafuz'u pistin kenarında bırakmış, Almanlar bir mucize sonucunda çıkagelmişlerdi. Karım… karım askerlerin geldiğini söylediğinde, beni tutuklayacağınızı sanmıştım. - Üniformaların nedenini daha sonra açıklarım. Şu anda