bir kış manzaralı bir yerde olan bir erkeğin, Kaliforniya'nın sıcaklığını özlemesini anlatmaktadır. 1963 yılında New York'ta John ve Michelle Phillips tarafından yazılan parça, Michelle`in memleketi Kaliforniya`ya özleminden ortaya çıkmıştır. O sıralarda bu ikili New Journeymen isimli bir folk grubuna üyeydi. Şarkı ayrıca South Park'ın 201. bölümünde de kullanılmıştır. 2015 Mayıs ayında gösterime girecek olan "San Andreas" flmi için Sia tarafından yorumlanmıştır. Surya Surya (Devanagari: सूर्य, sūrya), Hinduizm'de güneş tanrısı. Dyaus Pitar'ın oğlu. Altından kolları ve saçı vardır. Savaş arabası yedi at tarafından çekilmektedir; bu yedi çakrayı temsil eder. Oğlu Tvaştar. Derviza Derviza, Güz Bayramı veya Bereket Bayramı, Kırım Tatarları'nın 23 Eylül (Ekinoks) civarı bağbozumu zamanında kutlanan millî bayramıdır. Kırım'da ortaya çıkan bu bayram, diasporadaki Tepreş'ten farklı olarak Kırım'daki tüm halkı toplamayı amaçlayan millî bir bayram halini almıştır. Birinci Kırım Dervizası 1923 senesinde Sudak Bölgesi'nin Kutlak Köyü'nde yapıldı. Bu Derviza'ya Kırım'ın her köşesinden katılanlar oldu. Derviza'nın açılışını Kırım Özerk Sovyet Sosyalist Cumhuriyeti Başbakanı Veli İbrahim yaptı. Kırım'ın en meşhur oyuncusu Hayri Emirzade de kendi oyunu ile Derviza'yı güzelleştirmişti. İkinci Kırım Dervizası 1924 yılında yine Veli İbrahim'in heyecanlı konuşması ile başlayan, Kırım'ın en büyük köyü sayılan Üsküt'te yapıldı. Derviza, Kırım Tatarları sürgüne uğradıktan sonra da kutlandı. 1968 yılında Taşkent'in yakınındaki Çirçik şehrinde büyük bir Derviza yapıldı. Aynı şehirde ikinci bir Derviza yapılmak istense de polisler ve Kızılordu askerlieri Kırım Tatarları'nın bir araya gelmesini engellemek için itfaiye araçları ile halkı dağıttı, karşı çıkanları dövdü ve hapse kapadı. Kırım Tatarları vatanları Kırım'a kitlevi dönüşlerinin ardından 1990 yılında Büyük Özenbaş "I. Gözaydın Vatan Dervizası" geçirildi, buraya Kırım'ın her yerinden, vatanlarına dönmüş Kırım Tatarları'nın hemen hemen tamamı katıldı. Bugün Derviza Kırım'da kutlanmakta olup Kırım diasporasında görülmemektedir. Derviza çerçevesinde milli kuşak güreşi, at yarışı (at çapısı), salıncak, şarkılar (yırlar), oyunlar, çeşitli kitlevi eğlenceler, yarışmalar, ödüllendirmeler, yiyecek - içecek, maniler (çınlar) söylemek, ağır hava ve kaytarma oynamak gibi etkinlikler yapılır. Günümüzde Derviza kuşak güreşinin yanı sıra konserler, tiyatro gösterileri, şiir dinletileri, resim ve el sanatları sergileri, Kırım Tatar yemekleri ikramı ile zenginleştirilerek bir festival şeklini almıştır. Devedikeni Devedikeni, papatyagiller (Asteraceae) familyasından bazı dikenli bitkilerin ortak adıdır. Devekengeli, meryemanadikeni, sütlükengel olarak da bilinir. Devedikenleri genellikle yol kenarlarında ve ekili olmayan tarlalarda yetişir. Boyları 30–100 cm arasında değişir. Başçıkları, dikenli ve açık yeşil renkli yapraklar ile mor renkli küçük çiçeklerden oluşur. Meyvelerinin veya tohumlarının ucunda beyaz bir tüy bulunur. Beyaz devedikeni ("Carlina gummifera") denen türü, çok yıllık bir bitkidir ve kırmızı ya da pembe çiçekler açar. Gene çok yıllık bir bitki olan ve köygöçerten ("Cirsium arvense") adını taşıyan türü ise, çok hızlı çoğalır ve zararlı ot olarak kabul edilir. Eşekdikeni, aynı familyadan başka bir bitkinin adıdır. Devedikeninin meyvelerinden, çeşitli rahatsızlıkların tedavisinde yararlanılır. Büyük kızgözü Büyük kızgözü ("Coreopsis gigantea"), Asteraceae familyasından anavatanı Kaliforniya olan bir bitki türü. Gövdesi 1–2 m uzunluğunda ve 4–10 cm çapındadır. Parlak yeşil yaprak ve çiçekler gövdenin üst tarafını örter, kalan kısmı çıplaktır. Papatya benzeri sarı çiçekleri 6–20 cm arasında değişir. Drenajı iyi olan yerleri tercih eder. Kuraklıktan etkilenir. Ancak aşırı suya toleranslı değildir. Yazın az miktardaki su, gelişimi için yeterlidir. Basklar Basklar, İspanya'nın kuzeyi ve Fransa'nın güney batısındaki özerk bölgede yaşayan bir halktır. Dilleri Baskça'dır ve dil bilimcileri tarafından Hint-Avrupa dilleri Avrupa'ya yayılmadan önce Avrupa'da konuşulan dillerden arta kalan tek dil olduğu söylenmektedir. Baskça izole bir dil olduğundan dolayı dünyada hiçbir dille yakın akrabalığı bulunmamaktadır. Türkçede kullanılan Bask kelimesi ; Fransızca "Basque" 'dan gelmiştir. Fransızcaya ise Pireneler de konuşulan bir Latin dili olan Gaskonca 'dan geçmiştir. Modern Baskçada Bask halkı kendine "Euskaldunak" adını vermektedir. Basklar Pirenelerin batısında yer alan dört bölgesi İspanya üçü Fransa'da bulunan Bask ülkesi olarak bilinen ve çoğunluğu Kuzey Navara'da yaşayan yerli bir halktır. Kökenleri Akitanyalılara kadar gitmektedir. Bilinen ilk Bask devleti 9.yüzyılda kurulan Pamplona Krallığı 'dır. Bu devlet daha sonra Navara Krallığı adını almıştır. 1959 Yılında kurulan Bağımsızlıkçı Örgüt ETA bu bölgede yıllardır bağımsızlık için bir kampanya sürdürmektedir ancak bu başarılı olmamıştır. 1968’den bu yana dünyanın çeşitli yerlerinde düzenlediği kanlı eylemlerle 850 kişinin ölümüne neden olan ETA, İspanya’nın yanı sıra Avrupa Birliği ve ABD tarafından da terör örgütleri listesine alındı. Bask Ülkesi idari olarak 1978 yılındaki Özerklik yasası ile 3 ilin birleştirilmesiyle oluşturulmuştur.Bunlar Alava , Biskay ve Guipuzcoa 'dır.Yalnız Bask Ülkesi terimi genellikle bu 3 ilin oluşturduğu idari yapıyla sınırlandırılmamaktadır.Navarra ve İparralde denen Fransa sınırları içindeki Pays Basque bölgesi de tarihi Bask Ülkesinin kültür alanlarıdır. Bask Ülkesi yaklaşık 2,123,000 kişilik bir nüfusa sahiptir. 279,000 Araba'da, 1,160,000 Bizkaia'da ve 684,000 Gipuzkoa'da yaşamaktadır. Bölgede resmi diller Baskça ve İspanyolca 'dır. Baskça konuşulan nüfus giderek gerilemekte olup Bölgede Baskça konuşan nüfus yalnızca % 27 'dir. Önemli şehirleri ; Başkent Vitoria /Gasteiz, Bilbao /Bilbo ve San Sebastian /Donostia 'dır. Navarra ise yaklaşık 560,000 kişilik bir nüfusa sahiptir. Bölgenin en önemli kenti olan Pamplona şehridir. Bölgede Baskça ve İspanyolca resmi dildir. Bölgede "Baskça" resmi dil olmasına rağmen bu dili konuşan nüfus sadece kuzeyde yaşamaktadır ve toplam nüfusa oranları ise yalnızca % 11 'dir. Fransa sınırları içindeki "Bask Bölgesi" yaklaşık çeyrek milyon nüfusa sahiptir. Yerli halk bu bölgeye İparralde adını vermektedir. Bayonne ,Biarritz ve Anglet bölgenin önemli şehirleridir. Pek çok Bask ekonomik ve siyasi sorunları dolayısıyla bölgeden göç etmek zorunda kalmıştır. En büyük göç Arjantin'e olmuştur. Yaklaşık %10'unun Bask kökenli olduğu tahmin edilmektedir. Meksika'da Bask toplulukları genellikle Monterrey ve Durango eyaletlerine yerleşmişlerdir. Diğer bir önemli Bask topluluğu ise ABD'nin Idaho eyaletinde yaşamaktadır. Boise şehrinde bir Bask Müzesi ve Kültür Merkezi bulunmaktadır. Perküsyon Perküsyon veya vurmalı çalgı; bagetle, elle veya benzer başka bir çalgıyla vurma, sürtme veya ovma yoluyla ses çıkaran çalgı türüdür. Vurmalı çalgıların insan sesinden sonra en eski çalgı türü olduğu düşünülmektedir. Vurmalı çalgılar müzikte ritim yapısı kurulmak için kullanılır. Ritim, eski Yunancada ‘akış’ anlamına gelmektedir. Değişen uzunlukta vuruşların ortaya çıkardığı ses bütünlükleri ve serileri ritimleri oluşturur. Modern müzikte ritim yapıları, genellikle perküsyon aletleriyle icra edilir. Modern müzik aletlerinin karmaşık yapılarına karşın, perküsyon aletleri hâlen basit formlarını korurlar. Perküsyon sözcüğü Latincedeki ‘percussio’ ve ‘percussus’ terimlerinden gelir. Percussio ‘müzikal anlamda dövmek ve çarpmak’ anlamına gelirken; percussus, ‘vurmak’ demektir. Darbuka sözcüğü de benzer bir şekilde Arapça ‘darp’ (vurmak) kökünden gelir. Günümüzde perküsyon kelimesi müzik dışındaki alanlarda da ‘iki birimin birbirine çarparak ses üretmesi’ anlamında kullanılmaktadır. Fakat en yaygın kullanım alanı müziktir. Vurmalı çalgıların tarihi oldukça ilginç tartışmalar yaratmış bir konudur. Özellikle antropologlar ve tarihçilerin taraf oldukları bu tartışmalarda vurmalıların, tarihin ilk müzik aletleri olabileceği vurgulanmaktadır. Genel bir kronoloji oluşturulmak istenirse, insan sesinin ilk müzik enstrümanı olarak algılanması, perküsyon aletlerinin de bir sonraki basamak olarak anılması uygun olacaktır. Müziğin evrimi içerisinde insan sesinden sonraki basamak olarak yer alan perküsyon, ilk örneklerini eller, ayaklar, sopalar, tahtalar ve taşlarla çıkarılan sesler olarak vermiştir. Tarımın gelişmesiyle birlikte yeni teknikler kullanmayı başaran insanlar zamanla aynı enstrümandan farklı tonlar verebilen perküsyon aletleri üretmeyi başarmışlardır. Vurmalı çalgılar genel olarak bir müzik parçasında ritmi belirler. Fakat vurmalı çalgılar aynı zamanda melodiyi de icra edebilirler. Vurmalı çalgılar orkestra içinde vazgeçilmez bir role sahiptir. Askerî müziklerde vurmalı çalgılar askerlerin hareketlerinin belirleyicisi olmuşlardır. Klasik müzikte Haydn ve Mozart ile beraber en az bir timpani bölümünü içermeyen bir parça bulunmamaktadır. Caz müzikte de vurmalı çalgıların rolü çok önemlidir. Cazın alt dallarından birçoğu vurmalı çalgıların farklı ritimlerine göre adlandırılır. Popüler müzikte de vurmalı çalgıların önemi artarak devam etmiştir. Tüm bir hip hop fenomeni vurmalı çalgılar üzerine kurulmuştur. Rock müzik icra eden gruplarda davul setleri sahnenin ortasında bulunur. Vurmalı çalgıların ürettiği seslerin çekiciliği ve vazgeçilmezliği, insanlık tarihinin insan sesinden sonra en eskisi olan, bu müzik enstrümanlarını hâlâ göz önünde kılar. Vurmalı çalgılar birçok farklı kritere göre sınıflandırılabilir. En yaygın sınıflandırılmalarda perküsyon aletlerinin yapısı, etnik kökenleri veya müzik teorisi ve orkestrasyon içerisindeki işlevleri baz alınmıştır. Bazı durumlarda perküsyon aletlerinin frekanslarının ayarlanabilir olması veya olmaması üzerinden de sınıflandırma yapılmıştır. Fakat bu sınıflandırmanın kapsamı tam anlamıyla yeterli değildir. Bunun yerine aşağıda gösterilen 4 farklı görüşe göre yapılmış olan perküsyon aletlerinin sınıflandırılması daha bilgi verici ve kapsayıcı olacaktır. Perküsyon aletleri ile ilgili birçok metinde, sesin nasıl üretildiği, perküsyon aletlerinin sınıflandırılmasında belirleyici olarak kullanılmıştır. Diğer sınıflandırmaların daha çok toplumsal ve tarihi koşulları göz önünde bulundurulduğu düşünülürse, bu sınıflandırma daha bilimseldir. Hazırlayanlara atıfla Hornbostel-Sachs sınıflanması adı verilen bu sistem 1914de ortaya atılmıştır. Deneyerek ve gözlemleyerek herhangi bir kişi aşağıdaki 5 farklı kategoriye göre bir müzik aletinin nasıl ses ürettiğini anlayabilir; İdiofonlar tüm yapılarının titreşmesi sonucu ses üretirler. Membranofonlar üzerlerinde bulunan zarın titreşmesi sonucunda ses üretirler. Telli çalgılar genellikle kordofon olarak biliniriler. Fakat bunarın bazıları aynı zamanda perküsyon aletidir. Üflemeli çalgılar aerofonların genelini oluştururlar. Fakat bu çalgıların bazıları aynı zamanda perküsyon aletidir. Elektrik sayesinde ses üreten her çalgı bir hoparlöre gereksinim duyar. Hoparlörler titreşimleriyle müzik üreten idiofonlara benzetilebilir. Bu nedenden ötürü elektrofonlar perküsyon ailesinin üyesi konumuna gelirler. İşlevlerine göre sınıflandırılan perküsyon aletlerinde önemli olan nokta, enstrümanların frekanslarının belirlenebilir veya belirlenemez olmasıdır. I. Belirlenebilir frekanslÄ±lar II. Belirlenebilir FrekanslÄ± Olmayanlar Gündelik bilgi tarif edilmesi zor bir terimdir. Fakat günümüzde birçok perküsyon aleti izleyicinin verdiği isimlerle anılmaktadır. Ayrıca çekiç veya bidon gibi objeler günümüzde müzik bestecileri tarafından kullanılmaktadırlar; bu tip objeleri gündelik bilgimizin algıladığı perküsyon aletleri olarak anmak daha uygun olacaktır. Perküsyon aletlerini kültürel kökenlerine göre adlandırmak ve sınıflandırmak zaman zaman karşılaşılan bir tutumdur. Perküsyon aletleri bu anlamda genel-yaygın ve folklorik olarak ikiye ayrılabilir. I. Folklorik Vurmalı Çalgılar II. Modern-yaygın vurmalı çalgılar [[Kategori:Perküsyon| ]] Mark Knopfler Mark Freuder Knopfler (d. 12 Ağustos 1949; Glasgow), swing ve blues müziğin en önemli temsilcilerinden biridir. Kardeşi Dave Knopfler ile birlikte kurduğu Dire Straits adlı grup ile tanınmıştır. 1977 yılında yayımladıkları Sultans of Swing ile Mark Knopfler özgün ve etkileyici gitar tekniğini öne çıkarmıştı. Dire Straits ile yaptığı albümlerde, Rock'n roll, Swing, Folk, Country ve Blues tarzlarından öğeler taşıyan şarkılara ve bazen birebir bu tarzlarda şarkılara imza atmıştır. Dire Straits'in şarkılarının çoğu Mark Knopfler'a aittir. Dire Straits ününün doruğuna Brothers in Arms (1985) ile ulaşmış, bu albümden Walk of Life ve Money for Nothing oldukça geniş bir hayran kitlesine ulaşmıştır. Zamanla şarkı tekniği bu tarzların neredeyse hepsini taşıyan bir biçime bürünmüştür. Solo albümleri döneminde Kelt müziği öğelerini ve yaylı enstrümanları da müziğine katarak sadece Rock'n Roll enstrümanlarından ibaret bir müziğin ötesine geçmiştir. Mark Knopfler, 1993 yılında Dire Straits'in son stüdyo albümü olan Calling Elvis ve 1997 tarihli konser albümü On The Night ardından Dire Straits grup olarak dağılmış, Knopfler kendi adıyla ve çoğu Straits elemanıyla solo albüm ve konser çalışmalarına devam etmiş, film müzikleri yapmıştır. Knopfler, parmak stili olarak bilinen kendisinin geliştirdiği özgün gitar çalış tekniği ile tanınmaktadır. Elektro gitar, akustik gitar, klasik gitar ve resonator gitarlar ile yazdığı en ünlü sayılabilecek şarkıları Sultans of Swing, Romeo and Juliet, Private Investigations, Walk of Life, Brothers in Arms, Calling Elvis, Why Aye Man? ve son albümünen Privateering olarak sayılabilir. Deneysel film Deneysel film, sinema tarihçilerinin çoğu tarafından sinemada o ana kadar kullanılmamış konuları, ilginç ve değişik tekniklerle ele alarak yapılan ve sinema sanatçılarına yeni ufuklar açmayı hedefleyen film türü olarak tanımlanmaktadır. Ayrıca deneysel filmleri "avant-garde", "öncü", "bağımsız", "underground", "yeraltı sineması" gibi sıfatlarla da tanımlamak mümkündür. Deneysel filmlerde ticari filmlerde olmayan, ama kendi açılarından karakteristik olan bazı uygulamalar vardır, bunlar; Ã‡in mahallesi Çin mahallesi, Chinatown olarak da bilinir, Çin dışındaki şehirlerde bulunan Çin mahallelerine verilen isimdir. Kelime anlamı olarak "Çin kasabası", anlamına gelir. Özellikle yoğun göç alan New York ve San Francisco gibi şehirlerde büyük Çin mahalleleri bulunur. Genellikle Çin'den yeni gelen göçmenler buralara yerleşirler. Boole'ca Boole'ca veya 'Boole'sal (İngilizce "Boolean"), mantık, matematik ve bilgisayar biliminde değeri "doğru ya da yanlış" olabilecek bir değişken türüdür. Bu değer, bazen "0" veya "1" şeklinde de ifade edilir. İki boole'ca değeriyle yapılabilen bazı işlemler: Bu ifadeler, mantıksal sonuçlar çıkarmakta kullanılır. Java bilgisayar programlama dilinde bunlar "true" veya "false" olarak adlandırılır, C benzeri programlama dillerinde "ve" işlemi "&&" simgesiyle, "veya" işlemi de "||" simgesiyle gösterilir. Bilgisayar hafızasında bu değişken 1 bit uzunluğunda yer tutar. Kızılderililer Kızılderililer ya da Amerika Yerlileri, Sibirya kökenli Eskimo - Aleut halkları dışında kalan bütün Amerika yerlileri için kullanılan ortak birleştirici ad. Dilce birbiriyle akraba olmayan iki ayrı ana grupta toplanırlar: Sibirya kökenli olan Na-Dene dilleri ile Na-Dene dilleri dışındaki bütün Kızılderili dillerini içeren Amerind dilleri. Alaska yerlileri adı Alaska'da yaşayan Eskimo-Aleut halklarını ve Kızılderilileri topluca nitelemek için kullanılır. ABD'nin diğer eyaletlerinde "Native Americans", "American Indians" ya da kısaca "Indians" Kanada Yerlileri ("Aboriginal peoples" ) adı Kanada'da yaşayan Eskimo-Aleut halklarını ("İnuit"), Kızılderilileri ("First Nations") ve Métisleri topluca nitelemek için kullanılır. Çoğu anasoylu ve avcı ve toplayıcı, bazıları Olmekler ve Mayalar gibi Mezoamerika Kızılderilileri mısır, Keçuvalar ve Aymaralar gibi Güney Amerika Kızılderilileri patates tarımını keşiften önce de yapan halklardır. Kuzey Amerika'da Kızılderililer sınırları belirli kısıtlayıcı özel yerleşimlerde yasal olarak toplanırlar ve bu yerlere Amerika Birleşik Devletleri'nde Kızılderili rezervasyonu ("Indian reservation"), Kanada'da ise Kızılderili rezervi ("Indian reserve") adı verilir. Kızılderililerin nasıl adlandırılması gerektiği hâlâ tartışma konusudur (). Türkçe Kızılderili adı İngilizce Redskin («kızıl deri») adının çevirisidir ve dünya dilleri arasında ayrıca Farsçada da (سرخ‌پوست "surḫ-post") kullanılır. İngilizcedeki "Redskin" nitelemesi harfiyen İspanyolca Piel Roja adlandırmasından çeviridir ve bu İspanyolca ad, Kristof Kolomb'un 1492 yılında Hindistan sandığı yere ilk ulaştığı nokta olan Karayipler'in (hâlâ Batı Hint Adaları "West Indies" olarak da bilinir) yerli halklarından Taynoların vücutlarını "Bixa orellana" tohumuyla boyamasından kaynaklanır. İngilizcede ayrıca Red Indians («Kızıl Hintler») adı da geçer fakat o kadar yaygınlaşmamıştır ve adı da günümüzde yalnızca argo olarak kabul edilmektedir. Türkçedeki Kızılderili adı ise argo değildir. Amerika yerlileri ya da kÄ±saca Yerliler: Amerika Birleşik Devletleri'nde "Native Americans" («Yerli Amerikalılar»), "American Indians" («Amerikalı Hintler») ya da yaygın biçimde kısaca "Indians" («Hintler») olarak adlandırılır ve yalnızca Kızılderilileri nitelendirir. "Indian" («Hint») sözcüğünün kullanılması, kâşif Kristof Kolomb'un Amerika'nın doğu sahiline ulaştığında burayı Hindistan sanmasından kaynaklanır. ABD Nüfus Sayım Dairesi ("Amerika Birleşik Devletleri Nüfus Sayım Bürosu") ülkedeki yerlileri "American Indian and Alaska Native" adı altında topluca ele alır ve "American Indian" («Amerikalı Hint») terimiyle Kıta ABDsi'ndeki yerliler (ki hepsi de Kızılderilidir) kastedilirken, "Alaska Native" («Alaska Yerlisi») terimi Alaska'daki yerlilerin tamamı (Aleutlar, Alaska Eskimoları, Alaska Kızılderilileri) için kullanılır. Kanada'da "aboriginal peoples" («yerli halklar») olarak adlandırılır ve hem Eskimo-Aleut halklarını ("Inuit") hem de Kızılderilileri ("First Nations") nitelendirir. Guyana'da "Amerindian" (< "American Indian" «Amerikalı Hint») adı Kızılderililer anlamında kullanılır ve bu adlandırma diğer ülkelerde yaygın değildir. Bölge İspanyolcasında gündelik konuşma dilinde "Indios" («Hintler») kullanılırken yazı dilinde "Amerindio" (< "American Indian" «Amerikalı Hint») ya da "pueblos indígenas" («yerli halklar») adı kullanılır. Arjantin'de ise daha çok "aborígen" («yerli») olarak adlandırılır. Amerika yerli dilleri, üç ana filum olarak sınıflandırılır: Eskimo ile Aleutların konuştuğu Eskimo-Aleut dilleri, Kızılderili Na-Dene halklarının konuştuğu Na-Dene dilleri ile bunların haricindeki bütün Kızılderili halklarının konuştuğu Amerind dilleri. Bu ana dil filumları yanında hiçbir dil ailesine girmeyen izole diller de bulunmaktadır. UNESCO'ya göre birçoğu ya tükenmiş ya da konuşulabilirliği tehlikededir Amerika yerlileriyle ilişkili en yaygın haplogrup olarak Haplogrup Q1a3a (Y-DNA) verilmektedir. Tıpkı mtDNA gibi Y-DNA da diğer çekirdek kromozomlardan farklıdır ve Y kromozomu çoğunluğunda benzersiz olup mayoz bölünme sırasında rekombinasyona uğramaz. Bu etkiye sahip mutasyonların tarihsel dokusu kolayca incelenebilir. Bu dokular biribirinden oldukça farklı iki genetik bölüm oluşturur: birincisi, Amerika'nın başlangıç yerlileri; ikincisi, Amerika'nın Avrupalılar tarafından sömürgeleştirilmesinden sonraki sürecin yerlileri. Eski olan, kurucu haplotip ve gen çizgisi sayısı için belirleyici faktördür ve günümüzdeki amerika yerlilerinde bulunmaktadır. Kurucu nüfus için Beringia'da ilk 20.000 yıl konaklamayla birlikte Bering Denizi kıyılarında insan yerleşimi aşamalı oluşmuştur..Mikrosatelit çeşitliliği ve Y çizgisinin dağılımı ilk sömürgeleştirme döneminden beri izole edilmiş Güney Amerika bölgelerinde yaşayan Kızılderili gruplarına özgüdür.. Na-Dene, İnuit ve Alaska Yerlileri haplogrup Q (Y-DNA) mutasyonları sergiler; bununla birlikte, diğer Kızılderililerde (Amerind dillerini konuşanlar) bulunan mtDNA mutasyonlarından farklıdır. Bu da gösteriyor ki, Grönland ve Kuzey Amerika'nın kuzey uç içlerine en erken göç daha sonraki nüfustan kaynaklanır. Devlet yapılarının olmayışından dolayı akademisyenler Kuzey Amerika Yerlilerini ana kültür grupları olarak ya da diline göre sınıflandır. Ülkelerine göre: Kızılderililer Teksas, Tommiks, Kinowa gibi çizgi romanlarda işlenir. Darbuka Darbuka veya dümbelek, özellikle Orta Doğu'da ve Balkanlarda kullanılan vurmalı bir çalgıdır. Darbukada düm ve tek olarak adlandırılan iki ses vardır: İlk ses, ritmin temelini sağlar ve aletin ortasına vurularak sağlanır, ikinci ses daha çok süsleme ve doğaçlama için kullanılır. Darbuka aynı zamanda düğün nişan sünnet düğünlerinde kullanılan bir tür vurmalı çalgıdır. Yeşilüzümlü, Fethiye Yeşilüzümlü, Fethiye'ye 15–20 km mesafededir. Fethiye'den Çameli'ye (Denizli) giden yol üzerindedir. Halkı tarım, (Tütün, tarla sebzeciliği, üzüm bağcılığı) ev şarapcılığı ve Fethiye'deki turistik tesis ve diğer işyerlerinde çalışır. Son zamanlarda bu kasabadaki yabancı uyruklu insan ve konutlarının sayısında büyük bir artış olmuştur. Kasabada bir ilköğretim okulu (1.+2. kademe), bir anadolu lisesi, sağlık ocağı, jandarma karakolu ve belediye vardır. Hepsinde de personel var ve hizmet vermektedir. Cadianda (Cadiwati) isimli bir likya şehri de bulunmaktadır. Bu antik kent belde merkezine yedi kilometre uzaklıktadır ve kesinlikle görülmeye değer bir yerdir. Belde, Fethiye'nin okuma oranı en yüksek yerleşim yerlerinden biridir.Hemen hemen her evden bir devlet memuru ve öğretmen vardır. Beldenin bir başka özelliği de kendine has el dokumaları. Geleneksel tezgâhlarda işlenen bu dokumalara dastar denilmektedir. Son yıllarda bu el sanatı ürünleri turistik eşya olarak değerlendirilmektedir ve özellikle belde kadınları için önemli gelir kaynağıdır. Static (anahtar sözcük) Static C, C++, Objective-C ve Java gibi programlama dillerinde bulunan bir anahtar sözcüktür. Java programlama dilinde bir metot ya da değişkenin belli bir objeye degil de bir sınıfın tamamına ait olduğunu belirten bir kelimedir. Kubilay Han Kubilay Han (d. 23 Eylül 1215 - ö. 18 Şubat 1294) Moğol İmparatorluğunun kağanı, aynı zamanda Çin'deki Yuan Hanedanlığı'nın kurucusu ve ilk imparatorudur. Toluy ve Sorghaghtani Beki'nin ikinci oğlu; Cengiz Han'ın torunudur. Moğol hanı Mengü'nün kardeşi; İran'daki Moğol İlhanlılar devletinin kurucusu Hülagü'nün ağabeyidir. Kubilay gençlik yıllarında Çince öğrenmişti ve Çin kültürüne büyük merak duymaktaydı. 1251'de Moğol hükümdarlığına seçilmiş olan kardeşi Mengü, Kubilay’ı Doğu ülkelerini, Hulagü’yü de Batıdaki ülkeleri almaya göndermişti. Güney bölgelerinde (Çin) valilik yaptığı sırada adil yönetimi ile dikkatleri topladı. Kubilay önce büyük bir ordu ile Xi'an’ı aldı. Zorlu savaşlarla büyük Çin eyaletlerini hükümdarlığına kattı. 1258'de Yunnan ve Sichuan bölgelerine sefere çıktı. 1259’da seferde iken Mengü'nün öldüğü haberini aldı. Ancak Kubilay geri dönmeden Vuhan'daki kuşatmasına devam etti. Bu arada kardeşi Arık Böke'nin yönetimi ele geçirmeye çalıştığını öğrenince Song Hanedanlığı ile barış imzalayıp ordusunu Moğolistan'a çevirdi. 1260 yılında Kubilay ve kardeşi kendilerini Han ilan ettiler. İki kardeşin 3 yıl süren mücadelesi Kubilay'ın üstünlüğü ile sona erdi. Ancak bu iç karışıklıklardan yararlanan Yizhou valisi Li Moğol egemenliğine karşı isyan etti. Kubilay bu isyanı kolayca bastırdı, ancak bu onda Han Çinlilerine karşı derin bir güvensizlik yarattı. İmparator olduktan sonra yönetimde Han Çinlilerine yer vermedi, buna karşılık danışmanları arasında pek çok azınlık temsilcisi ve yabancılar bulunmaktaydı. Kubilay Han, Çin’de Yuan Hanedanlığı'nı kurarak 1271 ile 1294 yılları arasında hükümdarlık yaptı. Hanedanlığın başkenti Pekin idi. 1279 yılında Song Hanedanlığı'na kesin olarak son vererek Çin’i tekrar birleştirdi. Kubilay’ın devletinin hudutları, Çin dışında Kıpçak, Çağatay, Almalık, İran ve kuzeyde Polonya hudutlarına kadar yayılıyordu. Kubilay Han, Japonya’ya ve Vietnam’a yaptığı akınlarda başarılı olamadı. Burma’da büyük bir zafer kazandı. Kubilay Han 1293'te de Endonezya'ya bir sefer yaptı ve Cava'yı ele geçirdi. Kubilay Han Çin'de Büyük Kanal inşaatına devam etti; birçok kamu binasını tamir ettirdi. Çin'de ilk defa kâğıt para kullanımını başlattı. Çin sanatının gelişmesini destekledi. Ancak kimi yönlerden Moğol yaşam tarzını Çin'de uygulamaya diretmesi, buradaki kültürel ve sosyal yaşamda bir takım çatışmalara yol açtı. Kubilay döneminde Çin'i pek çok Avrupalı ziyaret etti. Bunların arasında en ünlüsü Marco Polo'dur. Marco Polo,bu imparatorun sarayı, oradaki hayat, eğlenceler ve vergi sistemi hakkında bilgiler vermektedir. Kubilay Han, 1294'te 78 yaşında iken öldü. Duke Ãœniversitesi Geçmişi 1838'e kadar uzanan Duke Üniversitesi Durham, Kuzey Karolina'dadır. Amerika'da baz alınan ve üniversite sıralamaları yapan U.S. News & World Report'un 2011 sayısında dünyanın en iyi 9. üniversitesi seçilmiştir. Geçtiğimiz yıllarda U.S. News & World Report'un ulusal sıralamalarında Duke'un aldığı en iyi derece 3.'lük, en kötü derece ise 10.'luktur. Bir başka önemli kurum olan 2010 World University Rankings tarafındansa dünyanın en iyi 10. üniversitesi olarak gösterilmiştir. (https://web.archive.org/web/20140901183434/http://www.4icu.org/top200/) Üniversitenin şu ana kadar aldığı en iyi sıralama 2002'de Journal of Blacks in Higher Education'ın üniversiteyi Amerika'nın en iyi üniversitesi ilan etmesidir. (https://web.archive.org/web/20060701085849/http://www.jbhe.com/features/36_leading_universities.html) Duke Üniversitesi'nin erkekler basketbol takımı 4 kere Ulusal Şampiyon olmuş, 15 kere son 4'e kalmıştır. Takımın başarısı son 30 senede 2006'dan beri Amerika erkekler basketbol milli takımı antrenörü olan ve 2008 ve 2012'de Olimpik altın madalya almış Mike Krzyzewski koçluğunda öne çıkmıştır. Bu başarılar arasında 1985'te NCAA'in 64 takıma çıkmasından beri 4 Ulusal Şampiyonluk kazanan ülkedeki tek takım olma, son 25 senede 11 kere son 4'e kalma ve 9 ACC turnuva şampiyonasından 8'ini kazanma bulunmaktadır. Mezunlarından 14 tanesi 2010 sezonunda NBA'de oynamaktadır. Bu da üniversite liginde NBA'e en fazla oyuncu gönderen üniversite unvanı kazanmasını sağlamıştır. Şu ana kadar topalmda 71 Duke basketbol oyuncusu NBA'e draft edilmiştir. Erkek basketbol takımının son başarısı 2009 NCAA kolej ligi şampiyonluğudur. Duke'un mezunları arasında ABD'nin 37. Başkanı Richard Nixon, Apple CEO'su Tim Cook, Bill and Melinda Gates Foundation'in kurucusu ve Bill Gates'in esi Melinda Gates, Şili'nin 33. Cumhurbaşkanı Ricardo Lagos, The Walt Disney Company'nin direktoru Gary L. Wilson, 2003 Kimya dalinda Nobel Odulu sahibi Peter Agre, 2012 Kimya dalinda Nobel Odulu sahibi Robert J. Lefkowitz, 2012 Kimya dalinda Nobel Odülü sahibi Brian Kobilka, 2006 yılında Fizyoloji ve Tip dalinda Nobel Odulu sahibi Craig Mello, 2002 yılında Kimya dalinda Nobel Odulu sahibi Kurt Wüthrich, 2001 yılında Ekonomi dalinda Nobel Odulu sahibi Joseph E. Stiglitz, 1988 yılında Fizyoloji ve Tip alaninda Nobel Odulu sahibi Gertrude B. Elion, 1986 yılında Edebiyat dalinda Nobel Odulu sahibi Wole Soyinka, 1989'da Fizik dalinda Nobel Odülü sahibi Hans Dehmelt, 1996'da Fizik dalinda Nobel Odülü sahibi Robert Coleman Richardson, 1964'te Fizik dalinda Nobel Odulu sahibi Charles Townes, Kuzey Karolina senatörü, kabine üyesi ve Amerika Kızıl Haç eski başkanı Elizabeth Dole gibi ünlü isimler bulunmaktadır. P53 p53 ya da diğer adıyla tümör protein 53 (TP53), hücre döngüsünü düzenleyen bir transkripsiyon faktörüdür. Birçok organizmada kanseri baskılamak için çok önemli bir proteindir. TP53, genomda mutasyon olmasını önleyerek genom stabilitesini korur. p53, hücre içerisinde dörtlü (tetramer) bağ yapmış halde işlevseldir. Kanser önleyici birçok işlevi vardır; Bu gen insanlarÄ±n 17. kromozomunda bulunur. Başka hayvanlarda da görülür; Evo Morales Juan Evo Morales Ayma (d. 26 Ekim 1959, Isallavi, Oruro), Bolivya eski devlet başkanı, "Movimiento al Socialismo" (Sosyalizme Doğru Hareket) lideridir. Aymara asıllı Morales, 2006-2019 yılları arasında Bolivya Devlet Başkanlığı görevini yürütmüştür. Morales ve hükümeti, fakirlik oranlarını düşürmeyi ve Amerika Birleşik Devletleri ve çok uluslu şirketlerin ülkedeki etkisini azaltmayı hedefleyen solcu politikaları ile karakterize edilir. Morales, Bolivya'da yoksulluğu önemli ölçüde azalttığı ve okuryazarlık oranında artışa neden olduğundan ötürü pek çok uluslararası alanda ödül almıştır. Destekçileri Morales'in anti-emperyalizm, çevrecilik ve yerli halkların desteklenmesi konularında önde gelen bir kişi olduğunu savunurlar. Buna rağmen bazı solcu, yerli hakları savunucusu ve çevreci gruplar tarafından eleştirilmiş, kendisine karşı olanlar tarafından ise aşırı radikal ve otoriter olduğu ve Koka ağacı yetiştirmeye izin vererek yasadışı kokain üretimine katkı sağladığı iddia edilmiştir. Evo Morales, Oruro departmanına bağlı Isallavi köyünde dünyaya geldi. Evo'nun kökenleri Güney Amerika Kızılderilileri olan yerli Aymara halkına dayanmaktadır. İlköğretimi bitirdikten sonra bir tarım okuluna gitti, ancak son senesini tamamlamadı. Daha sonra eğitimini devam ettirmesi için ailesi tarafından Orura'ya yollandı, ancak mezuniyet belgesini alamadı. 1980'li yıllarda Cochabamba vilayetine bağlı Chapare bölgesine göç etti. Burada koka yetiştiriciliğinin yanı sıra, bu alanda etkin olan sendikalarda siyasi çalışmalara başladı. ABD'nin yürüttüğü, o zamanın Bolivya hükümetinin de desteklediği Uyuşturucuyla Savaş programı kapsamında kokain üretiminde kullanılan Koka ağacı yetiştiriciliğini ülkede bitirmek isteyen politikalara karşı yapılan protestolarda öne çıktı. 1988 yılında Cochabamba Tropikal Bölgesi Federasyonu Genel Sekreteri oldu. 1997 yılında milletvekili seçildi. Koka yetiştiricilerinin protestosunda bazı askerlerin hayatını kaybetmesinden sorumlu olmakla suçlandı ve 24 Ocak 2002 tarihinde parlamentodan kovuldu. 30 Haziran 2002 tarihinde yapılan devlet başkanlığı seçimine katıldı ve yüzde 1,6 oy oranı farkıyla seçimi kaybetti. Ancak seçimi kazanan Gonzalo Sánchez de Lozada karşıtı gösterilerde öncü oldu ve Lozada'nın 17 Ekim 2003 tarihinde görevi bırakmasında etkili oldu. Lozada'nın yerine geçen Carlos Mesa'yı 18 Aralık 2005 tarihinde gerçekleştirilen devlet başkanlığı seçiminde yüzde 25,15 oy oranı farkıyla yendi ve yüzde 53,74 oranla başkan seçildi. Bu şekilde Bolivya tarihinin ilk Kızılderili kökenli başkanı olan Morales, aynı zamanda 1966 yılından beri en yüksek oy oranına ulaşan aday ve 1982 yılında sona eren askeri hükümetten sonra, ülkenin en belirgin seçim zaferini elde eden lider oldu. Morales, 2009 yılındaki seçimleri yüzde 64, 2014 yılındaki seçimleri de yüzde 60 oy oranıyla kazanarak ikinci ve üçüncü kez başkan seçildi. Evo Morales, 20 Ekim 2019 tarihinde yapılan seçimlerde %46,83 oy oranı ile en çok oy alan aday oldu. Bu sonuç, en yakın rakibi olan ve oyların %36.7'sini almış Mesa'dan yaklaşık %10 daha fazla olduğu için ikinci bir seçime gidilmeyeceği açıklandı ve 24 Ekim günü Morales kendini kazanan ilan etti. Sonuçların %83'ünün açıklanmasından sonra 24 saat boyunca açıklamanın durdurulması ve açıklama durdurulmadan önce rakibi ile benzer oy oranlarına sahip Morales'in daha sonra rakibinin yaklaşık %10 önüne geçmesi, seçimin meşruluğu konusunda tartışmalara yol açtı. Bu durum pek çok protestonun ülke geneline yayılması ile sonuçlandı. Muhalefet partileri ve protestocular seçimlerin yenilenmesi gerektiğini belirterek ikinci bir seçim çağrısında bulundular. Seçimin yenilenmesi önerisi, Amerika Birleşik Devletleri, Avrupa Birliği, Brezilya, Arjantin ve Kolombiya tarafından deteklenirken, Meksika, Venezuela, Küba, Filistin ve Nikaragua gibi bazı ülkelerce karşı çıkıldı. Birleşmiş Milletler, oy sayımının Kuzey ve Güney Amerika'da yer alan her bağımsız ülkenin üyesi olduğu Amerikan Devletleri Örgütü (OAS) tarafından denetlenmesini ve seçimin meşru olup olmadığının belirlenmesini önerdi. Morales, herhangi bir usulsüzlük ile karşılaşıldığı takdirde yeni seçimlerin yapılacağını söyledi ve yabancı heyetlerin oy sayımını incelemesine izin verdi. 9 Kasım 2019 günü OAS, Bolivya seçim sonuçlarının "belirgin bir şekilde manipüle edildiğini" açıkladı.. Organizasyon, verilerle oynandığını, sahte imza ve belge kullanımlarına rastlandığını, bilgisayar sistemlerinin manipüle edildiğini ve Morales'in istatistiksel olarak rakibinin %10 önüne geçmesinin çok zor olduğunu belirtti. Center for Economic and Policy Research ise istatistiksel olarak %10 oranının mümkün olduğunu savundu. 10 Kasım günü Morales yeni seçimlerin gerçekleştirileceğini açıkladı. Birkaç saat sonra ise Morales ve eş başkanı Álvaro García Linera, polisin, ordunun ve politik müttefiklerinin desteğini kaybetmeleri sonucunda istifa ettiklerini duyurdu. 12 Kasım 2019'da Meksika'ya giden Morales, ay sonunda Interpol'ün kendisi hakkında arama kararı çıkarması üzerine 7 Aralık 2019'da Küba'ya gitti. Morales, 1 Mayıs 2006 tarihinde, ülkedeki yabancı şirketlerin kontrolü altındaki, doğal gaz ve petrol alanlarını devletleştirdiğini açıkladı ve sırada orman, maden ve diğer doğal kaynakların devletleştirilmesinin olduğunu belirtti. Bu kamulaştırma politikasıyla 13 yılda ülke ekonomisine 37 milyar ABD Dolarından fazla katkı sağlayan Morales, böylelikle neoliberalizm karşıtı bir ekonomi programı başlattı ve 1951-2005 yılları arasında yüzde 2,8 olan büyüme oranını 2006'dan itibaren yaklaşık yüzde 5 seviyesine taşıdı. Sonuç olarak Bolivya'da gayri safi yurt içi hasıla 9,5 milyar ABD Dolarından 40,8 milyar ABD Doları seviyesine çıktı. Kamu yatırımlarının artmasıyla birlikte 13 yılda 3 milyon kişi yoksulluktan kurtuldu ve fakirlik oranı yüzde 65'ten yüzde 30'a düştü. Halka temel sağlık ve eğitim hizmetleri sunuldu, eğitim seferberliği başlatıldı ve ülke kısa sürede UNESCO tarafından "Okuma-Yazma Bilmezlikten Azade Topraklar" ilan edildi. Morales aynı zamanda ülkede yenilenebilir enerji alanında da çalışmalar yaptı ve 2016 yılında Bolivya GSYH’sine oranla yenilenebilir enerjiye en çok yatırım yapan ülke unvanını aldı. Başkanlığı döneminde uluslararası politikada anti-Amerikan bir çizgi izleyen Morales; kendinden önceki hükümetin ABD ile imzaladığı Serbest Ticaret Anlaşması'nı iptal etti ve bunun yerine Hugo Chavez'in fikir babası olduğu "ALBA"ya (Latin Amerika için Bolivarcı Alternatif) katıldı. Bolivya bu tarihten sonra ALBA'nın yanı sıra UNASUR ve CELAC gibi örgütler aracılığıyla Latin Amerika ve Karayipler’in bütünleşmesini destekledi. Başkanlık görevini devralmasının ilk ayında Küba'nın başkenti Havana'yı ziyaret etti, ABD karşıtlığıyla tanınan Küba Devlet Başkanı Fidel Castro ve Venezuela Devlet Başkanı Hugo Chavez ile uzun toplantılar yapmaktan çekinmedi. Zen bahÃ§esi Zen bahçesi (Japonca Karesansui 枯山水) bir çeşit Japon kayalık bahçedir. Kum, çakıl, kaya ve bazen çimen veya diğer doğal unsurlar içeren sığ bir kum bahçesidir. Yaygın (ve hatalı) bir inanca göre Japon Zen rahipleri tarafından meditasyon amaçlı kullanılır. Meşhur bir Zen bahçesi kuzeybatı Kyoto'daki Ryōan-ji Tapınağı'nda bulunur. Bu bahçe, Zen tarikatının Rinzai koluna ait Myoshinji okuluna aittir. Bahçe, Karesansui tarzında tasarlanmıştır. Uzunluğu 30 m., genişliği 10 m. olan bu bahçede ağaç yoktur. Dalga görünümü vermek için tırmıklanan beyaz çakıl ve kum havuzunda, çeşitli boy ve şekillerde, bazıları yosunla çevrili on beş kaya vardır. Kayalar çakıl yatağına öyle yerleştirilmişlerdir ki, hangi açıdan bakılırsa bakılsın sadece on dört tanesi görülebilir. Efsaneye göre derin zen meditasyonu sonunda tinsel aydınlanmaya ulaşan kişi, görünmez taşı aklının gözüyle görebilecektir. Zen bahçesinin yerleşimini açıklamak için çeşitli görüşler öne sürülmüştür: Kyoto Üniversitesi'nden Gert van Tonder ve ATR Intelligent Robotics and Communication Labs'tan Michael J. Lyons, kayaların, ağacın bilinçaltıyla algılanan görüntüsünü oluşturduğunu ileri sürmüşlerdir. Araştırmacıların iddiasına göre bu görüntü bakarken bilinçli olarak algılanmaz; ama bilinçaltı, kayalar arasındaki ince ilişkiyi görebilir. Araştırmacılar bu nedenle bahçenin sakinleştirici etkisi olduğunu öne sürüyorlar. Zen bahçesindeki tasarım kavramları, doğal görünümlü peyzajlara uyarlanmıştır. Aşağıdaki resimde, San Francisco Golden Gate Park'ının Japon çay bahçesindeki Zen bahçesi görülmektedir. Birçok Japon bahçıvan, Budizm uzmanı ve başkaları, Zen bahçesi kavramının bir mit olduğunu düşünmektedir. Bunun, bir 20. yy. Batı buluşu olduğunu, Japon bahçeciliği ile ilgisi olmadığını iddia ederler. "Karesansui" veya kaya bahçesi tarzına sadece Zen tapınaklarında değil, ev, lokanta ve otellerde de rastlanır. "Zen bahçesi" terimi ilk defa Loraine Kuck'un 1935'te İngilizce olarak yazdığı "One Hundred Kyoto Gardens" kitabında geçmektedir. Japonca olarak, 1958 yılına kadar basılı medyada kullanılmamıştır. II. Dünya Savaşı sonrasında bazı Japon bilgeleri, "Zen bahçesi" kavramını yabancılar tarafından kullanıldığı için onaylamış olabilirler. Wybe Kuitert, "Japon Bahçe Sanatı Tarihinde Görünüm ve Zevk" ("Scenes & Taste in the History of Japanese Garden Art") adlı eserinde, Budist bakış açısından Zen bahçesini değerlendirirken şöyle söyler: "Buda'nın Söylevi'ne en uygun bahçe bir hiçtir. En azından zevk veren bir bahçe değildir ki aydınlanma arayışından şaşırtmasın". Kuitert, kitabında Muromachi çağı rahiplerinden Toh-ji'nin görüşüne de yer verir: "Zen uygulaması yapan kişiler bahçe yapmamalıdır. Bir sutra der ki, meditasyon yapmak isteyen Bodhisattva Makatsu [Budizm'de ermiş kişi] hem dünyevi işlerini, hem de sebze yetiştirmeyi terketmiştir" Zen rahiplerinin bu bahçelerde meditasyon yaptığı iddiası gerçeklere uymaz. Japonya'da rahipler hemen her zaman kapalı mekânlarda duvara karşı (Soto Zen) veya odanın ortasına dönük (Rinzai Zen) olarak, manzara görmeden meditasyon yaparlar. Japon rahiplerin kaya bahçelerinde meditasyon yaparkenki fotoğrafları, muhtemelen kurgulanmış görüntülerdir. Bu eleştirel sözler Zen bahçesinin kelime anlamına bağlı kalan bir yorumdan kaynaklanır. Oysa bu isim, Rinzai Zen tapınaklarında rahip veya Zen uygulayıcısı olan Muso Soseki ve Soami gibi tarihin önemli bahçe tasarımcıları tarafından geliştirildiği için verilmiştir. Hat sanatı ve peyzaj resimciliği gibi, Zen Budizmi ile ilgili uygulamaların Japon sanatına olan etkisinin arttığı bir dönemde geleneksel Zen bahçe tarzı da ortaya çıkmıştır. Bu etki Japon kültüründe hızla yayılmıştır, bu nedenle Zen tapınaklarında ortaya çıkan bu bahçe tipine, artık evlerde, işyerlerinde ve restoranlarda da rastlanır. Zen bahçelerinin Budist yolu izlemekteki değeri tartışmalı olabilir, fakat gelişimlerinin, özellikle Kyoto'da bulunan büyük tapınaklar söz konusu olunca, Rinzai Zen tapınakları ile yakından ilişkili olduğunu yadsımak hatalı olur. Rezan Has Lisesi Rezan Has Lisesi. İstanbul, Küçükyalı'da eğitim veren öğretim kurumu. 1967-1968 öğretim yılında 5298 m² bahçe içinde 1500 m² kapalı alan (Derslik, kapalı spor salonu, müzik odası, resim atölyesı, iş bilgisi odası, laboratuvar, kantin, televizyon ve video salonu) üzerinde ortaokul olarak öğretime başlamıştır. Çevrenin artan ihtiyacı karşısında 1973-1974 öğretim yılında 50. Yıl Küçükyalı Lisesi olarak öğretime geçmiştir. 1986-1987 öğretim yılında Kadir Has tarafından yaptırılan Kadir Has Lisesi'nin eğitime başlamasi üzerine bünyesindeki liseyi bu kuruma aktarmış, ortaokul olarak eğitim-öğretime devam etmiştir. 1986 yılında iş adamı Kadir Has'ın eşi Rezan Has'ın büyük çapta ortaokulu restore etmesiyle kendi ismi verilerek Rezan Has Ortaokulu olmuştur. Yine çevrenin liseye olan talebinin artması üzerine 1993-1994 öğretim yılında kademeli olarak liseye dönüşmüştür. Bugün ise 1300 öğrenciyi barindiran 18 dersliği, laboratuvarı, bilgisayar odası, kütüphanesi, resim odası, müzik odası, kapalı spor salonu, 5 idare odası, öğretmenler odası, memur odası, dernek odası ve doğalgazla ısınan büyük bir komplekstir. Türkiye'de ilke imza atan okul 1985-1986 öğretim yılında Kız Voleybol Takımı olarak 50. Yıl Küçükyalı Lisesi adıyla Dünya Şampiyonu olmuştur. Karaman Fen Lisesi Karaman'da kurulmuş olan Fen Lisesidir. Yerleşkesi şehrin bir ucunda olup 1997 yılında Milli Piyango idaresi tarafından kurulduğundan Karaman Milli Piyango Fen Lisesi olarak adlandırılmaktadır. Geniş bir alana kurulmuştur. Ana bina, yurt, yemekhane, halı saha, tenis kortu ve kapalı spor salonu olmak üzere beş binadan oluşur. Türkiye'nin en geniş kampüs alanına sahip lisesidir. Bilgisayar, fizik, kimya, biyoloji ve dil laboratuvarlarına sahiptir. Pygmalion Yalnızçam Dağları Yalnızçam Dağları, Anadolu'nun kuzeydoğusunda, Ardahan, Artvin ve Erzurum illeri arasındaki yüksek sıradağlardır. Bir tarafı Doğu Karadeniz, diğer tarafı Doğu Anadolu Bölgesine bakar. Artvin'in doğusunda, Ardahan'ın kuzey (Posof, Hanak, Damal) ve kuzeybatısında, Erzurum'un Olur ilçesinin kuzeyinde yer alır. Erdal Ã–z Erdal Öz, (26 Mart 1935, Sivas - 6 Mayıs 2006, İstanbul), Türk yazar ve yayıncı. 1935'te Sivas'ın Yıldızeli ilçesinde doğdu. 1953'te Tokat Lisesi'ni bitirdi. 1969'da Ankara Üniversitesi Hukuk Fakültesi'nden mezun oldu. Türk Dil Kurumu'nun yayın kolunda görev aldı. Türk Sinematek Derneği'nin Ankara şubesinde çalıştı. 12 Mart 1971 sonrasında üç kez tutuklandı. Yargılama sonucu aklandı. Tutuklu olduğu sürede Deniz Gezmiş ve Yusuf Aslan gibi devrimci gençlerle tanıştı ve onların öykülerini yazdı. Cem Yayınevi’nin çocuk kitapları dizisini yönetti. 1981 yılında Can Yayınları'nı kurdu. Edebiyat yaşamına şiirle girdi. ""Rasgele"" başlıklı ilk şiiri İstanbul’daki "Kaynak" dergisinde 1952'de yayınlandı. "Seçilmiş Hikâyeler Dergisi", "Varlık", "Yenilik", "Yeditepe", "Pazar Postası", "a", "Değişim", "Emek", "Cumhuriyet" gibi dergi ve gazetelerde şiirlerinin yanı sıra öykü ve eleştirileri de yayınlandı. ""a"" dergisinin kurucuları arasında yer aldı. Eserlerinde toplum yaşamının bireylerin iç dünyasına etkilerini duygusal bir üslupla yansıttı. 1970 sonrasında toplumsal gerçekçi çizgiye yöneldi. 12 Mart döneminde hukuk dışı uygulamalarla karşılaşan tutukluların yaşamlarından yalın kesitler verdi. Baskı karşısında bireylerin yalnızlığını, direncini, umudunu etkin bir duyarlılıkla işledi. Erdal Öz, uzun süredir tedavi gördüğü hastanede, yakalandığı akciğer kanseri hastalığından kurtulamayarak 6 Mayıs 2006 günü saat 17:22'de hayata gözlerini yumdu. Şile Mezarlığı'na defnedildi. Asir BÃ¶lgesi Asir (Arapça: عسير), Suudi Arabistan'ın 13 bölgesinden birisidir. Ülkenin güneybatısında yer alan bölgenin yüzölçümü 81.000 km² ve 2010 yılı nüfusu 3.881.461 nüfusu bulunmaktadır. Yemenle kısa bir sınırı bulunmaktadır. Merkezi Abha'dır. Diğer büyük şehirleri de ise Khamis Mushayt ve Qal'at Bishah'dir. Yağmur alma oranının yüksek olduğu yüksek bir platoda yer almaktadır. Burası Arabistan'ın diğer bölgelerine göre daha yağışlıdır. Asir 3000 m ye yaklaşan yükseltiyle ülkenin en yüksek yeridir. Bilginin güvenilir olmamasıyla beraber, ortalama yağış oranı iki yağmur sezonunda 300 ile 500 milimetre civarında dır. Yoğun yağmurların 1. dönemi Mart ve Nisan da olup, 2. dönem temmuz, ağustos aylarını kapsayan yaz aylarıdır. Sıcaklıklar yazın gündüz 35-37 derecededir ve ülkenin diğer yerlerine göre serindir. Yazın gece ise 19-23 derece civarındadır. Kışın Saoda ve Namaz gibi yerlerde birkaç kez sular donabilir ancak genel olarak 13 derecenin altına ısı düşmez ve gündüzler 20-25 derece sıcaklık olur. Bölge içinde yükseltiye bağlı olarak 10 derceye kadar sıcaklık farkı olabilir. Örneğin yaz akşamı Abha 17 derece iken 30 km uzaklıkta ve daha aşağıda olan Khamis 25 derece olabilir. Al Darb 42 derece iken Abha 32 derece olabilir. Yazın Öğlenler 30 derece ortalamayla geçmektedir. Sabah ve akşamları sis oluşumu görülebilir. Sisden dolayı görüş uzaklığı 5–10 m kadar inebilir ve sis çok hareketlidir. Özellikle iki zirve arasndan veya vadilerden geçerken birden akan sisin içinde bulursunuz kendinizi. Sonuç olarak Asir Suudi Arabistan'daki doğal bitki örtüsünün en fazla olduğu yerdir. Korunaklı yerlerde, Kozalaklı ağaçlardan ziyade çok geniş alanlarda ardıç ormanı görürsünüz hatta sadece ardıç ormanı vardır. Çam, ladin vs ağaçların ormanı yoktur, bunlara park ve bahçelerde tek tük raslanabilir. Bir de Afrika savanlarında gördüğümüz kuraklığa dayanıklı dikenli akasya türleri ile kaktüsler vardır (meyveleri yenir) Yağışlı mevsimde hemen her gün çok kısa da olsa yağmur yağar bazen yağmur sağanak haline döner ve vadilerde sel baskınlarına yol açar. Çünkü dağlarda toprak çok azdır ve kayalıklar suyu emip tutamazlar. Kızıldeniz'de oluşan buharlar 2000–3000 m yüksekliğe çıkarak bulut oluşturur ve yukseklerde havanın serin olmasıyla yağmura dönüşürler. Asir çoğu çiftçi için yerleşim yeridir. Dağlarda ve vadi kenarlarında tarım yapılabilen her yerde güzel evler yapılmıştır. 15-20 metre derinlikteki kuyulardan çekilen (elektrik motoru ile) su ile bahçeler sulanmakta ve burada daha çok tahıl ekilmekte ve meyve (üzüm, kayısı, erik, nar zeytin, mandalina, vs) yetiştirilmekte ve sebzecilik (domates, salatalık, biber, fasulye, karnabahar, lahana, ıspanak vs.) yapılmaktadır. Toprak erozyonuna rağmen rağmen üretim modern zamanlarda sera (buradaki seralar ısıtılmaz çünkü kışın ısı 13 °C'nin altına düşmez) ve açıkta olacak şekilde çok fazla artmıştır. Kuyulardan çekilen su genelde içilmez (eskiden içilirmiş) Evlerde içme suyu olarak kullanılan su -tahliye- denilen sudur ki Abha ve bölgesine 80 km uzaklıktaki denizden arıtılan ve 3000 metre yüksekliğe basılan sudur. Her evin kazan adı verilen yeraltında 30-60 tonluk deposu vardır. Buraya doldurulan su hem içilebilir hem de temizlikte kullanılır. Bu bölgede su sıkıntısı yoktur. Dahası burada yaşayan insanların bol yağan yağmur sularını depolama, bundan yararlanma gibi çevre bilinci oluşmamıştır. 'Asir, Najran ve Jizan boyunca bağımsız bir yerdi fakat 1934'te Suudi Arabistan'a katılı. Kültürü Sudi'lerden Çok Yemenlilere daha çok benzer. Bu fark en fazla giyim ve mimari sitilde fark edilir. Bu mimari yağan yoğun yağmurlardan evlerini korumak için yapılan su oluklarıdır. Eski evler iki katlı ve üste doğru gittikçe daralan dikdörtgen prizma şeklindedir. Yarım metre kadar yüksek temel taşın üzerine kerpiçten yapılan evlerde duvar örülürken 25 cm de bir bütün duvarı çevreleyen kayrak taştan oluk yapılır ki, yağmurda duvardan aşağıya akacak su tahliye edilsin. Yoksa duvardan boydan boya akan su kerpici eritir. Dolayısıyla 3 metre boyundaki duvarda 8-9 sıra kayrak taştan oluk değişik bir mimari tarz yaratır. Çatı topraktır. Katlar arası ve dam ardıç dalları arasına kamış veya sazın üstüne toprak koyarak oluşturulur. Ayrıca Ambarlar ve gözetleme kuleleri taştan veya kerpiçten silindir şeklinde 10-15 metre göğe yükselir, ve hemen her evin bu müştemilatı vardı,eskiden. Evler eskiden ardıç odunu ile ısıtılırken artık elektriğin çok ucuz olması nedeniyle elektrikli soba ile ısıtılmaktadır. (kşın 2-3 ay). Eski evler yazın serin olsa da artık tercih edilmemekte halkın tamamına yakını çok büyük villa tarzı ve iki girişi olan (misafir-ev sahibi ya da kadın-erkek) evlerde yaşamaktadır. Hemen her evin genelde filipinli veya Endonezyalı hizmetçisi ile tarlası olanların 1-2 kahyası vardır. İşleri bu kişiler yapar. Yabancılar ise daha çok müslüman ülkelerden (Filipinler hariç) daha kötü evlerde veya küçük barakalarda yaşamaktadır. Giyim de Yemen etkisi görülür. Kafada renkli bir başlık altta ise hamam peştamaline benzeyen değişik renklerde etek, belde kemer ve kılıfı içinde ucu eğimli kama. Ancak bu şekilde giyinenler azalmıştır. Çoğunluk; bilinen beyaz fistan, altına dize kadar gelen bir içlik giyer ve kafaya da kare desenli veya tamamen beyaz tülbet üzerine siyah halka koyarlar. Kabile kanunları hâlâ çok kuvvetli derecede kullanılmaktadır ve uygulanmaktadır. Bölge 6 alana yaygınlaştırılmıştır: Huş sınıflandırması Dalların kabukları dışındakiler metil salisilat içerir. Dişi kedicikler dik durur. Dalların kabukları dışındakiler metil salisilat içerir. Dişi kedicikler sarkıktır. Dalların kabukları dışındakiler metil salisilat içerir. Dişi kedicikler dik durur. Dalların kabukları dışındakiler metil salisilat içerir. Dişi kedicikler sarkık. Küçük yuvarlak yapraklı çalılardır. Dişi kedicikler sarkıktır. Mario Vargas Llosa Mario Vargas Llosa, ("Yosa" şeklinde okunur) (d. 28 Mart 1936 Arequipa, Peru) Perulu roman, öykü ve oyun yazarı, eleştirmen, 2010 yılında Nobel Ödülü kazanmıştır. Dedesinin konsolos olarak görev yaptığı Cochabamba'da yetişti. Lima'daki askeri bir okuldan mezun oldu. Lima San Marcos Üniversitesi’nde edebiyat eğitimi gördü. İspanya’da Madrid Üniversitesi’nde doktora yaptı. Yayınlanan ilk eseri 1952'de basılan "İnkanın Kaçışı" adlı oyundu. Ardından çeşitli dergilerde öyküleri yayınlandı. Gazetecilik ve televizyonculuk yaptı. "Cuadernos de Composiction" ile "Literatura" dergilerinin yayın kadrosunda yer aldı. 1959-1966 arasında Paris'te yaşadı. İlk romanı "Kent ve Köpekler" 1963'te yayınlandığında büyük ilgi gördü. Birçok dile çevrildi. 3 yıl Londra'da yaşadı. 1969'da ABD'de Washington Üniversitesi'nde ders verdi. 1970'te Barselona'ya yerleşti. 1974'te Lima'ya döndü. 1990'da Demokratik Cephe'nin adayı olarak katıldığı Peru başkanlık seçimlerinde başarılı olamadı. Latin Amerikalı yazarların en tanınmış ve ustalarındandır. Hâlen eşi ve üç çocuğuyla birlikte Avrupa’da yaşıyor. Latin Amerika'nın kır ve kent yaşamını, değişik insanlarını anlatan romanlarında kendine özgü bir üslup kullandı. Gerçekçiliği ve anlatımdaki ustalığıyla başarı kazandı. 2010 Nobel Edebiyat Ödülü'nü almıştır. Boğa (astroloji) Boğa, (Latince: "Taurus", boğa) burçlar kuşağının takımyıldızlarından biridir. Batısında Koç, doğusunda İkizler takımyıldızının arasında yer alır. Kuzeyinde Perseus ve Auriga (Arabacı takımyıldızı), güneydoğusunda Oryon, güneybatısında Eridanus ve Setus yer alır. Marcus Manilius'un astrolojinin esaslarını kaleme aldığı beş ciltlik "Astronomica" adlı eserde Boğa burcunun özellikleri şu şekilde yer almaktadır: Timmy Timmy, South Park'ın engelli tipidir.Hidrosefalidir.Yürüyemez ve kelime haznesi çok dardır.Kendisi gibi annesi ve babası da engellidir.Sadece şu kelimeleri söyleyebilir: Annesinin adı Helen, babasının adı Richard'dır.Ailesi de onun gibidir.Gobbles adını verdiği hindisi ile uyur. Timmy 10 yaşındadır. Triyas Devri Trias Devri, Mezozoik Zamanın birinci alt bölümü olan jeolojik zaman dilimidir. Günümüzden 251 milyon yıl önce başlayıp 205 milyon yıl önce sona erdiği kabul edilir. Devrin sonlarına doğru, Paleozoik Zaman'ın sonlarında oluşan tek kıta Pangea, parçalanmaya başlar. Kuzey Amerika ve Kuzey Avrupa Pangea’dan koparlar. Pangea’nın varlığını sürdürdüğü dönemler boyunca yaşanan kurak ve karasal iklim, kıtanın iç kesimlerinde yerini çöl iklimine bırakmaktadır. Trias’da deniz yaşamı bugünkü görünümü alır. En önemli fark, dev deniz sürüngenlerinin hakim yırtıcı türleri oluşturmasıdır. Su Kaplumbağaları ve Timsahlar da bu devirde ortaya çıkmıştır. Günümüz mercanları ilk kez Tetis Denizinde ortaya çıkar. Tetis, mercan resiflerinin yoğun olduğu tropik bir denize dönüşür. Pangea’nın kurak kesimlerinde sporlu bitkilerin yanı sıra açık tohumlulardan özellikle kozalaklılar yaygındır. İlk memeliler de Trias’ın sonlarında ortaya çıkmıştır. Bunlar, oldukça küçük cüsseli canlılardır. Dinozorların ilk türleri de bu devre aittir. Trias’ın sonunda, nedeni bugün için net olarak bilinmeyen bir kitlesel yok oluş yaşanmıştır. Hayvan türlerinin yüzde otuzbeşi, deniz yaşamının ise yüzde ellisi bu yok oluştan etkilendi. İlk dinozorlar da tümüyle yok oldular. Butters Stotch Leopold "Butters" Stotch ya da bilinen adıyla Butters South Park'ın en saf çocuğudur. Derslerine çalışır, ailesine saygılı davranır. Ara sıra küfür eder ancak en fazla "Son of a biscuit" yani "bisküvinin oğlu" türü cümleler kurar. Slovak kökenlidir. Öne çıkmaya başladığı sezon 3. sezondur, 5. sezon 13. bölüm olan Kenny Dies bölümünde Kenny tamamen diziden çıkarılınca ana karakter olarak Kenny'nin yerine geçmiştir. Ailesi çok kuralcıdır. Ailesinin ona yapmadığı kalmamıştır. Hatta bir bölümde onu Paris Hilton'a satmışlardır.Bir bölümünde ise Craig Tucker ın annesini Eric Cartman ile birlikte soyunurken videoya almışlardır. Sinirlenince hayalinde Dr.Doom kostümünü giyer ve kendine Profesör Kaos der. Yardımcısı General Karmaşa ile aklı sıra korkunç planlar yapar. Cartman'ın bir işine bulaştığında daima zararlı o çıkar. Fiziksel görünüşü sarı ve tepesine doğru uzanan kıvrak saçlara sahiptir.Oldukça güzel ve şirin bir ses tonu vardır ve bu onu sevimli yapan etkenlerdendir. Zayıftır. 68 cm boyundadır. Dikkatli bakıldığında boyu yaşıtlarına göre biraz uzundur. Ayrıca Butters söylediği şarkılarla da meşhurdur. Lu lu lu adındaki şarkısını daima söyler ve bir bölümde Kanada'ya para bağışlamak üzere Samwell adlı internet ünlüsü sanatçının What What (In the Butt) adlı şarkısına kendince klip çekerek YouTube'da paylaşmıştır. Ä°drar kesesi İdrar kesesi, sidik torbası veya mesane, memelilerin anatomisinde idrarı böbreklerden atıldıktan sonra, idrar çıkarmadan önce, depolayan organdır. İdrar, idrar kesesine üreterlerce getirilir, üretra aracılığıyla atılır. İnsanda ortalama olarak 300-500 ml arasında idrar biriktiğinde idrar çıkarma isteği uyanır; ancak bundan hatırı sayılır miktarda daha fazla kapasitesi bulunur. İdrar vücutta terk edilene kadar burada bekletilir. Torba şeklinde kastan oluşmuş bir yapıdır. İdrar kesesinde genişleme özelliği vardır. İdrar kesesi “Küçük pelvis” boşluğu içinde bulunur. İdrar kesesinin dört yüzü vardır. Bunlar arka-taban yüzü, üst yüz ve iki tane de ön-alt-yan yüzlerdir. Ike Broflovski Ike Moisha Broflovski (doğduğundaki ismi Peter Gints), South Park'taki tek Kanadalı bebektir. "Ike" Yahudi ismi "Isaac" (İshak) 'in bir kısaltmasıdır. Şirin bir mizacı vardır. Ayrıca dahidir. Üvey abisi Kyle her zaman onu tekmelediğinde "Kardeşi tekmeleme" der. Her zaman Kyle'nın kuyruğudur. Her daim gülümser. Kanada asıllı ve bebek olması nedeniyle telaffuz sorunu vardır. Acıbadem Acıbadem aşağıdaki anlamlara gelebilir: Cosima Wagner Cosima Francesca Gaetana Wagner, (25 Aralık 1837 - 1 Nisan 1930), Alman virtüöz, piyanist ve besteci Franz Liszt'in kızıdır. Alman besteci Richard Wagner'in ikinci karısı olarak ün salmıştır. Franz Liszt'in metresi Marie d'Agoult'tan, Bellagio, İtalya'da evlilik dışı bir çocuk olarak doğdu. Marie d'Agoult, "Daniel Stern" mahlasını kullanarak yazan bir yazardı. 1857'de Cosima Hans von Bülow ile evlendi. Hans von Bülow'un Cosima'ya pek iyi davrandığı söylenemezdi. Bu arada Cosima'yı, yaşça büyük ve evli olan Wagner ile tanıştıran da Hans von Bülow olmuştur. Wagner ile Cosima 1862 yılında yakınlaşmaya başladı ve 1866'da Luzern gölü kıyısında, İsviçre'de bir yuva kurdular. Cosima'nın ilk evliliğinden zaten iki çocuğu vardı ve Wagner'den olan üç çocuğu da, bu ikinci evliliği yapmadan doğmuştu. 1869'dan 1883'e kadar yaşantılarına dair tuttuğu günlük daha sonra basılmıştır. Adile Sultan Kasrı Adile Sultan Kasrı, İstanbul'un Üsküdar ilçesinde, bugün Validebağ korusu içinde yer alır. Sultan Abdülaziz tarafından küçük kız kardeşi Adile Sultan için 1853 yılında yaptırılmıştır. Dikdörtgen planlı yapının girişine çift kollu görkemli merdivenlerden ulaşılır. Kasrın birinci ve ikinci katlarında büyük orta sofa-salon bulunmaktadır. Giriş, gerek birinci katta, gerekse ikinci katta sahanlığa açılmaktadır. Bu mekânlar, sofadan üç basamak ve korkuluklarla ayrılmıştır. Baş oda, büyük odalar ve servis-bekleme mekânlarıyla bağlantılıdır. Şu anda öğretmen evi olarak kullanılmaktadır. Hababam Sınıfı'nın ilk film serileri burada çekilmiştir ve odalardan biri Hababam Sınıfı Müzesi olarak düzenlenmiştir. Mimarı, Paris saint-barbe mimarlık mezunu Nigoğos Amira Balyan ya da kısaca Nigoğos bey'dir. Ahırkapı Ahırkapı, İstanbul’un tarihsel semtlerinden biridir ve Sarayburnu gibi tarihi bir saray bölgesidir. Semt, eskiden Topkapı Sarayı’nın ahırlarının burada bulunması nedeniyle Ahırkapı olarak adlandırılmıştır. Bizans dönemi saraylarından Manganai Sarayı, Bukoleon Sarayı, Osmanlı döneminde Topkapı Sarayı’nın dış bahçeleri ve kasırları burada yer almıştır. Bu yöre, ayrıca İstanbul’un en önemli arkelolojik alanlarından biri olarak bilinmektedir. Buradaki en önemli kalıntılar, Manganai Sarayı’na aittir. Ahmediye KÃ¼lliyesi Ahmediye Külliyesi, İstanbul'un Üsküdar ilçesinin Ahmediye semtinde, Gündoğumu Caddesi ile Esvapçı Sokağı’nın kesiştiği yerdedir. Cami, medrese, kütüphane, sebil, çeşmeler, türbe ve hazireden oluşmaktadır. Eminzade Hacı Ahmed Ağa tarafından 1720’lerde yaptırılan külliyenin camisi moloz taşından, tek şerefeli minaresi kesme taştan yapılmıştır. Kare bir plan üzerinde yükselen yapı, tek kubbeyle örtülüdür. Külliyenin iki kollu medresesi on bir odalıdır. Kütüphane yapısı kare planlı, tek kubbeli bir yapıdır. Mermer sebil üç cephelidir ve her yüzünde talik yazıyla yazılmış beyitler mevcuttur. Sebilin dışında iki çeşme vardır. Türbeye, Eminzade Hacı Ahmed Ağa’nın dışında başka kişiler de defnedilmiştir. Ahrida Sinagogu Ahrida Sinagogu, İstanbul'un Fatih ilçesinin Balat semtinde, Kürkçü Çeşme Sokağı’nda yer alan sinagogdur. 15. yüzyılın başlarında yapılan ve adını, kurucularının İstanbul'a göçettikleri bugün Kuzey Makedonya’da yer alan Ohri kentinden alan sinagog, bugün de İstanbul'daki en geniş kapasiteli sinagogdur. Romanyotlar tarafından kurulan bu sinagog, Romanyotlar Sefaradların altında asimile olmalarıyla zamanla Sefarad sinagogu haline gelmiştir. Tuğla ve yığma taştan inşa edilmiştir. Sinagogun tevası (dua kürsüsü) bir gemi pruvasını andırır. Yapının avlusunda bir midraş (okul) bulunmaktadır. Sabetaycıların peygamberi Sabetay Sevi'nin İstanbul'da ibadet etmek için ziyaret ettiği tek sinagogdur. Doksanüç Harbi esnasında Rus ordularına karşı savaşan Türk askerleri için dua tertip edilmiş, söz konusu törene ilişkin ayrıntılı haberler "The Illustrated London News" gazetesinde ve "L'Illustration" dergilerinde de yayımlanmıştır. Ahrida Sinagogu Kültür ve Tabiat Varlıklarını Koruma Yüksek Kurulu'nun 16 Eylül 1987 tarihli kararı ile koruma altına alınmıştır. Eduardo Galeano Eduardo Germán Hughes Galeano, (d. 3 Eylül 1940, Montevideo - ö. 13 Nisan 2015, Montevideo), Uruguaylı gazeteci ve yazar. Kitapları birçok farklı dile çevrilmiştir. Eduardo Galeano, Montevideo'da, orta sınıf Katolik bir ailede doğdu. Çocukluğunda futbol oyuncusu olmak istiyordu. Gençliğinde birçok farklı işte çalıştı. 14 yaşında ilk politik çizgi romanını, Sosyalist Parti'nin haftalık yayın organı "El Sol"a satmıştır. Gazetecilik kariyerine 1960'larda, "Marcha"'da editör olarak başladı. 1973'te askeri darbe nedeniyle Uruguay'ın iktidarı değişince Galeano hapse atıldı, daha sonra da sürgüne yollandı. Arjantin'e yerleşerek ve kültürel bir dergi olan, "Crisis"'i yayınlamaya başladı. 1976'da Jorge Rafael Videla, askeri bir darbe ile Arjantin'de iktidara gelince bu kez İspanya'ya kaçtı. Burada ünlü triyolojisi, ""Ateş Anıları""nı ("Memoria del fuego") kaleme aldı. Yazar genel olarak Latin Amerika'daki örneklerden yola çıkarak dünya sorunlarından bahsetmiştir. Köle ve kadın ticareti ile mütemadiyen artmakta olan suç oranı irdelediği sorunlar arasındadır. Kitaplarında çoğunlukla gazete haberlerini kullanarak örneklendirmeler yapmaktadır. Galeano, 1985'in başında Montevideo'ya döndü. 13 Nisan 2015'te saat 08:20'de Montevideo'da akciğer kanserinden vefat etti. Axxis 1988 yılında Almanya'da kurulan müzik grubu. 1990'lı yıllarda çıkan ve Türkiye'de çok sevilen ve daha sonra 13-14 bölüm çıkan Hard'n Heavy Slow's adlı kayıtların gözde gruplarından oldular.Bu derlemelerdeki ilk parçaları The Moon adını taşıyordu. Tarzları 1990'ların klasik Hard-rock/Heavy metal çizgisini taşır ancak "Kingdom Of The Night" ve II albümleri son derece farklıdır. Melodik yapısı ve sağlam gitarlarıyla o dönemlerden en çok akılda kalan ve sevilen gruplardan biri olmuşlardır. İlk iki albümlerinin başarısından sonra Amerikan rock endüstrisinin dikkatini çekerek albüm yapmak için davet almışlar ve birkaç albümü kapsayacak bir anlaşma imzalamışlardır. Ancak bu olay onların, Amerika piyasasında tanınmasını sağlarken Avrupa rock sahnesinden uzaklaşmalarına ve başarı anlamında olması kuvvetle muhtemel ikinci 'Scorpions' olmalarını engellemiştir. Şarkı yapılarını değiştirerek kendilerine has çizgilerinden uzaklaşıp o zamanın Amerikan ses özelliğini almaya çalışmaları birçok başarısız albüm yapmalarına neden olmuştur. Sonra yaptıkları albümlerle ilk iki albümün başarısını yakalayamamış olsalar da albüm yapmaya devam etmektedirler. Pokémon Gold ve Silver Pokémon Gold ve Silver, Pokémon'un gameboy oyunlarındandır. Johto ve Kanto'da geçer. Oyunun başında 3 pokémondan biri seçilir: su, çimen, ateş. Oyunun en önemli pokémonu Ho-oh veya Lugia'dır'tur. 8 Rozet + Pokémon Ligi Denilen Turnuvadan oluşur.Ayrıca oyunda ismini kendiniz belirlediğiniz bir karakteriniz ve bir rakibiniz vardır.Siz hangi pokemonu seçerseniz o da ona rakip olacak pokémonu seçer ve onu yetiştirir.Ayrıca oyunda Red isimli eğitmen bulunmaktadır Bu karakter pokémon oyunlarındaki karakterdir. Vakıflar Genel Müdürlüğü Vakıflar Genel Müdürlüğü, 2 Mayıs 1920'de, Şer'iyye ve Evkaf Vekaleti olarak kurulan, 3 Mart 1924'te şimdiki adını alan, Türkiye'deki vakıfları denetlemekle yükümlü müdürlüktür. Vakıflar Genel Müdürlüğü, Türkiye Cumhuriyeti döneminde de faaliyetlerine devam eden 41.500 Osmanlı vakfından kurucu ve mütevellisi ölen vakıfları yöneterek özel bir rol üstlenmiştir. Vakıflar Genel Müdürlüğü bahsedilen vakıflara ait 18.500 tarihi bina ve 67.000 emlakin restorasyonu, bakımı ve mülkiyet yönetimini de üstlenmiştir. 38.000 kişiyi istihdam eden ve 120 milyon avro değerinde kira gelirine sahip Türkiye'nin en büyük bankalarından biri olan Vakıfbank'ın sahibidir. Vakıflar Genel Müdürlüğü’nün bir diğer önemli işlevi ise yönettiği vakıfların gelirleriyle binlerce fakir ve ihtiyaç sahibi kişiye sağladığı sosyal hizmetlerdir. Ayrıca Türkiye Cumhuriyeti'nin ilanından sonra kurulan yaklaşık 4500 vakfın faaliyetlerini denetlemektedir. Tabasco (sos) Tabasco, acı bir baharat sosu. 1868 yılından beri McIlhenny Co. adlı bir aile firması tarafından üretilir. Firma sanılanın aksine Meksika'nın bir eyaleti olan Tabasco'da değil, Louisiana sahili önlerinde, aileye ait "Avery Adası" 'ndadır. İsim, marka tescilli olup, Avery Adasının ilk sahiplerinin dilinde "toprağın sıcak ve ıslak olduğu diyar" manasına gelir. Tabasco, sirke, olgunlaşmamış chili cinsi paprika, tuzun 3 yıl boyunca meşe fıçılarda fermente edilmesiyle üretilir. Bu sosa kendi özgün tadını verir. Ancak tam olarak sosun tarifi aile sırrı olarak korunur. Yu-Gi-Oh! Yu-Gi-Oh!, Kazuki Takahashi tarafından yaratılan bir manga serisidir. Güncel Yu-Gi-Oh! evreni 6 manga serisi, 6 anime dizisi ve 3 film içermektedir. Ayrıca dünya çapında popüler bir ticari kart oyunudur. Manga serisi ve ilk anime dizisi, Düello Canavarları adlı bir oyunu oynayan Yugi Mutou adında bir liselinin maceralarını konu alır. "Yu-Gi-Oh kartları", Yugi'nin ve şovdaki diğer karakterlerin kullandığı canavarları kullanan bir kart değiştirme oyunudur. Yu-Gi-Oh resmi oyun kartları ilk olarak 1998 yılında Japonya'da satışa sunuldu. Kısa sürede çok popüler olan oyun Kuzey Amerika ve Avrupa'ya yayıldı. Konami firması tarafından oyun kartlarının satışı devam etmektedir. Orijinal oyun kartlarının "Yu-Gi-Oh! Official Card Game: Duel Monsters (Yu-Gi-Oh! OCG)" adıyla Asya kıtası sınırları içinde (çoğunlukla Japonya, Güney Kore, Hong Kong, Malezya ve Tayvan) satışı devam etmektedir. Bu bölgede kartlar Japonca, Korece, Çince ve Asya-İngilizcesi dillerinde basılmaktadır. Bu bölgede dağıtılan kartlar oyunun oynandığı diğer kıtalarda resmi turnuvalarda yasal değildir. "Yu-Gi-Oh! Trading Card Game (Yu-Gi-Oh! TCG)" ise Kuzey Amerika, Güney Amerika, Avrupa, Afrika (Güney Afrika Cumhuriyeti, Kıbrıs) ve Okyanusya kıtalarında İngilizce, Fransızca, Almanca, İtalyanca, İspanyolca ve Portekizce dillerinde basılan ve Konami tarafından dağıtımı devam ettirilen ticari kart oyunudur. Bu bölgede dağıtılan Yu-Gi-Oh! TCG oyun kartları da Asya kıtasında düzenlenen resmi turnuvalarda yasal değildir. -Yu-Gi-Oh! (Orijinal Manga): Ekim 1996'dan Mart 2004'e kadar devam etti. 38 bölümden oluşmaktadır. -Yu-Gi-Oh! R: Orijinal manganın spin-off serisidir. Haziran 2004'ten Ocak 2008'e kadar devam etti. 5 bölümden oluşur. -Yu-Gi-Oh! GX (manga): Aralık 2005 ile Mart 2011 yılları arasında devam etti. 9 bölümden oluşur. -Yu-Gi-Oh! 5D's (manga): Ağustos 2009'da başlayan bu seri Ocak 2015'e kadar devam etti. 9 bölümden oluşur. -Yu-Gi-Oh! Zexal (manga): Aralık 2010'da başladı. Haziran 2015'te son bölümüyle final yaptı. 9 bölümden oluşur. Önceki iki mangadan farklı olarak animesinden önce çıkmıştır. -Yu-Gi-Oh! ARC-V (manga): Ağustos 2015'te ilk bölümü çıktı. Halen devam etmekte olup mevcut 6 bölümü vardır. Yu-Gi-Oh!'un yayınlanmış ilk anime serisidir. Dünya çapında 20'den fazla dile çevrilmiş ve 60'dan fazla ülkede yayınlanmıştır. 224 bölümden oluşur. 29 Eylül 2004'te son bölümü yayınlandı. "Yu-Gi-Oh! sadece Düello Canavarı hakkında değildir. Sadece kartınızda değil, yaptığınız her şeyde umut ve inanç sahibi olmakla ilgili. Yugi'nin büyükbabası Sugoroku Mutou'nun (Solomon Muto) bir oyun mağazası var. Bir gün, Yugi dükkanın arkasındaki garip bir bulmacayı bulur ve onu çözmeye çalışır. Bulmacayı 8 yıldır çözmeye çalışıyor. 16 yaşındayken çözüyor. Bulmacayı bitirdiğinde, ekstra bir ruh alır. Bu ruh Mısırlı bir firavun olan Karanlık Yugi (Yami Yugi). Yami Yugi hafızasını kaybetti. Birlikte, geri almaları gerekiyor. Bundan sonra, Yugi dünyayı Karanlık Yugi'nin en büyük düşmanı olan Karanlık Bakura'dan (Yami Bakura) kurtarmalı." İkinci anime serisidir, ilk animenin devamı olmasa da ilk animede yer alan bazı konu ve karakterlerin bahsi geçer.180 bölümden oluşur. Bknz. Yu-Gi-Oh! GX Üçüncü anime serisidir. Tuner canavarları ilk kez ortaya çıkar, oyuna yeni mekanikler gelir. Synchro canavarları oyuna tanıtılır. Bknz. Yu-Gi-Oh! 5D's Dördüncü anime serisidir. 148 bölümden oluşur. XYZ canavarları oyuna tanıtılır. Bknz. Yu-Gi-Oh! Zexal Beşinci anime serisidir. 220 bölümden oluşur. Pendulum canavarları ve pendulum kartı bölgelerini oyuna tanıtır. Bknz. Yu-Gi-Oh! Arc-V Altıncı anime serisidir. Devam etmektedir. Link canavarlarını, ekstra deste canavarları bölgesini oyuna tanıtırken pendulum kart bölgeleri kaldırılarak en sağ ve en soldaki sihir/tuzak alanlarına çekilir. Yeni oyun mekanikleri ve birçok yeni archetype oyuna eklenir. Bknz. Yu-Gi-Oh! Vrains -Yu-Gi-Oh! The Movie (1999) - (2004) - (2010) - (2016) Yu-Gi-Oh! OCG ve Yu-Gi-Oh! TCG kart oyunlarında kartlar ve kurallar aynı olmakla birlikte farklı kıtalarda yasaldırlar. Buna rağmen Yu-Gi-Oh! Dünya Şampiyonası'nda her iki kart oyununun kartları da yasaldır ve kullanılabilir. Fakat kıta organizasyonlarında yalnızca o kıtada Konami tarafından distribütörlüğü yapılan kartlar yasaldır. Oyunda 16 Şubat 2019 tarihi itibarıyla Yu-Gi-Oh! TCG adı altında 9160, Yu-Gi-Oh! OCG bölgesinde ise 9544 farklı kart bulunmaktadır. Oyuna yeni eklenen farklı kartlar genellikle ilk önce Yu-Gi-Oh! OCG bölgesinde satışa sunulduğu için bu bölgedeki kart çeşidi sayısı daha fazla olabilir. Bu kartların daha sonra Yu-Gi-Oh! TCG için de dağıtımı yapılır. Yu-Gi-Oh! kart oyunu iki rakip oyuncu arasında oynanır. Oyuncular oyuna 8000 can puanı ile başlar. Oyunun amacı rakibin can puanını bitirerek, rakibin destesini tüketerek ya da özel bir kart efekti çalıştırarak oyunu kazanmaktır. Oyun, oyuncuların her birinin sahip olduğu en az 40 en fazla 60 karttan oluşan bir ana deste, isteğe bağlı olarak oluşturulan en fazla 15 karttan oluşan bir extra deste ile yine isteğe bağlı oluşturulan en fazla 15 karttan oluşan bir yan desteyle oynanır. Oyun sırasında altı yüzlü oyun zarı, madeni para, hesap makinesi, oyun sahası gibi araçlar gerekebilir. Her bir oyuncunun sahasında ana destenin konulduğu 1 ana deste bölgesi, ekstra destenin konulduğu 1 ekstra deste bölgesi, mezarlığa gönderilecek kartların konulacağı 1 mezarlık bölgesi, canavarların konulacağı 5 ana deste canavarları bölgesi, ekstra desteden çağrılan canavarların konulacağı 1 ekstra deste canavarları bölgesi, alan kartının çalıştırılabileceği 1 alan kartı bölgesi ve sihir ve/ya da tuzak kartlarının çalıştırılacağı 5 sihir/tuzak kartı bölgesi bulunur. Oyun sahasındaki bölgeleri tanımak ve bunların düzenini bilmek oyunu öğrenmek açısından oldukça önemlidir. Oyuncular ana deste, ekstra deste ve yan deste toplamlarında aynı isimdeki kartlardan en fazla üç adet bulundurabilir. Fakat bazı kartların resmi turnuvalarda kullanımı oyunun haklarının sahibi olan Konami tarafından yasaklanabilir, limitlenebilir ya da kısmen limitlenir. Yasaklı kartlar destelerde bulundurulamazken, limitli kartlar en fazla bir adet, kısmen limitli kartlar ise en fazla iki adet bulundurulabilir. Kartların yasaklı-limitli durumları Konami tarafından Yu-Gi-Oh! resmi sitesinde ilan edilir ve senede birkaç kez güncellenir. Böylelikle kimi kartlar yasaklı-limitli listesinden kaldırılarak serbest bırakılır, kimi kartlar ise listeye eklenebilir. Yu-Gi-Oh! OCG ve Yu-Gi-Oh! TCG için bu listeler birbirlerinden farklıdır ve Dünya Şampiyonası için iki listenin hibrit bir versiyonu geçerli liste olarak ilan edilir. Oyuna başlayacak taraf kura ile belirlenir. Oyunda her oyuncunun turu 6 aşamadan oluşur: kart çekme aşaması, bekleme aşaması, ana aşama 1, savaş aşaması, ana aşama 2 ve son aşama. Oyuna başlayan oyuncunun ilk turunda kart çekme aşamasında her iki oyuncu da ana destelerinden beş kart çeker. Bundan sonraki her kart çekme aşamasında ise yalnızca tur oyuncusu bir kart çeker. Turunu bitiren oyuncu son aşamasının sonunda turunu rakibe devreder ve oyun bu şekilde devam eder. Oyun üç düellodan oluşan bir maç şeklinde oynanır. Üç düellodan ikisini kazanan maçı da kazanmış olur. Akkent, Ã‡al Akkent, Denizli ili, Çal ilçesi sınırları içerisinde bir mahalledir. Akkent'in nüfusu 3500 civarındadır. Tabasco (anlam ayrımı) Tabasco biberi Tabasco ("Capsicum frutescens"), patlıcangiller (Solanaceae) familyasından bir cin biber varyetesi. Tabasco sosu ile dünyaca ünlenmişdir. Tabasco bir Meksika eyaletinin adı olmasına rağmen, bu tür önce, büyük çerçevede Louisiana/ABD'de ekilmiştir. Tüm chili tarzı biberlerdeki gibi, tabasco da tipik çalı tarzı bir büyüme gösterir. Bu büyüme, endüstriyel yetiştirmede bitkinin budanması ile güç kazanır. Bitkinin 4 cm uzunluktaki meyveleri ,uç kısımlarda büyür ve ilk başta sarı, daha sonra ise ışıldayan kırmızı renk olur. Scoville acı ölçeğine göre 30.000 ile 50.000 birime kadar ulaşır. Şeyh Şamil Şeyh Şamil (d. 1797, Gimri - ö. 4 Şubat 1871, Medine), Kuzey Kafkasya halklarının siyasi ve dini önderi. Dağıstan ve Çeçenya'nın 3. imamı. Kafkasya'nın hürriyeti için mücadele ettiğinden Türkiye, Dağıstan, Kafkasya ve tüm İslam ülkelerinde hâlâ ün sahibidir ve Kafkas Kartalı, Rusya'nın kâbusu gibi isimlerle anılır. Hamza Bey'den sonra Kafkasya'daki direnişçilerin komutanıdır ve aynı zamanda Nakşibendi şeyhlerinden Seyyid Cemaleddin Kumuki'nin halifelerindendir. Yirmi beş yıl sürdürdüğü savaş ile onu izleyenlerin benimsediği fikir İslam ve tasavvuf bugün de Kafkas halklarını etkilemektedir. Dağıstan'ın Gimri Köyü'nde 1797 yılında bir Avar ailede dünyaya gelmiştir. Dedes Kumuk kökenlidir. Genç yaşlarda Dağıstan'ın önemli bir dini lideri olan Şeyh Cemalettin Gazi Kumuki'den ders almıştır. On beş yaşında at binip kılıç kuşanmıştır. Yirmi yaşında bir sürü spor dalında yetenek sahibi bir hale gelmiştir. Ayrıca Nakşibendi tarikatında aldığı bu eğitim onda Rusların, Kafkasya'da ortadan kaldırmak istediği İslâmiyeti, tekrar ihyâ etmek ve yaymak için uğraşmasına, özgürlük, direniş ve İslam Birliği gibi bazı düşüncelerin gelişmesini sağlamıştır. Rus İmparatorluğu'na karşı Dağıstan'da başlattığı savaşını Çeçenistan'da sürdürmüştür. Savaş Kuzeybatı Kafkasya'da Çerkesya'nın tamamını da içine almıştır. Dönemin güçlü devletlerinden biri olan Rusların engellemesiyle dost olan ülkelerden gelen yardımlar kesilince, Şeyh Şamil ülkesinin gücünün tükenişini görmüştür. 1859'un 6 Eylül'ünde 70 bin kişilik Rus ordusuna, yanında birkaç yüz kişi kalıncaya kadar direndikten sonra, savaşı sürdürmesinin tehlikeli olduğunu anlayan Şeyh Şamil, Çarlık yetkilileriyle görüşmeler yaparak, silah bırakma yolunu seçti. Rus Çarı II. Aleksandr, Şeyh Şamil'i sarayın kapısında son derece nazik karşıladı ve kılıcını almayarak kendisine olan hayranlığını dile getirdi. Şeyh Şamil, bir ay kadar sarayda misafir edildikten sonra, saygın tutsak olarak esaret yıllarını geçireceği Kaluga'ya gönderildi. Sürgüne gittiği çeşitli Rus kentlerinde sempati toplayarak günlerini geçirdi. Şeyh Şamil davasına sadık bir insan olarak yaşamıştır; bu uğurda çok sevdiği annesi ile arasında geçen olay tarihe geçmiştir: Savaş dönemlerinde halktan bazıları "artık teslim olalım anlaşma yapalım" diye hayıflanmaya başlamıştır, bunun üzerine Şeyh Şamil teslim olmaktan bahsedene kırbaç cezası vermeyi uygun görmüştür. Bu durumda çekinen halk çareyi Şeyh Şamil'in annesine gitmekte bulmuşlardır. Annesi Şeyh Şamil'e teslim olma teklifini sununca Şeyh Şamil koymuş olduğu kanundan ödün vermemiştir. Cezayı yaşlı bir kadın çekemeyeceğinden, ceza oğluna intikal ettirilmiş, böylece Şeyh Şamil kendini kırbaçlattırmıştır. Sürgünde on yıl kadar geçirdikten sonra Çar, Şeyh Şamil'in hacca gitmesine izin verdi. Kendi isteği ile gönderildiği Kiev'den 31 Mayıs 1869'da İstanbul'a gitti. Gittiği gün sadrazam ve şeyhülislam ile görüştü. Ardından 15 Ağustos 1869'da Dolmabahçe Sarayı'nda Padişah Abdülaziz ile görüştü. Padişah kendisine ve aile bireylerine maaş bağlattı. 15 Ocak 1870’te Abdülaziz’e veda ziyaretinde bulunmasının ardından yedi ay kaldığı İstanbul'dan 25 Ocak 1870'te hac farizasını yerine getirmek için ayrıldı. Şeyh Şamil, 1871 yılında Hac ziyareti için bulunduğu Arabistan'da vefat etmiş ve Medine'de Cennet-ül Baki mezarlığında Rufai tarikatının şeyhi Seyyid Rüfai tarafından cenaze namazı kıldırılarak defnedilmiştir. Lak kökenli müridi Muhammed Emin; başlangıçta Ruslar'a karşı önemli başarılar kazandıysa da, 1859 yılında Şeyh Şamil'in silah bırakmasına rağmen Çerkesya'da mücadeleyi sürdürme kararını almasıyla, tartışmalı bir liderlik yürüttü. Kaldıraç Arşimet'in formüle ettiği kaldıraçlar, destek noktası da denilen sabit bir nokta etrafında dönebilen sistemlere denir. Kaldıracın etrafında döndüğü noktaya destek denir. Uygulanan kuvvetin destek noktasına olan uzaklığına kuvvet kolu, yük ile destek arasındaki uzaklığa yük kolu denir. Bir kaldıraçta kuvvet kolu, yük kolundan ne kadar uzun olursa, bu kaldıraçla kaldırılabilecek yük de o kadar büyük olur. Dengede olan bir kaldıraçta, kuvvetle kuvvet kolunun çarpımı, yükle yük kolunun çarpımına eşittir. Buna kaldıraç bağıntısı denir. Kaldıraçlar, destek noktasının bulunduğu yere göre çift ve tek taraflı kaldıraç olmak üzere iki gruba ayrılır. Desteğin arada olduğu kaldıraçlara denir. Kuvvetin yönünü değiştirir, kuvvetten kazanç sağlar. Günlük hayatta çift taraflı kaldıraca benzer pek çok araç kullanırız. Örneğin makas, pense, levye, kayık küreği desteğin arada, tahterevalli, eşit kollu terazi desteğin ortada olduğu kaldıraca benzer araçlardır. Desteğin uçta olduğu kaldıraçlardır. İki çeşittir: "Kaldıraçta Kuvvet Kazancı:" Basit makinelerde kuvvet kazancı, yükün kuvvete oranı olarak ifade edilir. Kuvvet, desteğe yükten daha uzak olduğunda kuvvet kolu daha uzun olduğu için kuvvetten kazanç vardır. Yük, desteğe kuvvetten daha yakın olduğunda yük kolu daha kısa olduğu için yoldan kazanç vardır. Olympique Lyonnais Olympique Lyonnais, 1950 yılında kurulmuş olan Fransız futbol kulübüdür. Olympique Lyonnais (bazen kısaca OL veya Lyon) 1899 yılında kurulan Fransız futbol kulübüdür. 1950’den önce kulübün ismi Lyon Olympique olarak faaliyet gösteriyordu. Bu tarihten sonra Olympique Lyonnais olarak değiştirildi. Kulüp faaliyetlerini Lyon şehrinin Gerland semtinde gerçekleştirmektedir. 1987’den beri Jean-Michel Aulas Kulübün başkanlığında ve 22 Haziran 2011’den beri Rémi Garde futbol takımının teknik direktörlüğünde görev yapmaktadır. Kulüp 1989’dan beri Ligue 1’de oynamaktadır. Futbol takımı maçlarını Lyon’da bulunan Gerland Stadyumu’nda oynamaktadır ve Centre Tola Vologe’da ise idmanlarını yapmaktadır. Kulübün 7 Fransa Lig Şampiyonluğu, 4 Coupe de France ve 1 Coupe de la Ligue sahibidir. Kulübün zirve yılları 2002 ve 2008 arasında gerçekleşmiştir. Bu yıllarda şu an bir rekor olan üst üste 7 Fransa ligi şampiyonluğu, 1 Fransa kupası ve 1 Fransa Lig kupası elde etmiştir. Uluslararası arenada Olympique Lyonnais düzenli olarak Avrupa kupalarına katılmaktadır. 2008’e kadar Avrupa’nın en büyük ve en zengin kulüplerini birleştiren G-14’e de üye olan Lyon Kulübü bu topluluğun çözülmesiyle 15 kurucu üye kulüple birlikte Avrupa Kulüpler Birliği’nin de (ECA) kurucu üyesidir. "As of 19 August 2019" "19 AÄŸustos 2019" Güneybatı Kafkas Geçici Hükûmeti Güneybatı Kafkas Geçici Hükûmeti (Osmanlı Türkçesi: Cenub-ı Garbi Kafkas