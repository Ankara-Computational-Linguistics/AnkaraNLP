çıkardım. Heyecanlanıp heyecanlanmadığımı denetledim sigara elimde. Yok, ellerim falan titremiyordu. Beyler, dedim basketçilere. Teşekkür ederim, gerçekten. Makbule geçti. Ama artık sizi tutmayayım. Keyfinize bakın. Biz arkadaşla biraz sohbet edeceğiz. Remzi Abi, iyiydik be... dedi üst katımdaki gürültücü oğlan. Basket topunu sanki bir kez daha fırlatacakmış gibi evirip çeviriyordu elinde. Tamam, dedim dudaklarımda espri yapacakların pis gülümsemesiyle. İnşallah gerisi başka sefere. Fazla gülmediler. Apartmanın giriş kapısına ilerlediler. Bir dakika. diye bağırdım arkalarından. Dördü birden döndü. Biriniz bu arkadaşı benim arabaya götürsün, dedim Selma'yı göstererek. Etrafa da bir bakın, başkaları olmasın. döndüm sonra. Arabada otur lütfen, dedim. Bana sözün var, unutma. Sonra seninle laflayacağız. Karaca kafasını salladı. Delikanlıların en uzun boylusu çıktı. Elini uzattı. Cebimden otomobilimin anahtarlarını çıkartıp oğlanın avucuna bıraktım. Birlikte otoparka yürüdüler. Kopile döndüm. 'Bak, yalnız kaldık, dedim, sigarayı uzattım. Ardından paketin içinden çıkardığım çakmağı yakıp uzattım kopile. Tam karşısında çömeldim Seiza oturuşunda değil, dizlerim havadaydı. Kopil sanki ben çekiyormuşum gibi çekti sigarayı içine. Sonra elini çevirip sigaranın ateşine baktı. Evet. dedim. Çarpık Sülo... Sigaranın dumanını acelesi varmış gibi boşalttı ciğerlerinden. Elini ağzına götürdü. Yüzündeki tozla karışmış kanları öksürdü. Bacaklarının arasından elini uzatıp yerden bir çakıltaşı aldı. Karşısındaki duvara fırlattı. Duvardan sekip düşüşünü izledi. Çarpık Sülo, dedi yerden bir çakıltaşı daha alarak, bizim İdris Ağbi'nin adamı olur. Koşturması yani... Siirtlinin... Hassiktir dedim içimden. Sevgili yolcular diye anons etti havayolu hostesimiz Çarpık Sülo'nun muhterem işvereni Siirtli İdris. Hayırlı yolculuklar dilerim hepinize. İdris Abi'n kim lan. dedim. Ne iş tutar. Sonra aklıma geldi Arnavutköy'deki küçük itiş kakış. Otoparkçı mı. Yok Ağbi. Otoparkçı değil. Tamam, dedim. Devam et. Selma Karaca'yı otomobilime götüren delikanlı geri geldi. Ama Çıkma teklifi reddedilmiş gibi omuzları çökmüştü. Uzattığı anahtarları aldım. Cebime koyarken teşekkür mahiyetinde bir göz kırptım oğlana. Düzelmedi morali, yürüdü gitti. Bıçağını aldığım kopil duvara bir çakıltaşı daha attı, film seyreder gibi seyretti taşın duvara çarpınca düşmesini. Sonra sigarasından bir nefes daha çekti, bu nefesin dumanını tuttu ciğerlerinde bir süre. Sonra verdi dışarı çıkması için. Dumanın yarısı ciğerlerine yapışmış gibiydi sanki, öyle cılızdı ağzından süzülenler. Evet, dedim hafif bir sabırsızlık tonuyla. İdris Abi'n gelsin. Gelemez Ağbi, dedi kafasını kaldırıp. Rusya'ya gitti. Gülmedim. Öyle değil oğlum, dedim. İdris Abi'yi anlat demek istedim. Ne iş yapar, nerdedir yeri yurdu. İdris Ağbi duvarcıdır, dedi. Sonra Kennedy'yi kimin vurdurttuğunu istemeden açıklamış gibi boştaki eliyle kapadı ağzını. Duvarcı ne lan. dedim. Duvar ustası mı. Hani inşaatlarda falan. Kopil güldü. Kanlı suratına daha da sevimsiz bir ifade getirdi bu gülümseme. Yok Ağbi, dedi. Afiş duvarcısı... Duvar afişçisi... Bilirsin ya. Çok bilmem, dedim. İdris Ağbi var ya... dedi kopil. Hani duvarlara parti, konser, şu bu afişleri asılır ya. Kurs murs. Onları astırır Ağbi'm. Billboard mı. dedim. Yok Ağbi. Billboard büyük şirketlerin işi, dedi billboard sözcüğünü Türkçe okunuşuyla söyleyerek. Onlar işi yekden bağlarlar. İdris Ağbi'ninki öyle değil. Duvar duvar paylaşılır. Kim nereyi kaparsa. Apartmanın kapısı gürültüyle açıldı. Arada sırada selamlaştığım ama hangi dairede oturduğunu bilmediğim bir çift çıktı apartmandan. Sinemaya gidecek gibi giyinmişlerdi. Gözleri bize takıldı. Tempoları düşmedi hiç ama. İyi aksamlar Remzi Bey, dedi adam yanımdan geçerken, gülümsedi. İyi akşamlar, dedim. Arkalarından baktım. Her akşamüstü bu saatlerde, apartmanın önünde ağzı burnu kan içinde, bir tinerci bozmasını sorguya çekermişim gibi yürüyüp çıktılar görüş alanımdan. Kopile döndüm. Tamam. Anladım, dedim. Sen de bu afişleri asanlardasın. Sigarasını haşin bir ifadeyle yerde söndürdü. Ezdi iyice. Eski tütünler, kirlenmiş filtre ortalığa saçıldı. Ayıp ettin şimdi Ağbi, dedi. Ayıp ettin. Elinde fırça dolaşacak adam mıyım ben be... Benim elime sustalı yakışır. Eyvallah, dedim. Sustalısının benim cebimde olduğunu Hatırlatmayayım dedim içimden. Kopil havaya girer gibiydi. Bozmayayım. Başımı salladım söylediklerini onaylıyormuş gibi. Senin duvara başkası gelip yapıştırırsa çalıştırmak lazım hafiften Bursa işini, dedi kopil. Bir on PS daha şişireyim diye düşündüm. Kukuletalıyla kel kafa da senin adamların herhalde. Analarını eşek kovalasın onların, dedi kopil. Üstüne bir de yere tükürdü. Tükürük parçalanmış sigara izmaritinin üzerine düştü. Ama ben sizin afişlerin üzerine afiş yapıştırmadım hiç, dedim. Benimle derdiniz ne. Hafif şımarık bir gülümseme geldi üzerine. Ağbi kusura bakma, dedi. İdris Ağbi'nin yenge bizden isteyecek de, olamaz mı diyeceğiz. Sığar mı delikanlı O kim. dedim. İdris denilenin karısı mı. Karısı değil Ağbi, dedi. Öyle. Birlikte takılırlar yıllardır. Adı ne. dedim. Serra Abla, dedi. Serra Abla'nız... dedim. O mu istedi. Niye ki. niçin yapıyor. Bilmem, dedi kopil. Benimle ne alıp veremediği varmış. dedim. Bana bir tür hayranlıkla baktı. Yapamadığı bir şeyi istemişim gibi. Demek ki canını sıktın sen Serra Abla'nın, dedi. Bir meseleden dolayı... Demek ki öyle, dedim. Herhalde... dedi kopil ayağa kalkma zamanı gelmiş de geçiyor gibi kıpırdanarak. Kim bilir hangi dalgasına çomak soktun. Ağbi gidebilir miyim. Omzuna bastırıp yere yapıştırdım kıçını yeniden. Dur bir dakika, dedim. Heyecanlanma. Yüzüme baktı soru dolu. Direnmedi ama kalkmak için. Bir tür tevekkül gelmişti belki üstüne. Nereyi ve kimi basacağınızı kim söyledi. dedim. Nasıl tarif etti adresi. Oldu olacak der gibi eliyle boşluğu dövdü. Sülo Ağbi, dedi. Has adamıdır. İdris Ağbi'nin yani Çarpık Sülo derler. O getirdi buraya bizi kamyonetle. Seni tarif etti. Şöyle uzun boylu falan. Biraz uzun sürdü ama. Yalnızca kendisinin anlayacağı bir espriye güler gibi güldü. Gevşemenin yeri olmadığını hatırlatan bir sesle konuştum. Ne yapmanızı söyledi. dedim. Korkutmak yeter mi dediler yoksa dalağını alın mı. Kopil burnunu sildi yeniden elinin tersiyle. Sonra elini bacağına sildi. Gözlerime baktı. Remzi Ağbi, dedi. Adın Remzi'ydi değil mi. Ağbi kalkabilir miyim. Sonra kaldıysa bir sigara daha ver. . Elimle kalkması için işaret ettim. Sonra ben de dikildim. Çömelişe göre bacaklarım idare eder durumdaydı, kendimle iftihar ettim. Sonra Camel'ı çıkardım yeniden gömlek cebinden. İki tane kalmıştı. Birini uzattım. Evallah Remzi Ağbi, dedi sigarasını yakarken tuttuğum çakmağın alevinde. Sonra devam etti. ,öyle bir yoklayın dedi Süleyman, dedi. Korkarsan üstüne gitmeyecektik fazla. Yok, adam gibi adamsan... Hangi kategoriye girdiğimi sormanın yeri değildi şimdi, Camel paketini yerine koydum düşünürken. «Serra Abla'yı nerden bildin peki. dedim. Onu Çarpık Sülo söyledi. 'Serra Abla'nın bir işi' dedi. Öyle bindik kamyonetine. Peki, koçum, dedim. Seni sevdim. Sözümü kesti kopil. Eyvallah Ağbi, dedi. Kurbanın olayım. Seninle bir derdim yok, diye devam ettim. Polis molis aymaz. Çek git işine bak. İdris Ağbi'ne de nasıl istersen anlat olanları. Belki görüşürüz, belki görüşmeyiz. Hadi, savuş. Eyvallah Remzi Ağbi, dedi kopil yeniden. Tuttuğun altın olsun. Allah ne muradın varsa versin. Gözlerinde yalaka bir ifade belirdi. Dilediğin karı altına yatsın. Sonra ciddileşti Bir emrin olursa... Yok, emrim memrim, dedim. Hadi git. Eğer beni dinleyeceksen başını beladan uzak tut. Zor o dediğin ama koçum be Remzi Ağbi, dedi. Kelek yaptik sana ama insanlığını elden bırakmadın. Eyvallah. Otoparka giden yolun tam aksindeki uyduruk patikaya doğru yönlendi. Kafası önünde iki adım attı. Arkasından seslendim. 'Hey, bir dakika, dedim. Ararsam nerde bulurum seni. Döndü. Gözlerinde heveskâr bir ışık yanıp sönmüştü. Kolay Remzi Ağbi, dedi. Rambo43567 at hotmail nokta kom bir email salla, anında biterim istediğin yerde. Sonra döndü ve yürümeye başladı yeniden. Tamam, dedim arkasından. Sallarım. Patikanın ağaçların altında kaybolduğu noktaya kadar baktım arkasından. Öbür iki kopilin oralarda bir yerde bekleme ihtimali vardı. İki ile biri ne zaman toplarsanız toplayın hep üç ederdi. Ben de her zaman yardım etmeye hevesli bir takım bulamazdım yakınlarda. Sonra geri döndüm. Otoparkta, müşterimin evini gözetlemek için müsait bir yere park ettiğim otomobilime doğru yürüdüm. İçinde biraz da onunla sohbete zaman ayırmam gereken birisi vardı. İnşallah sıkıntıdan torpido gözünü falan karıştırmamıştır dedim içimden. Çevredeki evlerin artık iyiden iyiye çoğalmış ışıklarına bakarak yürüdüm. Remzi Ünal dedim kendi kendime. Toparlandın mı ne. Hah şöyle... Eğer birkaç saat önce aynı yerde sigarayı bırakmış olmasaydın, şimdi otomobiline doğru yürürken yakardın bir tane. Dünyaya karşı savururdun dumanı. Yürüyüşün bile değişirdi hafiften, gizleme kendinden. Bir sonra gideceğin verin şeklini şemailini getirirdin gözlerinin önüne. Hazırlanırdın. Bilirdin çünkü sana söylenen her şey, istemeden de olsa, söyleyenin niyetlerinin dışında bilgiler verir. Ben değilim, diyen, ben olabilirim icabında der aslında. Seni seviyorum, diyenin beni sev, dediği gibi. Sonra ikiyle biri, ikiyle ikiyi toplamak kolay olur. İkiyle ikiyi doğru topladın mı, çıkan sonuç bir sonraki işlemin ne olması gerektiğini sana söyler. Bir sonraki işlem gönderdiğim yerde duruyordu. Otomobilimin içinde. Otomobilim de bıraktığım yerde duruyordu. Uzaktan yolcu koltuğunda genç bir kadının siluetini görmek mümkündü. Bir süre önce sık sık görmeye alıştığım bir görüntüyü hatırlattı bana. Yumuşama Remzi Ünal dedim kendi kendime. Kafamı bazı düşünceleri kovmak ister gibi sağa sola sertçe salladım. Otomobilime yaklaştım. Selma Karaca emektarın içinde, ön koltuğa mümkün olduğunca gömülmüş bir şekilde oturuyordu. Boynunu kısmış doğrudan karşıdaki apartmanlara dikmiş gibiydi yüzünü Yaklaştığımı ayak seslerimden algıladı. Önce bir irkildiğini sezdim uzaktan, sonra kimin geldiğini anlayınca rahatladığı kafamla küçük bir selam verdim otomobilimin direksiyonuna geçerken. Görmedi. Kapıya elimi attım, açamadım. Camı hafif tıklattım. Bana telaşla bakınca kapının kolunu işaret ettim elimle. Hareketlendi. Uzanıp direksiyon tarafınla kapının kilidine dokundu. Ben içeri girmek için kapıyı açarken geriye çekildi. Sıkıldın mı. dedim koltuğuma otururken. Daha çok korktum, dedi. Buna cevap vermedim. Cebimden Rambo43567 at hotmail nokta komün sustalısını çıkardım. Torpidoyu açmayayım akşam akşam dedim kendi kendime, direksiyonun altındaki kapaksız boşluğa yerleştirdim. Otomobilimin anahtarı kontağa takılmıştı. Çevirdim. Hiç teklemeden çalıştı. Işıkları yaktım. Nereye gidelim. dedim. Sorgulama devam edecek yani... dedi. Üstüne alınma, dedim. İşim bu benim. Sorgulanacaksam lüks bir yerde sorgulanmak isterim, dedi Selma Karaca. Üstelik epeyi açım. Sen seç, dedim debriyaja basıp otomobilimi birinci vitese takarken. Boğaz'a gidelim, dedi. Emrin olur, dedim. Zeytinoğlu Caddesi trafiğine katılmak için yokuştan yukarı çıktım. Sonra sağa döndüm. İlerledim. Çok uzunca bir süredir önünden geçtiğim evlerin, otobüs duraklarının, marketin ve gazete bayiinin önünden geçerken buraların hayatımdan silineceğini fark ettim birden. Sonra işime devam edeceksem aha çok geçerim bu caddeden dedim kendi kendime. İnsanlar kendi yapamayacakları şeyleri yapacak insanlara muhtaçtır ve İstanbul küçük şehir. Selma Karaca konuşmuyordu. Beşiktaş Belediyesi'nin Akatlar Kültür Merkezi'nin hizasındayken araç telefonum çaldı. Bölüm 13 Bu kez bir daha çalmasına izin verdim telefonun. Çevreme baktım bir yandan. Sağda, Akatlar Kültür Merkezi'nin karşısında, küçük dükkânların sıralandığı tarafta otomobilimi duraklatacak kadar bile yer yoktu. Zil ikinci kez çalarken biraz hızlandım. Selma Karaca, Arkeoloji Müzesi'nde Büyük İskender'in lahdinin karşısında imiş gibi baktı araç telefonuma. Sağa sola dönmeden devam ettim telefon üçüncü kez çalarken. Selma bu kez bana baktı neden açmadığımı anlamak ister gibi. Akmerkez'in karşısındaki kırmızı ışıkta, bir Audi Quattro'nun arkasında sol şeritte durdum. Telefonun dördüncü kez çalması sona ermeden ahizeyi kaldırdım, kulağıma götürdüm. Ses, reklamcı arkadaşımın sesiydi. Kendine güvenen, rahat, başarıya odaklı bir meslek yaşamının alışkanlığıyla karşısındakini küçümseyen bir insanın sesi. Neon cennetinin kurucularından biri olduğunu iddia etse başı ağrımayacak birinin sesi. Cana yakın yani. Nerdesin lan. dedi sözcüklerin aralarında boşluk bırakmadan peş peşe sıralayarak. Hani çalışma aşkı. Hani 0 Sensei'ye sadakat. Hani... Kes, dedim. Kes. Bugün acayip çalıştık biz ama yokluğunda, dedi, iki kişiyi birden savurmanın yolunu gösterdi geyik olsun diye. İşe yarıyor ama. Kaybın büyük. Keşke gelseydin. Hangi konuda ben de çalıştım biraz demin, dedim sesime hafif bir eğlence rengi katarak. O işte. dedi reklamcı arkadaşım. Bir şeyler mi oldu yine. hareketlendi mi ortalık. Haber versene... Birden değişiverdi sesi Endişeli, meraklı, arkadaşça. Telaşa gerek yok, dedim. Hallettim. Oeshiba sağolsun. Bir dakika, bir dakika, diye bağırdı bu kez reklamcı arka, Yani aikido kullandın... Öyle mi. Sokağın ortasında. Resmen. Sesimi alçalttım. Belki biraz. Sayılmaz, dedim. Öyle çok sokağın ortasında da değildi. Kime karşı. dedi. Hangi teknikler. Anlat. Davayla ilgisi ne. Git başımdan, dedim. Mustafa Aygün Hoca duysa dalga geçer valla. Yahu ne bileyim, heyecanlandım, dedi. Dert değil, dedim. Hallettim. Eminim halletmişsindir, dedi derin bir nefes vererek telefonun öteki ucunda. Bir şey söylemedim artık. Bıraktım dumanı iyice çıksın. Ama bu kez beni de karıştırdın işe, diye devam etti kısa bir ilgisizlikten sonra. Başından. Durduk yerde belaya girdim boğazıma kadar diye bir hisse kapılıyorum. Sen de beni olan bitenden öyle habersiz bırakıyorsun. Ödüm kopuyor vallahi. Korkma, dedim. Avukatına haber vermen gerektiğinde seni uyarırım. Hıyarağası. dedi reklamcı arkadaşım. İnşallah daha korsenin başına gelir. Amin... Cemii cümleye... dedim. Dalga geçme, zaten canım sıkkın, dedi. Yok mu gerçek tutulur bir gelişme. Dönüp Selma Karaca'ya baktım. Sanki otomobilimin yolcu koltuğunda kimse oturmuyormuş gibi ileri bakıyordu. Ama olmazdı. Yok, dedim. Gerçekten mi, dedi reklamcı arkadaşım. Beni korumak için mi böyle davranıyorsun. Biliyorsun büyük bir adamla takılıyorum ben uzun süredir. Biliyorum, dedim. Ama daha da büyüyebilirsin kirşe. Hapse girmeyenin adamdan sayılmadığı çevrelere takılıyorum. Tanıştı-rabilirim. Zevzek. dedi reklamcı arkadaşım. Sonra konuşuruz, dedim yeniden Selma Karaca'ya bakıp. Tamam. Kapattı telefonu karşıda. Ahizeyi yerine koydum ben de ışık yeşile döndü. Audi Quattro lastiklerini öttürerek fırladı Arkamdakiler arıza çıkarmadan ben de hafifçe gaza bastım Sola döndüm. Etiler'e giden yolda yeniden kırmızı ışıkta durmak zorundaydım. Durdum. Selma Karaca bana baktı. Ne zaman ciddi ne zaman şaka olduğu anlaşılmıyor söylediklerinizin, dedi. Gerçek miydi o avukat, hapis lafları falan. Eski arkadaşım, dedim. Buradaki kırmızı ışık bizi o kadar çok bekletmedi. Yeniden hızlandım. Sağdaki şeride girdim. İlerliyordu çünkü. Etiler Caddesi her geçişimde değişiyordu sanki ve mutlaka. Bugünkü banka şubesi yarın bir teknoloji marketine, iri kıyım, siyah takım elbiseli adamların girdiği kebapçı incecik kadınların doluştuğu giyim mağazasına dönüşüyordu. Yollarda yürüyen kızlar ve oğlanlarla, illegal park etmiş otomobilleri ilen geri götüren küçük mafyaların havası değişmiyordu bir tek Markalar değişse bile. Sanki bir tür Etiler İstanbullusu vardı memlekette. Cadde değişiyor, giyim kuşamları değişiyor da onlar değişmiyordu. Önüme bakıyordum, o yüzden göz ucuyla izledim ve koltuğunu önüme bakarken. Selma Karaca çantasını açtı, rujunu çıkardı. Hiç tereddüt etmeden elini uzattı, kendi taratın ki güneşliğin arkasını çevirdi. Aynada şöyle bir baktı kendine, sonra dudaklarının görünüşünü tamire girişti. Bilmem ne Bankası'nın yanından sağa, aşağıya döndüm, yokuştan aşağı vurdum. En dik yerinde otomobilimin freni vaklamaya başladı. Birinci vitese geçtim hafif zorlana. Selma Karaca işini bitirdi, önce rujunu kapadı ve çantasına yerleştirdi, sonra endişeyle bana baktı. Yüzümde ne gördüyse rahatladı sanki, güneşliği eski haline getirip arka yaslandı. Bu hep böyle bağırır mı. dedi iyice yanından geçtiğimiz binaların pencerelerine bakarak. Evet, dedim. Asıl siz almalısınız yeni bir araba, dedi. Bu sizi yarı yolda bırakacak bir gün. Beni yarı yolda bırakan bırakana bu aralar, dedim. Umarım bu bırakmaz. Anında pişman oldum bunu söylediğime. Benim işimde bildiklerini ya da bilmediklerini kendine saklamalıydı. Duygularını da. Sigarayı bırakmanın yan etkileri diye düşündüm kendi kendime. Şimdi olsa bir tane yakardım dedim. Sonra bu düşüncemden utandım. Karar karardır ve bu kadar ara yeter dedim kendi kendime. Sağ ayağım fren pedalında, konuştum. Anlat bakalım, dedim. Başla. Selma Karaca hayretle baktı yüzüme. Yarım saat kadar önce olanları unutmuş gibiydi. Kendi zihninde çoktan Boğaz'a inmiş bu dedim kendi kendime kocaman açılmış gözlerini görünce, ikinci Votka Redbull'u götürmüş bile. Neye başlayayım. dedi. Bebek Caddesi'ne açılan yolun köşesinde sola baktım. Gelen yoktu. Fırladım, karşıya geçip sola döndüm. Örneğin, dedim direksiyonum kendi kendine düzelirimin altında, Hülya Abla'n ne dedi tam olarak. Senden eğirmeni istediğinde... Yol Rumelihisarı yönüne doğru da açıktı, hızla ilerledim, Semra Karaca Bebek Camii'nin tarafına baktı. Sonra bana döndü orada ne gör-düyse. Bir dakika, bir dakika, dedi. Hani doğru dürüst bir yere gidip oturacaktık. Taksi durağının hizasındaydık. Vazgeçtim, dedim. Ben de konuşmaktan vazgeçtim o zaman, dedi Semra Karaca. Lütfen indirin beni buralarda bir yerde. Hay Allah, yeniden başlıyoruz dedim içimden. Emin misin. dedim Ambassador Restaurant'ın hızsında. Selma Karaca dosdoğru karşıya bakarak cevap verdi Eminim, dedi. Aniden sağa yanaştım. Manavın hizasında durdum şehrin içine göre sertçe bir fren yaparak. Elimle sol tarafı gösterdim Tamam, dedim. Sen inersin, ben de karşıya geçerim Selma Karaca işaret ettiğim yöne baktı. Binanın alınlığındaki tabelayı okuduğunu sanmıyorum. Dudakları çizgi halini aldı sonra. Yüzüme baktı ciddi olup olmadığımı anlamak için. Sahibinden izinsiz bir eve girmek ciddi suçtur, dedim. Ev boş olsa bile. Yolcu penceresi tarafından, ne almak istediğimizi anlamak için pencereye eğilen manava kafamla hayır işareti yaptım. Evinize girmedim derim, dedi aceleyle Selma Karaca. Size mi inanırlar polisler bana mı. Manavın yüzü gerildi. Eliyle öyleyse çek git hareketi yaptı. Oralı olmadım. Dur bakalım, belki karar değiştirirdim. Evin anahtarı hâlâ çantanda, dedim. Gördüklerine inanırlar. Selma Karaca kucağındaki çantasını mıncıkladı söylediğimin doğru olup olmadığını denetlemek istercesine. Sonra kafasını geriye doğru attı. İçtenlikle güldü. Ya da ben öyle düşündüm. Telefon etti, dedi. Polislerin yüzünü bir daha görmek istemiyorum. Bugün yeterince gördüm. Ayağımı debriyajdan kaldırdım. Bebek Caddesi bütün haşmetiyle geri gitmeye başladı gözlerimin önünde. Ne dedi. dedim. Telaşlıydı dedi Selma Karaca konuşmalarını hatırlamak ister gibi elini alnına götürerek. Polis gelecek biraz sonra gibi bir şeyler söyledi. Tam anlamadım. Evi tarif etti. İçini, salonu şu bu... 'Boş' dedi. 'Kimse gelmez,' dedi. Anahtarı git yukarıdaki emlakçıdan al,' dedi. 'Ben konuşurum telefonda... Gelecek derim.' dedi... Zarfın içinde ne olduğunu söyledi mi. dedim. Başını iki yana doğru salladı hafif hafif. Sen sormadın mı. dedim. Sallamaya devam etti. Hayır, dedi hareketine ek. Otomobilimi iki, sonra üçüncü vitese aldım. Sahil boştu. Yolda, geniş kaldırım da. İki fotoğrafçı deniz taksisi iskelesinin yanında laflıyorlardı. Bunun camı nasıl açılır. dedi Selma Karaca. Biraz Boğaz havası alayım. Sağ elimle her iki camı da açtım sonuna kadar. İçeri Galatasaray Hamamı'nın havasından daha nemli bir hava girdi. Öyle boğucu, ıslak, yapışkan. Selma Karaca çantasını açtı. Sigara içebilir miyim. dedi. İç, dedim bir sonraki sorumu düşünürken. Buldum sonra. Epeydir merak ediyordum galiba. Selma Karaca çantasının sigarasını çıkardı. Benim tarafa bakmadan yaktı. Pencereden gelen rüzgârı engellemek için öne doğru eğilmişti. Boğaziçi Üniversitesi'nin denize bakan kapısının hizasında durdum. Karşılığında ne vaat etti. dedim. İşi bitirdiğinde. Şaşkınlıkla yüzüme baktı. Hiç, dedi. Ne vaat etsin ki. Niye. Anladım, dedim. Anlamamıştım oysa. Anlamadığın şey çoğaldı Remzi Ünal dedim kendi kendime. Ucunu bırakmaya karar verdim. İçine girdiğim yenilgi serisini kırmama belki bir başlangıç olur diye düşündüm. Aslında anlamadım, dedim. Senden bunu isteyen patronunun birlikte yaşadığı kadın. Karısı bile değil. Karşılığı bir şey almadan, neden tanımadığın birisinin evine giresin onun için. Tehlikeli üstelik. Ne olur ne olmaz. Şekilde görüldüğü gibi. Daha kötüsü de olabilirdi. Selma Karaca hayatın bütün yüklerini üstünden atmış <j yenilerini istemiyormuş gibi bir soluk verdi. Derinden. Sigara dumanıyla birlikte. Kokusu hava hareketiyle o pencereden bu pencereye zerre kadar kaybolmadan geldi, burnumun üzerin den geçti, otomobilden dışarı çıktı. Ben de içimi çektim. Sol tarafımızda mezarlık yükseliyordu şimdi. Yükselsin dedim kendi kendime. Takma kafana. Selma Karaca'dan ses gelmedi. Eeee. dedim. Çok fazla kötülük görmüşsünüz siz, dedi sigarasından bir nefes daha çekerek. Herkesi öyle sanıyorsunuz. Her zaman karşılığında bir şey alarak yapılmaz böyle şeyler. Kaşlarımın yukarı kalktığını hissettim. Kimse görmüyordu direksiyonun ardında ama kaşlarım yukarı kalkmıştı. Yukarda bir şey verip bir şey almayı denedin ama dedim sesime tarafsız bir eda vermeye çalışarak. Becerdim mi. dedi Selma Karaca. Hayır, dedim. Tuvalette yanımda bir şey olsaydı kendimi öldürürdüm o sıra, dedi. Cevap vermedim. Başımı çevirip yüzüne baktım. Ağlıyor olabilirdi, tam anlamadım ağlayıp ağlamadığını. İyi dedim kendi kendime. Devam. İstim üstündeyken. Galerideyken, dedim, Beni telefonuna çektin. Neden. Kafasını sert bir hareketle bana çevirdi. Ağlamamıştı. Yalnızca bunu anladım. Niye çekeyim ki sizi. dedi. Ben de onu diyorum ya, dedim. Neden çektin. Neden bahsettiğimi anlamıyormuşçasına basını iki yan salladı kesik kesik. Biri mi istedi bunu yapmanı. dedim. Rumelihisarı bütün görkemiyle yanımızdaydı. Yerinde duruyordu biz yanından geçerken. Yerden göğe doğru yükselen sarı ışıldak huzmeleri biraz sonra Cüneyt Arkın çıkıp gelecekmiş gibi bir his veriyordu insana. Peşinde baştan aşağı siyah giymiş figüranlar... Yooo... dedi sanki bir sonraki sorumun ne olacağını hesaplar-casına. Peki, o zaman, dedim, biz galeriden ayrıldıktan sonra, kime telefonla rapor etmedin geldiğimizi de. Ne, ne, ne. dedi kesik kesik. Ne raporu, kime rapor verı. Hem siz nereden... Restauranta dönüştürülmüş Rumelihisarı vapur iskelesinin hizasında frene bastım. Dört oğlan iki kız karşıya geçtiler gülüşerek. Fazla içmemişlerdi ama. Tekrar gittim galeriye, dedim. Epeyi sonra. Siz yoktunuz. Ne demek istediğimi anlamamıştı. Yüzümdeki bakışlarında bir değişiklik olmamasından anladım bunu. Trafiğin izin verdiği hızla ilerledim. Şu şarkıcı oğlanı da almışsın kamerana, dedim. Hadi onu anladım ama beni. Yakışıklı bile değilim üstelik. Bir nedeni olmalı. Yüzü aydınlanır gibi oldu birden. Ya da bana öyle geldi. Ser-dar'ı kim bulsa çeker kameraya, dedi. Millete gösteririm diye çektim. Çok şeker. Sonra yeniden karardı yüzü. Kaşları çatıldı. Siz nereden... dedi. Sigarasına asıldı sonra. Otomobilin içine saldığı dumanı bir kez daha çektim içime. Dedim ya, dedim. Sonradan gittim galeriye. Güvenlik kameralarının çektiklerini gördüm. Yüzünde sıkı bir gülümseme belirdi Selma Karaca'nın. Patronunun paltosunun cebinden sigara çalarken yakalamış gibi beni. İçeri nasıl girdiniz. Müşterim verdi, dedim. Sonra ben de güldüm. Selma Karaca gülmek serbest der gibi elini salladı. Rahatlamış gibiydi. Başkasının mekânına, sahibi olmayan birisinin verdiği anahtarla giren tek ben değilmişim demek ki, dedi. Oraya ne almaya geldiğinizi sormuyorum ama. Hak ettim bunu dedim içimden. Hak ettim bunu, dedim. Yok canım, dedi Selma Karaca. Alçak bir sesle ama. Belli belirsiz. Otomobilimin motor hacmi biraz daha büyük olsaydı, duymazdım. Sigarasını pencereden dışarı attı sonra. Yol biraz hızlanmama izin verdi. Yalıların arkasından ilerledim. Boğaz'a bakmayıp yalıların pencerelerinde oturanlara bıraktım. Mecburen. Bu oğlan alacak mıydı gerçekten yeni bir araba. dedi sonra yolun iki yanında park etmiş 4x4'lere bakarak. Selma Karaca, konunun neden buralara sıçradığını takip edemediğini belli eden bir biçimde kaşlarını çattı yeniden. Torpido gözüne doğru eğdi kafasını. Bilmem, dedi. İşlerle ilgili pek bir şey açıklamaz bana Kötü olduğunda söylenir, o başka. Hakkında konuştuğu adamın öldüğünü hatırladı sanki sonra. Elini yüzüne götürdü. Dudağına dokunmamaya dikkat ettiğini fark ettim yandan ağlayacak mı diye bakarken. Ağlamadı. Sonra çekti ellerini yüzünden. Bana baktı. Onu kimin öldürdüğünü bulacak mısınız. dedi dik dik gözlerime bakarak. Altı ay önce olsa örneğin, ne söyleyeceğimi bilirdim. Şimdi bilemedim. Sanki benim de başımı öne eğmeye ihtiyacım vardı. Seri halinde yenilgiler meselesi. Bilmiyorum, dedim. Önümüzde giden taksinin içindeki kadınla erkek öpüşüyorlardı. Taksici arabasından atar mı acaba diye düşündüm. Atmazdı. Burası İstanbul'du. Yönümüz Boğaz. Vakit geceyi dönüyordu iyiden iyiye. Atmazdı. Çalışıyorsunuz bulmaya ama değil mi. dedi Selma Karaca Altı ay önce olsa buna da ne cevap vereceğimi iyi bilirdim, bildiğimi söylemezdim belki ama iyi bir cevabı hak ederdi Bugün parlak bir şey bulamadım, galiba, dedim. Kemik Hastanesi'nin önündeki kırmızı ışıkta durdum. Çok otomobil vardı. Çok ışık. Önümdeki taksici öpüşen çifti aradan atmamıştı. Durakta arkadaşlarına anlatacaktı. Pezevenk esprileri yapılacaktı. Espriyi en çok tekrarlayan arkadaşıyla kavga edecekti. Eskiden kalma bir tatsızlıkları olduğu içjn normaldi bu. Adamı öldürmeyecekti ama. Çok cinayet çözdünüz mü. dedi Selma Karaca. Buna doğru bir cevap vermek için duraksadım. Buldum da. Cevabı kime verdiğim önemli değildi. Kendi kendime çözüyordum aslında. Yüksek sesle. Cinayetler kendi kendini çözer, dedim. En azından benim bulaştıklarım öyleydi. Selma Karaca yüzüme baktı bir kez daha bu gece. Tam bir merak vardı yüzünde. Ne tür bir merak olduğunu anlatacak bir benzetme bulamadım o an. Kendimle meşguldüm daha çok. Ne demek bu. dedi. Kendi kendini çözer... Bir cinayete yeterince bakarsan, dedim, kimin öldürüldüğünü anlarsın. Kimin öldürüldüğünü anlayabilirsen, neden öldürüldüğünü... Onu da anlarsan kimin öldürdüğü apaçık çıkar ortaya. Selma Karaca kendisine yetişkin dünyasının kapılarını açabilecek birikimde olduğuna iman ettiği bir üniversite profesörüne bakar gibi baktı yüzüme. Cemal Bey'i kimin öldürdüğü ne zaman çıkacak ortaya. dedi. Cemal Bey'in kim olduğunu daha bilmiyorum, dedim, yeterince bakmadınız demek ki... dedi Selma Karaca. Kendime bakmaktan ona bakamadım, dedim gözümü öndeki trafikten ayırmadan. Başka yöne bakmaya hakkım yokmuş gibi önüme bakıyordum. Konuşur konuşmaz alt dudağımı ısırdım. Kanamadı yeterince acıdı ama. Evde denemeyin. Taksinin arka koltuğunda öpüşen çiftin birbirinden ayrıldığını fark ettim onca acı arasında. Taksici uyarmıştır belki dedim kendi kendime. Selma Karaca cevap vermedi. Işık yeşile döndü. Önümüzdeki taksi fırladı. Yanımdan belediye otobüsü de. Biraz geç kaldım ilerlemekte. Arkamda bir inek böğürdü. Bir daha sonra. Selma Karaca dönüp baktı. Ben başımı sağ tarafa döndürmeden hareketlendirdim otomobilimi. Benzin istasyonunu geçtiğimizde elini çantasına attı Selma Karaca. Bir sigara daha çıkardı. Ağzına yerleştirdi. Paketi bana doğru tuttu. İçmediğinizi görüyorum ama... dedi. Belki dedim. Başımı istemem anlamında salladım. Elini indirdi. Paketi çantasına yerleştirdi, sonra kendisininkini yaktı. Akıllı kız dedim kendi kendime. İlk izlenimlere güvenme. Dönüp yüzüne baktım. Akıllı kızsın, dedim. Sigarasından kocaman bir nefes çekti pencereden dışarıya bakarak. Sonra bana döndü. Bir akıllılık daha yapayım mı. dedi. Yap, dedim. Merak ediyorum, dedi. Neyi. dedim. Şu zarfın içinde ne olduğunu, dedi dumanı dişlerinin arasından salarak. Bakmayı unutmayacaksınız, değil mi. Gülümsedim. İçten bir gülümsemeyle gülümsedim. Sağ elimi kalbimin üzerine vurdum hafif bir biçimde. İyi geldi. Sağa işaret verdim sonra. Arkama bakarak yavaşladım Selma Karaca'ya cevap niyetine. Bir nefes daha çekti sigarasından. İstanbul Üniversitesi'nin sosyal tesislerine giden dar yola soktum otomobilimi. Arkamdan gelecek birini engellemeyecek bir yere sokulunca durdum. Motoru durdurdum. Arka planda bir sese ihtiyacım olmadığını düşündüm. Selma da sigarasını açık pencereden dışarı attı. Kafamı yolcu koltuğuna çevirip misafirime baktım. Akıllı dedim kendi kendime. Elimi göğüs cebime attım. Zarfı çıkarttım. İlk gördüğümden bu yana biraz kırışmıştı. Selma Karaca sigara dumansız bir soluk verdi zarfı görünce ağzından 'hıh' sesi çıktı. Ona gülümsedim. Benimse içim gidiyordu. Zarfı üçgen kapağından açtım. Kolayca açıldı. Bu zarfların yapışkanı gerçekten zayıf dedim içimden. İki parmağımı daldırdım. Sihirli torbasından tavşan çıkaran bir sihirbaza hiç benzeyen bir hareketle çıkardım elime gelen katlanmış kâğıt parçasısını. Açtım sonra. Hafif filigranlı, boşlukları doldurulmuş, ciddi suratlı kâğıt parçasını. Ne olduğunu görsün diye önünü arkasına çevirdim iki elimin baş ve işaret parmaklarıyla tutarak. Kime. dedi Selma Karaca heyecanını belli eden bir ses Akıllı kız dedim bir kere daha içimden. Miktarı sormadı önce. Hamiline, dedim sanki başka bir şansın olmadığını biliyormuş gibi. Kim yazmış peki. Önce miktarı sor, dedim. Kim yazmış. dedi Selma Karaca sesini epeyce yükselterek. Bölüm 14 Kim yazmış. dedi Selma Karaca sesini epeyce yükselterek. Biraz da titretti belki isteyerek, belki istemeyerek. Elimi hafif geriye, otomobilimin tavanına doğru uzattım. İç lambayı yaktım. İkimiz de gözlerimizi kıstık. Çekin ön yüzünü gözlerime doğru yaklaştırdım daha iyi görebilmek için. Tane tane okudum, bir türlü bitip tükenmeyecek izlenimi verecek kadar çok rakamdan oluşmuş gibi duran bir hesap numarasının altındaki ismi. N. Erkan Abadan. Ne. dedi Selma Karaca. Evet, 'N' dedim. Ne nokta Erkan Abadan. Keşideci. Ne. dedi Selma Karaca yeniden. Keşideci, dedim. Çeki yazıp veren yani. Keşideci o. Orayı anladık, dedi aceleyle. Sonra yanlış bir şey söylemiş gibi durakladı. ...Ne kadar. Ne ne kadar. dedim ben bu sefer. Aklım başka yerdeydi sanki benim de. Çekte yazan miktar. dedi Selma Karaca. Çekte yazan miktarı öğrenmeyi o sorduktan sonra akıl etmişim gibi baktım elimdeki kâğıt parçasına. Türkiye koşullarında çok cömert sayılabilecek rakamın yazıyla yazılmış halini okumak daha kolaydı. Miktar anında şekilleniyordu insanın gözünün önünde. Hiçbir müşterime telaffuz edemeyeceğiniz kadar çoktu. Alabileceğim bir otomobilin fiyatından çok dahi fazlaydı. Belki reklamcı arkadaşımın da. Selma Karaca yineledi sorusunu. Kaç lira. dedi. Peşin parayı görünce heyecanlandın bakıyorum, dedim. Çok lira. Söyleyemeyeceğiniz kadar çok mu. Bazıları için olmayabilir ama evet. dedim. Önüne döndü. Elini çantasına daldırdı. Sigara paketini çıkardı. İçinden bir tane çekip yaktı. Sigaranın ucundan otomobilimin tavanına uzanan duman, bir dolu eski gün hatırasını yalanlaştırarak burnumdan beynime doğru süzüldü. Kızın elindeki sigarayı kapıp içsem mi diye düşündüm bir an. Vazgeçtim sonra. Kendi kendime bir söz verdim. Ödül sözü. Selma Karaca bir nefes daha çekti sigarasından, aklımdan içenleri okumuş gibi açık pencereden dışarı üfledi dumanları kafasını çevirip. Sonra bana döndü. Şimdi ne olacak. dedi. Cevap vermedim. Ödülümü kafamın içinde şekillendirmeğe çalıştım. Daha doğrusu ödülün koşullarını. Ödülün kendisi belliydi, kimseler elimden alamazdı. Çizmem gereken o noktaya giden yoldu. Yolumu doğru dürüst belirlemeliydim. Ne şeridime ne başkasına haksızlık etmeden. Milattan sonra iki binli yılların İstanbul'unda hak ve dürüstlük adına ne kaldıysa, üstüne basmadan adımlayacağım bir yol kalmış olmalıydı. Selma Karaca tekrar etti sorusunu. Şimdi ne olacak. dedi. Ne yapacaksınız. Bir yerlere gidip bir şeyler yiyecek miyiz. İştahın var mı. dedim. Söylenemeyecek kadar büyük bir miktar para sizin de iştahınızı açmadı mı. dedi. İştahımın açık olup olmadığını denetler gibi göbeğime baktım direksiyonun üzerinden. Başka bir şey düşünüyordum, aktarmadım Selma Karaca'ya ama. Doğrusunu istersen hayır, dedim. Evin önüne gelmeden yemiştim bir şeyler. Aslında şimdi gidip birisine bir şeyler sormam gerektiğini düşünüyorum. Kime. dedi. Bunu söylemeyeyim, dedim. Sizinle gelmem de uygun olmaz o zaman, öyle dedi. Benimle gezmek çok fazla tavsiye edilen bir şey değil dedim. Yukarda, evin önündeki hıyarları hatırlasana. Selma Karaca kırk yıl önceki siyah beyaz bir filmden fırlamış file çoraplı bir kadın gibi güldü. Elinde sigarası vardı da uzun ağızlığı yoktu. Evin önündeki 'hıyarların' benim için gelmediğini nerden biliyorsunuz. dedi hafifçe gözlerini kısarak gülüşü üzerine. Dönüp baktım yüzüne. Gülüşü değişmedi. Sözlerinin etkisini görmek için bekliyordu. Ben de onu soracaktım şimdi gidip, dedim. Başka şeyler de soracaktım. Bana neden sormuyorsunuz. dedi. Sana sorduğum şeylerden doğru dürüst cevap alamadığım için, dedim. Beceremiyorum nedense. Konuşmaya senden daha hevesli olacak birine gitmeyi planlıyorum. Konuşacağına benden hevesli olacağına nereden emin olabiliyorsunuz. Elimi otomobilimin kontağına götürdüm. Motive edebileceğimi düşünüyorum, dedim. Lütfen ben de geleyim, dedi başını bana doğru çevirip gözlerime bakarak. Benim evdeki bakışlarına benzer bir şey gördüm gözlerinde. Başımı çevirdim. Seni nerede bırakayım. dedim cevap yerine. Otomobilimin kontak anahtarım yuvasında çevirdim. Selma Karaca sanki önce motorun konuşmasına izin vermesi zorunluymuş gibi bekledi. On beş yaşındaki motorun hırıltıları tekdüzeleşince sigarasını açık pencereden fırlattı nereye gittiğine bakmadan. Ağzının içinden mırıldandı. Ne dediğini anlamadım. Soramadım da. Ne dedin diye. Başımı sanki anlamış gibi salladım otomobilimi geriye çevirirken. Kendimi attım yola, sağdan soldan gelen var mı diye bakmadım. Dikkat, dikkat. diye bağırdı Selma Karaca. Frene bastım otomatik olarak. Yukardan hafif yalpaladıktan sonra tam benimkinin bir metre kala durmayı başaran Alfa Romeo'-ya göz atmak zorunda kaldım ama. Direksiyondaki kadının benzi solmuştu galiba. Karanlıkta gözlerinde çakan şimşekler görünüyordu. Elimle ‘pardon' işareti yaptım. Oyalanmadım. Solumda ve Alfa Romeo'nun arkasında öfkeyle korna çalan otomobillerin arandan, zili duyup çıkıştan fırlayan bir yarış atı gibi fırlattım emektarı. Biraz da benim lastikler öttü sıcaktan muhallebi gibi olmaya çok yaklaşmış asfaltın üstünde. Ön ekler düzelince daha da hızlandı otomobilim. Omzum koltuğa yapışır gibi oldu. Yok, kokpitte değildik ama yine de hafifçe terlediğini hissettim. İyi haber dedim kendi kendime. Tamam, tamam, dedi Selma Karaca. Tamam. Sizinle gelmekte ısrarcı değilim. Tek parça halinde bir yere bırakın yeter. Arnavutköy iyi mi. dedim önümde aheste beste giden bir belediye çöp kamyonunu sollarken. Oralardan bir yerde durup telefon ederim diye düşündüm kendi kendime. Selma Karaca torpido gözünün üst tarafına yasladığı eline bakarak konuştu. Bu sefer duydum ne dediğini. Şahane. Sağ ayağımın altındaki pedalın yayına biraz daha bastırdım, İstediğim kadar hızlı olmasa da bir miktar tepki verdi. Yaşına hürmeten kızmadım. Bu kadar hızlanmama yok diye düşündüm bir yandan ama yine de yavaşım. Motorun dört bin beş yüz devirdeki sesi hoşuma gitti gibiydi sanki. Bazen öyle olurdu. Muhabbet masasına oturduğunda, ilk kadeh rakıyı gerektiğinden hızla yuvarlamak gibi bir şeydi bu. Bazen çıkardı cezası sonradan, bazen çıkmazdı. Rumelihisarı Meydanı'na kadar önümde dümdüz yol boştu. Karşıdan gelenler de beni ilgilendirmiyordu şimdilik. Biraz daha yüklendim gaz pedalına. Otomobil tepki verdi sağ ayağımın baskısına. Ellerim direksiyon simidine gereğinden sıkıca yapışmıştı. Kaldırıp baksam terlemiş olduğu görürdüm. Biraz öne doğru eğilmiştim. Otomobiline ilk aldığı kıza hava atmaya çalışan bir yeni yetme gibi hissetmiştim kendimi. Selma Karaca'nın eli hâlâ torpido gözünün üst tarafına da dirseği de cama dayalıydı. Yan gözle baktı bana. Dudaklarında hafif bir gülümseme vardı şimdi. Anlayışlı, yargılamayan sanki. Yargılasa da yargılamasa da hiç umurumda olmadığını fark ettim birden. Ben kimseyi yargılamıyordum. Yargılarsam hayatları değişir diye korkuyordum. Belki de yargılamam gerekirdi. Bundan böyle. Beni de nasıl olsa birileri yargılıyordu. Ben olmadan. Benim hayatım değişiyordu. Önemi yoktu. Önemli olan benim bundan sonra nasıl davranacağındı. Bir sürü yeni karar almalıydım. Aldığım kararlara uymalıydım. Zor olacaktı ama uymalıydım. Uyacaktım. Bu kadar üstüme gelmeleri fazlaydı. Biraz daha bastım gaza. İleride hafifçe sağa doğru dönüp Rumeli Hisarı Meydanı'na ulaşacak yolun bir noktadan daha ilerisi görülmüyordu. Buradan bakıldığında uçağın indirilmesi gereken normalden kısa bir pistin sonu gibi duruyordu sanki. Epeyce yüklü bir uçağın indirilmesi gereken bir pist. Sağda solda göz kırpan ışıklarıyla. Yalnızca yolcularla değil, ağzına kadar tıka basa dolu bagajıyla iyice ağırlaşan uçağı durdurabilecek mesafe yok gibi duruyordu benim baktığım yerden. Hele ayağın frende değilken. Asfalt altımda kayıyordu. Yandaki ağaçlar geriye doğru koşuyordu. Yanımda oturan kızın ağzını bıçak açmıyordu. Ayağımı gazdan çekmedim. Çekmem gerekirdi, ama çekmedim. Vites de küçültmedim. Perspektifin içinde ilerledik, yaklaşan sağa viraj umurumda değildi sanki. Nereye kadar. İlerdeki pist iyice küçüldü. Otomobilimin motorunun sesi şakaklarımda çoğaldı sanki. Devir saatine bakmadım. Suaresine de. Kendiliğinden oluyordu bazı şeyler. Dikiz aynasından arkama baktım. Arkamda kimse yoktu. İyi ki yoktu, çok fazla düşünmedim ne yapacağımı. Vaktim de yoktu, elerim de. Yol bitmişti. Büklümün arkasında ne olabileceğini bilmeme imkân yoktu. Altımdaki F 16 değildi, sıkışıp levyeyi geriye çekince gelmezdi. Fren pedalına bütün gücümle bastım. O yüzden takırdamadı ayağımın altındaki pedal. Lastiklerin çığlığı müthişti ama. Selma Karaca'nın çığlığına karışınca daha da müthiş oldu. Ayağımın fren pedalındaki baskısını azaltmadım. Makul bir hıza inmek için bana gereken mesafeden kısaydı. Bundan çok çok zaman önce bir kez denemiştim point of return noktasını aştıktan sonra uçağı durdurmayı. Başaramamıştım. Kimse ölmemişti ama başaramamıştım. Fazla yüklüydü uçak, durduramamıştım. Pilotun Allah'ı gelse durduramazdı, pilotluk durdurmayı denememekteydi. Şirketin bütün bilirkişileri karşımda sıraya dizilmişlerdi. Şimdi yanımda bilirkişilik edecek genç bir kadından başka birisi yoktu. Direksiyonu sıkı tuttum. Otomobilim yediği baskıyla ya sağa ya sola gitmek istiyordu. İzin vermedim. Dümdüz giderek yavaşlaması için sıkı tuttum direksiyonu. Lastiklerin sesi devam ediyordu. Selma Karaca susmuştu. Başımıza gelebileni tevekkül içinde kabullenmiş gibi. Bıraktım kabullensin. İkinci bir çığlık atmaması işime geldi. Ayağım fren pedalında gözüm bana doğru büyümesi yavaşlaş-maya başlayan yol perspektifinde, iki elim direksiyonda oturmaya devam ettim sürücü koltuğunda. Ben mi geçtim sınavdan otomobilim mi bilmiyorum. Selma Karaca da geçti bir bakıma, bir kez daha bağırmadığı için. Hızla yavaşladık Rumeli Hisarı Meydanı'na dönen viraja yirmi beş metre kala. Tekerleklerin çığlığı dindi, ayağımın baskısı hafifledi, motorun homurtusu azaldı. Normal Boğaz gezisinden zor bela satın aldıkları ikinci el bir otomobilin içinde dönen yeni evli bir çiftin hızına indik. Dünyada ki bütün yeni evli çiftleri kıskandım içimden. Dert değil diye düşündüm sonra. İyice yavaşladım. Selma Karaca ne zamandan beri tuttuğunun farkında olmadığım soluğunu boşalttı hiç gizleme en endişesi duymadan. Dönüp baktım. Eli hâlâ torpido gözünün üzerindeydi. Baktığımı görünce geri çekti. Çantasına gitti eli Bir sigara daha çıktı çantadan dudaklarına doğru. Bu da neydi. dedi sigarasını yaktıktan sonra. İskeleden dönme kafebar'ın karşısındaydık. Gereken vitesteydik. Sesime belli bir sükûnet havası verebilmek için zorlandım. Önüme baktım. Özür dilerim, dedim. Kendimi kaybettim. Sık sık olur mu. dedi Selma Karaca. Dalga geçme isteğini anlamama karşın itiraz etmedim. Doğruyu söyledim. Hayır. Bir daha olmayacak değil mi. dedi Selma Karaca. En azından Bebek'e kadar. Olmaz herhalde, dedim. İkna olmuş gibi bir nefes çekti sigarasından. Sonra pencereden dışarıya bakmaya başladı. Bebek'e kadar sesini çıkarmadı. Ben de. Daha birinci yılın sonunda birbirlerinden sıkılmış bir yeni evli çift gibi geldik yol boyunca. Ben sıkılmamıştım ama. Düşünüyordum. Biraz daha düşünmeye ihtiyacım vardı. Bu gece bitmeden yeterince düşünmeliydim. Manavın karşısındaki karakola yirmi metre kala yolcu koltuğunda kımıldandı Selma Karaca. Şuralarda bir yerlerde ineyim ben, dedi. Cevap vermedim. Hiç kural dışına çıkmayan bir sürücü gibi sağa sinyal verdim. Elinde makinelisiyle duran polisin hizasında durmak uygun olmazdı, biraz ilerledim sağa doğru çekerek otomobilimi. Sonra durdum, Kusura bakma, dedim Selma Kara-ca'ya. Dert değil, dedi çantasını inmek için göğsüne doğru yaktırırken. Bir şeyler oldu size. Ne olduğunu anlamadım inşallah bir daha olmaz. Olmayacak, dedim ona doğru bakarken. Sonra gülümsedim İyi geceler, dedi kapıyı açarken. İyi geceler, dedim. Kapıyı arkasından sertçe kapadı. Kapının kapanış sesini özlediğimi fark ettim. Bir kadın eli tarafından kapanış sesini. Dur bakalım dedim kendi kendime. Sağ aynadan Selma Karaca'nın giderek küçülmesini seyrettim. Çantasını iki eliyle tutmuş, arkamdan otomobilime bakıyordu. Sonra görülmez oldu. Sağından solundan beliriveren tor dolu Bebeklinin arasında seçemedim artık. Dikkatimi önüme verdim. Çok da dikkat verecek trafik yoktu önümde. Ben düşünüyordum, otomobilim kendi kendine gidiyordu sanki. Duraklayacak kuytu bir yer bulmalıydım. Biraz ilerde. Otobüs durağını geçince. Daha değil. Yukardan, Etiler yönünden gelen otomobilleri anayola döken aralıktan da sonra. Düşün ve ağır ağır ilerle. Caddenin sağında peş peşe sıralanmış otomobillerin arasında bir boşluk bulmak ümidiyle ıslık çalıyordum şimdi. Islığı boşa çaldığımı az çok biliyordum bunca senenin İstanbullusu olarak. Az ilerde, sağdaki aralıkta otopark işleten delikanlıları da çoktan kovmuşlardı oradan. Alanı çevreledikleri için, içinde ne yükseldiğini göremiyordunuz. Gidip tahta perdenin aralıklarına gözünüzü uydurursanız belki görürdü yeterince yükselmişse. Benzin istasyonuna kadar gözüm sağda, ağzımda ıslık ilerledim. Boşuna. Sonra bir karar aldım göstergeye bakıp. Sağa sinyal çaktım, istasyondan içeri girdim. Pompaların yanı boştu. Göbeği verdikleri tuluma sığmamaya başlamış olan pompacı pompayı aldı eline, ben araç telefonumu. İkimiz de bir takim rakamlar girdik elimizdeki aletlere. Ben ahizeyi kulağıma, götürdüm. Bir kere çaldı karşı tarafın telefonu. Önce benzin istasyonundayım diye bir sigara yakmaya yeltenmedim. Sonra bıraktığımı da hatırladım. Derin bir nefes aldım telefonun ikinci çalışında. Açıldı telefon sonra. Alo, deyişinden tanıdım reklamcı arkadaşımın sesini Sanki başka işi gücü yokmuş da telefonun başında oturup benim onu aramamı bekliyormuş gibi hissettim kendimi. Kim bilir kaçıncı kez. Nasıl beceriyorsa. Kafadan girdim lafa. Sanki gündelik hırlaşmalara girsek, iş istemediğim taraflara yönelecekmiş gibi geldi bana o an. Ne bileyim. İdris diye birisini tanıyor musun. dedim. Sizin zanaata bulaşmış günahı boynuna. Afiş astırırmış duvarlara. Belediye işi değil. Dur lan, dedi reklamcı arkadaşım. Yavaş. Ne İdris'i. Ne afişi. Kürt İdris, dedim. Siirtli. Kürt İdris mi. dedi uykudan kalkmış da gözlerini ovuşturu-yormuş gibi. Kürt İdris, dedim. Sanki tanımasını çok kolaylaştıracakmış gibi ekledim. Serra diye de bir karısı varmış. Çok da kolaylaştırmadı doğrusu. Cevap gelmesi için sekize kadar saymak zorunda kaldım. Serra mı. dedi daha çok kendi kendine. Galiba. Serra Çolak olmalı. Tanıyor musun. dedim. Adamı tanımam çok, dedi reklamcı arkadaşım. Bizim o mafya bozuntusuyla işimiz olmaz. Onlar daha çok müzik falan... Öyleymiş, dedim devam etsin diye. Sıra Serra Çolak Abla'ya gelecekti herhalde. Serra Çolak müzik prodüktörü geçinir, dedi. Bir boktan anlamaz ama geçinir. Bizim salak oğlanı reklama çıkarmak için debelenirken konuşmuştum bir iki kere. Onun sanatçı oğlan. Cevap vermedim hemen. Duyduklarımı sindiriyordum ya. Reklamcı arkadaşım da bekledi tepki vermemi, Nerede bulunur bu Serra Çolak. dedim sonra. Ne yapacaksın lan Serra Çolak'ı. dedi reklamcı arkada Sektör değiştiriyorum, dedim. Plak yapacağım. Demomu dinleteyim dediydim. Ne tür müziğe niyetin var. dedi. Blues söyleyeceğim, dedim. Albümün adı bile hazır. Neymiş. Duraksamadan cevap verdim. Nereden aklıma geldiyse. Yenik ve Yalnız, dedim. Hassiktir. dedi reklamcı arkadaşım. Hemen cevap vermedi. Ben de konuşmadım. Sessizlik aramızda asılı kaldı insanı bir sigarayı ağzına götürüp, dumanı içine çekip, beyninin içinde şöyle bir dolaştırdıktan sonra burun deliklerinden dışa salması süresince. Sonra kendini toparladı reklamcı arkadaşım. Bir teknik alışırken tikesinin yere çaldığı adam nasıl toparlanıp ayağa kalkarsa. Bu kadar üzdüğünü bilmiyordum Yıldız'ın seni, dedi. Ben de, dedim. Yalnızı anladık ama yenik ne ayak. Geçti, dedim. Gerçekten inanıyordum galiba geçtiğine, sesime yeni bir hava verdim. Galibiyete inanan bir hava. Nerde bulunur bu Serra Çolak. Reklamcı arkadaşım bir kere daha uydu bana. Tamam, lan, tamam, dedi. Bizim işle ilgili bu. Bizim Serdar'-la çalıştığına göre, Serdar'ı da sormuştun aynı böyle. Tamam. Ses etmedim. Benim toparlanmam daha uzun sürüyordu galiba. Valla öyle, valla, dedi daha çok kendi kendine, Nerde bulunur diye sorduğuna göre gidip konuşacaksın... Biliyorsan ve söylersen, dedim. Konuşursa konuşacağım. Söylerim, dedi. İstersen telefonunu da bulabilirim, Hayır, dedim. Nerede bulurum onu söyle yeter. Gitmeden çökeyim tepesine. Bir an sessizlik oldu karşı tarafta. Bir şansını dene, dedi reklamcı arkadaşım. Bakarsın bulursun yerinde. Adresi gelsin, dedim. Resmi adres yok şu anda elimde, dedi reklamcı arkadaşım. Posta adresi istiyorsan yarına kalır, ajansta. Tarif gelsin o zaman, dedim. Tarif kolay, dedi. Bölüm 15 Reklamcı arkadaşımın tarifine inanacak olursak kaç katlı olduğu tam olarak belli olmayan ama Çukurcuma semtinin eski kulağı kesiklerinden olduğunu sokaktan geçen herkese haykıran apartmanın önünde saatime baktım. Sonra kafamı kaldırdım. Zafer Apartmanı'nı Zafer Apartmanı yapan pencerelerin üstten iki katı ışıl ışıldı. Bu, birinci kattan başlayıp yukarıya, muhtemelen bir vakitler yasa dışı eklenmiş çıkıntı kata kadar çıkan beş kocaman pencere anlamına geliyordu. Patronu eve giden bir şirkette kimse bu saatlere kadar kalmaz, bizimki haklı diye geçirdim içimden. Kapıdaki S ve İ Müzik Yapım, Pazarlama ve Organizasyon yazan ışıklı pano, binanın adını gelip geçenlere aşağı yukarı elli yıldır haykıran hafif paslı tabelanın kafasına kafasına vuruyordu. Görgüsüzce kocaman olan ışıklı panonun tasarımcısı, S ve l harflerini iyice bitiştirmiş, böylelikle şirketin konusunu artistik bir biçimde ifade ettiğini düşünmüştü. Kendisini tebrik ettim. Işıklı tabelanın hemen solundaki demir kapı binaya düğününü şenlendirecek müzisyenleri ayarlamaya gelen birilerini cesaretlendirecek bir hava taşımıyordu hiç. Üzerindeki baklava desenli çıkıntılar bir Viking savaşçısının kalkanının üzerindeki desenleri andırıyordu uzaktan. Heyecanlı damat adayı, kapının tam ortasına denk düşen kocaman tokmağı çalmak yerine, şansını başka kapılarda aramaya yönelebilirdi kolaylıkla. Ortalıkta daha uygar bir haberleşme sağlamayı vaat eden bir kapı zili düğmesi falan yoktu. Tokmağı çarptırdım kalkan desenli kapının üzerine fena bir ses çıkmadı. Tok, güvenilir, hatta biraz davet eden. Üçe sayana kadar bekledim. Gelen giden olmadı. Bir kez data çalmadım. Bir eve girmenin kitabında yazan ikinci tekniğe geçtim. Elimle fazla yüklenmeden ittim demir kapıyı. Önce çok hafifçe direndi, itmeye devam edince uzun etmedi, geriye doğru açıldı. Sessizce önce. Sonra yukarılarda bir yerde bir çan çıngırdadı ve aynı anda kapının arkası aydınlandı. Bir insan sesi bekledim, Kim o. diyen. Gelmedi. Kapıyı biraz daha itip içeri girdim. Kapalı olması gerekirken her yolu düşeni içeri alan kapılardan hoşlanmam aslında. Arkalarında tatsız şeyler bulunma ihtimalleri yüksektir. Öldürülmüş insanlar gibi. Üstelik katiller ellerinde dumanı tüten bir tabanca, vurdukları kimsenin başucunda birileri gelse de konuşsak diye beklemezler. Tam tersine. Tam tersine, zamanlamayı tutturmaya, içerde ne olduğunu az çok keşfetmeye çalışırken, sırtında polis yazan birilerinin seni gözleri duvara zerre kıpırdamadan bakan bir heykelle basmasını sağlayacak bir telefon konuşması için telefona sarılırlardı. O yüzden girişte ne var ne yok tespit etmek için fazla vakit har-camamaya karar verdim. Görecek çok şey yoktu zaten. Gündüz ya da gece, gelen gidenin çok olacağı düşünüldüğü durumlarda protokolü ayarlamak için görevlendirilen tatar ağasının oturacağı bir sandalye, olur da yukarı çıkmak için sıra beklemeniz gerekirse sizi ağırlayacak üç kişilik deri bir divan. O kadar. Sandalyenin oturma yerinden aşağı püsküller sarkıyordu sarı ve kırmızı. Deri divanın tam ortasında asabi olağandan bozuk bir Müslüm Gürses hayranının açtığım varsayabileceğiniz uzun bir yırtık vardı. Yerdeki halı herhalde bir on senedir deterjan yüzü görmemiş gibi duruyordu. Dikkatimi yukarıya doğru çıkmaya niyetli merdivenlere verdim mecburen. Yanan ışık sola doğru dönen basamakların tarafından bir yerlerden geliyordu. Müzikle uğraşan bir mekan bekleyeceğiniz gibi yumuşak bir halıyla kaplıydı. Yumuşak, pis, eprimiş. Duvarlarda çerçevelemiş eski şarkıcı afişleri vardı. Kimilerini hâlâ televizyondan biliyordunuz. Daha yaşlı ve daha alkolik halleriyle. Serdar Kara'nın afişi muhtemelen daha yukarıdadır dedim kendi kendime, eğer asılıysa. Başım yukarda tırmandım. Merdivenin yarısını geçtiğimde gidederek yükselen sesler duymaya başladım. Bazılarının müzik diyeceği türden sesler. Belli bir ritmi vardı. Bir melodi varsa da ben pek bir şeye benzetemedim. Çığıran kadındı ama. Ses basamakların bittiği noktada yukarı çıkmaktan vazgeçip girmeyi düşünebileceğiniz kapının aralığından geliyordu. Kapının üzerinde kırmızı bir çıplak ampul vardı. Yanmıyordu ama. Kapı da bu tür lambalar asılı kapılardan bekleyebileceğiniz gibi sıkı sıkı kapalı değildi. Epeyi zaman önce buna benzeyen kırmızı ışıklı bir kapının ötesine geçtiğimde gördüklerim hiç hoşuma gitmemişti. Aynı şey olmasın lütfen diye yalvardım kadim kurucu ve gözetici iradelere elimle kapıyı iterken. Bir özel detektifler tanrısının olup olmadığını bilmiyordum. Varmış. Soğutmadan getir demedim mi kebabı sana elli kere ben Süleyman. diye bağırdı sigaradan cinsiyetinin bütün tınılarını yitirmiş bir kadın sesi. Bre Allahsız. Ulan gittiğinde otlaktaki inekler biftek oldu be. Kabahat bende ki seni tuttum getirdim kulağından buralara. içtiği sigaralar kadar seçtiği sözcüklerin de katkısı vardı bu belirgin transformasyonda. Serra Hanım. dedim itelemeyi kestiğim kapının arkasından. Ne olur ne olmazdı. Eşekler kovalasın Serra Hanım'ı da seni de, dedi ses hiç aralık vermeden. Kimsin. Kebap getirmediysen ne getirdin gecenin bir vakti. Ne getirdiğimi düşündüm cevap vermeden önce. Çok da beklememeliydim. Süleyman gelebilirdi elinde kebap tepsisiyle. Süleyman'ın enini boyunu bilmiyordum, hazırlıksız yakalanmak iyi olmayabilirdi. Bela. dedim nereden aklıma geldiyse. Ne. diye bağırdı içerdeki kadın. Ya da benim öyle sandığım kimse. Bela, dedim. Ama halledebiliriz belki. Biraz konuşursak... Kapı içeri doğru öfkeyle açıldı. Kapı değil elbette açan öfkeliydi. Apaçıktı bu. Gördüğüm en hızlı kapı açılışı. Arkasında belki merak, belki korku, belki de kebaba ilişkin hayal kırıklığı olan bir tür öfkenin neden olduğu bir hızlı kapı açılışı. Bir adım geriye attım kendimi. Karşımda kime benzeteceğimden yüzde yüz emin olamadığım bir kadın vardı. Elbette önce kendine benziyordu Güzel bir kadına benziyordu. Üstünden biraz zaman geçmiş olsa da, belirgin bir hanımefendilik vardı görünüşünde. Yüzünde ilk görünen Osmanlı hanedanı erkeklerinde rastlanan cinsten bir burundu. Çirkin değildi burun ama büyüktü sadece biraz. Saçları kim bilir hangi şarkıcıya öykünerek tam kafasının ortasından dört yana doğru saçılan sarı demetler halinde akıyordu. Kulaklarının ikisinde de madeni bir lira büyüklüğünde taşlar taşıyan gümüş küpeler vardı. Yaşına göre biraz kocaman duran küpeler. Tek façası bence uzun süre bakımsız kalmış dişleriydi. Yediği tüm kebapların, içtiği tüm kahvelerin lekesini taşıyan dişleri, eğer arada sırada gülümsüyorsa, yüzünü masallardaki cadı kadınların yüzüne çeviriyordur anında diye düşündüm. Üzerinde siyah kadife bir tunik vardı. Yaşından kaynaklanan göbeğini kapatmakta çok da başarılı olamıyordu. Üstelik alandaki yine siyah taytı giymemesi gerektiğini mutlaka biri söylemeliydi ona. Tamam, Süleyman söylerse inandırıcı olamazdı ama yukarı çıkan merdivenin iki yanında afişleri asılı şarkıcı eskilerinden hâlâ buralarda olan birisi kalmışsa, söylemeliydi Kimsin. dedi Serra Çolak Hanımefendi beni yukardan aşağı süzdükten sonra. Ardından ekledi bir kraliçe gibi ne arıyorsun dükkânımda akşam akşam. Süleyman nerede. İçeri doğru iki adım attım o konuşurken. Sırtım kapının duvarına yaslandı böylece. Açılan kapıyla birlikte müzik bozuntusu bir patlamaya dönüşmüştü. Kimi azalarında benim yaşımdakileri bir an önce dışarı çıkmaya zorlayan, şok eden parçalardan birine benziyordu duyduğum, Serdar yolladı beni, dedim aklıma o anda doğru dürüst başka bir şey gelmediği için. Biraz ilerleyelim, toparlardım, kafa müziği de kıstırmanın bir yolu bulunurdu, Seni de Serdar'ı da eşek kovalasın, annadın mı. dedi Serra Çolak çıktığı odanın duvarına yaslanarak. İki saniye aradan sonra kafasını topladı sanki. Neymiş derdi. Serdar Kara'nın derdi ne olabilirdi. Bilmiyordum. Ortalama bir şey söylemeliydim belki. Anında vazgeçtim ortalama söylemekten. Bir zamanlar iyi yaptığım bir şeyi yaptım. Biraz daha istiyor, dedim. Serra Çolak tıpkı kapıma gönderdiği kopil gibi omuzundan güç alarak dikildi kapının önünde. İki ayağının üzerinde dengede çok daha tehlikeli görünüyordu. Ne. Ne. Ne. dedi. Başladın Remzi Ünal dedim kendi kendime. Devam ettirmelisin. İşini iyi yapan bir gazeteci gibi. Sen salla, düzeltilmesi gerekiyorsa karşındaki düzeltsin. Az gelmiş, dedim. Serra Çolak'ın gözleri kısıldı. Sanki beni tartıyor gibiydi. Daha çok Serdar Kara'ya az gelen neyse onun miktarını tartıyor gibi. Bir maden buldun belki Remzi Ünal dedim kendime. Özgüvene benzer bir şeyle gözlerine bakarak karşılık verdim. Sen kimsin. dedi Serra Çolak sanki ilk başta sorduğu şeyin cevabını vermediğimi yeni fark etmiş gibi. Tamam dedim içimden maden zengin. Cevabı düşündüm. Biraz daha güven verdim kendi kendime. Ama önce. Ben kimdim. Hadi bakalım, ben kimdim. Serdar Kara gecenin bu saatinde aramaz herhalde Serra Abla'sını dedim içimden. Ya da kalkıp gelmez. Aklıma gelen cevabı fazla irdelemeden seslendirdim. Serdar'ın ortağıyım, dedim. Ne. dedi yeniden Serra Çolak. Üstelemem gerekirdi üsteledim. Yeni ortağı, dedim. Yani o öyle sanıyor. Tam anlamadı. Ben olsam ben de anlamazdım galiba. . Nasıl yani. dedi. Gözleri hâlâ kısıktı. Şöyle... dedim. Serdar korkmaya başlamış. İşin bulaşacağını düşünüyor hafiften. Bu akşam biri sıkıştırmış biraz. Sizin adamlar pek işe yaramamış. O yüzden bana geldi. Biraz koruma, biraz ortak. Anlaştık bir şekilde. Ama dibi mühürlü sözleşme de imzalamadık, öyle söyleyeyim. Serra Çolak içinden dayanılmaz müzikler fışkıran odanın kapısını kapadı. Ağzımdan çıkanları değil, kafamın içindekileri de daha iyi duymaya başladım böylece. Senin işe yarayacağını nerden anlamış. dedi dudağında belirmeye başlayan gülümsemeyi bastırmaya çalışarak. Kendimi methetmeyi sevmem, dedim. Anlamış işte. Serra Çolak, Serdar Kara'nın atladığı şeyi atlamamak ister gibi baştan aşağı süzdü beni. Gözlerine çarpan şeyleri yeterli bulup bulmadığını sezemedim. Konuşma sırası ondaydı, bekledim. Biraz daha isteme fikrinin kimden çıktığı sanki belli oldu şimdi, annadın mı, dedi Serra Çolak. Payına düşenin az olduğuna bir şekilde ikna etmiş olmalısın sıpayı... Benimle ilgili gurur verici bir gerçeği fark ettiği için ayrıca mutlu olmuş gibi sırıttım. Aslında uydurduğum şeyi ucundan tutturmuş olduğum için sırıtıyordum. Tutmayabilirdi. Kafasını salladı sanki söylediğinden çok daha fazlasını aklından geçirmek zorundaymış gibi. Sonra gözlerini arka tarafımdaki duvarın yukarılarında bir noktaya dikti. Anlaşabiliriz, dedi. Belki anlaşabiliriz ama biraz düşünmek lazım... Tıpkı onun yaptığı gibi başımı salladım ben de. Düşünmenin sonuçlarını beklemeye hazırmışım gibi. Sonra şişirdiğim yalanı destekleyecek bir şey geldi aklıma. Konuşmasını kesip farkında olduğumu bildiren bir ses tonuyla araya karıştım hızlı hızlı. Size söylemedi mi arabayı çaktığını adamdan kaçarken. dedim Kia dağılmış biraz. Palavranın üstüne dökülen gerçeklik sosu her zaman işe yarar. Benim mesleğimde de, başka mesleklerde de. Serra Çolak'ın yüzünde sanki bir meslektaşıyla konuşuyormuş gibi bir ifade belirdi. Kendi kendimi tebrik ettim içimden. Söylemedi, dedi Serra Çolak. Ne kadar dağılmış. Küçük bir takdim tehir yaptım kafamın içinde. Niyetim neydi tam olarak bilmediğimi itiraf ederim. Gerçeklik sosu çift taraflı çalışan bir müessesedir, o bakımdan olmalı. Kendisine yeni bir cip almayı düşündürecek kadar, dedim. Esentepe'deki bir galeride bulmuş bir şeyler ama pahalı iş Serra Çolak söylediğimde, söylediğimden daha derin manalar olduğunu fark ettiğini bana nasıl belli edeceğini düşünüyormuş gibi elini çenesine götürdü. Ağzını büzdü. Gözlerini yerdeki uzun tüylü halıya götürdü. Halının kenarındaki bir bölümü ayağının ucuyla düzeltti. Pembe, yanları açık bir ayakkabı vardı ayağında. Yarım topuk. Ne kadara ihtiyacı varmış. dedi gözlerini halıdan ayırmadan. Tamam dedim içimden. Rota belli. Şimdilik. Para. Miktar, Dolar üzerinden. Kazmaya buradan devam edeceğiz. Bilmiyorum, dedim. Söylemedi. Açıkçası o yokken arkasından günahını almak istemem. Ama kendisine düşeni azımsadığını tahmin ediyorum. Tahminden öyle seziyorum. Belki de haklı. Belki değil, bayağı haklı aldığı riske göre. Hay eşek kovalasın onun aldığı riski diye bağırdı Serra Çolak ne riskiymiş... Nuri Alço filmi seyretmiş de vicdanı mı kabarmış pezevengin annadın mı. Konuşturmasın beni akşam akşam şimdi. Tövbe estağfurullah. Bence iyi gidiyor konuşma akşam akşam dedim içimden. Devam etsin diye sesimi çıkaramadım. Bazen bu gerekir yerinde susmak sıkı bir teşviktir karşındakinin konuşması için. Ne diyeceğini tam olarak bilemediğin anlarda iki kere etkilidir. Serra Çolak hızını alamadı. Dört tane kıçıkırık şarkıyla zor alır o cipleri mipleri, dedi sesini hiç azaltmadan. Yediği kızlar yanında, yemediği ardında, bir de üste çıkmaya çalışıyor risk misk diye. Utanmazın şerefsizi. Yeterince Türk filmi seyretmiştim zamanında. Kafamda bir iki şey birleşmeye başladı. Boş kafaya kavuk bağlamak böyle bir şeydir işte, bir başlarsın, gerisi gelir. Bir de bakarsın ki kocaman bir bez parçası yükseliyor durduk yere. Konuşma sırasının nihayet bana geldiğine sevinmiş gibi araya girdim. Âşık maşık olmasın kıza. dedim sanki görünenin aksine aynı taraftaymışız gibi. Tam bir profesyonel işbirliği ruhu içinde ekledim. O zaman her şey bok olur. Bu kez müdürlüğe terfi ettireceği bir çalışanına bakıyor gibi baktı gözlerime. Sanki bir yandan gözlerimi kaçırmamı bekliyor gibiydi. Yapmadım. Ciddi misin. dedi bakışını değiştirmeden. Başımı titrettim iki yana doğru. Hem 'ciddiyim sapına kadar' hem 'ne bileyim o kadarını' anlamları çıkmasına dikkat ederek. Hangisini çıkardığını anlayamadım. Konuşmaya devam etseydik anlayacaktım belki. Devam edemedik. Bir çan çıngırdadı. Gerçek bir çan sesi değildi elbet. Dijital bir çan sesiydi. Kaynağı da Serra Çolak'ın çıktığı kapının arkasındaydı anlaşılan. Demin ben içeri girdiğimde yaptığı gibi, yukarıdakilere aşağıdan birinin girdiğini bildiriyordu mahcup mahcup Serra Çolak durduğu yerden sanki görebilecekmiş gibi boynun uzatarak baktı merdivenlerden aşağı. Normal bir insan olsa ben de dönüp bakardım. Bakmadım. Gözlerini yeniden bana dikti. Çok önemli bir sır açıklayacak gibi büzmüştü dudaklarını, Açmısın. dedi sonra. Elimi midemin üstüne götürerek cevap verdim, Eyvallah, dedim. Sağ olun, tokum iyice. Kapıdan gelen ayak seslerini ikimiz de duyduk. Ağır, neredeyse patronunu kızdırmanın umurunda olmayan açığa vuran ayak sesleriydi. Serra Çolak gelen yemeğe dalmamak için kendisini zor tutuyormuş gibi bağırdı aşağıya Hadi lan. Hadi lan. Sallanma allahsız. Sonra bana döndü. Âşık maşık olduysa kötü annadın mı, dedi. Bakarsın Türk filmi moduna girer. Her şeyi keleğe sardırmadan bir şeyapmak gerek. Yalnızca kemiğini artırmak yetmez. Lafı bitince yüzüme baktı, söylediklerini fazla ağır bulup bulmadığımı anlamak için sanki. Kafamı salladım. Bir konuşabilirim, dedim. Nereye kadar gidebileceğimi bilirsem eğer... Evet... dedi ne dediğini tam olarak bilmeden. Sağ omzumun üstünden arkama bakıyordu. Gözleri dünyanın en kötü Adana kebabı porsiyonunu görmüş gibi büyümüştü, dehşetle bağıracak gibi açıldı ağzı ama bağırmadı. Belki de kendisini susturmak için eli ağzına gitti. Dönmek zorundaydım bunca işaretten sonra. Döndüm. Keşke dönmek zorunda olmasaydım. Serra Çolak'ın Süleyman'ı beyaz hasır bir fötr şapka taşıyordu kafasında. Gözlerinde belirgin bir hınç vardı. Şapkaya da gözlerindeki Arnavutköy'den kalma hınca da itirazım olmazdı belki. Birkaç saat önce arkasına sakladığı tabancayı bu Aez göbeğimin tam ortasına doğrultmasa. Ama öyleydi. Bölüm 16 Kendimi sırıtmaya zorladım. Ne kadar becerebildim bilmiyorum. Koridorda geriye iki üç adım attım sonra. İkisini de önüme almış oldum böylece. Gözlerimi Süleyman'dan Serra Çolak'a, Serra Çolak'tan Süleyman'a götürdüm. İki elimi iki yana doğru kaldırdım hafifçe. Serra Çolak'ın yüzündeki ifadeden ne düşündüğünü anlamak mümkün değildi. Süleyman'sa kızgın ve kararlı. Konuşma önceliğini patronuna bırakmak istiyormuş gibi dudağını kilitlemişti. Serra Çolak pası değerlendirdi. Hayırdır. dedi. Hayırdır Süleyman. Hımf hıfı mamu fun, dedi Süleyman. Kim bilir ne anlama gelen sözcük niyetli sesler bile zorlanarak çıkıyordu ağzından. Müthiş bir direnmenin sonucu olarak. Zun tofuf çık çık nasıl diye ekledi. Ne dediği hiçbir şekilde anlaşılmasa da, Arnavutköy'deki halinin aksine ne yaptığını biliyor gibi duruyordu. Daha önemlisi ne yapacağını biliyor gibi. Serra Çolak söylenenleri anlamış gibi başını onaylayarak salladı. Senil nafım zu zum... dedi sonra Süleyman tabancana. namlusunu zerre kadar titretmeden. Yüzümdeki zoraki sırıtışı anında ortadan kaldırmaya çalıştım. En son istediğim şeydi ahrazlığıyla dalga geçtiğimi sanıp ateş etmesi. Her şey normal olsa az çok tahmin ediyordum zaten tetiğe basmayacağını. Patronunun mekânında yapmazdı bunu. Tamam Süleyman dedi Serra Çolak. Tamam. Hallederiz, bana döndü. Senin bir orospu çocuğu olduğunu söylüyor annadın mı, Ya polismişsin ya da öyle bir şey. Bunları adamın konuşmasından nasıl çıkardığını sormak yersiz olacaktı, sormadım. Ama yüzümdeki gülümsemenin bütün izleri silindi. İçimden bile. İletişimin en temel kuralından başlamaya karar verdim. Önce iyi olan şeyi söyle. Polis değilim, dedim. İyi, dedi Serra Çolak. Nesin peki. Buyur buradan yak bir kez daha dedim kendi kendime, çok katlı apartmanların camlarını dışardan silen gündelikçi kadınlardan başlayıp 4764 numaralı yasaya kadar, değişen çeşitlilikte bir kariyer çizgim var dedim içimden. Ama kariyer ve hatta hayata ilişkin sorunlarımı tartışmanın yerinin S ve İ Müzik Yapım, Pazarlama ve Organizasyon şirketinin ikinci katının koridoru olmadığına karar verdim. Tartışma olasılığının belirdiği kişileri saymıyorum bile. Özel detektifim, dedim. Ne dedin ne. dedi Serra Çolak mesleğimin dünyanın en çok rastlanan mesleği olduğunu hissettiren bir sesle. Vallahi tam olarak emin değilim, esas derdim paçamı ve ruhumu kurtarmak desem ne tepki verirdi düşünmek bile istemedim. Daha yavaş düşmemi sağlayacak bir dala tutunmaya karar verdim. Merhum Cemal Çakır'm üvey kızının gözyaşları içimi dağladı, dedim. Yardım etmeye karar verdim. Özel detektiflerin kendilerinden başka kimseye yardım etmemeye yeminli oruspu çocukları olduğunu duymuştum annadın mı, dedi Serra Çolak gözünün ucuyla Süleyman'a bakarak. Ben de baktım. Hiç kımıldamadan göbeğimi gösteriyordu. Tabancasına baktım esas. İki tarafa da yardım fırsatını bulduğumuz ender durumlar oluyor, dedim sonra kafamı çevirip. Tabanca Süleyman'ın elinde olduğuna göre, bana da yardım edebilirsin belki ha. dedi Serra Çolak. Ne dersin. Bak bu iyiydi. İşaretin üstüne gittim bütün gücümle. Neden olmasın. dedim. Müziği severim ben de. Serra Çolak gülümsedi. Kaldır o soğuk şeyi, dedi Süleyman'a. Ben sana söylerim ne zaman kullanman gerektiğini. Zama kumf tar se...see... dedi Süleyman heyecanla Namlu göbeğimle kaşlarımın arasını işaret etti birkaç kere üst üste. Bülbülderesi'ndeki cellat mezarlarının taşlarında ad yazmaz, dedi Serra Çolak. Kaldır onu ortalıktan. Sıkı laf dedim içimden. Süleyman kaşlarını çattı, kafasını sağa sola salladı. Tabancanın sürgüsünü ittirdi kaktırdı sonra. Arkadan kemerinin içine yerleştirdi, belinin tam ortasına. Bizim kebabı da soğuttuk, olacağı bu, dedi Serra Çolak sanki kendi kendine konuşuyor gibi. Arkasını döndü, Süleyman'dan alacağı ve yalnız kendisinin anlayabileceği cevabı beklemeden. Çıktığı kapıdan girdi. Süleyman'a döndüm ben de. Gülümsedim. Bir şey söylemedim. Kadının peşinden kapının eşiğini geçtim. Kendini müzik zanneden gürültünün kulak zarımı pataklama girişimine karşın etrafıma bakmayı başardım. İçerde ilk olarak, yıllarca önce orta yerinde yatan çıplak bir ceset gördüğüm müzik stüdyosundan fazla farklı olmayan bir stüdyo gördüm. Camların arkasında. Oysa kapıdan girer girmez sağdaki iki bilgisayar monitörünü görebilirdim. Bir dolu düğmenin ve inerçıkar kontrol çubuğunun, kocaman hoparlörlerin ortasında sıralandığı kontrol masasını görebilirdim Son zamanlarda rastladığım en büyük patron koltuğunu görebilirdim masanın önündeki. Kemal Çakır'ınkinden bile büyük. Algıda seçicilik bu herhalde dedim kendi kendime. Tıldız Turanlı'yı hatırladım bunu düşünür düşünmez. Kendime Remzi Ünal dedim hemen içimden. Süleyman'ın tabancası halâ belinde. Serra Çolak hiç tereddüt etmeden gidip kontrol masasının önündeki patron koltuğuna oturdu. Hemen koltuğun solunda, masanın altına doğru sürülmüş hasır tabureyi ayağıyla çekti, bana doğru itti. Sonra masada yatan kablosuz mouse'u tuttu, soldaki monitördeki bir noktayı tıkladı. Kulak zarım bayram ilan etti. Dönüp bana baktı. Ben arkamdaki Süleyman'a baktım. Yüzünde biraz sonra ıslıkla Harbiye Marşı'nı çalacak gibi bir ifade vardı. İyi dedim içimden. Tabureyi çektim kapıya doğru biraz. Yarım kıç oturdum. Serra Çolak'a baktım. Teşekkür ederim, dedim. Bir konuşabilirim gibi bir laf etmiştin demin, dedi Serra Çolak gözünü monitörden ayırmadan. Bilgisayarda bir şey yapmıyordu halbuki. Ardından bir laf daha ettin ama kaçırdım, dedi sonra. İstersen oraya geri dönelim. Ne demiştim diye düşünmedim. Nereye kadar gidebileceğimi merak etmiştim, dedim. Konuşurken elimde bir şey olmalı. İkna edici bir şey. Serra Çolak parmaklarıyla masada trampet çaldı. Şuna ne dersin. dedi bana dönüp. Serra Ablan yakanı bırakıyor. Kız davasında yani. Demek ki kılkuyruk ekstralarla, siktirici boktan satışlarla yetineceksin. Razıysan, ağzını ebediyete dek kapalı tutman şartıyla yakanı bırakıyor. Nereden çıktığı belli olmayan bir özel detektife ya da herhangi bir başkasına bir tek kelime edersen o güzel ağzını yırtarım diyor. Ne dersin. Hangi bilinmez şarkının ritmini tutuyorsa, şahane bir parlak soloyla bitirdi trampet çalmayı. Bana diktiği gözlerinde cevabımın ne olacağı merakı vardı. Güzel, dedim. Ya kendisini öttürebilecek kadar becerikli bir özel detektif çıkarsa, o özel detektife ne yapacakmış diye sorarsa ne diyeyim. Yeni bir trampet solosuna girişmedi. Süleyman konuşamıyor gördüğün gibi, dedi arkamda ayakta duran Süleyman'a bakarak. Ama kulakları işitiyor. Başımı salladım. Süleyman'ın suratında beliren ifadeyi merak etmemeye çalıştım. Polislerin de işitir, dedim. Üstelik konuşurlar da. Onların neyi işitmek isteyecekleri kimin umurunda annadın mı, dedi Serra Çolak. Çözülmüş bir cinayet çözülmüş bir cinayettir, dedim. Sicillerinde iyi gözükür yıl sonunda. Belki prim falan alırlar. Ne cinayeti. dedi Serra Çolak. Konserde olmadık bir makamdan şarkı istenen kaliteli şarkıcı gibi irkildi. Gerçekti galiba. Kızın üvey babası öldü, dedim. Öldürüldü. İçimi acıtmasının nedenlerinden biri de bu. Ve sen benim ya da Serdar'ın bununla ilgili olabileceğini düşünüyorsun, öyle mi. dedi o kocaman patron masasında sanki hoplayarak. Cümlesinin sonuna geldiğinde mouse tutan elini masaya vurdu. Sonra acımış gibi çekti, öteki eliyle ovuşturdu. Ağzımı büzdüm cevap yerine. Evet de diyor olabilirdim hayır da. Kararı kendisine bıraktım. Bana bak detektif bozması, dedi. Adın her neyse. Sütten çıkmış ak kaşık olduğumu hiç iddia etmedim. Bu salak dünya ve içindeki salak insanlar izin verdikçe yolumu buldum. Yasaya ya da genel toplum ahlakına uygundur, uygun değildir ayırt etmeden. Yaş da çalıştım kuru da. Belden aşağı çok vurdum ama Allah'tan korkarım, birisinin canını almak bana göre değil. Anladın mı. Anladım, dedim. Bir iki soruma cevap verirsen daha iyi anlarım. Arkamda bir yerlerde dikilen Süleyman'dan geldiğini tahmin ettiğim homurdanma canımı sıkmadı. Serra Çolak'ın yüzüne baktım devam edeyim mi diye. Soruna moruna cevap vermem, dedi Serra Çolak omzumun üstünden arkama bakarak. Oturduğu yerden yukarı ya doğru bakması gerekiyordu bunu yapmak için. Gördüğü şeyden hoşlanmış gibi sırıtıyordu. Şuradan sağ salim siktirip gitmene izin verdiğime şükret, al voltanı. Şimdiye kadar ağamdan kaçanlar sana yetmediyse orasına karışmam. Serdar için söylediklerim geçerlidir. Son sözünü söylemiş gibi bilgisayar monitörüne çevirdi yüzünü. Mouse'uyla monitöre yayılmış programın bir yerine dokundu. Dokunur dokunmaz kulağımla kavga eden şarkı yeniden patladı küçücük kontrol odasının içinde. Sanki daha yüksek volümde. Daha son söz söylenmedi dedim içimden. Anlaşmayı şöyle koyu bir mürekkeple imzalayalım. Mecburen bağırarak konuştum bir daha hiçbir yerde karşıma çıkmamasını dilediğim şarkıyı bastırmaya çalışarak. Yalnızca müzisyenlerle mi çalışıyorsun. dedim. Yoksa tiyatrocu müşterin de var mı. Ne saçmalıyorsun sen. dedi. Kol yapmayı birinden öğrensen gerek, dedim. İlk andan beri çaktırmadın beni zaten tanıdığını. Gözlerinde sanki eğleniyormuş gibi bir pırıltı gördüm. Arkama, Süleyman'a baktı. Sonra mouse'u monitörde yeniden hareket ettirerek müziği kesti. Seni nereden tanıyacakmışım. dedi sonra bana dönüp. Bir ay müzik dinlememeye söz verdim içimden. Evine adam gönderdiği birini de tanır insan, dedim. Rambo öttü. Rambo kim. dedi. Senin Çarpık Sülo'nun adamı, dedim. Duydun mu Süleyman. dedi. Yanlış adam seçmişsin. Arkamdan ses gelmedi. Neden. dedim sesime ciddi bir ton vermeye çalışarak, Serra Çolak aynı ciddiyette cevap verdi. Öyle gerekti. Evimi nereden öğrendin. dedim. Benim tanıdığım çoktur, dedi Serra Çolak. Söylersen Nuri Alço dalgasını kıyamete kadar unuturum dedim. Söz. Serra Çolak gördüğüm en büyük patron koltuğunu, kollarını kullanarak bana doğru çevirdi. Küpeleri sakırdadı gözlerinde kapıdan çıktığı andan beri gördüğüm en kararlı ifade vardı. Önce bana baktı. Sonra arkama. Yeniden bana. Bana bak, dedi. Demin ne olup olmadığım konusunda bir alay şey söyledim. Şunu unutmuşum. Babamı mezarda karıp karşıma diksen kimseleri gammazlamam. Şimdi işin tadını kaçırmadan çek git. Süleyman konuşamaz ama iyi ısırır. Arkama baktım. Süleyman dişlerini göstermedi. Eli gitti sadece. Kendimi aniden çok yorgun hissettim. Serra Çolak önüne döndü. Müzik yeniden başladı. Tartışma bitmiştir dedim içimden. Ayağa kalktım. Süleyman hemen arkam-daydı. Ayağını şarkının temposuna göre vuruyordu yere. Kafasını sallamıyordu. Şarkı söylemenin kekemeliğe karşı temel tedbirlerden biri olduğunu söylememin bir anlamı yoktur herhalde dedim kendi kendime. Ayağa kalktığımı görünce hafifçe kenara çekildi kapıya ulaşabilmem için. Yanından geçtim, dışarı çıktım. Merdivenlerden indim. Holden geçtim, kabartmalı demir kapıyı içerden açtım. Hâlâ kilitli değildi. Ortalıkta da bir kebap paketi falan görmedim. Zafer Apartmanımın kapısından çıktığımda yeniden saatime baktım. Kolumdaki akrep ve yelkovanın gösterdikleri, küçük bir esneme tetikledi bende. Direnmedim. Elimle ağzımı kapadım ama. Ortalıkta görecek kimse olmamasına kansın. Eskiden olsa bir sigara yakardım dedim kendi kendime. Yukarıya, otomobilimi bıraktığım sokağa doğru yürümeye başladım. Arkamdan gelen giden yoktu. Karşıdan gelen giden yoktu. Aydınlatma sınırına girdiğim her sokak lambası gölgemi uzatıyordu, kısaltıyordu. Daracık sokağın sağında solunda uzanan dar suratlı evlerden çocuk cıvıltıları gelmiyordu. Otomobilime eriştiğimde bir kez daha baktım saatime sanki çok gerekliymiş gibi. Bir karar öncesindeydim aslında. Bıkkındı gelmişti Eve gidebilirdim. Yeni evime. Gitmek istemedim yeni evime. Eşyaların üst üste, taşıyan adamların keyfine göre yığıldığı evime gidebilirdim. Tamam, buzdolabında bir şey yoktu ama kıvrılabilecek bir yer bulurdum herhalde. Telefon bağlı değildi ama beni kim arayacaktı ki bu gece. Ya da, ya da Yeni Remzi Ünal. Yani yeni eski Remzi Ünal. Otomobilime bile binmem gerekmezdi. Azıcık sağa sola sokulsam beni bu gece kollarına almaya hazır elli tane otel odası bulabilirdim. Resepsiyonda daha şimdiden uykulu gözlerle oturan ve elime anahtarı verir vermez yüzümü unutacak adamların odaları. Sabaha kadar koridorlardaki kadın ve erkeklerin tıkırtılarına elli kere uyanmadan sabahı etmenin zor olduğu otel odaları. Çarşafında ve yastığında başkalarının kokularından iz kalmış otel odaları. Yeter dedim içimden. O eskidendi. O kadar da değil dedim kendi