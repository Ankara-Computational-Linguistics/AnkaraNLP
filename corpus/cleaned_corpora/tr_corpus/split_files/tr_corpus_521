günün ilk treninden de çıkmazsanız, başınıza kötü şeyler gelmiş olduğunu kabul edecek. Haider sordu. Peki, ya havaalanında kimseyi göremezsek. - Buluşacağınız adam güvendiğimiz birisidir. Uçağınız gelene kadar orada beklemesi için şahsen talimat verdim. - Eğer gelmezse ne yapmamız gerektiğini hâlâ söylemedin. Schellenberg hafifçe gülümsedi. Hep aynı dikkatli Jack. Seni biraz rahatlatacaksa söyleyeyim, bazı çok büyük engellerin çıkması halinde ki çıkacaklarını hiç sanmıyorum- sizi burada, haritayı gösterdi- bir motor bekleyecek. Nil Deltası‘nda Reşit kentinin hemen dışında. Nehirden Kahire'ye gitmek çok kolay, altı saat sürüyor. Ayrıntılarını daha sonra konuşuruz. Haider haritayı inceledi. İyi ama, Reşit, İskenderiye'den en az otuz kilometre uzakta. - Önemli bir noktayı unutuyorsun. Eğer karada bu kadar güçlük çıkarsa, çevrenizdeki çöl nedeniyle de nehir sizi Kahire'ye götürecek tek yol olarak gözüküyor. Reşit'se Nil'e varmak için en uygun nokta. Herhangi bir sorunla karşılaşmanız durumunda, Beşeba nehir yolculuğunun çok güvenli olacağını söylüyor. Aynı zamanda nakliye aracında silaha kadar ihtiyaç duyacağınız her şeyi hazırlamasını da istedik. Schellenberg gülümsedi. Ona ihtiyacını duyduğunuz şeylerle ilgili bir alışveriş listesi verdim bile. Skorzeny'nin adamlarını Kahire dışındaki havaalanından almak için üç Amerikan askeri kamyonu, sen, Kleist ve Doring için bir cip ve askerî inzibat üniformaları, vesaire. Çalışırken şehirde rahatsız edilmeden dolaşabilmeniz için gerekli nakliye izinleri, kimlikler falan. Bütün listeyi bugün öğleden sonra gözden geçireceğiz. Cip ve üniformaların bir nedeni daha var, onu da az sonra anlatacağım. - Konuşmak için izin, Herr General. Evet, Kleist. - Beşeba denilen bu adama güvenilebileceğinden emin misiniz. - Tamamen, daha önce çok yararlı olabileceğini kanıtladı en iyi ajanlarımızdan biri. Üstelik yardım da görecek. Unutmayın, bundan önce Rommel'in en güvendiği ajanlardan biriydi. - Şu Araplara hiç kanım kaynamadı. Kızgınlıkla mırıldandı Kleist, hepsi de kaypak ve kalleş herifler. - Güvenilir adamdır, Kleist. Zamanı gelince ona saygılı davran, SS standartlarına göre aşağı bir ırktan gelmiş olsa da. Bu bir emirdir, anlaşıldı mı. - Evet, Herr General. - Başka soru var mı. Evet, Doring. - Hava yolculuğu ne olacak, Herr General. Bir Luftwaffe uçağıyla düşman toprakları üzerinde uçmak bizi tehlikeye atmaz mı. Schellenberg içtenlikle gülümsedi. Sizin yerinizde olsam, bunu düşünmezdim, çünkü her şey halledildi. Aslında çantamda zamanı gelince kullanılmak üzere hazırladığım küçük bir sürpriz var. - Ya kâğıtlarımız. - Her birinizin çok iyi hazırlanmış bir takım belgesi olacak gerekli olan her şey hareketinizden önce verilecek. Jack, tabiî sen Amerikan kimliğiyle dolaşacaksın. Kleist ve Doring, siz ikiniz de Güney Afrikalısınız. Frâulein Stern'in kâğıtları bir Alman Yahudisi adına hazırlanmış olacak. Alman Yahudileri Mısır'daki diğer Almanlar gibi tutuklanmıyor, bu nedenle de serbestçe dolaşabilecek. Mısır yetkililerinin canınızı fazla sıkmayacaklarını umuyorum. Onların kimlik kontrolü gibi konularda oldukça gevşek davrandıklarını duydum. Yine de hepinizin gerektiği gibi hazırlandığından emin olmak için, en iyi karşı casusluk uzmanlarımı getirttim ve kız dahil hepinizi kimlikleriniz ve hikâyeleriniz konusunda sorguya çekmeleri talimatını verdim. Haider söze girdi. Bir dakika dur. Kahire'deki adamımızın Skorzeny'nin adamlarını inişlerinden sonra onları alıp Roosevelt ve Churchill'in bulunacağı yere götürmek için Amerikan askeri kamyonları ayarlaması falan, bunlar hepsi tamam. Savaş üniforması giymiş yüz kadar Alman paraşütçüsünden bahsediyoruz. Eğer kamyonlardan biri kontrol noktasında durdurulursa, işimiz bitiktir. Schellenberg gülümsedi. Bahsettiğin bu problemi halletmek için küçük bir silahımız var. Ama her şeyin zamanı ayrı, Jack. Bütün ayrıntıları hareket etmeden önce öğreneceksiniz. Operasyonun Skorzeny'yle ilgili bölümünün yıldırım hızıyla gerçekleştirileceğini, kaybedecek bir saniye bile olmadığını unutma. Paraşütçüler yere indikten ve siz Skorzeny'yle ihtiyacını duyduğu bütün ayrıntıları görüştükten sonra, onu ve adamların zaman kaybetmeden hedeflerinin olduğu yere götüreceksiniz. Mısır haritasını katlayıp kenara koydu, Kahire ve çevresini bütün ayrıntılarıyla gösteren bir harita çıkardı ve kürsünün üzerine yaydı. Şimdi işin zor bölümüne gelelim. Gize'deki Mena House'a. Liderlerin orada kalacaklarını düşünüyoruz. Bütün bildiğimiz, otel çevresindeki tüm bölgenin silahlandırıldığı ve geniş güvenlik altına alındığı. Savaştan önce yayımlanmış turist rehberlerinden otelin planını bulduk. Planı bugün öğleden sonra inceleyeceğiz. Kahire'de buluştuğunuz zaman Beşeba'nın daha ayrıntılı bilgi vereceğine inanıyorum. Asker sayısı, otel çevresindeki güvenlik önlemleri, vs. Yine de tekrarlıyorum, sizin görevinizin temeli, saldırı başlamadan önce otele sızmak ve Roosevelt ile Churchill'in orada bulunduklarını teyit etmek. Eğer oradalarsa, tam olarak nerede. İçeri girmek ve topladığınız bilgilerle tekrar dışarı çıkmak işin zor yanı. Ancak kimse sizi görmeden bunu başarmak zorundasınız. Schellenberg, Kahire haritasını gösterdi. Bunu başardığınızı varsayalım, şu havaalanını ele geçirip korumak zorundasınız otelden otomobille yirmi dakika uzaklıktaböylelikle Skorzeny ve adamlarına güvenlik içinde inebilecekleri bir alan sağlamış olursunuz. Adamların paraşütle inmelerini düşündük, ama bu çok riskli olur. Havadaki paraşütler kolaylıkla görülüp alarm verilebilir. Havaalanıysa Gize'nin on kilometre güneyinde, Şabramant adlı bir köyün kenarında. Mısır Kraliyet Hava Kuvvetleri'nin eğitim alanı olarak kullanılmış. Mısır Hava Kuvvetleri de sadece bir iki uçaktan oluştuğundan, havaalanı sadece arada sırada İngilizler ve Amerikalılar tarafından kullanılmış. Beşeba'nın raporlarından havaalanındaki güvenliğin son derecede gevşek olduğu anlaşılıyor, yine de Kahire'nin Roosevelt ve Churchill'e ev sahipliği yapacağı düşünülürse, güvenliğin artırılmış olması düşünülmeli. Bu da oraya vardığınızda çözmeniz gereken diğer bir problem. - SS paraşütçüleriyle dolu iki uçağı Müttefikler hava savunmasının burnu dibinden nasıl geçirmeyi düşünüyorsun. Schellenberg, Haider'e gülümsedi. Her şeyin bir yolu ve usulü var. Bu da sizi oraya götürme yolumuza benziyor ve çok da ilginç. Ancak daha önce de söylediğim gibi, bu ve bunun gibi küçük sürprizlerimi beklemeniz gerekecek. Sizi daha sonra oradan nasıl çıkartacağımıza gelince, bunun ayrıntılarını da hareketinizden önce anlatacağım şimdilik tek bilmeniz gereken şey, Şabramant'a geri dönmeniz gerektiği, orada da sizi geri getirecek bir uçağın beklediğidir. Yanınızda Beşeba da olacak. Bu operasyonla birlikte artık onun da Mısır'da yapacak bir işi kalmayacak. Eğer işler Şabramant'ta beklenmedik derecede kötü giderse ki gitmeyecektir. Beşeba sizler için başka bir kaçış yolu hazırlamış olacak. Bunun ayrıntılarını da Kahire'ye vardığınızda anlatacak. - Yine de havadan hareketimiz riskli olmayacak mı. Müttefiklerin hava savunması o günlerde herhalde çok dikkatli olacaktır. Schellenberg sabırla cevap verdi. Bu ihtimali de karşılamak için, Müttefiklerin dikkatlerini başka yerlere çekmek amacıyla, Girit ve Rodos'taki üslerimizden Kahire ve Mısır'a hava akınları düzenlenmesini sağladım. Bu akınlar Skorzeny ve adamları yere iner inmez başlayacak ve Luftwaffe Müttefikleri birkaç saat boyunca oyalayacak. Evet, Kleist. - Kızla ne zaman tanışacağız. - Öbür gün, elbiseleri ve diğer kişisel eşyayı dağıtırken. Daha önce de söylediğim gibi, kız operasyonun gerçek amacını bilmiyor, o nedenle kız etraftayken hiçbiriniz önemli konulardan konuşmayacaksınız. Buna çok dikkat etmelisiniz. Kapı vuruldu, Schellenberg cevap verdi. Girin. Kapı açıldı ve içeriye, kendi evinin salonunda yürüyormuşçasına güvenli, dev gibi bir adam girdi. İki metreye yakın boyu, geniş omuzları, taştan oyulmuş gibi sert yüzü vardı. Paraşütçülerin yıldırım kokardı takılı bir SS albayı üniforması giyiyor, boynundaki şövalye nişanını gururla taşıyordu. Nazi selamı verirken topuklarını vurdu. - Herr General. - Albay Skorzeny. Schellenberg'in yüzü aydınlanmıştı. Ne kadar kusursuz bir zamanlama. Giriş brifingini bitirmek üzereydim. Sizi Binbaşı Haider'le tanıştırayım. Skorzeny selama karşılık verdi, elini uzattı el sıkması çelik gibiydi. Binbaşı, sizi tanıdığıma memnun oldum. Haider omuzlarını silkti. Duyduklarımdan, sevinçli olması gerekenin ben olduğunu anlıyorum. Reich gazetelerinin sizi Avrupa'nın en tehlikeli adamı olarak adlandırdıklarını biliyorum. Sinyor Mussolini'yi kurtarma olağanüstü bir başatıydı. - Bu başarıyı daha ölümcül bir sonuçla tekrarlamak amacındayım. Ancak sizin de geçmişiniz başarılarla dolu, Haider. Yaptıklarınızın beni etkilediğini itiraf etmeliyim. Paraşüt birliklerimde sizin gibi bir subaya çok ihtiyacım var. - Özür dilerim Albay, ama ayaklarımın yere basmasını tercih ederim. Böylesi çok daha güvenli. - Yazık. Skorzeny omuzlarını silkti. Kim bilir. Belki bu küçük maceradan sonra fikrinizi değiştirirsiniz. Schellenberg'e döndü. Özür dilerim, General. Brifinginizi engelliyorum. - Hiç de değil. Neredeyse bitirmek üzereyim. Ötekilere döndü. Daha sonra tekrar döneceğimi söylediğim cip ve askerî üniformalar dışında. Sizin de tahmin edeceğiniz gibi, otel dışında nöbet devri yapılacak, takviye gönderilmesi gerekecek. Kahire'ye vardığınızda Beşeba nöbet değişimi konusunda size ayrıntılı bilgi verecektir be bunun otel arazisine sızmak için uygun fırsat olabileceğini düşünüyorum. - Nasıl. diye sordu Haider. Schellenberg gülümsedi. Senin kadar yetenekli ve becerikli birinin buna bir çözüm getireceğinden eminim, Jack. Başka kimsenin sorusu var mı. Odadakiler sessizdi. Schellenberg elleri kalçasında, ayakta duruyordu. Peki öyleyse. Önümüzdeki günler, yeni kimliklerinize ve hikâyenize alışmaya çalışın. İskenderiye ve Kahire'yi çok iyi tanıyana kadar haritaları inceleyin kimsenin kaybolmasını istemeyiz. Ben şimdi Albay Skorzeny'yle birlikte planlarımızı ve Mena House'un krokisini gözden geçireceğim. Albay önümüzdeki günlerde ara sıra sizlerle bir araya gelip ne kadar ilerleme sağladığınıza bakacak, paraşütçüleriyle gelişi konusunda bütün ayrıntıları bilip bilmediğinizi kontrol edecek. Şunu da söyleyeyim, Roma'ya kadar yanınızda olacağım, oradan da sizleri iyi yolculuklar dileyerek uğurlayacağım. Kleist ve Doring'e baktı. Yeni kılıklarınıza uyum sağlayabilmeniz ve arkeolojinin esasları hakkında fikir sahibi olabilmeniz için, size hızlandırılmış bir kurs vermeleri konusunda Binbaşı Haider ve iki uzmandan yardım istedim. Artık işe girişin, Baylar. O akşam yağmur şiddetliydi, simsiyah gökten gerçek bir Berlin yağmuru yağıyordu. Haider koğuş kapısını açıp içeri girdi, yağmurluğu sırılsıklamdı. Rachel tek başına, ranzasında oturuyordu. - Schellenberg seni burada bulabileceğimi söyledi. - Ne istiyorsun. Şapkasını çıkardı, üzerindeki damlaları silkeledi, güvensizce gülümsedi. Bu kadar berbat bir havada beklediğim konukseverlik bu değildi. Benim odamda birlikte yemek yiyebileceğimizi düşünmüştüm. - Yalnız olmayı tercih ederim. - Bütün bunlara gerek var mı, Rachel. - Bütün nelere. - Böyle soğuk davranmaya. Durumun bütün tatsızlığına rağmen, hâlâ arkadaş olduğumuzu düşünüyordum. Rachel arkasını dönmeye çalıştı, Haider hafifçe kolunu tuttu. Benden bu kadar mı nefret ediyorsun. - Bırak kolumu. Kolunu bıraktı. Birdenbire yüzü yorgun ve hassas bir ifadeye büründü. Herhalde ruhumu Nazilere sattığımı düşünüyorsun. Gerçeği bilmek ister miydin. Benimki de istendiği gibi gitmeyen hayatlardan bir örnek yanlış yola sapıyorsun, ne yaptığının farkına vardığındaysa geri dönemeyecek kadar geç oluyor. Tereddüt etti. Bunu sana hiç söylemedim, ama mektubun gelmeyince, başka bir kadınla tanışıp evlendim. İyi bir kadındı, birçok bakımdan da sana benziyordu. Rachel ona boş gözlerle bakıyordu. - Oğlumuzu doğurduktan sonra öldü. Hiçbirimiz bu savaştan yara almadan kurtulamadık, Rachel hepimiz bu savaşın kurbanıyız. Üç ay kadar sonra, Müttefikler Hamburg'u bombaladı. Tarihteki en büyük yıkım. Babam öldü, oğlum kurtuldu. Eğer yanmaya ve hayat boyu sakat kalmaya kurtulmak diyebilirsen. Rachel'in suratı karardı. Bunu, bunu duyduğuma üzüldüm. Gerçekten çok üzüldüm. - Köprünün altından geçen sular. Rachel bir şey söylemeye davrandı, daha sonra kararını değiştirdi. Haider çıkmaya hazırlandı. - Schellenberg yarın seninle birlikte yeni kimliğini gözden geçirecek. Bir iki gün sonra, diğerleriyle de tanışırsın. - Onlar kim. - Herhalde sana kim olduklarını söyleyecektir. Bu arada bütün bilmen gereken, her ikisinin de SS olduğudur. Kampta geçirdiğin dört yıldan sonra, ideal yol arkadaşı olarak göreceğin insanlardan değiller. Benim için öyle. Ama yapacak bir şey yok. Bu arada, mümkün olduğu kadar çok dinlenmeye bak. Buna ihtiyacın olabilir. Daha sonra aralarında sessizlik oldu. Haider ıslak şapkasını başına yerleştirdi, yağmurluğunun yakasını kaldırdı, kapıyı açıp dışarı çıktı. Rachel pencereye yaklaştı, gözleri yaşlı, avluyu geçişini, yağmurun altında başı eğik, kayboluşunu gördü. On altıncı bölüm Kahire, 17 Kasım Tam bırakmaya karar verecekleri sırada notu bulan Sanson oldu. Gece yarısından sonraya kadar kâğıtlara gömülmüşlerdi ve bitkinlikleri yüzlerinden okunuyordu. Ezbekiye Mahallesi'nde, Opera Binası‘nın hemen yakınında bir depodaydılar. İkinci katta geniş bir oda, panjurları kapalı pencereler, tahta bir masa ve birkaç iskemle. Belgeler ve dosyalar yüksek sütunlar halinde yerde ve masada duruyordu. Dosyaların çoğunda ateş ya da su izi görülüyordu, bazıları da karmakarışıktı. Müttefikler Tunus'a girdiğinde, Alman haberalma görevlileri belgeleri yakarken yakalanmıştı. Weaver dosyaların bazılarında kan lekeleri gördü. Adamın biri bu belgeleri yok etmek isterken ölmüştü. Sanson notu inceledi, sonra birden uyandı. Galiba bir şey buldum. Weaver'a, dokuz ay kadar önce daktiloyla yazılmış, Almanca notu gösterdi. Kağıdın bir bölümü yanmıştı ama yazılar okunuyordu. Weaver kâğıda baktığında Beşeba adını gördü ve kalbi heyecanla çarpmaya başladı. Ne diyor. - Bir iç haberleşmeye benziyor. Çavuş Berger adlı bir askerî haberalma yetkilisinin Tunus'taki komutanına yazdığı bir şey. Sanson kâğıdı ordu tercümanlarından birine, siyah çerçeveli gözlüğü olan genç bir çavuşa uzattı. Bize tam tercümesini yap, Çavuş. - Baş üstüne, efendim. Rommel acilen daha fazla bilgi istiyor asker sayısı, zırhlıların ve topların hareketi. Berlin Zümrüdüanka'dan derhal Kahire'ye gitmesini istedi Beşeba'yla buluşacak. İşbirliğinin daha iyi sonuç vereceği ümit ediliyor. Genç çavuş başını kaldırdı. Hepsi bu, efendim. Sanson, Weaver'a döndü. anlaşılan dostumuz Beşeba kendisine bir yardımcı bulmuş. - Ne gereği vardı ki. - Anlaşılmayacak bir şey değil. Dokuz ay kadar önce Almanlar Monty'den (1) esaslı bir sopa yiyordu ve bulabilecekleri her bilgiye saldırıyorlardı. Bütün her şey de haberleşme, takviye, malzeme buradan geçiyordu. Sanson omuzlarını silkti. Şimdi pek önemi kalmadı ama, eğer hâlâ birlikte çalışıyorlarsa, kucağımızda iki sorun var demektir. Esnedi, gömleğinin kollarını indirdi, ceketini giydi, tercümanları gönderdi. 1 Mareşal Montgomery'ye takılan ad. (ç.n.) - Şimdi ne yapıyoruz. Weaver'in sesi yorgundu. Bir gece önce zamanını Helen Kate'le sevişerek geçirmişti, vücudu keyif verici izler ve acılarla doluydu ve çok uykusu vardı. O gün büroda Helen'le olan ilişkisini profesyonel düzeyde tutabilmek için oldukça güçlük çekmişti. Her içeri girdiğinde Weaver'a gülümsüyor, Weaver da aralarındaki cinsel çekimin farkına varıyordu. Şu anda Arap'ı bulması gerekiyor olmasa, geceyi onunla geçirmek isteyeceğinden emindi. Sanson cevabını verirken yüzüne baktı kişisel dramını öğrendikten sonra bu adama yakınlık duymaya başlamıştı. - Biraz uyuduktan sonra, buradaki araştırmamıza devam ederiz, bakarsın başka ilginç şeyler de buluruz. Bu arada esir kamplarıyla temasa geçip, Tunus'u aldığımızda Çavuş Berger ya da komutanını ele geçirmiş miyiz, bir öğreneceğim. Buldukları belgeye karşın, Weaver içindeki umutsuzluğu atamadı. Beşeba'yı bulmaya yakı olmadıklarının farkındaydı. Eğer haberleşme de nerede olduğunu bulamazsa, j on yakalama ihtimalleri daha da azalacaktı. - Bu üzerinde iddiaya girmeyeceğim kadar uzak bir ihtimal. Onu pek yakalama şansımız yok, değil mi. Sanson tek gözünü kaşıdı. Tek gözü Weaver'a bakıyordu. İki milyonluk bir kentte mi. Pek yok. Ama bulmalıyız, Weaver, o herifi bulmalıyız. Sultan Kulüp o salı akşamı ağzına kadar doluydu. Sahnede, yurtlarından uzakta kalmış, komik fesler giymiş Fransızlardan oluşan bir orkestra müzik yapıyordu. Harvey Deacon saat ondan biraz önce merdivenleri indi ve parmaklarını şıklatarak şef garsonu çağırdı. Bana arkaya doğru bir masa ayarla, Sammy. Yedi numara iyi olur. - Tabiî efendim. Patronunun gözüne girmek isteyen şef hızla uzaklaştıkça Deacon onun arkada, gölgede oturan bir grup Amerikan askerine doğru gittiğini gördü. Şef askerlere masanın başkasına ayrılmış olduğunu söylediğinde, aralarında tartışma çıktı. Subaylar homurdandı, her birine birer bedava bira vaadiyle masayı boşaltmayı kabul ettiler. Şef garson daha sonra geri geldi ve Deacon'u masaya götürdü. - Bir kadeh şampanya içeceğim. Deacon kızgınlıkla saatine baktı. Şov çoktan başlamış olmalıydı. - Hemen başlayacak, efendim. Şef garson kadehini doldururken, Deacon bir puro yaktı. Çok gergindi, son yirmi dört saat doğru dürüst uyumamıştı. Gözlerinin altında simsiyah halkalar vardı, kendini bitkin hissediyordu, buna karşın içinde bir coşku vardı. Berlin'den gelen mesaj açıktı, amacı da anlaşılmıştı. Operasyonu hazırlamak için dört kişi gelecekti, onlardan sonra da paraşütçüler. Cüretkâr bir plan olduğu açıktı, parlak bir plan olup olmadığınıysa zaman belli edecekti. İyi bildiği bir şey vardı. Eğer başarılı olursa, savaş kazanılmış gibiydi. Onun kadar da önemlisi, Christina'nın öcünü almış olacaktı. Christina'nın nasıl öldüğünü düşününce, kanının donduğunu hissetti. Altı ay kadar önce, Amerikalıların Berlin'e gün ışığında düzenledikleri ilk saldırıda, Christina'nın yaşadığı bina havaya uçurulmuştu. Vücudunu hiçbir zaman bulamadılar. Deacon haberi İspanyol kurye aracılığıyla aldığında, çöktüğünü hissetti. Roosevelt ve Churchill'in öldürülmesi düşüncesi damarlarına adrenalin yükledi. İşlerin çabuk yürütülmesi gerekiyordu, Deacon ise acele etmekten nefret ederdi. Derin sulardaydı ve dikkatli hareket etmesi lazımdı. Yine de bütün bu tehlikelerden hoşlanmadığı söylenemezdi. Orada oturur bunları düşünürken ışıklar birden söndü ve kırmızı perde açıldı. Mısır davullarının eşliğinde, ince şalvarlar giymiş, göğüs uçları küçük birer pullu püskülle kaplı, altı kadın sahneye çıktı. Tanya, gösterinin yıldızı, en ortadaydı göz alıcı bir güzellikteydi. Uzun siyah saçlı, çekik siyah gözlüydü, nefis bir vücudu ve inanılmaz güzellikte göğüsleri vardı. Yan Arap, yarı İtalyan'dı kusursuz bir karışım. Orkestra çalmaya başladı, kızlar üzerlerindekileri attılar. Orkestra gösterinin temposunu belirlemeye çalışıyordu, ama kızlar sözü edilmeyecek kadar kötü dansözlerdi. Hoş, seyircilerin de pek umurunda değildi ya. Yukarıda elinde tuttuğu şampanya kadehiyle, adamın biri kalabalıkta kendisine bir yol açarak ilerliyordu. Kızları seyrederken gözleri parlamıştı. Uzun boylu ve yakışıklıydı, Etrafına aldırmaz bakışı, manikürlü tırnakları ve pahalı Avrupa elbisesiyle varlıklı bir çevreden geldiğini belli ediyordu. Mısır hükümetinde önemli bir bakanın oğlu ve Mısır Kraliyet Hava Kuvvetleri'nin subayı Albay Ömer Rahman, aynı zamanda da ateşli bir Nazi taraftarıydı. Gözlerini soyunmakta olan Tanya'dan ayıramadı. Aman Allahım, ne kadın. Şu göğüsler adamı arzudan çılgına çevirir. Deacon anlayışla gülümsedi. Onun da zamanı gelecek. İstediğim bilgileri getirdin mi. Ömer cebinden çıkardığı zarfı kimseye belli etmeden masanın altından uzattı. Hepsi orada, istediğin her şey zarfın içinde. Deacon zarfı cebine yerleştirdi. Eee Ömer, yapabilecek misin. Albay gülümsedi. Beni bilirsin, hep risk almaya hazırım. - Peki ama, yapılabilir mi. - Uçağı çalmak çocuk oyuncağı. Birkaç ay öncesine kadar İngilizler Mısır Hava Kuvvetleri'ni demir yumrukla yönetiyordu onların izni olmadan havalanamıyor ya da inemiyorduk, yakıt da karneye bağlanmıştı. Rommel tehlikesi geçtiğinden beri, işleri biraz gevşettiler. Önerdiğin planın yapılabileceğini sanıyorum. Sen kendi üzerine düşeni yaptığın sürece. - Bundan emin olabilirsin. Deacon'un yüzü aydınlanmıştı. Pekâlâ, bu işi de hallettik, demek. Kızların gösterisi sona ermek üzereydi. Orkestra susmuş, sadece davul duyulur olmuştu. Tanya ilerledi, üzerinde ince bir külot ve göğüs uçlarındaki püsküllerin dışında hiçbir şey yoktu. Belden yukarısını sallayarak püsküllerle daireler çizmeye başladı, aynı zamanda kalçalarını çalkalıyor, Bırak Seni Eğlendireyim(2) şarkısını gülünç bir biçimde taklit ediyordu. Erotik kıvırmaları dinleyicileri çılgına çevirmişti davulun vuruşları hızlandı, hızlandı, sonunda durdu. Bir süre sessizlik oldu, daha sonra masalardaki adamlar kendilerini kaybettiler, ayağa kalkıp alkışlamaya koyuldular. Tanya dinleyicileri selamlamak için eğildiğinde iri göğüsleri iyice belli oldu. Deacon, Ömer'in dudaklarını yaladığını gördü. 2 Let Me Entertain You. (ç.n.) - Onun yatağında birkaç saat geçirmeye ne dersin. Ömer sırıttı. Dostum, bu cenneti dünyada bulmak gibi bir şey olurdu. Deacon güldü. Gel, seni soyunma odasına götüreyim. On dakika kadar sonra çalışma odasına giren Deacon zarfın içindekileri okumayı bitirmişti ki, kapı vuruldu. İçeri giren Hasan'dı. Deacon onu tanımakta zorluk çekti. Sakalı gitmiş, cellabesini atmış, yerine bir takım elbise giymişti. Hasan bambaşka biri olup çıkmıştı. Çenede ve alt dudaktaki şiş inmiş, yerini kara sarı bir yaraya bırakmıştı. - Ne oldu, Salter'ı gördün mü. diye sordu Deacon. - Bizi yarım saat kadar sonra depoda bekliyor. - Harika. Deacon rahatladı. Berlin ihtiyaçlar hakkında kesin emir vermişti, Reggie Salter'ın gerekenlerin çoğunun bulunmasında yardımcı olacağını umuyordu. - Ne Salter'a, ne de onun sahtekâr Yunanlı ortağına güveniyorum, dedi Hasan sinirli sinirli. - Arabaları ve üniformaları kendimiz çalamayacağımıza göre, pek fazla seçeneğimiz yok. Kahire'nin en büyük gangsterlerinden biri olabilir, ama ihtiyacımız olan her şeyi bulabilecek durumda, polise gitmeyeceğinden de emin olabiliriz. Daha fazla ne istenebilir ki. Hasan çekine çekine çenesine dokundu. Onda istediğimizi yapacak mı. Deacon şampanyasını bitirdi, purosunu söndürdü Öyle umalım, yoksa iş başlamadan biter. Malta Aynı gece, 1 200 mil ötede Başbakan Churchill, Mısır yolundayken Malta'nın başkenti La Valetta önünde kısa bir mola için demirlemiş Renown Kruvazöründe onun için özel olarak hazırlanmış küçük yemek odasındaydı ve haşlanmış tavukla taze sebzeden oluşan basit yemeğini bitirmek üzereydi. Akşamın erken saatlerini genel valinin ikametgâhında geçirmiş, Eisenhower ve Alexander'a Kuzey Afrika nişanlarını takmıştı. Daha sonra gemiye dönmüş, akşam yemeğinden önce incelenmesi gereken bir yığın kâğıdın arasına dalmıştı. Yemekten sonra tatlı değil, her zamanki alışkanlığıyla brandy ve puro istemişti. Brandy koyan subaya seslendi. O kadar soda koyma, delikanlı. Soda içkinin tadını öldürüyor. Churchill'in gözleri subayda masada oturan Kurmay Başkanı General Hastings Pug İsmail' döndü. Eee, Hastings, kamarama dönelim mi. - Tabiî, efendim. Churchill brandy kadehini uzatan subaya teşekkür etti, bardak elinde güverteye çıktı. Hafif bir Akdeniz melteminin ısıttığı ılık bir geceydi ayışığında parlayan sular teknenin gövdesine çarpıyordu. Churchill gemideki yangın kurallarına uydu ve kamarasına girene kadar purosundan nefes çekmedi. Kamara, sahibinin öneminin aksine küçük, boş denecek kadar da sade döşeliydi. Bir ranza, yatağın başucunda küçük bir dolap ve birkaç iskemle. İnsanlar brandy ve puro dışında Churchill'in ne kadar sade bir hayat sürdüğünü tahmin edemezlerdi. - Otur, Hastings. Churchill bir iskemleye oturup kibritin alevini purosuna yaklaştırdığında, İsmail başbakanın yüzünden iyi olmadığını anladı ciddî bir boğaz ağrısı, seyahat için olması gereken tifo ve kolera aşılan, daha yolculuğun başında Churchill'i birkaç gün için yatağa çivilemişti. İşleri sanki daha da güçleştirmek için olacak, başbakanı önünde gizli toplantılarla dolu üç hafta vardı Roosevelt'le Overlord Operasyonu'nu tartışmak için Kahire'de beş gün, daha sonra Çin lideri Çan Kayşek ile Uzakdoğu ve Pasifik'te strateji görüşmesi, Tahran'a gidiş, Roosevelt ve Stalin'le birlikte Müttefikler stratejisinin belirlenmesi, tekrar Kahire'de Başkan Roosevelt'le Tahran Konferansı‘nın doğuracağı taktik sorunlarının tartışılması. Savaş artık kritik bir aşamaya gelmişti Sicilya ve İtalya'ya yapılan çıkarmalar ibreyi yavaşça Müttefikler lehine döndürmüştü. İsmail de biliyordu ki, birkaç gün içinde alınacak olan kararlar savaşın kazanılıp kaybedilmesi konusunda çok önemli etki yapacaktı. - Konferansta neler olacağını düşünüyorsunuz değil mi, Sayın Başbakan. - Şu Allah'ın belası konferanslardan sıkılmaya başladım, Hastings, savaştan da yoruldum. Tanrı‘ya şu korkunç savaşın bitmesi için dua ediyorum. Bu nedenle Kahire'de her şeyi ayarlamam gerekecek. En küçük ayrıntıyı bile. Avrupa'da ve Balkanlar'da, Rusya'da ve Uzakdoğu'daki stratejimizi belirlememiz lazım. Ondan sonra topu havada yakalayıp, mümkün olduğu kadar hızlı koşmamız gerek. Churchill kurmay başkanına, onu tanımayan biri için korkutucu olabilecek ünlü çelik bakışlarından birini fırlattı. Eğer bunu başaramazsak, bütün savaşı kaybetme tehlikesiyle karşı karşıya kalırız. İsmail endişeyle öne eğildi. Konferanslar için her zamankinden daha fazla güvenlik önlemi alınacağını biliyorum efendim, ama Londra'dan son gelen istihbarat raporlarını okudunuz mu. Anlaşıla Almanlar havadan bir şeyin kokusunu almışlar. Lizbon ve İstanbul'daki casusları, sizin ve Başkan Roosevelt'in hareketlerini öğrenebilmek için ellerinden geleni yapıyorlar. - Okudum. - İstihbarat uzmanlarımız Hitler'i köşeye sıkıştırmamızdan sonra Berlin'in bugün yarın umutsuz bir cesaret gösterisinde bulunmasını bile bekliyorlar. - Bunu da okudum, bizi öldürmek demek istiyorsun. - Çok da saçma değil. Roosevelt, Stalin ya da siz, aranızdan birinin ölümü, Naziler için mucize gibi bir şey olurdu özellikle sizin ve Roosevelt'in ölümü. Böyle bir ölüm bütün çabaları sona erdirir ve muhtemelen Müttefikler saldırısını da durdururdu. Böyle bir felaketten sonra savaşın ne yönde gelişeceğini kim bilebilir. - Bilmez miyim. Churchill iskemleden kalktı, lumboza doğru yürüdü, dışarı baktı ve arkası dönük konuştu. Kişisel olarak ben Nazilerin böyle bir planı uygulayabileceklerine ihtimal vermiyorum. - İyi de, Mussolini'yi Abruzzi Dağları‘ndan kurtardılar. O da çok cüret isteyen bir operasyondu. Sizin yerinizde olsam, onları pek hafife almazdım, efendim. Duçe'yi kurtardıkları gibi öldürebilirlerdi de. SS paraşütçülerinin komutanı, şu Skorzeny, yönettiği operasyonun birinci sınıf olduğunu kabul etmeliyiz. - Doğru. Beni korkutmaya mı çalışıyorsun, Hastings. - O kadarını başarabileceğimi pek sanmam, efendim. Sadece önümüzdeki tehlikeyi göstermeye çalışıyorum, tabiî eğer bu raporlara inanma gerekiyorsa. Belki de, şu konferansların tarihlerini değiştirmek akıllıca olurdu. - İmkânsız. Konferansları ayarlamak bile bir sürü emek ve karşılıklı fedakârlığa mal oldu. Üstelik hey şeyin bu kadar önemli olduğu bir an, konferansları mutlaka gerçekleştirmek gerek. İnsanların hayatı bu konferanslara bağlı. Ne kadar erken kazanır ve savaşı bitirirsek, o kadar iyi olacak. Yıkım ve ölüm sona ermeli. - Ama ya tarihleri değiştirmek gerekliyse. - Bu benim son kararıma bağlı. Churchill içkisinden bir yudum aldı, lumbozdan dışarı bakmaya devam etti. Mussolini'den daha güvenli ellerde olacağıma inanıyorum. Berlin'in de düşünmediği bir şey daha var. - O nedir, efendim. - Hitler'in katillerinin elinde ölmektense, ileri yaşımda, etrafımda ailem, yatağımda ölmeye niyetliyim. Hastings gülümsemesin engel olamadı. Eminim bir elinizde puro, ötekinde brandy, değil mi, efendim. Churchill döndü, kadehini kaldırdı. Doğru, aynen öyle. On yedinci bölüm Kahire Gürültülü Han el Halili Çarşısı‘ndaki depo, isten kararmış ve yıkılmaya yüz tutmuş duvarlarıyla, dış görünüş olarak çarşıdaki diğer depolardan farksızdı. İçiyse tamamen değişikti. Herhangi bir tüccar ya da süpermarket için hazine gibi bir yerdi, yerden tavana kadar üst üste dizili sandıklarda değişik içki, ilaç, ayakkabı, yatak örtüsü, konserve gıda, zeytinyağı, kumaş, karaborsada yüksek fiyat getirecek ne mal varsa, doluydu. Reggie Salter ilk kattaki yazıhanede oturmuş, yüzü ter içinde, kirli Mısır banknotlarından oluşmuş kalan bir desteyi sayıyordu zaten para sayarken hep terlerdi. Otuz yaşlarında ufak tefek ve zayıf bir adamdı, giydiği kirli keten ceketten, koltuk altındaki kılıfa sokulu Browning fark ediliyordu. O akşam hava o denli sıcak ve rutubetliydi ki, sık sık mendilini çıkarıp yüzünü silmek zorunda kalıyordu. Odanın öbür tarafında, daha on yaşına yeni girmiş yalınayak bir Mısırlı çocuk, un çuvallarının üstüne oturmuş hızla elindeki bisiklet pedallarını çeviriyor, dönen pedallar ustaca düzenlenmiş bir zincir ve kasnak yöntemiyle tavandaki büyük vantilatörü harekete geçiriyordu. Yavaş yavaş dönen kanatlarının ağır havayı dağıtmakta pek etkili oldukları söylenemezdi. - O Allah'ın belası şeyleri daha hızlı çeviremez misin. diye bağırdı Salter. Çocuk ter içinde olmasına karşın, elinden geleni yapmaya devam etti. Kapı vuruldu, Salter suratını astı ama başını kaldırmadı, parayı saymaya devam etti. - Meşgulüm. Ne var. Kapı açıldı ve korumalardan biri girdi. İki metreye yakın, gerçekten tehlikeli görünüşlü, geniş omuzlu ve yapılıydı. Yara izleri suratını bir örümcek ağı gibi kaplıyordu. - Kel Reed seninle görüşmek istiyor, Reggie. Deacon da geldi, aşağıda. Salter parayı çekmeceye doldurup kilitledi. Deacon'u beklet, önce Kelle görüşeceğim. Ondan sonra Costas'ı aşağıda ambardan çağır, götünü oynatsın, ona burada derhal ihtiyacım var. - Tamam, patron. Kapı kapandığında, Salter karşı tarafa yöneldi, başparmağıyla kapıyı göstererek çocuğa seslendi. Defol git, piç kurusu. Bir boka yaradığın yok. Yorgunluktan bitkin çocuk un çuvallarından aşağı kaydı, ama gerektiği kadar hızlı değildi. Salter yerinden fırladı, çocuğun kıçına bir tekme attı. Sağır mısın. Sana dışarı dedim. Hemen, şimdi. Çocuk kapıdan fırladı, bir süre sonra kapı tekrar açıldı ve İngiliz ordusunun çavuş üniformasını giymiş sinsi görünüşlü bir adam girdi. Wally Reed en fazla yirmi beş yaşında olmalıydı. Suratı çocuk suratı gibiydi kasketini çıkarınca genç ve parlak kafasında tek bir saç teli bile olmadığı görüldü. Salter yazı masasının etrafından döndü, yüzü geniş bir gülümsemeyle aydınlanmıştı. - Seni tekrar görmek ne güzel, Kel. Bu sefer bana ne getirdin. İlginç şeyler buldun, umarım. - Kırk galonluk iki varil benzin, en iyi cinsten bir düzine Bordeaux şarabı, dört yarım sığır. - Bunları almak için kimi öldürdün. Reed güldü. Hayatta kalmalıyım. İlgileniyor musun. Ne kadar. - Kırk İngiliz. - Düşündüğümden de büyük hırsızmışsın. Otuz, bir kuruş fazla olmaz. Salter sırıttı. Aramızdaki dostluğun sürdüğünü göstermek için de bir şişe viski ekliyorum. - Oldu bu iş. Malları her zamanki yere mi bırakmamı istiyorsun. - Sevinirim. Salter eliyle çavuşun omzuna vurdu ve onu kapıya götürdü. Her zamanki gibi, gece yarısından sonra. Seninle çalışmak bir zevk, Kel. Reggie Salter'ın 8. Ordu'dan firar ettiği gün, hayatı umulmayacak kadar değişti. O artık aranan, ama zengin bir adamdı. Kuzey Afrika Savaşı gerçek anlamda başladığında, genç ve korkak askerlerden binlercesi birliklerinden firar etmiş, iki kaşlarının arasına bir Alman kurşunu yememek için de Nil Deltası ve şehirlerde sipere yatmıştı. Salter'a gelince, onu gece siperden çıkaran korku değil, mantıktı. Savaşın en kızgın anında, ordu pek kabul etmese de Mısır'da 20.000'e yakın Müttefikler firarisi vardı. En azılıları olarak bilinen yüz kadarı kendilerine yüksek kazançlı işler uydurmuş ve kusursuz bir kaçakçılık ağı düzenlemişlerdi. Yerli hırsızlardan oluşan çeteleri örgütlemişler, sivil ve askeri depoları soyuyorlardı. Salter da onlardan biri ve muhtemelen de en başarılısıydı. Askere alınmadan önce Londra'daki sabıka dosyasının oldukça kabarık olduğu düşünülürse, Salter'ın iş hayatındaki başarısına şaşırmamak gerekir. Şimdi İngiliz ve Amerikalı kaçaklardan oluşturduğu yirmi kişilik acımasız bir çeteyi yönetiyor, birkaç Arap'ın da yardımıyla, Mısır'ın en ciddî ve kazançlı karaborsa ağını kontrol ediyordu. Salter masanın kenarına ilişmiş beklerken, kapı tekrar açıldı ve siyah bıyıklı, esmer bir adam göründü. Costas Demiris Yunanlı bir tüccarın oğlu ve ortağı Salter gibi, asker kaçağıydı. Siyah gözleri, çevrede hiçbir şeyi kaçırmamak için olacak, sürekli hareket halindeydi. Mesele ne, Reggie. Salter masanın üzerindeki paketten bir sigarillo alıp yaktı. Deacon geldi. Costas sırıttı. Demek sonunda tavuklar yumurtlamak için kümese döndü. Rulet masasında kaybettiğin iki yüz pound'u ödeyecek misin. Bir aydan fazla oldu. Salter parmaklarını çıtlattı, suratında acımasız bir ifade vardı. Nah öderim. O ruletin çarkı bir itin arka bacağı gibi eğri. Benimle oyun oynamaya devam ederse, taşaklarını kesip ağzına tıkacağım. Costas yaklaşmakta olan kavgayı görüp keyifle sırıttı. O sırada Salter'ın koruması kapıyı açtı ve önce Deacon'u, ardından da Hasan'ı odaya aldı. Salter sakin adımlarla kapıya yürüdü ve elini uzattı. Seni tekrar görmek ne güzel, Harvey. İçki. Uğruna ölünecek on yıllık bir viskim var. Deacon omuzlarını silkti. Neden olmasın. Harvey'ye bir içki ver, Costas. Yunanlı yazıhanenin çekmecelerinden birinden bir viski şişesi çıkardı, bardakları gömleğiyle temizledi, doldurdu ve getirdi. Salter, Deacon'la kadeh tokuşturdu. Eee, Harvey, bana neden geldin, evlat. Hasan'ı gösterdi. Senin çocuk acele olduğunu söyledi. - Ben onun çocuğu değilim. Hasan'ın sesi öfkeliydi. - Seninle konuşmuyordum, gündüz feneri. Sana konuşman için izin verene kadar o kahrolası ağzını kapa. Salter, Arap'a o tehlikeli bakışlarından birini fırlattı, sonra Deacon'a döndü. Eee, mesele ne, Harvey. - Mesele yok, eğer ilgilenirsen, bir iş var. - İşle her zaman ilgilenirim. Peki o zaman, dinliyorum. Neye ihtiyacın var, iki koli karaborsa viskiye mi. - Bu sefer hayır. Deacon iskemlelerden birine oturdu. İşaret parmağım gömleğinin yakasında gezdirdi büronun havası gerçekten de bayıltıcıydı, yerden tavana kadar istiflenmiş karaborsa mallara gülümseyerek baktı. Biliyor musun, hâlâ askeri istihbarata nasıl olup da yakalanmadığına şaşıyorum. Kentte hiçbir şeyden çekinmeden dolaşıyorsun, üstelik de kellene ödül konulmuş. Taşakların pirinçten yapılmış olması, Reggie, ya da iyilik meleğini hep omzunda taşıyorsun. Salter sırıtıp kadehini kaldırdı. Bu benim sırrım, evlat, askerler Reggie Salter'dan daha büyük balık peşinde. Mesela, Adolf Amca. Gerçekte ise, içinde bulundukları depo, Salter'ın kente dağılmış birçok deposundan sadece biriydi her birinin yeraltında gizli tünelleri, üç sokak öteye kadar yerleştirilmiş nöbetçi ve habercileri vardı. Salter da genellikle aynı yatakta iki gece uyumazdı. Bunun dışında, inzibat komutanının makamına kadar uzanan bir ilişki ağı kurmuştu. Bu hizmet için inanılmayacak bir para ödüyordu ama onun sayesinde, kellesine ödül konmuş olmasına rağmen, yakalanmaktan ve kurşuna dizilmekten kurtuluyordu. Deacon sakin bir sesle devam etti Bana olan şu kumar borcun. Onu ödememeye ve üzerine de birkaç pound kazanmaya ne dersin. Salter, Costas'a baktı, belli belirsiz gülümseyerek gözlerini kaldırdı. Çok hoşuma giderdi, hayatım. Büyükbabamın dediği gibi, oltanın ucunda ne var. - Bir cipe ihtiyacım var. Amerikan ordu tipi, kenarlarında da askeri polis işaretleriyle. Salter gülümsedi. Hepsi bu mu. - Daha bitirmedim. Bir Amerikan albay üniforması, tabancalarıyla birlikte iki askeri inzibat üniforması, birkaç da M3 makineli tüfek. Bir de iyi durumda üç Amerikan askerî kamyonu. Tabiî bütün bu araçlar için gerekli belgeler. Salter eğleniyor gibiydi, yüksek sesle güldü. Ne yapacaksın Harvey. Yeni bir savaş mı başlatacaksın. Deacon cebinden kalın bir zarf çıkarıp Salter'a fırlattı. Avans olarak 1.000 pound. Kaybedecek vaktim olmadığım anlayasın diye. Salter'ın suratındaki gülümseme dondu, Costas'a işaret etti, Yunanlı zarfı alıp içindekilere baktı. Sağlama benziyor, Reggie. Dediği gibi bin papel. Salter parayı kontrol etti, daha sonra Deacon'a baktı. Bütün bunları kimin için istiyorsun. Herhalde kendin için değil. Askercilik oynamak için biraz geç kalmadın mı. - Bir müşterim için. Deacon gülümsedi. Adının bilinmesini istemiyor. Salter da sırıttı. Komisyon alıyorsun yani, öyle mi. - Öyle de denebilir. Asıl mesele, istediklerimi bulabilecek misin. - Beni bilirsin, canının çektiği her şeyi bulabilirim. Ama karşılığı olur. Ne kadar. Salter'ın sırıtması daha da arttı. Bir binlikten çok daha fazla. Bir cip, üç kamyon, üniformalar ve silahlar, ha. Epey malzeme. Hepsi için toptan üç bin diyelim, üç bin teklik. - Oldukça yüklü bir tutar. - Yapabileceğimin en iyisi. Salter omuzlarını silkti. Benim çocuklar istediğin malzemeyi çalarken vurulabilir. Dul ve Yetimler Birliğiyle uğraşmam gerekir. Sen bilirsin. - Bir konu daha var. Cipi, üniformaları ve silahları bulduğunu kırk sekiz saat içinde öğrenmem gerek, en geç cuma akşamı. Kamyonlar için bir gün daha bekleyebilirim. Salter ıslık çaldı. Harvey dostum, bu acele bir iş. - Yapamaz mısın. Salter omuzlarını silkti, sonunda gülümsedi. Neden yapamazmışım, anlamıyorum. - Malzemeyi ben alana kadar bir yerde muhafaza etmeni istiyorum. Salter kaşlarını çattı. Ne kadar süre. - Herhalde en çok bir gün. Salter başını salladı. Ardiye ücretini ödedikten sonra, mesel kalmaz. Bütün hepsi için günde 150 papel diyelim. Deacon ayağa kalktı. Anlaştık. Elini uzattı, Salter'la tokalaştılar. - Fiyat konusunda arkadaşlarınla görüşmen gerekmiyor mu. - Gerek yok. Bana güvenirler. - Tamam o zaman. Cip, üniformalar ve silahlar hazır olduğunda bir 500'lük daha isterim, kalanını da kamyonlar gelince. Ardiye ücretini malların tesliminde ödersin. Ha, malları nereye teslim edeceğiz. - Bunu daha sonra konuşuruz. - Mesele yok. Salter zarfı cebine yerleştirdi. Deacon adamın gözlerinin içine baktı. Sana güveniyorum, Reggie. Beni yarı yolda bırakma. Salter, Deacon'un sırtına vurdu ve kapıya kadar götürdü. Endişelenme. Her şeyle ilgileneceğim. Sen sadece cuma günü parayı getirmeye bak, evlat. Reggie Salter kadehine viski doldurdu, camdan Deacon ile Arap'ın sokakta yürümelerini, köşeyi dönüp çarşının kalabalığına karışmalarını izledi. Çenesini sıvazladı. Merak ediyorum, bizim Harvey neler karıştırıyor. Costas yanına geldi. Bize doğruyu söylediğinden emin misin. Salter kadehinden bir yudum aldı, omuzlarını silkti, alnında biriken yağlı teri sildi. Olabilir. Ama bildiğim kadarıyla, karanlık işlere kalkışacak biri değil. Sıkıntıya düştüğünde birkaç kasa karaborsa içki için bize geldiği oldu, ama hepsi o kadar. - Askeri polis üniformaları, cip, silahlar ve üç kamyon. Reggie bu kadarı da fazla. - 3.000'lik de fazla. Böylesi bir yatırımın da bir kârı olmalı, büyük bir kâr. O nedenle de merak ediyorum, bu herifler neyin peşinde. - Bir fikrin var mı. Salter kadehini masaya bıraktı. Maaş arabası soygunu, değerli eski eser hırsızlığı, Kral Faruk'un mücevherlerini çalmak, ne bileyim ben. Hatırlamıyor musun, bir iki şanslı herif üç ay önce Port Said'de donanma muhasebesini basıp maaşları çalmışlardı, 10.000 pound. Denizci üniforması giymiş, çalıntı donanma kamyonuyla dolaşan firariler, hepsine iyi şanslar. Bence Harvey de buna benzer bir iş peşinde. Costas kaşlarını çattı, bıyığını sıvazladı. Deacon'un böyle bir işe karışacağına ihtimal vermiyorum. Salter, Yunanlıya döndü. Bütün mesele de bu ya. İşin ardında görünenden çok fazlası olduğuna bahse girerim. Evet, birisi alışveriş yapması için Deacon'dan yararlanıyor olabilir. O zaman onların tecrübeli olmadıklarını söylerim, yoksa bizim gibilerle aracı kullanmadan temas kurarlardı. Ne yapacak olurlarsa olsunlar, malzemeyi düşündükçe büyük bir balık peşinde oldukları anlaşılıyor. Salter'ın suratındaki ifade birdenbire değişti, Costas sırıtarak ona baktı. Suratındaki o bakışı iyi bilirim, Reggie, bir şey düşündün. Salter gözünü kırptı, parmaklarını çıtlattı. Daha değil, evlat. Ama ilginç bir iş yakaladığımızı hissediyorum. Belki de 3.000 pound'dan çok daha fazlasına değecek bir iş. On sekizinci bölüm Kahire, 23.45 Weaver karşısında duran iki Arap'ın yüzlerine baktı. O akşam Mısır polisi tarafından yakalanmış ve Kasr'ül Nil Kışlası‘nda Askerî İnzibat Komutanlığı‘na teslim edilmişlerdi. Adamlardan biri yeni tıraşlıydı, diğeri sakallı. Her ikisi de elleri kelepçeli dururken acınacak haldeydiler. Sonunda Weaver, Sanson'a dönüp başını salladı. - Emin misin. - Kesinlikle. Sanson kapının yanında bekleyen iki çavuşa işaret etti. Tamam, bunları şimdilik dışarı alabilirsiniz. Weaver daha şüpheliler odaya girerken kendini bıçaklayanların bunlardan biri olmadığını anlamıştı. Yüzlerinde hiçbir çürük yoktu. Özellikle sakallıyı uzun uzun ve dikkatle incelemişti. Çavuşlar adamları dışarı çıkardığında Sanson içini çekerek oturdu, kasketini çıkardı ve elindeki dosyayı açtı. - Sempatizanların listesinden seçtiğin diğer dördüne gelince, polise göre bir tanesi Türk işadamı neredeyse bir yıl önce İstanbul'a dönmüş, diğeri hırsızlıktan mahkûm olup Luksor'a atılmış, üçüncüsünün de sağlam kanıtları var. - Nasıl kanıtlar. - Ölmüş ve gömülmüş. Üç ay kadar önce bir İngiliz deniz komandosuyla giriştiği kavgada bıçaklanmış. - Ya sonuncusu. Sanson başını kaldırmadan önce önündeki dosyaya bir göz attı. Nefesini tutman gerekmez. Polis neredeyse beş aydan beri bu adamı tutuklamaya çalışıyor. Müslüman Kardeşler'in aşırı bir üyesi, cinayete teşebbüs ve kundakçılıktan aranıyor bir nöbetçi subayına ateş etmiş, diğerini de yaralamış, iki askeri kamyonu ateşe vermiş, o günden sonra da ortadan kaybolmuş. Polis evini gözetliyor, bizim de onu aradığımız biliniyor. Güney'de Asyut ya da Luksor'da saklandığı sanılıyor. Yanılıyor olabilirler tabiî, belki de hâlâ Kahire'de bir yerlerdedir. - Bizimki olması mümkün mü. - Söylemesi güç. Nazi hayranı olduğu ve bıçak kullanmaktan hoşlandığı kesin. Ancak Kahire Cinayet Masası onun bir Alman casusu olmasına pek ihtimal vermiyor. Weaver iskemleye çöktü. Yine başladığımız yere döndük. - Öyle gözüküyor, dedi Sanson ve elindeki dosyayı öfkeyle masaya vurdu. Weaver da umudunu kaybetmek üzereydi. En ufak bir ipucu bulamadan üç gün geçirmişlerdi ve artık yorgunluktan bitkindi, ensesi de çok ağrıyordu. Acıyı unutmaya ve dikkatini toparlamaya çalıştı yine de hızla bir çıkmaz sokağa doğru ilerlediklerini görüyordu. Ev sahibi bulunup sorguya çekilmiş, evini dokuz ay kadar önce kendini Ferit Gabar olarak tanıtan birine kiraladığını anlatmıştı. Kirasını hep zamanında ödemiş, kendi hakkında bilgi verirken de Luksor'dan geldiğini, kentin eski bölümünde, çok ünlü bir pamuk tüccarının yanında çalıştığını söylemişti. Ev sahibi ise konuşmasından adamın Kahireli olduğunu çıkarmıştı. Karakola davet edilen pamuk tüccarı ve yanındakiler, Ferit Gabar adında kimseyi tanımadıklarını söylemişti. Belki yeniden döner ümidiyle evin çevresi gözetlenmeye başlanmış, kentteki bütün pamuk tüccarları polislerce ziyaret edilmiş, Gabar'ın özellikleri Luksor'daki yetkililere iletilerek bir haber çıkması beklenir olmuştu. - Ümitli olmamız için pek sebep kaldığını söyleyemem diye kabul etmişti Sanson, İsim herhalde sahte, Luksor'dan bahsederken de yalan söyledi. Gabar'ın komşularının ifadelerini yeniden incelediler. Aralarından çok azı onu görmüştü, kendi kendine yaşayan, hiç kimseyle tek kelime bile konuşmayan bir adam olarak tanımlıyorlardı onu. Hiçbiri motosikletin plakasını hatırlayamıyordu. Ele geçirilen Alman belgelerinden de pek fazla bir şey çıkmamıştı ama ilginç bir bağlantı bulmuşlardı. Arap, nottaki tarihten altı gün sonra dairesine taşınmıştı. - Senin Arap ile Zümrüdüanka denen bu herifin aynı adam olduğundan emin değiliz diye yorumladı Sanson. Ama mümkün. Y bölümüne başvurdum ve adamımız yeniden telsiz teması sağlarsa yerini belirlemelerini istedim. Geçmişte kullandığı frekansları yirmi dört saat boyunca tarıyorlar. Kapı vuruldu, aralıktan başı gözüken genç bir teğmen Sanson'a bakarak Size bir telefon var, efendim dedi. Sanson odadan çıktıktan sonra Weaver pencereye yaklaştı ve birkaç dakika öyle durarak bir müfrezenin kışladan uygun adım çıkışını izledi. Kışla çok hareketliydi. Gerek Kasr'ül Nil Kışlası, gerekse de Amerikan kışlası olan Camp Hukstep, yaklaşan konferansın gerektirdiği ek güvenlik önlemlerini karşılamak için yeni getirilen birliklerle doluydu. Weaver tek ümitlerinin Beşeba'nın yeniden telsiz mesajı göndermesinde, bu mesajın da onun yerini belirlemeye yetecek kadar uzun olmasında yattığını biliyordu. Beşeba'nın daha önceki mesajlarına bakıldığında, telsizini uzun süre açık tutmasını beklemenin pek gerçekçi olmayacağı açıktı. Duvardaki saate baktı. Gece yarısı. Gözlerini kaşıdı. Bürosuna uğramak dışında, son iki günde Helen'i çok az görebilmişti. O gece Weaver'i yine evine davet etmişti genel bitkinliğine, beynindeki ağrıya ve umutsuzluğuna karşın onunla birlikte olmaya can atıyordu. Hap kutusunu buldu, ağzına bir tane morfin tableti atıyordu ki, sevinçle gülümseyen Sanson kapıdan gözüktü. - Bir seferlik de olsa, iyi haber. Notu yazan kişiyi buldum sanıyorum. Elimizdeki savaş tutsakları listesine göre, altı ay kadar önce Tunus'ta Alman Askeri İstihbaratı‘ndan Çavuş Manfred Berger adında biri tutuklanmış. - Şimdi nerede. Acı Göller'de. Biraz önce telefon ettim kamp komutanına göre, hâlâ orada olduğu kesin. Acı Göller Kahire'nin güneydoğu yönünde iki saatlik yolda, Süveyş yakınlarında sıcak ve sivrisinek deposu bir göller topluluğuydu. Savaş tutsaklarının yanı sıra, binlerce Alman ve İtalyan sivil de bu kamplarda tutuluyordu. Weaver acısını unutmuş, dikkatini toparlamıştı bile. Onunla ne zaman konuşabiliriz. Sanson kasketine uzandı. Oraya varır varmaz. Kel Reed sarhoştu. Biraz önce çıktığı genelevden koğuşa yürüyecek kadar sarhoş olmasa da onu izleyen zeytin yeşili askerî otomobilin farkına varamamış, köşeyi döndüğünde iriyarı bir adamın üstüne atlayarak Reggie seninle konuşmak istiyor deyinceye kadar da başına gelenleri anlamamıştı. Reed yutkundu, arabanın arka koltuğuna yerleşti. Yanında, İngiliz binbaşı üniforması giymiş Salter oturuyordu. Araba hareket etti. Reed, evlat, tiyatro için özür dilerim ama acele bir iş çıktı, yardımına ihtiyacım var. Reed terli yüzünü sildi. Bir an için yakayı ele verdim sandım. Salter güldü. Sen yakalanmazsın, evlat. Çok dikkatlisin. Bir deste banknot uzattı. Avans olarak beş yüz. İşi bitirince beş yüz daha. Reed kaşlarını kaldırdı. Hangi iş. Salter ona ihtiyaçlarını anlattıkça, Reed'in rengi soldu, birden ayılmıştı, parayı geri vermeye çalıştı. Aman Tanrım, Reggie. Askeri araçlar, silah ve üniforma ha. Böyle bir iş benim sonum olur, inan bana. Salter ısrar etti. Sana ne diyorsam onu yap, evlat. Bütün bunları da kırk sekiz saat içinde istiyorum. - Reggie, senin kalbin yok mu. Araba durdu, Salter parayı Reed'in ceket cebine tıkıştırdı, yanağını makasladı ve dışarı itti. Bu iş önemli, evlat. Onun için ne istiyorsam, yap. Yoksa o taşakların yaşlı bir Arap'ın tespihinde sallanır. On dokuzuncu bölüm Berlin, 17 Kasım Schellenberg çarşamba sabahı yediyi biraz geçe Rachel'le binaya girdi. Dışarısı çok soğuk ve çok karanlıktı, köşedeki soba kıpkırmızı olmuştu, yine de odanın havası dondurucuydu. Ellerini birbirine sürterken Baylar, ekibimizin son üyesiyle tanışma zamanı geldi diye seslendi, Size Frâulein Stern'i tanıtayım. Şu andan itibaren adı Maria Tauber olacak, uzman bir arkeolog ve evinden ayrılmak zorunda kalmış bir Alman Yahudisi. Rachel'e döndü. Binbaşı Haider'le tanışıyorsunuz. Bu operasyon boyunca artık Amerikan arkeoloji profesörü Paul Mallory olarak geçecek. Üzerindeki kâğıtların gerçek olduğunu söyleyeyim. Asıl Mallory üç ay kadar önce Sicilya'daki askerlerimiz tarafından tutuklandı. Mallory Kahire'deki Amerikan Üniversitesi'nde ders veriyor, öte yandan da ordularımızın Kuzey Afrika'da ortaya çıkardığı Roma kalıntılarını değerlendirmeye çalışıyor. Schellenberg, Kleist ve Doring'i gösterdi. Size daha önce bahsettiğim iki bey. - İkisini de Kari Uder ve Peter Farnback olarak tanıştırayım, Güney Afrika'dan. Kleist başını eğdi, topuklarını vurdu ve sırıttı Memnun, oldum, Frâulein. Rachel onu görmemezlikten geldiğini belli ederek Schellenberg'e döndü. Binbaşı Haider Amerikalı olduğuna göre, neden üniforma giymiyor. Schellenberg tatlı tatlı gülümsedi. Çok doğru, üstelik konuya girdiğinizi görmekten de memnun oldum. Sorunuzun cevabına gelince, gereken önlem alındı. Profesörün dosyasına elverişsiz sağlık durumu eklendi, bunun anlamı askerliğe uygun olmadığı. Şimdi işimize dönelim. Masanın üzerindeki Gladstone çantaları dağıttı, Rachel'e yeni kimlik kâğıtlarını uzattı. Kişisel eşyalarınız, kimlik belgeleriniz. Size bütün belgeleri okumanızı ve yeni kişiliğinizin bütün ayrıntıların öğrenmenizi öneririm. Mısır toprağında durdurulup sorgulandığınızda, en ufak bir hata hem sizin hem de diğerlerinin hayatına mal olabilir. Şimdi herkes çantasının içindekilere baksın. Hepsi çantalarını açtı. Çantalarda elbiseler ve kişisel eşya bulunuyordu. Su mataraları, sivil çöl giysileri, safari elbiseleri, geniş kenarlı hâkî şapkalar ve daha birçok giyecek. Hepsi de oldukça eskimiş ve yıpranmıştı. - Terzilerin değişiklikler konusunda mükemmel bir iş yapmış olduklarını göreceğinizi umarım. Elbiseler ve kişisel eşyaların tümü Kuzey Afrika'daki Müttefikler esirlere ait, arandığınızda şüphe yaratmayacaklar. Gitmeden önce hepinize yeterince para verilecek. Haider'e Gladstone, çantasından çıkardığı Lucky Strike kartonunu gösterdi. anlaşılan her şeyi düşünmüşsün. Ne kadar düşüncelisin. Schellenberg gülümsedi. Alman sigaralarının seni yakalatabileceğim düşündüm bunlara alışman daha doğru olur. Berlin'de Mısır sigaralarını bulmak güç oluyor. Bunlar işini görür. Paketlerden birini açıp bir sigara çıkardı, yaktı, ellerini tekrar kalçasının üzerine koyarak ciddileşti. - Bir kez daha tekrar edelim. Frâulein'ın bilmesi gereken önemli noktalar. Daha sonra sizleri elbiselerinizle baş başa bırakacağım, ölçüleri bir deneyin, harita ve yolları inceleyin ve her şeyi yakından tanımaya çalışın. Haider, yanında Rachel, Kahire haritasını incelerken Kleist arkalarında durdu ve haritayı işaret ederek O Allah'ın belası şehre gitmeyeli çok oldu. Bir daha görmek isteyeceğimi sanmazdım, leş kokan bir çukur. - Yazık ki o gözle bakmışsın, Haider'in cevabı kupkuruydu. anlaşılan altı bin yıllık tarihi de gözden kaçırmışsın. Halbuki o tarihten bir şeyler öğrenebilirdin. - Ne amaçla. Gerçek tarih burada, anavatanda yazılıyor. Kleist sırıttı. Mısırlı kanlar fena değildi, bunu kabul etmek gerek. Düzenli gittiğim en iyi kerhaneler Kahire ve İskenderiye'deydi. Benim tecrübeme göre, para verdiğin kan, en iyisidir. - Bu konuda bu kadar uzmanlaşmana şaşırmamak gerek. Kleist güldü. Öyle de denebilir. Rachel'i gösterdi. Schellenberg senin bu kadınla daha önceden tanıştığını söyledi. Ne olacak. Kleist bu kez Rachel'e açık açık bakıp vücudunu inceledi, daha sonra kaba kaba sırıttı. Frâulein'la daha yakından tanışmaya can atıyorum. Bir Yahudi için oldukça çekici olduğunu söylemem gerek. Haider'in gözleri çelik gibiydi. Bir şeyi açıkça ortaya koyalım. Ona karşı kaba davranırsan beynine bir kurşun yerleştiririm, anlaşıldı mı. - Bu bir tehdit mi, Haider. - Dostça bir uyan olarak da düşünebilirsin. Senin yerinde olsam dikkat ederdim. Haider Rachel'i oradan götürmek için kalktığında Kleist aniden uzandı, kolunu yakalayıp kendine çekti, gözlerini gözlerine yaklaştırdı - Söylediklerin doğru mu. diye sordu, dev gibi SS'in gözleri tehlikeli biçimde kısılmıştı. Onları gerçekleştirecek cesaretin var mı. Haider'in dizi o anda yükseldi, Kleist'ın bacak arasına vurdu. Kleist acı içinde öne eğilirken Haider kollarından birini yakaladı, kıvırdı ve adamı duvara dayadı. Bırak, Tanrı aşkına bırak, kolumu kırıyorsun. - Bir daha sefere kafam kıracağım. Subay olabilirsin Kleist, ama operasyonun bu bölümünden kimin sorumlu olduğunu unutma. Bundan böyle bana gerekli saygıyı gösterecek ve benimle konuşurken binbaşı diyeceksin, anlaşıldı mı. Kleist'ın yüzü acıdan bembeyazdı. Evet… Evet, Binbaşı. Nasıl isterseniz, Binbaşı. Haider Kleist'ın kolunu bıraktı, adamı itti. Kleist'ı gözlerinde korkutucu bir öfke vardı Haider hızla söze girdi. Bunu daha ileri götürmek niyetinde değilim. Ama eğer bela arıyorsan… Bir daha böyle bir hareket yap, hem Schellenberg hem de benimle uğraşmak zorunda kalırsın. Şimdi işinin başın dön. Kleist öfkesini yutup Doring'in yanına gitti. Haider, Rachel'in elini tuttu ve onu kapıya götürdü. Avludan geçerken, Özür dilerim dedi, Adam hayvanın teki ve ağzını ne zaman kapalı tutması gerektiğini bilmiyor. Bu çılgın kontrolden çıkmadan önce Schellenberg'le konuşacağım. Bu arada, o etraftayken mümkün olduğunca dikkatli davran. Kleist, eğer yoluna çıktığına inanırsa, seni öldürebilecek kadar tehlikeli bir hayvan. Eğer benim dediğimle olsa, onu çoktan operasyondan alırdım, ne yazık ki benim dediğim olmuyor. Beni koruman gerekmez. Haider sesindeki sertliği duydu, durakladı. Nazikçe kolunu tuttu ve Rachel'i çevirerek yüzüne bakmaya zorladı. Kamp seni tamamen değiştirdi, değil mi. Elini yüzüne götürdü. Zavallı Rachel. Rachel geri çekildi. Sana daha önce de söyledim bana dokunma. Korumana da ihtiyacım yok. Ben kendime bakarım. Sözünü bitirdikten sonra arkasını dönüp uzaklaştı. Kleist barakanın penceresinde durmuş, mide bulantıları içinde apış arasını sıvazlıyordu. Haider'le kızın avludan geçişini izledi. Gözlerinde ölüm okunuyordu, o andaki nefreti her şeyden, mantıktan bile üstündü. Doring yanına yaklaştı, ikisi de Rachel Stern'in ayrıldığını, Haider'i tek başına bıraktığını, adamın da bir süre sonra gittiğini gördüler. Fena herif değil, ha. Yine de karı onun için yaptıklarından hoşlanmışa benzemiyor. Halbuki ben parlak zırhlı bir şövalyeden hoşlanacağını tahmin etmiştim. Kleist yere tükürdü. Belki de senin düşündüğünden daha akıllıdır. Haider o zengin şımarık Prusyalı aristokrat piçlerinden biri. Üstelik kendini de beğenmiş. - Söylediğin doğru mu. Anlamadın mı. Yüzyıllardır ülkenin sütünü sağan, köylüleri çizmelerinin altında ezen süt burunlu bir herif işte. Benim ihtiyar bu pezevenkler için bütün hayatı boyunca didinip durdu, ne karşılığında. Ölmeyecek kadar yemek ve erken ölüm. Bana sorarsan, Führer bu heriflere de Yahudilere yaptıklarının eşini yapmalıydı. Haider gibileri beni hasta ediyor. Doring sırıttı. Demek öyle. Daha kişisel bir neden olduğunu düşünmüştüm. Kabul etmeliyim ki, kendine bakmaktan aciz değil. Ömrümde ilk kez taşaklarını patlatan birinin hayatta kaldığını gördüm. Kleist adama döndü. Suratındaki o yılışık sırıtmayı sil, yoksa ben silmesini bilirim. Doring derhal itaat etti. Özür dilerim, Herr Yüzbaşı. - Neyi bu kadar gülünç bulduğunu anlamadım. Bu dünyadaki Haiderler benden ve senden üstün olduklarını düşünürler, aslında bizi çok uzun zamandan beri aşağıda tutuyorlar. Bunun gibilerin öğrenmesi gereken bir ders var. Ben SS'lere, benimle aynı orduda olan şımarık bir Prusyalı bana bok muamelesi yapsın diye katılmadım. - Öcünüzü almayı düşünüyor musunuz, Yüzbaşı. - Endişelenme, bir yolunu bulacağım. Kleist'ın yüzünü korkutucu bir gülümseme kapladı. Bu sözlerimi unutma, zamanı geldiğinde Haider mutlaka dersini alacak. Yirminci bölüm Acı Göller Çöl yolu sabahın erken saatlerinde boştu, hav serindi, yolda tek bir arabaya rastlamadılar. Weaver arada bir uykuya dalıyordu, saat 16.00'ya kadar ya koltukta uyuklarken Sanson'un ana yoldan ayrıldığın ve belirsiz bir patikada ilerlediğini fark edince gözlerin açtı. - Uyan artık. Geldik. Weaver gözlerini ovuşturdu, Arapça ve İngilizce yazılmış levhaları gördü. Görevli olmayanlara yasaklanmış bölge. Sadece özel izin almış askeri yetkililer girebilir. Dar bir vadiye girmişlerdi, güneşin ilk ışıkları ufku belli belirsiz aydınlatırken çevre kötü bir masal dünyasını andırıyordu. Tahtadan ve oluklu levhalardan yapılmış kulübelerin çevreleri dikenli tellerle çevrilmiş, nöbetçi kuleleri uzaktan seçiliyordu. Kampın giriş kapısına kadar ilerleyip bariyerin önünde durdular. Silahlı iki nöbetçi kulübeden çıkıp kâğıtlarını inceledi, nöbetçi subaya telefon edip içeri girmelerine izin verdi. Yönetim binasının önünde onları karşılayan yorgun görünüşlü İngiliz binbaşısı ikisini de bürosuna çıkardı. - Berger'e bazı sorular sormak istediğinizi sanıyorum, efendim, dedi Sanson'a. Eğer alınmazsanız, böyle bir sorgulama için pek uygun bir saat seçmemişsiniz diyeceğim. Sanson kısaca cevap verdi. Güvenlik konusu. Tutsağın dosyasına bir göz atmak istiyorduk. Binbaşı merakını dizginledi. Nasıl isterseniz. Ayağa kalkıp dışarı çıktı, birkaç dakika sonra elinde koyu kahverengi bir dosyayla geri döndü. Weaver sordu. Berger'i şahsen tanıyor musunuz. - Öyle denebilir, efendim. - Neye benziyor. - Çok aklı başında biri. Örnek bir esir denebilir. Gülümsedi. - Çok yetenekli bir satranç oyuncusu. Her seferinde beni yeniyor. Düşmanla dostluk kurmasını affettirmek istermişçesine omuzlarını silkti. Gerçekten de İngilizler esirlerine çok insanca davranıyor, bu tutumlarıyla da Amerikalıları şaşırtıyorlardı. Ne yazık ki buralarda yapılabilecek fazla bir şey yok. İnsan burada sıkıntıdan kendini öldürebilir. Onu uyandırmadan önce, dosyasına bakmanız için birkaç dakikanız var, efendim. Tercümana ihtiyacınız olmayacak. Berger mükemmel İngilizce konuşuyor. Subay onları koridorun ucunda, içinde bir masa ve üç iskemle bulunan çıplak bir odaya götürdü. Çıktıktan sonra Weaver ve Sanson, Berger'le ilgili bilgileri okudular. Kendini yakalayanlara vermek zorunda olduğu adı, soyadı, rütbesi ve sicil numarasının dışında, kamp yetkililerince, Berger'in dostluk kurup gevezelikte bulunduğu İngiliz subaylarınca yazılmış çeşitli notlar ve yorumlar yer alıyordu. Yirmi beş yaşındaydı ve meslek olarak istihbarat subaylığını seçmişti. Evliydi, küçük bir çocuğu vardı, Dresden Üniversitesi'nden matematik dalında diploma almıştı. Ağır yaralandığı ve bir ayağım kaybettiği Rus cephesinde kısa bir süre kaldıktan sonra, on sekiz ay kadar önce Kuzey Afrika'da bir masa başı işine gönderilmişti. Weaver başını kuşkuyla salladı. Beşeba ve Zümrüdüanka hakkında bir şeyler bildiğini söylese bile, onların gerçek kimlikleri ya da nereden geldikleri hakkında fikri olabileceğini sanmıyorum. Alt düzeyde bir istihbarat subayının böyle önemli bilgilere sahip olması çok zor o sadece emirleri yerine getirmiştir. - Bence de. Yine de bizden daha fazla şey bildiğinden eminim. Kısa bir süre sonra iki gardiyan esiri getirdi. Berger uzu boylu, solgun yüzlü, yumuşak ağzı ve hareketli gözleriyle çocuk görünüşlü biriydi. Göze batacak şekilde topallıyor, takma olduğu kolaylıkla anlaşılan bacağını sürüklüyordu. Kendine iki numara büyük gelen eski bir Alman üniforması giyinişti, karmakarışık saçları yataktan henüz kalktığım gösteriyordu. - Hauptmann Manfred Berger. Genç Alman gözlerini kırpıştırdı. Ja. - Ben askerî istihbarattan Yarbay Sanson, arkadaşım da Yarbay Weaver. İngilizce konuşuyorsunuz, sanırım. - Evet, rahatça. Benimle ne konuda görüşmek istediğinizi sorabilir miyim. - Oturun. Berger gözlerini ovuşturdu, bir iskemle alıp karşılarına oturdu. Sanson hiçbir gizliliğe gerek duymadan buldukları notu ona uzattı. Bunu siz mi yazdınız. Berger kâğıdı inceledi, kaldırdığı gözlerinde belli belirsiz bir endişe okunuyordu. Olabilir. Savaş sırasında dokuz ay, bir ömür gibi uzundur. Sanson soruyu tekrarladı. Bunu siz mi yazdınız. - Maalesef kesin olarak hatırlayamıyorum. - Adınız mesajın sonunda, Hauptmann Manfred Berger. Berger omuzlarını silkti. Evet, gördüm. Görevim sırasında adımı birçok belgeye yazdım ve ajanlarımızdan birçoğunu mevzilerinizin gerisine göndermekle görevlendirildim. Hepsini hatırlamam beklenemez. - Kahire'deki şu ajan, kod adı Beşeba olanı, bir de öbürü, Zümrüdüanka. Bana onların hakkında ne söyleyebilirsiniz. - Bu adamların hiçbirini tanımıyorum. - Not aksini söylüyor, Berger. Sanson sıkıştırmaya başlamıştı. Herhalde ne yazdığını biliyordun, o nedenle bana yalan söylemekten vazgeç. Alman sesteki tehdit tonunu duyunca kızardı. Karşısındaki adamların yüzüne baktı. Bir şey söylememe izin verir misiniz. - Söyle. - Almanya için Kuzey Afrika Savaşı bitti. Artık burada hangi casusları bulunursa bulunsun, bunun önemi kalmadı. Meraklı gözlerini kaldırdı. Buna rağmen yüksek rütbeli iki istihbarat subayı sabahın dördünde buraya gelip beni sorguya çekiyorlar. Neden. Sanson soruyu duymamazlıktan geldi. Sana son kere soruyorum. - Öyleyse size lütfen hatırlatayım, Cenevre Konvansiyonu hükümlerine göre size sadece adımı, soyadımı, rütbemi ve sicil numaramı söylemek zorundayım. Başka bir şey değil. Her ikiniz de askersiniz, bunu bilmeniz gerekir. Sanson yumruğunu masaya vurdu. Cenevre Konvansiyonu'nun canı cehenneme, Berger. Şu Allah'ın belası soruya cevap ver. Berger, Sanson'un düşmanca tutumu karşısında şaşırmıştı, yine de sükûnetle cevap verdi. Özür dilerim ama sizlere yardımcı olamayacağım. Benim gibi ast rütbeli istihbarat subaylarının ajanlarımızın gerçek kimliklerini bilecek kadar önemli olmadığını bilmeniz gerekirdi. Bu gibi bilgiler sadece Berlin'deki Genel Karargâh'ta bulunur. - Genellikle, ama her zaman değil, Berger. Üstelik sizin için çalışan ajanlar hakkında dolaşan koğuş dedikodularını da unutmamak gerek. Bu bilgi ne kadar küçük ya da önemsiz olursa olsun, belki bize yardımcı olabilir. Kahire'deki faaliyet hakkında bir şeyler bildiğinden eminim. Zümrüdüanka mevzilerimizi nasıl aştı. Yalnız mıydı, yoksa birisi ona yardım mı etti. Kahire'ye geldiğinde nerede saklandı. Beşeba'yla nasıl buluşuyordu. Bana cevap ver. Berger cevap vermedi, Sanson çabucak Alman'ın dosyasını karıştırdı. Buradan anladığıma göre Tunus'ta yakalandığında üzerinde sivil elbiseler varmış. - Yakalanmadan kurtulmaya çalışıyordum, tabiî ki. - Düşman topraklarında, sivil elbiseler giyerek saklanmaya çalışan bir asker bu bana bir casusu çağrıştırıyor. Casuslar kurşuna dizilir, Berger. Cenevre Konvansiyonu'na göre de. Alman'ın yüzü soldu. Ben, casus ha. Herhalde şaka yapıyorsunuz. Sanson gözlerini Berger'inkilerden ayırmadan cevap verdi. Şaka mı ediyorum. Üstelik bir de istihbarat subayısın, gerektiğinde çifte kanıt. - Ben casus değilim. Berger'in sesi daha sinirli çıkmaya başlamıştı. Üstelik bu konu hakkında bir şey bilsem de ki bilmiyorum bildiklerimin size yararı olamaz. Sanson'a meydan okurcasına baktı, sesinde belli belirsiz bir gurur vardı. Ben hâlâ şerefli bir Alman subayıyım. Ülkemin bana olan güvenini bir düşman karşısında boşa çıkarmam. Hiçbir zaman. Sanson iskemlesini gürültüyle geri itip ayağa kalktı. Şu güveni ve hafızanı tekrar gözden geçirmen için sana beş dakika veriyorum. Beş dakikanın sonunda senden cevaplar istiyorum, saçmalık değil yoksa sonucuna katlanırsın. Senin yerinde olsam, idam mangasını ciddiyetle düşünmeye başlardım. Sanson koridorda öfkeyle gidip geliyordu. - Bize söylediklerinden fazlasını bildiğine mi inanıyorsun. - Adım gibi eminim. Notu yazan o. Sanson yürümesini durdurdu. Biz Gestapo değiliz, ama böyle bir durumda bazen kuralları da unutman gerekir. - Ne demek istiyorsun. Sanson cebinden deriden yapılmış bir cop çıkardı. Bunu, gerekirse, daha da beterini. Weaver, İngiliz'in suratındaki soğuk kararlılığı gördü. Bir esiri dövmek işkenceyle birdir. Bu yasaya aykırı, Sanson. - Şu anda yasal nezakete hiç aldıracak durumda değilim, Weaver. Ya da Berger'in ne kadar sevimli biri olduğuna. Bu bir savaş, Allah'ın belası kriket maçı değil. Sırtımız duvara dayandı, Eğer zamanımız olsaydı, her zamanki oyunları oynar, bilgiyi ondan söke söke alırdık. Şimdi artık böyle bir lüksümüz yok. - Peki, ne öneriyorsun. - Hâlâ bize bildiklerini söylememekte ısrar ederse, onu Kahire'ye götürüp sorguya çektireceğim. Sanson copu sertçe avucunun içine vurdu. Ne olursa olsun, eğer Berger bir şey biliyorsa, Tanrı şahidimdir, onu konuşturacağım. Odaya geri döndüklerinde, Sanson copu açıkça masanın üzerine koydu. Berger copa endişeyle baktı. - Eee, düşündün mü. Alman'ın tereddüt ettiğini gören Sanson birdenbire copu eline aldı ve suratının ortasına hızla vurdu. Genç Alman acıyla bağırdı, iskemlesinden düşecek gibi oldu, şaşkınlıkla çenesini tuttu. - Ben ben, Kahire operasyonu hakkında hiçbir şey bilmiyorum. - Notu senin yazdığını biliyoruz. Bu da adını verdiğin kişiler hakkında bir şeyler bildiğini gösterir. Notta yazılı olanları sana bir hatırlatayım. Sanson Almanca yazılı notu dosyadan aldı ve okudu. Rommel acilen daha fazla bilgi istiyor, asker sayısı, zırhlıların ve topların hareketi. Berlin Zümrudüanka'dan derhal Kahire'ye gitmesini istedi Beşeba'yla buluşacak. İşbirliğinin daha iyi sonuç vereceği ümit ediliyor. Sanson başını kaldırdı. Seni ele veren en son satır, Berger. Rommel'le işbirliğinin daha iyi sonuç vereceği ümit ediliyor. Hangi sonuçları bekliyordun. Bu iki ajan hakkında bir şeyler biliyor olmalısın. Onun için bana anlat. Berger korkmuşa benziyordu. Sanson ısrar etti. Evet, Berger. Bekliyorum. - Tek bilmeniz gereken adım, rütbem ve seri… - Böyle devam etmenin sana bir yararı yok. Sanson öfkelenmişti. Sen de kabul ettin, Almanya için Kuzey Afrika savaşı bitmiştir. Benim sorularıma cevap vermemekle ne elde etmeyi umuyorsun. - Size söyledim. Hiçbir şey bilmiyorum, bunu kaç kere tekrarlamak gerekli. - Ben senin bir casus olduğunu bildikten sonra, istediğin kadar tekrar et. Bu arada sabrımın sınırlarını da zorluyorsun. Bir casus olarak kurşuna dizilebilirsin, bunu da mı anlamıyorsun. Ich bin Manfred Berger Hauptmann, nummer… (1) Sanson, elinde cop, bir anda iskemlesinden fırladı. Bu kez Berger'in suratına şiddetle vurdu. Alman acıyla haykırdı ve yere yıkıldı. Weaver daha fazlasına dayanamayacaktı, Berger'in Sanson'un işine yarayacak bir şey anlatacağından da kuşkuluydu. Alman'ın kalkmasına yardım etti. Sanson tepkisini derhal gösterdi. Ne yaptığını sanıyorsun, Weaver. Bırak o herifi. - Cehennemin dibine git. Baksana, yaralı. - Sana bırak onu dedim. Weaver bir an için Sanson'un ona da vuracağını sandı, ama İngiliz ona korkunç bir bakış atmakla yetindi. 1 Ben Manfred Berger Hauptmann, numaram… (ç.n.) Weaver geri çekildi. Sanson, elleri kalçalarında, Alman'ın tepesine dikildi. Haydi, Berger, gerçeği söyle. Çıkar ağzından baklayı. Berger inleyerek yerde yatıyordu, yüzü terden sırılsıklam olmuştu. Takma bacağı insanı kusturacak biçimde kıvrılmıştı. Lütfen. - Düşün, Berger. İyi düşün. Bir şeyler biliyor olmalısın. Ülken savaşı kaybetmişken dayak yemeye ya da kurşuna dizilmeye değer mi. Çocuğunu düşün. Onu yeniden görmek isterdin, değil mi. Ya da karınla çocuğunun ölümünü bildiren bir telgraf almalarını mı tercih ederdin. Berger direncinin son noktasına varmıştı, dudakları titriyor, gözyaşlarını tutamıyordu. Sanson copu kaldırdığında kendini korumak için kollarını başının üstüne getirdi. - Hayır durun, lütfen durun, bütün bildiklerimi anlatacağım. Berlin, 19 Kasım, 16.00 SS'lerin ve Gestapo'nun şefi Heinrich Himmler genellikle sakin ve ölçülü bir adamdı. Milyonlarca insanı hiç düşünmeden ölüm kamplarına gönderen bu Bavyeralı eski tavukçunun yüzü duygularını hiç belli etmemesiyle ünlüydü. O gün öğleden sonra Schellenberg, Prinz Albrecht Strasse'deki bürosuna girdiğinde dışarıda yağmur ve Baltık Denizi'nden geldiği sanılacak kadar soğuk bir hava vardı. Himmler her zamanki siyah Reichsführer üniformasını giymiş, kelebek gözlüklerini takmıştı. Ceviz ağacından masasının ardına oturmuş, elinde kalem, önündeki kâğıt yığınını okuyordu. Bürosu yarı karanlıktı, çevredeki tüm eşyalar sade ve kişiliksizdi ve odadaki tek sıcaklık, bir köşede yanan büyük şömineden kaynaklanıyordu. Schellenberg topuklarını vurup Nazi selamı verdi. Beni istemişsiniz, Reichsführer. Himmler kalemi bıraktı, sessizce bir koltuğu gösterdi, küçük ve kesin hareketlerle önündeki kâğıtları kaldırdı, bir iş görüşmeye hazırlanıyormuş gibi önüne birkaç rapor aldı. Masadaki diğer kâğıtları gösterirken sürati buruştu. Kuzey Afrika'daki ajanlarımızdan gelen son şifreler, Luftwaffe ve Kriegsmarine'den aldığımız son raporlar. Bunları okusan iyi olur. Himmler ayağa kalkıp masasının çevresini dönerken, Schellenberg kâğıtları inceledi. Himmler bir süre şöminenin yanında durup ellerini ısıttı, dışarıya düşmek üzere olan bir kütüğü çizmesinin ucuyla alevlerin içine itti düşen odun kıvılcımların çıkmasına neden oldu. Sonunda döndü. - Ne diyorsun. Schellenberg raporları masanın üzerine bıraktı. Çok umut kinci, Reichsführer. - Umut kırıcı mı. Himmler öfkelenmişti. Korkunç, korkunç. Atlantik'teki Uboot'larımız Roosevelt'in konvoyuna saldıramadı. En iyi komutanlarımızı gönderdik, onlar da başaramadı. En son Luftwaffe raporları, Amerikan başkanını taşıdığından şüphelendiğimiz lowa'nin çevresinde koruma gemilerinden büyük bir filo oluşturulduğunu belirtiyor. Bugün öğlene doğru Fas kıyılarından yaklaşık dört yüz mil açıkta görüldü ve rotasının neresi olduğu belli değil. Goering bir bombardıman filosu göndermek için mesafenin çok fazla olduğunu söylüyor düşman destroyerleri gemiyi bulan keşif uçağına ateş açmış, uçak kaçıp zor kurtulmuş. Donanmaya gelince, sık deniz güvenliğinden içeri sızmanın imkânsız olduğunu belirtiyorlar. - Tahmin ediyorum, Reichsführer. - Bütün bunlar yetmezmiş gibi, ajanlarımız Roosevelt'in konvoyunun Kuzey Afrika'da nereye yanaşacağını belirlemekte de güçlük çekiyorlar 3.000 millik sahilin herhangi bir yerine çıkabilir. Elimizde kesin bilgi olmadan etkili bir hava ya da deniz saldırısı düzenlememiz mümkün değil. Roosevelt karaya çıktıktan sonra da, Kahire'ye gitmek için hangi yolu kullanacağından habersiziz. Himmler umutsuzca içini çekti, gözlüklerini çıkarıp mendiliyle özenle sildi. Demek ki, Walter, elimizde sadece senin planın kaldı. Ne ilerleme sağladın, anlat. - Her şeyin plana uygun olarak geliştiğini söylemekten memnunluk duyuyorum, Reichsführer. Schellenberg mutlulukla gülümsedi. - Kendine güveniyorsun. O kadının kendinden beklenenleri yapabileceğine inanıyor musun. - Terazinin bir kefesinde babasının hayatı varken, elinden geleni yapacak. Bundan eminim. - Umarım haklısındır. Ya Haider. - Gittikçe daha iyi oluyor. Schellenberg yeniden gülümsedi. Onunla Kleist arasında küçük bir sürtüşme oldu, ama bunu bekliyorduk. Himmler gözlüklerini tekrar taktı, burnuna iyice yerleştirdi. A, evet, Kleist. Biraz hayvana benziyor, ama tam benim güvenebileceğim bir asker. O Haider'den çok daha kolay kontrol edilebilecek biri. Ya Deacon, ondan ne haber. - Reichsführer. - Kahire'deki gelişmeler. - Önümüzdeki yirmi dört saat içinde, hazır olduğunu bildiren bir mesaj bekliyorum. - O güvenli evin ortaya çıkması, onun için sorun yaratmış mı. - Son aldığım raporlara göre, hayır. Eğer yaratsaydı, bizi durumdan haberdar edeceğinden eminim. - Haider bunun farkında mı. - Onu bu bilgilerle yük altına sokmayı uygun görmedim, Reihsführer. Zaten şu anda beynini yeterince işgal edecek işi var. Himmler başıyla onayladı. Belki de haklısın. Peki ya Deacon istediğin araçları ve malzemeyi bu kadar kısa zamanda bulamazsa ne olacak. - Yine de işe girişebileceğimize inanıyorum. Bu sorunu Kahire'ye vardıktan sonra çözmek Haider'in ve ötekilerin işi olacak. Her birinin bunun altından kalkabilecek yetenekte olduğunu düşünüyorum. Himmler hiçbir yorumda bulunmadı, düşünceleriyle baş başa birkaç dakika boyunca alevlere daldı. Peki öyleyse. Biraz önce okuduğun raporlardaki kötümserliğe bakarsak, Sfenks Operasyonu'nu başlatman için Führer'in de onayıyla sana yeşil ışık yakıyorum. Schellenberg keyifle ayağa kalktı. Baş üstüne, Reichsführer. - Haider ve ötekileri yarın havaalanına, oradan da bekleme aşaması için Roma'ya götüreceksin. Himmler masasına döndü, oturdu, kâğıt yığınını özenle tekrar önüne yerleştirdi, toplantının sona erdiğini belirtti. Her zamanki gibi, beni bütün gelişmelerden haberdar et. Acı Göller – Çok fazla değil, ama hiç olmazsa elimizde bir şeyler var. Bir saat kadar sonra, Berger odadan çıkarılmış, Sanson bir sigara yakmıştı. Sanson tuttuğu notları gözden geçirirken Weaver sessiz kaldı. Zümrüdüanka'nın Almanların haberalma faaliyetlerine yardımcı olmak üzere dokuz ay kadar önce Kahire'ye geldiğini biliyoruz. Berger'in bizim tanımlamalarımız üzerine söylediklerine bakarsak, Zümrüdüanka'nın dostumuz Ferit Gabar olduğunu da biliyoruz. Hatlarımızı geçtikten sonra Ezbekiye'de güvenli bir evde kaldığını da biliyoruz. Alman haberalma örgütü adına çalışan Nazi taraftan bir Arap'a ait otelde kalmış. Daha sonra da Beşeba'yla temas kurmuş. Berger'in verdiği bilgiler cılızdı, ama oldukça anlamlıydı. Notu, komutanının isteği üzerine yazmış ancak Sanson'un sözünü ettiği Arap'ı Tunus'taki Wehrmacht Karargâhı‘nda düzenlenen istihbarat brifinglerinde iki kez gördüğünü kabul etmişti. Weaver'in da düşündüğü gibi, Berger casusların gerçek kimlikleri ya da daha önce ne gibi faaliyetlerde bulundukları konusunda bilgi sahibi değildi, üstelik onun Berlin'in baş casusu olduğunu duymuş olması dışında Beşeba hakkında da fazla bir şey söyleyememişti. - Demek iş, şu oteli bulmaya kalıyor. Üstelik Gabar orada kalalı dokuz aydan fazla olmuş, dedi Weaver. - Ne de olsa bir iz başlangıcı, Weaver, elimizde olan tek ipucu bu. Bana bilgi verenlerden bazılarıyla konuşacağım, sonra sempatizanların listesine yeniden bakarız. Kuşkulu birine rastlayabiliriz. Eğer bir şey çıkaramazsak, aradığımız adamı bulana kadar Ezbekiye'deki bütün otel sahiplerini inceleriz. Weaver ayağa kalkınca, sordu. Nereye gidiyorsun. - Berger'e bakacağım. Onu epeyce sarstın da. Sanson kızdı. Bırak bunları, Weaver. Hazır konu açılmışken, söylemek istediğim bir şey var. Sorgu sırasında zaaf göstermenin yararlı olmadığını bilmen gerek. Ona yardım etmeye kalkman aptalca bir hareketti, bütün otoritemi baltaladın. - Bu sorgulama değildi, Sanson. Sonuçları ne olursa olsun, işkenceydi. Böyle bir şeyi ancak o Allah'ın belası Gestapo'dan beklerdim. Sanson patlamaya hazır gibiydi. Ayağa kalktı, not defterini göğüs cebine tıktı. Sana söylemiştim, savaştayız. Yoksa bunu anlamadın mı. Eğer yöntemlerimden şikâyet edeceksen, durma. Yalnız böyle bir durumda, önemli olan te şey sonuçtur. Artık istersen Kahire'ye geri dönelim. Eğer Gabar'ı hemen bulmamız gerektiği doğruysa, daha yapacak çok işimiz var demektir. Yirmi birinci bölüm Berlin Aynı gün, 3.000 kilometre kadar uzakta, saat sekizi biraz geçe bodrumdaki bierkeller'e (l) giren Amiral Wilhelm Canaris hâlâ vicdanıyla uğraşıyordu. Mahzen sigara dumanı, nöbet dışı askerler ve mutsuz görünümlü sivillerle doluydu. Sahnedeki orkestranın ise sanki mahkûmlardan kurulu gibi olması da şaşırtıcı değildi. Herkes gibi onların da sinirleri sürekli bombardımandan yıpranmış, ilgisiz kalabalık için çaldıkları saldırgan marşlar ateş altındaki kent halkının yenilgiye razı tutumunu değiştiremez olmuştu. Canaris boş bir bölüme geçti ve bir bira ısmarladı. Yakın duvardaki aynada suratını inceledi. Gergin, bitkin görünüyordu ve beş gün önce Schellenberg'le buluşmasından bu yana doğru dürüst uyuyamamıştı. Oh, what a tangled web we weave, when first we practice to deceive. (2) Gergin olmasının nedeni vardı. Sırrını, o çok tehlikeli bilgiyi yıllardan beri saklamış, vatanına ihanet etmiş, Hitler'e karşı ilk komplo kuranların arasında