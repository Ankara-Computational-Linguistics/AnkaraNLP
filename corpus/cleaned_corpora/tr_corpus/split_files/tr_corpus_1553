adına geri kazandı ve Papay ile Horvath, efendileri için sultanın teveccühünü talep etmek üzere İstanbul'daki Macar Sarayı'na gelirken60, Kont Herbeville 1706 yılında Tırnava'da asilerle görüşmelere oturdu. Taraftarları Rakoçi'yi 1707 yılında tekrar Erdel Prensi seçseler de tahta çıkartmayı başaramadılar. Kararları yeni bir Macar elçilik heyetiyle İstanbul'a bildirilen61 Onod meclisinde Kral Josef'in resmen tahttan indirilmesi de sonuç getirmedi. 1708 yılında Rakoçi'nin davası iyice umutsuz görünüyordu ve elçisi Batthyanyi aracılığıyla yardım için tekrar Bâbıâli'ye başvurması yine boşuna idi. Bâbıâli tarafsız kaldı ve 1709 yılında gelen yeni elçiyi kabul etmek istemedi. Böylece Macaristan ulusal bağımsızlığının temsilcisi Rakoçi 1711 yılında Macaristan toprağını ebediyen terk etti ve komutanı Kont Karolyi Debrecen'de silahlarını teslim etti62. Bâbıâli, Rusya'ya da oldukça ılımlı davranıyordu. Rus Çarı, Azak, Taganrog ve Özi boyunca kaleleri tahkim ettirdiğinde, Bâbıâli savunma tedbirleri almakla yetindi. Kendi menfaatlerini tehdit altında gören Tatarlar, Moskova'ya akın edip, saldırmak isteyince, İstanbul'da savaş yanlısı Devlet Giray Han daha sakin yaşlı Hacı Selim Han ile değiştirildi, ancak bu yüzden 1702-1703 yılı kışında genel bir Tatar ayaklanması çıktı. Sınır boylarındaki Osmanlı birlikleri bu ayaklanmadan dolayı zor durumda kaldılar, zira Tatarların Osmanlı Sultanı'nı tahttan indirmeye bile niyetli oldukları söyleniyordu63. 1704 yılında Bâbıâli Taman yakınlarında Yenikale'yi kurdu ve kaptan-ı derya bu amaçla Karadeniz'e açıldı64. Rus Çarı, Osmanlı elçilerine 1705 yılında savaş amacı olmadığını garanti etmesine rağmen, Osmanlı Donanması'nın her yıl buraya gelmesi gerekli görülüyordu65. 1707 yılının bahar aylarında Bender savunma durumuna geçirildi. Silistre Beylerbeyi Babadağ'a karargâh kurdu ve Mehmed Paşa 4 Mayıs'ta 10 savaş gemisi ve 2 bin kişilik mürettebat ile İstanbul'dan ayrıldı66. Daha önce de belirtildiği gibi 1703 yılında, Moskova'dan gelen bir elçi oğullarından biri vaftiz ettiği için, Bâbıâli Konstantin Duka'yı Rus dostu olarak tahttan indirdi67. Mihail Rakoviça 1709 yılında aynı sempatiler yüzünden tahtını kaybedecekti68 Rus Çarı'na muhtemelen ihanete varan mektuplar göndermişti69. 1707 yılında şansölye Golovkin Eflak'taki Kantakuzenler Mihail ve Thomas ile gizlice irtibata geçmişti70. Ancak 1708 yılında Azak Kalesi önlerine gelen asi Don Kazakları, tıpkı Macar asiler gibi Türklerden destek ve yardım göremediler71. Rus Çarı 1709 yılında Voroneş'te büyük çaplı olarak yürütülen işleri teftiş etti. Mavrokordato, İstanbul'un çalışan kesimi ve Batı ile ticaret bağlantıları olan tüm tüccarların istediği barışı muhafaza etme görevine, gerek Osmanlı İmparatorluğu'nun çıkarı, gerekse kendi halkının avantajı ve kendi yararı için gücünü ve dikkatini veriyordu. 1701 yılında, Brinkoveanu'nun temsilcilerinden birinin oğlu olup, kendisi ile de akrabalık bağları bulunan Levanten Leopold Mamukka della Torre'yi Avusturya elçiliğine getirmeyi başardı72. Brinkoveanu'nun yeğeni olup, 1703-1704 yılları arasında Eflak temsilciliğini yapan ve Brinkoveanu'ya daha sonra ihanet edip, büyük bir tehlikeye atan73 Thomas Kantakuzen gibi Eflak temsilcileri ile de dostluk kurmuştu. Oğlu Nikolas ile birlikte 1703 yılında ihanetle itham edildiklerinde, Mavrokordato her ikisinin de hayatını 200 kese altın ile satın aldı74. Tasarruf tedbirleri uygulandığından, 1706 yılında maaşını almadı75. Neticede Mavrokordato bazı Alman temsilcilerinin şüphelerine rağmen76, 1709 yılındaki vefatına kadar barışın garantörü olarak kaldı ve bilgin olduğu kadar barışsever olan felsefeci ve ahlakçı oğlu Nikolas, yerine geçerek barış politikasını devam ettirdi77. Şarl'ın (Demirbaş Şarl) talihini aniden tersine döndürdü. İsveç Kralı'nın, Çar I. Petro'nun Avrupa tarzında modernleştirilmiş olmakla beraber gelişmesi henüz yavaş ilerleyen ordusuna karşı elde ettiği ani başarıları, İstanbul'un diplomatik çevrelerinin gündemini daha 1707 yılında meşgul etmeye başlamıştı78. Osmanlı tarihçilerinden birinin, Özi Paşası'nın Demirbaş Şarl'ı Lehistan'daki zaferlerinden ve ülkeden kovulan Kral August yerine Stanislas Leşcinski'yi getirmiş olduğundan dolayı tebrik ettiği ve Demirbaş Şarl'ın bunun karşılığında, aynı dönemde hamisi olarak Bâbıâli'ye Oran'ın ele geçirildiğini bildiren79 Berberilere karşı ticaret güvencesi ve Ruslara karşı yardım istediğine dair yapmış olduğu kaydın, gerçekte ne kadar doğru olduğu tartışılır80. Neticede Bâbıâli Lehistan'daki tüm dengeleri alt üst edecek bir savaşa tarafsız kalamazdı. İsveçliler, Rus Çarı'nın ezelî düşmanı olan Tatar Hanı ile çok iyi ilişkiler içinde idi81. Ahmed daha 1704 yılında yeni Kral Stanislas'ın İsveç'li fatihin teşvikiyle Lehistan'da yaptığı herşeyden anında haberdar olmak için gerekli tedbirleri almıştı. Aslen Leh olan Bender Beylerbeyi Yusuf Paşa, Turla Nehri'nin ötesinde meydana gelen herşey hakkında anında rapor verme emrini almıştı82. 1708 yılında Demirbaş Şarl ve Lehistan Kralı Tatarlardan yardım istediklerinde, yardım talepleri reddedildi ve elçilerine Tatar Hanı'nın sarayına gitmek üzere Bender'i terk etme izni bile verilmedi83. 8 Temmuz 1709 tarihinde, Rus Çarı'nın yeni pahalı filosunun bulunduğu Azak'ı ateşe verebileceği umudunu canlandıran Demirbaş Şarl, Kazak müttefiki Hatman Mazeppa'nın tüm gücü dağıtıldıktan ve kaleleri tahrip edildikten sonra, herşeyi belirleyen Poltava Muharebesi'ni kaybetti84. İki saatte İsveçlilerin korku saçan gücü tamamen yenilmişti. Rus süvarileri İsveçlileri tam üç saat boyunca takip ettiler. İsveç Kralı Özi Nehri'ne doğru, ordusunun aralarında Boğdanlı gönüllülerin de bulunduğu bir kısmının da yöneldiği Osmanlı sınırına kaçtı. Aksu Nehri'nden geçişleri için Kazak ve Türk balıkçılara yüksek meblağlar ödemek zorunda kaldılar. Diğer Kazaklar ve çarın Boğdanlı paralı askerleri yakınlara kadar gelip, birçok İsveçliyi esir aldılar. Özi Paşası, kayıklarını kullanmalarına izin vermek istememesine rağmen85, Özi Nehri'ne geldiğinde başarıları ve olağanüstü cesareti Türkler tarafından uzun bir süredir övgü ile takdir edilen Aslan Demirbaş Şarl'a Osmanlılara ait Özi Kalesi'nin kapıları açıldı86. Sultan'ın misafiri olarak burada nihayet güvende idi87. Yanında en fazla 1.000 kadar asker kalmıştı88. Bunların arasında bulunan Boğdanlılar ve Kazaklar onu terk etmek istemezken, aynı kökenli diğer maceraperestler Kırım'a sığındılar. Bugünkü Bukovina'nın sınır nehri olan Ceremuş Irmağı'nın Kral August'un İsveç himayesindeki Stanislas Leşcinski'yi derhal kovduğu Lehistan'a doğru kısmından Turla Nehri'nin aşağı kısımlarındaki Yagorlik'e kadar, Demirbaş Şarl'ın kendi topraklarına giden yolları kapatmak üzere, aralarında Chigheciu ve Konstantin Turkulet komutasında tecrübeli Romen atlıların da bulunduğu Rus birlikleri bekliyordu. Tüm geçitlerde birlikler ve bir birlikle diğeri arasında gözcüler vardı89 , diyor Boğdanlı Boyarlardan biri hadiselerin tanığı olarak. Boğdan'ın kuzeyindeki Çernauti'de (bugünkü Czernovitz), Gillenbrock yönetiminde bir kısım İsveçli ve Kazak – sözde yola çıkmaya hazır olan Demirbaş Şarl'ın öncü birlikleri – Kropotov'un emrindeki Rus birliklerinin saldırısına uğradı ve yok edildi90. Boğdan Prensi Mihail Rakoviça, Ortodoksların yeni çarının eski bir mahmisi olarak Rusları memleketine çağırmış ve İsveç Kralı'nı, Yaş'a sığınması ve böylece uzun zamandır fakirleşen ülkeye yeni bir yük getirmesi hâlinde teslim etmeyi vaat etmişti91. Sonuçta Rakoviça, çarın Boğdan'a akın eden askerlerini tekrar çıkartmak için büyük çaba göstermek zorunda kaldı92. Rakoviça'ya karşı düşmanca bir tutum içinde olan Eflaklı komşusu Brinkoveanu'nun verdiği bilgilere dayanarak gönderilen kapıcıbaşı Bender'den gelen birlikler ile Rakoviça'yı 25 Ekim'de Yaş'da tutuklattığında, Rakoviça Rus dostlarının yanına kaçmaya niyetleniyordu. Kuzey cephesinin yeni Seraskeri Yusuf Paşa'nın yönetimde olduğu Bender'de bulunan İsveçliler, sultana ihanet eden hain düşmanlarının zincirlere vurularak İstanbul'a gönderilişini seyrettiler. III. Ahmed'in, Rakoviça'yı İsveç Kralı'na hediye ettiği, ancak kralın onu kabul etmek istemediği söyleniyordu93. Sınır ihlalinden emin olmak için Çernanti'ye bir Ağa gönderildi94 ve Boğdan'daki Rus hareketlerini izleyecek güvenilir bir adam bulundurmak üzere, Boğdanlı atalarını, 15. yüzyılda Boğdan tahtına oturan Aleksandru'ya kadar dayandıran ve o sıralarda ölüm döşeğinde yatan Aleksandre Mavrokordat'ın oğlu olan Nikolas, beklenmedik kral misafiri barındırmak ve korumak üzere Boğdan tahtına getirildi95. 22 Aralık 1707 yılında atanan Devlet Giray Han, elinden çok önemli kaleleri alan ve Tatar varlığının hayati bir temelini oluşturan akınları imkânsız hâle getiren Ruslardan öcünü almaktan başka bir şey düşünmüyordu ve bu yüzden Yaş'dan hedeflerine ulaşmak için haberler alabilmek üzere Nikolas'ın Boğdan Prensliği'ne tayinini kabul ettirmiş ve Temmuz ayında Demirbaş Şarl ile irtibata geçmişti96. Rus Çarı Petro'ya karşı henüz savaş açılmamıştı, ama Rusların yeni saldırılarına elde silah karşılık vermek üzere gerekli tüm tedbirler alınmıştı. Demirbaş Şarl, 13 Temmuz'da Özi'ye geldikten hemen sonra İstanbul'a giden97 temsilcisi Martin Neigebaur aracılığıyla Tatar Hanı ve Leşcinski ile bir ittifak, yani resmen savaş talep etmişti ve Bâbıâli'nin eski rakibi Kral August'un tekrar Lehistan tahtına oturması bahane olarak kullanılabilirdi. Neigebaur, Kasım ayında Fransız elçisiyle birlikte Bâbıâli ve Rusya arasında bir anlaşmazlık çıkartmak için uğraşıyordu98. İsveç Kralı tarafından temsilci unvanını aldıktan sonra sultanın huzuruna kabul edildi ve dönüşte Demirbaş Şarl'a sultanın dostluk vaatleri ile dolu bir mektubunu teslim etti99. Bâbıâli, tüm bunların sadece İsveç ile bir ticaret antlaşması ahti için yapılıyormuş gibi bir görüntü sergiliyordu ve İstanbul'da daha fazla görüşmelerin yapılmasını önlemek üzere Bender Paşası'nı müzakereye yetkili kıldı100. Demirbaş Şarl'a 10 bin altının yanı sıra, birkaç at ve bir hançer hediye edildi101. Çar I. Petro aynı dönemde Hatman Mazeppa'nın ve imkânsız da olsa İsveç Kralı'nın teslim edilmesini talep ediyordu102. 1710 yılının aylarında herşeye rağmen Kral August'un temsilcisi olarak Starost Bonkovski Bâbıâli'ye geldi103. Neigebaur bu arada Haziran ayında sultanın topraklarında ve daha sonra 1709 yılının sonbaharında Cernauti'de Ruslar tarafından esir alınan İsveçlilerin geri verilmesini sağlamak için Osmanlıların arabuluculuk yapmasını istiyordu104. Savaş hazinesine oldukça büyük meblağlar kazandırmış olan105 Çorlulu Ali Paşa, güvenilir haberler ve tavsiyeler almak üzere, Tatar Hanı'nı İstanbul'a çağırdı. Tatar Hanı Kasım ayında İstanbul'a gelirken, oğlu İsveç Kralı'nı ziyaret etti ve önce Turla kenarında Dubasari'ye, daha sonra Kasım ayında Çehrin'e karargâh kurdu. Çabaları sayesinde İsveç Kralı, Kasım ayında General Poniatovski tarafından kendisine getirilen yeterli miktarda savaş malzemesine sahip oldu106. O güne kadar çoğu insan misafirlerin Lehistan üzerinden ülkelerine geri döneceklerine inanırken107, İsveç Kralı için şimdi Bender'de binalar yapılıyordu ve Kazaklar yeraltında evler kurdular108. Bahar geldiğinde, Kuzey Macaristan'da Rakoçi'yi destekleyen109 Palatin Josef Potocki Kiev'den Bender'e geldi. Louis'nin dostu olan İsveç Kralı'nı Bender'deki mütevazı karargâhında ziyaret etti110. Karargahı kale surlarının hemen altında idi. Demirbaş Şarl, ancak 1711 yılının Temmuz ayında Turla Nehri'nin taşmasından kaynaklanan selden sonra buradan ayrılarak, dostları ve memurları için evlerin yapıldığı Varnita Köyü'ne taşındı111. 1709 yılının Aralık ayında Bâbıâli silahdarın ve musahibin çabaları ve hanın arabuluculuğu ile Rusya ile bir anlaşma yapmıştı, ancak Azak'ı geri almadı112. Elçi Tolstoy'un sadrazama gönderdiği büyük meblağlar, sadrazamı kazanmasına sebep olmuştu113. III. Ahmed, 14 Ocak 1710 tarihinde Karlofça barışının 30 yıl daha uzatılmasını onayladı114. Boğdan'a gönderilen birlikler daha ileri gitmediler115. Ama bu birliklerin yanında bulunan birkaç İsveçli esir Neigebaur'un evine sığındıklarından sadrazam bu esirleri görmek üzere kendisine gönderilmesini talep etti. İslâm dinine geçtiler ve Müslümanlığa geçmeyen her esir Ruslara teslim edildi116. Demirbaş Şarl bunun üzerine sultanın hediyelerini derhal geri gönderdi ve sultana camide teslim edilen bir mektup ile İsveç Kralı'nın temsilci Thomas Funk aracılığıyla117 istediği 400 bin akçelik borcu da vermemiş olan Çorlulu Ali Paşa'nın azledilmesini talep etti. Potocki'nin İstanbul'a gelişinden birkaç gün önce, 15 Haziran'da Çorlulu Ali Paşa'nın yerine Köprülüzâde Damad Numan Paşa118 sadrazamlığa getirildi. İsveç Kralı, bu sadrazamın daha güvenilir olduğundan emindi119. 21 Haziran'da olağanüstü İsveç elçisi Poniatovski, İsveç Kralı'nın istediği parayı derhal Bender'e gönderen ve Lehistan üzerinden İsveç'e dönüşü için ayrıca 40 bin asker göndermeyi vaat eden Köprülüzâde Damad Numan Paşa tarafından huzura kabul edildi. Potocki ile yaptığı görüşmeler sırasında ona da umut verdi ve 800 kese ile birlikte Bender'e gönderdi120. İsveç Kralı'nın geri dönmesini engellediği takdirde Rus Çarı'na savaş ilan edilecekti. Rus elçi Tolstoy'a 24 Haziran'da efendisinin cevabını getirmek için 40 gün süre tanındı121. Numan Paşa güçlü çara karşı tehlikeli bir savaşı yürütecek bir adam değildi. Köprülü Mehmed Paşa onu ve kardeşlerini daha çok bilimsel konularda eğitmişti. Numan Paşa aziz ve makbul bir ilahiyatçı122, bilgin bir efendi ve Osmanlı'nın din hayatında yeni bir kültürel oluşumu temsil eden ve bu dönemde Osmanlı İmparatorluğu'nda meydana gelen büyük değişiklikleri anlayabilmek için tarihçiler tarafından özellikle incelemesi gereken, barışsever okurların, düşünürlerin ve yazarların bir temsilcisi idi123. Yerine daha önce de yeteneksizliğini, ama aynı zamanda müteşebbis ve savaşa meyilli olduğunu göstermiş Baltacı Mehmed Paşa getirildi126. Lehistan Kralı August'un temsilcileri Golz ve Spiegel'in, onların ardından da Masovya Palatini'nin barışı güvence altına alma çabaları127, tıpkı Tolstoy'un Kral Stanislas Leşcinski'nin temsilcilerini zehirleme teşebbüsü128 ve Desaullers'un desteği ile Poniatovski aracılığıyla İsveç Kralı'na barış teklif etme çabaları gibi başarısız oldu129. Baltacı Mehmed Paşa 27 Eylül'de İstanbul'a geldi. İsveç meselesi hakkında yapılan görüşmelere Tatar Hanı da katıldı130.18 Kasım'da büyük bir Divân toplantısı yapıldı ve şeyhülislâm savaştan yana oy kullandı. Bâbıâli'nin gerekli parayı borç olarak vereceği İsveç Kralı, elinde silahı ile Stanislas'ın eski konumuna getirileceği Lehistan'dan geçirilerek topraklarına geri götürülecekti. Potocki bu haberi Bender'e götürürken, Bender'in yöneticisi İsmail Paşa'ya bu yönde bir emir gönderildi. 1 Aralık'ta131 evinde 550 bin skudi bulunan Rus elçisi kendisini uzun süredir bekleyen Yedikule zindanlarına gönderildi. Şeyhülislâm tarafından onaylanan savaş ilanında Rus Çarı, Kırım sınırında Taganrog ve başka kaleleri kurmak Ukrayna'yı ve Kamaniçe, Hotin ve Raşkov kalelerini işgal etmek Boğdan'a Rus akıncıları göndermek, bunların Kırım'a saldırması ve Lehistan'da asker bulundurmakla suçlandı132. Potocki'den sonra 10 Aralık'ta Devlet Giray Han da İsveç Kralı'nın baharda yapılacak seferi için isteklerini öğrenmek üzere Bender'e geldi. Yazışmaları sağlamak üzere bir Tatar Beyi Demirbaş Şarl'ın yanında kaldı. İsveçliler, hadiselerin bu şekilde değişmesine o kadar seviniyorlardı ki, Demirbaş Şarl'ın bu ülkede tıpkı kendi ülkesinde olduğu gibi hüküm sürdüğü kanısına vardılar133. Tatarların görevi, Kırım'dan yola çıkarak eski Moskova topraklarına ve Ukrayna'ya saldırmak, ama kış aylarında yapacak tüm akınlarda İsveç Kralı'nın taraftarlarını, Lehleri ve yeni Hatman Orlik'in Kazaklarını esirgemekti. Kazaklarla Tatarlar arasında tıpkı eskiden koca Hmielnitski zamanında olduğu gibi resmî bir anlaşma yapıldı Han'ı destekleme yükümlülüğü karşılığında Orlik'in savaşçıları istedikleri gibi hareket edebileceklerdi. Orlik, İstanbul Patriği'ne gönderdiği bir elçi heyetiyle Osmanlı hakimiyeti altında yaşayan Hristiyanların Ortodoks topluluğuna dahil oldu ve bu yüzden Moskova Patrikliğine tâbi olmak istemedi134. Potocki, derhal sınırı geçti ve çarın topraklarına saldırdı. Demirbaş Şarl'ın temsilcisi ve tercümanı olan Lagerberg, Albay Zülich ve birkaç Leh – Kral kendisiyle sadece birkaç mil gelecekti – nihayet intikam saatinin geldiğine inanan Tatar Hanı'nın ortanca oğlunun emrindeki Nogay Tatarlarına ve Hatman Orlik'in birliklerine eşlik ediyorlardı. Çarkov'u harap ettiler, Bialoçirkov'u başarısız da olsa kuşatma altına aldılar ve Yenikale (Samara)'yi ateşe verdiler. Han'ın ve Nureddin'in birlikleri bizzat yönettikleri135 Turla ve Don nehirleri boyunca Tatar ve Çerkes136 birlikleri Rus topraklarında ilerliyorlardı. Boğdan'da Rum çelebi ve bilgin Nikolas Mavrokordato tıpkı İstanbul'daki Numan Paşa gibi, Baltacı Mehmed Paşa ile birlikte canlanan savaş ruhunun karşı olduğu barış politikasının temsilcisi idi. Eski Boğdan prenslerinin oğlu ve kardeşi Dimitri Kantemir, o dönemlerde Batı'nın ve Doğu'nun en saygın bilginleri arasında sayılmasına rağmen, 1710 yılının Kasım ayında nihayet mirasına sahip olabildiyse bu, her iki Kantemirzâde'ye özel bir meyli olan hanın sayesinde idi. Kantemir'in görevi, Venedik ve Viyana'ya paralar ve Moskova'ya mektuplar gönderen137 hain Brinkoveanu'yu azletmek, tutuklamak ve İstanbul'a göndermekti. Karşılığında vergi ödemek ve hediyeler göndermek zorunda kalmadan138, ömür boyu her iki Romen ülkesinin prensi olacaktı. Bender'in yeni beylerbeyi Kara Mehmed Paşa, savaşın ne zaman başlatılacağını belirleyecekti. İsveçlilerin güvenmedikleri Yusuf Paşa, daha 1710 yılının Kasım ayında Trabzon'a gönderildi139. Çar'ın, İstanbul'daki savaş taraftarlarını bertaraf etme teşebbüsleri başarısız kaldı. İsveç Kralı'nın 3-5 bin arası askerle Lehistan'dan geçişini teklif etmek için üç kez mektup gönderdi, ama boşuna140. Daha 1709 yılının Ağustos ayında Demirbaş Şarl'ın Belgrad'tan itibaren Avusturya eyaletlerinden geçmesine izin veren141 ve 1710 yılının bahar aylarında Osmanlı elçisi Seyfullah Efendi'yi huzuruna kabul edip142, Avusturya'nın arabuluculuk yapmasını teklif eden Alman Kayser'in çabaları da hiçbir sonuç getirmedi. Son Haçlı Seferi'nde Türklere karşı oynadıkları rolü tekrar geri kazanmak isteyen143 İngiltere ve Hollanda'nın ve Rakoçi'nin arabuluculukları da hiçbir işe yaramadı144. İngiltere, Demirbaş Şarl'ı dizginlemek için Sekreter Jeffereys'i boşuna Bender'e gönderdi145 ve Rusların, bunun için görevinden alınan146 reis efendi tarafından gizlice desteklenmesi de hiçbir yarar getirmedi. Han fazla güçlü idi ve İsveç Kralı boyun eğmiyordu. Her ikisi de bu kadar zeka ve ısrarla hazırladıkları savaştan vazgeçmiyorlardı. Kara ordusu 22 Mart 1711 tarihinde kaymakam olarak Çelebi Mehmed Paşa'nın geride kaldığı İstanbul'u terk ettiler. Osmanlı Donanması kısa bir süre önce Azak, Taganrog ve Çar Petro'nun diğer kalelerini bu amaçla yanlarına verilen İsveçli General Koll'un talimatlarına göre yok etmek üzere Karadeniz'e açılmıştı. Demirbaş Şarl, bizzat Rusya'ya akın etmek için 30 bin Arnavut asker istedi, ama bu isteği tabii ki yerine getirilmedi. Tüm birlikler 23 Nisan'da (Rumî takvime göre) Bender'de toplanacak ve Romen prensleri bu tarihte kendi birliklerini toplamış, erzakları hazırlamış ve Tuna Nehri ile Turla Nehri üzerine köprüler inşa etmiş olacaktı. Ancak Sadrazam Baltacı Mehmed Paşa, muhtemelen birbirlerine karşı düşmanca davransalar da her ikisi de belirli şartlar altında Rusların tarafına geçmeyi planlayan Kantemir ve Brinkoveanu'dan gelen yanlış haberler üzerine yola çıkışını bilerek geciktirdi. Baltacı Mehmed Paşa ancak 12 veya 14 Mayıs'ta beylerbeyleri ve sekiz paşa ile birlikte İstanbul'dan ayrıldı147. Böylece Rus Çarı, ordusunu bir araya getirmek ve Romenler ile ilişkilerini güçlendirmek için yeterince vakit buldu. Sadrazamın karargâhı ancak 19 Haziran'da İsakçı'ya kuruldu148. Burada Kantemir'in 4-5 bin Rus'un saldırısına uğrayarak eşi, çocukları – ki hiç çocuğu yoktu – ve yanındaki tüm adamları ile birlikte Ruslara savaş esiri olarak teslim olduğu haberini aldı149. Daha o zamanlar ihanet şüpheleri ortaya atıldı. Gerçekte ise Stefan Luka Rus Çarı ile Boğdan sınırlarının Türklerin işgali altında olan bölgeler ile genişletilmesini ve Kantemir hanedanının mutlak hakimiyetini kabul eden kesin anlaşmayı yapmıştı150 ve Prens Dimitri Kantemir, Cernauti'di İsveçlilere ve Kazaklara yapılan saldırıyı yöneten Kropotov'u gizlice yanına getirtmişti (14 Haziran). Kropotov'un emrindeki 3 bin süvarinin yanına, Rus hazinesinden hiç tereddüt etmeden 30 bin skudi ödediği151 5 bin kişilik Romen birlikleri verildi. Aynı zamanda Livland'dan iyi eğitim görmüş, Viyana ve İtalya'yı gezmiş ve Malta'da Türklere ve Tatarlara karşı savaşmış152 bir Boyar olan Boris Şeremetev buraya gelerek, Sultan IV. Mehmed'in 1672 yılında muharebeye girdiği Tutora'da karargâh kurdu. 10 Haziran'da Raşkov'da Turla Nehri'ni geçti153 ve 17 Haziran'da Kantemir onu Tutora'da ziyaret etti154. Baltacı Mehmed Paşa155, emrindeki 25 bin yeniçeri ile İsakçı'da hiç hareketsiz bekliyordu156. Mayıs ayının ortalarında, daha sonra kolayca Erdel'e kaçabileceği Urlati'nin korunaklı vadisinde altı hafta boyunca saklanmak üzere Bender'e doğru hareket eden Brinkoveanu, Osmanlı'nın yardım taleplerini ve Osmanlı ordusu için topladığı erzakların varışını sürekli geciktirmeyi başardı. Kantemir'i Türklerin gözünden düşürmek isteyen Rus Çarı, Soroka üzerinden Boğdan'a kolayca girdi. Bir Cumartesi'ye denk gelen 4 Temmuz'da Kantemir'in misafiri oldu ve Rusya tarafından himaye altına alınacak ülkesinde hanedanının muhafaza edileceğini, Boyarlara ve ruhban sınıfına imtiyazlar tanınacağını, para yardımı yapılacağını ve Türklerin seleflerinin elinden aldıkları bölgeleri tekrar geri alacağına dair vaatlerde bulundu157. 8 Temmuz'da Yaş'da Poltava zaferinin ikinci yıldönümü büyük şölenler158 ile kutlandı Aynı gün Rus Çarı hem Eflak Prensi'nin kuzeni Thomas Kantakuzen'i, hem de Rum Georg Kastriota'yı kabul etti. Thomas Kantakuzen, kendisi ile birlikte kaçan Eflaklılar adına konuşuyordu. Kısa bir süre sonra da 10-12 bin askeri ile Rus General Rönne'ye Türklere ait İbrail'i işgal etmeye yardım etti159. Kastriota aksine Eflak Prensi adına barış tekliflerinde bulunmuştu. Ruslar, Boğdan'ın başkentinde tipik Moskova stiline göre yaşıyorlardı En güzel kiliseler ziyaret ediliyor içki ziyafetleri veriliyor Boğdanlıların o güne kadar hiç tatmadıkları şampanyanın etkisi altında kardeşliğe içiliyordu genç ve ince bedenli Kantemir, dev gibi Rus Çarı tarafından kucaklanıyor aşırı derecede para harcanıyordu ve sınırsız anarşi hüküm sürüyordu. Bir Leh'in anlattıklarına göre Çar, Boğdanlılara tebaası gibi davranıyor ve prense diğerlerinden fazla saygı gösterilmiyordu160 . Rus Çarı, Thomas Kantakuzen'in Tuna Nehri'ne kadar ilerleyebileceklerine ve tereddüt eden sadrazamın nehri geçişini engelleyebileceklerine dair verdiği umutlara istinaden Yaş'dan 30 bin piyade ve 6 bin süvari ile ayrıldı. Bu amaçla General Rönne'nin de daha önce bahsedildiği gibi İbrail üzerine yürümesi gerekiyordu, ama İbrail'in ele geçirildiği haberini Rus Çarı ancak barış antlaşması imzalandıktan sonra aldı161. Rus ordusu Prut Nehri kenarında bir piskoposluğun merkezi olan Huşi'nin Stanileşti Kasabası yakınlarındaki Movila Rabii tepesinin eteklerinde, Demirbaş Şarl'ın sadrazamın karargâhına gelmeyi reddetmesinden sonra derhal Ruslar üzerine yürümeye karar veren sadrazamın ordusu ile karşı karşıya geldi. Önce öncü birliklerinin komutanı Saksonya asıllı General Yanus (18 Temmuz) Falcı Kasabası'nda Tatarlara ve iki paşa yönetimindeki Türklere rastladı162. Derhal geri çekildi ve sipahilerin ilk taarruzuna direnmek zorunda kalan Kantemir'in birliklerine katıldı163. Ana ordu, karargâhını daha uygun bir yere kurdu ve Batılı savaş stiline uygun olarak tahkim etti. Türk ve Tatar atlılar karargâhın etrafında iki gün boyunca boşuna dolaştılar (21 ve 22 Temmuz) Prut Nehri'nin diğer kıyısına da top kurdurtan sadrazamın 470 topu dayanıklı ve iyi korunmuş düşmanlarını boşuna top ateşini tutuyorlardı. Yeniçerilerin yedi taarruzu da geri püskürtüldü ve sabırsız askerler huzursuz olmaya başladılar. 30-50 top tarafından savunulan ve yavaş yavaş geri çekilen Rus karargâhında erzak eksikliği baş göstermeye başlamıştı ve açlık içindeki ordu hizmet etmeyi reddedebilirdi164. General Weidemann'ın teklif ettiği ve daha sonra yönettiği bir taarruz, generalin hayatını kaybetmesi ile sonuçlandı. Bu yüzden Rus Çarı nihayet barış teklif etmek zorunda kaldı165. Ahmed'e 32 gün içinde Azak ve komşu kaleler teslim edilecekti. Çar ayrıca Taganrog, Kamenka ve Yenikale (Samara) kalelerini yıktırmayı taahhüt etti. Kazaklar serbest bırakıldı ve İsveç Kralı, Kral August'a bırakılacak olan Lehistan'dan serbestçe geçip, ülkesine geri dönebilecekti. İstanbul'da hiçbir zaman daimi bir Rus elçi bulunmayacaktı ve Rus tüccarlar sadece karayolunu kullanabileceklerdi166. Tanrının inayetiyle Boğdan Prensi Dimitri Kantemir'in167 yeni efendisinin topraklarına sığınmasına izin verildi ve Nikolas'ın Boğdan tahtına oturtulan kardeşi Ioan Mavrokordato o dönemde henüz İstanbul'da olduğundan Kantemir'in bahtsız ülkesi, sadrazamın çıkarttığı bir emir üzerine tüm Boğdanlı asileri esir alp yanlarında götürmelerine izin verilen Tatarların intikamına maruz kaldı 168. İsveç Kralı, bu barışı engellemek ya da en azından kendi çıkarlarını korumak üzere derhal sadrazamın karargâhına gelmişti. Burada kendisine barış antlaşmasının imzalandığı – Rus şansölyesi Şafirov ve Şeremetev'in oğlu Mihail rehine olarak Türklerin denetimi altında idi169 ve yasalara göre bu barış antlaşmasının ihlal edilemeyeceği bildirildi. Savaşı tek başına başlatabilmek için Demirbaş Şarl'ın emrine bir Osmanlı kolordusu verilmesi de bu yüzden mümkün değildi. Demirbaş Şarl, sadrazamın kendi davası için arabuluculuk yapma teklifini geri çevirdi ve temsilcisi Funk'un İstanbul'da Rus Çarı ile yapacağı barışı bizzat görüşebileceği cevabını verdi170. İsveç Kralı, tüm umutları yıkıldıktan ve uzun zamandır planlanan ve büyük zorluklardan sonra nihayet sonuca yaklaşan planının battığını gördükten sonra öfkeli bir biçimde Bender'deki karargâhına geri döndü171. Bâbıâli'ye derhal şikayette bulundu ve hain olarak hareket etmiş sadrazamın cezalandırılmasını istedi172. Bu konuda haksızdı, zira Baltacı Mehmed Paşa birinci sınıf bir komutan olmadığından ve emrinde yeterliliğini daha kanıtlamak zorunda olan bir ordu bulunduğundan, yapabileceğinin fazlasını yapmıştı. Ayrıca Brinkoveanu'nun kararsızlığı ve Kantemir'in açık ihaneti sebebiyle Çardan daha fazla erzakı da yoktu. Sultan'ın öfkesinden korkmuyordu, zira Osmanlı siyasetini kendi çıkarları için kullanmaya çalışan İsveç Kralı'na, anlaşma henüz imzalanmış olmamasına rağmen, derhal Lehistan üzerinden yola çıkmasına dair talimat, hatta emir verdi. Yol için gerekli erzak, danışmanlarının Alman kıyafetler içinde olsalar dahi yine de Rus olduğunu173 nihayet anlamış olduğu Brinkoveanu tarafından derhal temin edildi ve en kısa zamanda Prut Nehri üzerinde bir geçide getirildi. Aynı zamanda sadrazam Demirbaş Şarl'ın tayınatını kesti ve Kara Mehmed Paşa ile Hasan Paşa, kendisine Lehistan içerisinde eşlik etmek üzere Bender'e geldiler174. Demirbaş Şarl'ın iradesini kırmak göründüğü kadar kolay değildi. Ona düşmanca yaklaşacak her Türk'e ateş edeceğini söylüyordu175 ve gördüğü zarar ve maruz kaldığı rahatsızlıklarından ötürü tarziye edilmesini isteyen küskün bir misafir olarak kaldı. Sadrazam nihayet 20 Kasım'da Edirne'ye geldiğinde, görevden azledildi ve tutuklandı. Barış antlaşmasının yapıldığı haberini Edirne'ye ulaştıran ulağı anında idam edilmişti176. Demirbaş Şarl, ezelî düşmanı Rus Çarı Petro'ya karşı olmasa bile sadrazama karşı zafer kazanmıştı177. Eski yeniçeri ağası178 olan yeni Sadrazam Gürcü Yusuf Paşa179, Demirbaş Şarl'a karşı selefinden farklı bir politika yürütemezdi, zira yiğit Demirbaş Şarl, Türk topraklarından ancak yanında büyük sayıda Türk birliği ve cebinde 600 bin skudi ile ayrılacağını beyan etmişti. Ayrıca düşmanı hâline gelen eski ev sahiplerine karşı gerekirse savaşarak ölmeye hazır olduğunu söylüyordu. Yanına verilen iki paşanın birlikleri, sadrazamın değiştirilmesinden önce geri çekilmişti180, ancak tayınatı tekrar verilmeye başlandı ve İstanbul'a gelen temsilcisi Funk yine İsveç Kralı'nın şikayetlerini bildirdi Demirbaş Şarl, savaşını istiyordu ve Rus Çarı'nın kendisi için aşağılayıcı barış şartlarını yerine getirmekte tereddüt etmesini – Azak hâlâ Apraksin'in işgali altında idi ve Moskova birlikleri Stralsund'a gitmek üzere Lehistan'dan geçiyorlardı – 1712 yılının bahar aylarında düşmanlıkların tekrar başlatılması için uygun bir zaman olarak görüyordu. Tatar Hanı, Bucak Eyaleti'nde önce İsmail'de, sonra Kavşan'da kaldı ve Rus eyaletlerine yeni bir saldırı hazırlıyormuş gibi görünüyordu181. Ahmed kendisine bir serasker olarak İstanbul yakınlarına kadar eşlik etti182. Bender'in yeni yöneticisi İsmail Paşa İsveç menfaatlerini destekliyordu. Sonunda öyle bir aşamaya gelindi ki, Osmanlı birliklerine 21 Mart'ta, sultanın da geldiği Edirne'de savaşa hazır bekleme emri verildi. Baltacı Mehmed Paşa Midilli'ye sürgün edildi. Sırdaşları Kethüda Osman Efendi ve Ömer Efendi idam edildi ve cesetleri denize atıldı. Eski Sadrazam Çorlulu Ali Paşa sürgünde hayatını kaybetti. Ahmed'in, Rus Çarı Kiev'i, Çernigov'u ve Ukrayna'nın tamamını derhal geri vermediği takdirde, birliklerin bizzat başına geçeceğinden bahsediliyordu. Tatar Hanı'nın bu arada İsveç Kralı'na para ve 50 bin kişiden oluşan birlikler vaat ettiği söyleniyordu183. Rus Çarı bu tedbirler karşısında barış şartlarını nihayet yerine getirmek ve danışmanlarından birkaçı ile Rusya'ya yönelik siyasetin temsilcileri olup, kendisine sığınan Romen prensleri Kantemir ve Thomas Kantakuzen'in savaşa yönelik planlarını engellemek zorunda kaldı184. Ahmed, Bender'de bulunan dostu İsveç Kralı'na Çar Petro'nun davranışlarındaki değişikliklerden dolayı Ruslara karşı planlanan savaştan vazgeçildiği haberini gönderdi185. İngiltere ve Hollanda temsilcilerinin arabuluculuğu ile Kiev'in boşaltılmasını öngören, Kazakların barış içinde davranmalarını garanti eden ve Azak ile Ruslara ait Çerkes Kirman (Çerkask) arasında kale kurma niyetinden tamamen vazgeçmeyi vaat eden 25 yıllık bir barış sağlandı186. III. Ahmed, nihai satırları kendi eli ile eklemişti İsveç'e sağ salim dönüşünüzün sorumluluğu Kırım Hanı'na ve Benderli İsmail Paşa'ya verilmiştir. Netice itibari ile sizlerin de bu nâmeyle tavsiye edilenleri yerine getirmeniz gerekmektedir187 . Ekim188 ayında, İsveç Kralı'nın ülkesine geri dönüşünü hızlandırmak için henüz bir şey yapılmamıştı. Demirbaş Şarl, yeterince parası olmadığını öne sürüyor ve 1.200 kese para talep ediyordu. Ayrıca elçisi Homentovski, İsveç-Lehistan grubunu temsil eden Krispin'in tüm şikayetlerine rağmen 1711 yılının sonbaharından beri İstanbul'da bulunan189 Kral August'tan korktuğunu ileri sürüyordu. Kral Stanislas'ın Boğdan'a kaçan taraftarlarından birkaçının yakın zamanda düşmanlarına teslim edilmesi, endişelerini daha da haklı çıkartıyordu190. Tatar Hanı Homentovski'yi, çarın Lehistan'ı ilhak etmek için başlattığı faaliyetleri, yapılan anlaşmaya göre Lehistan'ın iç işlerine müdahale etme hakkı olmadığı hâlde koruduğu için gönderdiği bir mektupla hain olarak gösterdi191. Üç ay içinde tüm Lehistan eyaletlerini terk etme yükümlülüğüne aykırı olarak buraya sürekli Rus birliklerinin akınına uğruyordu. Bu durumlar neticesinde Tatar Hanı kış aylarında Demirbaş Şarl lehine, Kral Stanislas'ın emrindeki Lehlerin de katılacağı bir sefer düzenleme izni istedi192. III. Ahmed, verdiği cevapta Kırım Hanı'nı haklı buluyordu. 12 Kasım 1712 tarihinde Rus elçisi Bâbıâli'ye geldi. Ahmed sadrazama Rus Çarı'nın barış şartlarını neden hâlâ yerine getirmediğini sorduktan sonra, Moskova'ya savaş ilanı gönderildi ve rehineler Yedikule zindanlarına götürüldü193. Rus temsilciler İstanbul'da ve Homentovski ile meslektaşı Goltz Edirne'de rehine olarak tutuklandı. Eski Kaymakam Nişancı Süleyman Paşa sadrazamlığa getirildi194. Ahmed, Demirbaş Şarl için değerli bir pırlanta benzetmesini kullandı195. Tatarlara seferler için her zaman verilen hediyeler ve paralar196 gönderilirken, İsveç Kralı'na Bender Paşası tarafından törenle teslim edilen 1.000 kese para verildi197. Bender Paşası, Tatarlara Leh-Rus topraklarına saldırılarında eşlik edecekti198. 11 Kasım'da sadrazamlığa getirilen Abaza (Silahdar) Süleyman Paşa, savaşın seraskerliğine getirildi. III. Ahmed bizzat Edirne'ye gelecekti. İsakçı'da bir köprünün kurulması, Prut yatağının temizlenmesi ve erzak ile para temini için derhal gerekli tedbirler alındı199. Bu arada Demirbaş Şarl, kendi davasını yine kendisi batırdı. Eline geçen parayı hemen alacaklıları ve subayları, hatta Bender Paşası'nın müzisyenleri200 arasında dağıttı ve birçok şüpheli tüccarlara yaptığı büyük miktarlarda borçları kapatabilmek için yeniden para talep ediyordu. Bu paraları almadan yerinden kıpırdamaya niyeti yoktu. Bu davranışları bütün eski dostlarının kendisine karşı olmasına yol açıyordu ve Demirbaş Şarl bundan böyle Bâbıâli'nin hiçbir kararından memnun olmayan rahatsızlık verici bir misafir hâline gelmeye başladı201. General Stenbock'un Pomeranya'yı kaybettiği ve teslime zorlandığı haberi nihai kararı getirdi. Ahmed'in emri üzerine kralın zorla götürülmesi için gerekli tedbirleri aldı. Demirbaş Şarl, son ana kadar her türlü arabuluculuk tekliflerini geri çevirdi203. 12 Şubat 1713 tarihinde kahramanca olmaktan çok mantıksız olup, 150 Türk ve Tatarın hayatına mâl olan bir çatışmadan sonra – Demirbaş Şarl'ın sadece yüzünde ve ellerinde birkaç çizik vardı – büyük bir özen ve esirgeme ile Bender Sarayı'na götürüldü [ Kalabalık Olayı ] ve üç gün sonra204, Avlonyalı Mustafa Paşa'nın denetimi altında Bucak Eyaleti'nden geçirilerek, kendisine tahsis edilen [Edirne yakınlarındaki] Demirtaş'a götürecek arabaya bindirildi205. Ahmed krala verilen mektubu ve İsmail Paşa'ya gönderilen hatt-ı şerifi bizzat imzalamıştı206. Büyük mirahur ve ondan önce varan kapıcıbaşı bütün gelişmelerde sultanın temsilcileri olarak hazır bulunuyorlardı207. Ahmed ve sadrazam tarafından kendisine hediye edilen 23 atı kestirmesi üzerine, at etini büyük bir zevkle yediler209. Yeniçeriler, büyük bir hayranlık besledikleri İsveç aslanına karşı son ana kadar savaşmayı reddetmişlerdi, ancak Demirbaş Şarl, hayatını garanti etmelerine rağmen, yeniçerilerin yanına gitmeyi reddedip, huzura kabul edilmeyi talep eden ocak emekdarlarını sakallarını kestirmekle tehdit edince, nihai saldırıya katılmaya karar verdiler. Ellerine savaş esiri olarak İsveçli ve Leh subaylar da düştü, ama bir süre sonra tekrar para karşılığı serbest bırakıldılar. Bender'e ulaşmak üzere Boğdan üzerinden tebdil-i kıyafet ile gelen Kral Stanislas, bir boyar tarafından durdurulmuş ve 1712 yılında tekrar prens olarak Boğdan'a gelen Nikolas Mavrokordato gerçek kimliğini keşfetmekte gecikmedi. Yaş'daki Kutsal Teslis Kilisesi'nin Manastırı'nda yedirilip, içirildi ve 1 Mart tarihinde Bender Paşası tarafından teslim alınıp, Turla Nehri ağzındaki Akkirman'a sürgüne gönderildi. Stanislas, Bender'e Demirbaş Şarl yola çıkarılmadan oniki gün önce gelmiş ve burada top atışları altında alay atı üzerinde kral olarak karşılanmıştı. Potocki, İbrail Kalesi'ne gönderildi ve kısa bir süre sonra sultanın izni ile huzursuzluk çıkartan misafirlerden bıkan Boğdanlılar tüm İsveçlileri ve Lehleri ülkelerinden kovdular210. Demirbaş Şarl'ın, sözde hasta olarak uzun süre yatakta kaldığı İstanbul yakınlarına gelişinden sonra çaresiz şikayetleri ve özellikle Fransız elçi Dessaleurs'un müdahalesi neticesinde211, mirahur eşliğinde Rodos'a sürgüne gönderilen Kırım Hanı'nın düşüşüne neden oldu (Mart). Bender Paşası, yeniden ele geçirilen kalenin sorumluluğunu almak üzere Azak'a gönderildi212. Buradan daha sonra Sinop'a sürgüne gitti213. Aynı zamanda mirahur, çavuşbaşı ve 6 Nisan tarihinde yerine yiğit Kaptan-ı Derya Hoca İbrahim Paşa'nın getirildiği sadrazam değiştirildi214. 1713 yılının yaz aylarında Rus temsilciler talep edilen 40 bin altın tutarındaki vergiyi vermeyi reddedip, kabul salonundan azarlanarak çıkartıldıklarında215 Türkler Bender'de kral olarak karşıladıkları216 Stanislas'ı Lehistan'a getirme ya da en azından Kamaniçe Kalesi'ni ele geçirmek için kullanmaya karar verdiler217. Bu amaçla 40 bin kişiden ve 150 toptan oluşan bir ordu toplandı. Yeni Kırım Hanı Kaplan Giray Han, Benderli Abdi Paşa, Topal Yusuf Paşa ve birkaç Anadolu Paşası ile Mısır'dan gelen 3 bin asker de218 orduya katıldılar. Boğdan Prensi Nikolas da karargâha çağrıldı. Şeyhülislâm, Stanislas'ın tekrar Lehistan tahtına çıkartılması için fetva vermişti ve yeni Vezir Ali Paşa bizzat Demirtaş'a geldi. Bender'den Rus Çarı'na tarafsız kalması için bir elçi gönderilmişti219. Ağustos ayı başlarında Abdi Paşa emrindeki birlikler Prut Nehri kenarındaki Zagarancea'ya geldiler220. Ancak bu arada Kral II. August taraftarlarının İstanbul'daki gizli entrikaları seferin durdurulmasına neden oldu. Stanislas, 19 Ağustos'ta tüm onurlar ve top atışları altında Bender'e getirildi ve ancak 1714 yılının Haziran ayında, Yaş üzerinden 1713 yılında gelmiş olduğu Macaristan'a geri dönmesine izin verildi221. Bu savaşın tek sonucu, artık kesin olarak Boğdan'dan ayrılan Hotin'in tahkim edilmesi oldu222. Ahmed, kendilerini huzuruna kabul etmeksizin ve hiçbir cevap da vermeden iki Rus rehine elçi Tolstoy'un ve çarın yeni temsilcisi Bestuşev'in ülkelerine geri dönmelerine izin verdi224. 1714 yılı başlarında elçi Bestuşev, anlaşmanın onayını getirdi ve 22 Nisan'da Homentovski, Kral August'un nihayet Bâbıâli tarafından da tanındığı beyanı ile ülkesine geri gönderildi225. Bu sayede Rusya ile iyi ilişkiler uzun bir süre için garanti altına alınmıştı ve Prut zaferinden dolayı Osmanlılar arasındaki savaş yanlılarının yeşeren umutları yok edilmişti. Artık Demirbaş Şarl'ın geri gönderilmesine sıra gelmişti. Osmanlı Sultanı onunla bir daha barışmadı. Ahmed, olağanüstü İsveç elçisini ve 72 subayını huzura kabul etti ve onlara krallarının istediği gibi Erdel ve Macaristan üzerinden derhal yola çıkabileceğini bildirdi. Demirbaş Şarl'a bu sefer para verilmeyecekti. Yanında iki kapıcı ile birlikte 3 Ekim'de226 Tuna Nehri'ne doğru yola çıktı. Bu yönde kesin emirler alan Eflak Prensi ve Boyarlar tarafından karşılanmadan, Yergöğü'nde Eflak topraklarına ayak bastı. İsveç Kralı, Viyana'dan para ve geçiş belgelerinin gelmesini beklemek ve kortejinde bulunan alacaklılarının hesaplarını kapatmak üzere Eflak'ta öngörülenden daha uzun süre kalmaya kalkınca, Piteşti'de derhal yola çıkmak için hazırlık yapması gerektiği bildirildi227. Nihayet Bender'den buraya gelen General Sparre emrinde 1168 İsveçli Kasım ayı başlarında dört birlik hâlinde Karpat geçitlerinden geçtiler. Kendisini sade giyimli Subay Petro Frisk kimliğine bürünmüş olarak görenler, bu subayın içindeki şeytana uyarak yeni bir savaş esnasında hayatını kaybetmek üzere [11 Aralık 1718] herkesten önce kuzeye doğru at koşturan Demirbaş Şarl'ı tanıyordu228. Ahmed'in erdemli damadı, eski Kaymakam Şehid Ali Paşa yasaların ve düzenin koruyucusu 12 olarak devletin mühürlerini devralmıştı. En büyük ideali, devlete her yıl yeni eyaletler ekleyerek büyüten ve Osmanlı ordusunu zenginleştirip, onur kazandıran eski zafer dolu seferler olan bu adam, inanılmaz derece gaddar ve Hristiyan düşmanı idi. Ona göre mutlak güce sahip ve üç tuğ taşıma şerefi yalnızca kendisine ait olan bir sadrazam, Köprülü Mehmed Paşa zamanında olduğu gibi kararları vermeli ve astları ile ilişkilerinde ancak celladın icra ettiği adalete güvenmeli, imparatorluk kana boğularak temizlenmeli ve güçlenmeliydi2. 1714 yılının Nisan ayında yaşlı Eflak Prensi Brinkoveanu, başmirahur tarafından İstanbul'a çağrıldı ve uzunca bir süre Yedikule'de ve daha sonra bostancıbaşının zindanlarında vakit geçirdikten sonra nihayet, hadiseyi seyretmek üzere deniz kenarındaki köşke gelen sultanın gözleri önünde, bütün oğulları ile birlikte boynu vuruldu. Onlar, Ali Paşa'nın hainlere 3 karşı yürüttüğü acımasız siyasetin ilk kurbanları idi. Mısır Beylerbeyi Osmanzâde Paşa da yüksek rütbeli subayları ile birlikte aynı cezaya çarptırılacaktı4. Suçu Almanlar ile kurduğu irtibatları, Viyana'dan kendisine verilen Alman İmparatorluğu Prensi unvanını, Erdel komutanları ile yazışmalarını ve orada bastırılan jübile madalyonunu5 kapsadığından, Brinkoveanu'nun idamı aynı zamanda Avusturyalılara karşı bir meydan okuma ve planlanan intikamın ön işareti idi6. Ali Paşa, sultanı daha 1713 yılında Lehistan'a yapılacak seferi, Rusya'nın ve Alman Kayser'in tehdit altında Kral August'a yardım gelebileceğini ileri sürerek vazgeçirdikten sonra, onun yerine Mora'yı ve son savaşta kaybedilen başka yerleri geri alabileceklerini söylemişti7. Son savaşta Osmanlı eyaletlerini topraklarına katarak bölgelerini genişleten Venedik, komşu Hristiyanlar arasında en zayıfı idi. O dönemdeki müttefikinden uzun zamandan beri bir şey bekleyemiyordu, zira Almanlar Batıda Fransızlarla yeterince meşguldüler ve 1714-1715 yılları arasında Avusturya elçisinin teklif ettiği arabuluculuk ciddi değildi. Ali Paşa buna arabuluculuk safsatası demişti8. Olağanüstü elçi Giovani Dolfino aracılığıyla yardımına başvurulan9 Leh Kralı August, Kamaniçe'yi geri almış olmaktan memnundu10 ve büyük çabalardan sonra sağlanan barışın tadını mümkün olduğunca uzun çıkarmak istiyordu. Papa'nın vaatleri bu sefer hiçbir işe yaramıyordu11. 1714 yılında, son savaştan önce Slav reayalarda yıllarca büyük umutlar uyandıran Rus ajanların faaliyetlerinin sonucu olarak Karadağ Osmanlı'ya karşı ayaklandı. Bosna Beylerbeyi Körpülüzâde Numan Paşa, sonbaharda üzerlerine yürüdü ve ayaklanmayı tamamen bastırdı. Bazıları ülkenin dinî ve siyasî lideri olan Vladika (piskopos) ile birlikte Venedik'e ait Kotor'a kaçtılar ve Venedik onların teslim edilmesini reddetmesi gerektiğini düşündü12. Boşnak atlılar kaçakları sınırın bayağı ötelerine kadar takip etmişti13. Ayrıca eski Morlacchilerin [Morlaklar] mirasçıları olan Ülgün korsanları, hiçbir ayrım yapmadan Venedik ve Avusturya gemilerine saldırıyorlardı14. 8 Aralık'ta, Ali Paşa'nın Avusturya savaşı sırasında haksız olarak ele geçirdikleri Mora'yı ve onun 28 yıllık gelirlerini talep ettiği Venedik Balyosu tutuklandı15. Venedik tebaanın tamamı Osmanlı ülkelerini derhal terk edecekti. 9 Aralık'ta, Karlofça barışının özellikle Karadağ ile ilgili şartlarını yerine getirmediği16 gerekçesi ile Venedik'e savaş ilan edildi. Gururlu bir biçimde Rus Çarı'nın cezalandırılacağından bahseden ve yeni savaşa müdahale edecek tüm Hristiyan güçlerini kendi felaketlerini hazırlamış olmakla tehdit eden Ali Paşa, zor bir dönemde balıkçılar tarafından ellerinden alınan Adriyatik Denizi'ndeki Mora'yı kolayca tekrar geri alabileceğini umuyordu17. Gerek elçisi İstanbul'da henüz huzura kabul edilmemiş ve Avusturya'yı doğal rakibi kabul eden Rusya'nın18, gerekse Venedik'in Doğu Akdeniz'deki ticaretini kıskanan ve Venedik'in çökmesini kendi çıkarları açısından isteyen Hollanda ve Fransa'nın Osmanlı'nın kazanmasını sevinçle karşılayacağından emindi19. Venedik hükümeti, Mora Yarımadası'nda eski geleneklere uygun olsa da Türklerin hakimiyeti altında dinî hayatlarını rahatsız edilmeden sürdürebilen Rumların nefretini körükleyen yanlış bir maliye ve kilise politikası yürütmüştü20. Her zaman dürüst olmayan sayısız Venedikli memurlar karmaşık vergiler Ortaçağın özelliklerini gösteren bir adalet sistemi mülkiyet haklarıyla ilgili iddiaların huzursuzluk yaratacak şekilde ele alınması birçok insanın kanını akıtan bir nüfus sayımı maliyenin amaçları için hazırlanan bir kadastronun hazırlanması idare ve ordu için gerekli binalara el konulması Ortadoksların tekrar eski inanca döndürülmesi amacıyla keşişlerin buraya üşüşmesi başlarında Gürdüs (Korint) arşiveki bulunan bir Latin hiyerarşisinin oluşturulması Ortodoks ruhbanlarının İstanbul'daki patrikhane ile irtibat kurmalarının yasaklanması ve birçok Ortodoks Kilisesi'ne el konulması, paşaların, sancakbeylerinin, kadıların ve emirlerin sürdürdüğü ataerkil, hoşgörülü ve Rumlar için oldukça avantajlı idaresini aratan bir siyasetin etkileri idi. Mora halkının sayısını kısa bir süre içinde aşan yeni kolonistlerin – 90 bin civarında Rum'a karşılık 110 bin kolonist – Rumlar tarafından dostça karşılanmadığı kesindir. Komşu Türk eyaletleri ile yapılan yoğun ticaret, yeni gümrüklerin uygulanması ile kısa bir sürede yok edildi ve Frenk tüccarlar o kadar büyük zorluklar ile karşılaşıyorlardı ki, gemilerini Mora limanlarına göndermemeyi ve Mora'daki fakir pazar yerleri ve köyleri Batı'nın altınından ve gümüşünden yoksun bırakmayı tercih ediyorlardı. Mora'nın yeni ordusu, yarım milyon Reali civarındaki gelirlerin büyük bir bölümünü yutuyordu ve Batıdan gelen güvenilir, ama bir o kadar da yüksek ücretli paralı askerlerden oluşuyordu. Yaklaşık 7 bin kişiden oluşan ordunun asıl görevi, yerel halkı denetlemekti. Ahlaksızlıkları, Doğu'nun mütevazılığına alışık halkı öfkeye sevk ediyordu. Kaleler kötü durumda idi ve her yerde erzak kıtlığı çekiliyordu. Sahiller, düzenli bir donanma tarafından korunmuyordu. Kısacası, daha az hoşgörü ve koruma elde etmek için daha fazla para ödeniyordu artık. Venedik, fetih savaşı sırasında kimi zaman Frenkler lehine kendi varlıklarını tehlikeye atan Arnavutların ve Manyotların sadakatini bile bazı imtiyazlar tanıyıp, neredeyse otonom ve âşâr vergisinden muaf hayatlarına saygı göstererek muhafaza edememişlerdi. Sistem o kadar kötü idi ki, en iyi idareciler bile Mora hükümetinin sağlamlaştırılması için kendi şahsî çabaları ile hiçbir katkıda bulunamıyorlardı. Savaş başladığında, sadrazam neredeyse tüm Rumlardan destek alabileceğine inanıyordu. Karşı çıkanlar ise İstanbul'daki Patrik tarafından aforoz ediliyordu21. O dönemlerin görgü tanığı bir Romen Mora'daki Rumlar çok önceleri Bâbıâli'ye yazılı olarak onları Frenklerin köleliğinden kurtarmaları için arzuhalde bulunmuşlardı , diyor22. 1715 yılının bahar aylarından önce 6 bin yeniçeri Türklerin elinde bulunan Akhaya'ya geldi. Sadrazam, Germe Hisarı'na gelmeden önce, 21 Mart'ta 60 kadırga ve 40 gemi ile İstanbul'dan ayrılan ve bu filoyu 15 Berberi gemisi ile güçlendiren23 kaptan-ı derya, Eğriboz Adası'nın eski Kızılhisar (Karistos) Limanı'na geldi ve 5 Haziran'da Rum halkının talebi üzerine teslim olan Tine'yi aldı24. Egin Adası'nı da en kısa zamanda ele geçirerek, hilalli sancağı Adriyatik Denizi'ne kadar taşımayı umut ediyordu25. Bu arada kara ordusu Nisan ayında İstanbul'da toplanmıştı. Ruslara karşı beklenmedik zaferi elde eden orduya benziyordu ve çıkarılan son askerî kanunnâmenin hükümlerine uygundu26. 1711 yılında Arapların, Tatarların ve Çerkeslerin dışında 20 bin sipahi, 12 bin timarlı sipahi, 10 bin Boşnak 20 bin atlı ve 40 bin yeniçeri – yaklaşık 20 bin yeniçeri de müdafaa kıtası olarak değişik yerlerde görev yapıyordu27 - 10 bin cebeci, 8 bin topçu, 20 bin Arnavut ve 6 bin Mısırlı piyade olarak savaşmış ve yanlarında 350 büyüklü küçüklü top götürmüştü28. Kapıkulları, yeni kanunnâmeye göre piyade sınıfı olarak yeniçerilerden, acemioğlanlardan, topçu ve cebecilerle sakalardan oluşurken, İstanbul'daki sipahioglanlarını tamamen içine aldığından atlı sınıfı olarak sadece 15 bin ulûfeci ile çavuşları kapsıyordu. Paşaların emrindeki serhadlar, piyade sınıfı olarak sipahilerden, seymenlerden veya kısmen başka bir dine mensup köylülerden, lağımcılardan, vasal ülkelerin kuvvetleri olarak Hristiyan öncü birliklerden oluşan ve yolları açma görevini üstlenen müsellemlerden ve sipahi topçu birliklerinden atlı sınıfı olarak hafif birlikleri oluşturan beşlilerden, delilerden ve genelde köylerden gelen gönüllülerden oluşuyordu29. Esas sipahilere artık Topraklı deniyordu30. 1711 yılının kayıt listesinden, özellikle de Marsigli'nin verdiği rakamlardan31, yeni savaş şartlarına uygun olmayan atlı sayısının oldukça azaltıldığı anlaşılmaktadır, zira Avrupa modeline göre düşmanın saldırısını toplar tarafından korunan, sağlam bir karargâhta bekleyen ve el bombası kullanmakta tereddüt etmeyen birliklere karşı etkisizdi. Bu yüzden Tatarlar da eski önemlerini kaybetmeye başlamışlardı. Osmanlılar sayısız eski veya yeni surlar, tahkimatlar, siperler ve başka teknik araçlar ile iyi tahkim edilmiş Mora'da yürüteceği savaş için özellikle dik kayalıkları ve taştan tabyaları ele geçirebilecek kapasitede topçulara ve güvenilir yeniçeri birliklerine ihtiyaç duyuyordu. Bu birliklerin sayısı yeterince kalabalıktı ve vazgeçilmezliklerini Hristiyanlara karşı yapılacak her yeni seferin başında yeni imtiyazlar talep ederek kullanıyorlardı32. Örneğin borç para verme hakları vardı – ki bunu İsveç Kralı'na karşı kullanabileceklerdi – savaş sırasında bile satış tezgahları kurabiliyorlardı33 ve paşaların idaresi ve yargı kararlarını sürekli olarak kontrol edebiliyorlardı34. Ulufeleri, 1700 yılında 3711 kese altın tutuyordu35. Sanki devlet işlerinin idaresi ve tahtın güvenliği yine onların eline geçmiş gibi görünüyordu. Artık ticarî önemini 1650 yılından beri hızlı gelişen ve zengin olan İzmir'e36 ve sultanı barındırma hakkını Edirne'ye kaptırdığından fakirleşmeye yüz tutmuş İstanbul'da, başkentin Müslüman halkı ve yeniçeri olmak isteyen genç insanlar arasından asker toplanıyordu37. 1692 yılında Salankamen Muharebesi'nden sonra bütün duvarlarda Bâbıâli tarafından hazırlanan afişler ile dinlerini korumak için askere yazılanlara yüksek ücret ve sefer tamamlandıktan hemen sonra emeklilik hakkı vaat ediliyordu. Başçavuş, etrafındaki tüm subaylar ile birlikte gençleri askere çağırmak üzere İstanbul'un bir meydanında duruyordu38. Gerçekte ise bu askerler, savaş devirlerindeki sultanların piyadelerinden daha yararsızdı. Çavuşlar, onları kimi zaman taarruza ve saldırıya ellerinde sopalar ve kamçılar ile teşvik etmek zorunda kalıyorlardı. Yine de Venedik'in doğudaki yerlerini korumak için Fransa, Almanya ve Batı'nın diğer bölgelerinden askere aldığı ve düşük ücret verdiği paragöz, ihanete yatkın ve genelde korkak askerlerden çok daha iyilerdi ki, Rus ordusunda Batılı subaylar bulunmasına rağmen, Prut savaşında çarın paralı askerlerine ve kaba köylülerine karşı kendilerini kanıtlamışlardı39. Sultan ve Valide Sultan, Venedik Seferi'ne katılmak istemişlerdi40, ama Mora'ya giden birliklere sadrazam liderlik ediyordu. Ordu, Kavala ve Serez üzerinden geçiyordu. Konya Beylerbeyi ile buluştukları Selanik'e geldiklerinde Nişancı Ali Paşa, yukarıda bahsedildiği gibi, bu görüşmeden sonra Tine'ye yönelen kaptan-ı derya ile görüştü41. Büyük zenginlikler edinmiş olduğu bilinen paşalar herhangi bir gerekçe ile ortadan kaldırıldı İstanbul Kaymakamı, zengin bir adam olduğu için Cilan'ın idarecisi Bâbıâli'nin mülklerine sahip olması için42 ve daha sonra Mora Sancakbeyi43 ve yeniçeri ağası cellada teslim edildiler44. Yağmacı askerler büyük disiplin altında tutuluyorlardı. Müslüman halkının Rumca konuştuğu ve sadece İstanbul'dan gönderilen kadıların Türkçe'yi kullandıkları Yenişehir ve Theben üzerinden yapılan kısa bir yürüyüşten sonra terk edilmiş bir vaziyette duran Germe Hisarı'na gelindi. Bu arada Venedikli subaylar sadrazama yardım teklifinde bulunmuşlardı ve Venedik hizmetindeki Fransız paralı askerlerin olası ihaneti beklentisiyle Fransız temsilci de Brue Osmanlılara eşlik etmişti. Müttefik güçlerin temsilcileri Girit savaşı esnasında da kendi uluslarından insanları Türk tarafına geçmeye teşvik etmişlerdi45. Düşmana rastlamadan önce Kara Mustafa Paşa serasker tayin edildi. Emrinde 30 bin yeniçeri, 2 bin topçu, bir o kadar cebeci, 4 bin sipahi ve 30 top vardı. Haziran ayının sonunda sadrazam Derbent Geçidi'ne46 geldi ve camilerinin üzerinde artık haç işareti görülen Gürdüs'ü gördü. Şehrin iyi tahkim edilmiş olması valisinin teslim olma çağrısına savaşmak için orada olduğunu söyleyerek cevap vermesi yeniçerilerin taarruza karşı çıkmalarına ve bunun yerine bir meydan muharebesi talep etmelerine bunaltıcı sıcaklıkların ve kuvvetli rüzgarların Osmanlı'ya büyük zorluklar çıkartmasına rağmen, Gürdüs 3 Temmuz'da Türklere teslim edildi. Rum halkı, nefret besledikleri Latinleri buna zorlamışlardı ve onlar da nihayet kendileri için aman dilemeye razı olmak zorunda kalmışlardı. Ali Paşa'nın niyeti, büyük bir intikam alarak diğer yerlerdeki müdafaa kıtalarına göz dağı vermekti. Venedikliler, yağmaya kalkışan Osmanlılara karşı geldikleri anda amanı bozdu. Venedik'in olağanüstü temsilcisi yeniçeriler tarafından öldürüldü. Bu arada Katolik Papazlardan biri kendisini de yiğitçe kurban ederek, mühimmat deposunu havaya uçurdu. Fatihlerden bir çoğu hayatını kaybetti. Ali Paşa'nın ordusuna mensup birkaç bin kişinin öldüğü söyleniyordu. Bu patlama tam aksine bir etki yaptı Sadrazam ister Rum, ister Batılı olsun, tüm esirlerine karşı acımasızca davranmaya başladı. Eski Bizans hanedanlarından Mamona ailesi47 katledildi. Sadece kaptan-ı deryaya gönderilenler hayatta kalmayı başardılar. Vali Giacomo Minotto, sadrazamın çadırına getirildi ve burada zincire vuruldu. Verilen sözden bu şekilde dönülmesi ve Batı aleminin kamuoyunu hiçe saymış olarak eski reayaya ve yabancılara karşı gösterilen bu gaddarlık, Ali Paşa'nın tüm Hristiyanlar arasında dehşet saçmak için uygulanması gerektiğini düşündüğü yeni bilinçli barbarlık siyasetini oluşturuyordu. Serasker, ancak 23 gün sonra teslim olan48 Balyabadra'ya doğru ilerlerken, sadrazam terk edilmiş Arhos'u işgal etti. Eski kalesi ve denize uzanan bir kaya üzerine kurulmuş yeni Palmida Kalesi ile Anabolu, iyi tahkim edilmişti ve 13 Temmuz'da yeniçerilerin ilk hücumu geri püskürtüldü. Kaptan-ı Derya 15 Temmuz'da limana geldikten sonra yine saldırılar gerçekleşti. Tüm esirler öldürüldü. Kuşatma altında olan ve aralarında Dalmaçyalıların ve Arnavutların da bulunduğu 1.000 kadar askerden birkaçının ihaneti sayesinde bir gedik açıldığında kale komutanı Bono birkaç subayı ile birlikte Ali Paşa'nın gaddar tarzını henüz hoşgörüyle karşılamayan kaptan-ı deryanın gemilerine kaçtılar. Kaleye giren Türkler, insan avına çıktılar. Frenk keşişlere bile aman verilmedi. Hamile ve çocuklu kadınlar49 karargâha getirilip, burada satıldılar. Erkek esirlerin hepsi öldürülecekti ve Ali Paşa her başa 30 altın ödül koymuştu. Arz kısa bir süre sonra o kadar arttı ki, ödül 20, daha sonra 10 altına indirildi. Köle tacirinin büyük çadırının önündeki meydan, küçük gelmeye başladı. Bu, Hunların ve Tatarların akınlarını hatırlatan bir sahne idi50. Yaşlı bir adam olan kale komutanı Alessandro Bono, sultanın huzuruna çıkartılacaktı, ama daha önce Megara'da öldü ve Theben'de defnedildi51. Saadet Giray Han'ın yönetimi altında gelen Tatarlar, sonunda yapacak bir şey bulamadılar. Mora, ilhak olmuştu ve Nogay Tatarları geri dönmeye karar vermek zorunda kaldılar52. Venedik genel kaptanının hain Rumları köylerini tahrip ederek cezalandırmak için aldığı tedbirler de bu kararı etkilemişti53. Çakonya ve Mayna, Osmanlı ordusunun ilerleyişi ile fazla ilgilenmiyorlardı. Sitena, Kastanitsa, Brastos'un vahşi ve kaba eşkıyaları , Venedik'in paşaların hoş görülü anarşisinden daha ağır bir yük olarak gördükleri idaresini savunmaya niyetli değildiler54. 13 Ağustos'ta Modon'un kuşatması başladı. Bu önemli şehri kurtarmak için Venedik Genel Kaptanı Dolfin yaklaşık 30 gemiden55 oluşan donanması ile buraya geldi ve Navarin'i de korumaya çalıştı56. Koron'dan acilen buraya çağrılan kaptan-ı derya, belki de Preveze'yi57 almış olma gururunu gölgeleyebilecek bir muharebeye girmek istemiyordu. Dolfin, açık denizde kaldı ve böylece Türk kadırgaları Modon'u kuşatabildiler. Venedik Valisi şehri kuşatan Türkler ile teslim antlaşması yapmak zorunda kaldı ve böylece 700 hastasını ve 200 kişilik Rum yardımcı birliklerini kurtardı58. 23 Ağustos'ta sadrazam geri çekilme emrini verdiğinde Venedik'in elinde sadece Benefşe kalmıştı. Mayna'da Kalamata, Zernata ve Kelafa gibi şehirler, Türklere hiç direnmeden teslim oldular. Manyotların ve Çakonların ileri gelenleri Türk karargâhına geldiler ve teslim olduklarını beyan ettiler59. Benefşe komutanı kendisine vaat edilen 4 bin keseden 2 binini aldıktan sonra Benefşe'yi 7 Eylül'de teslim etti ve teslimattan hemen sonra elinden 2 bin kese daha alındı60. Edirne yakınlarındaki Karaağaç'ta hastalığından yeni kurtulan sultan, Kasım ayı başlarında muzaffer sadrazamını karşıladı61. Saray tekrar İstanbul'a taşındığında, Suda'yı ve Spinalonga alan ve İyonyen Adaları'na dahil Ayamavra'yı Osmanlı topraklarına katan kaptan-ı derya limana geldi62. Girit'teki kaleler, Venedik Genel Kaptanı yardımlarına gelmeden Türklere aylarca direnmişlerdi63. Nihayet Eylül ayında kaptan-ı derya Girit sahiline gelmiş ve kalelere Türk muhafız kıtaları yerleştirmişti. İçinde bulunan Rumlar, Mora'daki esirler ile aynı akıbete uğradılar. Çuha Adası'nda tutunamadı. Kaptan-ı Derya, Türkler karşısında Mora'daki Kastello'ya girdikleri tarihlerde Ayamavra Adası'nı almaya çalıştı. Kale terk edilmiş ve savunma hatları tahrip edilmiş hâlde bulunduğundan, işgalinde kayıp verilmedi64. Cenevizliler, İstanbul'dan gönderildiler, Collier'in ve İngiliz meslektaşının itirazlarına kulak asılmadı3 ve Alman Kayser'e meydan okundu4. Bu saldırı politikasının karşısında, 1715 yılının Eylül ayında yaşlı Fransa Kralı'nın ölmesi üzerine Doğudaki menfaatleri için endişe duymamaya başlayan Kayser VI. Şarl, 13 Nisan 1716 tarihinde Venedik ile ittifak kurdu. Kayser, Venediklileri 12 bin asker ile destekleyecek, Venedik de bunun karşılığında İtalya'da Almanlara ait eyaletleri koruyacaktı. Bu şartlar, Osmanlıların Napoli, hatta Milano'ya saldırabileceklerini düşündüklerini gösteriyordu. Müttefikler ayrıca 1684 yılında Türklere karşı ittifak kuran diğer güçleri de dahil etmeyi düşünüyorlardı. Savaş, Viyana tarafından ilan edilecekti. Nisan ayı başlarında İstanbul'dan geri çağrılan Alman temsilci Fleischman'ın İstanbul'dan ayrılması, savaşın başladığına işaretti. Türkler, Alman temsilciyi Semendire'de durdurdular ve Sırbistan sınırını savunmak için gerekli tedbirleri aldılar5. Bâbıâli'nin önlemlerinden biri, Eflak Prensi Stefan Kantakuzen'in babası Konstantin ile birlikte tutuklanması ve İstanbul'a getirilerek atıldıkları zindanlardan Nisan ayında bostancıbaşının zindanlarına nakledilip, 7 Haziran'da burada boğazlanarak öldürülmeleri idi6, zira Stefan, Erdel komutanı General Stainville ile sıkça yazışmıştı. Bâbıâli, yerine getirilen Nikolas Mavrokordato ile tehlike altındaki sınırda sadık bir hizmetkâr bulduğuna inanıyordu ve Boğdan, Türk siyasetinin güvenilir bir taraftarı olan Mihail Rakoviça'nın sorumluluğuna verildi7. Savaşın genel komutanlığına getirilen Savoylu Eugen tarafından Avusturya adına hazırlanan ültimatomda, Dalmaçya Seferi'nin derhal durdurulması, Venedik'in taleplerinin yerine getirilmesi ve kayser, çar ve Venedik arasında kurulan ittifakın Bâbıâli'nin bu üç güç ile gelecekteki ilişkileri için esas alınması talep ediliyordu ve tüm şartların yerine getirilmesi için Mayıs ayını son tarih olarak belirliyordu8. Ama kayser resmi savaş ilanını vermekte tereddüt ettiği için, Haziran ayında, Avusturya diplomasisinin kötü davranışlarını artık çekmeye niyetli olmadığını belirten Bâbıâli savaş ilan etti9. Mücadele ve savaş açıldı , diye yazıyordu Sadrazam Ali Paşa, Tüm düşmanlıklardan ve kibirden uzak Bâbıâli, Allah'ın yardımı ile zaferi kazanacaktır10 . Eflak Prensi Stefan'ın, babası Konstantin'in boğazlanması ve kısa bir süre sonra Nikolas Mavrokordato'nun tavsiyesi üzerine Kontantin'in kardeşi Mihail ile akrabası Dudesku'nun idamı, Hristiyan komşular ile yeni anlaşmazlıkların doğrudan sonuçları idi11. Ali Paşa, Rakoçi'nin Macar asilzâdelerinden Bercsenyi, Esterhazy, Forgach, Adam Vay gibi yandaşlarına danışarak, ileriye dönük planlar hazırladı. Hallerinden memnun olmayan Macarlar, Hotin üzerinden memleketlerine saldıracaklar ve Avusturya'ya karşı isyanı başlatacak ve Tatarlar da onlara yardım edecekti. Romen vasalların güvenini sağlamak için biri İbrail'de, diğeri Bükreş'te olmak üzere iki Türk karargâhı kurulacaktı. Ancak çarın Dimitri Kantemir ve Thomas Kantakuzen'in de katıldığı Kırım seferi, Tatarları yeterince meşgul ediyordu ve Macarlar tek başına Kuzey Macaristan veya Erdel'de hiçbir şey yapamayacak kadar zayıftılar12. Buna karşı Avusturyalılar Ağustos ayında Eflak sınırını geçtiler. Eylül ayında Alman askerleri dağlardaki manastırlarda konakladılar. Huzursuz Boyar Brailoiu ve yandaşları, Avusturyalıları ülkenin askerî geleneklerini hâlâ en iyi şekilde sürdüren Olt bölgesinde sevinçle karşıladılar. Avusturyalıların Bükreş'e ilerlemekte olduklarına dair yanlış haber üzerine Nikolas Mavrokordato acilen Tuna boylarına kaçtı. Hiçbir savaşçı özelliği olmayan prensi, Avusturyalıların olası saldırısına karşı korumak için ülkeye Tatarlar gönderilecekti13, ama bu konu Banat'ta savaş sırasında geçenler açıklandıktan sonra tekrar ele alınacaktır. Savaş, gerçekte başka bir alanda karara bağlanacaktı. Dalmaçya'da ve İyonyen Adaları'nda Türklerin karşısında General Johann Matthias von der Schulenburg14 ve denizlerde Genel Kaptan Pisani duruyordu. Haziran ayında kaptan-ı deryanın yaklaşık 200 gemiden oluşan donanması, genel kaptanın tüm çabalarına rağmen çok iyi bir savunma durumunda olmayan Korfu sularına geldi. Amiral Pisani, güçlü bir filo ile Osmanlı'nın deniz gücünün yakınında bekliyordu. Nihayet 8 Temmuz'da artık önlenemez muharebe gerçekleşti, ama herhangi bir sonuç çıkmadı. Ancak kaptan-ı derya buna rağmen 30 bin kişi ile adaya çıkmayı başardı ve birçok taarruza başarılı bir şekilde karşı koymayı bilen şehir derhal top atışına tutuldu. 42 gün sonra Osmanlı komutanı Kara Mustafa Paşa 21 Ağustos gecesi geri çekilmek zorunda kaldı. Bu kararda yeniçerilerin huzursuzluğu, kaptan-ı derya ile anlaşmazlıklar, sürekli yağan yağmurlar ve Bâbıâli'nin Korfu'yu ya bir an önce fethetme veya tahrip etme ya da derhal oradan ayrılma emri etkili oldu. Butrinto'ya yelken açmak için askerler gemilere o kadar hızlı bindirildiler ki, bütün eşyaların ve birçok erzakın yanı sıra düşmanın eline 92 top da bırakıldı15. Venedik Amirali Pisani, yanına birkaç İspanyol ve Portekiz gemisi gelmesine rağmen, Sakız Adası üzerinden İstanbul'a dönen Osmanlı Donanması'na saldırma cesaretini gösteremedi16. Modon'a yaptıkları bir saldırı başarısız oldu17. Ancak minnettarlıklarını belirmek için Venedik'te daha sonra heykeli dikilecek olan Schulenburg, Eylül ayında askerlerini Butrinto ve Ayamavra'ya getirmeyi başardı18. Osmanlıların Korfu'dan apar topar ayrılmalarının sebebi, bu arada Macaristan'da yaşanan büyük mağlubiyet idi. Mayıs ayında Belgrad'ta Avusturyalı tüccarlar saldırıya uğradılar. Sava Nehri üzerinde Türk gemileri göründü. Kısa bir süre sonra Almanlar Mitrovitsa'yı işgal ettiler. 9 Temmuz'da Savoyen Prensi Eugen Petervaradin yakınlarındaki Futak'a vardı19. Sadrazam bu arada Belgrad önlerine gelmişti. Karlofça yakınlarına kadar gelen Kont Palffy emrindeki çok büyük olmayan birlikleri yok etti. Daha sonra Sava Nehri'ni geçti ve acilen Petervaradin'e doğru ilerledi. Yanında her zamanki Avrupa ve Anadolu birlikleri ile yeniçerilerin bir bölümü dışında 30 bin Tatar vardı. Prens Eugen tereddüt göstermedi, 5 Ağustos'ta aralarında ağır ve hafif süvari alayları olduğu halde toplam 64 bin askeri ile muharebe nizamı aldı. Almanlar ile tıpkı 1711 yılında Ruslar ile başa çıktığı gibi kolayca, yani etraflarını sarıp, aman dileyene kadar sürekli saldırarak başa çıkabileceğini düşünen Ali Paşa, ciddi ve çetin bir savaşı kabul etmek zorunda kaldı. Tepeler, ormanlar ve göller ile korunan Almanlar en iyi süvarileri ile Türklerin sağ kanadı üzerine yürüdüler. Württemburg Prensi Aleksander'in yönetimi altındaki Almanların saldırısı, Rumeli sipahilerini dağıttı, ama piyadeler tabyalardan düzensiz bir biçimde çıkmaya çalışırken, asıl karargâha kadar ulaşmayı başaran Osmanlılar tarafından geri püskürtüldüler. Piyadelerin safları Palffy'nin süvarileri ve yedekler ile güçlendirildiler ve Hristiyan topçular Osmanlı topçulardan üstün çıktı. Son olarak yeniçeriler ve serhad askerleri de geri püskürtüldü ve arabaların arasında acımasızca katledildiler. Savaş sanatında aslında eğitim almamış Ali Paşa, muharebeyi kazanmak üzere olan Almanlara karşı atlıları ile çaresizce yaptığı son bir saldırı sırasında onurlu bir ölüme nail oldu. Kanlar içinde Karlofça'ya getirildi ve burada son nefesini verdi. 6 bin Müslüman savaş alanında hayatını kaybetmişti ve Prens Eugen, 170 sancağın yanında 156 topu eline geçirdi. Muzaffer General, iyi tahkim edilmiş ve birçok yeniçeri tarafından savunulan Tımışvar üzerine yürüdü. Belgrad'a toplanan kaçakların gururu, sorumluluklarını unutacak kadar kırılmamıştı, ama kahramanca gösterdikleri çabalar yine de sonuçsuz kaldı (23-24 Eylül). 1 Ekim'de güçlü Palanka alındı, ama Tımışvar'ın müdafaa kıtalarından kalanlar, ancak toplam 44 gün süren kuşatmadan ve kanlı bir taarruzdan sonra 13 Ekim'de teslim oldu. 12 bin Türk, Belgrad'a göç etme izni istemişti. Tımışvar komutanı Kont Mercy'nin gönderdiği müdafaa kıtaları Pançova, Mehadiye'ye, Yeni Palanka ve Adakale'ye kabul edildi. Almanların tarafında olan boyarların onayı ile 1716 yılının sonbaharında Güney Erdel'de konuşlandırılmış ve Kont Tige'nin emrinde bulunan Alman ordusu Eflak'a girdi. Muhafız kıtalarını kolayca geri püskürttü ve Eylül ayında General Stanville emrinde, Karpatlarda bulunan Sinaia Manastırı'nı işgal etti20. Bir diğer birlik, köylerde kiliselerde çalan çanların sesi altında Vulkan Geçidi'ni geçti ve iyi tahkim edilmiş eski Tismana Manastırı'na yerleşti. Gelecekte Küçük Eflak diye adlandırılacak bu bölgenin nüfuzlu mülk sahipleri, son savaşta Türk mühimmat depolarının bulunduğu Cerneti'ye bir birliğin girmesini sağladılar. Boğdan'da kısmen Macar köylülerin yaşadığı Trotuş Vadisi'ni işgal etmeyi bile denediler. Bu hadiselerden dolayı endişe duymaya başlayan Nikolas Mavrokordato, Türkler ile irtibata geçmek üzere Yergöğü'ne geldi. Bir süre sonra beklenen Tatarlar geldi. Bükreş'e döndükten sonra, davranışından dolayı utanç duymaya başlayan Mavrokordato, başkentte Almanlar lehine geçici bir hükümet kurmaya teşebbüs etmekle suçlanan Boyarlardan birinin boynunu vurdurdu. Sürekli olarak kültürün geliştirilmesi için çalışan bilgin metropolit Antim Türkiye'ye sürgün edildi ve yolda nöbetçileri tarafından öldürüldü. Tatarlar ise derhal Tımışvar'a yöneldiler. Tatarların yola çıktığı günlerde General Tige kuzeyde nihai darbeyi vurmaya hazırlanıyordu. Aralarında özellikle birçok Sırp'ın bulunduğu güçlü bir ordu, Albay Stefan Dettine yönetiminde doğrudan Bükreş üzerine yürüdü. Her ikisi de Romen asıllı liderler Dragoiu ve İsac, ona eşlik ediyorlardı. Özellikle yukarıda adı geçen Oltlu Brailoui ailesi olmak üzere, birçok Boyar hadiselerden haberdardı ve kayser ordusunun paralı askerlerinin gelmesini bekliyorlardı. Nikolas'ın yardım istediği kapıcıbaşının emrinde birkaç yüz Türk çatışmalarda hayatını kaybetti. Esir tutulan Boyarlar ve ruhbanlar serbest bırakıldı ve Prens Nikolas Mavrokordato ailesi ile birlikte savaş esiri olarak Hermannstadt'a götürüldü. Dittine, bu teşebbüsde gösterdiği başarılardan dolayı Viyana Sarayı tarafından 5 bin Gulden ile ödüllendirildi, ancak Aralık ayında Bükreş tekrar boşaltıldı21. Asilzâdelerin bir kısmı, Şerban'ın o güne kadar kayserin himayesinde yaşamış olan oğlu Georg Kantakuzen'i Eflak tahtına çıkartmak isterken, Petervaradin zaferine rağmen Türklerin intikam almasından endişe eden diğer bir kısmı Erdel'e gitti. Avusturyalılar tarafından işgal edilen eski başkent Tırgovişte'de geçici olarak yönetime getirilmesi düşünülen dört asilzâde delegenin seçimi hiçbir zaman gerçekleşmedi. Kayser, 1717 yılının Mayıs ayında, Eflak'ın tamamının hakimiyetine girmesi hâlinde Georg Kantakuzen'i prens olarak tanıyacağını ve yeni tebaanın Boyarların denetimi altında ulusal haklarını kullanmaya devam edebileceklerini açıkladı. Nikolas'ın 1716 yılının Aralık ayında Eflak tahtına oturtulan ve yeniçeri ağasının yönetimi altındaki küçük bir ordu ile ülkeye getirilen kardeşi Johann hiç rahatsız edilmeden Eflak'ı yönetmeye devam ediyordu. Prens olarak Bükreş'te genel af ilan etti ve 24 Şubat'ta Stanville ile bir anlaşma yaptı. Bu anlaşmaya göre kayser ordusu, Olt bölgesine kadar tüm bölgeyi terk etmeyi taahhüt ediyorlar ve bunun karşılığında Eflak Prensi'nden yeterince erzak ile donatılıyorlardı. Bölge gerçekten de boşaltıldı. Sadece Erdel ile irtibatı sağlayan Cimpulung'u ellerinde tuttular. Kantakuzenlerin manastırı Margineni ve Tırgovişte boşaltıldı. Türkler, aslında varlığından haberdar bile olmamaları gereken böyle bir anlaşmayı kabul edemezlerdi. Tismana'yı geri aldılar22 ve Almanlar sadece Olt Nehri kenarındaki Rimnic'te kaldılar. Aralık ayında Bükreş'e kadar ilerleyen ve burada 17 topu eline geçiren Dettine, Turnu Niğbolu'ya yöneldi ve Türklerin Tuna Nehri üzerindeki gemilerine saldırdı, ama başarılı olamadı. Dettine, Brinkoveni Manastırı'ndan hiçbir suçu olmayan keşişleri kovdu. Bengesku'nun komutanlık ettiği Krayova'da düşmanının birlikleri ile karşılaştı. Receb Paşa'nın birlikleri ile Eflak üzerinden Erdel'e saldırma planından, o dönemlerde vazgeçilmek zorunda kalındı. Buna karşın Boğdan Prensi Mihail Rakoviça yanındaki Tatarlar ve aralarında Bercsenyi'nin23 de bulunduğu Rakoçi yandaşları ile birlikte Eflak'a girdi. 1716 yılının sonlarına doğru, dağların eteklerinde Kasin gibi manastırlar işgal edildikten sonra – bu arada Suçava'ya gönderilen Romen Johann Pap, bu eski başkente varamadı24 - Rum Mavrokordato'nun başına gelenleri Romen Rakoviça'ya da yaşatmak üzere, Vasile Ceaurul ve Cuze gibi Boğdanlıların emrindeki küçük bir birlik ile Seret Nehri kenarındaki Pobrata Manastırı'ndan yola çıkarak Yaş'a doğru hareket etti. Boğdan askerleri ile girişilen küçük bir çatışmadan sonra şehre girdiler ve tüm esirleri kurtardılar. Boğdan Prensi, yakınlarda yüksek bir tepenin üzerene kurulu olup, yüksek surlarla çevrili Cetatuia Manastırı'na sığınabildi. Yerel birliklerin yanında Tatarlar da yardımına geldiler ve işgalcileri neredeyse tamamen yok ettiler. Rakoviça, eşkiyaların başını idam ettirdi ve mezarının üzerine bir haç diktirdi25. Kısa bir süre sonra kara birlikleri, Küçük Han'ın ve Kolçak Ağa'nın Tatarları ile Hotin Türkleri Casin Manastırı'nı tekrar geri aldılar. Almanlar ayrıca Neamt Manastırı'nı boşalttılar. Rakoviça, kız kardeşinin kaçırılması ve düşmanlarının verdikleri zararların intikamını almak üzere 1717 yılının Ağustos ayında Tatarlar ile Erdel'e girdi ve Bistritz dolaylarında yağmaya çıktı, ancak Bistritz'i kuşatmaya cesaret edemedi. Erdel ve Marmaros ovaları ile çevre bölgeler de yağmalandı. Düşmanlar, sadece Marmaros bölgesinde Romenlerin direnişi ile karşılaştılar26. Avusturyalıların elinde 1717 yılının yaz aylarında Karpatların ötesinde işgal ettiği yerlerden aslında hiçbir şey kalmamıştı. Ağustos ayında Albay Petraş'ın Sava Nehri'ni geçtiği ve Banyaluka Beyi'ni Hersek'te kovaladığı Bosna'da yapılan fetihler de fazla elde tutulamadı. Gerek Hersek, gerekse komutanının Avusturyalıları Bihaç'ta beklediği Bosna, Osmanlıların elinde kaldı27. Kayser'in sınır birlikleri Novi'yi bile almayı başaramadılar. Ele geçirilen Böğürdelen'den yola çıkan Belgradlı Türkler, düşman bölgelerine akınlar düzenliyorlardı28. 1717 yılının baharında Osmanlı atlıları, Karlofça ve Kruşedol ile eski manastırına saldırdılar ve buraları yağmaladılar29. 15 Haziran 1717 tarihinde Tuna boylarına gelen Prens Eugen, İngiltere'nin Türkler için Tımışvar'ı isteyen İstanbul temsilcisi Wortley Montague'nun30 teklifini reddetti. Bir önceki yılın 25 Mayıs tarihinde İngiltere Alman Kayser ile Batı Avrupa'daki savaşla ilgili olarak bir anlaşma yapmıştı. Eflak Prensi'nin gönderdiği Fransiskenlerin teklifleri de aynı şekilde geri çevrildi Ioan Mavrokordato, Boğdanlı komşusu, Tatarlar, Pribekler ve Rusçuk'ta bulunan serasker ile katılması gereken31 Erdel Seferi'nin iptal edilmesinden başka bir şey istemiyordu32. Rusların, aralarındaki ittifakı yenileme ve hemen silahlı dayanışma içine girmeleriyle ilgili teklifi, yersiz bir teşebbüs olarak özellikle Çar Petro'nun dindaşlarının yaşadığı Boğdan ve Eflak'ta olumsuz karşılandı33. Avusturya'nın ne Venedik'in, ne de diğer müttefiki Lehistan'ın destek veremeyeceğini düşündüğü yeni sefer, savaşın sonucunu, dolayısıyla Tuna boylarındaki Romen prensliklerinin kaderini belirleyecekti. Venedik, Savoylu Eugen'in kazandığı zaferlerden sonra sonbaharda Bar'ı kuşattı ve Kont Schulenburg yönetiminde İmoski, Preveze ve Vonitsa'yı işgal ettirdi. Midilli'de Kaptan-ı Derya İbrahim Paşa'nın 34 gemisi, 16 Haziran'da Venedik Kaptanı Flangini'nin hayatına mal olacak sıcak bir çatışmaya girdi34 ve Çuha'da Pisani Türklere ve Berberilere karşı savaştı. Seferin hedefi olarak Belgrad belirlenmişti. Buradan mümkünse Niş'e yönelik bir saldırı başlatılacaktı35. Osmanlı tarafında yeni Sadrazam Hacı Halil Paşa, baharda 100 bin asker toplayabilmek için gerekli tedbirleri almıştı. Tımışvar'ı tekrar geri alabileceğini ve böylece Petervaradin'deki mağlubiyetin kötü hatırasını silebileceğini umut ediyordu. Ancak kaybedilen topçu birliklerinin yerine yenilerinin getirilmesi gerektiği için öncü birlikler ancak Haziran ayının başlarında Edirne'den yola çıkabildi ve 14 Haziran'da serasker yola çıktı36. Ahmed yola çıktı, ama sadece Sofya'ya kadar geldi. Serhad boylarında bekleyen Rumeli Beylerbeyi'nin birlikleri, Bosna Beylerbeyi Köprülüzâde Numan Paşa ve Saadet Giray Han'ın birlikleri ana orduya katıldılar38. Osmanlılar Tuna boylarına gelmeden bir süre önce Prens Eugen, Haziran ayının ortalarında Pançova'da aralarında Dombes, Marsillac, de Pons, Charlois, d'Estrade, d'Alincourt39 gibi Fransızların da bulunduğu ordusunun tamamı ile Tuna Nehri'ni geçmişti. Büyük bir zafer sarhoşluğu yaşanıyordu ve bazıları ciddi olarak çok zor bir araya getirilen bu ordu ile Sofya'ya, hatta İstanbul'a kadar kolayca ilerleyebileceklerini düşünüyorlardı. Avusturya bayrağı altında savaşan Almanlar, Belgrad önlerine karargâh kurdular ve Türklerin 1688 yılında kaybettiği ve 1690 yılında tekrar geri aldığı güçlü Belgrad Kalesi'ni kuşatmaya başladılar. Belgrad yaklaşık 30 bin kişilik seçkin birlikler tarafından savunuluyordu ve Tuna Nehri üzerinde 70 gemiden oluşan önemli bir filo nöbet tutarken, Rumeli Beylerbeyi bizzat yüksek surların içinde bulunuyordu40. Sadrazam Hacı Halil Paşa ancak 12 Temmuz'da Niş'ten ayrıldı. Viyana'yı kuşatan Kara Mustafa Paşa'nın oğlu Ali Paşa, Semendire'den gelen kötü haberler üzerine sadrazamın harekete geçmesini sağlamıştı41. Asıl ordu 27 Temmuz'da Belgrad'a geldi. Receb Paşa, Mehadiye'yi aldıktan birkaç gün sonra42, 1 Ağustos'ta Osmanlı ordusu kuşatma altındaki şehir önlerine karargâh kurdu. Dönemin bir görgü tanığı Neredeyse tüm renklerde parlayan sayısız çadırlar hoş bir görüntü oluşturuyordu43 , der. Hacı Halil Paşa'nın, nihai bir muharebeye girmeye ne niyeti ne de cesareti vardı. Belki de devletin en üst makamını işgal eden bu barışsever adam, barış teklifleri bekliyordu, ama hiçbir teklif gelmedi. Bu yüzden devasa ordu acilen kurulan istihkâmlarda beklemeye başladı. Almanlar bu arada Belgrad'ı başarılı bir şekilde topa tutmaya devam ediyorlardı. Diğer taraftan Türk topları da 3 Ağustos'tan itibaren düşman karargâhını topa tutmaya başlamıştı. Alman karargâhında erzak kıtlığı yüzünden salgın hastalıklar baş gösterdi. Böylece Prens Eugen, 12 Ağustos'ta 30 bin Tatarın daha katıldığı Osmanlılar tarafından kuşatılmış görünüyordu. Neticede kale ile düşman ordusu arasında sıkışıp kalmış biri için kaleyi kuşattığı söylenemezdi. Hristiyanlar arasında verilen kayıpların telafisi mümkün değilken, Receb Paşa'nın gelmesini bekleyen Osmanlıların sayısı gitgide çoğalıyordu. 14 Ağustos'ta bir patlama su şehri olarak adlandırılan şehre çok büyük zarar vermesine rağmen, Türkler savaşmak ve eski mağlubiyetlerin öcünü almak için izin istediler. Sadrazamın 300 topu, Avusturyalıları felakete sürükleyecek gibi görünüyordu. Prens Eugen, ani bir genel taarruz ile konumunu düzeltebilmeyi umut ediyordu. 16 Ağustos sabahı Almanların sağ kanadı Osmanlıların Miryevo'daki Baydina tepesinde bulunan birinci bataryasına saldırdı ve kendisine verilen talimatları harfiyen yerine getirdi. Sağ kanadın harekete geçmesinin sebebi Türklerin saflarında görülen bir hareketti. General Mercy'nin desteği ile öncü birliklerin lideri Palffy, önceleri engeller ile karşılaştıktan sonra başarılı bir şekilde ilerledi ve Türkler hendeklerden çıktılar. Sabah bastıran sis, muharebenin plana göre gelişmesini engelledi. Yeniçeriler ve sipahiler, Almanların sol kanadına büyük zararlar verdiler ve Almanların her iki kanadı arasındaki irtibat gittikçe daha büyük tehlike altına giriyordu. Nihayet güneş açtığında Prens Eugen yarı yarıya kaybettiği muharebeyi yine kendi lehine çevirmeyi başardı. Alman cephesi güçlendirildi ve büyük engellerden sonra Bavyeralılar tepeyi alıp, muharebeyi zafer ile sonuçlandırmayı bildiler. 10 bin kayıp veren Türkler – ki ölülerin arasında Tuna Nehri üzerindeki filonun kaptanı ile yeniçeri ağası bulunuyordu – mevkilerini muhafaza etmek için insanüstü çaba göstermişlerdi. Karargahları düşmanın eline geçti ve yağmalandı. Muharebeye katılmamış olan sadrazam, hayatını kurtarabildi. Kötü yönetilen Osmanlı ordusunun dağılması, aslında sadece tek bir yönde ısrarla savaşarak istediği mevkii almayı başaran muzaffer düşman için bile şaşırtıcı ve beklenmedik bir şeydi. Türklerin bu mağlubiyetin sebepleri, kesin zafere inanma, düşmanı küçük görme, beklenmedik saldırının hızı, Belgrad'taki birliklerin gelmemesi ve iyi bir yönetimin olmaması idi. Yine de bu mağlubiyet hiçbir şekilde Osmanlı savaş gücünün yok olduğu anlamına gelmiyordu. Avusturyalıların zafer marşlarının yanı sıra Sadrazam Hacı Halil Paşa'nın Fransız elçiye gönderdiği bir mektupta tüm içtenliği ile anlattığı ve özünde doğru olan ifadesini de eklemek gerekir Dostumuz olarak bildiririz ki, Almanlar Belgrad'ta avantaj sağlamadan önce44 Müslüman ordusu düşmanın karargâhını çepeçevre sarmıştı ve kuşatmada tutuyordu. Taarruzdan bir gece önce ... – Türkler gece harekete geçmişlerdi – ... sabah doğmadan Allah'ın takdiri ile öyle ağır bir sis kalktı ki, göz gözü görmüyordu. Sisten dolayı ne olduğunu görmeden uzun süre savaştıktan sonra ordumuz mevzilerinden çıktı45. Muharebe bitmişti ve Allah'ın gönderdiği sisten dolayı geri dönme kararı alındı. Herşey Allah'ın takdiridir ve Allah'ın yardımı ile bundan böyle hep muzaffer olacağımızı ve intikamımızı alabileceğimizi umut ediyoruz46. Yaklaşık 30 bin civarında kalmış Türkleri Almanların takip etmesi mümkün