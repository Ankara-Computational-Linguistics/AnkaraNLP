çekmiştir. 1977'de BBC Kont rolünü ünlü Fransız aktör Louis Jourdan'a, Van Helsing rolünü Frank Finlay'a teslim ederek Count Dracula'yı çeker. 1988 yılında İngiliz kanalı Cosgrove Hall, Drakula'nın bir parodisi olarak Kont Duckula çizgi dizisini çeker. Bu dizi yanlış giden bir diriltme töreni sonucu vejetaryen olarak yaşama dönen vampir-ördek Kont Duckula ve düşmanı Dr. Von Goosewing (Van Helsing'in parodisi) hakkındadır. 1992 yılındaysa Francis Ford Coppola'nın yapımcılığını ve yönetmenliğini yaptığı filmde Gary Oldman, Winona Ryder, Keanu Reeves ve Anthony Hopkins rol alarak beyazperdeye uyarlanmıştır (Bram Stoker's Dracula). 1995 yılında ise; Mel Brooks'un yönetmenliğinde, Coppola'nın çektiği filmle alay eden "Dracula: Dead and Loving It" filmi vizyona girmiştir. Filmde; Drakula'yı Leslie Nielsen oynamıştır. 2004 yılında Universal Studios eski korku filmlerini anmak için çektiği Van Helsing filminde Kont'u diriltmiştir. Gabriel Van Helsing rolünü Hugh Jackman'a, Drakula rolünü Richard Roxburgh'a emanet etmiştir. 2006 yılında BBC yeni bir Drakula uyarlaması çeker ve yönetmenliği Bill Eagles'a verir. Drakula rolünü Marc Warren, Van Helsing rolünüyse David Suchet üstlenir. Ekim 2013 ve Ocak 2014 arasında NBC kanalı Londra Carnival Films ortaklığıyla orijinal romanın yeni bir yorumu olan bir dizi Dracula dizi 2013 yayınlamıştır. Drakula'yı Jonathan Rhys Meyers, Van Helsing'i Thomas Kretschmann, Mina ve Drakula'nın eski karısı İlona'yı Jessica De Gouw, Jonathan Harker'ı Oliver Jackson-Cohen, Lucy Westenra'yı Katie McGrath ve Renfield'ı Nonso Anozie canlandırmıştır. 2012 yılında Sony Pictures Animation, Otel Transilvanya'yı çekerek Drakula ve eski Korku sineması canavarlarını onurlandırmıştır.Adam Sandler Drakula'yı seslendirirken,Selena Gomez de kızı Mavis'i seslendirmiştir.Sony şu anda serinin ikinci filmi üzerinde çalışmaktadır. 2014'te Universal Studios Drakula'nın kökenini ve vampire dönüşümünü anlatan bir film serisi'nin ilkini çeker . Kont Drakula/III. Vlad'ı Luke Evans, II.Mehmet'i Dominic Cooper, Drakula'nın karısı Mirena ve Mina Harker'ı Sarah Gordon canlandırmıştır. 2015'te Universal Stephen Sommers'ın Mumya ve Van Helsing filmlerini yeniden çekmeye karar vermiştir.Stüdyo Van Helsing'in yönetmen Rupert Sanders'a emanet etmiş ve yeni Van Helsing olarak Tom Cruise'u seçmiştir. Universal bu yeniden çevrimlerle Van Helsing ve Mumya'nın hikâyelerinin aynı evrende geçmesini ve tıpkı Marvel filmleri gibi birbirlerinin devam filmlerinde yer almalarını planlamaktadır.Proje şu anda yapım aşamasındadır. Projenin ilk ayağının olduğu biliniyor. Riot Act Riot Act, Pearl Jam grubunun 2002 yılında çıkan albümü. 1987 (Pentagram albümü) 1987, Pentagram'ın 4 Şubat 2007 tarihinde Bostancı Gösteri Merkezi'nde verdiği 21. yıl konserinin DVD'sidir. Dune Atreides HanedanÄ± Dune Atreides Hanedanı (özgün adıyla Dune: House Atreides), Brian Herbert ve Kevin J. Anderson tarafından yazılan 1999 tarihli bilimkurgu romanı. Hikâyesi Frank Herbert'in kurgusal Dune evreninde geçen roman, Dune serisinin hemen öncesindeki olayları konu alan kitapların birincisidir. Harkonnen Hanedanı ve Corrino Hanedanı serinin diğer iki kitabıdır. Atreides, Harkonnen ve Corrino Hanedan üçlemesini, Corrin Savaşı, Makinelerin Seferi ve Butleriyan Cihadı üçlemesi takip etmektedir. Alberto Zaccheroni Alberto Zaccheroni (d. 1 Nisan 1953, Meldola, Emilia-Romagna, İtalya), İtalyan teknik direktör. Başında olduğu takımlara oynattığı 3-4-3 sistemi ile tanınır. İtalyan teknik direktör, kariyerine 1983'te başladı. 1990 yılına dek İtalya'da alt liglerdeki takımları çalıştıran Zaccheroni, 1990'da yine bir İtalyan kulübü olan Venezia'nın başına geçti. Ardından sırasıyla Bologna FC 1909 ve Cosenza'da teknik direktörlük yapan Zaccheroni, en büyük çıkışını Udinese Calcio'da gerçekleştirdi. 1997-98 sezonunda Udinese Calcio'yu Serie A'da üçüncü yapan teknik adam, bu başarının sonrasında 1998'te Milan'ın başına geçti. Takımı 1998-99 sezonunda Serie A'da şampiyonluğa taşıyan Alberto Zaccheroni, 1999 yılında "Serie A'da Yılın Teknik Direktörü" seçildi. AC Milan'da üst üste alınan başarısız sonuçların ardından 2001 yılında görevden alındı. AC Milan'da görevden alınmasının sonrasında, SS Lazio ve Inter Milan'ı çalıştıran Zaccheroni, bu takımlarda da başarı elde edemedi. 2006'da Torino'nun başına geçen İtalyan teknik direktörün görevine 2007'nin Şubat ayında son verildi. 2010'da da Juventus'un başına geçti.30 Ağustos 2010 tarihinden beri Japonya millî futbol takımında teknik direktörlük görevini yapmaktadır. Tikveş Tikveš () Merkez Kuzey Makedonya'nde bir ova. Şarap ve yoğurtları ile meşhurdur. Şehir, Türkiye Cumhuriyeti kurulmadan önce önemli bir Türk nüfusu barındırıyordu. Ancak Türkiye Cumhuriyeti kurulduktan sonra bazı Sırp, Bulgar ve Alman saldırılarından sonra Türk nüfusunun büyük çoğunluğu Türkiye'ye göç etti. Ancak günümüzde bile önemli bir Türk nüfusu şehirde bulunmaktadır. 1943 yılından beri "Tikveşli yoğurt" Türkiye’de üretiliyor. Viðey Viðey, İzlanda'nın başkenti Reykjavík yakınlarında bulunan Kollafjoerður Körfezi'nde yer alan adalardan en büyük olanıdır. 1.7 kilometrekarelik bir yüzölçümüne sahip olan adada sürekli yerleşim bulunmasa da adada özellikle yaz ayları boyunca turizm etkinlikleri yürütülür. Adanın ilk olarak bir volkanik hareketlenme sonucu yaklaşık 9.000 yıl önce oluştuğu sanılmaktadır. Oluşum olarak volkanik yapıda olsa da bugün ada tümüyle yeşillenmiştir ve yer yer bataklıklara ev sahipliği yapar. İzlanda ekosisteminde pek çok bitki ve kuş türü için önemli bir yetişme ve üreme alanıdır. Adanın ilk yerleşim 10. yüzyılda yapılmıştır. Adada 1225 ile 1539 yılları arasında bir manastır hizmet vermiş, ancak daha sonra işlerliğini yitirmiştir. Manastır, 1550 daha sonra başka onarımlar görmüşse de, son piskopos Jón Arason'un ölümünün ardından tümüyle dağılmıştır. Adada uzun yıllar yerleşim olmuş ancak 1959 yılına gelindiğinde ada sakinleri adayı tümüyle terk etmişlerdir. İzlanda Hükûmeti'yse adada bulunan bazı yapılar elden geçirerek burayı değerlendirdi. Eski evler restoranlara, barlara ya da konferans salonlarına çevrilerek ada turizme kazandırıldı. Adaya ulaşım başkent Reykjavík'ten kalkan teknelerle sağlanmaya başlandı. 444 (oyun) 444, Yiğit Sertdemir tarafından yazılmış dördüncü tiyatro oyunudur. 2007 yılında yazılan oyun, 2007-2008 sezonunda, yazarın da dahil olduğu Altıdan Sonra Tiyatro topluluğu tarafından sahnelendi. Sertdemir bu oyunla, 2008'de verilen 12. Afife Tiyatro Ödülleri'nde Cevat Fehmi Başkut Özel Ödülü (ilk kez o yıl sahnelenmiş olan en başarılı yerli oyunun yazarı) kazandı. Oyun bir çağrı merkezinin gece vardiyasında, bir kadın ve bir erkek müşteri temsilcisi arasında geçer. Bu çağrı merkezi bir hatırlatma servisine aittir. Müşteriler kendilerine verilen cihazları ve şifreleri kullanarak hatırlamak istedikleri her şeyi sisteme kaydederler, zamanı gelince de otomatik olarak uyarılırlar. Çağdaş insan öyle unutkan ve belleksiz hale gelmiştir ki, bu servisi sadece doktor randevuları, özel günler vb. şeyleri hatırlamak için değil, tuttuğu takımı hatta oy vereceği partiyi bile unutmamak için kullanmaktadır. Servisin kadın elemanı uzun zamandır burada çalışmaktadır. Ortamı kendine göre düzenlemiş, hatta bir hamster beslemeye başlamıştır. Titiz ve kuralcı biri olan adam ise, gündüz çalıştığı işine ek olarak geceleri de çalışmak zorunda olduğu için bu çağrı merkezinde işe girmiştir. İşe başladığı gece, karşısında aşırı rahat ve şakacı kadını bulur. İkili arasında küçük gerilimler yaşanır. Daha sonra birbirlerine alışmaya başlarlar ancak bir anda çağrı merkezinde her şey birbirine girer. Önce ülkedeki bütün çağrı merkezlerinin numaraları, bu merkeze yönlenir. Temsilciler kendileri ile ilgili olmayan pek çok şikayet ve taleple karşılaşırlar. Örneğin anahtarını içeride unutmuş bir adama çilingir bulmak, kablolu yayını arızalanan birine filmi kaldığı yerden anlatmak, gecenin o vaktinde ölüm ilanı vermek için inat eden babası ölmüş bir kadını sakinleştirmek zorunda kalırlar. Bir taraftan çağrı merkezinin temel kuralı olan tüm telefonları cevaplamak zorunluluğuyla, diğer taraftan da bu zor durumu zararsız bir şekilde atlatırlarsa amirleri tarafından ödüllendirileceklerini umarak telefonları cevaplamayı sürdürürler. Bu arada her ikisinin de saklamakta oldukları, hayatlarına ilişkin bazı bilgiler ortaya çıkar. Kadın, gençliğinde daha özgür ve eşitlikçi bir dünyanın mümkün olduğuna inanmış, bunun için mücadele etmiş, ama sonunda pes ederek düzene uymuş biridir. Adam ise, hamile olan karısını, yeterince para kazanamadıkları gerekçesiyle çocuklarını aldırmaya yönlendirmiştir. Ancak bu durum eşler arasında uzaklaşmaya yol açmıştır. Adam karısını güvenini yeniden kazanmak ve bir çocuğa bakabilecek kadar para biriktirmek için bu gece işini yapmak zorundadır. İkili gelen telefonlardaki çoğu saçma taleplerle ilgilenirken aslında bu karışıklığa sebep olan kişiler başka bir şeyin peşindedir. Sonunda telefonlar kesildiğinde bu defa da hatırlatma servisinin tüm veri tabanı ulaşılmaz olur. Birileri sisteme girmiş ve tüm müşteri bilgilerini ele geçirmiştir. Adam hemen bir komplo teorisi üretir ve yaklaşan seçimlerde oy kazanmak isteyen bir siyasi partinin veri tabanını ele geçirdiğini, buraya ekleyeceği hatırlatmalar sayesinde tüm müşterilerin oylarını almaya çalışacağını öne sürer. Bir süre sonra veri tabanı geri döndüğünde, gerçekten de milyonlarca yeni hatırlatma vardır. Ancak bu hatırlatmalar, adamın düşündüğü gibi oy avcılığı amaçlı değildir. Yeni kayıtlar, geçmişte yaşanmış, o anda gündemi meşgul etmiş ancak daha sonra toplumsal bellekten silinip unutulmuş önemli olayların tüm müşterilere hatırlatılması için oluşturulmuştur. Temsilciler birkaç hatırlatma kaydını okuduklarında kendilerinin de çoktan unutmuş oldukları Sivas katliamı, Susurluk olayı, bir dakika karanlık eylemi gibi olayları hatırlarlar. Adam önce bu kayıtları silmeyi düşünür ancak kadının da etkisiyle, belleksiz ve umursamaz hale getirilmiş insanları biraz olsun bilinçlendirmek için tüm hatırlatmaların sistemde kayıtlı kalmalarına göz yumar. Oyunun temel teması, çağdaş insanın günden güne daha da bilinçsiz, hafızasız ve umursamaz oluşudur. İnsanlar artık hayatlarındaki en basit ve gerekli olayları bile akıllarında tutamamakta, bunları unutmamak için birilerinin yardımına ihtiyaç duymaktadır. Böyle bir ortamda önemli toplumsal olayları, sorunları ve tehlikeleri fark edip hatırlamaları imkânsızlaşmıştır. Çağdaş insan, kendisi için kurmuş olduğu konfor alanında, kimseye karışmadan ve kimsenin de kendisine karışmayacağını umarak, yaşamaya çalışmaktadır. Oyunda toplum içinde yalnızlaşma, kişinin en yakınlarına bile yabancılaşması, kendini cezalandırma gibi yan temalar da mevcuttur. Gençliğinde toplumsal hareketlerin bir parçası olan kadın, sonunda tüm umutlarını kaybetmiş, yalnız bir hayat sürmeye başlamış, kendini bu çağrı merkezine hapsetmiştir. Arkadaşı ve sosyal yaşantısı yoktur. Yalnızlığına karşı bir teselli olarak hamster beslemeye ve onunla konuşmaya başlamıştır. Adam ise aralarındaki sıkıntılar sebebiyle karısına bile yabancılaşmış, ondan uzaklaşmıştır. Geçmişte aldığı ve karısını uymaya zorladığı yanlış karar sebebiyle kendini cezalandırmakta, gece gündüz sürekli çalışarak bir bakıma karısıyla yüzleşmekten de kaçınmaya çalışmaktadır. 444 (anlam ayrımı) 444 ÅŸu anlamlara gelebilir: Eldey Eldey (İzlandaca: "Ateş Adası"), İzlanda'da bulunan Reykjanes Yarımadası'ndan 10 deniz mili uzaklıkta (15 kilometre) bulunan küçük bir kayalık adadır. İzlanda'nın başkenti Reykjavík'in güneybatısında yer alır ve yaklaşık olarak 0.03 kilometrekarelik bir alan kaplar. En yüksek noktası denizden 77 metre yukarıda olan adanın sarp kayalıkları, 70.000 birey sayısıyla dünyanın en büyük sümsük kuşu kolonisinin de aralarında olduğu çok sayıda kuş türüne ev sahipliği yapmaktadır. Geçmişte adada dalıcımartıgiller familyasına ait bir kuş türü olan auklar büyük bir popülasyona sahip olmuş ancak aşırı ve bilinçsiz avlanma sonucunda bu kuş türünün birey sayısı gitgide azalmıştır. Etinden ve yumurtasından yararlanılan ve daha eski dönemlerde uğursuz sayıldıkları için rastgele öldürülen kuşların sonuncusu, yine Eldey'de, 3 Haziran 1844 tarihinde öldürülmüştür. Ada ülke ve bölge ekosisteminde önemli bir yere sahip olmasından dolayı 1940 yılından beri resmî olarak koruma altındadır. Adaya girebilmek için İzlanda Hükûmeti'nden özel izin gerekmektedir. John Fitch John Fitch (d. 21 Ocak 1743, South Windsor, Connecticut, ABD - ö. 2 Temmuz 1798) Amerikalı saat yapımcısı ve mucit. John Fitch, çarklı ve gücünü buhar motorundan alan vapuru üretmiştir. Ürettiği bu vapur ilk buharlı vapur olma özelliğini taşır. Papey Papey, İzlanda'nın güneybatısında yer alan kayalık bir adadır. Adada eski dönemlerde İzlanda'nın kolonizasyonu için bu bölgeye gelmiş İrlandalı din adamlarının yaşadığı sanılmaktadır. Daha sonra bu rahipler adayı terk etmişlerdir. Yüzölçümü yaklaşık 2 kilometrekare olan adanın en yüksek noktası 58 metreye varır. Adada 1922 yılında yapılmış bir deniz feneri bulunmaktadır. 1966 yılına kadar adada tarım yapan çiftçiler de yaşamışsa da günümüzde adada yalnızca çok sayıda koyun, martı ve deniz kuşu türleri bulunmaktadır. Adada deniz fenerinin dışında eski bir kilise ile burada kurulmuş bir çiftlik evinin kalıntıları görülebilir. Alopesi Ã¼niversalis Alopesi üniversalis ya da alopesi areata üniversalis, alopesi areatanın bir evresidir. Bu evrede saç, kaşlar ve kirpikler hızlı bir şekilde dökülür. %0,001 (100.000'de 1) oranında rastlanılan hastalığa sahip insanlar arasında en belirginlerinden biri ünlü hakem Pierluigi Collinadır. Alopesi üniversalis her yaşta görülebilmekte ve bir tür otobağışıklık olduğuna inanılmaktadır Standart bir tedavisi olmamakla beraber, Imiquimod gibi Bağışıklık Düzenleyicilerin (İngilizcesi: Immunomodulator) kullanımını da kapsayan bir dizi tedavi keşfedilmiştir. Ayrıca, Haziran 2014'te Yale Üniversitesi'nden bilim insanları bir hastaya 2 ay boyunca günde 10 mg Tofacitinib (bir tür romatizma ilacı), sonraki 3 ayda günde 15 mg Tofacitinib vererek tam tedaviyi başardıklarını açıkladılar. Hasta bütün baş bölgesinde, kaşlarda, kirpiklerde ve genital bölgesinde yeniden tüm kıllarına kavuştu. http://www.natureworldnews.com/articles/7673/20140620/arthritis-drug-helps-bald-man-regrow-hair.htm Theodore William Richards Theodore William Richards (d. 31 Ocak 1868, Germantown, Pensilvanya - ö. 2 Nisan 1928, Cambridge, Massachusetts) Amerikalı kimyacı, 1914 Nobel Kimya Ödülü sahibi. Harvard'da profesör oldu, Amerika Sanatlar ve Bilimler Akademisi'nin başkanlığını yaptı (1919). Özellikle elektrokimya, sıcaklıkölçüm ve kimyasal termodinamik konularında çalıştı. 1905'te, ısı miktarlarının kesin çözümü için adiyabatik ısıölçeri icat etti. Özellikle, atom kütleleri üzerine araştırmalarıyla ün kazandı; radyoaktiflikle uranyumdan türeyen kurşunun atom kütlesini saptadı ve bu değerin, olağan kurşunun atom kütlesinden farklı olduğunu buldu. Alopesi totalis Alopesi totalis Alopesi areata'nın baştaki saç bütünüyle kaybının olduğu dönemidir. Genel olarak nedenleri bilinmemekle strese bağlı olduğu varsayılmaktadır.Yaşamları şartları düzensiz olan birçok insanda bulgularına rastlanmaktadır. Her Şey Aydınlandı Her Şey Aydınlandı, Amerikalı yazar Jonathan Safran Foer'in 2002'de yayımlanan ilk romanıdır. Özgün adı Everything Is Illuminated olan roman Türkiye'de ancak Ocak 2010'da, Algan Sezgintüredi'nin çevirisiyle Siren Yayınları'ndan çıkmıştır. Oysa yazarın ikinci romanı olan Aşırı Gürültülü ve İnanılmaz Yakın daha önce, 2008'de Türkçeleştirilmişti. Jonathan Safran Foer'in Romanı ABD'de yayımlanır yayımlanmaz 25 yaşındaki genç yazar İngilizce'nin en büyük yeni romancılarından biri olarak kendisini edebiyat dünyasına tescil ettirdi. Çünkü romanın en önemli özelliklerinden biri de İngilizcenin pek çok dil oyunuyla bezenmiş olmasıdır. Bu nedenle romanın Türkçe çevirisine de oldukça titizlik gösterildiği ve çevirinin 2008 yılından beri yayımcısının gündeminde olduğu belirtilmiştir. Ancak kitabın çevirmeni dili merkezine alan böyle bir kitabı çevirmenin yine de zor olmadığını, zira kitabın genel esprisinin yerel kültürümüze uzak olmadığını belirtmiştir. Yazarın kendi ağzından anlatılan (Romanın kahramanının adı da Jonathan Safran Foer'dir) romanda hastalık derecesinde ıvır zıvır koleksiyonu yapma meraklısı Musevi kökenli Amerikalı bir gencin ailesinin köklerini araştırmak üzere Ukrayna'nın Odessa kentine gitmesi ve burada bulduğu eksantrik tur rehberleriyle birlikte ülkenin içlerine doğru yaptığı tuhaf yolculuk anlatılır. İngiltere'de yayımlanan haftalık edebiyat dergisi Times Literary Supplement roman için, “Hayat dolu ve oyunbaz… Philip Roth, Milan Kundera ve James Joyce esintileri taşıyan bir roman.” diye yazmıştır. Roman 2005 yılında Liev Schreiber tarafından ABD'de sinemaya aktarılmış, filmin başrolünde Elijah Wood oynamıştı. Bu film de Türkiye'de Her Şey Aydınlandı adıyla gösterilmiştir. Kitabın arka kapağında şunlar yazmaktadır: 2004 Yaz OlimpiyatlarÄ±'nda Cezayir Cezayir 2004 Yaz Olimpiyatları'na katıldı. Yunanistan'ın başkenti Atina'daki organizasyonda 61 Cezayirli sporcu madalya mücadelesi verdi. Erkekler 200 metre: Erkekler 400 metre: Erkekler 800 metre: Erkekler 1500 metre: KadÄ±nlar 1500 metre: Erkekler 3000 metre engelli koÅŸu: Erkekler 5000 metre: KadÄ±nlar 5000 metre: KadÄ±nlar 10000 metre: Erkekler maraton: Kadınlar maraton: Erkekler 20 km yürüme: Kadınlar üç adım atlama: Erkekler yÃ¼ksek atlama: Sinek sıklet (51 kg) Horoz sıklet (54 kg) Tüy sıklet (57 kg) Hafif orta sıklet (64 kg) Orta sıklet (69 kg) Orta sıklet (75 kg) Hafif ağır sıklet (81 kg) Erkekler epe bireysel: KadÄ±nlar epe bireysel: Erkekler flÃ¶re bireysel: Kadınlar flöre bireysel: Erkekler kılıç bireysel: Erkekler kılıç takım: 60Â kg Erkekler: 66Â kg Erkekler: 73Â kg Erkekler: 81Â kg Erkekler: 90Â kg Erkekler: 100Â kg Erkekler: 100 kg üstü Erkekler: 48 kg Kadınlar: 52 kg Kadınlar: 57 kg Kadınlar: 70 kg Kadınlar: Atina'da Cezayir'den 8 yüzücü yarışmıştı. Salim Iles 100 m. serbest stilde 16. olarak, yarı finale katılmaya hak kazandı. Yarı finalde de 5. olarak finale kaldı. Cezayir Atina'ya 2 çiftli takım ve 2 tek oyuncu (biri aynı zamanda çiftlerde de oynamaktadır) göndermiştir. Cezayirliler bütün ilk maçlarını kaybetmişlerdir. Cezayir'den 1 tenisçi oyunlarda yer aldı. Cezayir Atina'ya 2 halterciyle katıldı. Erkekler 56 kg'da yer alan Nafaa Benami, silkme müsabakasını tamamlayamadı. Marin Barleti Marin Barleti (Latince: "Marinus Barletius"; doğumu: 1450, İşkodra; ölümü: 1513, Roma). Katolik din adamı ve Arnavutluk'un Rönesans Dönemi'ndeki en önemli tarihçisi. Gençlik dönemi hakkında pek bilgi bulunmayan Barleti, memleketi olan İşkodra'nın 1474 ve 1478'deki Osmanlılar tarafından kuşatılmasına karşı savunmasına katılmıştır. 1479'da İşkodra'nın Osmanlılarca ele geçirilmesi üzerine İtalya'ya kaçmak zorunda kaldı. İtalya'da Latince dilinde pek çok tarih eseri yazdı. Bunların en ünlüsü 1506 ve 1510'da Roma'da basılan Skanderbeg Biyografisi ("Historia de vita et gestis Scanderbegi Epirotarum principis") dir. Bu eser çok sayıda Avrupa diline çevrilmiş ve 16. yüzyılın en tanınan eserlerinden biri olmuştur. Örneğin Almanca dilinde 16. ve 17. yüzyıllarda 12 kezden fazla baskıya girmiştir. İşkodra şehir kütüphanesi ve aynı şehirdeki bir yayınevi ve 2005'te Tiran'da kurulan bir üniversite Marin Barleti'nin adını taşır. Henry Campbell-Bannerman Henry Campbell-Bannerman asıl adı Henry Campbell (7 Eylül 1836 - 22 Nisan 1908), 5 Aralık 1905'ten 3 Nisan 1908'e değin görev yapmış İngiliz başbakanı. Saygınlığıyla Liberal Parti'de birliği sağlamanın yanı sıra, son derece güçlü bir kabine oluşturmuştur. Transvaal'e (1906]) ve Oranj Irmağı Kolonisi'ne (1907) özerklik verilmesine önayak olarak, Güney Afrika Savaşı'nda (1899-1902) yenilgiye uğrayan Boerlerin imparatorluğuna bağlı kalmalarını sağlamıştır. Avam Kamarası'na 1868'de girdi.Savaş Bakanlığı mali işler sekreteri (1871-1874, 1880-1882), Deniz Kuvvetleri Bakanlığı parlamento ve mali işler sekreteri ve bakanlık sözcüsü (1882-1884), İrlanda bakanı (1884-1885) ve savaş işlerinden sorumlu devlet bakanı (1886, 1882-1895) olarak görev yaptı. Görev dönemi boyunca orduda reform yapılmasını engelleyen Cambridge 2. dükünü (Kraliçe Victoria'nın kuzeni) 39 yıldan beri yürüttüğü silahlı kuvvetler başkomutanlığından çekilmeye ikna ettiği için, sir unvanıyla ödüllendirldi. Bu sırada pek az Liberalin hazır bulunduğu bir Avam Kamarası oturumunda Campbell-Bannerman'ın maaşında indirim yapılması için Muhafazakârların verdiği önergenin oylanarak kabul edilmesi, Rosebery hükûmetinin istifasına yol açtı. 6 Şubat 1899'da kendi içinde bölünmüş olan Liberal Parti'nin Avam Kamarası önderliğine seçilen Campbell-Bannerman, Güney Afrika Savaşı sırasında önce savaşa karşı olan Boer yanlıları ile emperyalistler arasında bir orta yol izlemeye çalıştı. 14 Haziran 1901'de tutumunu değiştirip hükûmeti "Güney Afrika'da insanlık dışı yöntemler kullanmakla" suçlaması, parti içindeki bölünmeyi daha da keskinleştirdi. Bununla birlikte emoeryalist kanadın partiden ayrılma tehdidini boşa çıkardı ve ertesi yıl savaşın sona ermesinden de yararlanarak parti içi gerilimi azalttı.Bu arada İrlanda Yönetsel Özerklik Yasası konusundaki görüş ayrılıklarını da "aşamalı çözüm" yaklaşımıyla gidermeyi başardı. 1905 sonlarında Muhafazakâr başbakan Arthur James Balfour'un istifası üzerine, Campbell-Bannerman yakın bir dostluk kurduğu Kral VII. Edward'ın önerisini kabul ederek bu görevi üstlendi.Kurduğu kabinede sonradan her ikisi de başbakanlık yapan, emperyalist kanada bağlı Herbert Henry Asquith ile Boer yanlısı David Lloyd George'un yanı sıra İngiltere tarihinin ilk işçi bakanı John Elliot Burns de yer alıyordu. Liberal Parti Ocak 1906]'da yapılan genel seçimlerde Avam Kamarası'ında ezici çoğunluk sağladıysa da, Campbell-Bannerman'ın yürürlüğe koymak istediği yasaların çoğu Lordlar Kamarası'na takıldı.Bununla birlikte işçi sendikalarına grev yapma konusunda küçümsenmeyecek özgürlükler getiren 1906 İş Uyuşmazlıkları Yasası'nı Lordlar Kamarası'ndan geçirmeyi başardı.Lordlar Kamarası'nın denetimine bağlı olmayan imtiyaz belgesi aracılığıyla Transvaal ve Oranj Irmağı Kolonisi'ne özerklik verilmesini sağladı. 1907'de sağlık durmunun bozulması üzerine, ölümünden 17 gün önce istifa ederek başbakanlığı Asquith'e bıraktı. Campbell-Bannerman'ın yaşamı konusunda temel başvuru kaynağı sayılan ve John Wilson'ın yazdığı "CB: A Life of Sir Henry Campbell-Bannerman" (1973) dışında, J.A.Spenden'ın yazdığı" The Life of the Right Hon.Sir Henry Campbell-Bannerman, G. C. B." (1923) adlı kitapları vardır. Eddie ve Lou Eddie ve Lou, The Simpsons çizgi dizisinde Sprinfield şehrinde polis şefi Clancy Wiggum'un yanındaki iki polistir. Soyadları şu ana kadar hiçbir bölümde geçmemiştir. Lou, polis çavuşu ve Springfield şehrinin yetenekli bir polis memurudur. Afrika kökenli Amerikalıdır. Lou, şef Wiggum'un baş yardımcısıdır ve çoğunlukla Wiggum'un hatalarına dikkat çeker ve onu uyarır. Eddie, fazla bilinmeyen, sıradan bir karakterdir. Lou gibi, becerikli memurlardan biridir. Dizide birçok bölümde olmasına rağmen nadiren konuşur. Son sezon bölümlerde daha çok konuştuğu görülür. Eddie ve Lou, sırasıyla Harry Shearer ve Hank Azaria tarafından seslendirilmektedir. İlk kez birinci sezon bölümü "There's No Disgrace Like Home"de görüldü. Al Jean ve Mike Reiss Lou'nun adını, eski ABD Ulusal Beyzbol Ligi oyuncusu Lou Whitaker'dan esinlenerek koydu. Azaria, Lou'yu seslendirirken aktör Sylvester Stallone'nun sesinden esinlendi. Neredeyse her zaman Afro-Amerikan olmasına rağmen, ilk göründüğü "There's No Disgrace Like Home" bölümünde sarı renktedir. Hasan Fehmi Kolay Hasan Fehmi Kolay, (d. 1875 Babadağ, Denizli - ö. 14 Kasım 1922, Sivas), Türk siyasetçi ve hukukçu. 1898'de İstanbul Hukuk Mektebi'ni bitirmiştir. Çorum, Niğde, Perşembe Savcı Yardımcılıkları görevlerinden sonra İzmir Bidayet Mahkemesi Başkanlığına atanmıştır. Sonrasında Halep İstinaf Savcılığı, Bursa İstinaf Mahkemesi Başkanlığı yapmıştır. İstanbul'daki Damat Ferit Hükûmeti tarafından isteğine bakılmaksızın zorla Kastamonu'ya atanması nedeniyle hakimlikten çekilmiş, bir süre Bursa'da avukatlık yapmıştır. Bursa'dan 1920'de milletvekili seçilmiş ve bu görevini sürdürdüğü sırada Sivas Temyiz Heyeti Hukuk Dairesi Başkanlığına atanmıştır. 1921'de görevi Ceza Dairesi Başkanlığına çevrilmiştir. Sivas Hükûmet Konağında bulunan makam odasında vefat etmiştir. Gamling Gamling, Rohan birliklerinden Westfold'un sahip olduğu orduların kumandanıdır. Üstün zekası ve kabiliyeti ile Rohan'ın en iyi askerlerinden biri olmuştur. Rohan adına Miğferdibi (Helms Deep-Hornburg), Pelennor Çayırları ve Kara Kapılar Savaşları'na katılmıştır. Gamling eski ingilizcedeki 'gamol' yani yaşlı adam sözcüğünden türetilmiştir. Rohan Orduları içerisindeki en yaşlı komutanlardan biridir. Gençliğinde Rohan'ın batısında bulunan Bozdiyar bölgesinde yetişmiştir ve buradaki insanların konuştuğu Bozdiyar dilini bilmektedir. Horn of the rohirrim ve aynı zamanda tokmak el miğfer borusu adı verilen rohanın borusu onda bulunmaktadır. Halil İbrahim Özyörük Halil İbrahim Özyörük (14 Haziran 1884, İzmir, Osmanlı İmparatorluğu - 28 Şubat, 1960), Türk siyasetçi ve hukukçu, eski Türkiye İçişleri Bakanı. İzmir İdadisi'ni bitirdikten sonra Denizli'nin Babadağ ilçesinde öğretmenlik yapmıştır. Yüksek tahsil yapmak üzere İstanbul'a gelmiş ve Tıp Fakültesi'ne kaydolmuştur, sınavla bu fakültenin ikinci sınıfına alınmış ancak, çalışarak okumak zorunda olduğundan buradan ayrılarak devam mecburiyeti yarım gün olan İstanbul Hukuk Fakültesi'ne girmiştir. 1902 yılında fakülteyi bitirmiştir. Kısa bir süre Maliye Nezareti Kupon Kalemi'nde kâtip olarak çalışmış ve 1909 yılında Selanik İli Kesendere İlçesi Cumhuriyet Savcı Yardımcısı olarak ilk meslek hayatına başlamıştır. Sırasıyla; Adana İstinaf Mahkemesi Savcılığı, Bitlis Adliye Müfettiş Yardımcılığı; Van Cinayet Mahkemesi ile Trabzon ve Bitlis Mahkemeleri Başkanlıkları görevlerinde bulunmuştur. İstanbul'un işgali üzerine Devlet memuriyetinden ayrılarak Trabzon'a dönmüş ve burada kısa bir süre avukatlık yapmıştır. Millî Hükümet'in çağrısını kabul etmiş ve yeni Adalet Bakanlığı'nda Müfettişlik yapmış, daha sonra da Başmüfettişliğe yükselmiştir. Aynı Kuruluşta Zat İşleri Genel Müdürlüğü ve Teftiş Kurulu Başkanlığı da yaptıktan sonra 5 Eylül 1926 tarihinde Yargıtay Üyeliğine atanmış, 1928 yılında Yargıtay İkinci Başkanlığına getirilmiştir. Uzun zaman Yargıtay Birinci Ceza Dairesi Başkanı olarak görevini sürdürdükten sonra, 13 Temmuz 1943'te Yargıtay Birinci Başkanlığına atanmıştır. 22 Mayıs 1950 tarihine kadar bu görevi sürdürmüştür. Yargıtay'daki görevi sırasında 1928'de kurulan Yüce Divan'a üye olarak katılmış, 1947 yılında kurulan Yüce Divan’da ise Başkanlık yapmıştır. IX. Dönem İzmir, X., XI. Dönem Konya Milletvekilliği ile Adalet ve İçişleri Bakanlıkları yapmıştır. Evli ve üç çocuk babasıydı. Mehmet Bedrettin KÃ¶ker Mehmet Bedrettin Köker, (1897, İstanbul - 18 Temmuz 1978), Türk hukukçu. İstanbul Üniversitesi Hukuk Fakültesi ile Siyasal ve İktisadi Bilimler Fakültesi'nde okumuş, Hukuk Fakültesi'ni 1922 de bitirmiştir. 1922 yılında İznik Cumhuriyet Savcısı olarak mesleğe başlamıştır. Sırasıyla; Tavşanlı ve Kütahya'da Cumhuriyet Savcılığı ile Hâkimlik yapmış; Adalet Müfettişliği, Yargıtay Raportörlüğü, Cumhuriyet Başsavcı Yardımcılığı görevlerinde bulunmuştur. Adalet Başmüfettişi iken 22 Ağustos 1940 tarihinde Yargıtay Üyeline atanmıştır. Bu görevde bulunduğu sırada 26 Mart 1943 tarihinde Adalet Bakanlığı Müsteşarlığına getirilmiştir. 16 Kasım 1946 tarihinde ikinci kez Yargıtay Üyeliğine atanmıştır. 28 Ağustos 1953 tarihinde de Yargıtay Birinci Başkanlığına atanmıştır. 12 Haziran 1956 günü Yargıtay Birinci Başkanlığı görevinden emekliye ayrılmıştır. Alpuente EmirliÄŸi Alpuente Emirliği, İspanya'nın Endülüs döneminde kurulmuş olan Tavaif-ül Mülk devletçiklerinden biridir. Günümüzde Valensiya il yönetimine bağlı bir kasaba olan Alpuente 11. yüzyılda bölgesinde mevcut Ebu Kasım hanedanlığının başında olduğu bölge emirliğine başkentlik yapmıştır. 1103 senesinde Alpuente şehri Murabıtlar hakimiyetine girerek bu emirlik son buldu. 1145'te Valensiya şehrini yöneten El Cid'in hakimiyetine girdi ve buradaki yönetimin bir parçası olarak kaldı. Şehir bu hadiseden sonra önemini yitirmiştir. Nihayetinde şehir 1172'de Muvahhidler hakimiyetine girmiştir. Bundan sonra 1229'a kadar Muvahhidler yönetiminde Murcia eyaletine bağlı olarak kalmış, 1229'da Aragon Krallığı tarafından şehir ele geçirilmiştir. İki Efendinin Uşağı İki Efendinin Uşağı (İtalyanca: "Il servitore di due padroni"), İtalyan yazar Carlo Goldoni'nin, 1753'te Pisa'da avukatlık yapmakta olduğu sırada yazdığı üç perdelik tiyatro eseri. Goldoni oyunu 1745'te Antonio Sacco'nun istediği üzerine yazdıysa da, daha sonra metni yeniden elden geçirdi. Günümüze kalan, 1753 tarihli bu versiyondur. Oyundaki karakterler, İtalyan Rönesans Tiyatrosu tarzı Commedia dell'Arte karakterleridir. Homo Homo, modern insanı ve yakın atalarını içeren hominid cinsine verilen ad. Bu tür üyelerinin tarihi günümüzden 2,5 milyon yıl öncesine kadar uzanır. "Homo sapiens sapiens" (modern insan) dışında bütün türleri yok olmuştur. Modern insanın son akrabası olduğu düşünülen, "Homo neanderthalensis" olarak da adlandırılan Neandertal insanının yaklaşık 30.000 yıl öncesine kadar yaşadığı bilinmektedir. "Homo floresiensis" türünün ise 12.000 yıl öncesine kadar var olduğu sanılır. "Homo" cinsinin kafatasları diğer primatlara görece daha geniştir. Kol ve bacakları da sürekli dik durma ve iki ayak üstünde yürüme doğrultusunda evrimleşmiştir. Başparmakları ve öteki parmakları, karşılıklı gelebilecek gibi gelişmiştir ve nesneleri kavrama yeteneğine sahiptir. "Homo" cinsinin, alet kullanma ve alet yapabilme yetenekleri vardır. "Homo" cinsi, primatlar takımının "Hominidae" familyasındandır. Homo cinsinin ilk örneği kabul edilen Homo habilis'ten sonra, özellikle Neandertal, Homo heidelbergensis, Alageyik Mağarası insanı, Denisova insanı, Pekin Adamı ve Homo sapiens türlerinde beyin büyüklüğü kayda değer oranda genişlemiştir. Soyu tükenmeden yalnız Homo sapiens sapiens alt türü günümüze kadar gelebilmiştir. Şelale virüsü Şelale virüsü (İngilizce: "Cascade virus") dünyadaki en kötü ve en saldırgan virüslerden biridir. Saldırdığında bir belgedeki bütün harfler ekranın dibine düşer. Şifrelenmiş ilk virüs olan ve Almanya'da doğan Cascade, bulaştığı her sistemin şifresini de değiştirebiliyordu. Virüs 1998-2002 yılları arasında etkili olmuştur. Badajoz EmirliÄŸi Badajoz Emirliği (), günümüzde Portekiz ve İspanya'nın parçası olan bölgelerde hüküm sürmüş ve 875 yılında Galisyalı Moro İbn Mervan tarafından kurulmuş İslamî Tavaif-i Mülûk. Devlet, günümüzde İspanya'nın Ekstremadura Özerk Bölgesi'nde bulunan Badajoz şehrini merkez almıştır. Endülüs Emevî Devleti'nın parçalanmasının ardından pek çok küçük Moro emirliği kurulmuştur. Bunlardan biri olan Badajoz Emirliği, 1012-13 yıllarında Slav asıllı olabileceği düşünülen II. Hakem’in kölesi Sâbûr es-Saklebî'nın Kurtuba ve çevre bölgelerde ayaklanma çıkartması ile kurulmuştur. Sâbûr'un ölümünden sonra Berber kökenli Miknâse kabilesine mensup olan ve İbnü’l-Eftas lakabına sahip Abdullah bin Muhammed bin Mesleme Badajoz'u kontrol etmeye başladı. İbnü’l-Eftas'ın ölümünün ardından yönetime oğlu Ebû Bekir Muhammed el-Muzaffer geçti. Eftasî Hanedanı kontrolünü güçlendiren Ebû Bekir Muhammed'in ölümünün ardından Badajoz'un hakimiyeti hakkında oğulları Yahyâ ve Ömer arasında anlaşmazlık çıktı. Bu, Yahyâ'nın 1084'de öldürülmesi ile sonuçlandı ve Mütevekkil lakaplı Ömer yönetimin başına geçti. Murâbıtlar’ın şehri işgal etmesi esnasında Leon ve Kastilya Kralı VI. Alfonso'dan yardım isteyen Mütevekkil, Badajoz halkının tepkisi ile karşılaştı ve şehir halk tarafından Murâbıtlar’a teslim edildi. 1094 yılında Murâbıt kumandanı Sîr bin Ebû Bekir, Mütevekkil ile ailesini öldürdü ve bu olay Eftasî hâkimiyetinin sonu oldu. Daha sonra bölge, Endülüs’ü ele geçiren Muvahhidler’in kontrolüne girdi. 1228’de Portekiz Kralı VII. Alfonso’nun şehri kuşatıp ele geçirmesiyle bölgedeki Moro kontrolü son buldu. Throw It on Me "Throw It on Me", Amerikalı yapımcı Timbaland'ın ikinci solo albümü "Shock Value"'den çıkan üçüncü teklisi. Parçanın vokallerinde ve gitarda The Hives grubu yer almaktadır. Timbaland parçayı ilk kez, ABD'de katıldığı bir radyo programında çalmıştır. Şarkı, sınırlı sayıda ülkede piyasaya çıkmıştır. Avustralya'da "The Way I Are" parçasının yerine ikinci tekli olarak yayımlanmıştır ve ülkenin listesinde 50 numara olmuştur. Şarkı ayrıca ABD radyolarına da gönderilmiştir. Şarkı; başrolünde Owen Wilson'ın oynadığı 2008 yapımı komedi filmi "Drillbit Taylor" filminde kullanılmıştır. Şarkının videoklibi Universal Stüdyolarında Justin Francis yönetmenliğinde 19 Nisan 2007 tarihinde çekilmiştir. Videoklipte WWE Divas Ashley Massaro, Torrie Wilson, Maryse Ouellet, Brooke Adams, Layla El ve Kelly Kelly yer almıştır. Videoklibin tanıtımı "Raw" programında 21 Mayıs 2007'de yapılmıştır. Video, Top 20 ReVamped'da 11 numara olmuştur. Ayrıca "MTV Asia"'nın "2007'nin 100 Hiti" listesinde 76 numarada yer almıştır. Mao Asada Mao Asada (Japonca: 浅田真央, d. 25 Eylül 1990), Japon buz patencisi. 2010 Kış Olimpiyatları ikincisi, 2008 & 2010 Dünya şampiyonu, 2008 & 2010 Dört Kıta şampiyonu, iki kez (2005-2006 & 2008-2009) Grand Prix Finali şampiyonudur. Asada, 2010 Kış Olimpiyatları'nda aynı programda iki üçlü axel atan ilk ve tek kadın sporcu olmuştur. Aralık 2010 itibarıyla[update], Uluslararası Patinaj Birliği (ISU) tarafından dünya sıralamasında 6. olarak listelenmiştir. Mao Asada 1995 yılında buz patenine başlamıştır. 2002–2003 sezonunda Japonya novice (gençler düzeyinden önceki seviye) şampiyonasını kazandı. Buradaki madalyası ona Japonya Gençler şampiyonasında yarışma fırsatı tanıyordu ve Mao o sezon gençler düzeyinde Japonya 4.'sü oldu. Ertesi yıl Japonya şampiyonasında aldığı dereceleri tekrar etti (novice (yıldızlar) şampiyonasını kazandı ve gençler düzeyinde 4. oldu) O yıl Japonya şampiyonasına büyükler düzeyinde de katıldı ve 7. bitirdi. (13 yaşında) 2003-2004 sezonunda ilk kez uluslararası düzeyde bir yarışmaya katıldı ve Mladost Trophy'i kazandı. 2004–2005 sezonunda Asada ISU'nun gençler düzeyinde düzenlediği yarışmalara katılmak için gereken yaş sınırını aştı. (Önceki yılın 1 Temmuz'unda 13 yaşında olmak, büyükler düzeyi için 15) ISU Junior Grand Prix yarışmalarına katıldı ve katıldığı iki yarışmayıda altın madalya ile bitirdi. Bu sonuçla Junior Grand Prix Finali'ne katılma hakkını kazandı. O yarışmayı gümüş madalya alan Kim Yu-Na'nın 35.08 puan önünde şampiyon olarak bitirdi. O yıl Japonya Gençler şampiyonasını kazandı ve 2005 Dünya Gençler Artistik Patinaj Şampiyonası'na gidecek Japonya takımında yer alma hakkı eldi etti ve yarışmayı kazandı. 2005–2006 sezonunda (15 yaşında) Asada büyükler düzeyindeki Grand Prix yarışmalarına girdi. Cup of China'da Irina Slutskaya'nın ardından gümüş madalya aldı. Trophée Eric Bompard'da ise Sasha Cohen ve Shizuka Arakawa'yı geride bırakarak altın madalyaya ulaştı. Bu sonuçlar Grand Prix Finali'ne gitme hakkı elde etti ve ISU Grand Prix Finalleri'nde Irina Slutskaya'nın önünde şampiyon oldu. O yıl Japonya ulusal şampiyonasında gümüş madalya almış fakat ISU'nun yaş sınırlaması sebebiyle Dünya şampiyonasına ve 2006 Kış Olimpiyatları'na katılamamıştır. 2005 Japonya Ulusal Şampiyonasında Asada serbest programda 2 üçlü axel atmış ve bunu başaran ilk bayan patenci olmuştur. 2006 Dünya Gençler şampiyonası kısa programında yine üçlü axel yapmış ve bir ISU şampiyonasında üçlü axel atan ilk bayan patenci olmuştur. 2006 NHK Trophy'de ISU'nun yeni puanlama sisteminde elde edilen en yüksek puanı almıştır. Daha sonra 2007 Dünya Şampiyonası serbest programında bu rekoru tekrar kırmıştır. Bu şampiyonada serbest programı birinci bitirmiş ve toplamda ikinci olarak gümüş madalya almıştır. 2007-2008 sezonunda yapılan Grand Prix finaline katılmış, kısa programı son sırada (6.) geçmiştir. Daha sonra serbest programı ve gümüş madalyayı kazanmıştır. Birkaç hafta sonra, Asada Japonya Ulusal Şampiyonasını 2. kez kazanmış ve 2008 Dört Kıta Artistik Patinaj Şampiyonası'na gitmiştir. Dört Kıta şampiyonalarına ilk kez katılan Asada ilk katılımında altın madalya almıştır. Asada şampiyona öncesi koçu Rafael Arutunian'dan ayrılmıştır. Knedi başına antremanlarını sürdüren Asada koçu olmadan Dünya şampiyonasına gitmiştir. 20 Mart 2008'de, Dünya Şampiyonasında kısa programı 64.10 puan ile ikinci sırada bitirmiştir. (İlk sırada olan Carolina Kostner'in puanı 64.28) Serbest programda ise ilk atlayışı olan üçlü axel'a girecek iken düşmüş ve serbest programı Kim Yu-Na'nın ardında tamamlamıştır. Toplamda elde ettiği 185.56 puan ile Asada 17 yaşında iken Dünya Şampiyonluğuna ulaşmıştır. Asada yeni sezonda daha önce programlarını koreografilerine yardım eden Tatiana Tarasova ile çalışacağını açıklamıştır. 2008-2009 ISU Grand Prix serisi çerçevesinde 2008 Trophée Eric Bompard'da gümüş, 2008 NHK Trophy'da altın madalya kazanmıştır. Asada bu sonuçlar ile 2008-2009 Grand Prix Finaline gitmeye hak kazanmıştır. 2008 Trophée Eric Bompard'da serbest programda üçlü axel yapmıştır. 2008 NHK Trophy'de ise serbest programda iki üçlü axel denemesi yapmıştır. Tek atlayış olarak 3A ve ve kombinasyon içinde 3A+2T (üçlü axel+ikili toe loop) denemiştir. Ancak kombinasyon içinde yaptığı 3A eksik tur sayılmıştır. Bunun yanında tek atlayış olarak denediği 3A'ı yapmayı başarmış ve hakemlerden +1.60 GOE (Grade of Execution - Hareketin yapılışına/sunumuna verilen puan) almıştır. 2008-2009 Grand Prix Finali'nde kısa programı 65.39 puan ile Kim Yu-Na'nın 0.56 puan ardında tamamlamıştır. Asada serbest programı bir tanesi kombinasyon içinde (3A+2T) iki temiz üçlü axel atarak kazanmıştır. (123.17) Bu sonuçla yarışmayı 188.55 puan ile ilk sırada tamamlamıştır. 2008-2009 Grand Prix Finalini kazandıktan sonra Asada ulusal şampiyonada da altn madalya aldı. 2008–2009 Japonya Artistik Patinaj Şampiyonasında kısa programda Asada üçlü flip-üçlü loop olarak planlanan kombinasyonunun ikinci atlayışını tekli loop olarak yaptı. Kısa programda 65.20 puan ile Yukari Nakano'nun ardında ikinci sırada yer aldı. Asada serbest programında 6 tane üçlü atlayış yaptı ancak iki üçlü axel atlayışı eksik tur sayıldı. Diğer üçlü atlayışlarının bazılarından da eksi GOE aldı. Serbest programda 117.15 puan alarak toplamda 182.45 puana ulaştı. Kısa ve serbest programı ikinci sırada tamamlayan Asada genel toplamda ilk sırada yer aldı. Asada Vancouver, Kanada'da düzenlenen 2009 Dört Kıta Artistik Patinaj Şampiyonasına son şampiyon olarak geldi. Ancak kısa programda 57.86 puan aldı ve lider Kim Yu-Na'dan (72.24) yaklaşık 15 puan ardında kaldı. Asada serbest programı 118.66 puan ile kazandı. İlk üçlü axelı tekli geçti ikincisini ise başarıyla tamamladı. Asada genel toplamda Joannie Rochette ve Kim Yu-Nanın ardında bronz madalya aldı. Get Rich or Die Tryin' (soundtrack) Get Rich or Die Tryin' (soundtrack), 2005 yapımı, başrolünde 50 Cent'in oynadığı "Get Rich or Die Tryin'" filminin soundtrack'i. Albümde, 50 Cent, Lloyd Banks, Tony Yayo, Young Buck gibi ünlüler yer alıyorlar. Fareler ve Ä°nsanlar Fareler ve İnsanlar (İngilizce: Of Mice and Men), Nobel Edebiyat Ödülü sahibi yazar John Steinbeck tarafından yazılmış bir roman. İlk defa 1937 yılında yayınlanan eser, iki gezgin çiftlik işçisi olan George Milton ve Lennie Small'un büyük bunalım sırasında Kaliforniya'da yaşadıkları trajik olayları anlatır. 1920'lerde kendisi de evsiz gezici bir çiftlik işçisi olan Steinbeck'in kendi deneyimlerine dayanan novellasının başlığı, Robert Burns'ün "To a Mouse (Bir Fareye)" isimli şiirinden alınmıştır. Scots dilinde yazılan şiirin sıkça alıntılanan iki dizesi şöyledir: "The best laid schemes o' mice an' men/Gang aft agley (En iyi planları farelerin ve insanların/Sıkça ters gider"). ABD'de orta öğretimde okunması zorunlu kitaplardan biri olan "Fareler ve İnsanlar", karakterlerinin saldırgan ve bayağı dili sebebiyle sıkça sansüre hedef olmuş, bu yüzden de American Library Association tarafından "21. yüzyılın en fazla sorgulanan kitapları" arasında gösterilmiştir. Zeki ve kinik bir adam olan George Milton ile ismiyle tezat oluşturacak şekilde iri ve çok güçlü ama akli dengesi bozuk olan Lennie Small, büyük bunalım sırasında çiftlikten çiftliğe dolaşarak iş arayan göçmen toprak işçilerinden ikisidir. Kaliforniya'daki Salinas Vadisi'nde, Soledad yakınlarında bir çiftlikte iş bulurlar ve para biriktirmek için çalışmaya başlarlar. Kendilerine ait bir parça toprak edinip oraya yerleşmeye dair ortak bir hayalleri vardır. Lennie bu hayali George'a defalarca anlattırır ve en çok da besleyip okşayabileceği yumuşak tavşanlarla ilgili kısmını sever. George da Lennie'nin bu takıntısını, onu korumak için, başını belaya sokarsa tavşanlara bakmasına izin vermeyeceğini söyleyerek kullanır. İkili, daha önce çalışmakta oldukları Weed'deki çiftlikten, Lennie'nin yumuşak şeylere dokunma takıntısıyla bir genç kadının elbisesini okşamasının tecavüz girişimi olarak görülmesi sebebiyle kaçmışlardır. Yeni çiftlikte, ikilinin hayali gerçek olmaya daha da yaklaşır. Yaşlı ve bir elini çiftlikte kaybetmiş bir işçi olan Candy, ikiliyle parasını birleştirmeyi ve böylece ay sonunda hayallerindeki çiftliği satın almayı önerir. Ancak bu hayal, çiftlik sahibinin oğlu olan Curley'nin genç ve güzel karısının Lennie tarafından saçını okşamaya çalışırken yanlışlıkla öldürülmesiyle suya düşer. Curley hemen bir linç grubu oluşturur. Diğer işçiler gibi yalnızlık ve acı dolu bir hayat sürmeye mahkûm olduğunu anlayan George, arkadaşının, intikam peşindeki Curley tarafından vahşice öldürülmesini istemez. Lennie'yi onlardan önce bulur, hayallerindeki çiftliği anlatarak sakinleştirir ve kafasının arkasına dayadığı silahı ateşleyerek öldürür. Steinbeck'in "İnci" isimli romanı gibi, "Fareler ve İnsanlar" da insan olmanın doğasını ve bireyin evrende kendini konumlandırma çabasını açıklamaya çalışır. Steinbeck bu yolla, birçok temaya değinir: hayaller, yalnızlık, zenginliğin zulmü getirmesi, güçsüzlük ve geleceğe güvenle bakamama ya da kadercilik. Steinbeck kitap boyunca hayallere vurgu yapar. George bağımsızlığı, kendi kendinin patronu olmayı, bir çiftliğe sahip olup "birisi" olabilmeyi hayal eder. Lennie'nin hayali ise George ile birlikte kendi çiftliklerine taşınmak ve orada yumuşak şeylere dokunma saplantısını karşılayacak şeyler yapabilmektir. Candy, ölen köpeği ile kaybettiği sorumluluğa yeniden kavuşmak ve George'un yanında kendine yaşlılık günlerinde kalacak bir yer bulabilmek ister. Crooks özsaygısını tekrar kazanabileceği, kabul edilip güvende olabileceği bir yerde yaşamayı düşler. Curley'nin karısı ise, Curley ile evlenerek kaybettiği ünlü olma şansını tekrar yakalamak ve bir aktris olmak ister. Yalnızlık birçok karakterin hayatında öne çıkan bir faktördür. Candy, köpeği öldürülünce yalnız kalır. Curley'nin karısı yalnızdır çünkü kocası umduğu gibi kendisine arkadaş olacak biri değildir. Yalnızlığını çiftlikteki diğer erkeklerle flört ederek gidermeye çalıştıkça Curley'nin kıskançlığı ve hırçınlığı artar. George ile Lennie'nin birlikteliği de yalnızlığın bir sonucudur. Crooks bu temayı eserde şu sözlerle vurgular: "Kimsesi yoksa adam delirir. Kim olduğu hiç fark etmez, yeter ki yanında olsun." Yazar bu temaya yapılan vurguyu, öyküyü "Soledad" şehrine yakın bir yerde kurgulayarak artırmıştır, çünkü şehrin adı İspanyolca'da "yalnızlık, tek başınalık" anlamına gelir. Yalnızlığı yok edecek bir arkadaşlık ihtiyacının yanı sıra Steinbeck, insanların çeşitli davranışları sebebiyle yalnızlığın nasıl çoğaldığını da vurgular. Örneğin Curley'nin kıskanç davranışları karısının daha da yalnız kalmasına sebep olur, çünkü çiftlikteki diğer erkekler ondan uzak durmayı tercih eder. Sürekli alay edilen Crooks, yatakhane yerine ahırda kalmaya zorlanınca yalnızlığı artar. Steinbeck'in karakterleri, zihinsel, ekonomik ya da sosyal sebeplerden dolayı genelde güçsüzdür. Tüm karakterlere göre en yüksek fiziksel güce sahip olan Lennie'nin, çiftlik işçileri arasında etrafındaki kişilerden saygı görmesi beklenir. Ancak zihinsel yetersizliği, fiziksel gücünün önüne geçerek Lennie'yi de güçsüz kılar. Büyük Bunalım'dan etkilenmiş bir toplumun fertleri olan diğer karakterler ise ekonomik sebeplerle güçsüzdür. George, Lennie ve Candy bir çiftlik satın almak isterler ancak, yeterli paraları olmadığı için bunu başaracak güçte değildirler. "Fareler ve İnsanlar" Steinbeck'in roman-oyun olarak adlandırılabilecek türdeki ilk denemesiydi. İkişer bölümden oluşan üç perdeyi içeren eser, hem bir novella hem de bir tiyatro oyunu olarak yazıldı. Yazar, tiyatroda aynen oynanabilecek bir roman, ya da roman gibi okunabilecek bir oyun yazmaya çalışmıştı. Steinbeck bu kitabı, "Gazap Üzümleri" ile bir arada, Monte Sereno, California'da yazdı. Yazar eserin ilk başlığını "Something That Happened" olarak belirlemişti, ancak Robert Burns'ün "To a Mouse" şiirini okuduktan sonra bu başlığı değiştirdi. Bu şiirde anlatıcı, tarlasını çapalarken bir farenin yuvasını bozduğu için duyduğu üzüntüyü anlatır. Yazarın o zamana kadarki tüm eserlerinden çok daha fazla olumlu tepki alan "Fareler ve İnsanlar", henüz yayınlanmadan Book of the Month Club seçkisinde yer aldı. Maxine Garrard ("Enquirer-Sun"), Christopher Morley ve Harry Thornton Moore ("New Republic"). gibi önemli eleştirmenler eserden övgüyle bahsetti. "New York Times" eleştirmeni Ralph Thompson eseri "bütün o melodramıyla, muhteşem bir küçük kitap" sözleriyle tanımladı. Eser ABD'de birçok halk kütüphanesinde yasaklandı ve okulların müfredatından çıkarıldı. Bu sansürün çeşitli sebepleri arasında, ötanaziyi desteklediği iddiası, işveren aleyhinde olması, küfürler ve ırkçı ifadeler içermesi ve genel olarak karakterler tarafından bayağı ve saldırgan bir dilin kullanılması vardı. Bu yasakların ve kısıtlamaların birçoğu daha sonra kaldırıldı. Eser halen ABD, Avustralya, İngiltere, Yeni Zelanda ve Kanada'daki ortaöğretim okullarında, okunması zorunlu kitaplardan biridir. Sıklıkla sansüre hedef olan eser, American Library Association'ın "21. yüzyılın en fazla sorgulanan kitapları" listesinde yer almaktadır. Ayrıca eser, Millî Eğitim Bakanlığı'nın liselerde okutulması için tavsiye edilen 100 temel eserden biri olmasına karşın, 3 Aralık 2012'de İzmir İl Millî Eğitim Müdürlüğü Kitap İnceleme ve Değerlendirme Komisyonu tarafından sakıncalı bulunmuştur. "Fareler ve İnsanlar", ilk defa, yayınlandıktan iki sene sonra 1939'da olmak üzere defalarca sinemaya uyarlandı. Lewis Milestone tarafından yönetilen uyarlamada Lon Chaney Jr. Lennie, Burgess Meredith ise George rolündeydi. Film, en iyi film de dahil olmak üzere dört dalda Oscar adayı oldu. 1981'de eser, televizyon filmi olarak uyarlandı. Randy Quaid'in Lennie, Robert Blake'in George ve Ted Neeley'nin Curley rollerini oynadığı filmi Reza Badiyi yönetti. Eserin en son film uyarlaması, 1992 yılında Gary Sinise tarafından yönetildi. Sinise'in George'u oynadığı filmde Lennie rolünü John Malkovich canlandırdı. Sinise bu film ile Cannes Film Festivali'nde Altın Palmiye'ye aday gösterildi. Filmde her iki aktör de, 1980'de Steppenwolf Theatre Company yapımı sahne uyarlamasında oynadıkları rolleri tekrarlamış oldular. Fareler ve İnsanlar ABD sineması dışında iki kez daha sinemaya uyarlanmıştır. Bunlardan ilki 1962 yapımı Türk filmi İkimize Bir Dünya'dır. Yönetmenliğini Nevzat Pesen'in yaptığı bu siyah beyaz filmin uyarlama senaryosunu Orhan Elmas yazmış, başlıca rollerinde Orhan Günşiray, Çolpan İlhan, Kadir Savun, Renan Fosforoğlu ve Hüseyin Baradan oynamıştı. Diğer uyarlama ise İran sinemasından 1972 yılında geldi. Yine siyah beyaz olan Topoli adlı bu filmin senaristi ve yönetmeni Reza Mirlohi'ydi. Roman-oyun türünün bir denemesi olarak yazılan eser, birçok defa sahnelendi. İlk prodüksiyonun yapımcısı Sam H. Harris, yönetmeni ise George S. Kaufman'dı. Oyunun ilk gösterimi, [[23 Kasım 1937'de [[Broadway tiyatrosu|Broadway]]'deki [[Music Box Theatre]]'da yapıldı. Wallace Ford'un George, [[Broderick Crawford]]'ın Lennie rolünde olduğu oyun 207 defa sahnelendi. Bu yapıma, 1938'de [[New York Drama Critics' Circle]] tarafından "en iyi oyun" ödülü verildi. Oyun 1939'da [[Los Angeles]]'a taşındı. Wallace Ford rolünü korurken, Lon Chaney, Jr. Lennie rolünü oynamaya başladı. Aktör, oyundaki performansı sayesinde, 1939'daki film uyarlamasında da aynı rolle yer aldı. Oyunun yeniden yapımı, 1974 yılında Broadway'deki [[Brooks Atkinson Theatre]] tarafından gerçekleştirildi. Kevin Conway'in George'u, [[James Earl Jones]]'un Lennie'yi canlandırdığı oyunda, [[Pamela Blair]] de Curley'nin Karısı rolüyle yer aldı. Ayrıca, [[Carlisle Floyd]] 1970'te "Fareler ve İnsanlar"'ı aynı isimle [[opera]]ya uyarladı. John Steinbeck'in 1937'de yazdığı "Of Mice and Men", 1945 yılından başlayarak birçok kereler [[Türkçe]]ye aktarılmıştı. Roman ilk kez 1945 yılında "Farelere ve İnsanlara Dair" adıyla [[Millî Eğitim Basımevi]] tarafından "Dünya Edebiyatı Serisi" dahilinde basılmıştı. Necmi Sarıoğlu'nun çevirisiyle çıkan bu kitap 1959 yılında 2. Baskısını yaptı (Bu kez kitabın kapağında [[Maarif Basımevi]] yazıyordu). 1993 yılına kadar birkaç baskı daha yaptı. Bundan sonra kitap birçok yayınevi tarafından "Fareler ve İnsanlar" adıyla basıldı. Sadece Yankı Yayınları 1967 yılında Türkçe ad olarak "Fareler ve İnsanlar Üzerine"yi kullanmıştı. Kitabın en fazla sayıda baskısı ise [[Varlık Yayınları]] tarafından yapılmıştır. 1951'den başlayarak 1995'e kadar 11 baskı yapmıştır. [[Dosya:Fareler ve İnsanlar Varlık.jpg|thumb|sağ|200px|Kitabın Varlık Yayınları'ndan 1955'te çıkan bir Türkçe baskısının kapağı.]] Aşağıda "Of Mice and Men"'in Türkçe baskılarının bir listesi bulunmaktadır: Kütüphaneler için evrensel kodu: PS 3537.T3234 [[Kategori:1937 romanları]] [[Kategori:John Steinbeck romanları]] [[Kategori:Novella]] [[Kategori:100 Temel Eser]] [[Kategori:Ä°ngilizce romanlar]] [[Kategori:Konusu Amerika Birleşik Devletleri'nde geçen romanlar]] [[Kategori:Sinemaya uyarlanmış Amerikan romanları]] Osmanlı kültürü Osmanlı İmparatorluğu kültürü, Osmanlı İmparatorluğu içinde yaşayanların ortak kültürüdür. Osmanlı Türkleri, kuruluş öncesi yüzyıllardan beri birlikte getirdikleri Arap ve Pers İslam kültürlerinin geleneklerinden ve dillerinden büyük ölçüde etkilenmişlerdi. Anadolu'ya yerleştikten sonra başta Yunan, Ermeni ve Yahudi olmak üzere yerli halkların kültürleriyle bir ölçüde kaynaştılar. Böylece eklektik tarzda bir Osmanlı kültürü ortaya çıktı. Özellikle İmparatorluk haline geldikten sonra diğer kültürlerle değişim süreklilik kazandı. Osmanlılar farklı kültür ve dinlere karşı -o çağlara göre- büyük bir toleransa sahipti. Osmanlı Hanedanını yöneten erkekler, eşlerini çeşitli etnik gruplardan aldılar ve bu nedenle sultanlar karışık ırk ve kültürel mirasa sahip oldular. Osmanlı toplumu, Osmanlı İmparatorluğu bünyesinde yaşamış halkların bütününü ifade eder. Toplum, müslüman ve müslüman olmayan "millet"lerden oluşuyordu. Gayri müslimler cizye vergisi ödemek dışında toplumdan bir ayrıma tabi değildi. Nakkaş denilen minyatür ustalarının çalıştığı nakkaşhanelerin de bulunduğu Osmanlı'da minyatür, 18. yüzyıla kadar İran ve Selçuklu etkisinde gelişti. Fatih Sultan Mehmet döneminde, padişahın resmini de yapmış olan Sinan bey adlı bir nakkaş, II. Bayezid döneminde de Baba Nakkaş olarak tanınan bir sanatçı yetişti. 16. yüzyılda Reis Haydar olarak bilinen Nigarî, Ahmetcan Barlas, Haydar Kay, İsmail Can, Gazi Capır, Nakşî ve Şah Kulu ün yaptılar. Gene aynı dönemde, Behzad'ın öğrencisi olan Horasanlı Aka Mirek de İstanbul'a çağrılarak saraya başnakkaş (başressam) yapılmıştı. Mustafa Çelebi, Selimiyeli Reşid, Süleyman Çelebi ve Levnî 18. yüzyılın ünlü nakkaşlarıdır. Bunlardan Levnî, Türk minyatür sanatında bir dönüm noktasıdır. Levnî, geleneksel anlayışın dışına çıktı ve kendine özgü bir biçim geliştirdi. 19. yüzyıl başlarında yenileşme hareketleriyle birlikte minyatürde de batı resim sanatının etkileri görülmeye başladı. İznik çinisi 15. yüzyılda ortaya çıkmıştır. O dönemde yapılan Bursa Yeşil Camii ve Türbesinde (1421), Bursa Muradiye Külliyesi içindeki Muradiye Camii'nde (1426) ilk örneklerine rastlanır. 16. yüzyılda Osmanlı Devleti'nin güçlenmesi ve yeni yapıların ortaya çıkmasıyla birlikte İznik çinisi en ihtişamlı günlerini yaşadı. Bu dönemde yapılan Süleymaniye Camii ve Selimiye Camii gibi eserlerde İznik çinisiyle değerli süslemeler yapılmıştır. 17. yüzyılda İznik Çinisi kaybolmaya başlamış ve 18. yüzyıl başlarında tamamen yok olmuşsa da 20. yüzyılda yeniden canlandırılmıştır. Divani elyazısı Arap hattatlık yazısı olup erken Osmanlı döneminde (16. ve 17. yüzyıllarda) geliştirilmiştir. Bu yazı, Housam Roumi tarafından bulunmuş ve en üst seviyesine Kanuni Sultan Süleyman idaresi altında (1520–66) erişmiştir. Süsleme sanatı olarak kullanıldığı kadar hislerin açıklanmasında da kullanılır. Ayrıca bakınız Türk gölge tiyatrosu, ayrıca Karagöz olarak da bilinir. Karagöz, ana karakterlerinden birinin adı olup, oryantal gölge tiyatrosundan gelmektedir. Bugün bilim adamları genel olarak elle idare edilen kukla oyununda diyalog için sesin yaratıldığını ve şarkı söylemenin bile mümkün olduğunu kabul ederler. Bu oyunun kaynağının Endonezya, Çin olduğu üzerinde görüşler vardır. Osmanlı İmparatorluğu'ndaki gölge oyunu ustaları, Karagöz'e Yunan hikâye söyleme yapısını eklediler. Türk gölge tiyatrosunun, Roma toplumundan ve Türklerin göçebe olduğu dönemde Çin'den etkilendiğine dair iki görüş vardır. Meddah, veya diğer bilinen adıyla Kıssahan. Bir topluluk önünde çeşitli hikâyeler anlatan ve taklit sanatı yapan kişiye denir. Bu oyuna ise meddah oyunu denir. Bir tek oyuncunun çeşitli kılıklara girerek bir oyunu canlandırmasıdır. Osmanlı mutfağı, İstanbul'da sarayda ve saray çevresinde yaşayan, güzel yemeklerden hoşlanan bir seçkinler grubu tarafından, 15. yüzyıldan itibaren biçimlendirilmiş bir yemek kültürüdür. Bu kültür, kullanılan malzemeden pişirme yöntemlerine, yemek çeşitlerinden, yemek yeme alışkanlıklarına, yemek öğünlerine, sofradaki görgü kurallarına, mutfak yapılarına kadar pek çok konuyu kapsar. Orta Doğu ve Balkan mutfaklarının yararlanmış melez bir mutfaktır. Zaman içinde Osmanlı mutfak kültürü, Anadolu, Balkanlar, Orta Doğu ve Kuzey Afrika'da da yaygınlaşmıştır. Güreş, Cirit ve Okçuluk Türklerin ata sporları kabul edilirler. Yağlı güreş de yine Türklere özgü sporlardandır. Atilla GÃ¼zel Atilla Güzel (d. 1984), Türk güreşçi. Kardeşi İsmail Güzel'de güreşçidir. 120 kg'de mücadele etmektedir. 2006 Dünya Üniversitelerarası Şampiyonası'da altın madalya almıştır. 2008 Avrupa Güreş Şampiyonasi'nda bronz madalya kazanarak 2008 Yaz Olimpiyatları'na katılma hakkı elde etmiştir. Ayrıca birçok uluslararası turnuvalarda birçok madalyası vardır. Antrenörü Mustafa Şahin, kulübü Konya Şeker Spor Kulübüdür. Ama Rıza Kayaalp Golden Grand Prix'te Atilla Güzel'i yendiği için olimpiyatlara gidememiştir. Macaristan'in Szombathely sehrinde duzenlenen Greco-Roman Golden GP 2011 de 120 kg'da Bronz Madalya kazanmistir. Örencik, Altınova Örencik, Yalova'nın Altınova ilçesine bağlı bir köy. Köy, 1893 yılında Kafkasya'dan göç eden göçmenler tarafından kurulmuştur. Köy Yalova iline 34, Altınova ilçesine 13 km uzaklıktadır. Danilo TÃ¼rk Prof. Dr. Danilo Türk (19 Şubat 1952), Sloven avukat, diplomat ve akademisyen, Slovenya'nın 3. cumhurbaşkanı. 1992 ile 2000 yılları arasında Birleşmiş Milletler'de Slovenya'yı temsil etti. Ağustos 1998'den Kasım 1999'a kadar Birleşmiş Milletler Güvenlik Konseyi'nin başkanlığını yürüttü. Uluslararası hukuk profesörü olan Türk, Slovenya cumhurbaşkanı seçilene dek, Ljubljana Üniversitesi Hukuk Fakültesi dekanı olarak görev yapmaktaydı. Kasım 2007'de yapılan devlet başkanlığı seçimlerine bağımsız aday olarak katılan ve sol partilerin desteğini alan Danilo Türk, aldığı % 68'lik oy oranıyla rakibi eski başbakan Lojze Peterle'yi yenilgiye uğrattı. Aralık 2007'de göreve başladı. 2012 yılında yeniden seçilmek için yarıştı ancak 2 Aralık 2012 tarihli oylama da, ikinci turda, Borut Pahor'a karşı seçimleri kaybetti. Oyların yalnızca üçte birini aldı. Ada Lovelace Augusta Ada King, Lovelace Kontesi (10 Aralık 1815 - 27 Kasım 1852), Augusta Ada Byron adıyla doğan ve günümüzde yaygın olarak Ada Lovelace adıyla bilinen, İngiliz matematikçi ve yazardır. Esas olarak Charles Babbage'in erken dönem mekanik genel amaçlı bilgisayarı Analitik Makine üzerindeki çalışmaları ile bilinir. Makine hakkındaki notları, bir bilgisayar tarafından işlenmek üzere yazılan ilk algoritmayı içerir. Bundan dolayı genel kanı dünyanın ilk bilgisayar programcısı olduğudur. Lovelace, şair olan Lord Byron ve Anne Isabella Byron çiftinin meşru tek çocuğu olarak 10 Aralık 1815'te doğdu. Byron'un diğer bütün çocukları gayrimeşru doğmuştur. Ada doğduktan bir ay sonra Lord Byron eşinden ayrıldı ve dört ay sonra İngiltere’yi terk etti. Ada 8 yaşındayken Yunan Bağımsızlık Savaşında hastalıktan öldü. Ada’nın annesi Lord Byron’a kızgındı ve onda delilik olarak gördüğü davranışları Ada’nın da geliştirmemesi için kızının matematiğe ve mantığa ilgisini destekledi. Buna rağmen, Ada’nın babasına ilgisi devam etti ve isteği üzerine öldüğünde babasının yanına gömüldü. Ada, bilime şiirsel yaklaşımı ve kendisini analizci ve metafizikçi olarak tanımladı. Daha gençken, matematiksel yetenekleri, İngiliz matematikçi Charles Babbage ile süregelen bir iş ilişkisine ve arkadaşlığa, özellikle de Babbage’ın Analitik Motor üzerine çalışmalarına neden oldu.1842-3 yılları arasında, İtalyan ordu mühendisi Luigi Menabrea’nın motor üzerine makalesini kendi ayrıntılı notlarıyla destekleyerek çevirdi. Bu notlar birçok insanın ilk bilgisayar programı olarak düşündüğü bir makine tarafından yapılması tasarlanan algoritmayı içerir. Lovelace’ın notları başlangıç bilgisayar tarihinde çok önemlidir. Ayrıca diğer bilim insanları Babbage dahil olmak üzere sadece bilgisayarların salt hesaplama ya da yoğun hesaplama kapasitesi üzerine yoğunlaşmışken, Ada, salt hesaplama ya da yoğun hesaplamanın ötesine geçmek için bilgisayarların kapasiteleri üzerine bir görüş geliştirdi. Şiirsel bilim yaklaşımı ona, ortak çalışma aracı olarak teknolojinin birey ve toplumla ilişkisinin nasıl olduğunu inceleyen analitik motorun temel sorularını sormasına önayak oldu. Şair George Gordon Byron ve Anne Isabella Byron çiftinin kızı Ada Lovelace 10 Aralık 1815 de doğdu. George Byron doğacak çocuğun erkek olmasını bekliyordu ve eşi bir kız çocuğu dünyaya getirdiğinde hayal kırıklığına uğradı. Ada’ya, Byron'ın üvey kız kardeşi Augusta Leigh'in ismi verildi ama Byron onu ‘Ada‘ adıyla andı. 16 Ocak 1816'da Isabella, George'un ısrarıyla, bir aylık Ada’yla beraber Kirkby Mallory'deki ailesinin evine gitti. İngiliz yasaları boşanma durumunda çocukların tüm vesayetini babaya verdiği halde, Byron kız kardeşinden Ada’nın durumu hakkında bilgilendirmesini istemek dışında hiçbir girişimde bulunmadı. İsteksiz olmasına rağmen 21 Nisan'da boşanma sözleşmesini imzaladı ve birkaç gün sonra da İngiltere’den ayrıldı. Bu acı ayrılığın yanı sıra, Isabella hayatı boyunca sürekli Byron’ın ahlaksız davranışlarıyla ilgili suçlamalarda bulundu. Bu olaylar muhafazakâr Victoria halkı arasında Ada’yı ünlü yaptı. Byron’nın kızıyla hiçbir bağlantısı olmadı ve onu bir daha hiç görmedi. 1824'te Ada sekiz yaşındayken Byron vefat etti. Isabella’nın Ada’yla pek yakın bir ilişkisi olmadı hatta, çoğunlukla Ada'ya onun üzerine titreyen anneannesi Judith (Lady Milbanke) baktı. Boşanma durumunda erkeği destekleyen o dönemin toplumsal yaklaşımı yüzünden, Isabella toplumun geri kalanına kendini sevecen bir anne olarak tanıtmak zorunda kaldı. Buna Lady Milenka’ya Ada’nın huzuru hakkında yazdığı endişeli mektuplar, hatta , annelik kaygısını göstermek zorunda kalırsa diye bu mektupları annesinden saklamasını isteyen gizli notu da dahil. Lady Milbanke bir mektubunda Ada’ya 'bu' diye hitap ederek "bununla tatmin olman için konuştum, benim için değil ama bunu yanına alırsan çok iyi olur" dedi. Ada’nın ergenlik yıllarında annesinin yakın arkadaşları Ada herhangi bir ahlaki sapma belirtisi gösterecek mi, diye izlediler. Ada, bu yaklaşıma ‘kızgınlık‘ olarak adlandırdı. Sonrasında ise, abarttıklarını ve kendisi hakkında hikâyeler uydurduklarından yakındı. Ada, hastalıklı bir çocukluk geçirdi. 8 yaşındayken, görüşünü engelleyen baş ağrılarıyla karşılaştı. 1829 haziranında, kızamık olduktan sonra felç oldu. Yaklaşık bir yıl boyunca engelli bir döneme uzaması muhtemel yatağa mahkûm kaldı. 1831'de koltuk değnekleriyle yürüyebiliyordu. Ada hasta olmasına rağmen, matematiksel ve teknolojik yeteneklerini geliştirdi. Ada 12 yaşındayken uçmak istediğine karar verdi ve bu karar daha sonradan Charles Babbage’ın ona şefkatle ‘peri kadın‘ olarak adlandırmasına neden olacaktı. Ada, bu projeye, hayaliyle ve tutkusuyla düzenli ve düşünsel olarak girişti. İlk adımı ise, 1828'de kanat yapmak oldu. Değişik materyaller ve boyutlar araştırdı. Kanatlar için kâğıt, yağa batırılmış ipek, tel ve tüy gibi çeşitli materyaller düşündü. Beden ve kanatlar arasındaki doğru orantıyı bulmak için kuşların anatomisini araştırdı. Ada uçma bilimi üzerine tabaklarla ve bulduklarıyla birlikte bir kitap yazmaya karar verdi. Uçmak için neye ihtiyacı olacağına karar verdi. Örneğin, En kestirme yoldan ülkeyi geçmek için, böylece dağların, nehirlerin ve vadilerin üstünden geçebilecek, bir pusulaya ihtiyacı vardı. Ada’nın son adımı ise buharı uçma sanatıyla bütünlemesi oldu. 1833’lerin başında, Ada’nın özel hocasıyla bir ilişkisi oldu ve yakalandıktan sonra hocasıyla kaçmaya kalkıştı. Hocasının akrabaları ve annesine haber verdi. Isabella ve arkadaşları skandal çıkmasın diye bu olayı gizlediler. Ada, Lord Byron’ın Claire Clairmont'dan olan kızı Allegra’yı (Ada’nın üvey kardeşi) hiç tanımadı. 1822'de ise Allegra beş yaşındayken vefat etti. Ada, mahkemede tanıtıldığından beri mümkün olduğunca Ada’dan uzak durmaya çalışan Byron’ın üvey kız kardeşi Augusta’yla birkaç kez iletişime geçti. Ada, hocası Mary Somerville‘e karşı güçlü bir sevgisi ve saygısı vardı ve birbirleriyle yıllarca mektuplaştılar. Ada’nın arkadaşları arasında Andrew Crosse, Sir David Brewster, Charles Wheatstone, Charles Dickens ve Michael Faraday de vardı. 1834'te ise Ada, birçok olaya karışmaya başladı. Dans etmeyi seven Ada, bu özelliğiyle insanları etkilemeyi başarırdı. Birçok insan Ada’yı zarif biri olarak tanımlardı. Ama, Lord Byron’ın arkadaşı John Hobhouse istisnaydı ve Ada’yı "geniş, kaba saba, derisi soyulmuş genç bir kadın" olarak tanımladı. John’la, 24 Şubat 1834'teki buluşmalarında Ada, John’a açıkça onu sevmediğini söyledi. Ada, muhtemelen anne ve babasının bütün arkadaşlarından nefret etmesine sebep olan etkisi yüzünden söylemişti. Ama bu ilk izlenim fazla uzun sürmedi ve sonradan John’la Ada arkadaş oldu. 8 Temmuz 1835'te, Ada, 8. Baron William ile evlendi ve Barones oldu. Evleri Ockham Park’taki geniş arazideydi. Bununla beraber Loch Torridon’da başka bir arazileri ve Londra’da bir evleri vardı. Balayını da bir köşkte geçirdiler. 1799 da avcı barınağı olarak inşa edilen yer Kral tarafından geliştirilerek balayı için hazırlandı ve daha sonradan yazlıkları oldu ve daha da geliştirildi. Ralph Gardon, Byron ve Anne Isabella (Annabella) adlarında üç çocukları oldu. Annabella’nın doğumundan hemen sonra, Ada iyileşmesi aylar süren yorucu ve acılı bir hastalığa yakalandı. 1838'de kocası Lovelace Kont'u olmasından sonra, Ada, evli kaldığı süre boyunca saygın Lovelace kontesi olarak yaşamını şekillendirdi. Ada’nın annesi, William Benjamin Carpenter’ı, 1843-44 yılları arasında, Ada’nın çocuklarına eğitim vermesi ve Ada'nın danışmanı olması için görevlendirdi. William, Ada’ya aşık oldu ve kötü hissettiği zamanlarda kendisine açılması için onu cesaretlendirdi. William’ın bir ilişki başlatmaya çalıştığı kesinleşince, Ada buna son verdi. 1841’de, Ada’nın annesi, Ada’ya ve Medora Leigh’e (Lord Byron’ın üvey kız kardeşinin çocuğuna) babalarının aynı olduğunu söyledi. Ada annesine, "Ben hiç şaşırmadım. Aslında sen, yıllarca içten içe kuşkulandığım şeyi doğruladın. Ben ise, bundan kuşkulandığımı, sana ima etmenin uygunsuz olduğunu düşünmeliydim" diye yazdı. Ada, Byron’ı ensest ilişkiden dolayı suçlamadı, onun yerine Augusta Leigh’i suçladı. Dahası Ada, Augusta hakkında "korkarım o doğası gereği babamdan daha kötü ruhlu birisi" dedi. 1840’larda Ada’nın adı birçok skandala karıştı. İlk olarak, kocası dışında başka bir erkekle ilişki yaşadı, daha sonra kumar oynamaya başladı. Kumar onun erkek arkadaşlarıyla beraber bir şirket kurmasına önayak oldu. 1851'de büyük iddialar için matematiksel örnekler yaratarak hırslı bir adım attılar. Fakat bu feci bir şekilde kötü gitti, dahası binlerce poundluk zarara soktu şirketi ve bunu kocasına kabul ettirmeye çalıştı. 1844'ten beri Andrew Cross'un oğlu John’la şüpheli bir ilişkisi vardı. John, yasal bir sözleşme gereği Ada öldükten sonra yazışmalarının çoğunu yok etti. Ada, babasının ona bıraktığı kişisel eşyalarını John'a verdi. Son hastalığı sırasında, John’un kendisini ziyaret etmesini engelleyecekler diye paniğe kapıldı. Ada Lovelace 36 yaşındayken, muhtemelen doktorların ondan kan almasıyla şiddetlenmiş olan rahim kanserinden 27 Kasım 1852 de öldü. Hastalığı aylarca sürdü ve bu sürede annesi yönetimi ele geçirdi ve Ada’nın bütün arkadaşlarının ve sırdaşlarının gelmesini engelledi. Annesinin etkisi altında Ada dini anlamda dönüşüm geçirdi ve daha önce yaptıkları için pişmanlık duyması ve vasiyetini uygulayan insanın Isabella olması için ikna edildi. 30 Ağustos'ta, onu hasta yatağında terk etmesine neden olacak bazı şeyler söyledi kocasına ve bir daha ondan haber alamadı. Kocasına ne söylediği ise bilinmemektedir. Ada, isteği üzerine, babasının yanına Mary Magdalene Kilisesi’ne (Hucknall, Nottingham) gömüldü. Hastalığı boyunca Ada eğitimine devam etti. Ada’nın erken yaşta Matematik öğretilmesinin sebeplerinden biri de annesinin, bu konuda Lord Byron’ı suçladığı Ada’yı deliliğinden kurtarma takıntısıdır. Ada özel olarak 19. yüzyılın ünlü araştırmacıları ve bilim insanları olan William Frend, William King ve Mary Somerville tarafından matematik ve bilim alanlarında eğitildi. Son hocalarından birisi de matematikçi ve mantıkçı olan Augustus De Morgan'dı. 1832’den yani 17 yaşından beri dikkate değer matematiksel yetenekleri ortaya çıkmaya başladı. Matematiğe olan ilgisi yetişkin hayatının çoğunluğunu şekillendirdi. De Morgan, Lord Byron’a yazdığı bir mektupta, kızın matematikteki yeteneği onun kendine özgün bir matematik araştırmacısı olmasına, belki de hızla saygınlık kazanmasına neden olabileceğini belirtti. Ada genellikle şiiri ve bilimi birleştirmek üzerine temel varsayımları sorgulardı. De Morgan’a ‘’Birçok formülün karşılaşabileceği ilginç dönüşümleri söyleyebilirim. Bence başlangıç matematik çalışmalarının başlıca sorunlarından biri, umulmadık ve bir acemi için imkansız kimlik formlarının ilk bakışta son derece farklı olmasıdır. Şu an birinin dirseklerinde bir şekilde duran bazı ruh ve peri okuyucular bana sıklıkla hatırlatılırdı ve bir daha kine en farklı formda...’’ yazdı. Ada, matematiksel ve bilimsel kavramların etkili bir şekilde uygulanabilmesi için hayalin ve sezginin önemli olduğuna inanırdı. Metafiziğe en az matematik kadar değer verirdi, ayrıca incelemeyi çevremizdeki görünmeyen dünyayı keşfetmek için bir araç olarak da görürdü. Ada hayatı boyunca, mesmerizm ve frenoloji dahil olmak üzere bilimsel gelişmelere ve günün modasına güçlü bir ilgisi vardı. Babbage’le yaptığı ünlü çalışmasından sonra bile, diğer projelerde çalışmasını sürdürdü. Arkadaşı Woronzow Greig'e beynin nasıl düşünce ürettiğinin ve sinirlere duygularımızı nasıl aktardığının matematiksel bir modelini yaratmayı istediğini söyledi. Ne yazık ki bunu hiçbir zaman başaramadı. Ada'nın beyne olan ilgisi annesinden kalan uzun süredir kafasını meşgul eden deli olma ihtimalinden geliyordu. Bu proje üzerine araştırmasının bir parçası olarak, 1844'te elektrik mühendisi Andrew Crosse'yi elektrik deneylerini nasıl yaptığını öğrenmek için ziyaret etti. Aynı yıl, Karl Von Reichenbach'ın "Manyetizm Üzerine Araştırmalar" kitabı hakkında bir değerlendirme yazısı yazdı. Ama bu yazı ne yayınlandı ne de taslak geçmişin ilerlediği görüldü. Kanser olmazdan bir sene önce 1851'de annesine bazı yapımlardan bahsederek matematikle müziğin bağlantısı üzerine çalıştığını yazdı. Ada, Charles Babbage'la ilk kez 1833 haziranın'da ortak arkadaşları Mary Somerville aracılığıyla tanıştı. Hazirandan sonra, Babbage, Ada’yı "Fark Makinesi"nin ilk örneğini görmesi için davet etti. Makineyi görünce Ada büyülenmişti ve Somerville olan ilişkisini Babbage olabildiğince sık görmek için kullandı. Babbage, Ada’nın çözümleme ve idrak kabiliyetinden etkilenmişti ve Ada'ya "sayıların büyücü kadını" diyordu. Babbage, 1843'te Ada hakkında, "eğer mümkünse bu dünyayı, dünyanın dertlerini ve birçok şarlatanı unutun. Sayıların büyücü kadını dışında her şey kısa bu dünyada." diye yazdı. 1842-43 yılları arasındaki dokuz aylık süreç boyunca Ada, İtalyan matematikçi Luigi Menabrea'nın Babbage'ın yeni önerilen makinesi hakkındaki anılarını çevirdi. Makaleye birçok not ekledi. Analitik Motorun işlevlerini anlatmak zor bir iş, diğer bilim insanları motorun konseptini tam kavrayamamakla birlikte İngiliz kurumlar motorla ilgilenmediler bile. Ada’nın notları aynı zamanda motorun Fark Makinesi'nin orijinal hâlinden ne kadar farklı olduğunu açıklamak durumundaydı. Ada’nın notları anının kendisinden daha uzun ve Analitik Motorun düzgün çalışması için kurulmuş Bernoulli sayı dizisini motorla hesaplama yöntemini detaylı olarak içermektedir. Bu çalışması baz alınarak, Ada, günümüzde ilk bilgisayar programcısı olarak anılmaktadır, yöntemi ise ilk bilgisayar programı olarak kabul edilmektedir. Çalışmaları, döneminde kabul gördü, dahası Michael Faraday kendisini Ada’nın yazılarının hayranı olarak tanımladı. Yazıları yayımladığında, Babbage kendi açıklamasını (devletin kendi motoruna karşı tavrına eleştirisini) imzalamadan bırakmak istiyordu ama aynı zamanda, açıklamayı Ada‘nın da yazmış olabileceğini ima ediyordu. Bu yüzden Ada ile Babbage’ın araları bozuldu. Taylor’ın Bilimsel İnceleme Yazıları, açıklamanın imzalanması gerektiğini belirtince, Babbage, Ada’ya yazıyı geri çekelim mi, diye sordu. Ada, Babbage’ın ilk defa açıklamayı imzasız bırakacağını biliyordu ve yazıyı geri çekmeyi reddettiğini söyledi. Tarihçi Benjamin Woolly bu olayı "Babbage’ın tavırları, Ada’nın ünlü biri olması nedeniyle hevesle Ada’nın da bu işe girmesini istemesini ve bu yüzden onun isteklerini memnuniyetle yapmasını açıklıyor." sözleriyle teorileştirdi. Ada’nın Babbage’la arası düzeldi ve yazışmaya devam ettiler.12 Ağustos 1851 de Ada kanserden ölmek üzereyken, Babbage’a vasiyetimi uygulayan olur musun, diye yazdı, ama bu mektup Babbage’a gerekli yasal yetkiyi vermiyordu. Değerli Köşk’ün teras bölümü Filozof Yürüyüşü olarak bilinirdi çünkü Ada ve Babbage’ın matematiksel ilkeleri tartışırken burada yürüdükleri farz edilirdi. 1842'de Babbage, Turin Üniversitesi’nde Analitik Motoru üzerine bir konuşma yapması için davet edildi. Genç İtalyan mühendis Luigi Menabrea ve geleceğin İtalya Başbakanı, Babbage’ın konuşmasından övgüyle söz etti Fransa’da ve ardından bu Bibliothèque universelle de Genève'da Ocak 1842'de yayınlandı. Babbage’ın arkadaşı Charles Wheatstone, Ada’dan Menabrea’nın yazısını ingilizceye çevirmesini istedi. Ada, yazıya kendi notlarını da ekleyerek çevirdi. Babbage’ın da tavsiyelerinin yardımıyla, Ada bunu yaparak yılını daha iyi geçirdi. Menabrea’nın yazısından daha kapsamlı olan bu notlar sonradan Taylor’ın "Bilimsel İnceleme Yazıları"nda AAL kısaltması altında yayınlandı. 1953'te ölümünden bir asır sonra, Babbage’ın Analitik Motor’u üzerine notları tekrar yayımlandı. Motor şu an İlk dönem bilgisayar modeli, Ada’nın notları da bilgisayar ve yazılım tanımlaması olarak kabul ediliyor. Ada’nın notları A'dan G'ye kadar alfabetik olarak sıralandı. G notunda, Ada, Bernoulli sayılarını hesaplamak için Analitik Motor’un algoritmasını tanımlıyor. Bu, bilgisayara uygulanması için uyarlanmış ilk algoritma olarak düşünülüyor. Bu yüzden de Ada ilk bilgisayar programcısı olarak kabul ediliyor. Motor hiçbir zaman tamamlanamadığı gibi Ada’nın kodu da hiçbir zaman test edilemedi. Ada notlarında Analitik Motor'un önceki hesap makinelerinden farkına özellikle de karmaşık problemleri çözmeye programlanması özelliğine değindi. Ada bu icadın salt sayı hesaplamanın ötesine geçme potansiyeli olduğunu fark etti. Şu sözleri yazdı : "Analitik Motor’un sayıların yanında başka şeylere de etkisi olabilir. Soyut bilimsel işlemlerle açıklanabilecek ortak temel ilişkileri olan nesneler bulunabilir hatta belki de işletme notasyonunun hareketindeki ve motorun mekanizmasındaki değişimlere duyarlı olabilir. Örneğin, bilimin uyumu ve müzikal kompozisyonun tiz seslerinin temel ilişkileri bu tarz ifadelere ve değişimlere duyarlılar, o zaman motor da, her türlü karmaşıklık ve boyut derecesinde özenle hazırlanmış ve bilimin parçaları olan müziği besteleyebilirdi." Ada’nın bu analizi, bilgisayarın yetenekleri hakkındaki önceki fikirlerden kavramsal bir sıçramaydı ve modern bilgisayarın imasının hatta yeteneklerinin habercisiydi. Bu öngörü Betty Toole, Benjamin Woolley gibi yazarlar, hatta ilk tamamlanmış Analitik motoru yapma amacında olan "Plan 28" projesinin sahibi, programcı John Graham Cumming tarafından önemsendi. Ada Lovelace, genellikle ilk bilgisayar programcısı olarak anılsa da, onun katkılarının boyutları hatta tam olarak bir programcı olarak anılıp anılmaması üzerine anlaşmazlıklar var. Alan G. Bromley "Analitik Motor ve Fark" adlı makalesinde (1990), "Ada'nın notlarında bahsettiği bir program dışında diğer bütün programlar 3- 7 yıl öncesinden Babbage tarafından hazırlanmıştır. Ada içinde bir yanlış saptasa da, bu istisna program da Babbage tarafından onun için hazırlanmıştır. Ada’nın Analitik Motor için program hazırladığına dair bir kanıt olmamasıyla birlikte, Babbage’la yazışmaları da bunu yapmak için de bir bilgisinin olmadığını gösterir." diye yazdı. Küratör ve yazar Doron Swade, "Farklı Motor" kitabında (2001) "Babbage da, Ada da bu kelimeyi kullanmasa da, bugün program olarak kabul ettiğimiz çözüme önayak olan ilk algoritma ya da aşamalı işlem kesinlikle Ada’nın adı altında yayınlandı. Ama bu çalışma Babbage tarafından çok önce tamamlanmıştı." diye yazdı. Kim ve Toole bu iddiayı tartıştılar. "Babbage 1836-37 yılları arasında Analitik Motor için birçok program yazdı Ama bu programların hiçbirisi Bernoulli Sayıları programının karmaşıklığına erişemedi." Tarihçi Bruce Collier'ın kitabı "The Little Engine That Could"da (1990) daha ileriye giderek Ada'ya alakasız ve asılsız dedi. "Babbage’ın, Menabrea’nın yazısına ‘notları’ yazdığını söylemek biraz abartı olur ama kendine has sebeplerden dolayı, akıllardaki Ada’nın yazdığı sanısını destekledi. Ada’nın kendi yetenekleri konusunda asılsız iddialarıyla ve hem Babbage hem de Analitik Motor hakkındaki yüzeysel bilgisiyle onun manik depresif olduğunu söylemek abartı olmaz." Yazar Benjamin Woolley, "Ada’nın matematiksel yetenekleri yarıştırılırken, o ‘bazı katkılar’ının olduğu iddia edebileceğini söyledi." İlk yazdığı ve Babbage’ın en az etkisinin olduğu Not A, fikrin gelişmiş bir analizini ve mekanik hesaplamayla ilgili imalar içerir. Babbage’ın icadı hakkındaki imaların tartışmasının en önemli yönü Ada’nın çalışmalarıydı. Wooley’e göre onun notları detaylı, kusursuz, metafiziksel ve anlamlıydı. Makinenin nasıl çalıştığını açıkladılar dahası gerçek ihtişamını ortaya çıkarmak için Babbage’ın olağanüstü buluşunun teknik detaylarının üzerine çıktılar. Babbage, Ada’nın katkıları devamında "Passages from the Life of a Philosopher" (1864) 'ı yayınladı. "Menabrea’nın inceleme yazısına, Ada’nın not eklemesini önerdim, bu fikir hemen benimsenmişti. Tanıtılabilecek çeşitli örnekleri beraber tartıştık. Ben birçok şey önerdim ama seçme tamamen ona kalmıştı. Çeşitli problemler haricinde cebir üzerine de çalışıyordu. Tabi Bernoulli sayılarıyla alakalı problemler dışında. Bunu yapmasını, Lady Lovelace’ı beladan kurtarmak için önermiştim. Sonradan bana bir düzeltme için geri döndü, Süreçte yaptığım ciddi bir hatayı bulmuştu." (Babbage) Eugene Eric Kim ve Betty Alexander Toole ilk bilgisayar programının yazılmasındaki rolünü açıkladılar: Bu mektupta iki şey net. Birincisi, Bernoulli sayılarıyla hesaplanan bu programı dahil etmek Ada’nın fikriydi. İkincisi, Babbage en azından Bernoulli sayılarıyla hesaplamak için formüller sağladı. Babbage ve Ada arasındaki mektuplar, Babbage’ın katkılarının matematiksel formüllerle sınırlı kaldığını ve programı Ada’nın kendi başına yaptığını gösteriyor. Vladimir Nabokov’un "Ada or Ardor: A Family Chronicle" kitabı, Ada adında ana karakterlerinden birisine atıfta Ada Lovelace’a bir selam içerir.(Ada zarif bir bilgisayara dönüştürülür ve bağışlanır. Dahası, olağanüstü bir şansla şaşkına dönmüş Van’a önsezi ve sömürü değişimiyle üstün gelecektir.) Romulus Linney’in oyunu Childe Byron‘da (1977), William Gibson ve Bruce Sterling’in bilim-kurgu kitabı The Difference Engine’de (1990), Conceiving Ada (1997) filminde ve John Crowley’in kitabı "Lord Byron’s Novels"da (2005) Ada tasvir edilmiştir. John Crowley’in kitabında onun notlarında kişiliği zorla tasvir