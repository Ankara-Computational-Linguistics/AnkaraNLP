"Metropolis"in mirası üzerine oluşturulduğunu öne sürdüğü filmdeki "ikircikli" kadın işletim sistemi figürü aracılığıyla teknolojinin olumlu ve olumsuz yönlerini gösterdiğini belirtti. Webb ayrıca filmde tasvir edilen Asya-Amerika karışımı "küresel" şehrin; emeğin doğası ile yaratıcılığa değinilmesine karşın sınıf ve siyaset meselelerinden uzak durduğunu ifade etti. "Aşk", aşağıdaki eleştirmenler tarafından 2013'ün en iyi filmleri arasında listelendi: 22 Ocak 2014'te, filmin fragmanındaki Scarlett Johansson'ın seslendirmelerinin kesilip bunları Philip Seymour Hoffman'ın seslendirdiği parodi bir sürümü, İnternet üzerinde yayımlandı. 23 Ocak 2014'te, Paul Gale ile Alison Vingiano tarafından yazılan ve yönetilen "Her Parody: Him" adlı parodi kısa film, YouTube üzerinden yayımlandı. Judd Apatow yönetmişçesine, Apatow'un tarzına atıfta bulunularak çekilen filmde, ana karakter bir kadındı ve Frank Garcia Hejl'in Seth Rogen'i taklit ederek seslendirdiği işletim sistemi ise erkekti. NBC'nin televizyon programı "Saturday Night Live"ın 25 Ocak 2014'te yayımlanan bölümünde, Phoenix'in karakterini canlandıran Jonah Hill'in aynı zamanda işletim sistemini de seslendirdiği, Michael Cera ile Vanessa Bayer'in "cameo" olarak yer aldığı, "Me" adını taşıyan "Aşk"ın kurgusal bir parodi filmi için çekilen fragman gösterildi. Bunların yanında filmin "Her"adını taşıyan çeşitli parodi fragmanları, YouTube üzerinden yayımlandı. Filmin kostüm tasarımcısı Casey Storm ile Humberto Leon'un birlikte çalışması sonucunda, filmde kullanılan bazı retrofütürist giysilerden esinlenilerek Opening Ceremony markası altında "Her" adını taşıyan ve Aralık 2013'te satışa sunulan bir koleksiyon oluşturdu. Beyaz TerÃ¶r Beyaz Terör (Rusça: "Бе́лый терро́р"), Rusya’da 1917-1922 yılları arasında gerçekleşen Rus İç Savaşı sırasında Çarlık yanlısı Beyaz Orduların Kızıllara ve kendilerine destek vermeyen sivil halka yönelik şiddet ve katliam hareketlerine verilen isimdir. Beyaz Terör ittifak halinde hareket edemeyen dağınık Anti-Bolşevik grupların hepsinin gerçekleştirdiği katliamları kapsamaktadır. Ancak Beyaz Terör’de sadece Rusya’daki Bolşevik karşıtı gruplar değil doğrudan olaya müdahale eden ABD, İngiltere ve Fransa gibi emperyalist devletler de etkili olmuştur. Bu devletler Beyaz Ordu’ya maddi yardım yapmakla kalmamış Rusya’ya asker sevkiyatı yaparak Sovyet hükûmetini devirebilmek için katliamlara ortak olmuşlardır. Ayrıca mevcut durumdan istifade eden Japonya, Polonya ve Romanya Çarlık döneminde Rusya ile olan anlaşmazlıkların da etkisiyle toprak kazanmak için bu savaşa müdahil olmuşlardır. Beyaz Terör Sovyet tarihinde elit soylu sınıfının destekçilerinin sömürülen yoksul kitlelere yönelik şiddet hareketi olarak tarif edilmiştir. Kızıl Ordu’da savaşanlar daha çok büyük şehirlerdeki fabrikalarda çalışan işçiler olurken, Beyaz Ordu saflarındakiler ise Çar yanlısı generallerin kumandasında bulunan büyük toprak sahipleri ve burjuva kökenlilerdi. Rus Kazakları ikiye bölünmüştü ve her iki kesime de destek verenler vardı. Çarlık döneminde ayrıcalıklı bir konuma sahip Ortodoks Kilisesi ise Beyaz Ordu destekçisiydi. Beyaz Terör diğer taraftan farklı olarak denetimsiz bir biçimde olması, Beyaz generallerin otoriteyi sağlayamamaları, orduların dağınık olması gibi sebeplerden daha tehlikeli bir nitelik kazanmıştı. Bazı Rus tarihçiler Beyaz Terörün amacının kırsal kesimde Bolşevik saflarına katılıma karşı bir sindirme hareketi olduğunu ifade etmişlerdir. Beyaz Terör örgütlü olarak emir-komuta zinciriyle gerçekleşmesine karşın, üst düzey subayların birlik halinde hareket edememeleri ve generallerin astlar üzerinde yeterince otorite sağlayamaması dolayısıyla daha ciddi bir tehlike yaratıyordu. Bazı Rus tarihçiler ise Beyazların en önemli komutanlarından Aleksandr Kolçak’ın Kazak atamanlar üzerinde kontrolü sağlamakta yetersiz olduğunu belirtmişlerdir. Beyaz Terör'de sadece denetimsiz askeri birliklerin saldırıları değil, Çar destekçisi subayların oluşturdukları kurumsallaşma da etkili olmuştu. Beyaz Terör şu şekilde gerçekleşmişti; Beyaz Terör’ün temel hedefleri ise şunlardı: Beyaz terörün kurbanları sadece Bolşevikler değildi. Diğer parti destekçileri de bundan nasibini almıştı. Menşevik ve Sosyalist-Devrimciler (Sol Eserler) gibi tarafsız kalanlar da Beyaz terörün saldırılarına maruz kaldılar. Bu durum savaş süresince Kızıl Ordu’ya katılımın artmasına sebep oldu. Bolşeviklerin büyük şehirlere ve önemli sanayi merkezlerine hakim olmasının aksine kırsalda maddi açıdan güçsüz durumda olan Beyazların organize ya da otorite dışı yağma ve talan hareketlerine girişmeleri de Kızıllara olan desteğin artmasına sebep oldu. Beyazların birlik halinde hareket edemediklerini ve başarısız olacaklarını fark eden ABD ve İngiltere'nin maddi yardımı bırakıp askerlerini geri çekmesi de monarşi taraftarlarına büyük bir darbe vurdu. Yalnız ve güçsüz kalan son Beyaz Ordu askerleri de 1922 yılında kaçarak ülkeyi terk etti. Beyazlar bahar aylarındaki saldırılarından sonra ilk büyük terör eylemini Temmuz 1918’de Yaroslavl’da gerçekleştirdi. Bölgeyi ele geçiren Beyazlar yerel bir askeri mahkeme kurarak Sovyet hükûmeti temsilcisi E. F. Rogovski ve 20 bin kişiyi tutukladı. Olaylar sırasında Beyaz Ordu'ya bağlı 56. Alay birlikleri silahsız sivillere makineli tüfeklerle ateş açtı ve yaklaşık 300 kişi öldürüldü. Devrimde hapse atılan ama kaçmayı başaran Beyaz Terör’ün liderlerinden General Kornilov Don Kazakları'nın yanına giderek anti-bolşevik bir ordu örgütledi ve bir genelge yayınlayarak “Tanrı ve Rus halkının verdiği kutsal görev ve sorumluluklarımız var. Düşman esir alınmayacak, belki acımasız olacak ama yakalanan her Bolşevik derhal infaz edilecektir” emri verdi. Beyazların ele geçirdiği şehirlerde yakalanan pek çok Bolşevik mahkemeye dahi çıkarılmadan yargısız bir biçimde infaz edildi. Subaylar Bolşeviklerin bölgeyi tekrar ele geçirip rehineleri serbest bırakma ihtimaline karşı sürgün ya da hapis cezasını kesin olarak yasakladı. 1918 yılında Ukrayna ve güney kesimlerde güçlenen Beyazlar hiç de vicdani ve savaş yasalarına uygun olmayan bir biçimde terörü şiddetlendirdi. 1918 yazında Volgograd’da Komuch ( Kurucu Meclis Komitesi üyeleri) tarafından kontrol edilen askeri mahkemeler yakaladıkları Sovyet hükûmeti üyelerini yargılayarak ölüm cezalarını hemen infaz etti. 3 Eylül 1918’de Kazan ’da, 1 Ekim 1918’de de İvaşçenkovo’da işçi eylemleri şiddetle bastırıldı ve pek çok işçi öldürüldü. I.Dünya Savaşı’nda esir alınan ve Beyazlar tarafından silahlandırılan Çekoslovak lejyonu da Orta Volga bölgesinde Bolşeviklere karşı saldırıya geçti. Arhangelsk’te 8 bin Bolşevik mahkûm idam edildi. 38 bin mahkûm işkence ve hastalıktan hayatını kaybetti. Bolşeviklerin beyaz ordu alay komutanı Mihail Jebrak-Rusanoviç’i infaz etmesi üzerine beyaz gönüllü birliklerden oluşan 3.Tümen Komutanı M.G.Drojdovski misilleme olarak 3 bin esir Kızıl Ordu askerini infaz emri verdi. Güney Rusya Silahlı Kuvvetleri 3.Tabur Komutanlığı da Peschanookopskoy köyünde esir alınan Bolşevik askerlerini yargılamadan idam etti. Ancak mahkûmlardan Beyaz Ordu saflarına geçmeye razı olanlar infazdan kurtuldu. Sovyet Pravda gazetesinin açıklamasına göre 1918 yılının sadece yaz aylarında Bolşevik kurbanların resmi sayısı 30 binin üzerindeydi. . Bunların 6 bini Ağustos 1918’de katledilmişti. Terörün had safhaya ulaştığı Ağustos ayında saldırılar özellikle Bolşevik komiserleri hedef aldı. 2 Ağustos 1918’de Sibirya’da kurulan geçici hükûmet Sovyet iktidarının bütün organlarını kaldıran ve işçi konseyleri ile Bolşevik komiserleri tutuklayan 93 No'lu kararnameyi yayımladı. 20 Haziran 1918’de İçişleri Komiserliği’ne bağlı Petrozavodsk Kuzey Komünü Basın Komiseri ve işçi önderi V.Volodarski öldürüldü. 27 Ağustos’ta Sibirya Yüksek Askeri Müfettişi ve Kuzey Ural-Sibirya Devrimci Ordu Komutanı Reynhold Yosifoviç Berzin suikaste uğradı. Aynı dönemde Zinovyev de dahil daha pek çok siyasi komisere suikastler düzenlendi. 30 Ağustos’ta Kuzey Komünü Bolşevik komiseri Moisei Uritski öldürüldü, Lenin ise aynı gün gerçekleştirilen saldırıda ağır yaralandı. Yaz aylarındaki Beyaz Terör saldırılarının çoğu fabrikatör M.M.Filonenko tarafından organize edildi. Beyazlar 1918’in son 7 ayında 13 ilde 22.780 Sovyet taraftarını öldürdü. Bunların 15 bini Eylül 1918’de Kulak ( zengin toprak sahipleri) isyanlarında katledildi. Ancak bunlar resmi kayıtlara geçmiş olan rakamlardır. Gayri resmi rakamların çok daha yüksek olduğu ifade edilmektedir. Rus tarihçi M.S. Ratkovski’nin verdiği rakamlara göre Beyaz Terör eylemlerinde 40.000 Çekoslovak askeri de yer almıştı. Bu askerler I.Dünya Savaşı’nda Çar birlikleri tarafından esir alınmış, fakat devrimden sonra Bolşevikler tarafından serbest bırakılmıştı. Ancak Sibirya’dan ülkelerine dönmekte olan Çekoslovak birlikleri Beyaz Kuvvetler tarafından tekrar esir edilmiş ve Bolşeviklere karşı savaşmaya zorlanmışlardır. Çekoslovak askerleri için iki seçenek vardı; ölmek ya da Bolşeviklere karşı savaşmak. 26 Mayıs 1918’de Çelyabinsk’te yerel Sovyet Konseyi’nin tüm üyeleri Çek lejyonlarınca tutuklandı ve kurşuna dizildi. Penza’da esir 250 Kızıl Ordu askeri infaz edildi. 30 Mayıs 1918’de de Petropavlovsk’ta tüm yerel Sovyet yöneticileri yakalanarak katledildi. 8 Haziran’da Çekoslovak Kolordusu Samara’yı ele geçirdi ve o gün 100 Kızıl askeri ve 50 işçiyi idam etti. Birkaç günde 300 kişi daha katledildi. 6 Temmuz 1918’de Samara’da demiryolu işçilerinin toplantısına saldıran Çek birlikleri onlarca işçiyi kurşuna dizdi. Bu birliklerin Temmuz ayı boyunca Samara’nın farklı köy ve ilçelerinde katliamlar yapmaları üzerine bölgede köylü isyanları çıktı ve isyan sırasında da 500’ü aşkın kişi vuruldu. 22 Temmuz’da Simbirsk’te 400 kişi, Kazan’da da Temmuz-Ağustos aylarında 1000 civarında Bolşevik idam edildi. M.S. Ratkovski Çekoslovakların Samara ve Volga bölgesindeki toplam kurbanlarının sayısının 5 binin üzerinde olduğunu belirtmektedir. Tarihçiye göre onların infaz yöntemleri çok acımasızcaydı. Hatta öyle ki Volga nehrindeki cesetleri defnetmeye çalışan sivil 37 kadını infaz etmişlerdi. Ancak Çek askerlerinin bu kadar acımasız olmalarında bir etken de Çar yanlısı generallerin ölüm tehdidiydi. Urallar, Sibirya ve Uzak Doğu’daki katliamların önderleri Rus Kazaklarının liderleri olan atamanlardı. Boris Vladimiroviç Annekov, Aleksandr İliç Dutov, Grigori Mihayloviç Semyonov ve İvan Pavloviç Kalmıkov doğu bölgesinde Beyaz Terör’ün önderleri olan Rus Kazak atamanlarıydı. Bunların arasında Ukraynalı Kazak atamanlar da vardı. İç savaştan sonra Mayıs 1926’da ataman Boris Annenkov hakkında doğuda karşı-devrimci faaliyetler ve kırsal kesimde yağma hareketleri suçlamasıyla dava açıldı. Annenkov mahkemede yaptıklarını itiraf etmekten çekinmedi ama bu yaptıklarının suç olmadığını Tanrı ve din için mücadele ettiğini ifade etti. 11 Eylül 1918’de Slavgorod-Çernodolsk köylü isyanı Boris Annenkov tarafından şiddetle bastırıldı ve 500’e yakın insan öldürüldü. Slavgorod Halkevi’nde toplanan yerel Sovyet Kongresi Annenkov'a bağlı birliklerce dağıtıldı ve 87 delege öldürülerek çukura gömüldü. İsyancı köylülerin, hatta bazılarının eşleri ve çocuklarının yanmış cesetleri direklere asıldı. Slavgorod tren istasyonuna getirilen köylü kızlara burada Annenkov’un askerlerince tecavüz edildi. Bir görgü tanığı Blohin’in ifadesine göre Annenkov kurbanlarının bazılarını at arabasına bağlayarak sürüklemiş, bazılarını ise diri diri toprağa gömmüştü. Semipalatinsk bölgesinde ise Annenkov isyan sırasında ölen askerleri için tazminat istemiş ve ödenmemesi durumunda her 5 kişiden birini infaz etmekle tehdit etmiştir. Ataman Aleksandr İliç Dutov ise 9 Mayıs 1918’de Gaya köyünde esir aldığı 96 Kızıl Ordu askerini diri diri toprağa gömdü. Köyde Bolşeviklere destek veren toplam 675 kişiyi idam etti. Orenburg Kazaklarının Atamanı Dutov 27 Mayıs-3 Temmuz 1918 arasında hakimiyet kurduğu Çelyabinsk ve Toritsk şehirlerinde terör saltanatı kurdu. Orenburg cezaevinde 6.000 tutuklu infaz edildi. 9 bin esir Sibirya’daki çeşitli cezaevlerine gönderildi. Sovyet kaynaklarına göre Dutov sadece Troitsk’te hakim olduğu ilk haftalarda 700 Bolşevik’i kurşuna dizdi. 4 Ağustos 1918’de Dutov, kontrolündeki topraklarda zorunlu askerlik hizmeti yasası çıkardı ve savaşabilecek durumda olup Beyaz Ordu'ya katılmayanlar için asker kaçağı olarak ölüm cezası getirdi. Ocak 1919’da Ural bölgesinde Dutov’a bağlı Kazak birlikleri 1050 kişiyi katletti. Aynı yıl hastanelerde yatan 700 tifo hastası Dutov tarafından yakıldı. Kızıl Ordu bölgeye geldiğinde 65 köy Dutov’un emrindeki Kazak birliklerince tamamen imha edilmiş durumdaydı. 13 Ağustos 1945’te Tümgeneral L.F.Vlasyevski tarafından sorgulanan ve Dutov’un arkadaşı olan Ataman Grigori Mihayloviç Semyonov, savaş sırasında bireysel hareket edildiğini, köylerin yakıldığını, askerlerin sadakatsizlik gösterdiğini, köylülerin evlerinin yağmalandığını ve tüm bunların Beyaz Ordu’ya karşı nefrete sebep olduğunu belirtti. Baronların ölüm mangaları oluşturduğunu, Beyaz birliklerin ittifak halinde hareket edemediğini, yapılan bu hataların yenilgiyi getirdiğini itiraf etti. Semyonov ayrıca mahkemede savaş sırasında 6500 kişinin kendine bağlı birliklerce hapiste işkenceyle infaz edildiğini de itiraf etti. Kasım 1918’de Beyazların en önemli komutanı ve Sovyet tarih kitaplarında Beyaz Terör'ün en önemli sorumlusu kabul edilen Amiral Kolçak Sibirya’da SR’lere yönelik acımasız bir idam ve tehcir politikası uyguladı. Sosyalist Devrimci Parti Merkez Komite üyesi D.F.Rakov 1920 yılında Kolçak’ın Zindanları adlı kitapta şunları yazdı: “Omsk şehri hem soğuğun hem de dehşetin etkisiyle adeta donmuştu. Şiddetli kar yağışının altında ölü bedenler sokaklara yığılıyordu. En az 2500 yoldaş Kolçak’a bağlı birlikler tarafından işkenceyle öldürülmüştü. Açlıktan şehre inmiş hayvanlar insan bedenlerini yiyordu. Ölenlerin çoğu yerel Kızıl Ordu garnizonu ve işçi askerlerden oluşuyordu.” 11 Nisan 1919’da Baronların yönetimindeki Omsk gazetesinde yayınlanan( No.188) ve Kolçak’a bağlı yerel hükûmetin Adalet Bakanı S.Starinkeviç tarafından imzalanan bildiride şunlar belirtilmişti; “Kamu düzenini bozan tüm Bolşevik isyancılar ve onlara yardımcı olanlar ölümle cezalandırılacaktır. Sürgünden ya da yurtdışından izinsiz dönenlerden 4 yaşın üzerindeki herkes kürek cezasına çarptırılacaktır. Beyazlar çocuk yaştaki insanları dahi olası şüpheli kabul etmekteydi. 27 Mart 1919’da Aleksandr Kolçak’ın emrindeki İrkutsk - Yenisey bölgesi komutanlarından Korgeneral Sergey Nikolayevç Rozanov tarafından yayımlanan emirler Beyaz Terör’ün en önemli kanıtlarından biri kabul edilmektedir: 1.İsyancıları ihbar etmeyen ya da iade etmeyen köylüler infaz edilecek. 2.İsyancı köylerde caydırıcı amaçlı olarak yetişkin erkeklerden bazıları idam edilecek. 3.Arabalara, ekmek ve ziynet eşyalarına olağanüstü koşullar dolayısıyla yerel hükûmet adına el konulacak. 1919 yılının bahar ve yaz aylarında Bolşevikler karşısında başarısız olan beyaz ordu komutanları arasında ciddi ayrılıklar yaşandı. 11 Mayıs 1919’da Novonikolayevsk güvenlik şefi Albay Kreyçevo köylerin yakılması, tren yolu hatlarının sabote edilmesi emrini verdi. Bu izinsiz emirler müttefik kuvvetlerde tepkiye yol açtı. General M.Janen ve General S.N.Rozanov hoşnutsuzluklarını ifade edince Amiral Kolçak emirleri iptal etmek zorunda kaldı. Kasım 1919’da müttefiklere bağlı Çekoslovak Kolordu Komutanları B. Paul ve B. Girsa resmi muhtıra yayımladı: “Çekoslovak süngülerinin koruması altındaki yerel Rus askeri yetkililer uygarlıktan uzak bir biçimde hukuksuzca köyleri yakarak, yargısız infazlar yaparak, tüm çatışmaların dışında olan Rusların üzerine dahi saldırarak ve yaptıkları yanlışları siyasi kaypaklıkla yerel mahkemelerde reddederek ciddi bir suç işlemektedirler.” Kolçak’ın kontrolündeki Ekaterinburg’ta da 25 bin kişi infaz edildi, kadın ve çocukların da dahil olduğu nüfusun % 10’u kırbaçlandı. Ancak Kolçak ve destekçisi aristokrat köylülerin (kulaklar) işçilere yönelik acımasız politikası büyük bir isyana sebep oldu. O döneme kadar bölgede 150 bin civarında olan Kızılların sayısı isyanla birlikte 400 bine ulaşmıştı. Amiral Kolçak’ın yanlış politikaları Kızıllara yarıyordu. Güney Rusya'daki Beyaz Terör'ün önderi ise Anton Denikin'di. Devrimden sonra hapisten kaçarak Novocherkassk bölgesine giden Denikin burada Kızıllara karşı Beyaz Ordu'yu örgütleme girişimlerine başladı. Don Bölgesi'nde faaliyet göstererek Rus İç Savaşı sırasında Beyaz Ordu'nun güney bölgesi kumandanlığını üstlendi. Anton Denikin'in "büyük, birleşik ve bölünmez Rusya sloganıyla başlattığı iç savaştaki önemli bazı söylemleri şunlardı: "Kızıllara karşı kutsal Rusya'yı korumalıyız. Kızıl egemenliği yenmek için gerekirse şiddeti meşrulaştırabiliriz" "Kutsal mücadelemizde güney Rusya topraklarını kapsayan bölgede bazen provokasyon, organize suçlar, soygun hareketleri olduğunun farkındayım. Kiev, Harkov, Odessa ve Rostov (Don) bu konuda dikkat çekiyor. Ancak öncelikli hedefimiz düşmanı yenmektir. Bu nedenle zafiyetleri gizlemek ve mücadeleye odaklanmak gerekmektedir." Beyaz Ordu'ya destek amacıyla bölgeye gelen İngiliz birlikleri kumandanı G. J. William, anılarında şunları belirtti; "Genel olarak, gönüllüler tarafından esir alınanlara yapılan muamele korkunçtu. Bu konuda General Denikin'in savaş kurallarını açıkça ihlal ettiği görülüyordu. Zulüm bazen mücadelenin haklılığına zarar verecek ve utanç duyulacak kadar şiddetliydi. Silahsız rakiplerini vuran, esir aldığı kişilerin derisini yüzen askerler vardı. Mücadele canice ve vahşi boyuttaydı. Anton Denikin, Bolşeviklere karşı mücadelede Gönüllü Ordu'nun savaş dışı cinayet, tecavüz, soygun gibi suçlarının sorumluluğunu kabul etmiyordu. Bölge valisinin ve denetiminde olan askeri mahkemelerin işlenen suçlara karşı tedbir alması ve cezai yaptırım uygulaması konusunda da en ufak bir girişimde bulunmuyor ve suçlar konusunda müsamaha gösteren bir tavır sergiliyordu. Don Bölgesi'nde bulunan anti-Sovyet yerel hükûmete bağlı Adalet Bakanlığı Çarlık hükûmetinin 1903 yılındaki Ceza Kanunu'nda 8 Ocak 1919'da değişiklik yaparak olağanüstü koşullarda idam cezasını kolaylaştıran hükümler getirdi. 22 Şubat'ta Adalet Bakanlığı'nın özel bir toplantısında ölüm cezası, zorla çalıştırma, kürek mahkûmiyeti gibi yaptırımlar kabul edildi ve toplantı tutanakları General Denikin tarafından imzalanarak onaylandı. İç Savaşın sonlarına doğru yenilmekte olan Beyaz Ordu komutanları son çare olarak Kızıl Ordu saflarında savaşan subay ve askerleri caydırma politikası uygulamaya karar verdiler. Mayıs 1919'da Kızıl Ordu safında savaşmaktan vazgeçen her subay ve askere af getirileceğini, hiçbir ceza verilmeyeceğini taahhüt ettiler. 28 Mayıs 1919'da çıkardıkları bildiride şu ifadeler yer alıyordu: "Anavatan Rusya için kardeşçe çağrımıza cevap verecek, Kızıl Ordu'da savaşmayı bırakacak subay ve askerlere hiçbir ceza verilmeyecek, kutsal Rusya adına yardım esirgenmeyecektir." 23 Ocak 1920'de Amur Askeri Bölge Komutanı V.Rozanov'un Vladivostok'ta yayınladığı çağrıda; " düşman saflarında savaşmayı bırakacak her gerilla hiçbir suçu değerlendirilmeksizin af edilecektir" denildi. Ancak yapılan çağrılar hiçbir işe yaramadı ve Beyazlara verilen destek giderek azaldı. Zaten pek çok komutanın ölmesi ya da kaçmasının ardından 1920'de Beyaz Ordu'da önder konumuna gelen Pyotr Vrangel'in açıklaması da çok farklıydı; "Çıkarılan yasaların Bolşeviklere karşı ılımlılığından hoşnut değilim. Düşmanla müsamaha gösterilmeden mücadele edilecektir". 14 Temmuz 1921'de Geçici Amur Devleti yöneticilerinden S.D. Merkulov ve N.D. Merkulov kardeşlerin yayındığı No:69 sayılı kararnamede ise şu ifadeler yer alıyordu: "Komünist Parti mensupları, anarşistler, devrimciler ve enternasyonalistler teslim olmaları durumunda derhal sınır dışı edilecektir. Ülkede isyan tehlikesine hiçbir şekilde müsamaha gösterilmeyecektir". 1920 yılında Beyaz Ordu artık gücünü büyük ölçüde yitirmiş, batılı emperyalist dostları tarafından yalnız bırakılmış bir haldeydi. Bu dönemden itibaren Beyaz Ordu komutanlarının da pek çoğu askerleri kaderine terk ederek ülkeden iltica etmeye başladılar. Monarşistlerin en önemli komutanı Amiral Kolçak, Sibirya üzerinden ABD'ye iltica etmeye çalışırken maden işçileri tarafından yakalanarak mahkemeye teslim edildi. İdam cezasına çarptırılan Kolçak'ın cezası hemen infaz edildi. 1922'de son Beyaz Ordu askerleri de ülkeyi terk etti. Böylece Bolşevikler eski Rus Çarlığı topraklarının büyük kısmına hakim oldular ve 30 Aralık 1922'de Sovyetler Birliği'ni kurdular. Beyaz Ordu'nun yenilgisinin en önemli sebebi izlenen taktiklerin ve yöntemlerin halkta yarattığı hoşnutsuzluktu. Beyaz Terör'ün kurbanlarının sayısı tam olarak belli değildir. Ancak resmi veriler rakamın 1.200.000'in üzerinde olduğunu göstermektedir. Sovyetler Birliği'nde Beyaz Terör kurbanları için pek çok anıt yapıldı. Bunların çoğu Beyazlar tarafından terör kurbanlarının gömüldüğü toplu mezarlara inşa edildi. Volgograd'da Dobrolyubov Parkı'nda Beyaz Terör kurbanlarının gömülü olduğu bir parka 1920 yılında bir anıt inşa edildi. Ancak 1965 yılında mimar D.Erşovoy bu bölgede kurbanlar için yeni bir anıt yaptı. Voronej'de de Nikitinskaya Kütüphanesine yakın bir konumda bulunan bir parkta terör mağdurları için bir anıt inşa edildi. Anıt 1919'da katledilen Sovyet hükûmetine mensup kurbanlar için 1920'de yapıldı. 1961 yılında Viborg'da da Leningrad Karayolu'nun 4. kilometresinde bir anıt açıldı. Anıt Beyazlara esir düşen ve makineli tüfekle infaz edilen 600 Kızıl Ordu askerinin anısına inşa edildi. Altay Bölgesi Slavgorod şehrinde de Kazak Ataman Boris Annekov'un kurbanları için bir anıt inşa edildi. Sevastopol'da 1919-1920 yıllarında Beyaz Terör mağduru olanlar için Aralık 1920'de "Komüncüler ve Beyaz Terör Mağdurları Mezarlığı" adıyla bir nekropol yapıldı. Ölü bölge (ekoloji) Ölü bölgeler dünya okyanuslarında ve geniş göllerdeki hipoksik (düşük oksijenli) alanlardır. " dip ve dibe yakın su altı deniz yaşamının desteklemek için gerekli oksijeni tüketen diğer faktörlerle birleştiğinde insan faaliyetlerinden kaynaklanan aşırı besin kirliliği neden olduğu alanlardır.(NOAA)." 1970'lerde okyanusbilimciler ölü bölgelerini artan miktarda fark etmeye başladı. Bu bölgeler sudaki yaşamın en konsantre olarak bulunduğu insanların yaşadığı kıyıların yakınında meydana gelir. (Doğal olarak çok az yaşamın olduğu okyanusların, derin orta kısımları, "ölü bölgeler" olarak kabul edilmez.) Mart 2004'te, yeni kurulan BM Çevre Programı, ilk Küresel Çevre Görünüm Yıllığını (GEO Yıl Kitabı 2003) yayınladı, bu yıllıkta tükenmiş oksijen seviyesinden dolayı deniz yaşamını destekleyemeyen dünya okyanuslarındaki 146 ölü bölge belirlendi. Bunlardan bazıları bir kilometrekare (0.4 mi²) gibi (küçük) bazıları ise 70.000 kilometre kare (27,000 mi²) alanı kaplayan büyüklüklerdeydi. 2008 yılında yapılan bir çalışma, dünya çapında 405 ölü bölgeyi gösterdi. Suda ve denizdeki ölü bölgeler, ötrofikasyon olarak bilinen, su içinde bir kimyasal besin artışı (özellikle azot ve fosfor) nedeniyle olabilir. Bu kimyasal maddeler su kolonu boyunca yaşayan bitki benzeri tek hücreli organizmaların temel yapını oluşturup mevcudiyetleri ile büyümelerini de kısmen sınırlar. Ötrofikasyon bu fitoplanktonların belirli bir kısmının yoğunluğunu hızla arttırarak yosun patlaması denen fenomene yol açabilir. Deneysel Göller Bölgesinde yaptığı araştırmalarla deterjanlardaki zararlı fosfatların yasaklanmasına sağlayan limnologist Dr. David Schindler yosun çoğalması ve ölü bölgeleri hakkında uyardı,"1960'lar ve 1970'lerde balık öldürmenin hızlı artışıyla büyük göllerin yok olmaları uzağa gitmiş değildir; batı'ya insanların, sanayi ve tarımın burada var olan küçük tatlı suyun kalitesinden edildiği bir kurak dünyaya hareket etti... Bu sadece kırsal bir sorun değildir. Yosun patlamaları nedeniyle ölü bölgelerin küresel genişlemesi hızla artıyor...(Schindler and Vallentyne 2008) "Büyük yosun grupları Siyanobakteri, Yeşil Algler, dinoflagelatlar, Coccolithophores ve Diyatome Algae'dır. Azot ve fosfor miktarında artış genellikle Siyanobakteri'de patlamaya neden olur ve bu Ölü Bölgeleri sebep olur. Siyanobakteri, zooplankton ve balık için iyi yemek değildir ve dolayısıyla suda birikir, ölür ve sonra ayrışır. Diğer yosunlar tüketildiğinden ve Siyanobakteri ile aynı ölçüde birikmez. Ölü bölgeler doğal ve antropojenik faktörler nedeniyle de olabilir. Kimyasal gübrelerin kullanımı, ölü bölgelerin oluşmasında en önemli insan kaynaklı sebep olarak kabul edilir. Doğal nedenler ise kıyıların yükselmesi ve rüzgar, su dolaşımı şekillerindeki değişiklikler olarak sıralanır. Kanalizasyon kaçağı, kentsel arazi kullanımı ve gübrelerden de ötrofikasyona katkıda bulunabilir. Amerika Birleşik Devletleri'nde dikkat çeken ölü bölgeler kuzey Meksika Körfez bölgesi dahil Mississippi Nehri'nin döküldüğü alanı çevreleyen ve Pasifik Kuzeybatı kıyı bölgeleriyle Virginia Sahili Elizabeth Nehrinde de içine alan çevredeki son birkaç yıl içinde yinelenen bölgeler olarak gösterilmektedir. Buna ek olarak doğal oşinografik fenomen su sütunu parçalarında deoksijenasyona neden olabilir. Örneğin, fiyortlarda ve Karadeniz gibi kapalı su birikintileri, kendi girişlerinde sığ eşikleri sebebi uzun bir süre orada durgun kalan suya neden olurlar. Tropikal doğu Pasifik Okyanusu ve kuzey Hint Okyanusu (örn Pickard & Emery 1982, s 47) tüketilen oksijeni yenileyen asgari sirkülasyon olduğu düşünülen bölgelerinde düşük oksijen konsantrasyonlarını görülür. Bu alanlar aynı zamanda oksijen asgari bölgeleri (OAB) olarak bilinir. Birçok durumda, OAB'ler kalıcı ya da yarı kalıcı bir bölgelerdir. Mississippi Nehri'ninağzına yakın çökeltikatmanları içinde organizmaların kalıntıları bulunması dört hipoksik olayın yapay gübre gelişi öncesinde gerçekleştiğini kanıtlar. Bu tortu tabakalarda, anoksi dayanıklı türler bulunan en yaygın kalıntılardır. Tortu kayıt ile gösterilen süreler Vicksburg, Mississippi de kaydedilen yüksek nehir akışının tarihlerine karşılık gelmektedir. Devam eden iklim değişikliğinin tetiklediği okyanus dolaşımdaki değişiklikler de okyanusta oksijen azalmasının diğer nedenlerini ek sebepler veya diğer sebeplerin büyümesine sebep olur. Kuzey Amerika'nın Körfez Sahil boyunca kaydedilen düşük oksijen seviyeleri balıklarda üreme organlarının küçülen boyutu, düşük yumurta sayıları ve yumurtlama olmaması içeren balık üreme problemlerine yol açmıştır. Körfez Sahil boyunca üç koyda Güneydoğu Louisiana Üniversitesitarafından yapılan araştırma göstermiştir ki suda oksijen seviyesi günde üç veya daha fazla saat milyonda (ppm) 2 veya 1 düşüm olduğunda Killifish cinsi balıklarda daha küçüküreme organlarıoluşmaktadır. Erkek gonadlar oksijen düzeyleri normal koylarda (6 ppm 8) oksijen seviyesi düşük olan koylardaki benzer büyüklükteki erkeklere nazaran % 50 ile % 34 arası daha büyüktü. Dişiler normal oksijen seviyelerinde benzer büyüklükteki balıklara göre yarısı kadar boyutta yumurtalıklara sahip oldukları bulunmuştur. Hipoksik sularda yaşayan dişilerde yumurta sayısı, normal oksijen seviyelerinde yaşayan dişilerin yumurta sayısının sadece yedide biri kadardı. (Landry ve diğ., 2004) Laboratuvar oluşturulan hipoksik koşullarda yetiştirilen balıklar son derece düşük cinsiyet hormonukonsantrasyonlarını ve hipoksi-inductile faktör (HIF) proteini ile tetiklenen iki genin faaliyetinde artış gösterdi. Hipoksik koşullar altında, HIF başka bir protein ile ARNT ile eşleşir. Daha sonra bu ikili hücrelerde DNA'ya bağlanır, kök hücrelerinde genleri aktif hale getirir. Normal oksijen koşulları altında, ARNT genlerini aktive etmek için östrojen ile birleştirir. Hipoksik hücreler tüp içine yerleştirildi ve östrojen ile etkileşime tepki vermedi. HIF, hipoksik koşullarda balıklarda üremeyi değiştiren bir mekanizma yol açan, östrojen ile etkileşime geçirmeyerek ARNT'yi kullanılamaz hale getirior. (Johanning, et al., 2004) Balıkların bu potansiyel boğulmadan kaçması beklenebilir, ancak genellikle çabukça bilinçsiz hale geçip orada bulunmaya mahkûmdur. Istiridye, ıstakoz ve istiridye gibi yavaş hareket eden dip yaratıklar içinse kaçmak mümkün değildir. Tüm koloniyal/sömürge hayvanlar ölür. Bentikyaşam formları arasında meydana normal bir yeniden mineralizasyon ve geri dönüşüm kurulamamaktadır. Mora ve diğ. 2013 oksijende gelecekteki değişiklikler çoğu deniz ekosistemlerini etkileyecek ve deniz mal ve hizmetler üzerindeki insan bağımlılığına sosyo-ekonomik etkileri olabileceğini göstermiştir. Ölü bölgeler, oluşmasından dolayı yokolan birçok soyu tükenmekte olan organizma için umut olmasa da geri döndürülebilir. Karadeniz ölü bölgesi, daha önce dünyanın en genişi iken, Sovyetler Birliği'nin çöküşü ardından gübre kullanımının çok pahalı olmasıyla ve Doğu ve orta Avrupa merkezi planlı ekonomilerinin sona ermesiyle 1991 ile 2001 yılları arasında geniş oranda yok olmuştur. Bölgede balıkçılık yeniden ana ekonomik faaliyet olmuştur. Karadeniz temizliği büyük oranda bilinçsizse de ve kullanımının kontrolü zor olan gübre kullanımdaki düşüş dolayı ile de olsaWhile the Black Sea "cleanup" was largely unintentional and involved a drop in hard-to-control fertilizer usage, the BM büyük endüstriyel emisyonlarını azaltarak diğer temizlikleri savundu. 1985'ten 2000'e dek, Ren nehri'ne kıyısı olan ülkelerdeki politika pis su ve endüstriyel nitrojen emisyonunu azaltma yönünde olunca Kuzey denizi'ndekinitrojen seviyesi %37 oranında azalmıştır. Ayrıca Hudson Nehri'nde ve San Francisco Körfezi'nde başka temizlikler de gerçekleştirilmiştir. Kimyasal alüminyum sülfat su içinde fosfatlar azaltmak için kullanılabilir. Uri Katzenstein Uri Katzenstein (d.1951) (İbranice: "אורי קצנשטיין") , İsrailli seçkin heykeltıraş, görsel sanatçı, müzisyen, müzik enstrümanları yapıcısı ve film yapıcısı. Tel Aviv'de doğmuştur. Gençliğinde müzik çalmış ve birçok rock grubuna katılmıştır. 1969'da İsrail Ordusuna katıldı ve Yom Kippur savaşında savaştı. 70'lerin sonunda San Francisco Sanat Enstitüsü'nde ders almış ve MFA'sını aldıktan sonra 80'lerde yaşadığı ve çalıştığı New York'a taşınmıştır. İlk çalışmaları, 70'lerin sonundan itibaren, yenilikçi sergiler, müzik, performans, video ve ses sanatlarını içeriyordu. 90'ların ortasında heykelcik, obje ve ses makineleri yapmaya başladı. İsrail'e döndükten sonra o ve Noam Halevi Midas isimli şova başladılar. 1993'te Hallel Mitelpunkt ve Nikmat Hatraktor tarafından yapilan Samara rock operasında yer aldı. 1999'da Ohad Fishof ile birlikte O Daayba Skin isimli bir müzik albümü yayınladı.2001'de Renana Raz ve Ohad Fishof ile beraber Home isimli şovu yaptılar. 2000'lerin başlarında video sanatına başladı. (Sürrealist calismalar).) Tanınmış çalışmaları "Patʹshegen" (İbranice: פתשגן")(1993") ve "Family of Brothers" (Hebrew: משפחת האחים")(2000")'dır. Heykeltıraş, video ve montaj dalındaki çalışmaları Rusya Eyalet Müzesi (Sankt-Peterburg), Chelsea Sanat Müzesi (New York), Kunsthalle Dusseldorf, İsrail Müzesi, Duke Üniversitesi Sanat Müzesi (Kuzey Karolina) gibi müzelerde sergilenmiştir. Katzenstei, Sao-Paulo Biennale (1991), Venice Biennale (2001), Buenos Aires Biennale ve 9. İstanbul Biennale (2005)'önde yer almıştır. Performansı Londra, Berlin, San Francisco, Cardiff, Santiago de Compostela, New York ve Tel Aviv'deki galari ve tiyatrolarda sergilenmektedir. Günümüzde Hayfa Üniversitesi Beşeri Bölümler Fakültesi Güzel Sanatlar Departmanında ders vermektedir. Antalyaspor 2015-16 sezonu Antalyaspor 2015-16 sezonu, kırmızı beyazlı ekibin Süper Lig'deki yirminci sezonu, kuruluşunun ise kırkdokuzuncu yılıdır. Antalyaspor bu sezonda Süper Ligi 9. olarak tamamlamış ve Türkiye Kupasında Son 16 turunda elenmiştir. Topal Yusuf Paşa Meşhur Temeşvar muhafızı Cafer Paşa'nın kardeşidir. 1703'ten 1704 senesine kadar Anadolu valisi oldu. Rakka valiliğinde iken 1712'de ikinci defa Anadolu valisi olup bir sene sonra Halep valiliğine nakledildi. Topal Yusuf Paşa'nın IV. Mehmed'in kızı Fatma SUltan ile üç yıl süren birlikteliği olmuştur. Isparta'da 1961 Türkiye genel seçimleri 15 Ekim 1961 Genel Seçimleri Isparta İli sonuçları; Isparta'da 1957 Türkiye genel seçimleri 27 Ekim 1957 Genel Seçimleri Isparta İli sonuçları; Palabıyık Yusuf Paşa Enderûn'dan yetişmedir. Hazine kethüdası Palabıyık Yusuf diye meşhurdur. Sivas beylerbeyliği yaptıktan sonra 1691/1692 yılında Kaptan-ı deryalık görevinde getirildi. Aynı yıl II. Ahmed' in kardeşi Gevherhan Sultan' la evlendi. 1694 yılında Sakız Adası' nın Venedikliler tarafından ele geçirilmesindeki ihmali üzerine görevinden alındı ve bir süre Midilli kalesine hapsedildi. 1698-1699 yılları arasında İstanbul kaymakamlığı görevinde bulundu. Diyarbekir (1705-1706) ve Trabzon valiliği görevinden sonra 1707'de birinci kez Anadolu Beylerbeyi oldu. 1711-1712 yılları arasında yeniden İstanbul kaymakamı oldu. 1714'te ikinci defa Anadolu Beylerbeyliği'ne tayin edildiyse de aynı sene içerisinde önce Hamit Sancağı mutasarrıflığına getirildi. Daha sonra Trabzon Valiliğine getirilen Yusuf Paşa, Trabzon Valisiyken Azak'ta vefat etmiştir. Tukan Tukan, Ramphastidae familyasında sınıflandırılan Neotropik bölgesinde yaşayan kuşlara verilen ortak ad. Tukanların en yakın akrabaları Capitonidae familyasıdır. Parlak renkli tüylerinin yanı sıra genellikle gagaları da renklidir. Beş cins altında kırktan fazla türü tanınmaktadır. Tukanlar ağaçlarda yaşar ve dişileri 2 ila 21 yumurta yumurtlar. Yuvalarını ağaçkakanlar gibi başka hayvanlar tarafından ağaçlara açılmış kovuklara yaparlar. Tukanların gagaları ağaçlarda delik açmak için çok sınırlı bir kullanıma sahiptir. Yumurtadan çıkan yavrular tamamen tüysüzdür. Göç etmezler. Genellikle çift olarak ya da küçük sürüler hâlinde görülürler. Zaman zaman birbirlerinin gagalarına vurarak ya da boğuşarak görülebilirler, bilim insanları bu davranışın hiyerarşik baskınlık kurmak için olduğunu varsaymaktadırlar. Tukanların boyutları 130 g. ağırlığında ve 29 cm. boyunda olan en küçük "Pteroglossus inscriptus" türünden 680 g. ağırlığında ve 63 cm. boyunda en büyük tukan olan bayağı tukan ("Ramphastos toco") türüne kadar değişiklik gösterir. Gövdeleri kısa ve tıkızdır. Kuyruklarının ucu yuvarlatılmıştır ve gövde boyunun yarısı ile tamamı uzunluğunda olmak üzere değişir. Boyunları kısa ve kalındır. Ormanda yaşayan ve çok kısa mesafe uçabilen kuşlar olarak kanatları küçüktür. Kanat açıklıkları genellikle gaga ucundan kuyruk ucuna kadar olan mesafe ile aynıdır. Tukanların bacakları güçlü ve oldukça kısadır. Parmakları iki çifttir. Birinci ve dördüncü parmakları geriye doğru dönüktür. Türlerin çoğunluğunda eşeysel dimorfizm görülmez ancak "Selenidera" cinsi tukanlarda bu özellik görülür. Ancak dişi tukanların gagaları genellikle daha kısa, kalın ve bazen daha düzdür. Bu özellikleri ile dişilerin gagaları erkeklere göre daha tıknaz bir görünüşe sahiptir. En büyük tukanların olduğu cinsin tüyleri genellikle mordur ancak içinde beyaz, sarı, kızıl ve siyah renkler de görülür. Daha küçük tukanların karın tüyleri sarıdır ve bir ya da daha fazla siyah ya da kızıl kuşak izlenir. En küçük tukanlar ise mavi nişanlı yeşil tüylere sahiptirler. Bazı büyük tukanlarda gövdelerinin yarısından daha uzun olan renkli ve büyük gagaları tukanların en tanınmış özellikleridir. Boyutlarına rağmen keratinden oluşmuş süngersi bir yapının aralarını doldurduğu kemik kirişlerden ibaret tukan gagası oldukça hafiftir. Bu kalın ve hafif gaga yapısı çok iyi bir kuvvet/ağırlık oranına sahiptir dolayısıyla aynı büyüklükte ama daha ağır bir gaganın getirmiş olabileceği uyum zorlukları da görülmemektedir. Gagalarda öne doğru bakan ve dişe benzeyen çentikler bu kuşlarla ilk karşılaşan doğa bilimcileri tarafından balık avladıkları ve asıl olarak etçil oldukları kanısını uyandırmış olsa da günümüzde yalnızca meyvelerle beslendikleri bilinmektedir. Araştırmacılar tukanların büyük gagalarının çok verimli bir termoregülasyon sistemi olduğunu keşfetmişlerdir. Gün boyunca aynı dalda oturup çevrelerinde ulaşabildikleri meyvelerle beslendikleri için uzun gagaları bu sırada harcadıkları enerjiden tasarruf etmelerini sağlar. Ayrıca büyük gagaları sayesinde daha küçük kuşların gözünü korkutarak kuş yuvalarını rahatsız edilmeden yağmalayabildikleri görüşü de ortaya atılmıştır. Gagalarının uzunluğu sayesinde derin ağaç kovuklarına ulaşabilirler. Bir tukanın uzun ve dar yaklaşık 14 ila 15 cm. uzunluğundadır, gri renklidir, tat alma organı olarak hassasiyetini artıracak şekilde yanları saçaklıdır. Birkaç kuyruk omurunda olan değişiklik yalnızca tukanlara özgü bir yapısal özelliktir. En uç üç omur küresel eklem olacak şekilde birbirleriyle kaynaşmıştır. Bu sayede tukanlar kuyruklarını kafalarına değdirebilecek kadar öne doğru çevirebilirler. Bu pozisyonda uyudukları için kuyruklarının ucu başlarından öne doğru çıkacak şekilde bir tüy yumağı gibi görünürler. Tukanlar Meksika'nın güneyinden Orta Amerika boyunca Güney Amerika'da Arjantin'in kuzeyine kadar olan Neotropik bölgeye endemik kuşlardır. Genellikle tropiklerde alçak düzlüklerde yaşarlar ancak "Andigena" cinsi Andlarda yüksek irtifada ılıman bölgelerde yaşarlar. Tukanların çoğunluğu balta girmemiş ormanlarda yaşar. Normal ormanlık alanlara yalnızca beslenmek amacıyla girerler ve içinde yuva yapabilecek kadar büyük kovukları olan yaşlı ağaçların oluşturduğu ormanlarda bulunurlar. Tukanlar özellikle suyun ötesine olmak üzere çok yayılmacı değildirler ve Karayiplere yayılamamışlardır. Ormanlık alanları olan savanlarda ve açık koruluklarda yaşayan bayağı tukan balta girmemiş ormanlar dışında yaşayan tek türüdür. Tukanlar oldukça sosyal hayvanlardır ve türlerin çoğu 20 ya da daha fazla oluşan sürüler hâlinde yaşarlar. Üreme sezonunda çiftler gruptan ayrılabilir ancak yavruladıktan sonra yavruları ile birlikte tekrar sürüye dönerler. İstila ya da yer değiştirmek için ve hatta çok büyük bir meyve ağacı etrafında daha da büyük gruplar görülebilir. Tukanlar, yedikleri meyvenin sindirilmesi için gereken uzun süre boyunca birbirleriyle gagalarını vurarak, kovalayarak ve ses çıkararak geçirirler. Bu davranışlar çift ilişkisinin sürdürülmesi ya da baskın hiyerarşinin kurulması olarak görülebilir. Yenilen meyvenin sindirimi için gereken 75 dakika kadar süre boyunca tukan beslenmeye devam edemediği için bu sürede sosyal davranışlarda bulunur. Tukanlar asıl olarak meyvecildirler ancak fırsatçı hepçil olarak da böcekler, küçük kuşlar ve küçük kertenkelelerle de beslenirler. Esâret altındaki tukanların kafeslerinde aktif olarak böcekleri avladıkları bildirilmiştir ve tukanların yalnızca böcek ile beslenerek yaşamaya devam etmeleri de mümkündür. Ayrıca daha küçük kuşların yuvalarına da dadanarak yumurtaları ve yumurtadan yeni çıkmış yavruları yerler. Bu şekilde aldıkları gıdalar arasında gerekli olan proteini de elde etmiş olurlar. Meyvecil olmalarının yanı sıra tüm hepçil kuşlar gibi yavrularını beslemek için hayvan etini tercih ederler. Yine de yaşadıkları alanlarda tukanlar baskın olarak meyvecildirler ve meyve ağaçlarının tohumlarının dağılımında önemli bir rol oynarlar. Tukanlar ağaçlardaki kovuklarda yuvalanırlar ve yaşama alanları için yeteri büyüklükte kovuk barındıran yaşlı ağaçların bulunması bir gerekliliktir. Genellikle tukanların çoğu kovukları kendileri yapmaz, ya doğal olarak var olan kovukları ya da başka kuşların açtıkları kovukları kullanırlar ancak "Aulacorhynchus" cinsinin bazı türlerinin kendi yuvalarını yaptıkları görülmüştür. Tukan adı Portekizce yoluyla Tupi dilindeki "tukana" kelimesinden geçmiştir. Tukangiller içinde aşağıdaki beş cins sınıflandırılmaktadır: Tukanlar emsalsiz görünüşleri nedeniyle dünyada en popüler ve çok tanınan kuşlar arasındadırlar. Yaşam alanlarında besin için avlandıkları gibi aynı zamanda evcil hayvan olarak da yakalanırlar. Tüyleri ve gagaları dekorasyon amaçlı kullanılırlar. Batıda ilk olarak bu familya üzerine detaylı bir makaleye yer veren John Gould tarafından popülerleştirilmiştir. Küçük Macellan Bulutu'nun tamamına yakınını kapsayan Tucana takımyıldızı adını tukandan almaktadır. Tukanlar reklamcılıkta yoğun olarak kullanılmıştır. Guinness 1930'larda ve 1940'larda tukanların siyzh ve beyaz görünüşlerinin siyah bira ile beyaz köpüğüne benzemesinden yararlanarak reklamlarda tukanları kullanmıştır. Ayrıca Froot Loops marka kahvaltı gevreklerinin ve Brezilya Sosyal Demokrasi Partisi'nin maskotu olarak tukan kullanılmaktadır. Isparta'da 1954 Türkiye genel seçimleri 2 Mayıs 1954 Genel Seçimleri Isparta İli sonuçları; Kuralsız (film) Kuralsız 2015 Amerikan bilimkurgu macera filmi, yönetmen Robert Schwentke ve Veronica Roth'un aynı adlı eserinden uyarlanmıştır, Uyumsuz üçlemesinin ikinci kitabıdır. Yapımcı Lucy Fisher, Pouya Shabazian ve Douglas Wick, senarist Brian Duffield, Akiva Goldsman ve Mark Bomback. Robert Schwentke yönetmenliği, filmin aynı zamanda uygulayıcı yapımcısı Neil Burger'dan devraldı. İlk filmdeki oyuncu kadrosuyla geri dönen ekip, sonraki filmde yardımcı karakterler olarak Octavia Spencer, Naomi Watts, Suki Waterhouse, Rosa Salazar, Daniel Dae Kim, Jonny Weston, Emjay Anthony, ve Keiynan Lonsdale ile görüldü. Filmin konusu, öncekinden üç gün sonrasını alır ve Tris Prior'u izlemeye devam eder; Tris ve Dört, Jeanine ve Bilge'lerin geri kalanının yaptığı darbeden kaçmaya çalışırlar. Post-apokaliptik Chicago'da gruplaşma sistemi parçalanmıştır ve herkes güç için umutsuzluğa düşmüştür - ve de cevaplar için. Filmin çekimleri 27 Mayıs 2014'te Atlanta Georgia'da başlamıştır ve 6 Eylül 2014'te resmi duyuru yapılmıştır. "Kuralsız" 20 Mart 2015'te Amerika Birleşik Devletleri'nde IMAX formatının yanı sıra 2D ve 3D olarak vizyona girmiştir. Filme gelen eleştirel tepkiler karışıktı: bazıları göz önüne alınarak, yorumcular görsel stili vurgulayarak, aksiyon sekansları ve Woodley'in performansıyla bu filmin öncekinden kıyasla geliştiğini ve daha iyi olduğunu savundular, fakat film hala hikâyesi üzerine önemli miktarda negatif eleştiri almakta. Film ilk haftasında $52.2 milyon hasılatla ticari bir başarı elde etti ve gişede 1. sıraya yükseldi. Vizyondayken, film dünya çapında $295 milyon kazandı. Devam filmi, "The Divergent Series: Allegiant – Part 1" (Yandaş - Bölüm 1), vizyon tarihi 18 Mart 2016 olarak belirlendi. Aralık 2013'te, Summit Entertainment 20 Mart 2015'te vizyona girecek Uyumsuz filminin devamı niteliğinde bir Kuralsız romanından uyarlanan bir film geleceğini duyurdu. 13 Aralık 2013'te "Uyumsuz"'un yönetmeni Neil Burger'ın ikinci film olan "Kuralsız" da olmayacağı duyuruldu. 13 Şubat 2014'te Robert Schwentke'ye filmin yönetmenliği için teklif götürüldü ve Akiva Goldsman'ın Duffield'in senaryosunu yeniden yazacağı duyuruldu. Mart 2014'te, Shailene Woodley, Theo James, Jai Courtney, Ansel Elgort, Ray Stevenson, Zoë Kravitz, Miles Teller, Maggie Q, Mekhi Phifer, ve Kate Winslet'in "Uyumsuz"daki rollerine devam edeceği onaylandı. Ayrıca Ashley Judd, önceki filmde karakteri öldüğünden, bu filmde flashback ve rüyalar dahilinde görülmektedir. 12 Mayıs 2014'te Octavia Spencer'ın Barışçıllar'ın temsilcisi Johanna Reyes olarak, Mayıs 2014 sonu Suki Waterhouse ve Jonny Weston'ın Marlene ve Edgar karakteriyle kasta katılacağı duyuruldu. Edgar karakteri "Uyumsuz" serisinde yoktur; Weston daha sonra Grupsuzlar'ın bir üyesi olarak onaylandı. Haziran 2014 öncesi, Stephanie Leigh Schlund'ın filmde Barışçıllar'ın bir üyesi olarak kasta katıldığı duyuruldu, buna rağmen film boyunca görülmedi. Naomi Watts ve Daniel Dae Kim, Evelyn Johnson ve Jack Kang olarak kasta katıldı. 9 Haziran 2014'te Rosa Salazar'ın karakter Lynn olarak katılacağı açıklandı. 10 Haziran 2014'te Avustralyalı aktör Keiynan Lonsdale'in Uriah Pedrah olarak katılacağı duyuruldu. 11 Haziran 2014'te Emjay Anthony'nin Hector olarak katılacağı açıklandı. Çekimler 27 Mayıs 2014'te Atlanta'da başladı ve 6 Eylül 2014'te bitti. Film Atlanta ceza evinde çekildi. Barışçıllar'ın yeri için Atlanta'nın güneyi Serenbe'de set inşa edildi. 11-24 Haziran 2014 arası, Atlanta'nın şehir merkezi Peachtree Sokağı'nda zipline sahnesi için Peachtree Center'in çatısına bir set kuruldu. 27 Haziran'da Georgia Archives'te sahneler çekildi. 12-13 Temmuz 2014'te Wells Street, Franklin Street, Adams Street, Van Buren Street'te çekilmiş sahnelerle prodüksiyon Chicago'da ve helikopter çekimleri Chicago Loop'ta gerçekleşti. Ashley Judd'un Woodley ile olan sahneleri Haziran 2014'ün sonunda çekildi. High Museum'daki ek iç ve dış çekimler de kullanıldı. Ağustosun sonlarından eylülün başlarına doğru, çekimler yeniden Atlanta'ya taşındı. 28-29 Ağustos ve 2-6 Eylül 2014'te, çoğu sahne Georgia Archives'ta çekildi. Çeşitli sahneler yeniden çekildi tren sahnesi de dahil, 3 Eylül 2014'te Fulton County, Georgia'da çekildi. 17-21 Aralık 2014'te birkaç sahne Atlanta'da yeniden çekildi. Kasım 2014'te, filmin müziklerinin bestekâr Joseph Trapanese tarafından bestelendiği açıklandı. Şarkı tabanlı bir soundtrack yerine ilk filmden daha karanlık ve yoğun bir skora dayanmaktadır. "Kuralsız Soundtrack" 17 Mart 2015'te satışa sunuldu, İlk parça M83'le birlikte düet yapan Haim'le söylediği "Holes in the Sky" 2 Mart 2015'te çıktı. "Kuralsız" 20 Mart 2015'te ABD'de 2D, Dijital 3D, RealD 3D, ve IMAX 3d olarak vizyona girdi. Serinin ilk filmi 3D formatıyla vizyona girmişti ve ikinci film imtiyazında ilk filmden sonra IMAX olarak çıktı. 22 Ekim 2014'te resmi instagram hesabında verilen birkaç ipucundan sonra, www.thedivergentseries.com'da satış başladı. 28 Ekim 2014'te eçiştili medya siteleri tarafından Ansel Elgort'un Caleb Prior olarak, Maggie Q'nun Tori olarak, Keiynan Lonsdale'in Uriah Pedrad olarak, Mekhi Phifer'in Max olarak, Miles Teller'ın Peter Hayes olarak, Zoë Kravitz'in Christina olarak, Theo James'in Tobias "Dört" Eaton olarak ve Shailene Woodley'in Beatrice "Tris" Prior olarak 3 boyutlu interaktif karakter posterleri satışa sunuldu. 12 Kasım 2014'te filmin resmi Youtube hesabından teaserı yayınlandı. Resmi fragman 12 Aralık 2014'te yayınlandı. 22 Ocak 2015'te aralarında Woodley, James, Kate Winslet, Octavia Spencer ve Naomi Watts'ın olduğu başka beş ayrı 3 boyutlu interaktif karakter posteri satışa sunuldu. Filmden ilk klip 18 Şubat 2015'te yayınlandı, üç gün sonrasında ikinci bir klip yayınlandı. 24 Şubat 2015'te son fragman yayınlandı. "Kuralsız" 21 Temmuz 2015'te Dijital HD olarak satışa sunuldu ve 4 Ağustos 2015'te 3D/Blu-ray/DVD olarak satışa sunuldu. "Kuralsız" $110 milyon bütçeye karşı, Kuzey Amerika'da $130.2 milyon ve diğer bölgelerde $165 milyon olarak, toplamda dünya çapında $295.2 milyon kazandı. Kuralsız, önceki filmin gece gösterimlerinden kazanılan $4.9 milyon nazaran, Perşembe gecesi şovlarından $4.1 milyon kazandı. 20 Mart 2015'te 3.875 sinema salonunda vizyona girdi ve önceki filmin ilk gününde kazandığı $22.8 milyona karşın, ilk gününde $21.3 milyon kazandı. Toplamda, ilk filminde ilk hafta sonunda 356 IMAX salonundan gelen $3.6 milyona (toplam hasılatın %7'si) karşın bu film ilk hafta sonunda $52,263,680 kazandı. Bu ilk filmin açılış hasılatıyla aynı sayılır, bir yıl önce $54.6 milyon kazandı. "Kuralsız" uluslararası 82 ülkede gösterime girdi. ABD ve Kanada dışında, "Kuralsız" 19 Mart 2015 perşembe günü 52 ülkede vizyona girerek $8.2 milyon kazandı, 52 ülkenin 49'unda 1 numaradan giriş yaptı. 21 Mart'ta 20'den fazla ülkede vizyona girerek, toplam 72 ülkeden $39.7 milyon kazandı iki günde. 22 Mart Pazar günü, ilk hafta sonunda toplamda 72 ülkeden $48.3 milyon kazandı, ilk hafta sonu için yurtdışında 63 ülkede 1. sıraya yükseldi. Fransa ($6 milyon), Birleşik Krallık, İrlanda ve Malta ($4.4 milyon), Brezilya ($4.2 milyon), Meksika ($3.7 milyon) ve Avustralya'da ($3.2 milyon) büyük açılışlar elde etti. Çin'de film 19-21 Haziran 2015 Dragon Boat Festivali tatili sırasında vizyona girdi ve üç günde (Cuma-Pazar) $9.14 milyon ve toplamda dört günde (Cuma-Pazartesi) $11.7 milyon kazandı ve neredeyse "Uyumsuz"un satışındaki tüm çalışmasına eşittir ($12.4 milyon). "Jurassic World" ve ""'dan sonra üçüncü sırada yer aldı. "Kuralsız" Eleştirilerden karışık yorumlar aldı. Filme gelen eleştirel tepkiler karışıktı: bazıları göz önüne alınarak, yorumcular görsel stili vurgulayarak, aksiyon sekansları ve Woodley'in performansıyla bu filmin öncekinden kıyasla geliştiğini ve daha iyi olduğunu savundular fakat hikâye eleştirildi ve filmin diğer genç yetişkin kitaplarını film uyarlamalarına benzemeye başladığı söylendi. Rotten Tomatoes'un review aggregator'unda film 161 yorum baz alınarak, %30 reyting alarak, reyting ortalamasından 5.1/10 olarak derecelendirildi. Sitenin fikir birliği eleştirisinde "Shailene Woodley her şeyini vermiş fakat "Kuralsız" hala distopik bir kalabalıktan kendini ayırmak için verdiği mücadelede imtiyaz hakları için geri adımları yankılanmakta." Metacritic'te, ağırlıklı ortalama puanı belirlendiğinde, film belirtilen "karışık veya ortalama yorumlarda", 40 eleştiri göz önünde bulunarak, 100 üzerinden 42 puan aldı. CinemaScore'da, filme verilen izleyicilerin not ortalaması A+'dan F ölçeği üzerine A- aldı. Çoğu eleştiri Shailene Woodley'in performansının yanı sıra ana kasttaki bazı oyuncuları da övdü. "New England Movies Weekly" için yazan Daniel M. Kimmel "Woodley başka yerde yaptığı gibi sağlam bir çıkarmış ve birini izlemeye devam etmiş." RogerEbert.com'da yazdığı üzere Susan Wloszczyna "Woodley bir diğer aşırı heyecanlı distopik kâbus olmaya başlayan filmlerden kendini neredeyse tek başına kurtarmış." yorumunu kullandı. Bazı eleştirilerde önceki filmden daha iyi olduğu savunulmuş, örneğin "Entertainment Weekly" 'den Kevin Sullivan'ın "Ne için çekildiğine dair, "Kuralsız" ilkine göre imtiyazları üzerinde büyük bir gelişme kaydettiği, özellikle iki yerde çokça geliştiğine minnet duyuldu: Bütçe ve olanak," ve "Los Angeles Times"'tan Kenneth Turan "Öncekine göre daha etkili bir yetişkin dostu film." diye nitelendirdi. Ancak, "Kuralsız" hala önemli derecede olumsuz eleştiri almaya devam etti; Time Dergisi'nden Richard Corliss, "Tekrar izlediği bir yolla, "Kuralsız" devam olmaktan çok yeniden yapılmış gibi durmakta."Attack of the Clones" filminden "The Empire Strikes Back" filmine göre daha iyi bir orta bölümlü senaryosu var." şeklinde yazdı. "The Wall Street Journal" 'dan Joe Morgenstern şunları yazdı: ""Kuralsız" 'ı tekrarcılıkta yeni ufuklar açması, dramatik şekilsizliğiyle, kendine ciddi ve genelleştirilmiş baskıcılığı olduğunu hissettim." "The Boston Globe" 'dan Tom Russo film hakkında olumlu eleştiri yaparak "devam filminin, aksiyon, endişe ve distopik hüzünün çoğu rutin bölgesine çoğunlukla sağlam bir yaklaşımla yapışmış, Shailene Woodley'in başrolüne ve amaçlanmış yanlış sürprizlerin bir karışımının tutarlı gücüne teşekkürler." diye belirtti. "The Detroit News" 'ten Tom Long filme B- verdi ve şunu yazdı: "Aksiyon sahneleri iyi yapılmış, görsellerin bazıları muhteşem ve bu noktada"Kuralsız" hırs ve insan etkileşimi ile ilgili bazı çok temel sorularla mücadele ediyor." "Illinois Times" 'tan Charles Koplinski, "Öncekinden akıllı, pürüssüz ve üstün." diye belirtti, ve Contactmusic.com'dan Rich Cline "Orijinalinde keskin bir gelişme" diye belirterek, ""Uyumsuz Serisi"'nin ikinci girişinde, dayanak noktası ve karakterler daha güçlü bir duyuya sahip." şeklinde yazdı. "Us Weekly" 'den Mara Reinstein filme 2/4 puan vererek "Aksiyon tren yükleri kadar dolu (harfi harfine), fakat bu esasen genel bir mücadele." şeklinde yazdı. "USA Today" 'den Claudia Puig "Veronica Roth'un genç yetişkin romanı serisinden uyarlanan ikinci film, birlikte kaldırımlı hissettiriyor ve 2014'teki "Uyumsuz"dan daha az odaklanmış ve de gerilim ve heyecandan yoksun." diye karar kıldı. "The Washington Post" 'dan Michael O'Sullivan, "diğer karakterlerin çoğu, tanım gereği tek boyutlu olarak buradalar." şeklinde yazarak yardımcı karakterleri eleştirdi. "The Hollywood Reporter" 'dan Sheri Linden şunları söyledi: "Nefes kesen kovalamacalar, güçlü tasarım bileşenleri ve göz kamaştırıcı efektleriyle, hikâyenin örgütlenme ilkesi—Kişilik baz alınarak beş gruba ayrılan gruplaşma sistemi toplumu bölüyor -- "Kuralsız"ı ilerletme olarak daha az zorlayarak büyüyor. 11 Nisan 2014'te, Summit Entertainment "Uyumsuz" üçlemesinin son kitabı Yandaş'ı iki bölüm olarak uyarlayacağını açıkladı. İlk bölüm "Yandaş - Bölüm 1" 18 Mart 2016'da, ikinci bölüm "Yandaş - Bölüm 2" 24 Mart 2017'de vizyona girecek. Shailene Woodley, Theo James ve Naomi Watts rollerine devam edecek. 5 Aralık 2014'te, Robert Schwentke'ın "Bölüm 1"'i de yöneteceği açıklandı. "Bölüm 1" in temel çekimleri 18 Mayıs 2015'te Atlanta'da başladı. Pıdırah Pıdırah (Hakasça: Пыдырах / Pıdırakh )— Rusya'da Hakas Cumhuriyetinde Tаştıp rayonunda bir köy. Yönetim merkezi Pıdırah (Butrah) köy beldesidir. Rayon merkezi Taştıp köyünün 8 km kuzeydoğsunda yer alır. Taştıp akarsuyunun havzasında yer alır, Poyzım dağının eteğindedir, Butrahtı akarsuyu sahilindedir. En yakın demiryolu durağı Abazada olup — 33 kmdir. Köyün kuruluşu 1875 yılıdır. Yörede yaşayan kişiler akarsuy yakasının güneyine taşınınca köy oluşmuştur. Hakas TÃ¼rkleri Panajotis Dimitriadis Panajotis "Panos" Dimitriadis (d. 12 Ağustos 1986), Yunan asıllı İsveçli futbolcudur. Orta saha pozisyonunda görev almakta olup, İsveç ekiplerinden AIK'da forma giymektedir. 550.000 € bonservis bedeliyle 1 Temmuz 2015 tarihinde Gençlerbirliği ile 3 yıllık sözleşme imzaladı. Ahmet Yılmaz (1967 doğumlu siyasetçi) Ahmet Yılmaz (d.18 Ağustos 1967, Konya), Türk politikacı. Ahmet Yılmaz Konya'nın Kadınhanı ilçesinde memur bir baba, ev hanımı bir annenin çocuğu olarak doğdu. İlkokulu 1978 yılında Konya'da, ortaokulu 1981 yılında Mersin'de, Liseyi 1984 yılında Konya Ticaret Lisesi'nde, Ekonomi tahsilini 1990 yılında Afyon İktisadi İdari Bilimler Fakültesi'nde tamamladı . Bir dönem gazetecilik, yazarlık ve sanatla da ilgilenenen Ahmet Yılmaz; ekonomist, evli, 2 çocuk sahibidir. 2011 yılında Millî Cephe Hareketi ismiyle başlayan siyasi yapılanma sonucunda Milliyetçi Türkiye Partisi'ni kurmuştur. Annapurna Pictures Annapurna Pictures, Los Angeles merkezli Amerikan film yapımı ve dağıtımı şirketi. 2011 yılında Megan Ellison tarafından kurulmuştur. Şirket adını, Hinduizmdeki aynı isimli tanrıçadan almaktadır. OpenLR OpenLR TomTom tarafından geliştirilen "bağımsız harita yerel verilerinin kodlama, iletim ve kod çözme prosedürleri ve biçimleri" için telif ücretsiz açık ölçüttür. Biçimi, bir harita üzerinde yerelleştirilmiş yerlerin verileri aktarıldığı için başka bir harita üzerinde sağlar. OpenLR koordinatları WGS84 biçiminde belirtilen ve bu güzergâh bağlantıları metre verilmesini gerektirir. Ayrıca, tüm rotalar için bir "işlevsel yol sınıfı" atanmış olması gerekir. Şartname Creative Commons lisansı altında lisanslanmıştır. TomTom GPLv2 altında biçimi için bir kütüphane yayınladı. LESS LESS, CSS formatına derlenebilen açık kaynak kodlu dinamik bir biçim dilidir. LESS sunucu veya istemci tarafından çalıştırılabilir. LESS SASS'tan esinlenilerek Alexis Sellier tarafından tasarlanmıştır ve SASS'ın yeni bir versiyonu olan SCSS'e ilham kaynağı olmuştur. İlk versiyonu Ruby ile yazılmış olmakla beraber ilerleyen versiyonlarda Javascript'e geçilmiştir. LESS'in sahip olduğu mekanizmalar; değişkenler, iç içe geçme, mixin'ler, operatör ve fonksiyonlar olarak listelenebilir. LESS'in diğer CSS ön-derleyicilerinden farkı LESS'in tarayıcı tarafında çalışan less.js ile gerçek zamanlı derleme imkânı sunmasıdır. Less’ ile değişken tanımlayabilirsiniz. Değişkenler güzel a (@) işareti ile tanımlanır. Değişkenlere değer atamak için iki nokta üst üste (:) operatörünü kullanabilirsiniz. Derlenme sırasında değişkenlerin değerleri çıktı CSS dosyasına yerleştirilir. Derleyici yukarıdaki LESS kodunu aşağıdaki CSS dosyasına dönüştürecektir. SASS SASS (Syntactically Awesome Stylesheets : Yazımsal Olarak Harika Biçim Sayfaları), CSS formatına derlenebilen dinamik bir biçim şablon dilidir. İlk olarak Hampton Catlin tarafından tasarlanmış ve Natalie Weizenbaum tarafından programlanmıştır. İlk versiyonların ortaya çıkmasını takiben Weizenbaum ve Chris Eppstein SASS içerisinde kullanılabilen basit bir betik dili olan SassScript'i geliştirerek SASS'ın kabiliyetlerini arttırmışlardır. SASS'ın ilk tasarımında yazım şekli Haml benzeri bir yapıda olup kod blokları girintilerle (indentation) ayrılmış, farklı SASS kurallarını ayırmak için ise yeni satır karakter kullanılmıştır. SASS'ın daha yeni yazım şeklide olan SCSS'te ise CSS'e daha yakın bir format kullanılmış, kod blokları süslü parantez ile kurallar ise noktalı virgül karakteri ile ayrılmıştır. Bu değişiklik sayesinde geçerli CSS kodları SCSS kodu olarak kullanılabilir hale gelmiştir. Döndür Şansını Döndür Şansını, 26 Mayıs 2015'te Şoray Uzun tarafından sunularak atv'de yayınlanan bir yarışma programıdır. Yarışma programının ilk bölümü 26 Mayıs 2015'te yayınlanmıştır. Doctrine Doctrine (tam adı The Doctrine Project) sürerlik (persistence) servisleri ile sürerlik ile ilgili fonksiyonaliteyi sunan PHP kütüphaneleri grubudur. Önde gelen ürünleri nesne-ilişkisel eşleme (ORM - Object Relational Mapping) ve veritabanı soyutlama katmanıdır (Database abstraction layer). Doctrine'in ayırt edici özelliklerinden biri de veritabanı sorgularının Doctrine Query Language (DQL) adı verilen nesne-yönelimli bir SQL lehçesi ile yapılabilmesidir. Doctrine projesi Konsta Vesterinen tarafından Nisan 2006 tarihinde başlatılmış olup düzinelerce projeden ve birçok kişiden esinlenilmiştir. En büyük esinlenmeler Java'nın ORM Hibernate'i ve Ruby on Rails'in ActiveRecord'u olmuştur. Doctrine projesinin amacı PHP altyapısını kullanan yüksek yük altındaki sitelere Hibernate ve ActiveRecord kadar güçlü çözümler sunmaktır. Nabaruru Batiri Nabaruru Batiri (d. 1 Aralık 1984), Kiribatili millî futbolcu. Defans mevkiisinde oynamaktadır. Kiribati Millî Futbol Takımı formasını 2003 Güney Pasifik Oyunları'nda ve 2011 Pasifik Oyunları'nda toplamda 4 kez giymiştir. İşçilerin Uluslararası Birliği - Dördüncü Enternasyonal İşçilerin Uluslararası Birliği - Dördüncü Enternasyonal( ) uluslararası Troçkist örgüt. Genellikle İspanyolca kısaltması olan UIT-CI adı ile anılır. UIT-CI, Uluslararası İşçi Birliği - Dördüncü Enternasyonal (LIT-CI) ile beraber, Nahuel Moreno'nun görüşlerini ve Morenist geleneği sahiplenen yapılardandır. Kaynak: Robert Tasso Robert Tasso (d. 18 Aralık 1989), Vanuatulu millî futbolcudur. Forvet mevkiisinde oynayan futbolcu, ülkesinin Tafea kulübünde forma giymektedir. Vanuatu millî futbol takımı formasını ilk kez 8 Temmuz 2011'deki Solomon Adaları ile oynanan hazırlık maçında giyen Tasso, 11 kez millî olup 6 gol kaydetmiştir. Sihl Sihl, İsviçre'de bir nehir. Limmat nehrinin en büyük yan koludur. 68 km (Sihl Gölü ile birlikte 73 km) uzunluğundaki nehir Kanton Schwyz'deki İsviçre Önalplerinden doğar, Sihl gölünde bir baraj gölü oluşturur ve Zürih'te Limmat nehrine bağlanır. Sihl gölünden yararlanan Etzel hidroelektrik santrali Sihl'in su akış gücünü ve kalitesini azaltmıştır. Toplam 241 km²'lik bir alanı sular. Nehrin adına ait ilk kayıtlar 1018 yılından kalmadır ve "Sylaha" olarak anılmaktadır. Keltçe kökenlidir ve "güçlü" anlamına gelir. Nehir Kanton Schwyz'deki Drusbergs dağından doğar, Einsiedeln'de 11 km² büyüklüğündeki Sihl baraj gölünü oluşturur. (Bugün Sihl gölünün bulunduğu yerde bundan 15.000 yıl önce daha da büyük bir doğal göl vardı.) Baraj duvarına kadar yerine göre 0,3 ile 0,4 m³ su taşırken, bu miktar Zürih kanton sınırlarına geldiğinde 2,5 ile 3,0 m³ arasında değişir. Suyun ortalama yüzde 88'i enerji kazanımı için kullanılır. Bu su Etzel üzerinden taşıma borularıyla Altendorf'taki güç santraline aktarılır ve oradan da Zürih gölüne akıtılır. Baraj duvarının biraz altında, Egg SZ'de Teufelbrücke (şeytan köprüsü) bulunur. Burası aynı zamanda 16. yüzyılın önemli bilim adamlarından Paracelsus'un doğum yeridir. Einsiedeln ile Pfäffikon SZ'yi birbirine bağlayan yol Yakup'un tarihi hac yollarından biridir. Sihl'in en büyük alt kolu "Alp" nehridir ve "Biberbrugg"'da nehre bağlanır.Hemen sonrasında Sihl Kanton Schwyz'den ayrılır ve Zug ve Zürih kantonlarının sınır çizgisini oluşturur. Kanton Zürih'in içinde oluşturduğu Sihl vadisinin solunda Albis sıradağları, sağında ise "Zimmerberg" tepelikleri bulunur. Sihlbrugg ve Langnau am Albis arasında ise bir zamanlar Zürih'in odun ihtiyacını karşılayan yerlerden biri olan, şimdi koruma alanı yapılmış olan Sihl ormanı uzanır. Bu bölgede Sihl, suyunun önemli bir kısmını kaybeder. 19. yüzyılda fabrikalar enerji elde etmek ya da işlemlerde kullanmak üzere "sınırsız süreyle" nehir suyunu kullanma hakkına sahiplerdi. Nehir yatağı sayısız defa değiştirildiği için akarsu miktarı sürekli azaldı. Zürih-Brunau'da nehir köprülerin ve "Sihlhochstrasse" adındaki otobanın altında kalır ve yukardan görünmez. Sihlhölzli'de tekrar yukarı çıkar ve şehrin içinde Staufacherstrasse ve Selnau'daki köprülerin altından akar. Son 100 metresinde Zürih'in şehir tahkimatı için yapılmış olan Schanzengraben ile birleşir. Hemen sonra Zürih Hauptbahnhof'un peronlarının altından geçer ve Platzspitz'de Limmat'a dökülür. Bugün zayıf bir şekilde akan Sihl nehri her zaman böyle sakin değildi. Günümüzden 20 yüzyıl önce yılda 18.000 m³ molozu Alpler'den alıp Zürih bölgesine yığıyordu. Sihl daha Limmat'a ulaşmadan önce Zürih gölüne doğru bir delta oluşturuyordu. MÖ 1. yüzyılda bugünkü Bahnhofstrasse ve Paradeplatz'ın bulunduğu bölgeler sular ve balçık içinde alanlardı. Böylece göl seviyesi yükseldi ve Limmat biraz daha kuzeye kaydı. Roma döneminde Sihl deltasındaki alüvyonların temizlenmesi ile göl seviyesi aşağı indi. Geç Roma döneminde ve Roma sonrası dönemde alüvyonlar hiç temizlenmedi ve göl seviyesi yeniden yükseldi ve Limmat yine birikti. Ortaçağın ilk dönemlerinde Sihl yeniden düzenlendi ve Fraumünster'in yapıldığı 853 yılında göl seviyesi bugünkü seviyeye geldi. Sihl'den dolayı Zürih'teki son büyük sel baskını 1910 yılında oldu. Ancak Zürih'i içine alacak bir sel baskını tehlikesi her zaman vardır. Kanton Schwyz'de yaşanacak büyük bir fırtınada Önalplerden büyük bir sel suyu Zürih'e ulaşabilir. Sihl gölündeki baraj kapaklarının yıkılması durumunda Zürih şehri metrelerce sular altında kalabilir. Böyle bir felaket durumunda oluşacak sel, şehir sınırındaki Leimbach'a bir buçuk saat içinde, şehir merkezine iki saat içinde, şehrin diğer tarafındaki Altstetten'a ise 3 saat içinde ulaşabilecektir. Olası böyle bir tehlikeyi önlemek için 2015 yılında iki proje tartışılmaktadır. Bunlardan biri Etzel'deki taşıma borularını genişleterek, daha fazla enerji üretiminin yanında Sihl gölünün havzasını genişletmek, diğeri de Langnau am Albis ile Zürih gölü arasına galeriler yapmak biçimindedir. Desmond Fa'aiuaso Desmond Fa'aiuaso (d. 24 Şubat 1984), Samoalı futbolcudur. Forvet mevkiinde oynayan futbolcu, Yeni Zelanda kulübü Team Taranaki'de forma giymektedir. Samoa millî futbol takımı formasını 11 kez giyip 6 gol kaydetmiştir. Kraliçe'nin Ulağı Kraliçe’nin Ulakları () Britanya Dışişleri ve Uluslar Topluluğu tarafından çalıştırılan ulaklar/habercilerdir. Gizli ve önemli belgeleri Büyük Britanya elçiliklerine ve konsolosluklarına taşımakla görevlidirler. Birçok Kraliçe’nin Ulağı emekli askerdir. Ulaklar genellikle ticari sınıfta, tarifeli havayollarıyla sivil giyimli, resmi bavulu kendilerinden ayırmayarak (hatta bileklerine zincirlenmiş şekilde) seyahat ederler. Diplomatik bavulun güvenliği Viyana Konvansiyonu’yla garanti altına alınmıştır ve durumun gizliliğine istinaden diplomatik bavul sıradan havayolu denetimine tabi tutulmaz, açılamaz, x-ışınları ile taranamaz, tartılamaz, gümrük veya havayolu güvenlik görevlileri tarafından irdelenemez. Kraliçe'nin Ulakları ve kendi kişisel bavulları özel kurallara tabi değildir, pasaport ile korunan diplomatik bavul haricinde kişisel bavulları sıradan güvenlik denetimlerine tabidir. Kaydedilen ilk Kral Ulağı John Norman’dır, 1485 yılında III. Richard tarafından, kendi monarşisi adına gizli belgeleri elden ulaştırması için atanmıştır. Ulakların sayısı tam olarak belirli değildir; 1995’teki bir meclis sorusunun cevabı sayılarının 27 olduğunu belirtmiştir. Çağdaş iletişim Kraliçe Ulaklarının önemini yitirmesine yol açmıştır, fakat hala özgün dosyaların güvenli bir el tarafından ülkeler arasında taşınması gerekmektedir, işlevleri hala değerlidir. Dışişleri ve Uluslar Topluluğu internet sitesindeki tarihsiz bir sayfaya göre (2005 veya sonrası) sayıları 15'tir. Dışişleri ve Uluslar Topluluğu’na yapılan Bilgi Edinme Özgürlüğü isteğine göre 7 Şubat 2013 itibarıyla sayıları 15’tir. 13’ü tam zamanlı, 2’si yarı zamanlı çalıştırılmaktadır. Kirman El SanatÄ± Kirman El Sanatı, İran Kültürü ve tarihiyle ilgili olan Geleneksel İran Sanatı'nın bir türüdür. Kirman El Sanatı; Pateh, halı, tahta oymacalığı, geleneksel tasarım ve süslü bakır bıçak yapımını kapsar. Johannes Hahn Johannes Hahn (d. 2 Aralık 1957), Şu anda Avrupa Komşuluk Politikası ve Genişleme Müzakerelerinden sorumlu Üyesi olan Avusturyalı politikacı. Johannes Hahn Bölgesel Politika Avrupa Birliği Komiseri (Şubat 2010-Kasım 2014) olarak görev yaptığı dönem boyunca bugüne kadar AB Bölgesel Politikası'nın en iddialı ve kapsamlı reformlarını uyguladı. Mıtişçi Mıtişçi (), Rusya'nın batısında, Moskova Oblastı'nda ilçe (rayon) merkezi şehirdir. Moskova kentinin kuzeydoğusunda yer almaktadır. Mauri Wasi Mauri Wasi (d. 8 Şubat 1982), Papua Yeni Gine millî futbolcusu. Forvet mevkiisinde oynayan futbolcu, Yeni Zelanda'nın Birkenhead United kulübünde forma giymektedir. Papua Yeni Gine millî futbol takımının 2012 OFC Uluslar Kupası kadrosunda yer almasına karşın turnuvada forma giymemiştir. Millî takım formasını 11 kez giyen Wasi, 3 gol kaydetmiştir. Tony Jamieson Tony Lloyd Jamieson (d. 16 Mart 1974), Cook Adaları millî futbolcusu. Kaleci mevkiinde görev almıştır. Cook Adaları millî futbol takımı formasını 2002, 2006, 2010 ve 2014 FIFA Dünya Kupası elemeleri maçlarında giyen Jamieson, 31 kez millî formayı giyerek ülkesinin en çok millî olan futbolcusu olmuştur. Pateh Pateh bir tür Geleneksel İran Dikiş Sanatıdır.Kökeni Kirman Eyaletine dayanır ve kadınlar tarafından imal edilir.Yün,kumaş ve çeşitli ipliklerle dikilerek yapılır. Pateh dikişi, İpek ile yapılır ve en yaygın tasarımları; selvi ağacı, Güneş ve bazı İslam öncesi sembollerdir. Pateh dikişi Kirman'da gelişmiştir. Kökeni tam olarak bilinmese de Kirman'ın bu sanatı bir yerden etkilenerek tanıdığı düşünülmektedir. Bilinen en eski Pateh, 18.Yüzyıldan kalmadır. Pateh başlıca iki parçadan oluşurː *'Åžal deseni' *'Ä°plik' Şal Deseniː Kalın kumaş, yün ve de tahta üzerine çalışılan renkli ipliklerden yapılır.İplikler; kına, nar, kökboyası veya yeşil ceviz kabuğu ile doğal olarak boyanır. Pateh kullanılan modeller iki gruba ayrılırː Şal Deseni ve Ağaç Deseni. En popüler desen dört köşede Şal Deseni ve merkezde Toranj kullanılşmış desenlerdir. Bazen çiçek buketleri yerine Şal Deseni kullanılır.Bir başka sık görülen desen de Pateh üzerine kemerdir. Bu türe Mihrap denir.Fakat en önemli ve ana desen sıklıkla çiçek veya farklı türde şal deseni ile doldurulmuş olan Eşarptır. Himson Teleda Himson Teleda (d. 28 Ağustos 1992), Solomon Adaları millî futbolcusu. Orta saha mevkiinde görev almaktadır. Solomon Adaları millî futbol takımı formasını 4 kez giyen Teleda, biri 2012 OFC Uluslar Kupası'nda, diğeri ise 2014 FIFA Dünya Kupası elemelerinde olmak üzere 2 gol kaydetmiştir. Dünya Hayvan Sağlığı Örgütü Dünya Hayvan Sağlığı Örgütü (DHSÖ) Dünya çapında hayvan sağlığının iyileştirilmesi sorumlu uluslararası bir örgüttür. Küresel düzeyde hayvan hastalıklarıyla mücadele ihtiyacı 25 Ocak 1924 tarihinde imzalanan uluslararası anlaşma ile Uluslararası Salgın Hastalıklar Ofisinin açılmasına yol açtı. Mayıs 2003'te ofis Dünya Hayvan Sağlığı Örgütü haline geldi. Dünya Ticaret Örgütü tarafından referans kuruluş olarak kabul edilmektedir ve 2014 yılı itibarıyla üyesi olan 180 devlet vardır. DHSÖ 45 uluslararası ve bölgesel kuruluş ile sürekli ilişki içindedir ve her kıtada bölgesel ve alt-bölgesel ofisleri bulunmaktadır. Ofisin temel amacı salgın hastalıkları kontrol ve etmek ve yayılmalarını önlemek için çalışmaktır. Birleşmiş Milletler sistemine bağlı değildir; özerk bir kurumdur, mali açıdan ve faaliyetleri açısından kendi tüzük metinleri vardır. Paristeki ilk genel oturumundan beri, hükümetlerin temsilcilerinden oluşan bir komitenin yetkisi altında kendi çalışmalarını sürdürmektedir. Örgütün 24 tane kurucu üyesi vardır, bunlar: Arjantin, Belçika, Brezilya, Bulgaristan, Danimarka, Mısır, İspanya, Finlandiya, Fransa, Büyük Britanya, Yunanistan, Guatemala, Macaristan, İtalya, Lüxemburg, Fas, Meksika, Monako, Hollanda, Peru, Polonya, Prtekiz, Romanya, Siam (Tayland), İsveç, İsviçre, Çekoslovakya, ve Tunus'tur. Bilgilerin zamanında yayınlanması salgınların önlenmesi açısından çok önemlidir. WAHID arayüzü, DHSÖ'nün yeni Dünya Hayvan Sağlığı Bilgi Sistemi içinde bulunan tüm verilere erişim sağlar. Bu sistemle aşağıdaki bilgilere ulaşılabilir: Nicolas Swaim Nicolas Benjamin Swaim (d. 8 Kasım 1977), Kuzey Mariana Adaları millî futbolcusu. Defans ve orta saha mevkiilerinde görev almıştır. 2008 yılında Kuzey Mariana Adaları millî futbol takımı formasını giymeye başlayan Swaim, Aynı yıl millî takımın da teknik direktörlüğünü yapmıştır. AnÄ±ttepe Anıttepe, Türkiye'nin Ankara ilinin Çankaya ilçesine bağlı mahalledir. Anıtkabir'in inşası sonrasında bu şekilde anılmaya başlanan bölgenin eski adı Rasattepedir. Lafaele Moala Lafaele Moala (d. 22 Temmuz 1982), Tongalı millî futbolcudur. Orta saha mevkiisinde oynayan futbolcu, Tonga'nın Lotoha'apai United kulübünde forma giymektedir. Tonga millî futbol takımı formasını 14 kez giyip 1 gol kaydetmiştir. Kyaw Ko Ko Kyaw Ko Ko (d. 20 Aralık 1992), Myanmarlı millî futbolcudur. Forvet mevkiisinde oynayan futbolcu, Myanmar'ın Yangon United kulübünde forma giymektedir. Myanmar millî futbol takımı formasını 38 kez giyip 9 gol kaydetmiştir. Muhsin Muhammediyev Muhsin Muhammediyev (d. 8 Şubat 1982), Tacik millî futbolcu ve teknik direktör. Temmuz 2013 tarihinden beri Tacikistan millî futbol takımını çalıştırmaktadır. Futbolculuk kariyerinde Pomir Duşanbe ile 1992 yılında Tacik Ligi'ni ve Tacikistan Kupası'nı kazanan Mukhamadiev, Spartak Moskova ile de 1994'te Rossiyskaya Premyer-Ligayı kazandı. Hem Tacikistan hem de Rusya millî futbol takımında forma giydi. KÃ¼rt siyasi hareketi Kürt siyasi hareketi ya da Kürt özgürlük hareketi, Türkiye, Irak , Suriye ve İran topraklarında, Kürdistan olarak anılan jeokültürel bölgede yaşayan Kürtlerin anadilde eğitim, self determinasyon, özerklik ya da bağımsız devlet gibi politik taleplerini gerçekleştirmek için mücadele veren hareketin genel adı olarak kullanılır. Bu talepler yasal zeminde demokratik olarak tartışıldığı gibi silahlı olarak Marksist-Leninist çizgide gerçekleştirilmeye de çalışılmaktadır. Sovyetler Birliği'nde Kürtlerin otonomi ve kültürel özerklik için yürüttüğü faaliyetler de bu kapsamda incelenir. Türkiye'de legal zeminde ilk kez 1991 seçimlerinde Sosyaldemokrat Halkçı Parti'nin Halkın Emek Partisi ile ittifak yapmasıyla başlamıştır. Meclisteki Kürtçe yemin krizi de bu dönemde yaşanmıştır. Daha sonra kapatılan HEP'in yerini sırasıyla DEP, HADEP, DEHAP, DTP ve BDP almıştır. Bugün Halkların Demokratik Partisi aynı siyasal çizgide devam etmektedir. 30 yıllık süreçte Kürt siyasal hareketinin PKK ve KCK gibi örgütlerle benzer siyasi çizgide olması, söylemleri, Abdullah Öcalan ile ilişkileri ve Habur krizi gibi pek çok olay sebebiyle hakkında yargılamalar ,suçlamalar ve meşruiyet tartışmaları yaşanmıştır. 2011 yılında başlayan Çözüm süreci ile meşruiyet tartışmaları güçlenmiştir. Anılan partilerin TBMM seçimlerinde aldıkları oy sayıları ve oranları şöyledir: Suriye'deki Baas rejiminin uyguladığı Arap milliyetçiliği politikalarının ülkedeki Kürtlere baskı ve asimilasyona neden olduğu ileri sürülmüş ve bu nedenle ülkede zaman zaman protesto gösterileri düzenlemiştir. Gösteriler zaman zaman askerler ile çatışmalar şeklini de almıştır. 2003 yılında kurulan Demokratik Birlik Partisi Suriye'deki Kürt siyasal hareketini temsile etti. 2004 yılındaki Kamışlı Olayı'nın, Suriyeli Kürtlerin ülke tarihindeki ilk toplu isyan girişimi olduğu belirtilmektedir. Suriye İç Savaşının başlaması sonrası Temmuz 2012'te Halk Koruma Birlikler kuruldu. YPG'nin ana bileşeni olduğu Suriye Demokratik Güçleri halen Suriye'nin kuzeyini de facto olarak kontrol etmektedir. Irak Kürtleri Irak'ta birçok kez ayaklanma teşebbüsünde bulunmuş, hükûmeti devirmeye çalışmış ve bağımsızlık çabasına girişmişlerdir. Saddam Hüseyin döneminde ayaklanmalar ve bağımsızlık gösterileri ileri boyutlara ulaşmış, buna karşın Saddam iktidarı bu protestoları bastırmıştır. Irak'ın kuzeyinde bulunan Irak Kürdistan Bölgesi 11 Mart 1970'te Saddam Hüseyin ve Mustafa Barzani arasında yapılan anlaşma üzerine kurulmuştur. Özerklik anlaşmasına göre Irak'ın kuzeyindeki üç il, yaklaşık 37 000 km²'lik bir bölge, Erbil'de kurulacak bir yerel parlamento tarafından yönetilecekti. Bunun yanı sıra Irak Meclisinde 5 bakan ve başbakan vekili Kürt olacaktı. Kürtçe, ülke genelinde Arapça'nın yanı sıra ikinci resmî dil olacaktı. İran-Irak Savaşı sırasında bu bölge, merkezî hükûmetin kontrolünden çıkmış, İran saflarında Saddam Hüseyin'e karşı yer almıştı. Saddam Hüseyin savaştan önce anlaşmayı kaldırmış ve 1974'te Kürt bakanları meclisten çıkarmıştı. Bu durum üzerine Kürt Barzaniler isyan etmişlerdir. Saddam Hüseyin, İran-Irak Savaşı'nın son yılında, 16 Mart 1988'de tarihe Halepçe Katliamı olarak geçen Kürtlere karşı kimyasal silah kullanımına izin vermiştir. Irak Kürdistanı, Saddam Hüseyin sonrası kurulan özerk bir bölgedir. İran'da yaşayan Kürtlerin haklarını korumak ve İran topraklarında Kürdistan adında bağımsız bir devlet kurmak amacıyla kurulan PJAK (Kürtçe: "Partiya Jiyana Azad a Kurdistanê") ve KCK'nın İran kolu olan örgüt 90'lı yıllarda çeşitli saldırı, sabotaj vb. eylemlerde bulunmuştur. Örgütün 2000'li yıllarda iktidarda olan İran devlet başkanı Mahmud Ahmedinejad ve İran Devrim Muhafızları'nın sert önlemleri ile 2010'lu yıllarda büyük oranda tasfiye edildiği ve İran iç politikasındaki etkisini yitirdiği belirtilmektedir. 1980'li yıllarda ortaya çıkan perestroyka politikaları tarihsel araştırmaların hızlanmasına ve Sovyet Kürtleri arasında ulusal meseleye dair önceki dönemlere göre daha radikal tartışmaların ortaya çıkmasına yol açtı. Bu dönemde Sovyet Kürt aktivistleri Sovyetler Birliği dışında Kürt meselesine dair daha fazla dikkat çekmeye başladı. 21 Mayıs 1989'da 9 Sovyet cumhuriyetinden gelen delegelerle birlikte Yekbûn adıyla Sovyetler Kürtleri birliği kuruldu. Yekbûn programında asimilasyonu önlemek için Kürt toplumsal ve kültürel organizasyonlarını birleştirmek, Kürtlerin yaşadığı bölgelerde il, kasaba ve köy Sovyetleri kurmak, kaldırılmış Kürt otonom bölgesi Kürdistan Uyezdi'ni yeniden inşa çalışmalarını sürdürmek ve tüm bunlar için Sovyetler Birliği parlamentosuna gerekli öneri ve tavsiyeleri yapmak gibi esasları kabul etti. 1990'lı yıllarda Türkiye-PKK çatışmasının artması, buna paralel olarak gerçekleşen köy boşaltmaları, Saddam Hüseyin döneminde Irak'ta Kürtlere yönelik gerçekleşen askerî operasyonlar, Dağlık Karabağ bölgesinde Ermeniler ve Azeriler arasındaki gerilimler sonucu her iki cumhuriyette de Kürtlere yönelik şiddet eylemlerinin artması gibi durumlar, Kürt meselesinin iç meseleler halinden çıkıp ulusal bir soruna dönüşmesi fikriyle Sovyet Kürt aktivistlerinin birleşmesine yol açtı. Bu durum Sovyetler Birliği dışından katılan Kürt militanların ve aydınların da yer aldığı Temmuz 1990'daki konferansta açıkça vurgulandı. 1989-1990 yılları arasında, Kazakistan, Kırgızistan, Orta Asya ve Transkafkasya'dan gelen Kürtler yoğun olarak Rusya Sovyet Federatif Sosyalist Cumhuriyeti'ne bağlı Rostov Oblastı, Adige Cumhuriyeti, Krasnodar ve Stavropol'a göç etti.Mehmet Babayev Yekbûn mücadelesinin önderi konumundaydı. Kürt Halkının Sorunları Üzerine" isimli Soyvet milletvekili Vitaliy Sobolev başkanlığında 8 parlamenter ve 4 Kürt temsilciden oluşan özel komisyon 20 Kasım 1990'da toplandı. Mayıs 1991'de Mihail Gorbaçov'ın yardımcısı G. Revenkov Kürt otonom bölgesinin kurulmasına yönelik olumlu kanaatleri olduğununa dair şu açıklamada bulundu; Bu gelişmelere karşın; Yekbûn temsilcilerinin arasında fikirsel birliğin olmaması, kurulmak istenen otonominin Azeri-Ermeni çatışmalarının şiddetli hale geldiği bir coğrafyada bulunması, Türkiye hükûmetinin müdahaleleri ve Sovyetler Birliği'nin dağılması sonucunda Kürt otonom bölgesi kurulamadı. Tatarpınarı Ayaklanması Tatarpınarı Ayaklanması, Rus İç Savaşı sırasında Romanya'nın Rusya'nın Besarabya bölgesine girmesinden dolayı meydana gelen ayaklanmadır. İşgalci Rumen kuvvetlerini yerel direnişçiler engellenmeye çalıştı. Ancak başarılı olunamadı. 1923 yılında Romanya Komünist Partisi'nin katılımıyla gerçekleşen altıncı Balkan Komünist Federasyonu Konferansı'nda bu yayılımcı politikalar kesin bir şekilde kınandı. Bundan sonra Romanya, Komünist Parti'nin kapatılmasına karar verdi. Bunu üzerine parti, Rusya'daki devrimci ruhtan etkilenen bölge halkı ile direniş kararı aldı. 15 Eylül 1924 tarihinde Tatarpınarı'nda ayaklanma başlatıldı. Ayaklanmaya çoğunlukla köylüler katıldı. Ayaklanmadan bir gün sonra Bolşevikler bölgede iktidarı ele geçirdi ve Devrimci Komite'yi kurdu. Komite Klyuşnikov, Batişçev, Turcan, Lisovoy, Bejanoviç'ten oluşuyordu. 17 Eylül'de ayaklanma bütün Besarabya bölgesini sardı. Ancak Romanya buraya Üçüncü Kolordu ve deniz biriminin topçu askerlerini göndererek Bolşeviklerin direncini kırdı. Direnişin kırılmasıyla Bolşevikler bölge kontrolü kaybetti ve bir dizi küçük çarpışmalara döndü. Ardından ayaklanma tamamıyla bastırıldı. 18 Fructidor Darbesi 18 Fructidor Darbesi, Fransa'da Direktuvar döneminde "Corps Législatif" (iki meclisli yasama organı) ve öteki yönetim organlarını aşırı tutuculardan temizlemek üzere gerçekleştirilen darbe (4 Eylül 1799). Direktuvar yönetimi Napoléon Bonaparte'tan, yasama organının toplandığı Tuileries Sarayı'nı koruyan birliklere komuta edecek bir generali Paris'e göndermesini istedi. Birliklerin komutasını üstlenen General Charles Pierre François Augereau 4 Eylül 1799'da düzenlediği baskınla 130'dan fazla kralcı ve karşı devrimciyi meclisten çıkardı. Darbeden sonra Direktörler Meclisi üyesi Barthelemy markisinin yanı sıra birçok meclis üyesi, gazeteci ve yönetime bağlılık yemini etmeyen rahip Guyana'ya sürüldü. Kralcılar böylece bir kez daha ağır bir darbe yemiş