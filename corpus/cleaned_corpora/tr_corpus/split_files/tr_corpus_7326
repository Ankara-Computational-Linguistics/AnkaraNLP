sebebiyle 83 yaşında ölmüştür. Mike Noble Mike Noble (d. 17 Eylül 1930 – ö.19 Kasım 2018), İngiliz çizgi roman sanatçısı ve çizerdir. Sanatçı 17 Eylül 1930'da Londra'da doğdu. En aşina eserleri arasında; "TV Century 21" çizgi roman serisi için çizdiği "Fireball XL5" ve "Captain Scarlet" bulunur. Sanatçının diğer çalışmaları arasında; "The Lone Ranger" , "Zero-X", ve "Star Trek" vb. sayılabilir. İngiliz çizer ve çizgi roman sanatçısı Mike Noble 19 Kasım 2018'de Londra'da 88 yaşında ölmüştür. 2019 Eurovision Şarkı Yarışması'nda İtalya İtalya, 2019 Eurovision Şarkı Yarışması 'na katılmıştır. İtalyan yayıncı Radiotelevisione Italiana (RAI) tarafından İsrail'in başkenti Tel Aviv'de yapılan 2019 yarışması'nda İtalya'yı temsil eden katılımcı "Sanremo 2019" yarışması'nın kazananı "Soldi" adlı şarkısıyla Mahmood yarışmanın kuralı gereği seçilmiştir. 2019 yarışması'ndan önce, İtalya Eurovision Şarkı Yarışması'na kırk dört kez katılmış, ilk katılımını 1956 yılında gerçekleştirmiştir. İtalya günümüze dek iki kez kazanmıştır. İki zaferini 1964 yılında "Non ho l'età" adlı şarkısıyla Gigliola Cinquetti ve 1990 yılında "" adlı şarkısıyla Toto Cutugno ile almıştır. 2004 yılından beri uygulanan yarı finalli sistemde İtalya Büyük 5'li üyesi olduğundan dolayı yarı finalde yarışmayıp direkt finalde yarışmaktadır. Ülke en kötü derecesini yılında sonuncu olarak almıştır. 2018 yılında İtalya Ermal Meta & Fabrizio Moro'nun seslendirdiği "Non mi avete fatto niente" adlı şarkı ile katılmış, yarışmada 5. olmuştur. İtalyan yayıncı Radiotelevisione Italiana (RAI) İtalya'nın temsilcisini seçmek için görevlendirilen kuruluştur. İtalya geçmişte temsilcisini seçmek için birçok method denemiştir. Temsilcisini canlı Ulusal Final gösterisi ile çoğu kez seçmiştir. Bir de "Görevlendirme" yöntemi ile temsilci ve şarkı seçimi yapmış, bu uygulama ara yıllarda bu method uygulanmaktadır. 2019 yılı için de RAI kanalı 2015 yılında yeniden temsilci seçme görevinde kullandığı "Sanremo Müzik Festivali 2019" adlı festival ile temsilcilerini seçecektir. 20 Kasım 2018 tarihinde, İtalyan yayıncı RAI 2019 Eurovision Şarkı Yarışması'nda İtalya'yı temsil edecek kişiyi 2019 Sanremo Müzik Festivali'nde belirleneceğini açıkladı. 2019 Sanremo kurallarına göre, "Campioni" ya da "Usta sanatçılar" kategorisinin kazananı Eurovision Şarkı Yarışması'nda İtalya'yı temsil etmesi için teklif edilecek, fakat kazanan katılımcının kabul etmemesi durumunda yarışmanın organizatörleri kendi kriterleri doğrultusunda kategorideki diğer katılımcıya teklif götürecek. Festival 5 ile 9 Şubat 2019 tarihlerinde Teatro Ariston, Sanremo şehrinde gerçekleşecektir. Yirmi iki şarkıcı Sanremo 2019'in "Büyük Şarkıcılar" kategorisinde yer alacak. Katılımcıların arasında eski Eurovision Şarkı Yarışması katılımcıları 2015 Yarışması'nda İtalya'yı temsil eden Il Volo da bulunmaktadır. "Büyük şarkıcılar" kategorisi şarkıcıları: 9 Şubat 2019 tarihinde Mahmood'un "Soldi" adlı şarkısıyla kazandığı ilan edilmiştir. Finalden sonra yapılan basın toplantısında Mahmood Eurovision Şarkı Yarışması'nda yarışabileceğini açıklamıştır. Fakat 11 Şubat 2019 tarihinde "La Stampa" 'ya verdiği röportajda yarışmaya katılıp katılmayacağı konusunda henüz karar vermediğini açıklamıştır. Sonunda, 12 Şubat 2019 tarihinde Mahmood sosyal medya aracılığıyla İtalya'yı Eurovision Şarkı Yarışması'nda temsil edeceğini açıklamıştır. "2019 Eurovision Şarkı Yarışması", Yarı finalleri 14 ile 16 Mayıs 2019 tarihlerinde, Final ise 18 Mayıs 2019 tarihinde İsrail'in başkenti Tel Aviv'de bulunan Expo Tel Aviv'da yapılacak. Eurovision kurallarına göre, tüm ülkeler, ev sahibi ülke ve "Big 5" (Fransa, Almanya, İtalya, İspanya ve Birleşik Krallık) ülkeleri dışında iki yarı finalli sistemde yarışarak finale çıkmak üzere; her yarı finalden ilk on'a giren ülkeler finale çıkma şansını yakalamıştır. Avrupa Yayın Birliği (EBU) önceki yarışmaları göz önünde bulundurarak kura çekimi için altı ayrı fanusa koymuş, oylama tarihlerinin göz önünde bulundurarak aynı bölge veya diasporaya göre aynı fanusta yer almıştır. 28 Ocak 2019 tarihinde yapılan özel kura çekimi töreninde, ülkelerin hangi yarı finalin hangi yarısında yer alacağı ve Büyük 5 ve Ev sahibi ülkenin hangi yarı finalde oy kullanacağı belirlenmiştir. İtalya, 16 Mayıs 2019 tarihindeki ikinci yarı finalde oy kullanmasına karar verilmiş ve bu Yarı final'de şarkısının tanıtımının yapılmasına kararlaştırılmıştır. Yarışmadan 2 gün önce yapılan basın toplantısında Büyük 5'linin hangi yarıda çıkacağı kura ile belirlenmiştir. İtalya'nın finalde ikinci yarı'da çıkmasına kararlaştırılmıştır. Yarışmanın yapımcılarının Final kura çekimi kararı sonrasında İtalya'nın 'dan sonra ve 'dan sonra 22. sırada sahne almasına karar verilmiştir. Mahmood, teknik provaların yapıldığı 10-12 Mayıs tarihlerinde, ardından 17-18 Mayıs tarihlerinde yapılan kıyafet provalarında yer aldı. Jüri finali, her ülkenin profesyonel jürilerinin finaldeki katılımcıların gösterisini izlediği ve oy kullandığı 17 Mayıs jüri şovunu içermektedir. Mahmood finaldeki performansını sergilemiş, Yarışmanın sonunda İtalya halktan 253 puan ve jüriden 217 puan alarak toplamda 472 puanla ikinci olmuştur. Beş kişiden oluşan İtalyan jüriler: 2018 Kış Olimpiyatları'nda sürat pateni - Erkekler toplu çıkış 2018 Kış Olimpiyatları'nda erkekler toplu çıkış ​​sürat pateni yarışması, 24 Şubat 2018'de Gangneung'daki Gangneung Oval'de düzenlendi. Toplu çıkış etkinliği Olimpiyatlarda ilk kez yapıldı. Yarışma bir puan yarışı olarak düzenlendi. Her yarı finalde 12 patenci vardı. İki yarı finalin her birindeki en iyi sekiz sporcu finalde yarıştı. Her yarış 16 turdan oluşmuştur. 16. turdan sonra ilk üç sıradaki sporcular sırasıyla 60, 40 ve 20 puan alır. Buna ek olarak, dördüncü, sekizinci ve on ikinci turların sonunda üç ara sprint vardır ve bu ilk üçe 5, 3 ve 1 puan getirir. Etkinlik sıralaması, sprintlerde kazanılan puanlara, ardından eşit puan alan sporcular için bitiş zamanına dayanmaktadır. Bütün yarışlar aynı gün, 24 Şubat 2018'de gerçekleştirildi. İlk yarı final 20:45'te, ikinci yarı final ise saat 21:00'de yapıldı. Final, aynı gün saat 22:00'de yapıldı. 2018 Kış Olimpiyatları'nda sürat pateni - Kadınlar toplu çıkış 2018 Kış Olimpiyatları'nda kadınlar toplu çıkış ​​sürat pateni yarışması, 24 Şubat 2018'de Gangneung'daki Gangneung Oval'de düzenlendi. Toplu çıkış etkinliği Olimpiyatlarda ilk kez yapıldı. Yarışma bir puan yarışı olarak düzenlendi. Her yarı finalde 12 patenci vardı. İki yarı finalin her birindeki en iyi sekiz sporcu finalde yarıştı. Her yarış 16 turdan oluşmuştur. 16. turdan sonra ilk üç sıradaki sporcular sırasıyla 60, 40 ve 20 puan alır. Buna ek olarak, dördüncü, sekizinci ve on ikinci turların sonunda üç ara sprint vardır ve bu ilk üçe 5, 3 ve 1 puan getirir. Etkinlik sıralaması, sprintlerde kazanılan puanlara, ardından eşit puan alan sporcular için bitiş zamanına dayanmaktadır. Bütün yarışlar aynı gün, 24 Şubat 2018'de gerçekleştirildi. İlk yarı final 20:00'de, ikinci yarı final ise saat 20:15'te yapıldı. Final, aynı gün saat 21:30'da yapıldı. Enuygun.com Enuygun.com, 2008 yılında Çağlar Erol ve Nihan Çolak Erol tarafından İstanbul'da kurulmuş uçak bileti sitesidir. Hava yolu şirketlerinin farklı uçuş seçeneklerini karşılaştırarak, kullanıcılarının en uygun uçak biletini bulmalarını sağlamaktadır. 2016 yılında İngilizce ve Almanca dil seçenekleri ile uluslararası markası Wingie.com'u faaliyete geçirmiştir. 2018 yılında bu seçeneklere İspanyolca dili de eklenmiştir. Enuygun.com 2017 senesinde Emirates Havayolu ve Sunexpress Havayolları tarafından en çok satış yapan acente seçilmiştir. Enuygun.com'a Kinnevik ve Rocket Internet tarafından yatırım yapılmıştır. Galiç Galiç (), Rusya'nın Kostroma Oblastı'nda bulunan bir şehirdir. Şehir, Galiçskoye Gölü'nün kıyısında yer almakta olup aynı zamanda Galiç rayonunun merkezidir. Yüzölçümü 16.5 km² olan şehrin nüfusu 2010 yılı itibarı ile 17,346'dır. Galiç, mobil vinç üreticisi GAKZ'nin merkezine ev sahipliği yapmaktadır. Orlov (ÅŸehir) Orlov (), Rusya'nın Kirov Oblastı'na bağlı Orlov rayonunun merkezi olan şehirdir. Şehir, Vyatma Nehri'nin kıyısında yer almaktadır. Yüzölçümü 4 km² olan şehrin nüfusu 2010 yılı itibarı ile 6,959'dur. Perry, Kentucky Perry ilçesi veya Perry County Amerika Birleşik Devletleri'nin Kentucky eyaletinde bulunan bir ilçedir. İlçenin nüfusu 2010 sayımına göre 28,712'dir. İlçenin merkezi Hazard şehridir. Greensville, Virginia Greensville ilçesi veya Greensville County Amerika Birleşik Devletleri'nin Virginia eyaletinde bulunan bir ilçedir. İlçenin nüfusu 2010 sayımına göre 12,243'tür. İlçenin merkezi Emporia şehridir. Charlotte County, Virginia Charlotte ilçesi veya Charlotte County Amerika Birleşik Devletleri'nin Virginia eyaletinde bulunan bir ilçedir. İlçenin merkezi Charlotte Court House şehridir. İlçenin nüfusu 2010 sayımına göre 12,586'dır. 2019 ATP Tour 2019 ATP Tour, 2019 tenis sezonu için ATP (ATP) tarafından düzenlenen küresel elit erkekler profesyonel tenis turudur. 2019 ATP Tour takvimi, Uluslararası Tenis Federasyonu (ITF) tarafından denetlenen Grand Slam turnuvalarını, ATP World Tour Masters 1000, ATP World Tour 500 Serisi, ATP World Tour 250 Serisi, ITF tarafından organize edilen Davis Kupası ve ATP Finalleri'ni içerir. Ayrıca 2019 takviminde Hopman Kupası ve sıralama puanlarını dağıtmayan Next Gen ATP Finalleri de yer almaktadır. Bu, 2019 takviminde yer alan etkinliklerin tamam覺n覺n program覺d覺r. Aşağıdaki oyuncular tekler, çiftler ya da karışık çiftlerde kariyerinin ilk ATP Tour şampiyonluğunu kazandı: Aşağıdaki oyuncular tekler, çiftler ya da karışık çiftlerde şampiyonluk unvanını korudu: Aşağıdaki oyuncular bu sezon ilk 50 içerisinde kariyerlerinin en yüksek sıralamasını elde etti. İlk kez ilk 10'a giren oyuncular ise kalın ile gösterilmiştir: Aşağıda 2019 sezonunda, emeklilikten dönen, profesyonel tenisten emekli olduklarını açıklayan, aktif olmayan (52 haftadan fazla oynamadıktan sonra) veya tenis oynamaktan kalıcı olarak men edilmiş önemli oyuncuların (turda şampiyonluk kazanan ve/veya en az bir hafta olmak üzere ATP Sıralaması'nda teklerde ilk 100'ün ya da çiftlerde ilk 50'nin parçası olmuş oyuncular) listesi yer almaktadır: Lunenburg County, Virginia Lunenburg ilçesi veya Lunenburg County Amerika Birleşik Devletleri'nin Virginia eyaletinde bulunan bir ilçedir. İlçenin nüfusu 2010 sayımıa göre 12,914'tür. İlçenin merkezi Lunenburg şehridir. 2018 Winston-Salem Açık - Tekler Roberto Bautista Agut turnuvanın son şampiyonuydu, ancak bu yıl turnuvaya katılmamayı tercih etti. Daniil Medvedev, finalde Steve Johnson'ı 6-4, 6-4'lük setlerle mağlup ederek şampiyon oldu. Tüm seribaşı tenisçiler ilk turu bay geçerek maç yapmadan ikinci tura yükseldi. 2018 Winston-Salem Açık - Çiftler Turnuvanın son şampiyonu olan Jean-Julien Rojer ve Horia Tecău, finalde James Cerretani ve Leander Paes'i 6-4, 6-2'lik setlerle mağlup ederek şampiyon oldu ve unvanlarını korumayı başardı. Zindan Mağarası Zindan Mağarası, Isparta ili, Aksu ilçesi sınırlarındadır. Aksu merkezin yaklaşık 2 km KD yönünde, konumundadır. Mağaranın rakımı 1300 m, uzunluğu 756 m'dir. Yatay yöne gelişen mağara yarı aktiftir. Mağaradan akan yer altı deresi çeşitli aşınım ve birikim şekilleri oluşturmuştur. Damlataşlar, sarkıt ve dikitler, minyatür kanyonlar oluşmuştur. Son kısımda yerde mozaik biçimli kalsit kristalleri bulunan alana "hamam" denilmektedir. Mağara içindeki akarsuyun magnezyum ve kalsiyum değerinin yüksek olduğu belirlenmiştir. Mağara girişinde kırmızı, siyah ve beyaz taşlardan (tessera) Köprü Çayı Tanrısı (Eurymedon) mozaiği bulunur. Ziyaret için suların az olduğu Nisan Aralık ayları arası daha uygundur. Mağarayı yılda 10.000 kişi ziyaret etmektedir. Mağara kırıklı çatlaklı kireçtaşı kayaçları üzerinde K-G doğrultulu fayların kontrolünde oluşmuştur. Mağara önünde antik açık hava tapınağı yer alır.Bu alandan erken Helenistik devirden Selçuklulara kadar uzanan buluntular çıkarılmıştır. Mağara girişinin karşısındaki tepenin üzerinde Manastır Kilisesi kalıntıları yer alır. Uladzimir Juravel Uladzimir İvanaviç Juravel (; ; d. 9 Haziran 1971 - ö.18 Kasım 2018), Beyaz Rus futbolcu ve antrenördür. 1992-1997 yılları arasında Beyaz Rusya millî futbol takımı formasını giymiştir. Sporcu 9 Haziran 1971'de Semipalatinsk, Kazak Bölgesi'nde doğmuştur. 2018'den itibaren FC Shakhter Karagandy futbol takımını çalıştırmıştır. Profesyonel futbol kariyerinde 1990'lı yıllarda Dinamo Minsk takımında top koşturmuştur. Beyaz Rus futbolcu ve antrenör Uladzimir Juravel 18 Kasım 2018'de kalp yetmezliği sonucu Minsk'te 47 yaşında ölmüştür. Grayvoron Grayvoron (), Rusya'nın Belgorod Oblastı'nda bulunan bir şehirdir. Şehir, Vorskla ve Grayvoronka nehirlerinin kıyısında yer almaktadır. Yüzölçümü 853.8 km² olan şehrin nüfusu 2010 yılı itibarı ile 6,234'tür. Merih Demiral Merih Demiral (d. 5 Mart 1998, Kocaeli), defans pozisyonunda görev yapan Türk millî futbolcudur. Serie A takımlarından Juventus'ta forma giymektedir. Fenerbahçe U15 takımındayken 28 Aralık 2012 tarihinde anne ve babasının içinde bulunduğu aracın kaza yapması sonucu annesini kaybetti. Babası yaralı olarak kurtuldu. Futbola doğduğu şehrin takımı Karamürsel İdman Yurdu'nda başlayan oyuncu, daha sonra Fenerbahçe'ye transfer oldu. 2016 yılında Fenerbahçe'den arkadaşı Bahadır Çiloğlu ile birlikte Portekiz üçüncü ligi ekibi AC Alcanenense ile sözleşme imzaladı ve profesyonel oldu. 11 Eylül 2016'da ilk maçına SC Lusitânia karşısında çıktı. Ligin ilk yarısında 12 lig maçının yanı sıra iki kere de kupada forma şansı buldu. Devre arasında Sporting Lizbon'un ikinci ligdeki Sporting B takımına transfer oldu. Demiral, ilk kez 5 Şubat 2017'de Famalicão'ya karşı oynanan maçta, Sporting B formasıyla ilk Segunda Liga maçına çıktı. Ancak üç maç sonrasında tecrübe kazanması için altyapı takımına gönderildi. 2017-18 sezonunda ise Sporting B'ye geri döndü ve 26 maçta forma giyerek takımının en çok forma giyen oyuncularından biri oldu. İstikrarlı performansına rağmen gördüğü iki kırmızı kartla da dikkat çekti. İkinci takımdaki performansı ile A takım hocası Jorge Jesus'un dikkatini çeken futbolcu, 12 Ekim 2017'de ARC Oleiros ile oynanan kupa maçı için Sporting Lizbon kadrosuna dahil edildi ve son dakika Daniel Podence'nin yerine oyuna girerek ilk ve son kez A takım forması giydi. 15 Ağustos 2018 tarihinde Süper Lig takımlarından Alanyaspor'a kiralık olarak transfer oldu. İlk haftalar forma şansı bulamasa da takımı ilk üç maçı da kaybedince 1 Eylül 2018'deki Göztepe maçında teknik direktör Mesut Bakkal tarafından ilk 11'de sahaya sürüldü ve 1-0 kazandıkları bu maçtan sonra formayı kaybetmedi. 17 Eylül 2018'de Trabzonspor'u 1-0 yendikleri maçta kariyerinin ilk golünü atarak maçı kazandıran futbolcu oldu. Sezonun ilk yarısı 16 lig ve 4 kupa maçında oynadı, bir kırmızı kart gördü. 29 Ocak 2019 tarihinde 3.5 milyon euro bonservis bedeli karşılığında Alanyaspor'a transfer oldu. Alanyaspor futbolcuyu 30 Ocak 2019'da, zorunlu satın alma opsiyonlu olarak Serie A kulübü Sassuolo'ya kiraladı. 1 Temmuz 2019 tarihinde Sassuolo kulübü sözleşmesindeki opsiyon gereği 7 milyon euro bonservis ücreti karşılığında futbolcuyla 4,5 yıllık sözleşme imzaladı. 5 Temmuz 2019 tarihinde 18 milyon euro bonservis bedeliyle Serie A takımlarından Juventus ile 5 yıllık sözleşme imzaladı. Serie A'daki ilk üç lig maçında da forma şansı bulamayan Merih 4. hafta mücadelesinde Hellas Verona'ya karşı Juventus forması ile ilk lig maçına çıktı. Ardından 11 hafta yine forma şansı bulamayan Merih 16. hafta mücadelesinde Udinese ile olan maçta tekrar forma şansı buldu ve maçı da bir asist ile tamamladı. Art arda 4 tane lig maçında forma giyen Merih, Roma maçının başında takımı adına bir gol attı ancak 18. dakikada sakatlık yaşayarak oyundan çıktı. Çapraz bağları koptu ve 2019-20 sezonunu kapattığı açıklandı. Demiral, 17 yaş altı ve 19 yaş altı da dahil olmak üzere, Türkiye'nin genç seviye takımlarında forma giydi. Türkiye millî futbol takımı formasını ilk kez, 20 Kasım 2018'de Ukrayna ile oynanan hazırlık maçında, 85. dakikada Mert Müldür'ün yerine oyuna girerek giydi. Milli takımla toplam 12 maça çıkan Merih Avrupa Şampiyonası Elemeleri'nde sekiz maçın tamamında ilk 11'de sahada yer aldı. "4 Nisan 2019’da güncellenmiştir." Koroça Koroça (), Rusya'nın Belgorod Oblastı'na bağlı Koroça rayonunun merkezi olan şehirdir. Şehir, Koroça Nehri'nin kıyısında yer almaktadır. Yüzölçümü 5 km² olan şehrin nüfusu 2010 yılı itibarı ile 5,877'dir. Stroitel Stroitel (), Rusya'nın Belgorod Oblastı'na bağlı Yakovlev kentsel okrugunun merkezi olan şehirdir. Şehir, Vorskla Nehri'nin kıyısında yer almaktadır. Yüzölçümü 33 km² olan şehrin nüfusu 2010 yılı itibarı ile 23,933'tür. İslam’a karşı savaş İslam’a karşı savaş; askeri, ekonomik, toplumsal ve kültürel araçlar kullanılarak İslam’a zarar vermek, İslam’ı zayıflatmak veya yok etmek amacının güdülmesi planını tanımlayan bir komplo teorisidir. Bu komplo teorisinin failleri başta Batı dünyası olmak üzere, kafirler ve Batılı siyasi aktörlerle gizli bir anlaşma içerisinde oldukları iddia edilen münafıklar olarak görülür. Komplo teorisi günümüzde modernizasyon ve sekülerleşme karşısındaki toplumsal dönüşüm ve modern devletler arasındaki uluslararası güç siyaseti gibi genel sorunları ilgilendirse de, “İslam’a karşı savaş” olgusunun asıl başlangıcının Haçlı Seferleri olduğu düşünülür. Bu ve benzeri ifadeler Seyyid Kutub, Ayetullah Humeyni, Anwar Al-Awlaki, Usame bin Ladin, Çeçen militan Dokka Umarov, vaiz Anjem Choudary ve Fort Hood saldırganı Nidal Malik Hasan tarafından da kullanılmıştır. Aynı şekilde El-Kaide ve Irak ve Şam İslam Devleti de propaganda aracı olarak bu tür ifadeleri benimsemiştir. Jonathan Schanzer; Batı’nın 17’nci yüzyıldaki askeri üstünlüğünün başlangıcıyla Müslümanların Batı’ya karşı olan tarihsel aldırmazlığının "endişeli bir antipati"ye dönüştüğünü; ancak sömürgecilik çağının bitmesiyle birlikte gayrimüslümlere duyulan öfkenin gayrimüslümlerin iddia edilen saldırganlığı ve husumetinden değil de Batı kültürünün, teknolojisinin, ekonomilerinin sürekli müdahalesine duyulan rahatsızlıktan ve "İslam’ın hüküm sürdüğü ihtişamlı günlere geri dönüş" isteğinden kaynaklandığını savunmuştur. Aşağıdakiler; İslam’ın sosyal sistemine karşı geniş, kötü niyetli bir komplo kurulduğu iddiasında bulunan kişiler arasındadır: Arka plan olarak Müslüman Kardeşler’in ideolojisine sahip olup, bu organizasyondan gelen Seyyid Kutub; en etkili İslamcı yazarlardan biri olmasının yanısıra, fikirlerinin El-Kaide’yi şekillendirdiği kişi olarak da tanımlanmıştır. Kutub, Batı’nın Müslümanlarla sadece çekişme içinde olmadığı, Müslümanlara karşı çeşitli entrikalar da düzenlediği yönünde telkinlerde bulunmuştur. İlk defa 1964’te yayınlanan "Yoldaki İşaretler" isimli kitabında şeklinde yazmıştır. Olivier Roy; Kutub’un yaklaşımını "Batı’ya karşı radikal bir biçimde aşağılayıcı ve nefret dolu" olarak değerlendirmiş, Kutub gibi Müslümanların İslam dünyasının problemlerini dış kaynaklı komplolara yıkma eğiliminin Müslüman politik düşüncesini felce uğrattığından yakınmıştır. Ayetullah Ruhullah Humeyni, Batılı emperyalistlerin ve neo-emperyalistlerin Müslümanlara acı çektirme, kaynaklarını ve diğer varlıklarını yağmalama arayışı içinde olduğunu; bunu yapmak için de çalma ve yoksullaştırma planlarının önünde duran tek kuvvet olan İslam’ı zayıflatmaları gerektiğini savunmuştur. Humeyni, bazı Batılı komploların yeni olmadığını, yüzlerce yıllık olduğunu iddia etmiştir. Selefi bir bakış açısına sahip olan Usame bin Ladin, neredeyse tüm yazılı ve kayıtlı mesajlarında sözde savaşın altını çizerek Müslümanları Batı’ya karşı silahlanmaya çağırmıştır. 1998’de yayınladığı fetvada "asker ve sivil ayırt etmeden tüm müttefikleriyle birlikte Amerikanların öldürülmesinin; bu tür bir eylemin gerçekleştirilebileceği bir ülkede bulunan tüm Müslüman bireylerin görevi" olduğunu ilan edip; fetvayla ilgili "ABD birliklerinin Suudi Arabistan’daki varlığı", "ABD destekli yaptırımlar sonrası Irak’ta yükselen bebek ölümü oranı" ve "ABD’nin İsrail’e yaptığı yardımlar" şeklinde üç neden göstermiştir. 2017 Türkiye anayasa değişikliği referandumu ve 2018 Türkiye genel seçimleri süreçlerinde; Recep Tayyip Erdoğan ve hükümete yakın medya kuruluşları tarafından seçimlerin temelde haç ile sembolize edilen Batılı kuvvetler ve hilal ile sembolize edilen İslam dünyası arasındaki bir çatışma olduğu iddiası ortaya atılmıştır. Savaşın 1400 yıl önce başladığı; Haçlı olarak adlandırılan kuvvetlerin Malazgirt zaferinin ve İstanbul’un fethinin intikamının arayışında olduğu; Avrupa Birliği’nin Haçlı ve Siyonist ittifakından meydana geldiği; FETÖ, PKK ve IŞİD gibi aktörlerin de söz konusu Haçlı kuvvetlerin komutasında olduğu; anlatının kapsadığı iddialar arasında yer almıştır. Olaylarla ilişkili olarak Jandarma Genel Komutanlığı tarafından 20 Haziran 2018 tarihinde Twitter’da Yahya Kemal Beyatlı’ya ait Şu kopan fırtına Türk ordusudur Yâ Rabbi Senin uğrunda ölen ordu, budur yâ Rabbi Tâ ki yükselsin ezanlarla müeyyed nâmın Galib et; çünkü bu son ordusudur İslâm’ın Gelecekte gerçekleşecek bir savaşın habercisi olduğu düşünülen bir hadisin İslami yazında mevcut olduğu söylenmiştir. 2018 Moselle Açık 2018 Moselle Açık, kapalı sert kortlarda oynanan bir erkek tenis turnuvasıdır. Moselle Açık'ın 21. yılı ve 2018 ATP World Tour'un ATP World Tour 250 Serisi'nin bir parçasıdır. 17 - 23 Eylül 2018 tarihleri ​​arasında Fransa'nın Metz şehrindeki Arènes de Metz'de gerçekleştirildi. Aşağıdaki oyuncular tekler ana tablosuna wild card aldı: Aşağıdaki oyuncular tekler elemelerini geçerek turnuvaya katılmaya hak kazandı: Aşağıdaki oyuncular şanslı kaybeden olarak turnuvaya katıldı: Aşağıdaki çiftler, çiftler ana tablosuna wild card aldı: Aşağıdaki çift, alternatif olarak turnuvada yer aldı: Rodniki Rodniki (), Rusya'nın İvanovo Oblastı'na bağlı Rodniki rayonunun merkezi olan şehirdir. Şehir, Yukşa Gölü'nün kıyısında yer almaktadır. Yüzölçümü 17.70 km² olan şehrin nüfusu 2010 yılı itibarı ile 26,310'dur. Ryajsk Ryajsk (), Rusya'nın Ryazan Oblastı'na bağlı Ryajsk rayonunda bulunan bir şehirdir. Şehir, Hupta Nehri'nin kıyısında yer almaktadır. Yüzölçümü 21 km² olan şehrin nüfusu 2010 yılı itibarı ile 21,674'tür. Opoçka Opoçka (), Rusya'nın Pskov Oblastı'na bağlı Opoçka rayonunun merkezi olan şehirdir. Şehir, Velikaya Nehri'nin kıyısında yer almaktadır. Yüzölçümü 23.91 km² olan şehrin nüfusu 2010 yılı itibarı ile 11,603'tür. Ecolab Ecolab Saint Paul, Minnesota'da bulunan hastane hijyeni, yiyecek & içecek sektörü, endüstriyel ürünler, tekstil ürünleri, gıda, enerji, sağlık, sanayi ve otelcilik pazarlarına su, hijyen ve enerji teknolojileri ve hizmetleri sunan küresel bir tedarikçidir. Şirketin ürünlerine su filtresi, temizleyiciler, yuma cihazları ve fabrikalarda kullanılan ürünler dahildir. Su filtreleri önemli ürünlerinden biridir. 1923 yılında Merritt J. Osborn tarafından Ekonomi Laboratuvarı olarak kuruldu ve 1986 yılında "Ecolab" adını aldı. Temmuz 2011'de, Nalco Holding Company ile birleşme duyurdu. Ecolab, gıda, enerji, sağlık, sanayi ve ağırlama pazarlarına su, hijyen ve enerji teknolojileri ve hizmetleri sağlamaktadır. Şirketin gıda güvenliği hizmetleri restoranlara, hastanelere, gıda perakendecilerine ve yiyecek-içecek üretim tesislerine danışmanlık sağlamaktadır. Ayrıca, et ve kümes hayvanı işleyicileri tarafından kullanılan kimyasalların tedarikçisi - et ve tavuk eti gibi etlerin içinde E. coli ve salmonella gibi patojenleri azaltmak amaşı taşır. Ecolab, yaklaşık 47.000 kişi istihdam ediyor ve 170'den fazla ülkede faaliyet gösteriyor. Aşağıdaki coğrafi bölümlerde düzenlenmiştir: Onay Onay, bir kadın ismi, erkek ismi ve soyadı, şu anlamlara gelebilir: Gelecek Kütüphane Projesi Gelecek Kütüphane Projesi 2014 - 2114 senesine kadar her yıl bir yazarın yazacağı bir kitabı özel oluşturan kütüphaneye toplanıp 100 yılın ardından 2114’te ilk kez basılmasını ve okunmasını amaçlayan projedir. Ayrıca kitapların basılması için kullanılacak kağıtlar da bugün, Oslo'da bulunan Nordmarka bölgesinde 1000 ağaç ekildi. Proje, Kaite Paterson tarafından 2014 yazında tasarlandı. Geleceğin Kütüphanesi Vakfı (Future Library Trust) yönetilip, Oslo şehri tarafından destekleniyor. Yapıtlar saklanması için Oslo Halk Kütüphanesinde özel olarak oda dizayn edilecek. Ayrıca bunun için kitapların basılmasının garantiye alınması için halk kütüphanesinde bir matbaa kurulacak. Geleceğin Kütüphanesi projesi, birçok insan tarafından kitapların okunmayacağından dolayı eleştiriler aldı. Middlesex County, Virginia Middlesex ilçesi veya Middlesex County Amerika Birleşik Devletleri'nin Virginia eyaletinde bulunan bir ilçedir. İlçenin nüfusu 2010 sayımına göre 10,959'dur. İlçenin merkezi Saluda şehridir. Sussex County, Virginia Sussex ilçesi veya Sussex County Amerika Birleşik Devletleri'nin Virginia eyaletinde bulunan bir ilçedir. İlçenin nüfusu 2010 sayımına göre 12,087'dir. İlçenin merkezi Sussex şehridir. Ostrov Ostrov (; "ada"), Rusya'nın Pskov Oblastı'na bağlı Ostrov rayonunun merkezi olan şehirdir. Şehir, Velikaya Nehri'nin kıyısında yer almaktadır. Şehrin nüfusu 2010 yılı itibarı ile 21,668'dir. Northampton County, Virginia Northampton ilçesi veya Northampton County Amerika Birleşik Devletleri'nin Virginia eyaletinde bulunan bir ilçedir. İlçenin nüfusu 2010 sayımına göre 12,389'tür. İlçenin merkezi Eastville şehridir. Ostaşkov Ostaşkov (), Rusya'nın Tver Oblastı'nda bulunan bir şehirdir. Şehir, Seliger Gölü'nün kıyısında yer almaktadır. Yüzölçümü 3,198.67 km² olan şehrin nüfusu 2010 yılı itibarı ile 18,088'dir. Okulovka Okulovka (), Rusya'nın Novgorod Oblastı'na bağlı Okulovka rayonunun merkezi olan şehirdir. Şehir, Peretna Nehri'nin kıyısında yer almaktadır. Yüzölçümü 27.44 km² olan şehrin nüfusu 2010 yılı itibarı ile 12,464'tür. Vse rože sveta "Vse rože sveta" (), Lado Leskovar tarafından seslendirilen 1967 Eurovision Şarkı Yarışması'nda Yugoslavya'yı temsil eden şarkı. Şarkı Slovence dilinde seslendirilmiştir. Milan Lindič tarafından yazılmıştır. Şarkı yarışmada Monako'nun temsilcisi Minouche Barelli'un şarkısı "Boum-Badaboum"'den sonra ve İtalya'nın temsilcisi Claudio Villa'nın şarkısı "Non andare più lontano"'dan sonra 15. sırada çıkmıştır. Yarışmada 17 katılımcı arasından 8. olmuştur. Bir sonraki gelen 1968 yarışması'nda Yugoslav katılımcı, "Jedan dan" adlı şarkısıyla Luči Kapurso & Hamo Hajdarhodžić olmuştur. Otradnoye (ÅŸehir) Otradnoye (), Rusya'nın Leningrad Oblastı'na bağlı Kirovsk rayonunda bulunan bir şehirdir. Şehir, Neva Nehri'nin sol kıyısında yer almaktadır. Yüzölçümü 13 km² olan şehrin nüfusu 2010 yılı itibarı ile 23,866'dır. Ojerelye Ojerelye (), Rusya'nın Moskova Oblastı'na bağlı Kaşira kentsel okrugunda bulunan bir mikrorayondur. Haziran 2014 tarihine kadar bir şehir olup bu tarihte Kaşira şehri ile birleşmiştir. Yüzölçümü 7 km² olan rayonun nüfusu 2010 yılı itibarı ile 10,469 idi. Ozyorı Ozyorı (), Rusya'nın Moskova Oblastı'nda bulunan bir şehirdir. Şehir, Oka Nehri'nin sol kıyısında yer almaktadır. Yüzölçümü 550 km² olan şehrin nüfusu 2010 yılı itibarı ile 25,800'dür. Kerblam! "Kerblam!", Büyük Britanya bilimkurgu dizisi "Doctor Who"nun on birinci sezonunun yedinci bölümü. 18 Kasım 2018 tarihinde BBC One kanalında yayınlanmıştır. Pete McTighe'nın yazdığı bölümün yönetmenliğini Jennifer Perrott üstlenmiştir. Doktor ve yol arkadaşları, otomatik depolardan oluşan bir galaksi çapında çevrimiçi alışveriş hizmetinin verildiği ve "TeamMates" olarak bilinen robotsik işgücünün olduğu Kerblam! gezegenine gider. Gezegenden gelen yardım çağrısı için gelen grup yeni çalışan gibi görünerek mesajın sahibini araştırır. Çalışanlardan Dan Cooper, şirketinde posterinde yer alırken; Kira Arlo, gönderi ekibinin bir üyesidir. Charlie Duffy ise Kira'yı seven temizlik işçisidir. Son aylarda çalışanların kaybolduğu ve şirketin yoğun bir iş kültürü üretkenliği yaptığı görülmektedir. Dan bir siariş verirken kaybolunca Doktor, şirketin yapay zeka ve otomatik işgücü ile ilgili bazı şeylerin yanlış gittiğini düşünür. İnsan kaynakları müdürü Judy Maddox ve Jarva Slade, kaybolmalarla yüzyüze geldiğinde bunu hemen reddeder. Kira kaçırılınca Doktor, tamamen otomatik olan paketleme ve dağıtım katını izler ve grubun aşağıda erişim kazanmasını sağlar. Kayıp işgücünün kalıntılarını ve TeamMates paketlerinin bir ordusunu bulduktan sonra Doktor, Kerblam'ın yapay zekasıyla konuşmak için TeamMate'in ilk modelini kullanır. İşgücüyle ilgili bir şeyden şüphelendikten sonra Doktor, doğrudan yardım için çağrıda bulunulduğunu öğrenir. Yasmin, Ryan ve Charlie, kabarcıklı sargı ile oynarken Kira'ya olanları görünce Doktor, Kerblam'ın müşterileri için kullanılmak üzere birisinin robotları silahlandırdığını keşfeder. Charlie, hemen kendisinin suçlu olduğunu itiraf eder ve Kira'nın ölümünün planının bir parçası olmadığını açıklar. Bunu yapmasının nedenin otomasyonun yaygınlaşmasını önlemek ve teknolojik işsizliği engellemek olduğunu söyler. Doktor, TeamMates'in silahını kendilerine karşı kullanıp kabarcıkları patlatmaları için yeniden programlar. Patlama sırasında robotlar imha olurken diğerleri kaçar, ancak orada kalan Charlie de patlamada ölür. Olayın ardından Maddox ve Slade, Kerblam'ı çoğunlukla insan işgücüyle yeniden inşa edeceğine söz verir. Bölümün sonuna doğru Doktor, Slade'i etkisiz hâle getirmek için "Venüslü Aikido" tekniğini kullanmıştır. Daha önce "The Ghost Monument" bölümünde Epzo'yu etkisiz hâle getirmek için de aynı yöntemi kullanırken, Venüslü Aikidosunu daha önce Üçüncü Doktor ve On İkinci Doktor da kullanmıştır. Doktor'un "Ah, eşek arısı demişken, sana hiç ben ve Agatha Christie'den bahsetmiş miydim?" repliği ile "The Unicorn and the Wasp" bölümünde Onuncu Doktor'un yazarla tanışmasına göndermede bulunulmuş ve o bölümde dev bir yaban arısına benzeyen Vespiform adlı uzaylıdan söz edilmiştir. "Kerblam!" bölümünün iç ve dış sahneleri İngiltere'de yapıldı ve bölüm, beşinci bölüm "The Tsuranga Conundrum"u da yöneten Avustralyalı yönetmen Jennifer Perrott tarafından yönetildi. Yayınlanmakta olan bölümden önce, açılış sahnesinin bir önizlemesi 16 Kasım 2018 tarihinde "Children in Need" teletonunda gösterildi. "Kerblam!", yayınlandığı gece 5,93 milyon seyirci tarafından izlenerek toplam %28,5'luk bir reyting payı aldı. Yayınlandığı gece en çok dördüncü izlenmeye sahip olan bölüm, tüm İngiliz kanalları arasında haftada en çok izlenen onuncu program oldu. Tüm BK kanallarında 7,46 milyon izlenmeye ulaşan bölüm, haftada en çok izlenen 9. program oldu. Bölümün Appreciation Index skoru 81 olarak belirlendi. Bölüm, Rotten Tomatoes'den %90'lık bir skor elde etmiş ve 21 yorum içinde 7,57/10 puan almıştır. Jedan dan "Jedan dan" (), Hamo Hajdarhodžić ve Luci Kapurso tarafından seslendirilen 1968 Eurovision Şarkı Yarışması'nda Yugoslavya'yı temsil eden şarkı. Şarkı Hırvatça dilinde seslendirilmiştir. Stijepo Stražičić tarafından yazılmıştır. Şarkı yarışmada Almanya'nın temsilcisi Wencke Myhre'un şarkısı "Ein Hoch der Liebe"'den sonra 17. sırada çıkmıştır. Yarışmada 17 katılımcı arasından 7. olmuştur. Bir sonraki gelen 1968 yarışması'nda Yugoslav katılımcı, "Pozdrav svijetu" adlı şarkısıyla Ivan & 3 M´s olmuştur. 2018 Kış Olimpiyatları'nda sürat pateni - Erkekler takım takip 2018 Kış Olimpiyatları'nda erkekler takım takip sürat pateni yarışması, 18 ve 21 Şubat 2018 tarihlerinde Gangneung'daki Gangneung Oval'de gerçekleştirildi. Bu yarışmadan önce, mevcut dünya, Olimpiyat ve pist rekorları aşağıdaki gibiydi: Bu yarışma sırasında aşağıdaki rekorlar kırıldı. Bu yarışlar çeyrek final olarak adlandırılsa da, doğrudan eleme yapılmaz, ancak takımlar zamana göre sıralanır ve ilk dört takım yarı finallere yükselir. Çeyrek finaller 18 Şubat'ta saat 20:00'de gerçekleştirildi. Yarı finaller 21 Şubat tarihinde saat 20:22'de düzenlendi. Finaller 21 Şubat tarihinde saat 21:13'te düzenlendi. Lee County, Virginia Lee ilçesi veya Lee County Amerika Birleşik Devletleri'nin Virginia eyaletinde bulunan bir ilçedir. İlçenin nüfusu 2015 yılı itibarıyla 24,742'dir. İlçenin merkezi Jonesville şehridir. Rafael Esedov Rafael Esedov ("Rafael Evez oğlu Esedov"; 27 Ekim 1952, Gence - 12 Kasım 1992, Ağstafa) - Azerbaycan'ın Ulusal Kahramanı. Rafael Esedov 27 ekim 1952 yılında Gence şehrinde doğmuştur. 1969 yılında liseyi bitirdikden sonra Tiflis Yüksek Topçuluk okulunda okumaya başlamıştır. 1973 yılında askeri okulu bitirerek, eğitimini Sankt-Peterburk Askeri Topçuluk akademisinde devam etdirmiştir.Eğitimini tamamladıkdan sonra SSCB Silahli Kuvvetlerin dahilinde Macaristan,Vyetnam ve Efkanistan'da görev yapmıştır. 1991 yılından Esedov Ağdam, Goranboy, Tovuz ve Gedebey illerinde askeri operasyonların aktif katılımcısı olmuştur. 12 Kasım 1992 yılında Ağstafa ilinde göreve hazırlık zamanı dövüş mevkilerini kontrol ederken,yakınlarda patlayan mermi parçaları sonucu hayatını kaybetmişdir. Bakü şehrinin Şehitler Hiyabaninda defn edilmiştir. Evliydi. 2 çocuğu vardı. Azerbaycan Cumhuriyyeti Cumhurbaşkanının 16 eylül 1994 yıl tarihli 202 numaralı kararıyla Esedov Rafael Evez oğlu ölümünden sonra Azerbaycan'ın Ulusal Kahramanı adına layık görülmüştür. Page County, Virginia Page ilçesi veya Page County Amerika Birleşik Devletleri'nin Virginia eyaletinde bulunan bir ilçedir. İlçenin nüfusu 2010 sayımına göre 24,042'dir. İlçenin merkezi Luray şehridir. Doctor Who (12. sezon) İngiliz bilimkurgu dizisi Doctor Who'nun modern serisinin on ikinci sezonu. 1 Ocak 2020 tarihinde başlayan sezonun Mart 2020'de sona ermesi planlanmaktadır. Sezonun yürütücü yapımcılığını Matt Strevensile beraber ikinci kez baş yazar Chris Chibnall üstlenmiştir. Sezon; 2005 yılında modern serinin başlangıcından itibaren on ikinci, klasik seriden itibaren otuz sekizinci sezondur. On ikinci sezon, modern seri başladığından beri Cumartesi günleri yayınlanan dizinin on birinci sezonda Pazar gününe alındığı gibi yine Pazar günleri yayınlanmıştır. Sezon, dışarıdan mavi bir İngiliz polis kulübesine benzeyen TARDIS'le uzay ve zamanda seyahat eden bir Zaman Lordu olan Doktor'un on üçüncü yüzünü oynayan Jodie Whittaker'ın ikinci sezonudur. Sezonda ayrıca Doktor'un yol arkadaşları Graham O'Brien'ı oynayan Bradley Walsh, Ryan Sinclair'ı oynayan Tosin Cole ve Yasmin Khan'ı oynayan Mandip Gill yer almıştır. Sezon sırayla On Üçüncü Doktor ve onun yolarkadaşlarının Usta'nın yeni yüzü ile tanışmasını, Jack Harkness'ın dönüşünü, Doktor'un Zaman Savaşı'ndan önceki bilinmeyen bir rejenerasyonunun görünmesini, siberlerin dönüşünü işlemektedir. Ayrıca Gallifrey'nin yıkılışı ve Zamansız Çocuğun sırrı işlenmiştir. On bölümden oluşan sezonun yönetmenliğini Jamie Magnus Stone, Lee Haven Jones, Nida Manzoor ve Emma Sullivan üstlenmiştir. Chibnall ile beraber Ed Hime, Pete McTighe ve Vinay Patel'in aralarında bulunduğu dört senarist geçen sezonda olduğu gibi senaristliğe devam ederken; Nina Métivier, Maxine Alderton ve Charlene James de sezon için bölüm yazmıştır. Sezonun çekim Ocak 2019'da başlamış ve aynı yılın Kasım ayında sona ermiştir. Sezonun ardından "Revolution of the Daleks" adlı özel bölüm gelmektedir. On ikinci sezon, onuncu sezondan beri iki bölümlü hikâye içeren ve dokuzuncu sezondan beri birden fazla iki bölümlü hikâye içeren ilk sezondur. Nida Manzoor yönetmenlerden biri olarak açıklanırken; Chris Chibnall, Ed Hime, Pete McTighe, Vinay Patel, Nina Métivier, Maxine Alderton ve Charlene James sezonun senaristleri olmuştur. Bu sezon, On Üçüncü Doktor rolüyle Jodie Whittaker'ın ikinci sezonudur. Ayrıca Doktor'un yol arkadaşları olarak yine Graham O'Brien'ı Bradley Walsh'ın, Ryan Sinclair'ı Tosin Cole'un ve Yasmin Khan'ı Mandip Gill'in oynayacağı açıklanmıştır. Stephen Fry, iki parçalı "Spyfall" bölümünün ilk parçasında; Lenny Henry, ikisinde de görünmüştür. "Spyfall, Part 1" bölümünde Dominique Maher, Ajan Browning'i ve Darron Meyer, Seesay'i canlandırmıştır. Sacha Dhawan, "Spyfall, Part 1" bölümünde daha önce açıklanmadan görünmüş ve bölümün sonunda Usta olduğu belli olmuştur. Aurora Marion, "Spyfall, Part 2" bölümünde Noor Inayat Khan'ı oynamıştır. James Buckley, "Orphan 55" bölümünde Nevi adlı bir karakteri oynarken görünmüştür. "Orphan 55" bölümünde ayrıca Laura Fraser, Kane rolünde; Julia Foster, Vilma adlı bir karakter rolünde oynamıştır. Ayrıca Robert Glenister, Thomas Edison rolünde ve Goran Višnjić, Nikola Tesla rolünde ekipte yer almıştır. İkisi de "Nikola Tesla's Night of Terror" bölümünde görünmüştür. Daha önce "Doctor Who" yan dizisi "The Sarah Jane Adventures"ta Rani Chandra rolünü oynayan Anjli Mohindra, "Nikola Tesla's Night of Terror" bölümünde kraliçe Skithra rolünde oynamıştır. John Barrowman, "Fugitive of the Judoon" bölümünde Jack Harkness rolüyle geri dönmüştür. Bu bölüm, Barrowman'ın 2010 yılındaki "The End of Time - Part Two" bölümünden sonraki ilk kez görünümüdür. Jo Martin, "Ruth Clayton" adını kullanan Doktor'un bilinmeyen önceki bir rejenerasyonu rolüyle "Fugitive of the Judoon" bölümünde yer alan diğer bir oyuncudur.. Ayrıca Neil Stuke, yine "Fugitive of the Judoon" bölümünde sezon içinde geri dönen Judoon rolünü oynamıştır. Molly Harris,"Praxeus" bölümünde Suki Cheng adlı bir karakteri canlandırırken görünmüştür. Ayrıca Warren Brown, bölümün ekibinde yer almıştır. Maxim Baldry, Dr John Polidori rolüyle "The Haunting of Villa Diodati" bölümünde görünmüştür. Ayrıca bu bölümde Jacob Collins-Levy de Lord Byron rolünde oynamıştır. Julie Graham, Ian McElhinney ve Steve Toussaint, iki bölümlük "Ascension of the Cybermen" / "The Timeless Children" sezon finaline açıklanan konuk oyunculardır. Nisan 2015'te Steven Moffat, "Doctor Who" dizisinin en az beş yıl daha 2020'ye kadar olabileceğini söylemişti. Mayıs 2017'de, BBC Worldwide ve Çin'deki SMG Pictures arasındaki anlaşma şartları nedeniyle, gelecek sezonlarda 15. sezonun sonuna kadar Çin pazarına yönelik alımında şirketin ilk reddetme hakkı olduğu açıklandı. Ocak 2016'da onuncu sezonda Steven Moffat, yürütücü yapımcı ve baş yazarlık görevinden ayrıldıktan sonra onun yerini 2018 yılında Chris Chibnall almıştı. Matt Strevens, Chibnall ile beraber yürütücü yapımcılık hizmetine döndü. Önceki sezonda "It Takes You Away" bölümünü yazan Ed Hime, sezon için bir bölüm yazdı. Önceki sezonda dramaturg görevini ütslenen Nina Métivier, bu sezon için bölüm yazan senaristlerden biri oldu. Kasım 2019'da "Doctor Who Magazine", on ikinci sezonun yazarlarında Hime, Métivier ve Chibnall'ın yanında Vinay Patel, Pete McTighe, Maxine Alderton ve Charlene James'i de açıkladı. Chibnall, sezonun dört bölümünü yazdı. Bu sezonun çekimlerinde Siberler göründü. "Radio Times" makalesinde Chibnall, 12. sezonda iki bölümlük hikâyelere döndüklerini açıkladı. Kostüm tasarımcısı Ray Holman, on ikinci diziyi Kasım 2018'de ön prodüksiyon olarak sıraladı. 17 Kasım itibarıyla BBC, Whittaker'ın ikinci sezonunun yapımının başlandığını duyurdu. Daha önce dizinin ellinci yıl dönümüne özel "The Last Day" kısa bölümünü yöneten Jamie Stone, birinci bloktaki birinci ve beşinci bölümü yönetti. Lee Haven Jones, ikinci bloktaki ikinci ve üçüncü bölümü yönetirken; Nida Manzoor, üçüncü blokta yer alan dördüncü ve altıncı bölümün yönetmenliğini üstlendi. Emma Sullivan, yedinci ve sekizinci bölümden oluşan dördüncü blokta yönetmenlik yaptı. Stone, beşinci bloğun dokuzuncu ve onuncu bölümünü yönetti. Özel bölüm Lee Haven Jones tarafından çekildi. Çekimler, 23 Ocak 2019 tarihinde başladı. Cape Town, Güney Afrika'da başlayan çekimler, 7 Şubat 2019 tarihinde Western Cape, Hopefield, Table Mountain ve Taal Monument'ta gerçekleştirilen çekimlerle sona erdi. Şubat ve Ekim 2019 arasındaki çekimler Cardiff ve Galler'de gerçekleştirildi. Çekimler ayrıca Tenerife, Gloucester ve Merthyr Mawr'da da yapıldı. Çekimlerin tamamı 19 Kasım 2019 tarihinde sona erdi. Nisan 2020'de Chibnall, COVID-19 pandemisi boyunca "Revolution of the Daleks" bölümünün üretim sonrasının uzaktan devam ettiğini doğruladı. Çekim blokları aşağıdaki gibi düzenlenmiştir: On ikinci sezonda TARDIS'in tasarımı değişmiş ve bu değişim; zaman rotorunun üzerine modifiye edilmiş sütun, TARDIS'in kapıları, merdivenleri ve orta konsoldaki değişikliklerle gösterilmiştir. Bu değişiklikler yapım tasarımcısı Dafydd Shurmer tarafından tanıtılmıştır. On birinci sezonda kaldırılan "soğuk açılış" (jenerikten önceki ön gösterim), on ikinci sezonun birkaç bölümünde geri dönmüştür. On ikinci sezonun müziklerini Segun Akinola bestelemiştir. BBC, on birinci sezonun son bölümünden sonra sezonun prömiyerinin "en erken" 2020 yılında gerçekleşebileceğini açıklamıştır. 2 Aralık 2019 tarihinde BBC, sezonun ilk bölümünün 1 Ocak 2020 tarihinde yayınlanacağını duyurmuştur. On ikinci sezon, ilk bölümden sonraki bölümlerin on birinci sezonda Cumartesi'den Pazar'a alındığı gibi Pazar günü yayınlanmaya devam edecektir. Sezonun ardından bir özel bölüm yayınlanacağı açıklanmıştır. "Spyfall" iki parçalı bölümü, 5 Ocak 2020 tarihinde Amerika Birleşik Devletleri'nde sinemalarda gösterime girmiştir. On ikinci sezonun ilk afişi 21 Kasım 2019 tarihinde çıkmıştır. Sezonun ilk treyleri ise, dizinin elli altıncı yıl dönümüne denk gelen 23 Kasım 2019 tarihinde gösterilmiştir. 2 Aralık 2019 tarihinde gösterilen ikinci treylerde sezonun başlangıç tarihi açıklanmıştır. Forbidden Planet, 12. sezonun her hafta yayınlanan bölümüne karşılık gelen temalarla haftalık olarak tişört çıkarmıştır. 20 Ocak ve 7 Şubat 2020 tarihlerinde sezon ortasıyla alakalı iki treyler daha çıkmıştır. On ikinci sezon DVD ve blue-ray sürümünün 4 Mayıs 2020 tarihinde 2. bölgede 2019 özel bölümü "Resolution"u da içerecek şekilde çıkmıştır. Segun Akinola tarafından bu sezon için bestelenenlerden seçilen 48 parçanın yer aldığı soundtrack, 2 CD şeklinde 3 Nisan 2020 tarihinde Silva Screen Records tarafından çıkarılması beklenmektedir. Buchanan County, Virginia Buchanan ilçesi veya Buchanan County Amerika Birleşik Devletleri'nin Virginia eyaletinde bulunan bir ilçedir. İlçenin nüfusu 2010 sayımına göre 24,908'dir. İlçenin merkezi Grundy şehridir. Yuri Yakovlev (yazar) Yuriy Yakovleviç Yakovlev (26 Haziran 1922, Petrograd - 29 Aralık 1995, Moskova), Sovyet senarist ve yazar. Çocuk edebiyatı konusundaki eserleriyle tanıdır. Yuriy Yakovlev 26 Haziran 1922 tarihinde Petrograd'da doğdu. Haziran 1940'ta Kızıl Ordu'ya yazıldı. Büyük Yurtseverlik Savaşı sırasında uçaksavar topçu alay katıldı, Moskova Muharebesi sırasında yaralandı. Annesini Leningrad Kuşatması'nda kaybetti. 1952 yılında Maksim Gorki Edebiyat Enstitüsü'nden mezun oldu ve gazetecilik yapmaya başladı. Pek çok şiir kitabı, kısa hikâye, roman, çocuk ve gençlik hakkında edebi eser yayınladı. Romanlarında tarihsel-devrimci anlayış hakim idi. "Benim Savaş Arkadaşım" adlı romanında tarihsel-devrimci bi anlayışı benimsedi. Bu eserin üçüncü bölümünde Tanya Saviçeva, Anne Frank, Samantha Smith ve Sadako Sasaki olmak üzere dört çocuk kahramanı konu aldı. 29 Aralık 1995 günü hayatını kaybetti. Danilov Mezarlığı'na defnedildi. Jõgeva (şehir) Jõgeva () Estonya'nın Jõgeva ilinde bulunan bir kasabadır. Kasabanın nüfusu 2017 yılı itibarıyla 5,305'tir. 2018 Kış Olimpiyatları'nda sürat pateni - Kadınlar takım takip 2018 Kış Olimpiyatları'nda kadınlar takım takip sürat pateni yarışması, 19 ve 21 Şubat 2018 tarihlerinde Gangneung'daki Gangneung Oval'de gerçekleştirildi. Bu yarışmadan önce, mevcut dünya, Olimpiyat ve pist rekorları aşağıdaki gibiydi: Bu yarışma sırasında aşağıdaki rekorlar kırıldı. Çeyrek finaller 19 Şubat günü saat 20:00'de gerçekleştirildi. Yarı finaller 21 Şubat günü saat 20:00'de gerçekleştirildi. Finaller 21 Şubat günü saat 20:54'te gerçekleştirildi. 2018 Wuhan Açık 2018 Wuhan Açık (aynı zamanda sponsorlu adıyla 2018 Dongfeng Motor Wuhan Açık olarak da bilinir), 23 – 29 Eylül 2018 tarihleri arasında açık sert kortlarda oynanan bir kadın tenis turnuvasıdır. Wuhan Açık'ın 5. yılı ve 2018 WTA Tour'un WTA Premier 5 turnuvalarının bir parçasıdır. Turnuva Çin'in Wuhan şehrinde Optics Valley International Tennis Center'da gerçekleştirildi. Aşağıdaki oyuncular tekler ana tablosuna wild card aldı: Aşağıdaki oyuncular tekler elemelerini geçerek turnuvaya katılmaya hak kazandı: Aşağıdaki oyuncular şanslı kaybeden olarak turnuvaya katıldı: Aşağıdaki çiftler, çiftler ana tablosuna wild card aldı: Lennart Thy Lennart Thy (d. 25 Şubat 1992), PEC Zwolle takımında forvet pozisyonunda görev yapan Alman futbolcudur. Profesyonel kariyerine 2009 yılında Werder Bremen II kulübünde başladı. Daha sonra sırasıyla Werder Bremen, FC St. Pauli, FC St. Pauli II, Werder Bremen, FC St. Pauli, VVV-Venlo ve BB Erzurumspor kulüplerinde oynadı. Auremir Auremir Evangelista dos Santos (d. 10 Eylül 1991), Ceará SC takımında orta saha pozisyonunda görev yapan Brezilyalı futbolcudur. Profesyonel kariyerine 2010 yılında Náutico kulübünde başladı. Daha sonra sırasıyla Botafogo (PB), Vasco da Gama, Náutico, Paraná, Fortaleza, Sampaio Corrêa, Guarani, Sivasspor ve BB Erzurumspor kulüplerinde oynadı. Ridge Munsy Ridge Munsy (d. 9 Temmuz 1989), Grasshoppers takımında forvet pozisyonunda görev yapan Demokratik Kongolu futbolcudur. Profesyonel kariyerine 2007 yılında Luzern kulübünde başladı. Daha sonra sırasıyla Luzern II, Lausanne-Sport, Yverdon-Sport, Kriens, Thun, Grasshoppers, Erzgebirge Aue ve BB Erzurumspor kulüplerinde oynadı. Jasmin Šćuk Jasmin Šćuk (d. 14 Temmuz 1990), Slavia Prague takımında orta saha pozisyonunda görev yapan Bosnalı futbolcudur. Profesyonel kariyerine 2011 yılında Mladá Boleslav kulübünde başladı. Daha sonra ise Slavia Prague kulübüne gitti. 2017'de BB Erzurumspor kulübüne kiralık olarak gönderildi.. GolitsÄ±no Golitsıno (), Rusya'nın Moskova Oblastı'na bağlı Odintsovo rayonunda bulunan bir şehirdir. Şehir, başkent Moskova'nın 40 km batısında yer almaktadır. Yüzölçümü 55.63 km² olan şehrin nüfusu 2010 yılı itibarı ile 17,593'tür. Montassar Talbi Montassar Talbi (d. 26 Mayıs 1998), Çaykur Rizespor takımında defans pozisyonunda görev yapan Tunuslu futbolcudur. Profesyonel kariyerine 2016 yılında ES Tunis kulübünde başladı. Daha sonra ise Çaykur Rizespor kulübüne transfer oldu. Gorohovets Gorohovets (), Rusya'nın Vladimir Oblastı'na bağlı Gorohovets rayonunun merkezi olan şehirdir. Şehir, Klyazma Nehri'nin kıyısında yer almaktadır. Yüzölçümü 14.75 km² olan şehrin nüfusu 2010 yılı itibarı ile 14,016'dır. Gryazi Gryazi (), Rusya'nın Lipetsk Oblastı'na bağlı Gryazi rayonunun merkezi olan şehirdir. Şehir, Matıra Nehri'nin sol kıyısında yer almaktadır. Yüzölçümü 33 km² olan şehrin nüfusu 2010 yılı itibarı ile 46,807'dir. Gryazovets Gryazovets (), Rusya'nın Vologda Oblastı'na bağlı Gryazovets rayonunun merkezi olan şehirdir. Şehir, Rjavka Nehri'nin kıyısında yer almaktadır. Şehrin nüfusu 2010 yılı itibarı ile 9,501'dir. Ruza Ruza (), Rusya'nın Moskova Oblastı'nda bulunan bir şehirdir. Şehir, Ruza Nehri'nin sol kıyısında yer almaktadır. Yüzölçümü 1,567.56 km² olan şehrin nüfusu 2010 yılı itibarı ile 13,495'tir. Rudnya Rudnya (), Rusya'nın Smolensk Oblastı'na bağlı Rudnya rayonunun merkezi olan şehirdir. Şehir, Malaya Berezina Nehri'nin kıyısında yer almaktadır. Yüzölçümü 114.99 km² olan şehrin nüfusu 2010 yılı itibarı ile 10,030'dur. Kan ÅŸekeri seviyesi Kan şekeri seviyesi, kan şekeri konsantrasyonu veya kan glukoz seviyesi, insanların ve diğer hayvanların kanında bulunan glukoz miktarıdır. Glukoz basit bir şekerdir ve her zaman 70 kilogram ağırlığında bir insanın kanında yaklaşık 4 gram glukoz bulunur. Vücut, metabolik homeostazın bir parçası olarak, başta karaciğer ve pankreas ve bunların yanında ekstrahepatik dokular ve birkaç hormonun rol oynadığı, çok duyarlı homeostatik bir mekanizma ile kan glukoz seviyelerini sıkı bir şekilde düzenler. Glukoz, iskelet kası ve karaciğer hücrelerinde glikojen formunda depolanır aç kalan bireylerde, kan glukozu karaciğer ve iskelet kası içindeki glikojen depoları harcanarak sabit bir seviyede tutulur. İnsanlarda, glukoz birincil enerji kaynağıdır ve birçok dokuda ama özellikle özellikle aç kalmış, sedanter bireylerde kan glikozunun yaklaşık % 60'ını tüketen insan beyninin normal fonksiyonunu sürdürmesi için önemlidir. Glukoz, bağırsaklardan veya karaciğerden vücuttatki diğer dokulara kan dolaşımıyla taşınabilir. Glukozun hücre içerisine alımı ise esasen pankreas tarafından üretilen bir hormon olan insülin ile düzenlenir. İnsülin karaciğer dışındaki dokularda glukozun hücre içine girişindeki kontrol mekanizmasında görev alır. Glukoz seviyeleri, genellikle sabahları günün ilk öğünden önce en düşüktür ve öğünlerden sonra bir veya iki saat boyunca birkaç milimol yükselir. Normal aralıklar dışındaki kan şekeri seviyeleri, tıbbi bir durumun göstergesi olabilir. Sürekli yüksek bir seviyeye hiperglisemi denir; Düşük seviyeler hipoglisemi olarak adlandırılır. Diyabetes mellitus, çeşitli nedenlerden herhangi birinden kalıcı hiperglisemi ile karakterizedir ve kan şekeri regülasyonunun başarısızlığı ile ilgili en önemli hastalıktır. Kan şekeri düzeylerini test etmek ve ölçmek için farklı yöntemler vardır. Alkol alımı başlangıçta kan şekerinde bir artışa neden olur ve daha sonra seviyelerin düşmesine neden olma eğilimindedir. Ayrıca, bazı ilaçlar glukoz seviyelerini artırabilir veya azaltabilir. Kan glukoz seviyelerini ölçmenin uluslararası standart yolu, mmol/L (litrede milimol veya milimolar, kısaltılmış olarak mM) olarak ölçülen molar konsantrasyon anlamındadır. Amerika Birleşik Devletleri, Almanya ve diğer ülkelerde kütle konsantrasyonu mg/dL (desilitre başına miligram) olarak ölçülür. Since the molecular weight of glucose CHO is 180, the difference between the two units is a factor of 18, so that 1 mmol/L of glucose is equivalent to 18 mg/dL. Kan şekeri seviyesinin normal değer aralıkları farklı laboratuvarlar arasında kısmen farklılık gösterebilir. Birçok faktör bir kişinin kan şekeri seviyesini etkiler. Vücudun kan şekeri regülasyonunun homeostatik mekanizması (glukoz homeostazisi olarak da bilinir) normal olarak çalışırken, kan şekeri seviyesini yaklaşık 4.4 ila 6.1 mmol/L (79 ila 110 mg /dL) arasında dar bir alana geri döndürür (açlık kan şekeri ölçüm değerlerine göre) Diyabetik olmayanlar için normal kan şekeri seviyesi (açlık sonrasında test edilen), 3.9 ve 7.1 mmol/L (70 ila 130 mg/dL) arasında olmalıdır. İnsanlarda ortalama normal kan glukoz seviyesi yaklaşık 5.5 mmol/L'dir (100 mg/dL); Ancak, bu seviye gün boyunca dalgalanmaktadır. Diyabetli olmayan ve aç olmayanlar için kan şekeri düzeyleri 6.9 mmol/L'nin (125 mg/dL) altında olmalıdır. Amerikan Diyabet Birliği'ne göre, diyabetikler için kan şekeri hedef aralığı, yemeklerden önce 5.0-7.2 mmol/L (90–130 mg /dL) ve yemeklerden sonra 10 mmol/L'den (180 mg/dL) az olmalıdır (kan şekeri monitörü-glukometre ile ölçülen değer) Her ne kadar öğünler arasındaki aralıkta ve yüksek karbonhidrat içeriğine sahip yemeklerin zaman zaman tüketilmesi sonrasında geniş çaplı değişiklikler göstermesine karşın, insan kan şekeri seviyeleri normal aralıklar arasında kalmaya eğilimlidir. Ancak, yemekten kısa bir süre sonra, kan şekeri seviyesi diyabetik olmayanlarda geçici olarak 7.8 mmol/L (140 mg/dL) veya biraz daha fazla yükselebilir. Diyabetli bireylerin 'sıkı diyabet kontrolünü' muhafaza etmeleri için, Amerikan Diyabet Birliği, yemek sonrası glikoz seviyesini 10 mmol/L'den (180 mg/dL) az ve açlık plazma glukozunu ise 3,9 ila 7,2 mmol/L (70–130 mg/dL) arasinda olmasini tavsiye eder. Kandaki ve vücut sıvılarındaki gerçek glukoz miktarı çok azdır. 5 litrelik kan hacmine sahip, 75 kg'lık sağlıklı bir yetişkin erkekte, 5.5 mmol/L (100 mg/dL) lik kan şekeri seviyesi 5 g'dır ve yaklaşık bir çay kaşığı şekere eşdeğerdir. Bu miktarın bu kadar küçük olmasının nedeninin bir parçası, glukozun hücrelere girmesini sağlamak için, enzimler tarafından glukoza fosfat veya başka gruplar ekleyerek glukozu modifiye etmesidir. Genel olarak, yaygın yerli geviş getiren hayvanlarda kan şekeri aralıkları birçok monogastrik memelilerden daha düşüktür. Bununla birlikte, bu genelleme vahşi geviş getirenlere ve devegillere uzanmamaktadır. mg/dL birimiyle serum glukozunun referans aralıkları, inekler için 42 ila 75 arasında, koyunlar için 44 ila 81 arasında ve keçi için 48 ila 76 arasında, kediler için ise 61 ila 124 arasında; Köpekler için 62 ila 108, atlar için 62 ila 114, domuzlar için 66 ila 116, tavşanlar için 75 ila 155 ve lamalar için 90 ila 140 arasında bildirilmiştir. Yakalanan dağ keçileri (Oreamnos americanus) için 26 ila 181 mg/dL serum glukozu için yüzde 90'lık bir referans aralığı bildirilmiştir; Balina balinaları için, serum glukozunun yüzde 25-75 aralığının 94 ila 115 mg / dL olduğu tahmin edilmektedir. Beyaz gergedanlar için, bir çalışma yüzde 95 aralığının 28 ila 140 mg/dL olduğunu göstermiştir. Grönland fokları için, 4.9 ila 12.1 mmol/L'lik bir serum glukoz aralığı [ör. 88 ila 218 mg/dL] rapor edilmiştir; balonlu foklar için, 7.5 ila 15.7 mmol/L arasında bir aralıkta [ör. yaklaşık 135 ila 283 mg/dL] bildirilmiştir. Vücudun homeostatik mekanizması, kan glukoz seviyelerini dar bir aralıkta tutar. Bu mekanizma, hormonal regülasyonunun en önemli olduğu, birbiriyle etkileşen pek çok sistemden oluşur. Kan glukoz seviyelerini etkileyen iki tip karşılıklı antagonist metabolik hormon vardır: Bu hormonlar, endokrin doku toplulukları olan pankreatik adacıklardan salgılanır. Dört tip pankreatik adacık, alfa (A) hücreleri, beta (B) hücreleri, Delta (D) hücreleri ve F hücreleri vardır. Glukagon, alfa hücrelerden salgılanırken, insülin, beta hücreleri tarafından salgılanır. Bu iki hormon birlikte, bir reaksiyonun son ürününün başka bir reaksiyonun başlangıcını uyardığı bir süreçte negatif geri besleme yoluyla kan glukoz seviyelerini düzenlerler. Yüksek kan glukoz seviyelerinde, insülin kandaki glukoz konsantrasyonunu düşürür. Düşük kan-glikoz seviyesinde (insülin sekresyonunun bir sonucu oluşan) glukagonun salgılanmasını tetikler ve döngüyü tekrarlar. İnsülin hiperglisemiye yanıt olarak pankreastan direkt kan içine salgılanır. aminoasit, serbest yağ asitleri, glukagon hormonu insülin salgılanmasını olumlu yönde etkiler epinefrin(adrenalin) ve norepinefrininsülin salgılanmasını olumsuz etkiler. Ön hipofizden salgılanan STH ve ACTH homonları kan glikozunu yükseltme eğilimindedirler. Kan glukozunun stabil kalması için insülin, glukagon, epinefrin ve kortizol modifikasyonları yapılır. Bu hormonların her birinin kan şekerini düzenleyen farklı bir sorumluluğu vardır; Kan şekeri çok yüksek olduğunda, insülin, kaslara fazla glukozu depolamak üzere almasını söyler. Glukagon kan glukoz seviyesinin çok fazla düşmesine yanıt verir; Daha fazla glukoz üretmek için dokuyu bilgilendirir. Epinefrin, bir "kaç ya da kavga et" yanıtı durumundaki faaliyet için kasları ve solunum sistemini hazırlar. Son olarak, kortizol vücudu ağır stres zamanlarında yakıtla besler. Kan şekeri düzeyleri çok yüksek kalırsa vücut kısa vadede iştahı bastırır. Uzun süreli hiperglisemi, kalp hastalığı, kanser[16][./Blood_sugar_level#cite_note-20 [20]], göz, böbrek ve sinir hasarı gibi birçok uzun vadeli sağlık sorunlarına neden olur. 300 mg/dL'nin üzerindeki kan şekeri seviyeleri ölümcül reaksiyonlara neden olabilir. Ketonlar çok yüksek (çok düşük karbonhidratlı bir diyet yedikten sonra oluşandan daha yüksek) olduğunda, ketoasidozu başlatacaktır. Mayo kliniği 300 mg/dL'nin üzerindeki kan şekerinin acil serviste tedavisini önerir. Hipergliseminin en yaygın nedeni şeker hastalığıdır. Diyabet bir sorun olduğunda, doktorlar genellikle tedavi olarak bir anti-diyabetik ilaç önerirler. Hastaların çoğunluğunun bakış açısına göre, metformin gibi eski, iyi anlaşılmış bir diyabet ilacı ile tedavi, bu durumu yönetmek için en güvenli, en etkili, ucuz ve en konforlu yol olacaktır. Diyet değişiklikleri ve egzersiz uygulaması da diyabet için bir tedavi planının bir parçası olabilir. Sağlıklı deneklerin çoğunda Açlık kan şekeri seviyeleri, yemek sonrası kan şekerinden daha yüksek olabilir. Bu bireylerin fizyolojik insülin direncine sahip oldukları söylenebilir ve uzun süreli bir komplikasyon olarak diabet gelişebilir. Klinik ve laboratuvar uygulamalarında, çoğu zaman sağlıklı bir normal denek, yemek sonrası kan şekeri değerinden daha yüksek bir açlık kan şekeri değeri sergilemektedir. Bu, kanda, yemek sonrası glukoz seviyesinin açlık glukoz seviyesinden daha yüksek olması gerektiği yönünde ortak bir algı bulunduğundan, karışıklık yaratır. Ama bu bireylerde tekrarlanan ölçümler, daha sonra da benzer bir sonuç verir. Kan şekeri seviyeleri çok düşerse, hipoglisemi adı verilen potansiyel olarak ölümcül bir durum gelişir. Semptomlar uyuşukluk, zihinsel işlev bozukluğu; sinirlilik; kol ve bacak kaslarında titreme, seğirme, halsizlik; soluk ten rengi; terleme; bilinç kaybı'nı içerebilir. Aşırı hipoglisemi sonrası (40 mg/dL'nin altında) tatmin edici kan şekeri düzeylerini geri kazandıran mekanizmalar, yetersiz glukozun çok ciddi sonuçlarını önlemek için hızlı ve etkili olmalıdır: Bu sonuçlar, konfüzyon veya dengesizlik ve aşırı durumlarda (15 mg/dL'nin altında) bilinç kaybı ve nöbetlerdir. Hiperglisemiye bağlı olarak sıklıkla gelişen, özellikle uzun vadede (diyabet veya prediyabet, obezite veya şişmanlık, hiperlipidemi, hipertansiyon, vb.) potansiyel olarak oldukça ciddi durumları ve riskleri bir kenara bırakmadan, düşük kan seviyelerine sahip olmak -özellikle çok düşük seviyelerde ise-, en azından kısa süreli de olsa, yüksek kan şekeri seviyelerine sahip olmaktan genel olarak halen daha tehlikelidir. Çünkü glukoz, metabolizma, beslenme ve vücudun organlarının düzgün çalışması için çok önemlidir. Bu durum özellikle metabolik olarak aktif olan veya sürekli, belirli bir düzeyde bir kan şekeri tedariği gerektiren organlar için geçerlidir (karaciğer ve beyin örnekleridir). Sağlıklı bireylerde, kan şekeri düzenleyici mekanizmalar genellikle oldukça etkilidir ve semptomatik hipoglisemi genellikle yalnızca insülin veya diğer farmakolojik tedavileri kullananlarda, aşırı açlık çekenlerde veya ciddi yetersiz beslenme veya malabsorpsiyon (çeşitli nedenlerle emilim bozukluğu) ve anoreksi gibi durumlarda görülür. Hipoglisemik atakların hem şiddeti hem de başlangıç hızı kişiler arasında büyük değişkenlikler gösterebilir. Şiddetli vakalarda, yetersiz derecedeki düşük kan glukoz seviyelerinin beyin ve diğer dokulara zarar vermesi ve hatta ölüme sebebiyet verebileceği için için acil tıbbi yardım gereklidir. Aç bir bireyde glukoz testi, arteriyel, venöz ve kapiller kanda benzer seviyelerde glukoz gösterir. Ancak yemeklerden sonra, kapiller ve arteryel kan glukoz seviyeleri venöz düzeylerden anlamlı olarak daha yüksek olabilir. Bu farklılıklar geniş çapta değişse de, bir çalışmada 50 gram glukoz tüketiminin ardından "ortalama kapiller kan glukoz konsantrasyonunun ortalama venöz kan glukoz konsantrasyonundan %35 daha yüksek olduğu" ortaya çıkmıştır.." Glukoz tam kan, plazma veya serumda ölçülür. Tarihsel olarak, kan glukoz değerleri tam kan açısından verilmiştir, ancak çoğu laboratuvar şimdi plazma veya serum glukoz seviyelerini ölçüyor ve rapor ediyor. Kırmızı kan hücreleri (eritrositler) serumdan daha yüksek bir protein konsantrasyonuna (örn., Hemoglobin) sahip olduğundan, serum daha yüksek bir su içeriğine ve sonuç olarak tam kandan daha fazla çözünmüş glukoza sahiptir. Tam kan glukozundan serum konsantrasyonuna dönüştürmek için, 1.14 ile çarpmanın genellikle serum/plazma seviyesini verdiği gösterilmiştir. Numunenin intravenöz yoldan hastaya verilen sıvılar ile kontaminasyonunu önlemek için, numunenin intravenöz hattın (kateter) sokulduğu kolun karşısındaki koldan alınmasına özellikle dikkat edilmelidir. Buna alternatif olarak, IV kateter en az 5 dakika süreyle kapatıldıktan ve kol kateterden infüze edilen sıvıları damardan uzaklaştırmak için yükseltildikten sonra, kateterin takılı olduğu aynı koldan kan alınabilir. Dikkatsizlik büyük hatalara yol açabilir, çünkü % 5'lik dekstroz solüsyonu (D5W) ile% 10 kadar az kirlenme, bir numunede guikozu 500 mg/dL veya daha fazla yükseltir. Kandaki glikozun gerçek konsantrasyonu, ise hiperglisemide bile bu değerden çok düşüktür. Glukozu ölçmek için iki ana yöntem kullanılmaktadır. İlki, bazı yerlerde hala kullanılmakta olan, glukozun spesifik olmayan indirgeme özelliğini kullanarak, onunla reaksiyona girdiğinde indirgenerek rengini reğiştiren bir madde kullanan kimyasal bir yöntemdir. Kanda bulunan öteki bileşenlerin de ayrıca indirgeme özelliğine (örneğin üremik hastalarda anormal derecede yüksek olabilen üre) sahip olması yüzünden, bu teknik bazı durumlarda hatalı sonuçlar verebilir (bazı durumlarda 5–15 mg/dL arasında hata rapor edilmiştir). Daha yeni teknik, bu tür bir hataya daha az duyarlı olan glukoza özgü enzimlerin kullanılmasıdır. En yaygın kullanılan iki enzim, glukoz oksidaz ve heksokinazdır. Ortalama kan şekeri konsantrasyonları da ölçülebilir. Bu yöntem, yaklaşık olarak 120 gün boyunca ortalama kan şekeri düzeylerini temsil eden glikozillenmiş hemoglobin (Hemoglobin A1c) seviyesidir. Her iki enzimden birinin kullanılması durumda da, kimyasal sistem genellikle bir glokometre cihazına yerleştirilen bir test şeridinde bulunur ve daha sonra bir kan örneği bu çubuğa uygulanır. Test şeritlerinin şekilleri ve bunların tam kimyasal bileşimleri test sistemleri arasında değişiklikler gösterir ve birbirlerinin yerine kullanılamazlar. Önceden, bazı test şeritleri (bir süre geçtikten ve kan örneğini sildikten sonra) kutunun etiketinde basılmış bir renk şemasına karşı görsel olarak karşılaştırılarak okunurdu. Bu tip şeritler hala idrar glukozunu ölçmek için kullanılır, ancak kan glikoz seviyeleri için bunların artık modası geçmiştir. Bu test sistemlerinin hata oranları, her halükarda, daha yüksektir. Test striplerini kullanırken meydana gelen hatalar, çoğunlukla çubuğun yaşına veya yüksek sıcaklıklara veya neme maruz kalıp kalmamsına bağlıdır. Daha kesin kan şekeri ölçümleri heksainaz, glikoz oksidaz veya glukoz dehidrojenaz enzimleri kullanılarak bir tıbbi laboratuvarda gerçekleştirilir. Bununla birlikte, idrardaki glukoz ölçümleri çok daha az faydalıdır. Düzgün çalışan böbreklerde, glukozun böbrek eşiği (160–180 mg/dL) aşılıncaya kadar glukoz idrarda görünmez. Bu durum, aslında herhangi bir normal glukoz seviyesinin üzerindedir ve mevcut bir şiddetli hiperglisemik durumun kanıtıdır. Bununla birlikte, idrar mesanede saklandığı için, mesane içinde yer alan herhangi bir glukoz, mesanenin boşaltıldığı son zamandan beri herhangi bir zamanda üretilebilir. Metabolik koşullar hızla değiştiği için, çeşitli faktörlerin bir sonucu olarak, bu gecikmeli bir haberdir ve gelişmekte olan bir durum hakkında uyarı vermez. Kan glukozu takibi, hem klinik olarak hem de hastalar tarafından evde kendilerini izleme için en çok tercih edilen yöntemdir. Sağlıklı bir insandaki idrar glukoz seviyeleri ilk olarak 1965 yılında Hans Renschler tarafından standartlaştırılmış ve yayınlanmıştır. 8 saatten sonra ölçülen açlık kan şekeri seviyesi, genel olarak glukoz homeostazının en sık kullanılan göstergesidir, çünkü gıda alımı gibi rahatsız edici olaylar önlenmiş olur. Glukoz seviyelerini etkileyen koşullar aşağıdaki tabloda gösterilmiştir. Bu test sonuçlarındaki anormallikler, glukoz regülasyonunun çoklu kontrol mekanizmasındaki problemlerden kaynaklanmaktadır. Karbohidrat yüklemesine verilen metabolik cevap, bir öğünden veya glukoz yüklenmesinden 2 saat sonra ölçülen bir postprandiyal (yemek sonrası) glukoz seviyesi ile uygun şekilde değerlendirilir. Buna ek olarak, diyabet tanısına yardımcı olmak için standart bir miktar oral glukoz alımından sonra zamanlanmış ölçümlerden oluşan oral glukoz tolerans testi kullanılır. Kan şekeri ölçüm sistemleri için hata oranları, laboratuvarlara ve kullanılan yöntemlere bağlı olarak değişiklik gösterir. Kolorimetrik teknikler, test şeritlerindeki (hava kaynaklı veya parmakla bulaşan kontaminasyondan kaynaklanan) renk değişimleri veya ışık kaynağı veya ışık sensörü ile girişim (örn., Kirletici kirletici maddeler) ile yanıltıcıolabilir. Elektriksel teknikler, diğerlerine göre olmasa da, bu hatalara daha az duyarlıdır. Evde kullanımda en önemli konu, doğruluk değil, trenddir. Bu nedenle, bir ölçüm cihazı/test şeridi sistemi sürekli olarak% 10 oranında yanlış değer verse bile, değişiklikler (örneğin, egzersiz veya ilaç ayarlamalarından dolayı) düzgün bir şekilde takip edildiği sürece, bu durumun çok az sonucu olacaktır. ABD'de ev kullanımı için üretilen kan şekeri ölçüm cihazları, satılmadan önce Federal Gıda ve İlaç İdaresi tarafından onaylanmalıdır. Son olarak, gıda alımından bağımsız olarak kan glukoz seviyesi üzerinde etkili birçok durum vardır. Örneğin, enfeksiyon ya da fiziksel veya psikolojik stres, kan glukoz seviyelerini değiştirmek eğilimindedir. Egzersiz, özellikle de uzun sürmüşse ya da en son yenen yemeğin üzerine yapılmışsa, kan glukoz seviyesine bir etkisi olacaktır. Tipik bir insanda, kan şekerinin sabite yakın seviyelerde tutulması tüm bunlara karşın de oldukça etkili olacaktır. RÄ±bnoye Rıbnoye (), Rusya'nın Ryazan Oblastı'na bağlı Rıbnoye rayonunun merkezi olan şehirdir. Şehir, Voja Nehri'nin kıyısında yer almaktadır. Şehrin nüfusu 2010 yılı itibarı ile 18,380'dir. RÄ±lsk Rılsk (), Rusya'nın Kursk Oblastı'na bağlı Rılsk rayonunun merkezi olan şehirdir. Şehir, Seym Nehri'nin sağ kıyısında yer almaktadır. Yüzölçümü 16.26 km² olan şehrin nüfusu 2010 yılı itibarı ile 15,671'dir. BeÅŸinci Cumhuriyet Hareketi Beşinci Cumhuriyet Hareketi (İspanyolca: "Movimiento V [Quinta] República", MVR), Venezuela'da eski sosyalist bir siyasi parti. 1998 başkanlık seçimlerinde, Venezuela'nın eski Cumhurbaşkanı Hugo Chavez'in adaylığını desteklemek için, Bolivarcı Devrimci Hareket-200 kongresinin ardından 1997 yılının Temmuz ayında kuruldu. "Beşinci Cumhuriyet" Cumhuriyet'i kurucu meclis aracılığıyla yeniden kurmayı amaçladı. Chavez'in 1998 seçim zaferini takiben, 1999 yılında gerçekleşirken 1999 Venezuela Anayasası'nın oluşturulmasını beraberinde getirdi. 30 Temmuz 2000'deki yasama seçimlerinde parti Ulusal Meclis'teki 165 sandalyenin 91'ini kazandı. Aynı günde Hugo Chavez, başkanlık seçimlerinde % 59.5 oy oranı ile devlet başkanı seçildi. 4 Aralık 2005'teki parlamento seçimlerinde parti, kalan koltukları kazanan müttefik partilerle birlikte 167 sandalyeden 114'ünü kazandı. Muhalefet partileri seçim gününden birkaç gün önce beklenmedik bir şekilde geri çekildi ve seçimlere katılım oranı sadece %25 idi. Aralık 2006 ve Ocak 2007'de parti, önerilmiş olan Venezuela Birleşik Sosyalist Partisi'nin (PSUV) kurulması için dağılmaya başladı. 20 Ekim 2007'de PSUV ile birleşti. Parti Bolivar Devrimi'ne bağlıydı ve ülkenin fakirliğinin siyasi sesi olmayı hedefliyordu. 2019 Eurovision Şarkı Yarışması'nda Avusturya Avusturya, 2019 Eurovision Şarkı Yarışması 'na katılmıştır. Avusturyalı yayıncı Österreichischer Rundfunk (ORF) tarafından İsrail'in başkenti Tel Aviv'de yapılan 2019 yarışması'nda Avusturya'yı temsil eden katılımcı "Görevlendirme" yöntemi doğrultusunda "Limits" adlı şarkısıyla Paenda olmuştur. 2019 yarışması'ndan önce, Avusturya Eurovision Şarkı Yarışması'na elli bir kez katılmış, ilk katılımını 1957 yılında gerçekleştirmiştir. Avusturya günümüze dek iki kez kazanmıştır. Birinciliklerini 1966 yılında Udo Jürgens'in seslendirdiği "Merci, Chérie" ile ve 2014 yılında Conchita Wurst'un seslendirdiği "Rise Like a Phoenix" ile almıştır. En kötü derecesini ise , , , , , , ve yılının yarı finalinde sonuncu olarak almıştır. Yarı final sistemi getirilen 2004 yılında Avusturya dört kez finale çıkamamıştır. 2018 yılında Avusturya Cesár Sampson tarafından seslendirilen "Nobody But You" şarkısı ile finale 4. olarak çıkmış, Finalde 3. olarak ülkeye tarihinde ilk kez 3.lüğü getirmiştir. Avusturyalı yayıncı Österreichischer Rundfunk (ORF) Avusturya'nın temsilcisini seçmek için görevlendirilen kuruluştur. Ülke ilk katıldığı 1957 yılından bu yana Eurovision Şarkı Yarışması için temsilcisini farklı yöntemlerle belirlemiştir. Avusturya 2017 yılından beri uyguladığı "Görevlendirme" yöntemini bu yıl da kullanacak. "Görevlendirme", Avusturya'ın 2019 Eurovision Şarkı Yarışması'na temsilci göndermek için ORF kanalı tarafından oluşturulmuş bir yöntemdir. Ülke 2017 yılından beri bu yöntemi kullanmaktadır. 29 Ocak 2019 tarihinde ORF yayıncısı Ö3 radyo programında ülkelerini yarışmada temsil edecek kişinin "Limits" adlı şarkısıyla Paenda olduğunu açıklamıştır. Paenda şarkısı "Limits" 'i 8 Mart 2019 tarihinde yayınlamıştır. "2019 Eurovision Şarkı Yarışması", Yarı finalleri 14 ile 16 Mayıs 2019 tarihlerinde, Final ise 18 Mayıs 2019 tarihinde İsrail'in başkenti Tel Aviv'de bulunan Expo Tel Aviv'da yapılacak. Eurovision kurallarına göre, tüm ülkeler, ev sahibi ülke ve "Big 5" (Fransa, Almanya, İtalya, İspanya ve Birleşik Krallık) ülkeleri dışında iki yarı finalli sistemde yarışarak finale çıkmak üzere; her yarı finalden ilk on'a giren ülkeler finale çıkma şansını yakalamıştır. Avrupa Yayın Birliği (EBU) önceki yarışmaları göz önünde bulundurarak kura çekimi için altı ayrı fanusa koymuş, oylama tarihlerinin göz önünde bulundurarak aynı bölge veya diasporaya göre aynı fanusta yer almıştır. 28 Ocak 2019 tarihinde yapılan özel kura çekimi töreninde, ülkelerin hangi yarı finalin hangi yarısında yer alacağı ve Büyük 5 ve Ev sahibi ülkenin hangi yarı finalde oy kullanacağı belirlenmiştir. Avusturya, 16 Mayıs 2019 tarihindeki ikinci yarı finalde yarışmasına karar verilmiş ve Yarı final'in birinci yarısında yer alacağı belirlenmiştir. 2019'un bütün katılımcı şarkıları yayınlandıktan sonra yarışmanın yönetmenleri Yarı finallerde hangi ülkenin kaçıncı sırada çıkacağı belirlemiştir. Yarışmanın yönetmenleri Avusturya'nın İsveç'ten sonra ve Hırvatistan'dan önce 9. sırada sahne almasına karar vermiştir. Paenda, teknik provalarda 6-10 Mayıs tarihlerinde, ardından 15-16 Mayıs tarihlerinde kıyafet provalarında yer aldı. Jüri yarı finali, her ülkenin profesyonel jürilerinin yarı finaldeki katılımcıların gösterisini izlediği ve oy kullandığı 15 Mayıs jüri şovunu içermektedir. Gösterinin sonunda, Avusturya'nın ilk 10'da yer almadığı ve dolayısıyla büyük finale yükselemediği ilan edildi. Daha sonradan Avusturya'nın 21 puan alarak on yedinci olarak finale çıkamadığı açıklanmıştır. Paenda halktan 0 ve jüriden 21 puan almıştır. Beş kişiden oluşan Avusturyalı jüriler: Thomas Gjertsen Thomas Bauer Egeberg (d. 4 Temmuz 1971), Norveçli stand-up komedyen, oyuncu ve yapımcıdır. Oslo'da 4 Temmuz 1971'de doğmuştur. Kendisi "Feelgood Scene, Film & TV" adlı prodüksiyon şirketinin sahibidir. Oyunculuk kariyerinde 2011-2017 yılları arasında 8 sezon devam eden Tv yapımı "Helt perfekt" ile tanınmıştır. Ayrıca rol aldığı sinema filmi 2003 yapımı Jacob Sand karakterini canlandırdığı "Kvinnen i mitt liv" ile Tv'de sunduğu programlar "Mandagsklubben", "ikveld med Thomas Giertsen" ve "Torsdagsklubben" ile bilinir. Yaptığı stand-up komedi gösterilerinden birinde bir bayanla giriştiği birek güreşi esnasında kolunu kırarak mücadele etmesi dikkat çekmiştir. Kayo Dottley John Albert "Kayo" Dottley (d. 25 Ağustos 1928 – ö. 17 Kasım 2018), Amerikalı eski Amerikan futbolu oyuncusu. Amerika Birleşik Devletleri Ulusal Amerikan Futbolu Ligi (NFL) bünyesinde bek pozisyonunda 1951-53 yılları arasında "Chicago Bears" takımında oynamıştır. Sporcu 25 Ağustos 1928'de Birmingham, Alabama'da doğmuştur. Eski Amerikan Futbolu oyuncusu Kayo Dottley zatürre tedavisi gördüğü Vicksburg, Mississippi'deki bir hastanede 17 Kasım 2018'de 90 yaşınd aölmüştür. Dominique Blanchar Dominique Marie Thérèse Blanchard (d. 2 Haziran 1927 – ö. 19 Kasım 2018), Fransız kadın sinema oyuncusudur. Dominique Blanchar Paris'te oyuncu çift Pierre Blanchar ve Marthe Vinot'un kızı olarak doğmuştur. Blanchar; Belçikalı oyuncu Jean Servais ile onun 1976'da ölümüne kadar evli kalmıştır. Blanchar kariyeri boyunca hem Fransızca hem de İngilizce dilinde çekilen birçok filmde rol almıştır. Fransız kadın oyuncu Dominique Blanchard 2 Haziran 1927'de Paris'te doğmuş ve 19 Kasım 2018'de doğum yeri Paris'te 91 yaşında ölmüştür. Mario Suárez Mario Suárez (d. 29 Ocak 1926; Maracaibo, Venezuela – ö. 14 Kasım 2018), Venezuelalı halk müziği şarkıcısı ve müzisyeni. İki kez seçildiği "Venezuela Sahne Sanatları Derneği" başkanlığı görevini yürütmüştür. Çıkardığı önemli müzik albümler arasında; "Moliendo Café" ve "La música más pura y bella de Venezuela" (Venezuela'nın en iyi ve güzel müzikleri) vb. sayılabilir. Venezuelalı halk müziği sanatçısı Mario Suárez 14 Kasım 2018'de müzdarip olduğu bir hastalık sonucu 92 yaşında ölmüştür. Fausto Grillo Lautaro Fausto Grillo (d. 20 Şubat 1993), Göztepe takımında defans pozisyonunda görev yapan Arjantinli futbolcudur. Profesyonel kariyerine Vélez Sarsfield kulübünde başladı. Daha sonra Göztepe'ye transfer oldu. Kerim HafÄ±z Kerim Ramazan Hafız (; d. 12 Mart 1996), Kasımpaşa takımında defans pozisyonunda görev yapan Mısırlı millî futbolcudur. Profesyonel kariyerine 2014 yılında Lierse kulübünde başladı. 29 Ağustos 2018'de İstanbul Başakşehir'e bir yıllığına kiralandı. Mısır millî futbol takımının 2017 Afrika Uluslar Kupası kadrosuna çağrılmıştır. 1959 Akdeniz OyunlarÄ±'nda halter 1959 Akdeniz Oyunları'ndaki halter müsabakaları, oyunların düzenlendiği Beyrut'ta gerçekleştirildi. Oyunların genelinde olduğu gibi yalnızca erkek sporcuların katılımına açık olan halter müsabakalarında sporcular, 7 farklı siklette mücadele etti. Birleşik Arap Cumhuriyeti, elde ettiği 5 altın ile birer gümüş ve bronz madalyayla en başarılı ülke olurken; onu 1 altın ve 2 gümüş madalyalı Fransa ile birer altın ve gümüş madalyalı İspanya takip etmekteydi. Alain David Alain David ile şu maddeler kastedilmiş olabilir: Alain David (atlet) Alain David (d. 26 Ocak 1932, Lüksemburg), Fransız atlettir. 100 metre ve 200 metre branşlarında yarışmış olup kariyerini sonlandırmıştır. Akdeniz Oyunları'nda birer altın, gümüş ve bronz madalyası bulunan David; 1956 Yaz Olimpiyatları'nda da mücadele etti. Barselona'da düzenlenen 1955 Akdeniz Oyunları'nda katıldığı 100 metre yarışında, 11,0 saniyelik derecesiyle gümüş madalya kazandı. Ertesi yıl, Melbourne'de organize edilen Yaz Olimpiyatları'nda mücadele etti. 100 metre etkinliğinin 6. serisinde elde ettiği 11,1 saniyelik derecesiyle etkinliğe veda ederken; parçası olduğu Fransa takımıyla birlikte 4 x 100 metre bayrak yarışı etkinliğinin yarı finalinde yarışlara veda etti. Beyrut'daki 1959 Akdeniz Oyunları'ndaki 4 x 100 metre bayrak yarışı etkinliğinde; takım arkadaşları Ali Brakchi, Bernard Cahen ve Paul Genevay ile birlikte elde ettiği 41,5 saniyelik derecesi, kendisine altın madalya kazandırdı. Aynı oyunlardaki 100 metre yarışındaki 10,6 saniyelik derecesi ise kendisine bronz madalyayı getirdi. Artem Kravets Artem Anatoliyoviç Kravets (d. 3 Haziran 1989), Kayserispor takımında forvet pozisyonunda görev yapan Ukraynalı millî futbolcudur. Profesyonel kariyerine 2006 yılında Dynamo Kyiv kulübünde başladı. Daha sonra sırasıyla Arsenal Kyiv, VfB Stuttgart, Granada ve Kayserispor kulüplerinde oynadı. Ukrayna millî futbol takımı formasını 21 kez giyip 8 gol kaydetti. Tiago Lopes Tiago Jorge Oliveira Lopes (d. 4 Ocak 1989), Denizlispor takımında defans pozisyonunda görev yapan Portekizli futbolcudur. Profesyonel kariyerine 2008 yılında kulübünde başladı. Daha sonra sırasıyla Tondela, Trofense, Covilhã, CFR Cluj ve Kayserispor kulüplerinde oynadı. Richmond County, Virginia Richmond ilçesi veya Richmond County Amerika Birleşik Devletleri'nin Virginia eyaletinde bulunan bir ilçedir. İlçenin nüfusu 2010 sayımına göre 9,254'tür. İlçenin merkezi Warsaw şehridir. Anthony Spero Anthony "İhtiyar" Spero (1929 – Eylül 29, 2008) Bonanno suç ailesinde danışmanlık ve bir süre temsili patronluk yaptı "Spero siyah saçlı, koyu tenli, büyük bir adamdı ve iyi bir şekilde sert bakardı" Philip Carlo yazdı. "O adil akıllı ve sokak konusunda çok tecrübeliydi" dedi. Patron muhbir Joe Massino'nun ifadesine göre, Anthony Spero, 14 Haziran 1977'de Carmine Galante tarafından Bonanno suç ailesine alındı. Kabul töreni Queens'te bir barda yapıldı ve kabul edilenler arasında Massino, Joseph Biber, Jr., Peter Monteleone ve birkaç başka adam daha vardı. Atanmış ve düşük profilli bir adam olan Spero'nun hobisi Bensonhurst'daki bir binanın çatısında yarış güvercinleri yetiştirmekti. Spero emniyet teşkilatının elektronik gözetiminden kaçmak için bazen ekip toplantılarını da bu çatıda yapardı. Spero evliydi ve Jill ve Diana