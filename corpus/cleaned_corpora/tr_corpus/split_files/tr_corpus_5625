bölerek) elde edilen normalize veriler standart normal dağılım ile karşılaştırılır. Fakat bu türlü dönüşüm yapmanın sınamanın gücünü azalttığı ispat edilmiştir. Bu taraflılığın düzeltilmesi Lilliefors sınamasını ortaya çıkartır. Fakat, Anderson-Darling sınaması veya Shapiro-Wilk sınaması normallik sınaması olarak hem Lilliefors sınaması hem de K-S tek örneklem normallık sınamasından daha güçlüdür. K-S tek örneklem sınaması, gözlenen ve beklenen kümülatif frekans dağılış arasındaki mutlak farklılıklar dikkate alınarak geliştirilmiştir. Örneklem hacmi küçük olduğu için ki-kare sınaması uygulanamadığı durumlarda Kolmogorov-Simirnov testi kullanılabilir. "İki örneklem K-S sınaması" hem genel olarak uygulanabilen hem de çok kullanışlı olan bir "parametrik olmayan sınama" yöntemidir çünkü bu sınama hem konum hem de dağılım şekline duyarlıdır ve bu türlü problem çözümü için popüler olarak kullanılır. Bu test örneklem deneysel dağılım fonksiyonunun özelliklerine bağlıdır. n örneklem hacmi büyüklüğü de örneklem verilerinin; yani değerlerinin n tane birbirinden bağımsız ve reel değerli rastgele değişken olduğunu kabul edelim. Bu halde örnekleme deneysel dağılım fonksiyonu şöyle tanımlanabilir: formula_2 burada Tüm formula_4 sabitleri için, bu sürec için deneysel dağılım fonksiyonu formula_5 ile formula_6 değerleri arasında büyüme fonksiyonları uzayında değerler alır ve bunun özellikleri arasında şuna yakınsama gösterir: Eğer formula_8 ise formula_9 teriminin değeri formula_10 ne yakınsar. Dikkat edilirse sağa doğru limit formula_11'ye dayanmadığı görülür. Kolmogorov dağılımı şu rassal değişkenin dağılımıdır: burada "B"("t") bir Brown tipi köprü olur. "K"nin birikimli dağılım fonksiyonu şöyle verilir: "Sıfır hipotezi" doğru ise örneklem şu hipotez olarak verilen "F"("x") dağılımından gelir: burada "B"("t") "Brown tipi köprü" olur. Eğer sıfır hipotezinde verilen "F" sürekli ise bir Kolmogorov dağılımına yakınsar ve bu "F" dağılımına dayanmaz. Tek örneklem "K-S sınaması" yani "uyumluluk iyiliği" sınaması Kolmogorov fonksiyonunun kritik değerlerini kullanılarak yapılır. Sıfır hipotezini formula_16 seviyesinde reddetmek için ifadesinden bulunan "K" iÃ§in olmasÄ± gerekir. Bu testin asimptotik "istatistik gücü" 1e eşittir. Eğer "F"("x") fonksiyonunun şekli veya parametreleri örneklem verileri ile bulunursa, yukarıda verilen kritik değerler uygun değildir. Bu hallerde Monte Carlo simulasyon yöntemi veya benzer sayısal yöntemler kullanılması gerekir. Ama bazı haller için özel tablolar kurulmuştur. Pearson ve Hartley (1957) Tablo 54de normal dağılım ve tekdüze dağılım için kritik değerleri ve test istatistiğini vermektedir. Örnek verilerini vermek ve K-S sınamalarını uygulamak için "R" adı altında hazırlanmış olan ve standart olarak uygulanan ve telif hakkı gerektirmeyen serbest kullanılma hakları verilmiş bir istatistik yazılım paketi kullanılacaktır. Önce üç değişik veri serisi üretilmiştir. İstenilen gözlem sayısında ve istenilen olasılık dağılımında, simulasyonla R istatistik paketi ozel simulasyon ile veri üretme komutası kullanılmıştır: Ã–rnek problem 1: Örneklem veri serilerinin nasıl ortaya çıktığının bilinmediğini düşünelim ve 50 gözlemli bir gerçek örneklem X veri serisi "(0-1) arasında sürekli tekdüze dağılım gösteren bir anakitle yığından gelmiş midir yoksa gelmemiş midir?" sorunu problem olsun. Bu soruna yanıt "tek örneklem Kolmogorov-Smirnov sınaması" ile bulunur: Ã–nce hipotezler verilir: H : Bu n=50 örneklem serisi verilen U(0,1) (yani 0 ile 1 arasında sürekli tekdüze) dağılımlı bir anakitleden gelmektedir. H : Bu n=50 örneklem serisi verilen U(0,1) (yani 0 ile 1 arasında sürekli tekdüze) dağılımlı anakitleden gelmemektedir. Bu sınama için alternatif hipotezde pozitif bir dağılım ifadesi bulunmaz ve anakitle dağılımının ne olmadığına dair negatif bir hipotezdir. Tek örneklem K-S sınaması iki-kuyruklu testtir. İkinci aşamada da Kolmogorov-Smirnov istatistiği D-değeri ve bunun karşıtı olan olasılık p-değerini bulmak için "R" paketine özel bir komuta kullanılır; bu komuta şudur: ks.test(X, "punif") . Bundan sonra kompüter programı hesaplar başlar ve bir çıktı sonucunu (İngilizce olarak) ekrana verir. Bunu şu tabloda özetliyelim: Burada 0.5551 olarak hesaplanan D istatistiğine tekabül eden kritik sınır p-değeri 1.033x10 çok küçük bir değerdir. Bu p-değeri istatistikçilerin kullandığı %5 veya %1'den çok daha küçük olduğundan reddetme alanındır. Bu nedenle X veri serisinin bir (0-1) arasında tekdüze dağılımlı anakitleden gelmediği sonucuna varılması gerekir. Ama görüldüğü gibi sıfır hipotez rededildigi zaman X veri serisinin hangi anakitle dağılımından geldiği bilinmez. Onun için yeni bir hipotez kurmak ve yeni bir sınama yapmak gerekir. Ã–rnek problem 2: Yine X örneklem veri serilerinin nasıl elde edildiğini bilmediğimizi kabul edelim. 50 gözlemli bir X örneklem veri serisinin "standart normal dağılım gösteren bir yığından gelmiş midir yoksa gelmemiş midir?" sorununu problem olarak seçelim. Bu soruna yanıt "örneklemin veri serisinin verilmiş olan bir standart normal dağılımına uyum sınaması" yani "tek örneklem Kolmogorov-Smirnov sınaması" ile bulunur: Hipotezler şunlardır: H : Bu n=50 Ã¶rneklem serisi verilen N(0,1) (yani standart normal) anakitleden gelmektedir. H : Bu n=50 Ã¶rneklem serisi verilen N(0,1) (yani standart normal) anakitleden gelmemektedir. Tek örneklem K-S sınaması iki-kuyruklu bir testtir. İkinci aşamada da Kolmogorov-Smirnov istatistiği D-değeri ve bunun karşıtı olan olasılık p-değeri bulunur. Bunları hesaplamak için gereken formüller yukarıda verilmiştir. Burada hesaplama için R paketi kullanılmaktadır. Bu paketle "tek örneklem K-S testi için gereken D istatistiğini ve bunun p değerini bulmak için şu özel komuta kullanılır: ks.test(x, "pnorm"). Bunu kullanan kompüter programı bir çıktı sonucunu ekrana verir ve sonucu şöyle özetleyelim: Burada hesaplanan D istatistiğe tekabül eden kritik sınır p-değeri 0.8586 yani %85den daha büyüktür. Bu p-değeri istatistikçilerin kullandığı %5 veya %1'den çok büyük olduğu için kritik p-değeri kabul edilme alanındadır ve bu sıfır hipotez red edilemez. Bu nedenle X veri serisinin bir standart normal anakitleden geldiği sonucuna varılır. Ã–rnek problem 3: Bu problemde sorun 50 gözlemli X örneklem veri serisi ile 40 gözlemli Y örneklem veri serisinin aynı anakitle dağılımından mı yoksa değişik anakitle dağılımından mı geldikleri incelenir. Bu soruna yanıt "iki örneklem Kolmogorov-Smirnov sınaması" ile bulunur. Hipotezler şunlardır: H : Bu n=50 gözlemli verilen X örneklem serisi ile n=40 gözlemli örneklem Y serisi aynı anakitle dağılımından gelmektedir. H : X örneklem serisi ile Y örneklem serisi aynı anakitle dağılımından gelmemektedir. İki orneklem K-S sınaması da iki-kuyruklu bir testtir. İkinci aşamada da Kolmogorov-Smirnov istatistiği D-değeri ve bunun karşıtı olan olasılık p-değeri bulunur. Burada hesaplama için "R" paketi kullanılmakta ve paketle "iki örneklem K-S testi" için gereken D istatistiğini ve bunun p-değerini bulmak için özel komuta şudur: ks.test(X, Y). Ekrana verilen çıktı sonucunu şöyle özetlenir: Burada bulunan D istatistiği 0.135 olup buna tekabül eden kritik sınır p-değeri 0.7652. Bu p-değeri istatistikçilerce kullanılan 0.05 veya 0.01 değerlerinden çok büyüktür ve açıkça H kabul alanındadır. Sonuç olarak X ve Y serilerinin aynı anakitle dağılımından geldiği kabul edilir. Ã–rnek problem 4: Bu problemde sorun olarak 50 gözlemli X örneklem veri serisi ile 30 gözlemli Z örneklem veri serisinin aynı anakitle dağılımından mı yoksa değişik anakitle dağılımından mı geldikleri incelensin. Bu "iki örneklem K-S sınaması" için hipotezler şunlardır. H : X örneklem serisi ile Z örneklem serisi ayni anakitle dağılımından gelmektedir. H : X örneklem serisi ile Z örneklem serisi ayni anakitle dağılımından gelmemektedir. İki örneklem K-S sınaması da iki-kuyruklu testtir. Kolmogorov-Smirnov istatistiği D-değeri ve bunun karşıtı olan olasılık p-değeri için hesaplama R paketi ile yapılır ve bu test için komuta ks.test(X, Z) olur. Komuta ve ekrandaki sonuçlar şöyle özetlenir: Burada D istatistiği 0.48 olarak hesaplanmıştır ve buna tekabül eden kritik sınır p-değeri 0.0002033 küçük bir değerdir. Bu p-değeri istatistikçilerin kullandığı %5 veya %1'den çok daha küçük olduğundan reddetme alanındadır. Bu nedenle X ve Z orneklem veri serilerinin aynı dağılımlı anakitleden gelmediği sonucuna varılır. Ã–rnek problem 5: Son örnek problem icin 40 gözlemli Y örneklem veri serisi ile 30 gözlemli Z örneklem veri serisinin aynı anakitle dağılımından mı geldikleri incelensin. Bu "iki örneklem K-S sınamasi " için hipotezler şunlardır. H : Y ve Z örneklem serileri ayni anakitle dağılımından gelmektedir. H : Y ve Z örneklem serileri ayni anakitle dağılımından gelmemektedir. İki örneklem K-S sınaması da iki-kuyruklu testtir. "R" paketi kullanarak Kolmogorov-Smirnov istatistigi D-değeri ve bunun karşıtı olan olasılık p-değeri için hesaplama için komuta ks.test(Y, Z) olur. Komuta ve ekrandaki sonuçlar şöyle özetlenir: Burada 0.55 olarak bulunan D istatistiği ve buna tekabül eden kritik sınır p-değeri 2.889x10 küçük değerdir ve p-değeri istatistikçilerin kullandığı %5 veya %1'den çok daha küçük ve reddetme alanındadır. Bu nedenle Y ve Z örneklem veri serilerinin aynı dağılımlı anakitleden gelmediği sonucuna varılır. Bobby Moore Bobby Moore (12 Nisan 1941 - 24 Şubat 1993, Londra) defans mevkiinde forma giymiş İngiliz eski futbolcu ve teknik direktör. West Ham United FC'ye 10 yıldan fazla kaptanlık eden Moore, 1966 FIFA Dünya Kupası'nı kazanan İngiltere millî futbol takımının da kaptanlığını yapmıştır. 1965'te UEFA Kupa Galipleri Kupası'nı kazanan ilk İngiliz takımının da kaptanı olan Moore, 1970 FIFA Dünya Kupası öncesi Kolombiya'da mücevher soygunu iddiasıyla gözaltına alındı. Bunun İngilizlerin moralini bozmak için hazırlanan bir komplo olduğu orataya çıksa da, Moore ve arkadaşları Batı Almanya'ya elendi. Yöneticilik yapan Moore, 1993'te kanserden öldü. Kemal Doğan Kemal Doğan (1879, Üsküp – 1951, İstanbul), Türk asker ve siyasetçi. Annesi Pembe Hanım, babası maliye memurlarından İbrahim Bey’dir. Aile 1885 yılında Kırklareli’ne göç etmiştir. 1897 yılında Topçu Okuluna girmiştir. 1900 yılında üsteğmen rütbesiyle mezun olarak Edirne'de 2. Ordunun 2. Topçu Fırkasının 4. Livası Yaverliğine tayin edilmiştir. Daha sonra Topçu Alayı 7. Bölge 5. Batarya Komutanlığına atandı. 1906 yılında 9. Topçu Alayı 5. Batarya Komutanlığına atanmıştır. Haziran 1908'de yüzbaşılığa terfi ederek Tırnova'da bulunan Seri Ateşli Krup Cebel Bataryası Komutanlığına, iki ay sonra da Kırklareli'nde bulunan 7. Sahra Topçu Alayının 5. Batarya Komutanlığına atanmıştır. 1909 yılında Hareket Ordusu'nda görev almıştır. 1910 yılında İstanbul'da 5.Topçu Alayı 6.Batarya Komutanlığına, 1911 yılında Topçu Okulu 2. Bölük Komutanlığına atanmıştır. 1911 yılında Mustafa Kemal Paşa ile Bingazi'ye geçerek olası bir İtalyan istilasına karşı yerel birliklerin düzenlenmesinde çalışmıştır. Balkan Harbinin başlamasıyla Şark Ordusu Cephane Komutanlığına atanmıştır. 1913 yılında 10,5'luk Seri Sahra Obüslerinde teşkil edilmiş olan Taburun 2. Bataryası Komutanlığına tayin edilmiştir. 1914 yılında I. Dünya Savaşının başlamasıyla 3. Fırka Topçu Alayı 4. Tabur Komutanlığına, Irak'a 24. Sahra Alay 1. Tabur Komutanlığı ve 51. Fırka Topçu Alay Komutamğına tayin edilmiştir. 1915 yılında Irak İslam Ordusu Topçu Komutanlığına ve 18. Kolordu Topçu Komutanlığına atanmıştır. 6 Eylül 1915 tarihinde Binbaşılığa terfi etmiştir. Irak Cephesinde gösterdiği üstün hizmetlerden dolayı Harp Madalyası ile ödüllendirilmiştir. 1918 yılında İslam Ordusu Topçu Müfettişliğine, 1919 yılında 9. Ordu Topçu Müfettişliği ve 3.Kolordu Topçu Müfettişliğine atanmıştır. I. Dünya Savaşı’nda 1916-1917 yılları arasında Irak Cephesi’nde Vadi-i Kelal, Birinci Felahiye, Sabis Meydan Muharebesi, İkinci ve Üçüncü Felahiye, Beyttisa, Kutülammare, Garraf, Elhan, Beşşare, Samran, Bağdat, Sindiyye, Ethemçayı muharebelerinde savaşmıştır. Kut'ül Ammare Kuşatması'nda yaralanmıştır. İyileşince Kafkas Cephesine atanmıştır. Hazar Denizi kıyılarında yapılan harekat ile Kafkasya’nın boşaltılmasında bulunmuştur. 19 Mayıs 1919 tarihinde Gazi Mustafa Kemal Paşa'yla birlikte Bandırma Vapuru ile Samsun'a çıkmıştır. Sivas Kongresi hazırlıklarını tamamladıktan sonra Atatürk kendisine "Kozanoğlu Doğan Bey" takma adını vermiş ve Kilikya Kuva-yi Milliye Kumandanı olarak yöreyi Fransız kuvvetlerinden arındırmak üzere görevlendirmiştir. Urumlu’da vurulmuştur. İyileştikten sonra Koçgiri (1921) ve Pontus (1922) ayaklanmalarının bastırılmasında görev almıştır. 26 Ağustos 1922 tarihinde Büyük Taarruz'a Birinci Ordu Topçu Müfettişi olarak katılmıştır. İstiklal Madalyası ile taltif edilmiştir. 1923 yılında Meçkoğlu ailesinden Mevhibe Hanım'la evlenmiştir. Reha ve Ayfer adında iki kızları olmuştur. Kızlarından Reha, 1973-1977 yılları arasında Cumhuriyet Halk Partisi'nden (CHP) İstanbul Belediye Başkanlığı'na seçilen Ahmet İsvan'ın eşidir. 1923-1927 yılları arasında Topçu Atış Okulu Müdürlüğünde, 1927-1928 yılları arasında 2. Ordu Topçu Mütehassıslığında, 1928-1932 yılları arasında 16. Fırka Topçu Bölge Komutanlığı, 1932 yılında Erzurum Müstahkem Mevki Komutanlığı, 1935 yılında Kırklareli'nde 46. Tümen Komutanlığı, 1937 yılında Çanakkale Müstahkem Mevki Komutanlığı, 1938 yılında 2. Kolordu Komutanlığı, 1940 yılında 3. Kolordu Komutanlığı görevlerinde bulunmuştur. 1941 yılında emekli olmuştur. TBMM'nin 6. Dönem seçimlerine katılarak Ağrı Milletvekili seçilmiştir. 7. ve 8. Dönem Kırklareli Milletvekili seçilmiştir. 20 Kasım 1951’de vefat etmiştir. İstanbul’da, Edirnekapı Şehitliği’nde yatmaktadır. Gelibolu, Dirikköy'de adını taşıyan General Kemal Doğan Kışlası ile kışla anıtı bulunmaktadır. Kilikya'da (Adana bölgesi) Kurtuluş savaşı sırasında vurulduğu köye "Doğanbeyli" adı verilmiş ve meydana "Kozanoğlu Doğan Bey heykeli" dikilmiştir. Çanakkale Müstahkem Mevki komutanlığı yaptığı dönemde İzmir Yolu üzerinde bulunan İntepe Beldesi'ne yaptığı katkıların hatırası olarak 1938 yılında, adına, Belde Meydanında, bir çeşme halk tarafından yaptırılmıştır. Belediye Başkanı odasında o yıllarda hediye ettiği manyetolu telefon halen saklanmaktadır. Samsun’da Gazi Müzesi'nde, Bandırma Vapurunun birebir maketinde ve Tütün İskelesindeki 19 Mayıs'ta Atatürk’ün Samsun'a çıkışını temsil eden yapıtlarda çeşitli heykelleri yer almaktadır. Türkiye Nükleer Tıp Derneği Türkiye Nükleer Tıp Derneği (TNTD), merkezi Ankara'da bulunan bir sivil toplum kuruluşudur. 1975 yılında, 13 kurucu üye tarafından başlatılan girişim, "kendi alanında tek" meslek örgütü olup, Prof. Dr. Fevzi Renda başkanlığında etkinliklerine başlamıştır. Türkiye'de bulunan nükleer tıp uzmanlarının % 90'ının üye olduğu dernek, mesleki bir "yeterlilik kurulu"na sahiptir. Tüzüğünde belirtildiğine göre TNTD'nin amacı; Türkiye’de nükleer tıp bilimi ile uğraşan uzman doktor, fizik ve kimya mühendisleri, kimyager, radyofarmasist, teknisyen ve bazı hemşirelerin bir arada toplandığı TNTD, nükleer tıbbın karşılaştığı sorunlara çözüm üretmek, nükleer tıp etiğini sağlamak ve korumak, üyelerinin haklarını korumak, mesleki toplantılar, kurslar ve kongreler düzenlemek, araştırmaları teşvik edebilmek amacı ile ödüller vermek, çalışma kılavuzları hazırlayarak uygulamaları yurt çapında standardize etmek ve bunları güncellemek amaçlarını güttüğü şeklinde açıklanır. NÃ­lton Santos Nílton Reis dos Santos (16 Mayıs 1925, Rio de Janeiro - 27 Kasım 2013, Rio de Janeiro), defans mevkiinde forma giymiş Brezilyalı eski millî futbolcudur. 15 yaşından 47 yaşına kadar Brezilya'nın Botafogo takımında sol bek olarak forma giymiştir. Hasan Fecri Alpaslan Fecri Alpaslan (d. 1950, Ağrı, Türkiye), Türk siyasetçi. Ankara Üniversitesi Hukuk Fakültesi mezunudur. Eğitimcilik ve bankacılık yapmıştır. TBMM XVII., XVIII. ve XIX. dönem Ağrı milletvekilidir. Evli ve iki çocuk babasıdır. 18 Mart Stadyumu 18 Mart Stadyumu, Türkiye'nin Çanakkale ilinin merkez ilçesinde bulunan stadyum. Aydınlatmalı, çim sahalı stadyum 10.500 seyirci kapasitelidir. 200 kişilik protokol, 60 kişilik basın tribünü mevcut olan stadyum elektronik skor tabelası ve ses yayın sistemi ile donatılmıştır. Ayrıca Türkiye'nin ilk yerden ısıtmalı stadyumu olarak tarihe geçmiştir. 6 kulvarlı atletizm pisti mevcuttur. 3. Lig takımlarından Çanakkale Dardanel'e ev sahipliği yapmaktadır. Kasım Küfrevi Kasım Küfrevi (d. 1920, Bitlis) - (ö. 3 Aralık 1992), Kürt asıllı Türk siyasetçi. Abdülbaki Küfrevi'nin oğludur. İstanbul Üniversitesi Edebiyat Fakültesi Türk Dili ve Edebiyatı Bölümü mezunudur. Eski Türk Edebiyatı Doktorudur. İslam Ansiklopedisi Muharrirliği ve Müşavirliği, Yazarlık, TBMM IX., X., XI., 2.(XIII) ve 3.(XIV) Dönem Ağrı Milletvekilliği, Cumhuriyet Senatosu Ağrı Üyeliği (14.10.1973 – 12.09.1980) yapmıştır. Evli ve bir çocuk babasıdır. Hukuki kaynaklar Hukuki kaynaklar yahut diğer bir deyişle hukukun kaynakları, genelde asli ve yardımcı kaynaklar şeklinde bir ayrıma tabi tutulmaktadır: Asli kaynaklar yazılı ve yazısız kaynaklar biçiminde iki temel kategoriye ayrılmaktadır. Bu tasnife göre: Hukuki teamüllerin hukuk boşluklarının olduğu ve yazılı hukuk tarafından açık veya zımni olarak cevaz verilen hallerde uygulandığı görülmektedir. Staten Island Staten Island, New York şehrinin beş ilçesinden biridir. Kendi ismini taşıyan ada üzerinde bulunmaktadır. Arthur Kill ve Kill Van Kull Kanalları adayı New Jersey'den, New York Körfezi ise New York'un geri kalanından ayırır. 477.377 kişi ile Staten Island, New York'un beş ilçesi arasında en az nüfusa sahip olanıdır. Yüzölçümü (153 kilometrekare) ise ilçeler arasında üçüncü büyük genişliktedir. Staten Island, şehir yönetiminin yaşayanları ihmal etmesinden dolayı unutulmuş ilçe "the forgotten borough" olarak da adlandırılır. Staten Island, coğrafi olarak son buzul çağı ve sonrasında oluşmuştur.İlk Kızılderililer buraya 5 bin yıl önce gelmişlerdir. Avrupalılar'ın ada ile ilk iletişimi Giovanni da Verrazzano tarafından 1524 yılında olmuştur.1609'da Hollandalı Henry Hudson tarafından bir ticaret kolonisi kurulmuştur.1639-1655 yılları arasında kalıcı bir yerleşim kurmak isteyen Hollandalılar tarafından adadaki Kızılderililer, çatışmalarla katledildi. 1661 yılında ilk kalıcı yerleşim yeri olan "Oude dorp" (Hollandaca 'eski köy') Hollandalı, Valon ve Fransız Protestan aileler tarafından kuruldu. ABD Sayım Bürosu'na göre bu adanın alanı 265,5 km²'dir. Mete Horozoğlu Mete Horozoğlu (d. 11 Ekim 1975, Ankara) Türk tiyatro ve sinema oyuncusu. Ailesi Saraybosna'dan Bursa'ya göçen Mete Horozoğlu, Ankara'da doğdu. İlkokulu Ankara'da, ortaokulu Yalova’da, liseyi de Karamürsel’de okudu. 2001 yılında Anadolu Üniversitesi Devlet Konservatuvarı Tiyatro Bölümü'nden mezun oldu. 2010 yılında Bahçeşehir Üniversitesi'de İleri Oyunculuk Yüksek Lisansı'nı burslu olarak tamamladı. 2001-2003 yılları arasında Türkiye’deki ilk profesyonel üniversite tiyatrosu olarak Eskişehir Anadolu Üniversitesi’nde kurdukları Tiyatro Anadolu‘da oyuncu olarak çalıştı. 2002 yılında İstanbul‘a yerleştikten sonra birçok televizyon ve sinema projelerinde yer aldı. 2003-2004 sezonunda İstanbul Devlet Tiyatrosu‘nda, 2004-2005 sezonunda Çığır Sahnesi Oyuncuları’nda ve 2005-2006 ve 2006-2007 sezonlarında Semaver Kumpanya başta olmak üzere birçok tiyatroda çalıştı. "Yanık Koza" dizisi ulusal çapta tanınmasını sağlasa da "" filminde canlandırdığı "Yüzbaşı Mete" rolü ile dikkat çekmiş ve "Öyle Bir Geçer Zaman ki" dizisindeki "Soner Talaşoğlu" karakteri ile popüler olmuştur. KaynakçaDış bağlantılar Hayalet Avcıları 2 Hayalet Avcıları 2 (Özgün adı: Ghostbusters 2), 1984 yılında vizyona girmiş olan Hayalet Avcıları filminin devamı olan bir komedi bilimkurgu filmidir. Aynı yönetmen, aynı senaristler ve aynı oyuncu kadrosu yer almışlardır. 1989'un iyi gişe yapan filmlerinden olmuştur. 1949-50 NBA sezonu 1949–50 NBA sezonu profesyonel basketbol ligi NBA'in 4. sezonudur. Ancak, resmi olarak ligin NBA olarak adlandırıldığı ilk sezondur. Sezon sonunda Minneapolis Lakers, Syracuse Nationals'ı 1950 NBA Finalleri'nde 4-2'le geçerek şampiyon olmuştur. Ş - NBA Şampiyonu Not: "1969-70 sezonu öncesi, sayı ve asist lig liderleri ortalamadan önce, toplamlara göre sıralanırdı." "Not: Tüm bilgiler NBA.com sitesinde tarih sayfalarından derlenmiştir." 1950-51 NBA sezonu 1950–51 NBA sezonu profesyonel basketbol ligi NBA'in 5. sezonudur. Sezon sonunda Rochester Royals takımı, New York Knicks'i 1951 NBA Finalleri'nde 4-3'le geçerek şampiyon olmuştur. Ş - NBA Şampiyonu Not: "NBA istatistiklerinde 1969-70 sezonu öncesi, sayı, rebound ve asist lig liderleri ortalamadan önce, toplamlara göre sıralanırdı." "Not: Tüm bilgiler NBA.com sitesinde tarih sayfalarından derlenmiştir." Ethem Sancak Ethem Sancak (d. 1958, Siirt), Arap asıllı Türk iş adamı. İlk ve orta eğitimini Siirt'te tamamlayan Sancak, üniversiteyi ise İstanbul Üniversitesi İşletme Fakültesi'nde tamamladı. 1976 yılında mezun olduktan sonra 1976-1978 yılları arasında gazetecilik yaptı. Üniversite yıllarında katıldığı Türkiye İşçi Köylü Partisi'nin (TİKP) güneydoğu ve doğu sorumluluğu ile Diyarbakır İl Başkanlığını yaptı. İlerleyen yıllarda ticarete atıldı. 1987 yılında Es Ecza Deposu’nu, 1989’da kozmetik ve itriyat alanında eczanelere hizmet sunan Esko Itriyat’ı, 1993 yılında ise "Hedef Ecza Deposu"’nu kurdu. Hedef Ecza Deposu'nun 2001 yılında Alliance Boots ile ortaklık kurması sonucu kurulan Hedef Alliance Holding yönetim kurulu başkanlığını yapmıştır. Elindeki holding hisselerini satan Sancak, "ES Mali Yatırım Danışmanlık" adında bir şirket kurmuş, bu şirketle kamyon, otobüs ve askeri araç üreticisi BMC'yi satın almıştır. 2006 – 2010 yılları arasında "Brezilya İstanbul Fahri Konsolosu" olarak görev yaptığı sırada iki ülke arasındaki ilişkilere katkılarından ötürü döneminin Brezilya Federal Cumhuriyeti Cumhurbaşkanı Lula da Silva tarafından, iki ülke arasındaki ilişkilere katkılarından ötürü Brezilya’nın en üst düzey hizmet madalyası olan “Rio Branco Liyakat Nişanı” ile onurlandırılmıştır. 2001 yılında ‘Yılın İşletmecisi’ ve 2005 yılında ‘Yılın Girişimcisi’ seçilen Ethem Sancak, 2007 yılında ise Türkiye Büyük Millet Meclisi’nin ‘Milli Egemenlik Üstün Hizmet ve Onur Ödülüne’ layık görülmüştür. Fuat Sezgin ile birlikte 2010 yılında kurmuş olduğu Fuat Sezgin İslam ve Bilim Tarihi Araştırmaları Vakfı’nın Yönetim Kurulu Başkanlığı görevini yürütmektedir. 2004 – 2010 yılları arasında Türkiye Ecza Depocuları Derneği Yönetim Kurulu Başkanı ve 2007 – 2008 yılları arasında TÜSİAD Yönetim Kurulu Üyesi ve Sosyal İşler Komisyon Başkanı olarak görev yapmış olan Sancak, İstanbul Modern Sanat Müzesi Yönetim Kurulu Başkan Yardımcısı , İstanbul Kültür Sanat Vakfı Yönetim Kurulu Üyesi, ERG Yürütme Kurulu Üyesi, Tüm Süt, Et ve Damızlık Sığır Yetiştiricileri Derneği(TUSEDAD) Kurucu Üyesi , TESEV Mütevelliler Kurulu Üyesi , Darüşşafaka Cemiyeti Yüksek Danışma Kurulu Üyesi ve AKP Genel Merkez Parti İçi Demokrasi Hakem Kurulu (DHK) üyesi olarak görev yapmıştır. Ayrıca Okan Üniversitesi Danışma Kurulu üyesidir. Ethem Sancak, evli ve üç çocuk babasıdır. İş adamı Mesut Sancak'ın ağabeyidir. Adana Demirspor kulübünün başkanı Murat Sancak, Ethem Sancak'ın yeğenidir. Yorum Yorum bir bilgi ya da gözleme dayanan sözlü ya da yazılı ifadedir. Düşünce açılımı bağlamında yorum, olayın bireysel açıdan ifade edilmesine verilen addır. Yorumlar genellikle özneldir. Kişinin duygu, düşünce ve yaşadığı ruh halini yalnızca sözlü anlatımla değil; resim, müzik, heykel gibi çok farklı sanatsal yapıtlarla ortaya çıkarması ve dışa vurmasıdır. Tiyatro eÄŸitimi Konu genel tiyatro eğitimi ve Türkiye'de akademik tiyatro eğitimi olmak üzere iki ana kategoride incelenebilinir. Sahne Sanatları Bölümü Tiyatro Anasanat Dalı ders müfredatı Dört yıla dağılan eğitimin aşırı bir şekilde kimine göre fazla genişletildiği yönünde eleştirilerde almaktadır. Oyuncak Hikâyesi 2 Oyuncak Hikâyesi 2 "(Özgün adı: Toy Story 2)", Oyuncak Hikâyesi adlı animasyon film serisinin ikinci filmidir. Pixar stüdyosu tarafından üretilen film, 24 Kasım 1999'da ABD'de gösterime girmiştir. Bir devam filmi olarak, serinin ilk filmi Oyuncak Hikâyesi'nin başarısının gerisinde kalmayan Oyuncak Hikâyesi 2, Pixar'ın başarılı yapımlarından biridir. Andy'nin tatil için bir koyboy kampına gitmesi sonucu oyuncakları kendi başına kalırlar. Bu sırada paradan başka bir şey düşünmeyen AL McWhiggin adlı koleksiyoncu, Woody'yi kaçırır. Kaçırılan Woody geçmişine ilişkin bazı gerçeklerle yüz yüze gelerek eski ve yeni arkadaşları arasında bir seçim yapmak zorunda kalır. NÃ¶roblastom Nöroblastom (ya da nöroblastoma), sinir hücrelerinden çıkan tümördür. Genellikle bir yaş altı bebeklerde görülen bu ur (tümör), çocuk yaşlarda görülen kanser türlerinin yaklaşık % 10'luk bir kısmını oluşturur. Primitif (primordial) nöral krest hücrelerinden kaynaklanan nörblastomun, biyolojik davranışında değişkenlik sunması nedeniyle, agresif bir yol izlemesinden dolayı prognoz (hastalığın sonucu, geleceği hakkında tahmini yaklaşım) sağaltımı (tedavisi) sorunlu olabilmektedir. Nöroblastom'un etyolojisi bilinmemektedir. Yakın zamana kadar etyolojide rolü gösterilen çevresel bir faktör (prenatal ya da postnatal karşılaşılan ilaç, kimyasal madde, hamilelikte ilaç kullanımı, vürus ya da radyasyon) tanımlanmış değildir. Nöroblastomlu hastaların bazılarında hastalığın gelişiminde yatkınlık olduğu gözlemlenir. Nöroblastom, sinir sisteminde herhangi bir yerde geliştiği için, urun yeri de büyük değişkenlik gösterir. Primer (öncü) ur (tümör), % 65 sıklıkta karın bölgesinde rastlanır. % 1 oranında yeri saptanamayabilir. Nöroblastomun yayılımı, lenfatik ve hematojen yolla olur. Metastatik gelişimi nedeniyle yaygın kemik ve kemik iliği kaynaklı kemik ağrıları, kansızlık (anemi), kanama, çeşitli enfeksiyonlar görülebilir. Yayılıma (metastaz) bağlı olarak, ateş, solunum yetmezliği, letarji, kilo kaybı gibi bulgular ortaya çıkabilir. Nöroblastomda yaygın olarak periorbital infiltrasyona bağlı “rakun gözü” görünümü ile karşılaşılması olasıdır. Uluslararası nöroblastom evreleme sistemi (INSS) Nöroblastom sağaltımı (tedavisi), cerrahi ve kemoterapik yollarla yapılmakta, evrelere göre sonuç değişmektedir. İnci Küpeli Kız İnci Küpeli Kız (), Hollandalı ressam Johannes Vermeer'in başyapıtlarından biri olan tablodur. Adından anlaşılacağı gibi odak noktası bir inci küpedir. Lahey'de, Mauritshuis'te sergilenmektedir. Kimi zaman "kuzeyin "Mona Lisa"'sı" ya da "Hollandalı "Mona Lisa"" olarak adlandırılır. Genel olarak Vermeer ve tabloları hakkında fazla bilgi bulunmamaktadır. Tablo ""IVMeer"" şeklinde imzalanmıştır, ancak tarih atılmamıştır. Tabloda resmedilen kızın hayal ürünü değil de gerçek bir model olduğu ve kızı ya da bir yakını olduğu düşünülmektedir. Tablodan esinlenerek kitap yazılmış sonra da beyaz perdeye uyarlanmıştır. Tablo yağlı boya ile yapıldığı ve uzun süre korunamadığından zamanla boyada çatlamalar meydana gelmiş ve bu da tabloya farklı bir göz zenginliği sağlamıştır. Louis Bonaparte Louis Bonaparte, 1810'dan sonra Saint-Leu Kontu olarak da bilinir (d. 2 Eylül 1778, Ajaccio, Korsika - ö. 25 Temmuz 1846, Livorno, İtalya), I. Napolyon'un hayatta kalan üçüncü erkek kardeşi, 1806-1810 arasında Hollanda kralı. Hükümdarlığı süresince uyruklarının refahını korumuş, Kıta Ablukası'na katılmak istemediği için Napolyon'la çatışmıştır. Châlons'da askeri okula gittikten sonra 1796-1797 İtalya seferinde Napolyon'a eşlik etti.1798-1799'da Mısır'da onun yaverliğini yaptı. Napolyon birinci konsül sıfatıyla 1802'de Louis'yi Josephine'in kızı Hortense de Beauharnais ile evlendirdi. Bu zoraki evlilik, gerek Louis'nin karısını aşırı kıskanması, gerek boşanmasına izin vermeyen Napolyon'a duyduğu öfke yüzünden acı sonuçlar doğuracaktı. 1804'te generalliğe yükseltilen Louis ertesi yıl Paris valisi oldu. Napolyon 5 Temmuz 1806'da Louis'yi Hollanda kralı ilan etti. Ama başından beri onu uyruklarına karşı çok yumuşak davranmakla suçladı.İmparator, Hollandalıların İngiltere'yle gizlice yürüttüğü ticareti durdurmak için 1809'da Hollanda'yı ilhak etmeye karar verdi. Ne İngiltere'yle ne de Louis'yle anlaşma sağlayabildiği için 1810'da Fransız askerlerini Hollanda'nın başkentine doğru yola çıkardı.Louis tahtını terk ederek Hollanda'dan kaçtı, Napolyon da bu ülkeyi 9 Temmuz'da Fransa'ya kattı. Louis, Saint-Leu kontu unvanıyla bir süre Bohemya, Avusturya ve İsviçre'de yaşadı.Ardından İtalya'ya yerleşerek genellikle edebiyatla ilgilendi. Documents historiques et réflexions sur le gouvernement de la Hollande (1820; 3 cit; Hollanda'nın Yönetimi Üzerine Tarihsel Belgeler ve Düşünceler) ile Marie ou les peines de l'amour (1812;2 cilt; Marie ya da Aşk Acıları) ve Le Retour (1846; Dönüş) gibi yapıtlar verdi. Kâzım Karabekir Stadyumu Kâzım Karabekir Stadyumu (Eski adı: Cemal Gürsel Stadyumu), Erzurum'da bulunan stadyumdur. Erzurumspor ve Büyükşehir Belediye Erzurumspor takımlarının iç saha maçlarına ev sahipliği yapmaktadır. 1968'de açılan stadyum, 2010 yılında yenilenmiştir. 2011 Dünya Üniversiteler Kış Oyunları için yapılan stadyuma 'Yeni Erzurum Stadyumu' adı verilmişti. 10 Ağustos 2012 tarihinde alınan kararla stada Kurtuluş Savaşı döneminde Doğu Cephesi'ndeki komutanlık göreviyle tanınan Kâzım Karabekir'in adı verilerek "Kâzım Karabekir Stadyumu" olarak değiştirildi. 1968 yılında inşa edilen stadyum 2010 yılı ortalarına kadar ışıklandırmalı olup %60 kapalı tribünleri ve 17.600 kişi kapasitesi ile Erzurumspor'a hizmet vermekteydi. Aziziye Caddesi üzerinde bulunmaktadır. Stadyumun koltukları mavi ve beyaz renklerle donatılmıştır. 2011 Dünya Üniversiteler Kış Oyunları'nın açılış ve kapanış seremonilerinin yapıldığı stadyum yenilenerek modern bir görünüme kavuşmuştur. Kale arkaları yıkılıp mevcut seyirci kapasitesi 25.000'e çıkarılmıştır. Stadın bütün tribünlerinin üstü kapanmış seyircilerin kötü hava koşullarından korunması sağlanmıştır. Stadyumda alttan üstten ısıtma sistemleri mevcuttur. Yenilenmiş haliyle modern bir görüntüye kavuşmuştur. Ayrıca stadyum, FIFA kriterlerine uygun hale getirilmiştir. Stadyum 2012 yılında Süper Lig şampiyonu Galatasaray ve Türkiye Kupası şampiyonu Fenerbahçe arasında 12 Ağustos tarihinde oynanan karşılaşmaya ev sahipliği yaptı. Galatasaray, Fenerbahçe'yi 3-2 yenerek kupanın sahibi oldu. Stigmata Stigmata, İsa'nın çarmıha gerilişi sırasında vücudunda oluşan yara ve lekelerin ve de acının verdiği duyarlığın ismidir. Terimin kökeni Pavlus'un Galatlar'a yazdığı bir mektuba dayanır. Bu mektupta Pavlus: "Bedenimde İsa'nın sahip olduğu yaraları taşıyorum." dedi. Stigmata, Yunanca stigma kelimesinin çoğuludur. Stigma ise hayvanların ya da esirlerin ayırt edilebilmesi için vücutlarına yapılan işaretlerdir. Bedeninde stigma taşıyan insanlara ise "Stigmatik" denilmektedir. Stigmata, Roma Katolik inancıyla yakından ilişkilidir. "Stigmatik"'lerin çoğunlukla katolik ve kadın oldukları yazıldı. Assisili Francesco, ölümünden iki sene önce 1226 yılında Mt. Alverna'ya kırk gün süren bir seyahat gerçekleştirdi. Bu yolculuk sırasında bir sabah Francesco dua ederken, altı kanatlı bir melek azize göründü. Melek yaklaştıkça, Francisco onun çarmıha gerilmiş olduğunu fark etti ve meleğin İsa olduğuna karar verdi. Görüntü karşısında, sevinçle birlikte acı ve kederi de hissetti. Melek yanından ayrıldığında Francesco'nun ellerinde, ayaklarında ve vücudunun yan taraflarında tıpkı İsa'nın sahip olduğu gibi yaralar oluşmuştu. Tortilla Tortilla (İspanyolca "tortilla" «turtacık» < "torta" + "-illa" küçültme eki), Meksika, Orta Amerika, Karayipler, ABD ve Kanada'da mayasız ince ve yassı olup, mısır unu veya beyaz undan yapılan bir çeşit ekmektir. Benzer türde bir ekmek de Güney Afrika'da yapılan arepadır. (Öte yandan arepa tortilladan daha kalındır.) Bu ekmek türü, Avrupalıların Amerika'ya varmasından önceki döneme aittir. O dönemde İspanyollarca, geleneksel mayasız İspanyol kekleri ve omletlerine (orijinalinde Güney Amerika'nın yerel yiyeceği olan patates bulunmaz) benzerliği nedeniyle ""tortilla"" adı verilmiştir. Aztekler ve Nahuatl dili konuşan diğer toplumlar, kendi tortillalarını ""tlaxcalli"" olarak adlandırılır. Bu tür, tortilla prototipi haline gelmiştir. Mısır unlu versiyonu orijinal Kuzey Amerika tortillasıdır ve çoğunlukça "otantik tortilla" kabul edilir. Beyaz undan yapılan tortillalar, Meksika'nın mısır yetiştirilmeye uygun olmayan bölgelerinde ortaya çıkmıştır. Türkiye'deki ismi ise yufka ekmektir. biraz daha büyük yapılır. genellikle Anadolunun köylerinde yapılan bir çeşididir. Omar Bradley Omar Nelson Bradley (12 Şubat 1893, Clark, Missouri - 8 Nisan 1981, New York, ABD), Amerikalı asker. II. Dünya Savaşı'nda Müttefiklerin Almanya karşısında zafer kazanmasını sağlayan 12. Ordu Grubu'nun komutanı. 1949-1953 arasında ABD Kurmay Başkanları Kurulu'nun ilk başkanlığını yaptı. 1915 yılında West Point Askeri Akademisi'ni bitirdi. II. Dünya Savaşı'nın başlangıcında Georgia'daki Piyade Okulu'nun, ardından 82. ve 28. tümenlerin komutanlığını yaptı. Meşale Harekatı sırasında 2. Kolordu Komutanı olarak görevlendirildi. Mayıs 1943'te emrindeki kuvvetlerle Bizerte'yi ele geçirerek Tunus'un düşmesini ve 250 bin Mihver askerinin teslim olmasını sağladı. Ardından Sicilya'ya çıktı, aynı yılın ağustos ayında adanın işgalini başarıyla tamamladı. 1943 sonlarında 1. ABD Ordusu komutanı olarak Büyük Britanya'ya gönderildi. Burada Fransa işgalinin planlanmasına katıldı. Haziran 1944'te Normandiya Çıkarması'nda ve kara Avrupa'sındaki ilk çarpışmalarda, birliklerinin başında yer aldı. 25 Ağustos 1944 tarihinde komutası altındaki 12. Ordular Grubu ile Paris'i Alman işgalinden kurtardı. Ordular Grubu yöneten ilk Amerikalı komutandır. Fransa, Lüksemburg, Belçika, Hollanda ve Çekoslovakya'daki harekatları Avrupa'da savaş son bulana değin başarıyla sürdürdü. Almanya'nın teslim olması üzerine ABD'ye döndü. 1945-1947 yılları arasında Eski Muharipler Dairesi yöneticisi ve 1948-1949 yılları arasında Kara Kuvvetleri Kurmay Başkanı olarak görev yaptı. Gerek subaylar, gerek erler arasında sevilen bir askerdi. 1949 yılında Kurmay Başkanları Kurulu Başkanı olarak atandı. Bu görevi sürdürmekteyken 1950 yılında beş yıldızlı general oldu. 1953 yılında ordudan emekli olduktan sonra özel sektörde çalışmaya başladı. 1951 yılında anılarını "A Soldier's Story (Bir Askerin Öyküsü)" adıyla yayımladı. Fajita Fajita ya da Fajitas (Fahitas okunur), Tex-Mex mutfağına ait ızgara et ve buğday ya da mısır unuyla yapılmış tortilla ile ikram edilen bir çeşit yemektir. Orijinali dana eti ile yapılmasına karşın günümüzde tavuk, domuz ve karides ile yapılan çeşitlerini bulmak olasıdır. Lokantalarda, et, soğan ve değişik tipteki dolmalık biberlerle birlikte pişirilmektedir. Yanında ise sos olarak avokado sosu, salsa sosu ve kremalı sos gibi soslar ile sunulmaktadır. Fajita, İspanyolca'da "Etin en güzel bölümü" manasını taşımaktadır. Ki Dana eti ile yapılanı, Bonfile kullanılarak yapılır. Türk Damak Tadına, baharat yapısı ve içeriğine eklenen biber, soğan karışımı sebebiyle çok yatkındır. İbn Bîbî İbn Bîbî (? - ö1283-1296?(doğum ve ölüm tarihi kesin olarak bilinmemekle birlikte 1283-1296'da hüküm süren Gıyaseddin Mesud II zamanında da hala hayatta olduğu bilinmektedir.)), 13. yüzyılda yaşamış İranlı yazar ve tarihçi. 13. yüzyıl boyunca Anadolu Selçuklu Devleti tarihi birincil kaynak yazarıdır. İbn Bîbî, "el-Evâmirü'l-Alâiyye fi'l-umûri'l-Alâiyye" adlı kaynak eserinin künyesine ismini "Hüseyin bin Muhammed bin Ali el-Ca'ferî er-Rugadî el-müştehir bi-İbn Bîbî el-Müneccime" olarak kaydetmiştir. Hayatı hakkında bilinenler el-Evâmirü’l-Alâ'iyye’de çeşitli vesilelerle verdiği bilgilere dayanmaktadır. İbn Bîbî’nin Rugadî nisbesinden (Nisbe: Bir kabile, yer, mezhep veya mesleğe mensubiyeti veya ilişkiyi ifade eden isim.) İran’ın Mâzenderan bölgesindeki Rugad şehrine mensup olduğu söylenebilir. Annesi Bîbî Müneccime, Nîşâbur’daki Şâfiîler’in reisi Kemâleddin Simnânî’nin kızıdır. İbn Bibi hakkında pek fazla bilgi olmamakla birlikte onun hakkında bilgiyi yazdığı eserinde bulunur. Babası Babası Mecdüddin Muhammed Tercümân ("Muhammed er-Rugadi") Cürcan (Gorgan)'da bir zaman için yaşamış ve Celaleddin Harzemşah ("Jalāl al-Dīn Menguberdī")'ın sahip divanlığını yapmış, daha sonra Selçuklular için idari işlerde çalışmıştır. Annesi, I. Alaeddin Keykubad tarafından Nişabur'dan Konya'ya davet edilen "El-Bibi el-Müneccime"dir. Annesi sultana müneccim olarak hizmet etmiş, babası Mecdüddin Muhammed Tercümân ise Selçuklu emirleri arasına dahil edilmiş ve divan katibi olarak görevlendirilmiştir. II. Gıyaseddin Keyhusrev zamanında da (1237-1246) tercüman olarak tayin edilmiş ve çeşitli hükümdarlara gönderilen elçilik heyetlerinde yer almıştır. Babasının Mart 1272' de ölümünden sonra onun görevleri İbn Bîbî’ ye verildi. Muhtemelen III. Gıyaseddin Keyhüsrev devrinde (1266-1284) Dîvân-ı İnşâ ve Tuğrâ reisliğine getirildi. İbn Bibi'nin anı yazıları Farsça yazılmış ve 1192 ile 1280 yılları arasındaki dönemi içerir. İbn Bîbî, el-Evâmirü’l-Alâiyye’yi 1281 yılında tamamlamış ve kendisinden övgüyle söz ettiği Alâeddin Atâ Melik Cüveynî’ye takdim etmiştir. III. Gıyaseddin Keyhüsrev için tek bir el yazması metin günümüze kadar ulaşmış ve İstanbul'da Süleymaniye Yazma Eser Kütüphanesi'nde Ayasofya Koleksiyonu'nda yer almaktadır.(Ayasofya 2985) Yazarın kısaltılmış bir Farsça uyarlaması sağlığında 1284-85 yıllarında "Mukhtaṣar" isminde çevrilmiştir. Birkaç el yazması Ankara, Berlin, İstanbul, Leiden, St Petersburg, Moskova ve Paris'te bulunur. Bu eserinde özellikle savaş ve eğlence meclisleri betimlerinde Şehname'nin üslubu görülür. İbn Bibi, ""Uluğ Keykubâd"" ad ve unvanı ile andığı, Sultan I. Alaeddin Keykubad'ın ölümü üzerine acı ve üzüntüsünü anlatmak için, nükteli ve sanatlı sözlerle şöyle aktarmıştır; “"Onun ayrığından şimşeğin ciğeri kebap oldu. Bulutun gözü yaşla doldu. İslâm’ın beli büküldü. Dinin ve devletin damarı kesildi. Dönen felek şaşkınlık içine düştü. Gök matem elbisesi giydi. O günden sonra hükümdarlık düzeninin dizgini, ülke ve memleket işlerinin idaresi, gerileyip bozulmaya başladı".” "M. Nuri Gençosman (çeviren), F. N. Uzluk (notlandıran), "Anadolu Selçukû Devleti Tarihi (İbn Bİbi'nin Farsça Muhtasar Selçuknâmesinden)", Ankara, 1941, Uzluk Basımevi, 328 ss. Enternasyonal Komünist Akım Enternasyonal Komünist Akım (EKA), 1975'te kurulmuş ve Fransa, Birleşik Krallık, Meksika, Belçika, Hollanda, Almanya, İspanya, Venezuela, Brezilya, İsveç, Hindistan, İtalya, ABD, İsviçre, Filipinler ve Türkiye'de şubeleri bulunan uluslararası merkezileşmiş sol komünist bir örgüttür. Türkiye'de Enternasyonalist Komünist Sol isimli grup Ocak 2009 tarihinde kendisini feshederek EKA'nın Türkiye şubesi olarak Dünya Devrimi ismini almıştır. Dünya Devrimi'nin üyelerinin tamamı 2014 Aralık ayında EKA'dan ayrılmıştır. Enternasyonal Komünist Akım şu siyasi ilkeleri savunur: Enternasyonal Komünist Akım faaliyetlerini proleter mücadelenin amaçlarının ve yöntemlerinin ve tarihsel ve anlık koşullarının siyasi ve teorik olarak netleştirilmesi, proletaryanın devrimci faaliyetlerine doğru giden sürece katkı yapmak amacıyla uluslararası ölçekte birleşik ve merkezileşmiş örgütlü müdahale ve devrimcilerin, işçi sınıfının kapitalizmi devirmesi ve komünist toplumun yaratılması için kaçınılmaz olan gerçek bir dünya komünist partisi kurma amacıyla yeniden örgütlenmesi olarak nitelendirir. Enternasyonal Komünist Akım'a göre devrimci örgütlerin ilkeleri ve faaliyetleri işçi sınıfının geçmiş tecrübelerinin ve tarih boyunca işçi sınıfının doğurduğu siyasi örgütlerinin çıkardıkları derslerin bir ürünüdür. Dolayısıyla EKA kökenlerini Marks ve Engels'in Komünist Ligi'nde (1847-52), üç Enternasyonal'de (Enternasyonal İşçi Birliği, 1864-72, Sosyalist Enternasyonal, 1889-1914, Komünist Enternasyonal, 1919-28) ve 1920-30 arasında ve başta Alman, Hollanda ve İtalyan Komünist Solları olmak üzere yozlaşan Üçüncü Enternasyonal'dan ayrılan sol fraksiyonlarda görür. Ã‡obanaldatan Çobanaldatan (Caprimulgus europaeus), Çobanaldatanlar (Caprimulgiformes) takımının çobanaldatangiller (Caprimulgidae) familyasına ait Caprimulgus cinsinden bir gece kuşu türü. Böceklerle beslenir ve avlarını uçarken yakalar. Uzunluğu 26 cm, kanat açıklıkları ise 55 cm kadardır. Kanatları sivri, kuyruğu uzun ve yuvarlaktır. Alt parçaları çizgili olup boyunları kısa olup başları büyükçedir.. Gaga küçük ve siyah, bacaklar kırmızımsı kahverengidir. Erişkin kuş tüyü, liken grisidir, çizgileri ve şeritleri kahverengimsi sarı, kestane rengi ve siyahtır. Yerde yuva yaparlar. Türkiye'nin her yerinde yazın kuluçkaya yatar. İki uzamış ve eliptik, benekli yumurta bırakırlar. Erkek ve dişi beraber kuluçkaya yatarlar. Alaca karanlıkta uçan böcekler yiyeceğidir. Ömerli Havzası fundalıklarında üreyen kuş türlerinden biridir. Sayıları yaşam alanlarının tahrip edilmesi ve aşırı tarım ilacı kullanımı nedeniyle Avrupa çapında azalmaktadırlar. Geceleri aktiftirler. Ağaç kabuğu gibi görünerek kendilerini saklarlar Avrupa ve ılımlı Asya'nın çoğunda Çobanaldatangiller familyasının tek temsilcisidir. Bir geç göçmendir, nadiren Nisan'ın sonundan önce veya Mayıs'ın başlangıcında görülürler. Kurak ve kumlu bölgelerde, açık orman kenarlarında, seyrek ağaçlı açık arazilerde ve fundalıklarda yaşarlar. 1973-74 TÃ¼rkiye 1. Futbol Ligi Türkiye 1. Futbol Ligi 1973-1974 Sezonu, Türkiye 1. Futbol Ligi'nin 16. sezonudur. Diyamanyetizma Diyamanyetiklik, manyetik ters yönelmesi olarak ifade edilebilir. Diyamanyetik maddeler, herhangi bir mıknatıs tarafından, o mıknatısın manyetik alanı içerisindeyken manyetik alan çizgilerine zıt yönde mıknatıslaştırılmaya uğrayabilen Cıva, Altın, Bakır, Bizmut, Elmas, Gümüş, Kurşun, Silikon gibi maddelere denir. Ve kendisini mıknatıslaştıran cisim tarafından itilirler. Manyetik alan yayılım frekansına göre moleküler çapta ters yönlenme eğilimi gösterirler. Bir mıknatısa yaklaştırıldığında kuzey kutbu gören maddenin yakın tarafı kuzey kutbu olarak yönelecektir. İtkisel bir yapı oluşmasına sebep olan bu maddeler yeni bir fenomendir. Su, bu yapıya sahip maddelerden biridir. 1778 de S. J. Bergman, Bizmut ve Antimon ile yaptığı deneylerde manyetik alanları ittiğini görmüştür. Terim olarak ilk isimlendirme Michael Faraday tarafından Eylül 1845 de yapılmıştır. Bütün maddelerin, manyetik alanla karşılaştığında belirli bir diamanyetik etkiye sahip olduğunu keşfetmiştir. Manyetik etkiyle karşılaşan bütün malzemelerin belirli bir diamanyetik tepkisi mevcuttur. Suyun diyamanyetik etkisi kullanılarak denizaltılarda mekanik olmayan itme motorları yapılmış ve sessiz, hızlı olması sağlanmıştır. 3I Sky Arrow Genel havacılık - üretim dışı Genel havacılık - üretimde Hafif uÃ§aklar Hafif Spor - Ã¼retimde self assembly kit Jensen Ackles Jensen Ross Ackles (d. 1 Mart 1978), AmerikalÄ± oyuncu. Jensen Ackles bir dönem modellik yaptı ve 1997 yılında Llyod V. Berkener High School'dan mezun olduktan sonra "Days of Our Lives" adlı dizide rol aldı. Bu diziden sonra Jensen, James Cameron'un Dark Angel adlı TV serisi için Vancouver'a gitti. 2003'te "Dawson's Creek" adlı dizide CJ rolünü oynadı. 2004'te Smallville adlı dizide oynamak için tekrar Vancouver'a geri döndü ve bu dizide "Jason Teague" adlı karakteri canlandırdı. 2005 yılında CW'nin yeni korku serisi "Supernatural"daki "Dean Winchester" karakteri ile ekranlara geri döndü. 2009 yılında My Bloody Valentine 3D adlı korku filminde "Tom Hanniger" adında bir karakteri canlandırmıştır. Sonraki yıl "" adlı animasyon filminde Red Hood (Jason Todd) karakterini seslendirmiştir. Alen Rasinlic'in desteği ile yeni film projelerine de sıcak bakmaya başlamıştır. "Supernatural" dizisinde rol aldığı Jared Padalecki ve Misha Collins ile yakın arkadaştır. Ayrıca evlenene kadar birlikte yaşadığı Jason Manns ile de yakın arkadaş oldukları bilinmektedir. Jason Manns ve Steve Carlson ile birlikte de şarkı söylemiştir. Kendisi Dean karakteri ile hem ABD, hem de dünya çapında büyük bir ün kazandı. Aynı yıl içinde oynadığı filmlerle birlikte oyunculuğunu kanıtlamayı başardı. 15 Mayıs 2010 tarihinde, daha önce oynadığı Ten Inch Hero filminde tanıştığı sevgilisi Danneel Harris ile Dallas, Teksas'ta evlenmiştir. 2013 yılının 30 Mayıs tarihinde Justice Jay Ackles adında bir kız çocuğu olmuştur. 2016 yılın 2 Aralık tarihinde ise Zeppelin Bram (erkek) ve Arrow Rhodes (kız) adında ikizleri olmuştur. Altın maymun Altın maymun ("Rhinopithecus roxellana") köpeksi maymunlar familyasından, Çin'in dağ ormanlarında sarp kayalıklarında yaşayan 55-58 santimetre uzunluğundan başka 60 santimetrelik de bir kuyruğu olan bir Maymun türüdür. Dişi Altın Maymun, erkeğinden daha küçüktür. Kışın 60-70 bireylik bir sürüyle ormanlarda dağlarda yiyecek yemek ararlar. Özellikle besinlerin bol olduğu yazın sürünün sayısının 300'e kadar ulaştığı olur. Bölgede 1000 yıldır uzun tüyleri nedeniyle avlanan bu maymunların kürkleri kürklü giysilerin yapımında kullanılmaktadır. Günümüzde de yaşam alanının giderek azalması nedeniyle büyük bir tehlikeyle karşılaşmış olmakla birlikte şimdi koruma altındadır. Bulunduğu ortamı dışında, özgürlüğüne düşkün olduğu için Hayvanat bahçesi'nde çok uzun zaman yaşayamayan Altın Maymunun dünya'da 3000-4000 kadar örneği kalmıştır. Şimdi Çin Halk Cumhuriyeti tarafından Sichuan, Gansu, Shaanxi, Hubei yime Kinling dağlarında koruma altına alınmıştır. Avrupa Spor Bilimleri Koleji Avrupa Spor Bilimleri Koleji ya da kısaca ECSS (İngilizce: "European College of Sport Science"), Avrupa genelinde spor hakkındaki bilimsel bilginin toplanması, işletilmesi ve yayılmasını amaçlayan dernek. 1995'te, Nice, Fransa'da kurulan ve kâr amaçlı olmayan bu organizasyonun temel amacı bilgi paylaşımıdır. ECSS, Avrupa'da spor bilimlerini yönlendiren bir dernektir ve Avrupa kökenli olmayan derneklerle yoğun iletişim ve işbirliği içindedir. Derneğin amacı; özellikle spor bilimleri alanında olmak üzere, bilim ve araştırmanın Avrupa ve dünyadaki promosyonudur. İnceleme konuları disiplinler arası yaklaşımla ele alınmaktadır. ECSS, Avrupa Birliği gibi Avrupa enstitülerini, bilimsel tavsiyelerde bulunarak ve Avrupa ve tüm dünyadaki araştırma projelerini koordine ederek desteklemektedir. Buna ek olarak, spor bilimleri ve ilgili alt alanlar için en önemli Avrupa ağı olarak görev yapmaktadır. ECSS, Avrupa ve dünyada spor bilimleri ve ilgili bilim alanlarında çalışan bilim insanlarına, bilimsel paylaşım ve interaksiyon için bireysel üyelik imkânı sağlamaktadır. Üyelik, düşük kongre katılım ücreti, "Avrupa Spor Bilimleri Dergisi"'ne ücretsiz erişim, ECSS Bülteni ve e-posta yoluyla gönderilen haber bülteni imkânları sağlamaktadır. Üyeler, spor bilimlerinin her alanından belli üniversite derecelerine sahip bilim insanlarını kapsamaktadır. ECSS'nin üye sayısı sürekli artiş göstermektedir. 1995 yılında kuruluşundan bu yana her yıl ECSS kongresi organize edilmektedir. ECSS kongrelerine dünyanın her yerinden bilim insanları katılmaktadır. 2009'da Oslo, Norveç'te, 2010'da Antalya, Türkiye'de yapılan kongreler, 2011'de Liverpool, İngiltere'de yapılacaktır. Bu kongreler, davetli konuşmacıların görev aldığı, tekli ve çoklu disiplinlerin ele alındığı sempozyumlar, eğitsel çalıştaylar ve sokratik yaklaşımlar içermektedir. ECSS ofisi; Almanya'nın Köln şehrinde bulunan Alman Spor Üniversitesi'nde yer almaktadır. Oğur sazı Oğur sazı, Erkan Oğur tarafından geliştirilmiş altı telli bir çalgıdır. Bağlama formuna sahip olan çalgıda, standart bağlamadan farklı olarak teller tek tek ve gitardaki gibi yerleştirilmiştir. Çalgı mızrap olmaksızın arpej tekniği ile çalınmaktadır. Erkan Oğur çalgının 9 tek sıra telli ve 12 çift sıra telli türlerini de yapmıştır. Çalgıda, gelenekte olmayan ve müzisyenin kendi ürettiği bir akort sistemi kullanılmaktadır. Clyde Drexler Clyde Austin Drexler (d. 22 Haziran 1962 New Orleans, Louisana), Amerikalı eski basketbol oyuncusudur. Tüm zamanların en iyi şutör, oyun kurucularından biri olarak gösterilir. Drexler Portland Trail Blazers taraf覺ndan 1983 y覺l覺nda 14. s覺rada draft edildi. 1995 yılında Houston Rockets takımına transfer oldu. O sene NBA şampiyonluğunu kazandı. 10 kez All Star (1986,1988,1989,1990,1991.1992,1993,1994,1996,1997,) seçilmiştir. Ayrıca Dream Team, yani Rüya Takımının da bir parçası olan Drexler bu takımla 1992 Barcelona Olimpiyatları'nda altın madalya kazanmıştır. Clyde Drexler, 1998 yılında NBA kariyerini bitirme kararı almıştır. Hipotalamus-hipofiz-adrenal aks Hipotalamus-hipofiz-adrenal aks (HPA aksı), ya da Limbik-Hipotalamus-hipofiz-adrenal aks (LHPA), kompleks geribildirim mekanizmalarına sahip nöroendokrin bir yolak. Bu yolağın, stres maruziyeti sonucu artan aktivitesi hipotalamik ""kortikotropin salgılattırıcı hormon"" (CRH)'ın salınımı ile ilgilidir. Strese tekrar maruz kalma, "hipotalamus-pituitary-adrenal" (HPA) aksında stres yanıtını düzenleyen önemli bir alandan salınan CRH; hipatalamo-hipofizer portal sistemde taşınarak ön hipofiz bezine ulaşmaktadır. Burada anterior lobun pro-Opiomelanokortin (POMC) üreten hücreleri –POMC öncülünün bir son maddesi olan ACTH'ı üretmek için- eşzamanlı olarak aktive olur. Dolaşımdaki ACTH adrenal kortekse vardığında, steroidogeneze ve plazma glukokortikoid miktarının artmasına neden olmaktadır. Artan glukokortikoid düzeyleri birçok metabolik ve immün etkilere neden olmakta; hipofiz, hipotalamus, hipokampus düzeylerinde stres aksı için negatif geribildirime yol açmaktadır. Fizyolojik stres sadece HPA aksı üzerinden etki gösterirken, psikolojik stres varlığında bu aksa limbik sistem de –özellikle hipokampus ve amigdala- dahil olmaktadır. Hipotalamus-hipofiz-adrenal aks (HPA aksı), ya da Limbik-Hipotalamus-hipofiz-adrenal aks (LHPA), kompleks geribildirim mekanizmalarına sahip nöroendokrin bir yolak. Bu yolağın, stres maruziyeti sonucu artan aktivitesi hipotalamik "kortikotropin salgılattırıcı hormon" (CRH)'ın salınımı ile ilgilidir. Strese tekrar maruz kalma, hipotalamus-pituitary-adrenal (HPA) aksında stres yanıtını düzenleyen önemli bir alandan salınan CRH; hipatalamo-hipofizer portal sistemde taşınarak ön hipofiz bezine ulaşmaktadır. Burada anterior lobun pro-Opiomelanokortin (POMC) üreten hücreleri –POMC öncülünün bir son maddesi olan ACTH'ı üretmek için- eşzamanlı olarak aktive olur. Dolaşımdaki ACTH adrenal kortekse vardığında, steroidogeneze ve plazma glukokortikoid miktarının artmasına neden olmaktadır. Artan glukokortikoid düzeyleri birçok metabolik ve immün etkilere neden olmakta; hipofiz, hipotalamus, hipokampus düzeylerinde stres aksı için negatif geribildirime yol açmaktadır. Fizyolojik stres sadece HPA aksı üzerinden etki gösterirken, psikolojik stres varlığında bu aksa limbik sistem de –özellikle hipokampus ve amigdala- dahil olmaktadır. Edirneli Nazmi Edirneli Nazmi (d. ? - ö. 1555), Osmanlı divan şairi. Asıl adı Mehmet’tir. Edirne’de doğmuştur. Yeniçeri Ocağı’nda yetişmiştir. Yavuz Sultan Selim’in İran (1514) ve Mısır (1517) seferleri ile Kanuni Sultan Süleyman’ın bazı seferlerine katıldı. Ahkam Katipliği yaptı. Silahtar bölükbaşısı oldu. Zamanına kadar yetişmiş şairlerin birbirlerine yazdıkları nezireleri topladığı Mecmaün Nezair (Nezireler Topluluğu) adında 3356 şiirden meydana gelen bir antolojisi vardır .Bu yapıt edebiyat tarihimiz için çok önemlidir. Bu yapıtın biri Viyana’da, biri Manisa’da Çeşnegir Kütüphanesinde biri de İstanbul’da Nuruosmaniye Kütüphanesi olmak üzere üç yazması vardır. Edirneli Nazmi’nin Divan-ı Türk-i Basit adında 48.000 beyitlik bir divanı vardır. Şiir gücü bakımından kuvvetli olmayan bu yapıtındaki kasideler ve tarihlerden, yaşadığı dönemin olayları, önemli kişileri, sanatçıların resmi ve özel yaşamları hakkında bilgi edinilebilmektedir. Birçoğu sevgi ve rintlik konularını işleyen şiirlerinde özellikle Rumeli’deki mahalli yaşama ait sahneler canlandırılmıştır. Şiirleri arasında kukla oyunundan bahseden bir parçadan da kukla sanat dalının tarihi aydınlatılmaktadır. 14. ve 15. yüzyıllarda Arap ve Fars edebiyatına özenen divan şairleri zaman geçtikçe, Türkçe sözcükleri daha az kullanır oldular, Türk şiirini yabancı -Arapça ve Farsça- sözcüklerle doldurmaya başladılar. İşte bu durum, o dönemde pek kuvvetli olmayan, hatta zayıf denilebilecek bir tepkiyle karşılandı. Bu, şiir dilinde Türkçülük anlayışının ilk örnekleridir. Bu tepkiden Türkî-i Basit (Yalın Türkçe) akımı doğdu. Diğer Türki-i Basit şairleri Tatavlalı Mahremi ve Aydınlı Visali’dir. Türkî-i Basitçiler aruz veznini ve Divan Edebiyatının nazım şekillerini kullanmakla beraber Arapça ve Farsça tamlama kullanılmadan aruz vezniyle hemen hemen Öztürkçe şiirler yazdılar. Yabancı sözcük ve tamlamaları şiire sokmadılar, Türkçe sözcüklerle halk dilindeki mecazları, deyimleri atasözlerini kullanmaya çalıştılar. Bu akım ne yazık ki uzun ömürlü ve kalıcı olmamıştır. Çünkü diğer büyük şairler bu olumlu teşebbüse katılmadığı gibi sonraki yüzyıllarda da bu akımı izleyenler görülmemiştir. Edirneli Nazmi’nin yalın Türkçeyle yazdığı şiirler Mehmet Fuad Köprülü tarafından Milli Edebiyat Cereyanının İlk Mübeşşirleri ve Türk-i Basit adıyla yayımlandı (1928). Nihal Atsız da şair üzerine geniş bir inceleme yapmıştır (1934). Osmanbey, Şişli Osmanbey, İstanbul, Şişli ilçesi'nde, Halaskargazi Caddesi ile Valikonağı Caddesi'nin kesiştiği noktadan kuzeye doğru, Halaskargazi Caddesi'nin iki yanında, Şişli'ye kadar uzanan bölgede yer alan bir semttir. İdari açıdan Şişli ilçesine bağlı Ergenekon ve Halaskargazi mahallelerinin bir bölümü üzerine yayılmıştır. Sınırları güneyde Harbiye, doğuda Nişantaşı, kuzeyde Şişli ve batıda Kurtuluş semtleriyle iç içe geçer. Mecidiyeköy'e komşu olması nedeniyle nüfusu oldukça artmıştır. Osmanbey'de de turistik giyim mağazaları vardır. Osmanbey semti, 1860'lara kadar Harbiye'den Şişli kadar uzanan bölge boş bir araziyken bu tarihlerden sonra buralara tek tük konaklar yapılmaya başlanmasıyla ortaya çıktı. Bu konaklardan biri de, semte adını veren Osman Bey'in konağıydı. Matbaa-i Osmaniye'nin kurucusu olan Osman Bey, 1870'lerde bugün kendi adını taşıyan semtin bulunduğu bölgede geniş bir arazi satın alarak buraya bir konak yaptırdı; onu daha sonra başka evler, konaklar izledi. 1940'lardan başlayıp 1960'lardan sonra hızlanan bir süreçte, konakların, bahçeli evlerin yerini apartmanlar almaya başladı. Önce Halaskargazi Caddesi'nin iki yanında yükselen apartmanlar, iç ve ara sokaklara yayıldı. Zamanla konut amaçlı kullanılan apartmanlar iş yerine dönüştü. Tarihi Pangaltı Hamamı Osmanbeydedir. İstanbul metrosu'nun Taksim ile Şişli arasındaki durağının adıdır. TatavlalÄ± Mahremi Tatavlalı Mahremi divan şairidir. Divan Edebiyatı’nda Türki-i Basit (Yalın Türkçe) Basitname akımının öncüsüdür. Doğum tarihi bilinmemektedir. İstanbul' un Tatavla ( Kurtuluş ) semtinde doğmuştur.Bu nedenle bu lakapla bilinir. Medrese eğitimi almıştır.Galata kadısının naipliğini 20 yıla yakın bir süre yapmıştır Kadı Hasan Çelebi 'nin maiyetinde Selanik'e gitti.Bir süre orada kaldı. Bir gemi yolculuğu sırasında karısı ve iki çocuğuyla korsanlarca tutsak alındı. Ailesini kurtarmak için gerekli fidyeyi bulmak koşuluyla serbest bırakıldı.İstanbul'a perişan bir şekilde döndü. Tatavlalı Mahremi istenen parayı bulmaya çalışırken İstanbul 'da 1536 yılında öldü. Karısı ve çocuklarını korsanlardan arkadaşı Minyatürcü Nigari kurtarmıştır. Divan Edebiyatında Arapça ve Farsça sözcüklerin daha çok yer bulmaya başlaması ile şiir dili anlaşılması zor bir hale gelmişti. Halk bu şekilde yazılan şiirleri anlamıyordu. Divan Edebiyatı yalnızca Osmanlı Sarayının anladığı bir edebiyat olmuştu. Halkında bu edebiyatı anlaması için dilde yalınlaşma gerekliydi. Bunu başlatan Tatavlalı Mahremidir. Tatavlı Mahremi aruz veznini ve divan edebiyatının nazım şekillerini kullanmakla beraber öztürkçe şiirler yazarak Türki-i Basit (Yalın Türkçe) akımının öncüsü olmuştur. Türkçe sözcüklerle halk dilindeki atasözleri'ni deyimler'i mecaz'ları kullanmaya çalıştı.Diğer Türki-i Basit şairleri Edirneli Nazmi, Adem Dede ve Aydınlı Visali'dir. Ancak diğer divan şairleri bu akıma katılmadığı için sonradan bu akımı izleyenler olmamıştır. Tenerife Güney Havalimanı Tenerife Güney Havalimanı (IATA: TFS , ICAO: GCTS) İspanya'nın Kanarya Adaları'ndaki Tenerife Adası'nda bulunan iki uluslararası havalimanından birisidir. Havalimanı 6 Kasım 1978 İspanya Kraliçesi Sofía tarafından törenle hizmete açılmıştır. Sivil otobüs servisi TITSA adanın tüm bölümlerine ucuz ve hızlı ulaşım sağlar ve 340 hat diğer havalimanı olan Tenerife Kuzey Havalimanı'na ulaşımı sağlar. 2007 yılında havalimanını 8,639,341 yolcu, 65,036 uçak kullanmıştır. Oyunun KuralÄ± (film, 1939) Oyunun Kuralı 1939 Fransa yapımı komedi filmdir. Filmin açılış yazılarında da belirtildiği gibi bir dramatik fantezi filmidir. Özgün adı La Règle du Jeu dür. İngilizce konuşulan ülkelerde The Rules of the Game adı ile gösterime giren filmin Türkiye'de Kocası ve Aşığı adı ile de gösterildiğine dair kayıtlar vardır. Filmin yönetmeni Jean Renoir aynı zamanda Carl Koch'la birlikte senaryoyu yazmış, ayrıca filmin önemli rollerinden birinde de oynamıştır. "Oyunun Kuralı", kısmen Fransız yazar Alfred de Musset'nin (d. 1810 - ö. 1857) 1833 yılında yazmış olduğu "Les Caprices de Marianne" ("Marianne'ın Kaprisleri") adlı tiyatro eserinin serbest bir uyarlamasıdır. II. Dünya Savaşı'nın arifesinde Fransa sosyetesinin yaşam tarzını, çarpık tavır ve ilişkilerini alaycı bir bakış açısıyla ele alan bu töre komedyası (comedy of manners) bir kaba güldürü (fars) olarak başlar ve trajedi ile sonlanır. "Oyunun Kuralı" kısaca ahlak yoksunu bir grup insan hakkında ahlaki bir filmdir. Çürümüş ve çökmekte olan bir Avrupa kültürünün traji komik eleştirisidir. Sinema tarihinin en iyi filmlerinden biri olarak kabul edilen "Oyunun Kuralı", aynı zamanda Renoir'ın filmografisindeki en iyi filmi sayılmaktadır. Oysa film çekildiği tarihte büyük tepkiyle karşılanmış, bazı seyirciler filmin gösterildiği sinema salonlarını yakmaya bile kalkmışlardı. Sayısız tehditler alan film bir ay sonra Fransız hükûmeti tarafından, işgal sırasında da Nazi'ler tarafından yasaklanmıştı. Üstüne üstlük filmin orijinal negatifleri de müttefik uçaklarının bombardımanında yok olmuştu. Neredeyse kaybolmuş olan film, 1956'da sağda solda kalan parçaları bir araya getirilerek, bizzat Jean Renoir'ın nezaretinde restore edildi. Jean Renoir filmini ünlü Fransız eleştirmen ve film kuramcısı André Bazin'e ithaf etmiştir. Filme çevrildikten 27 yıl sonra 1966 yılında Bodil ödülü verilmiştir. Ünlü bir havacı olan André Jurieux (Roland Toutain) Atlantik'i tek başına ve hiç durmadan aşarak yeni bir rekor kırmış, Paris'te indiği havaalanında kendisini karşılayan hayran kitlesi ve hükûmet erkanını hiç önemsemeden ilk sarfettiği söz aşık oluğu kadının kendisini karşılamaya gelmemiş olmasına üzüldüğü olmuştur. Aşık olduğu kadın aristokrat Marki Robert de la Cheyniest'nin (Marcel Dalio) karısı Christine'dir (Nora Gregor) ve bu sözleri radyo aracılığı ile tüm ülkeye yayımlanır, 1939'da radyo bir lüks meta olduğu için bu haber radyoların hep açık olduğu aristokratların evlerinde anında yankı bulur. Ancak Marki'nin de bir sevgilisi vardır. Marki hafta sonu kırdaki şatosunda bir av partisi düzenleyecektir. André can dostu müzik eleştirmeni Octave'ı (Bu rolü bizzat Jean Renoir oynuyor) araya sokarak kendisini de bu partiye davet ettirir. Şatoda sadece soylu ve zenginler değil hizmetkarlar da vardır ve onların arasındaki ilişkiler de asillerinkinden pek farklı değildir. Soylular ve burjuvalar arasında ihanet sadece kabullenilmekle kalmaz aynı zamanda beklenilir de. Herkes birbirine ihanet ettiği halde yine herkesin bunlardan haberi vardır ve olan bitene ses çıkarmazlar (oyunun kuralı!). Oyunun kuralı ihanetle bozulmaz, ancak ihaneti kibar ve usulüne uygun bir biçimde inkar edememekle bozulur. Yani burada da kuralı bu zümrenin adetlerine tam uyum sağlayamamış biri bozacaktır ve arkasından trajediyi getirecektir. Sonunda André'nin kazara vurulup ölmesi ile gerekli kurban verilir, diyet ödenmiştir ve artık bu yozlaşmış düzen kaldığı yerden devam edebilir. Oyuncular, bir daha oyunun kuralını bozmamayı umarak oyunlarına geri dönerler. Filmde kullanılan müzik parçaları şunlardır: Sahrap Soysal Sahrap Soysal, (d. 10 Kasım 1959,Gümüşhane), Türk yemek uzmanı ve yazar. 1983'te ODTÜ'yü bitirmiştir. Uzun yıllar çeşitli sektörlerde yöneticilik yapmıştır. 2000-2003 yılları arasında Kanal D'de "Mutfakta Keyif" adlı programı sunmuştur. 2003 yılında yayınlanan "Bir Yemek Masalı" kitabı 2004’te İsveç'te Gourmand Best Local Cookbook in The World ödülüne layık görülmüştür. 2004 yılından beri Hürriyet Gazetesi Kelebek ekinde "Bir Yemek Masalı" isimli köşede yazmaktadır. Milliyet, Posta, gibi çeşitli gazete ve dergilere ekler hazırlamış, yemek kültür makaleleri yazmıştır. 2005’te "Anne Ben Acıktım" isimli çocuk yemek kitabı, 2006 yılında "Sevgilim Akşama Ne Pişirdin", 2007’de Unesco’nun ilan ettiği Mevlana yılı dolayısıyla "Derviş Sofraları", 2011 yılında "Her Eve Lazım Salata ve Mezeler", 2012’de de "Kalaylı Kaplarda Alaylı Yemekler" isimli kitapları yayınlanmıştır. "Derviş Sofraları" kitabıyla 2008 Frankfurt Kitap Fuarı’nda Best Historical Cuisine ödülünü almıştır. Kanal D'de hafta içi her gün Lezzetli Mutfaklar programını sunmuştur. Ardından Star TV'de Melek Baykal'ın kendi adı ile yayınlanan programında çalışmış program tatile girdiğinde ise yine aynı kanalda Sahrap'la Ramazan Sofrası adlı programın sunuculuğunu üstlenmiştir. Sahrap Soysal evli ve üç çocuk annesidir. Robert Miles Robert Miles (Roberto Concina) (d. 3 Kasım 1969, Fleurier - 9 Mayıs 2017), İsviçreli-İtalyan besteci, albüm yapımcısı, müzisyen, DJ. Dream (elektronik) müziğin öncülerinden olmuş ancak peşinden gitmemiştir. 1996 yılında çıkarmış olduğu ilk albümü 'Dreamland' ile Dünya müziğine merhaba diyen Miles, o dönem devam eden Bosna vahşeti içindeki çocuklara ithaf ettiği "Children" single'ını da yayınladı. 1951-52 NBA sezonu 1951–52 NBA sezonu profesyonel basketbol ligi NBA'in 6. sezonudur. Sezon sonunda Minneapolis Lakers takımı, New York Knicks'i 1952 NBA Finalleri'nde 4-3'le geçerek şampiyon olmuştur. Ş - NBA Şampiyonu Not: "NBA istatistiklerinde 1969-70 sezonu öncesi, sayı, rebound ve asist lig liderleri ortalamadan önce, toplamlara göre sıralanırdı." "Not: Tüm bilgiler NBA.com sitesinde tarih sayfalarından derlenmiştir." MÃ¶ssbauer spektroskopi Mössbauer spektroskopi, Mössbauer etkisine dayanan bir spektroskopik tekniktir. Rudolf Mössbauer tarafından 1957 yılında bulunmuştur. Rudolf Mössbauer bu çalışmasıyla 1961 yılında Fizik nobel ödülüne layık görülmüştür. Bu titreşimsel spektroskopi tekniği fizik, kimya, biyoloji ve malzeme bilimi gibi birçok alanda kullanılmaktadır. Mössbauer spektroskopinin kilit noktası Mössbauer etkisidir. Mössbauer etkisi kısaca gama ışınının seğirdimsiz emilimi ve yayılımıdır. Mössbauer spektroskopisi bütün bir sistem içindeki atomların kendi yerel çevreleri hakkında bilgi sağlar. Çalışma prensibi rezonansa dayanır. Atomların çekirdeği gama ışınlarına maruz kaldıklarında farklı enerji düzeylerine geçiş yapar. Atomların elektronik ve magnetik çevresi bu enerji seviyelerini değiştirebilir ya da ayırabilir. Değişen ya da ayrılan enerji seviyelerinin incelenmesi bize atomların yerel çevresi hakkında bilgi sağlar. Fakat iki durum bu bilgiye ulaşmayı güçleştirir. Aşırı ince yapı etkileşimleri çekirdek ve çevresi arasındaki etkileşimlerdir. Bu etkileşimler çekirdeğin kendi enerji seviyeleri ile karşılaştırıldıklarında çok küçük olduklarından diğer spektroskopik yöntemlerle görülmesi çok zordur. Fakat Mössbauer etkisinin çok yüksek bir enerji çözünürlüğü sağlaması, aşırı ince yapı etkileşimlerini görmemizi sağlar. Bu etkileşimlerin sağladığı değişimler Mössbauer spektrumda büyük farklılara neden olur. Şekil 1'de gösterilen seğirdimli hareket enerji kaybına neden olmaktadır ve enerji kaybı rezonansı engellemektedir. Gama ışınlarının seğirdimli emilimi ve yayılımı rezonansı engellediğinden spektrumda atom ve çevresinin etkileşimlerine bağlı bir değişiklik göremeyiz. Atomların ısıya bağlı rastgele hareketi gama ışının şekil2'deki gibi ayrılmasına neden olur. Resonans sinyali elde etmek için, kırmızı kısımda gösterildiği gibi, iki enerjinin örtüşmesi gerekmektedir. Mössbauer, katı matris içinde atomların etkili çekirdek ağırlığının çok fazla olduğunu ve seğirdimli kütlenin böylece tüm sistem olarak davranacağını bulmuştur. Bu sayede Er ve Ed ihmal edilebilecek kadar küçük olacaktır. Başka bir deyişle, tüm sistem seğirdim yapacak ve seğirdim enerjisi pratikte sıfırlanacaktır. Bu durumda şekil 3'te gösterilen seğirdimsiz hareket sonucunda emilen ve yansıyan gama ışını aynı enerjide olacak, rezonans sağlanacaktır. Rezonanas etkisi izotoptan izotopa farklılık gösterir. Seğirdimsiz emilim ve yayılma gama ışının enerjisiyle doğrudan ilişkilidir ve Mössbauer etkisi sadece düşük uyarılmış seviyeye sahip izotoplarda gözlenmektedir. Benzer bir şekilde sadece yüksek ömürlü uyarılmış seviyeye sahip izotoplar kullanıldığında yüksek çözünürlük elde edilmektedir. Bu iki koşulu sağlayan sayılı sayıda izotop mevcuttur. Bunlardan en önemlisi ve en çok kullanılanı 57Fe'dir. Şekil 4'teki periyodik tabloda en çok kullanılan elementler siyahla gösterilmiştir. TNA Final Resolution 1952-53 NBA sezonu 1952–53 NBA sezonu profesyonel basketbol ligi NBA'in 7. sezonudur. Sezon sonunda Minneapolis Lakers takımı, New York Knicks'i 1953 NBA Finalleri'nde 4-1'le geçerek şampiyon olmuştur. Ş - NBA Şampiyonu Not: "NBA istatistiklerinde 1969-70 sezonu öncesi, sayı, rebound ve asist lig liderleri ortalamadan önce, toplamlara göre sıralanırdı." "Not: Tüm bilgiler NBA.com sitesinde tarih sayfalarından derlenmiştir." 1953-54 NBA sezonu 1953–54 NBA sezonu profesyonel basketbol ligi NBA'in 8. sezonudur. Sezon sonunda Minneapolis Lakers takımı, Syracuse Nationals'i 1954 NBA Finalleri'nde 4-3'le geçerek şampiyon olmuştur. Bu şampiyonluk ile Lakers 6 sezon içindeki 5. şampiyonluğunu kazanmıştır. Ş - NBA Şampiyonu Not: "NBA istatistiklerinde 1969-70 sezonu öncesi, sayı, rebound ve asist lig liderleri ortalamadan önce, toplamlara göre sıralanırdı." "Not: Tüm bilgiler NBA.com sitesinde tarih sayfalarından derlenmiştir." Lady Gaga Stefani Joanne Angelina Germanotta (d. 28 Mart 1986), bilinen adıyla Lady Gaga, Amerikalı şarkıcı, şarkı yazarı ve oyuncu. Gençlik yıllarında şarkılar yazdı, açık mikrofon toplantılarında çaldı ve lise oyunlarında performans sergiledi. Ayrıca müzik kariyerine odaklanmak için eğitimini yarıda bırakmadan önce CAP21'da öğrenim gördü. Anlaşma yaptığı Def Jam Recordings'ten çıkarıldıktan sonra Sony/ATV Music Publishing'de şarkı yazarı olarak görev aldı. Orada Gaga'nın vokal yeteneklerini beğenen şarkıcı Akon, 2007'de Gaga'nın Interscope Records ve kendi şirketi KonLive Distribution ile ortak bir anlaşma imzalamasına yardımcı oldu. Gaga, 2008'de yayımladığı ilk stüdyo albümü "The Fame" ve albümden çıkan "Just Dance" ve "Poker Face" gibi dünya genelindeki listelerde bir numara olan single'lar ile ünlendi. Ardından 2009'da yayımladığı "The Fame Monster" adlı EP, benzer başarılar yakaladı ve "Bad Romance", "Telephone" ve "Alejandro" single'larına yer verdi. Gaga'nın ikinci albümü "Born This Way", 2011'de yayımlandı ve ilk haftasında bir milyonun üzerinde satış yaptığı ABD dâhil yirmiden fazla ülkede listelerin zirvesinde yer aldı. Albüme adını veren şarkı, bir haftadan kısa süre içerisinde bir milyondan fazla indirilerek iTunes'ta en hızlı satan şarkı oldu. 2013'te yayımladığı üçüncü albümü "Artpop", ABD listelerinde bir numara oldu ve "Applause" single'ına yer verdi. 2014'te Tony Bennett ile birlikte yayımladığı "Cheek to Cheek" adlı caz albümü, Gaga'nın ABD'de art arda bir numara olan üçüncü albümü oldu. "" dizisindeki performansıyla 2016'da En İyi Kadın Oyuncu Altın Küre Ödülü aldı. Beşinci stüdyo albümü "Joanne" (2016) ile 2010'larda ABD'de bir numarada yer almış dört albümü olan ilk kadın oldu. Ocak 2016 itibarıyla dünya genelinde 27 milyon albüm ve 146 milyon single satışı gerçekleştiren Gaga, tüm zamanların en çok satan sanatçılarından biridir. Başarıları arasında pek çok Guinness Dünya Rekoru, üç Brit Ödülü, altı Grammy Ödülü ve Songwriters Hall of Fame ile Council of Fashion Designers of America tarafından verilen ödüller bulunmaktadır. Gaga, "Billboard"un Yılın Sanatçısı listelerinde ve "Forbes"un güç ve kazanç sıralamalarında yer almaktadır. 2012'de VH1'ın Müzikteki En Büyük Kadınlar listesinde dördüncü sırada yer aldı, 2013'te "Time"ın son on yılın en etkili insanları ile ilgili düzenlediği okuyucu anketinde ikinci oldu ve 2015'te "Billboard" tarafından Yılın Kadını seçildi. Mesleğinin yanı sıra aralarında LGBT hakları ile gençlerin güçlendirilmesi ve zorbalıkla mücadele amacıyla kurduğu kâr amacı gütmeyen Born This Way Foundation'ın bulunduğu çeşitli hayırseverlik ve sosyal aktivizm çalışmaları yürütmektedir.2020 yılında ise 38 milyon dolarlık kazancıya Forbes listelerine girmiştir. Stefani Joanne Angelina Germanotta, 28 Mart 1986'da Upper East Side, Manhattan'daki Lenox Hill Hastanesi'nde Katolik bir ailenin kızı olarak doğdu. Cynthia Louise "Cindy" (kızlık soyadı Bissett) ve İnternet girişimcisi Joseph Anthony "Joe" Germanotta, Jr.'ın en büyük kızıdır. %75 oranında İtalyan kökleri bulunan Germanotta'nın Kanadalı Fransız kökleri de vardır. Kız kardeşi Natali moda öğrencisidir. Manhattan'ın Upper West Side bölgesinde yetişen Germanotta, annesinin iletişim sektöründe sabah sekizden akşam sekize kadar çalıştığını, babasının da işte çok zaman harcadığını ifade etmektedir. Germanotta, on bir yaşından itibaren Manhattan'ın Upper East Side bölgesindeki özel bir Roma Katoliği kız okulu olan Kutsal Kalp Manastırı'na gitti. Lisedeki öğrenim yıllarını "çok çalışkan, çok disiplinli" ama "biraz da güvensiz" olarak tanımlayan Germanotta, bu dönemi hakkında daha sonraları "Ya çok kışkırtıcı ya da çok tuhaf olduğum için alay konusu olurdum, ben de daha az göze batmaya çalıştım. Uyum sağlayamadım ve kendimi ucube gibi hissettim." ifadelerini kullandı. Piyano çalmaya dört yaşında başlayan Germanotta, ilk piyano baladını on üç yaşında yazdı ve on dört yaşında açık mikrofon akşamlarında piyano performansı sergilemeye başladı. Aralarında "Gönül Yolu"ndaki ("Guys and Dolls") Adelaide ve "Aptallar Şehri"ndeki ("A Funny Thing Happened on the Way to the Forum") Philia olmak üzere lisedeki müzikallerin başrollerinde oynadı. Ayrıca "The Sopranos" dizisinin 2001'deki "The Telltale Moozadell" adlı bölümünde küçük bir rol olan afacan öğrenci rolünü üstlendi ve New York'taki gösterilerin seçmelerine katılıp başarısız oldu. Bunun yanında Lee Strasberg Theatre and Film Institute'ta on yıl boyunca metot oyunculuğu dersleri aldı. Liseyi bitirdikten sonra New York Üniversitesi'nin müzikal tiyatro konservatuvarı olan Collaborative Arts Project 21'a (CAP21) başvurdu. On yedi yaşında, erken kabul edilen yirmi öğrenciden biri olarak üniversitenin yurdunda kalmaya başladı. Şarkı sözü yazma yeteneğini geliştirmeye ek olarak sanat, din, sosyal sorunlar ve politika konularında kompozisyonlar ve pop sanatçıları Spencer Tunick ve Damien Hirst üzerine bir tez yazdı. Germanotta ayrıca pek çok rol için seçmelere katıldı ve 2005'te MTV'nin "Boiling Points" adlı reality şovunda yer aldı. Germanotta, on dokuz yaşında müzik kariyerine odaklanmaya karar verdi ve öğreniminin ikinci yılının ikinci döneminde CAP21'dan ayrıldı. 2005 yazına doğru Rivington Street'te bir daireye yerleşen Germanotta, hip-hop şarkıcısı Grandmaster Melle Mel ile Cricket Casey tarafından yazılan bir çocuk kitabı olan "The Portal in the Park"ın sesli kitabı için birkaç şarkı kaydetti. Ayrıca New York Üniversitesi'nden arkadaşlarıyla Stefani Germanotta Band (SGBand) adında bir grup kurdu. New York'taki çeşitli mekânlarda sahne alan grup, Lower East Side'daki kulüplerin demirbaşı olmaya başladı. The Cutting Room'daki 2006 Songwriters Hall of Fame New Songwriters Showcase'ten sonra Germanotta, yetenek avcısı Wendy Starland tarafından müzik yapımcısı Rob Fusari'ye önerildi. Fusari'nin iş birliği yaptığı Germanotta, her gün New Jersey'ye gidip yazdığı şarkıların üzerinde çalıştı ve yapımcısıyla yeni şarkılar hazırladı. Fusari, Mayıs 2006'da Germanotta ile bir ilişkiye başladığını ve "Lady Gaga" lakabını Queen şarkısı "Radio Ga Ga"dan esinlenerek bulduğunu söylemektedir. Germanotta, Fusari'den "Lady Gaga" yazan bir mesaj aldığında kendisine bir sahne adı bulmaya çalışıyordu. Fusari ve Gaga bir süre sonra Team Lovechild adlı bir şirket kurdular ve kaydettikleri elektropop şarkılarını müzik endüstrisi patronlarına yolladılar. Def Jam Recordings'in A&R bölümünün başı Joshua Sarubin, olumlu görüş bildirdi ve patronu Antonio "L.A." Reid ile anlaştıktan sonra Gaga, Eylül 2006'da Def Jam ile sözleşme imzaladı. Fakat üç ay sonra şirketten çıkarıldı; hayatının bu dönemi daha sonra 2011'de çıkaracağı "Marry the Night" single'ının klibine esin kaynağı olacaktı. Noel için ailesinin yanına ve Lower East Side'ın gece hayatına dönen Gaga; yeni burlesk gösterileri sergilemek, barlarda üzerinde bikiniyle go-go dansı yapmak gibi işlerle uğraşıyor ve bu dönemde uyuşturucu maddeler kullanıyordu. Fusari ile olan ilişkisi de Ocak 2007'de sona erdi. Bu süreçte Gaga, sahnedeki kişiliğine şekil vermesine yardım eden performans sanatçısı Lady Starlight ile karşılaştı. SGBand gibi ikili kısa zamanda aralarında Mercury Lounge, The Bitter End ve Rockwood Music Hall'un da bulunduğu kulüplerde sahneye çıkmaya başladı. 1970'lerin müziğini gerçeğe en yakın hâliyle sunan "Lady Gaga and the Starlight Revue" adlı canlı performansları "The Ultimate Pop Burlesque Rockshow" olarak lanse edildi. Kısa süre sonra ikili, Ağustos 2007'deki Lollapalooza müzik festivaline davet edildi. Gösteri eleştirmenlerce beğenildi ve olumlu tepkiler aldı. Başlangıçta avangart elektronik dans müziğine odaklanan Gaga, müzikal nişini pop melodileri ile David Bowie ve Queen'in glam rockını kendi müziğine kattığında buldu. Gaga ve Starlight şarkı söylemekle meşgulken yapımcı Rob Fusari, Gaga ile birlikte yaptıkları şarkıların üzerinde çalışmaya devam eti. Fusari bu şarkıları, arkadaşı da olan yapımcı Vincent Herbert'a gönderdi. Herbert, şarkıcıyı hemen Interscope Records'ın bir markası olan ve 2007'de kurulan kendi şirketi Streamline Records'ın kadrosuna kattı. İlerleyen yıllarda Gaga, Herbert'tan kendisini keşfeden kişi olarak bahsedecek ve "Sanırım pop tarihini yazdık ve yazmaya devam edeceğiz." ifadelerini kullanacaktı. Sony/ATV Music Publishing tarafından satın alınmadan önce Famous Music Publishing'de acemi şarkı sözü yazarı olarak staj yaptıktan sonra Gaga, Sony/ATV ile sözleşme imzaladı. Bunun sonucunda Britney Spears, New Kids on the Block, Fergie ve The Pussycat Dolls için şarkı yazması için işe alındı. Interscope'ta şarkıcı ve şarkı yazarı Akon, Gaga'nın ses yeteneğini stüdyoda kendi şarkılarından biri için kayıt yaparken fark etti. Akon daha sonra Interscope Geffen A&M Başkanı ve CEO'su Jimmy Iovine'i, Gaga'yla aynı anda kendi şirketi KonLive'da kalması şartıyla ortak sözleşme imzalaması için ikna etti. 2007'nin sonuna doğru Gaga, şarkı yazarı ve yapımcı RedOne ile tanıştı. Gaga, RedOne ile ilk albümü için bir hafta stüdyoda kayıt yaparak iş birliği yaptı. Diğer taraftan Interscope'un bir markası olan, yapımcı ve söz yazarı Martin Kierszenbaum tarafından kurulan Cherrytree Records'a katıldı ve Kierszenbaum ile dört şarkı yazdı. 2008'de Gaga, ilk stüdyo albümü üzerinde çalışmak için Los Angeles'a taşındı ve Andy Warhol'un Factory'sine benzeyen Haus of Gaga adlı kendi yaratıcı ekibini kurdu. Gaga'nın ilk stüdyo albümü "The Fame", 19 Ağustos 2008'de yayımlandı ve olumlu tepkiler aldı. Eleştirmenler albümün Def Leppard baterileri ve alkışları ile urban müziğin metal baterilerinin, 1980'lerin elektropopunun ve dans müziği ile belirgin hookların birleşmesinden oluştuğunu belirttiler. Gaga, 2009'da The Pussycat Dolls'un Avrupa ve Okyanusya'daki Doll Domination Tour adlı turnesinin açılış sanatçısı olduktan sonra 2009'un Mart ve Eylül ayları arasında gerçekleşen ilk dünya turnesi The Fame Ball Tour'u başlattı. Dünyayı dolaşırken Kasım 2009'da sekiz şarkılık bir EP olan "The Fame Monster"ı yayımladı. Albümün çıkış single'ı "Bad Romance" on sekiz ülkede listelerin zirvesine çıkarken ABD, Avustralya ve Yeni Zelanda'da ilk ikiye girdi ve En İyi Kadın Pop Vokal Performansı ile En İyi Video Klip kategorilerinde ödül kazandırdı. Albümden daha sonra "Telephone" (Beyoncé ile düet) ve "Alejandro" single'ları yayımlandı. Bunlardan ilki Gaga'nın Birleşik Krallık'taki dördüncü bir numaralı single'ı olurken ikincisinin video klibi dinî tartışmalara yol açtı. Video klipleri etrafında dönen tartışmalara rağmen Gaga, video paylaşım sitesi YouTube'da videoları toplamda bir milyar izlenen ilk sanatçı oldu. 2010 MTV Video Müzik Ödülleri'nde aday gösterildiği on üç kategoriden sekizini kazandı. "Bad Romance" ile ödül aldığı Yılın Video Klibi kategorisinde "Telephone" da aday gösterildiği için bu ödüle aynı anda iki kez aday gösterilen ilk kadın sanatçı oldu. Ayrıca "The Fame Monster", 53. Grammy Ödülleri'nde En İyi Pop Vokal Albüm dalında ödül aldı. 2010 derlemesi "The Remix", Gaga'nın Cherrytree Records ile çıkarttığı son albüm oldu. "Forbes", Celebrity 100 ve Dünyanın En Güçlü Kadınları listelerinde Gaga'ya yer vermeye 2010'da başladı ve sanatçıyı sırasıyla dördüncü ve yedinci sıraya koydu. "The Fame Monster"ın başarısı Gaga'nın albümün çıkışından birkaç hafta