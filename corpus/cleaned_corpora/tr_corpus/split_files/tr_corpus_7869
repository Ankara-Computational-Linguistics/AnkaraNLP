zamanların en iyi ikinci performansını kaydederek Olimpiyat rekoru kırmıştı. Atletizmde organizasyona katılacak Etiyopyalılar 13 Temmuz 2008'de açıklandı. Erkekler Deresse Mekonnen, Mulugeta Wendimu, Mekonnen Gebremedhin, Demma Daba Nahom Mesfin, Roba Gari, Yacob Jarso Kenenisa Bekele, Tariku Bekele, Abreham Cherkos, Ali Abdosh Kenenisa Bekele, Sileshi Sihine, Haile Gebrselassie, Ibrahim Jeylan Tsegay Kebede, Deriba Merga, Gudisa Shentema, Gashaw Melese Kadınlar Gelete Burka, Meskerem Assefa Zemzem Ahmed, Mekdes Bekele, Sofia Assefa Tirunesh Dibaba, Meseret Defar, Meselech Melkamu, Belaynesh Fekadu Mestawet Tufa, Tirunesh Dibaba, Ejegayehu Dibaba, Wude Ayalew Gete Wami, Berhane Adere, Dire Tune Tablolarda kullanılan kısaltmaların anlamları şu şekildedir: Ingrid Auerswald Ingrid Lange, kızlık soyadı ile Brestrich, önceki evlilik döneminde Auerswald (d. 2 Eylül 1957, Jena, Doğu Almanya), eski Alman atlet. Yarıştığı ana mesafe 100 metreydi. Auerswald, Rusya'nın başkenti Moskova'daki 1980 Yaz Olimpiyatları'nda Doğu Almanya'yı temsil etti. 100 metre mücadelesini Lyudmila Kondratyeva ve vatandaşı Marlies Göhr'ün arkasından üçüncü bitirdi. Auerswald, Göhr, Romy Müller ve Bärbel Wöckel'den oluşan 4 x 100 metre bayrak yarışı takımı ise altın madalyaya ulaşmayı başardı. Doğu Bloku ülkelerinin boykotu sebebiyle Los Angeles Olimpiyatları'nı kaçıran Auerswald, 1988 Seul Olimpiyatları'nda yarışlara geri döndü. Auerswald, Marlies Göhr, Silke Möller ve Kerstin Behrendt'ten oluşan Doğu Almanya ekibi, bu kez Amerika Birleşik Devletleri'nin arkasında gümüş madalyada kaldı. Yahudilikte borÃ§ ve faiz Yahudilikte borç ve faiz kombinasyonu konusu karmaşık ve detaylıdır. Faiz kelimesinin İbranicesi "neşeh"tir (נשך), anlamı "lokma"dır; borç verenin elde ettiği kazanca ise "marbit"/"tarbit" (מרבית/תרבית) denir. "Neşeh", faizin düşürülüp verilen borcun önceden kesilen faizine denir; "marbit"/"tarbit" ise, verilen borcun üstüne eklenen faizdir. "Marbit"/"tarbit", modern anlamda uygulanan şekildir ve modern İbranice'de (Kur'an'daki Arapça kelime olan "Riba" ile kökdaş olan) "ribbit" denir. Tora ve Talmud, bazı istisnalar dışında faiz uygulanmadığı takdirde borç vermeyi teşvik eder. Hezekiyel kitabında faiz uygulamanın en ağır günahlardan biri olduğu belirtilir ve Yahudi kanunlarınca da yasaktır. Talmud, Hezekiyel'in faizi kınaması üzerine odaklanır. Hezekiyel, faizin nefret edilecek bir şey olduğunu belirtir ve metaforik anlamda tefecileri kan dökenlerle bir tutar. Tora'da, faiz yönetmeliği , ve 'de ifade edilmiştir. Levililer kitabında, fakir olanın maddi bağımsızlığını kazanması adına parasal veya yemek borcu verilmesi teşvik edilir fakat adı geçen diğer iki kitabın aksine herhangi bir faiz uygulamasını yasaklar. Her üç yerde de faiz uygulamanın sömürücülük olduğu belirtilir. Levililerin aksine, Çıkış ve Tesniye kitapları, faizin Yahudi olmayanlara uygulanmasında bir sorun görmez. Çıkış kitabından anlaşıldığı üzere teminatlı borçlanma konsepti hali hazırda mevcuttu çünkü teminat olarak özel bir kumaş parçasının verilmesinin yasaklandığı görülür. Adı geçen kumaş, fakirlerin soğuk gecelerde kullandığı bir çeşit büyük kare örtüdür. Bu örtünün teminat olarak verilmesi borçlunun hayatını riske atacağından yasaktır. Tesniye de borçlunun hayatının güvenceye alınması için benzer bir yaklaşımda bulunur; fakat burada bahsi geçen bir tür kumaş değil, değirmen taşıdır. Ekmek üretmek için un yapımında kullanılan değirmen taşının teminat olarak verilmesi borçluyu aç bırakacağından bu nesnenin teminat olarak gösterilmesi yasaklanmıştır. Antik Yakın Doğu'nun ilk din sistemlerinin çoğu ve laik kanunlar tefeciliği yasaklamamaktadır. Bu topluluklar, hareketsiz nesneleri, bir bitki, hayvan veya insanmışçasına kendi kendine üreme yeteneği olan canlılarmış gibi ele alır. Bu nedenle, 'yemek parası' veya herhangi bir maddi desteğe faiz uygulamak uygun bir davranış sayılmaktaydı. 'Yemek parası' adı altında yapılan gıda borçlarında zeytin, hurma, tohum ve hayvanların kullanıldığı ~MÖ 5000'lerde dahi görülmektedir. Kayıtlara göre gümüşe %10-25 ve tahıllara %20-35 faiz uygulanmaktaydı. Mezopotamya, Hititler, Fenike ve Mısır'da faiz yasal olup genelde devlet idaresindeydi. Sümerliler ise genelde verdiği borçlara yıllık %20 faiz uygulamaktaydı. Bugüne kadar gelmeyi başaran Sümer anlaşmalarında genelde hep bu rakam görülür ve anlaşıldığına göre Yahudiliğin ilk asrında bu konsept iyi bilinmekteydi çünkü bu oran Babil Talmudu'nda da yer almaktadır. Sümer kanunlarında karşılıklı çıkar anlaşmasının varlığı görülür; buna göre borçluyla borç veren bir anlaşma ile iş ortağı olur; borçlu iş yerini yönetip orada çalışırken sermayeye katkısı bulunan borç veren kardan pay alır. Bu anlaşma hem borç hem trust'ın karakteristiğini oluşturur; borç veren, parasını finansal hissesinden alırken borçlu geçimini maaş ile sağlar. Hammurabi Kanunları, bu tür anlaşmaları idare eden yönetmelikler içerir. Mişna, kutsal kitapta anlatılan yönetmeliklerle ödemeden kaçınmayı engellemek için özen göstermektedir; hatta bu nedenle kutsal kitapta aktarılan kurallara rağmen "ahlaki tefeciliği" yasaklamaktadır. "Taşik" kelimesi Talmud'da "fazicilik" olarak yorumlanır ve borç verenle birlikte borç alan da suçludur; bunun yanı sıra bu anlaşmaya şahitlik yapanlar da kusurlu bulunur. Mişna'da ifade edildiğine göre, bir şeyin tamamı teminat olarak verilemez; örneğin, ücretin bir kısmı ödenmiş bir tarlanın tamamı teminat olarak gösterilemez çünkü buradan gelecek gelirin hepsi faize gider. Fakat Mişna, eğer son ödeme tarihi geçtiyse alacaklı kişinin mülkün tamamına el koymasına izin verir. İngiliz kanunlarındaki Tutu yasaları bu istisnadan faydalanmak için yaratılmıştır. Mişna'ya göre, eğer şahitler yalan söyleyip son ödeme tarihinin başka bir zamanda olduğunu söylerse ve yalan söyledikleri ispatlanırsa iki tarih arasındaki masrafları yalan yere şahitlik yapanlar öder. Mişna, yatırımlardan faiz çekmeyi yasaklar, bunu yerine insanlar toprak alıp gelirlerini buradan elde etmelidir. Mişna ayrıca, borç alabilmek için verilen hediyeleri önceden ödenmiş faizden sayar; buna benzer olarak, borcun ödenmesi bittikten sonra dahi verilen hediyeler faiz olarak nitelendirilir. Mişna, bir adım ileri gidip para dışında herhangi bir şeyin borç verilmesini yasaklamıştır çünkü bir mülkün değeri zamanla artabileceğinden bu ödenen fark faizden sayılmaktadır; aynı şekilde, bir kişinin faiz borcunu ödemesi için diğer işçilere oranla daha fazla çalıştırılamaz. Mişna, hem Mişna'da hem Tora'da özellikle yasaklanan faiz türlerinin, ödeme yapılmış olması takdirde geri alınabileceğini bildirir; fakat uyuşmazlık durumunda, Tora'da belirtilmiş olsa bile faiz yasal olarak geri alınamaz. Mişna'ya göre bunun gerekçesi şöyledir: Ahitsel metinler faizcilere ilahi intikam ile ilgilidir ve sivil durumlarda idam cezasına çarptırılmış birine uygulanamaz; bu durum, faiz davalarını rabinik mahkemelere bırakır fakat alacaklıya yapılan fiziksel saldırılar dışında yaptırım uygulamamaktadır. Ürün sahibinin, dükkân sahibine ürünü satması için vermesi ve karşılığında kardan pay alması Mişna'da yasaklanmıştır çünkü ürünü veren kişi ürünü dükkân sahibine borç olarak veriyor olarak kabul edilir ve hırsızlık, ürün değerinin azalması ve kaza gibi riskler dükkân sahibinin başına kalmaktadır. Fakat Mişna, ürün sahibinin dükkân sahibine bir kuru incir gibi düşük bir miktar dahi ödemesi durumunda bunun tefeciliğe girmediğini belirtir. Bu duruma "Heter İska" yani "muafiyet kontratı" denir ve Sümer ortaklık yapısı da bu şekilde işlemekteydi. Her kontratta olabileceği gibi uyuşmazlıklar laik mahkemelerde çözümlenebilir lakin bu, Halaha prensiplerine aykırı bir sonuçla neticelenme riski taşımaktadır. Mişna'da, anti-tefecilik kanunlarından kaçınma metotları da işlenmektedir. En basit metot örneklerinden biri, kişinin bir başkasına bir nesne ödünç vermesi ve bir süre sonra onu daha ucuz fiyata geri almasıdır. Kanundaki boşluktan istifade etmenin bir başka örneğiyse şöyledir: Ahit, İsrailoğullarından olmayanlara faiz uygulamaya izin verir böylece bir İsrailoğlu başka bir İsrailoğluna faizle borç vereceği zaman İsrailoğullarından olmayan üçüncü bir aracı kullanır. Maymonides'in görüşüne göre, faizciliğe benzer bazı durumlara izin verilebilir; örneğin, üçüncü bir şahısa daha yüklü bir ödeme yapma karşılığında, birinci şahıs ikinci şahısa borç verebilir; veya üçüncü şahsın birinci şahısa yüklü bir miktar vermesini sağlayan ikinci şahıs, birinci şahıstan borç alabilir. Yahudi olmayana faiz uygulmak uygundur ve hatta bunun belirli sınırlar içinde bir mecburiyet olduğunu dile getirir fakat borç veren kişi hevese kapılıp aynı uygulamayı Yahudiler üzerinde uygulamamalıdır. Maymonides'in yazılarından sonra 16. yüzyılda yayınlanan ve Ortodoks Yahudilik'te otoritesi olan Şulhan Aruh, faizin Yahudi olmayanlara uygulanabileceğini belirtir. Yetimler veya fakirler gibi hayır için verilen borçlara faiz uygulanması yasaktır. Hayatı tehlikede olan birinin faizle borç almasına izin verilir. Şulhan Aruh'un görüşüne göre, verilen anapara üzerinde zorlama yapılabilir, eğer borca ayriyetten faiz uygulanıyorsa faiz kısmına zorlama yapılamaz. Eğer anlaşma anapara ve faizi birleştirerek yapılmışsa bunun hiçbir bölümünde zorlama yapılamaz. Eğer yasal vasi, velisi olduğu kişinin malından borç verdiyse ve faizini tedarik ettiyse bunu geri vermek zorunda değildir. Şulhan Aruh, mahkemenin, borç verenin faizden vazgeçmesini sağlaması için alacaklıyı sadece falakaya yatırabileceğini belirtir, eğer alacaklı faizi geri vermeden ölürse para varislerine kalır. GÃ¤nseliesel Gänseliesel (Türkçe: Kaz Kız, Kaz Lizzy (Liesel, Elisabeth adının hayvanlara verilen halidir)), Göttingen, Almanya'da orta çağdan kalma belediye binası önüne 1901 yılında yapılan çeşme. Boyut olarak küçük olsa da, bu çeşme şehrin en bilinen simgesidir. Günümüzde bu figür, Göttingen Üniversitesi'nde doktorasını bitiren öğrenciler için önemli bir mezuniyet geleneği haline gelmiştir. Mezun olan öğrenciler, çeşmeye tırmanarak kız heykelini öperler. Aynı zamanda Monheim am Rhein'da, Hannover'ın Steintor Meydanı'nda, ve Berlin'deki Nikolsburger Meydanı'nda da birer adet Gänseliesel heykeli bulunmaktadır. 18. yüzyıldan beri Gänseliesel'in bulunduğu yerde bir çeşme yer alıyordu. Fakat, eski çeşme 19. yüzyılda yıprandığı için kısmen yıkılmıştı. 1898'de şehir konseyi yeni bir çeşme yapmaya karar verdi ve Almanya'nın her tarafındaki heykeltıraşlardan yeni çeşme için teklif aldılar. Gelen tasarımların içinden Mehs ve Jehs'in neogotik teklifi "Im Geiste der Alten/Tugendbrunnen" ("Eskilerin Ruhunda/Erdem Çeşmesi") birinci seçilirken, mimar Heinrich Stöckhardt'ın kaz kız tasarımı ikinci sıradaydı. Daha sonra en iyi üç tasarımın Göttingen halkının oyuna sunulduğunda kaz kızlı basit tasarım daha çok beğenildi. Uzun tartışmalar sonunda mimar Heinrich Stöckhardt'ın tasarımı olan heykel, heykeltıraş Paul Nisse tarafından yapılarak, 1901'de resmî törenle yerine dikildi. Bunun dışında Gänseliesel çeşmesinin şehrin tarihiyle bir bağlantısı yoktur. Çeşme yapıldıktan çok sonraları, Göttingen Üniversitesi'ne yeni kayıt olan öğrenciler, çeşmeye tırmanarak üstündeki kız heykelini öpmeye başldı ve bu zamanla bir adet haline geldi. Çeşmeye tırmanma eylemi genellikle, yoğun alkol tüketimi ve öğrencilerin yüksek sesli tezahüratları eşliğinde gerçekleştirildiğinden ve I. Dünya Savaşı sonrası öğrenci sayısında gözle görülür bir artış olduğundan, polis 1926 yılında heykele tırmanılması ve heykelin öpülmesini yasaklayan bir kararname yayınladı. Aynı yıl, heykeli öptüğü için ceza alan bir hukuk öğrencisi konuyu mahkemeye taşıdı. Fakat Berlin yüksek mahkemesi kararnameyi onaylayarak öğrenciyi haksız buldu. Bu adet yıllar içinde değişerek başka bir hal aldı. Günümüzde yeni öğrencilerin heykeli öpmesi pek karşılaşılan bir durum değildir. Artık doktora derecesini alan öğrenciler önce Gänseliesel'e bir buket çiçek getirmekte ve daha sonra heykeli öpmektedir. Bu sebepten, çeşme çoğunlukla çiçeklerle kaplı durumdadır. Göttingen şehri ve üniversitesinin heykeli öpen öğrencileri tanıtımlarında sık sık kullanmasına rağmen, heykeli öpmeyi yasaklayan kararname hala geçerlidir, fakat uygulanmamaktadır. Çeşmenin daha önce uğradığı vandalizmler sonucunda, heykelin orijinali şehir müzesinde sergilenmek üzere kaldırılırken, yerine bir kopyası konmuştur. 2004 yılındaki saldırılardan sonra çeşme geçici olarak kapatılarak restore edilmek zorunda kalmıştır. 1995'ten beri, her yıl Eylül ayında bir haftasonu, Göttingen'de kaz kızın onuruna "Gänselieselfest" düzenlenmektedir. Festivalin ana etkinliği Göttingenli bir genç kızın Gänseliesel olarak seçilmesi ve bir yıl boyunca şehri temsil etmesidir. Selimiye AskerÃ® Ortaokulu Selimiye Askeri Ortaokulu, Selimiye Kışlası'nda 1959-63 yılları arasında eğitim veren askeri ortaokuldur. Kuruluşuna Menderes Hükûmeti tarafından 1957 yılında başlanmış ancak ilk öğrenci alımını 1959 senesinde gerçekleştirerek, o dönemde tütün deposu olarak kullanılan Selimiye Kışlası'nda eğitim faaliyetine başlamıştır. Kısa süre eğitim veren okul 27 Mayıs Darbesi akabinde, Askeri Ortaokulların lağvedilmesi kararı ile kapatılmıştır. Ancak kısa süren bu eğitim döneminde 3 binden fazla öğrenci mezun etmiştir. Mezun olan öğrenciler çoğunlukla Kuleli Askeri Lisesi, Bursa Işıklar Lisesi, Erzincan Askeri Lisesi gibi askeri liselere geçmiştir. Mezunları arasında, Jandarma Genel Komutanı Orgeneral Avni Atila Işık, 1. Ordu Komutanı Hasan Iğsız, Eğitim ve Doktrin Komutanı Orgeneral Erdal Ceylanoğlu, 3. Ordu Komutanı Saldıray Berk, Sivas Madımak'ta yaşamını yitiren şair Behçet Aysan, ODTÜ Felsefe Bölüm Başkanı Prof. Dr. Ahmet İnam, Yazar Hulki Aktunç, emekli Tümgeneral Osman Pamukoğlu gibi bugün pek çok tanıdık isim yer almaktadır. Selimiye Askeri Ortaokulu kapatıldıktan sonra kışla 1. Ordu Karargahı olarak tahsis edilmiştir. Selimiye Kışlası halen 1. Ordu Karargahı olarak görev yapmaktadır. Selimiye Kışlası, güney-doğu kulesi altında hazırlanan ve 9 Mayıs 2010 yılında açılışı yapılan Selimiye Askeri Ortaokulu Müzesi, okula ait anı ve belgeleri sergilemektedir. Selimiye Askerî Ortaokulu Müzesi Selimiye Kışlası'nın Güney-Doğu Kulesinde yer alan ve Selimiye Askeri Ortaokulu anı ve belgelerini sergileyen bir askeri müzedir. Açılışı 9 Mayıs 2010 yılında, dönemin 1. Ordu komutanı Hasan Iğsız tarafından yapılmıştır. Florence Nightingale MÃ¼zesi Florence Nightingale Müzesi, Selimiye Kışlası, Kuzey-Batı kulesinde yer alan bir müzedir. 1854 yılında Osmanlı ve İngiliz Ordularının Rusya'ya karşı savaştığı Kırım Savaşı sırasında, modern hemşireliğin kurucularından sayılan Florence Nightingale ve ekibi tarafından askeri hastane olarak kullanılan Selimiye Kışlası'ndaki, dönemin hatıra ve eşyası bu müzede sergilenmektedir. Müzede, Florence Nightingale'e ait pek çok el yazması not, mektup ve kullandığı eşya bulunmaktadır. Ä°rle Han İrle Han - Türk ve Altay mitolojisinde Ölüler Tanrısı. Yeraltında yaşar. Yeraltındaki evi kırk köşelidir. Evinin önündeki dokuz çam ağacına dokuz oğlu atlarını bağlar. Bazen Erlik Han ile aynı Tanrı olarak düşünülür. Kendisine konur renkli bir atla konur renkli bir inek kurban edilir. Altay inancına göre kötü ruhlar daima yeraltında yaşarlar ve yeryüzüne ise ancak siyah bir tilki olarak çıkabilirler. Bu kötü ruhların en ünlüsü de İrle Han'ın kızıdır. Bu kız, avcı ve savaşçıları peşine takarak onları çeşitli felaketlere sürükleyen şeytani bir varlıktır. Avcılar saatlerce av peşinde koşup yorulurlar ve sonunda kendileri avlanırlar. Çoğu kez yanlışlıkla arkadaşlarını bile vururlar ya da bir uçurumdan aşağıya yuvarlanırlar. (İr/Er) kökünden türemiştir. Güç, kuvvet anlamlarını barındırır. Yer, yer altı demektir. Moğolcada İr bıçak anlamına gelir. Çalıştay Çalıştay veya workshop, bireylerin ortak bir konu üzerinde çalışmalarını, düşünmelerini ve öğrenmelerini sağlayan uygulamalı bilimsel öğretim tekniği. Çalıştay; daha çok yüksek düzeyli bilişsel süreçlerin kullanıldığı akademik bilgi aktarım uygulamalarında tercih edilen, uzmanlık alanlarına dönük bir uygulamadır. Çalıştay, bilim adamlarının ve uzmanların; bir konuda ön hazırlık yapmak üzere inceleme ve değerlendirme amaçlı toplantılarında kullanılan temel tekniktir. Ayrıca bu çalışma toplantılarına da çalıştay adı verilir. Çalıştaylar; önemli konularda özellikle ön çalışmalar yapmak için kullanılan en etkili yollardan biridir. Bu yöntemin temel iki artısı vardır. Bunlar: Çalıştayların üç temel özelliği vardır: ISO 13485 ISO 13485, ISO kurumu tarafından yayınlanan, mevzuat amaçları bakımından şartlar başlığına sahip medikal cihaz üreticilerine uygulanabilen kalite yönetim standardıdır. ISO 9001:2008 standardına ek olarak birtakım gereklilikler getiren standart, dünyada birçok ülkede kabul edilip uygulanmaktadır. Türkiye'de ISO 13485:2003 standardına göre belgelendirme yapan kuruluşları Türk Akreditasyon Kurumu akredite etmektedir. ISO 13485:2003 standardına göre verilen belgeler maksimum 12 ayda bir yapılan denetimlerle beraber 3 yıl süreyle geçerlidir. Kazak Han Kazak Han - Türk, Kazak ve Altay mitolojisinde söylencesel Hakan. Kazakların Atası olarak kabul edilir. Alaş Han’ın oğludur. Üç oğlu vardır: Ulu Cüz on bir, Orta Cüz altı, Küçük Cüz üç kabileden (boydan) meydana gelir. Kazakların tabi oldukları cüzlerini öğrenme, takip etme ve karşısındaki kişiye sorma geleneği günümüzde dahi devam etmektedir. Kazak cüzlerin nasıl oluştuğu hakkında birçok rivayet vardır. Bunlardan en fazla bilineni, yüzlerce yıl evvel otuz iki kabileye hakim olan Arıstan Han ve oğlu Alaş ile ilgilidir. Arıstan Han, oğlu Alaş'a ilk yıl Üysün idaresinde yüz kişi, ikinci yıl Bolat idaresinde yüz kişi ve üçüncü yıl da Aşlın idaresinde yüz kişi verir. Bu üç yüz kişiyle dolaşan Alaş, çevresindeki halkları emri altına alır. Kazaklar arasında söylenen ‘‘Atamız Alaş, adımız Kazak, üç cüz nesliyiz’’ şeklinde bir tabir vardır. (Kaz) kökünden türemiştir. Kahraman, başıboş, özgür, sert anlamlarına gelir. Kaz kökü konup göçmek içeriğine sahiptir. Atlı asker anlamında da kullanılır. Orta yaş krizi Orta yaş krizi veya erişkin sendromu; kadınlarda menopoz, erkeklerde ise andropoz süreci öncesi değişen hormonal faaliyetlere bağlı olarak kişilerin cinselliğe karşı aşırı istek artışının oluşmasına verilen genel addır. Genelde bilinç daha doğru bir ifade ile altbilinçin vücut bütünlüğü olarak artık üreme faaliyetlerinin risk altında olduğunu algılayaraktan canlılığın (nesilin) devamı dürtüsüyle oluşan bir psikolojik savunma dürtüsü mekanizmasıdır. Ayrıca sosyal hayatı olan canlılarında bilimsel olarak (508 şempanze ve orangutan) incelenmesinde hayvanlarda da orta yaş krizi bulguları görülmüştür. Maalesef bu geçici rahatsızlık birçok kültürde yanlış bir şekilde algılanıp yorumlandığı için birçok evli ailenin yıkılmasıyla son bulabilmektedir. Orta yaş sendromu ilk olarak 1965 yılında Elliott Jaques tarafından ortaya atılmış ve Batı toplumu'nda orta yaşlarda ya da orta yaşlılarda, gençlik çağlarını geride bırakmanın duygusallığı ve yaşlanmanın hissedilmesi ile dramatik olarak özgüvenin azalması sonucu görülen bir süreç olarak tanımlanmıştır.. Orta yaş döneminde olan erişkinlerin çoğu, hayatlarının yarısını tüketmiş olabilecekleri düşüncesi ile orta yaş sendromuna girebilmektedir. Kriz bu süreçte, evlilik dışı ilişki, andrapoz, menopoz, aileden birinin ölümü veya başka üzüntüler, işsizlik ya da eksik istihdam, başka bir iş tecrübesi olmamakla beraber işinden ya da kariyerinden hoşnut olmamak ya da çocukların evden ayrılması gibi etkenler dolayısıyla tetiklenebilir. Bu kişiler amaçları ya da idealleri ile ilgili olarak yeniden bir değerlendirmeye girebilir ve bu durum kariyer, iş-yaşam dengesi, evlilik, duygusal ilişkiler, harcamalar veya fiziksel görünüm gibi günlük yaşamda ya da rutinde, önemli değişimler yapma arzuna dönüşebilir. 1980'lere kadar yapılan akademik araştırmalar orta yaş sendromu olgusunu, erişkinlerin çoğunda görülen bir evre olarak kabul etmemiştir. Yapılan bir çalışmaya göre ABD'de yaşayan insanların %10'undan daha azı yaşlanmaya ya da yaşlarına bağlı olarak psikolojik bir kriz yaşamışlardır. Kişilik tipi ve psikolojik kriz geçmişinin "geleneksel" bir orta yaş krizi için zemin hazırlayacağına inanılmıştır. Bu evreden geçmekte olan kişiler bazı belirtiler ile birbirinden farklı davranışlar sergilerler. Bu sorun genel olarak 40 ila 60 yaş aralığında ortaya çıkar ve yetişkinlerin yaklaşık %10'u orta yaş krizine yakalanır (1990'larda yapılmış geniş bir çalışmaya göre hastalığın başlangıç yaşı ortalama 46 idi.). Erkekler de 3-10 yıl, kadınlarda ise 2-5 yıl sürmektedir. Orta yaş krizi yaşlanmadan kaynaklanabileceği gibi, yaşlanma ile gelen değişiklik, problem ya da pişmanlık gibi olgular dolayısıyla da tetiklenebilir: Orta yaş krizi kadın ve erkekte farklı etkilere yol açmaktadır. Araştırmacılar kadın ve erkekler arasında orta yaş krizini tetikleyen, erkeklerde genellikle iş kaynaklı sorunlar gibi, farklı etkenlerin olduğunu ortaya koymuşlardır. Diğer bir varsayıma göre de eşinin menopoz'a girmesi ya da doğurganlığının sona ermesi, erkekte orta yaş krizi sebebi olarak sayılmaktadır. Orta yaÅŸ krizinin duygusal etkileri: Bu kişiler aşağıdaki birtakım davranışları sergilerler: Tarayıcı eklentisi Tarayıcı uzantıları, internet tarayıcısı üzerinden çalışan küçük programcıklardır. Bu uzantılar sayesinde tarayıcı üzerinden müzik, dil çeviri, imla hatalarını düzeltme, oyun oynama gibi daha birçok yararlı özelliklere erişilebilir ve tarayıcı daha kullanışlı hale getirilebilir. Karabasan Karabasan – Türk halk kültüründe Kâbus ve buna neden olan varlık. Karabasma (Garabasma) da denir. Sözcük genel anlamda insanların kötü şeyler görmesi demektir. Korkulu rüyalardır. Bazı yörelerde Karakura veya Kamos adlı bir varlığın neden olduğu düşünülür. Ağırbasma ifadesi de kullanılır. Karabasanlara kötü ruhların veya cinlerin neden olduğuna inanılır. Bu ruhlar bazen ölümcül olabilmektedir. Bazen uykuda ölen insanların bu varlıkların öfkeleri dolayısıyla öldükleri düşünülür. Karabasmak fiili ile kullanıldığında kâbus görmek veya bu nedenle hastalanmak manası verir. Moğolca Harah/Karah sözcüğü bakmak ve Harağah ise lanet anlamına gelir. Karabasanların günümüzde bilimsel olarak Uyku Felci diye tabir edilen durumla örtüştüğü görülmektedir. Buna göre uykunun bazı evrelerinde uyanılması halinde uyuma doğal döngüsünü sürdürmekte ve bilinç tam olarak açık olsa bile beden kımıldayamamaktadır. Bu durumda çeşitli sanrılarda görülebilmektedir. Karabastı – Türk halk inancında, gerçek sanılan kötü görüntü ve korkulu halüsinasyonlara verilen addır. Karabasu olarak da söylenir. Gerçekmiş gibi algılanan kötü rüyalardır. Karabasanın neden olduğu hastalığa da Karabastı denir. Hayalet görmeyi tanımlamak için de bu tabir kullanılır. Bazen de doğum yapan kadının ölmesi Karabastı’ya bağlanır. Azerice de "hayalet" sözcüğünün karşılığı "Karabasma"dır. Karav - Türk ve Çuvaş halk inancında kâbus cinidir. Kâbuslara neden olan ve bunun sonucunda hezeyan ve psikolojik bozukluklar ortaya çıkaran kötücül varlıktır. Sözcük, korku ve kötülük anlamları içerir. Karamak sözcüğü kötülemek, hor görmek anlamlarını barındırır. Karağ sözcüğü kimi yörelerde ise kâbus anlamında kullanılır. Karağı da ışığın az olduğu yerlerde görememe (ala körlük) hastalığını ifade eder. Moğolcada Karağ (Harağ) lanetlemek anlamı içerir. 13. Cuma: Yeni Bir Başlangıç Friday the 13th: A New Beginning (Türkçe: 13. Cuma: Yeni Bir Başlangıç), Correy Feldman'ın başrolünde oynadığı, Danny Steinmann tarafından çekilmiş "slasher" türündeki bir korku, gerilim filmidir. 13. Cuma serisinin 5. filmi olma özelliğini taşımaktadır. Jason'un yer almadığı filmdir. fakat öbür filmde 'da mistik güçler tarafından tekrar dirilir. Film psikopat katil Jason Voorhees'in yerine geçen bir adamın işlediği cinayetleri konu alır. Bu bölümde Tommy Jarvis'in yatırıldığı rehabilitasyon merkezinin olduğu yerden bir adam, Jason'un maskesini kullanarak işlediği cinayetleri örtbas eder . Film 2.200.000$ bütçeyle çekilmiştir. Vizyona girdiği ilk hafta 8.032.883$, toplamda ise 21.930.418$ gişe hasılatı elde etti. Film IMDb tarafından beğenilmedi, 10 üzerinden 4.8 puan aldı. Körmöz Körmöz – Türk ve Altay halk inancında ve mitolojisinde melek ve hayalet anlamına gelen sözcük. Körmös, Kürmös veya Körümes de denir. İyilik ve kötülük yapan ruhların tamamıdır. Bunların başında Kürmez Han bulunur. Genelde üçlü bir sınıflandırmayla ele alınırlar. Kimi zaman Tanrının görevlendirdiği varlıklardır. Şeytani varlıklara ise Sokor Körmös (Kör Melek) adı verilirdi. İslam inancına göre de şeytan da aslında meleklerin içerisindedir fakat sonradan isyan etmiştir. Körmösler en çok günbatımında ve gündoğumunda ortaya çıkar ve etkin olurlar. Bu yüzden bu vakitler tehlikeli sayılır. Bu vakitlerde uyunulması uygun görülmezdi. İnsanların ruhlarını ele geçirebilirler. Körmöslü kavramı deli veya ruhsal hastalıklı anlamında kullanılır. Yakutlarda ölülerin başıboş dolaşan ruhlarına "Üğör (Yör)" adı verilir. Ölen insanların ruhlarının Körmös’e dönüştüğü inancı yaygındır. Kaza sonucu ölmüş olan insanların ruhlarına "Obun", intihar edenlerinkine "Alban" denilir. Ataların ruhları ise "Ozor" olarak anılır. Önderleri Kürmez Han olarak bilinir. Körmösler ikiye ayrılır, bazen de üçe ayrılır. Hastalık Cinidir. İnsanlara hastalık verirler. Türlü çeşitli hastalıklara neden olabilirler. Yaygın olarak insanların el ve ayaklarını tutmaz hale getirirler. Tünkür, Türk ve Altay halk inancında Melek anlamına gelir. Tanrının elçiliğini yapan kutsal varlık demektir. Işıktan yaratılmıştır. Her birinin ayrı bir görevi vardır, örneğin İslam inancında Münkir ve Nekir adlı iki melek ölümden sonra kabirde insanın ilk sorgusunu yaparlar. Sözcük, hız ve kaybolmak anlamları içerir. Tüngümek, sıçramak, yukarı gitmek demektir. Eski Moğolcada ve Eski Altay dilinde bu kök haber vermek, bilgilendirmek, çağırmak anlamı da taşır. Yumçu (Yumçı) – Melek. Tanrının hizmetinde bulunan, nurdan yaratılmış, kutsal varlıklardır. Kendilerine verilen emirleri yerine getirirler. Anadoluda Yumuş Buyurmak, iş yapmasını için görev veya emir vermek demektir. Yumuş kelimesi hizmet anlamına gelir. Yum/Yom (kutsallık) kavramıyla da bağlantılıdır. Kepe – Çuvaşlarda Tanrı’nın en önemli yardımcısı olan melektir. Yerin içinde ve yer altında olanları yönetmekle görevlendirilmiştir. Onun da Pülehse ve Pıhampar adlı iki yardımcısı vardır. Her dua önce Kepeye sonra Tanrıya ulaşır. (Pülehse habercidir ve dünyaya müjde getirir. Duaları Tanrıya götürür. Pıhampar ise insanları, hayvanları, kurtları, doğan çocukları gözetir. Yani tüm canlılardan sorumludur.) Perişte – Melek, peri, iyi ruh gibi anlamlara sâhiptir. Çuvaşlara göre Tanrı’nın hizmetçisidir. Beyaz elbiseli genç bir kız veya ak saçlı bir kadındır. Bâzen kanatlıdır. Evde ocağın etrâfında ortaya çıkar. Örgü ördüğüne inanılır. Onun için özel bir havlu asılır ve kimse kullanmaz ancak bu havlu ara sıra yıkanır. Pireştilerin başı Kepe adlı melektir. Yeraltında yaşadıklarına inanılır. Kötü ruhlardır. Üğör (Yüğör) olarak da söylenir. Zaman zaman yeryüzüne çıkarak insanlara çeşitli zararlar verirler. Yakutların inançlarında sık sık bahsedilen varlıklardır. İntihar etmiş insanların ruhlarından meydana gelirler. Çok kötü isimleri ve çok kötü yüzleri vardır. Türk kültüründe intiharın hoş görülmediğinin en açık örneğidirler. Ters dönmüş gözleri, yukarıya kalkık olarak uzayan saçları vardır. Lanetlenmiş insanların ruhlarıdır. Şekil değiştirebilirler. Kanlı elleri, kupkuru gözleri, ölümcül sözleri vardır. Çok tehlikelidirler. Ataların ruhlarını ifade eder. Bunlar gelip insanlara yardım edebilirler. Moğollardaki ced tanrısı Oyor Han ile bağlantılıdır. Ata ruhları Türk ve Moğol kültüründe çok önemli bir yere sahiptir. Körmöz sözcüğü, (Gör/Kör) kökünden türemiştir. Görmeyen demektir. Gözlerinin olmadığı düşünüldüğü için bu ad verilmiştir. Çünkü görmezlik (körlük) öte aleme ait olmanın belirtisidir. Türk mitolojik anlayışında görmezlik aynı zamanda görünmezlik demektir. Maniheizm sonrası İyilik Tanrısı Hürmüz ile bağlantılı olarak görülmüşlerdir. Doğu Hindistan Çay Şirketi (anlam ayrımı) Avrupalı devletlerin 17. yüzyılda Hindistan'da kurdukları ticaret şirketleridir. Bunlardan en büyüğü Birleşik Krallık'ın kurduğu şirkettir. Ongun Han Ongun Han - Türk ve Altay mitolojisinde Bereket Tanrısı. Bolluk ve bereketin kaynağıdır. Kıtlıkları giderir. Ekinlerin bereketli olmasını sağlar. Onun isteğiyle başaklar bire dokuz verirler. Ongun sözcüğünün Türk dilinde yaygın olarak kullanılan ve birbiriyle yakından bağlantısı olan iki anlamı vardır. (On) kökünden türemiştir. Bolluk, bereket, onarmak, iyileşmek anlamlarını içerir. Ongun sözcüğü Türk, Altay ve Moğol mitolojisinde totem anlamına gelir. Moğollar Ongon derler. Kayseri Lisesi Kayseri Lisesi (Kayseri Anadolu Lisesi), Kayseri’de 1893’te hizmete girmiş; 2005-2006 öğretim yılından itibaren Anadolu Lisesi statüsünde eğitime devam etmekte olan ortaöğrenim kurumudur. Sakarya Muharebesi'nde tüm son sınıf öğrencilerinin ölmesi nedeniyle ve ileriki yıllarda yetiştirdiği ünlü isimlerle tanınır. Türkiye’nin 8. cumhurbaşkanı Turgut Özal ile 11. cumhurbaşkanı Abdullah Gül, bu okuldan mezun olmuştur. Okul, 1893 yılında Kurşunlu Camii civarındaki Seyfullah Efendi Konağı’nda ""Derece-i Ula Mekteb-i Mülkiye İdadisi"" adıyla hizmete girdi. Üç yıl rüştüye, 2 yıl idadi olmak üzere 5 yıl süreli bir okuldu. Öğrenci sayısının artması üzerine neo-klasik üsluptaki mevcut okul binasının temeli 1903’te atıldı; önce birinci kat tamamlandı. 1915 yılında ""Sultani""’ye dönüştürüldü. İkinci katının inşası 1916’da tamamlandı. Kurulduğu günden itibaren, Ermeni ve Rumlara yönelik kurulmuş olan Talas Amerikan Okulu ile rekabet etti. Balkan Savaşı ve I. Dünya Savaşı okulun öğrenci sayısın azalmasına neden oldu.1921 yılında okul Ankara Sultanisi ile birleştirilip 12 yıllık tam teşkilâtı yatılı sultanî durumuna getirildi İstiklal Savaşı devam ederken 24 Temmuz 1921’de TBMM’nin hükümet merkezini Kayseri’ye taşıma kararı vermesi üzerine lise binası TBMM toplantıları için hazır hale getirildi. Ancak Sakarya Savaşı’nın kazanılması üzerine hükümetin Kayseri’ye taşınması kararından vazgeçildi. Okulun son sınıf öğrencilerinin tamamı eğitimlerini yarıda bırakıp cepheye gittiği ve Sakarya Muharebesi'nde öldükleri için 1921’de okul mezun vermedi. Bu kahramanlık hikayesini şair Cahit Külebi, müfettişlik yaptığı sırada okulun kayıtlarını incelerken ortaya çıkard. Çatışmada ölen öğrenciler anısına okul bahçesinde bir anıt mevcuttur. 1922’de Kayseri Lisesi’ne edebiyat öğretmeni olarak atanan ve 2 yıl görev yapan şair Faruk Nafız Bey, çatışmada ölen öğrencilerin anısına ""Kayseri Lisesi Marşı""’nı yazdı. Okulda, ileride tanınmış bir şair olacak Behçet Kemal’in öğretmeni oldu. 1923 yılında okulun adı ""Sultani""'den ""Lise""'ye dönüştürüldü.. 14 Ekim 1924'te Mustafa Kemal Paşa, eşi Latife Hanım ile birlikte çıktığı yurt gezisinde Kayseri’yi ziyareti sırasında Kayseri Lisesi’ni de ziyaret etti. Okulun öğrencisi Behçet Kemal’in yaptığı konuşma ile açılan törende Mustafa Kemal’i çok duygulandıran bir müsamere sergilendi. Mustafa Kemal Paşa, memnuniyetinin ifadesi olarak okula bir yağlı boya tablosunu hediye etti. Okul, 1935-1936 ders yılında kız ortaokulu ile birleştirildi. 1959 yılında bünyesinde bir Akşam Lisesi açıldı; 1982’de Akşam Lisesi kapatıldı. 1994-1995 öğretim yılında bünyesinde “"Yabancı Dil Ağırlıklı"” bölüm açıldı. 2005-2006 yılında ""Anadolu Lisesi" haline geldi. Bu okuldan yetişen ünlüler arasında 8.Cumhurbaşkanı Turgut Özal, 11.Cumhurbaşkanı Abdullah Gül, şair Behçet Kemal Çağlar, yazar Cevdet Kudret, siyasetçi Korkut Özal, bilim insanı Jale Baysal, sinema oyuncusu Göksel Arsoy, şarkıcı Emel Sayın , devrimci Hüseyin İnan bulunur. Hanekin Hanekin (, ), Irak'ta Diyala ilinde bir şehir. İran sınırı yakınında bulunur. Veteriner hekim Veteriner hekim, veteriner tıp uygulamalarını uzmanlıkla yapan ve insan olmayan hayvanların üremelerinin engellenmesi veya arttırılmasına, beslenmelerine, hastalıklarına, rahatsızlıklarına ve yaralanmalarına uzmanlıkla müdahale eden, koruyucu hekimlik uygulamalarıyla hastalıkları ve bozuklukları daha oluşmadan önleyen, hayvan hastalıklarının ve parazitlerin kontrol altına alınması için araştırmalar ve uygulamalar yapan, yaptığı çalışmalarla insan sağlığına da hizmet eden bir tıp mensubu. Veteriner fakültesinden mezun olarak ve ülkelere göre değişen şartları yerine getirerek unvan alırlar. Birçok ülkede veteriner hekim terimi tanımlanmıştır ve eğitimini almayan kişiler bu unvanı alamazlar. Birçok durumda, veteriner hekimlerin yapabileceği uygulamalar (hastalık tedavisi ve cerrahi operasyonlar gibi), bu eğitimi almayan kişiler tarafından yasal olarak yapılamazlar. Örneğin, Birleşik Krallık'ta ve diğer ülkelerde de olduğu gibi, hayvan tedavisi sadece kayıtlı veteriner hekimler tarafından yapılmaktadır (bazı uygulamalar yardımcı veteriner sağlık çalışanları tarafından yapılabilir) ve kayıtlı olmayan kişilerce yapılması yasaklanmıştır. Veteriner hekimlerin çoğu klinik ortamlarda çalışırlar, hayvanları doğrudan tedavi ederler. Bu hekimler her türlü hayvanın tedavi edilmesiyle ilgili genel uygulamalarda da bulunabildikleri gibi; hayvanların bir grubu üzerinde (refakatçi hayvanlar veya pet hayvanları, çiftlik hayvanları, hayvanat bahçesi hayvanları, tek tırnaklılar, vahşi yaşam hayvanları); ya da veteriner tıbbın bir dalında (cerrahi, dermatoloji ya da iç hastalıkları) uzmanlaşabilirler. Diğer sağlık profesyonelleri gibi, hastalaırıyla ve hasta sahipleriyle etik prosedürler çerçevesinde ilgilenirler. Meslek içinde güncel tartışmalar; örneğin kedilerin tırnak ve kuyruklarının kesilmesi, köpeklerin kulaklarının kırpılması ve sesizleştirme uygulamaları gibi davranışsal sorunlar için tamamen kozmetik veya gereksiz olduğuna inanılan bazı prosedürler etik sayılmayabilir. Veteriner kelimesi Latin "veterinae"'den gelir. İlk kez Thomas Browne 1646 yılında kullanmıştır. Antik Yunan'da 4. yüzyıl veya 5. yüzyılda Agathotychus adındaki bir veteriner cerraha rastlanır. İlk veteriner fakültesi 1762'de Claude Bourgelat tarafından Fransa'nın Lyon şehrinde kuruldu, Avrupa'da Sığır vebası'nın verdiği büyük zarar, bazı bilim insanlarının bu alanda çalışmalar yapılmasına ve hayvan sağlığı ve hastalıklarının araştırılmasına neden oldu, bu da ilk veteriner fakültesinin kurulmasıyla sonuçlandı. Veteriner tıbbına verilen destek ve yapılan araştırmalar sayesinde kısa bir süre sonra veba vakaları sonlandı." Odiham Tarım Derneği tarım ve sanayinin geliştirilmesi için İngiltere'de 1783 yılında kuruldu ve Britanya'da veteriner hekimliği eğitiminin başlatılmasında önemli rol oynadı. 1785'te bir dernek toplantısında "rasyonel bilimsel ilkeler üzerine Nalbantlık çalışmalarının" teşvik edilmesi kararı alındı. Veteriner hekimlik mesleğinin profesyonelleşmesi 1790 yılında tamamlandı, Fransızlardan gelen eğitmenler ile beraber Londra'da yeni bir veteriner fakültesi kuruldu 1844'teki Kraliyet Tüzüğü ile Kraliyet Veteriner Hekim Koleji kuruldu. Veteriner bilimi John McFadyean'ın önemli katkılarıyla 19. yüzyıl sonlarında başladı, Birçok kişi tarafından modern veteriner tıp araştırmalarının kurucusu olarak kabul edilir. Osmanlı devleti'nde veteriner hekimlik usta çırak ilişkisi ile öğrenilip icra edilen bir meslek iken modern eğitim ilk olarak 1842 yılında Prusyalı askeri Veteriner Hekim Godlewsky'nin önerisi ile süvari okullarına bazı veteriner hekimliği dersleri konulması ile başladı. 1849’da İstanbul’da Mekteb-i Harbiye'de (Kara Harp Okulu) dört yıllık eğitim veren baytarlık sınıfları açıldı. Bu sınıflar 1910 yılında Askeri Baytar Mektebi okulu oldular. Askeri Baytar Mektebi ile Mülkiye Baytar Mektebi 1921 yılında birleştirilerek Baytar Mekteb-i Alisi adını aldı. Okul 1933 yılında Ankara’ya taşındı ve 1948 yılında Ankara Üniversitesi Veteriner Fakültesi adını aldı. 1970 yılında Ankara Üniversitesi'ne bağlı Elazığ Veteriner Fakültesi açıldı. 1975 yılında bu fakülte Fırat Üniversitesi Veteriner Fakültesi ismini aldı. Sonraki yıllarda yeni veteriner fakültelerinin açılması ile veteriner hekimlik eğitimi de yaygınlaştı. Hayvanlarda hastalık, bozukluk ya da yaralanmaların tanı ve tedavisinde, tedavi sonrasında uygulamalar yaparlar. Hayvanlar insanlar gibi rahatsızlıklarını dile getiremedikleri için, klinik belirtilere güvenmek zorundadırlar. Bazı durumlarda, hayvan sahipleri hayvanın rahatsızlığı ve tıbbi geçmişi hakkında bilgi verebilirler, veteriner hekimler hastalık hikâyesini, klinik bulguları ve , bilgisayarlı tomografi, manyetik rezonans görüntüleme, Kan testleri, ve diğer tanısal testler gibi tetkikleri birleştirerek sonuca giderler. Veteriner hekimler bazen de ötenazi (uyutma) kararı verebilirler. Bazı durumlarda hasta çok acı çeker ve durumu umut verici değildir, bu gibi durumlarda zaman zaman etik tartışmalara konu olan ötenazi yoluna gidilebilir. Beşeri hekimlikte olduğu gibi, birçok veteriner hekim de hastalıkların oluşmadan önlenmeleri için koruyucu tedaviyi önemser. Bunlar arasında aşılama çalışmaları (kuduz, gençlik hastalığı, ppr, brusella gibi), beslenme düzenlenmesi, hayvan refahı uygulamaları, çiftçilerin bilinçlendirilmesi gibi birçok konuda çalışmalar vardır. Veteriner hekimlerin büyük kısmı hayvan tedavisi uygulamaları yapar (Amerika Birleşik Devletleri'nde 75% oranında). Küçük hayvan veteriner hekimleri tipik olarak veteriner kliniklerinde veya hayvan hastanelerinde çalışırlar. Büyük hayvan veteriner hekimleri ise, hastalarını muayene ve tedavi etmek için hastalarının yanına gittikleri için zamanlarının çoğunu yolculukla geçer. Veteriner hekimler klinik çalışmaları dışında hayvan tedavi ettiren hayır kuruluşlarında, veteriner fakültelerinde, araştırma laboratuvarlarında, hayvan yemi yapan kuruluşlarda, ilaç firmalarında, gıda firmalarında, ve tarımsal danışmanlık kuruluşlarında çalışırlar. Birçok ülkede devlet veteriner hekimler açısından büyük bir işveren konumundadır, örneğin Amerika Birleşik Devletleri Tarım Bakanlığı, İngiltere Devlet Veteriner Hizmetleri Kurumu. Veteriner hekimler ve uygulamaları belli alanlarda uzmanlaşmış olabilir. Uzmanlık alanlarında odak noktaları şunlardır: Veteriner hekimlikte uzmanların sayısı veteriner hekim sayısının küçük bir kısmı kadardır, ünivesitelerde ve büyük hayvan hastanerinde görev yaparlar. Uzman veteriner hekimler, Kuzey Amerika'da "Amerikan Veteriner Hekimliği Uzmanlık Kurulu" tarafından; Avrupa'da "Avrupa Veteriner Hekimliği Uzmanlık Kurulu" tarafından ve Avustralasya'da "Avustralasya Veteriner Hekimler Kurulu" tarafından resmen tanınırlar. Tanınan uzmanlık alanlarından birine ilgi duymayan hekimler yasal olarak uzman sayılmazlar. Türkiye'de bir dönem uygulanan uzmanlık eğitimi sonraları kaldırılmıştır. Son zamanlarda bu konuda yapılan çalışmalar mevcuttur. Uzmanlık tekrar geri getirmiştir. Bununla birlikte üniversitelerde yüksek lisans veya doktora eğitimleri bu amaçla yapılabilmektedir. Uzmanlıklar anesteziyoloji, veteriner diş hekimliği ve Veteriner cerrahi gibi genel konularda olabileceği gibi; kardiyoloji ya da dermatoloji gibi özel doku ve organlarla ilgili özel konularda da olabilir. Veteriner hekim unvanı alabilmek için bir Veteriner fakültesi'ni bitirmek ve tabii olduğu ülkenin bu alandaki birlik veya odasına kayıtlı olmak gerekir. Unvanların isimlendirilmeleri ülkelere göre değişmekle beraber, unvanlar çalışmaların bir tür ödülüdür. Mesela Kuzey Amerika'da, mezunlar Veteriner Tıp Doktoru (Doctor of Veterinary Medicine DVM ya da VMD) unvanınını alırlarken İngiltere ve Hindistan da Cerrahi ya da Tıbbi Veteriner Bilimleri Mezunu unvanını (BVS, BVSc, BVetMed or BVMS), ve İrlanda'da Veteriner Tıp Mezunu (MVB) unvanını alırlar. Nispeten az sayıda üniversitede, resmi olarak tanınan mezunlar veren veteriner fakülteleri vardır. Amerika Birleşik Devletlerinde sadece 28 üniversitede Amerikan Veteriner Hekimleri Birliği (AVMA) standartlarına uyan mezunlar veren fakülte mevcutken, Kanada'da 5 ve Birleşik Krallık'ta 8 tane resmi olarak tanınan mezunlar veren fakülte vardır. Bu fakültelerin az olması, fakülteye kabul edilebilmek için sıkı bir çalışma ve zorlu bir sınav sürecini yanında getirir. 2007'de ABD'de, 28 fakültede toplam 2,650 kontenjan için yaklaşık 5,750 kişi yarıştı, bu durumda kontenjan katılanların %46 sına tekabül ediyor. Birçok fakülte öğrenci seçerken, adayların hayvanlarla ve veteriner hekimlikle ilgili deneyimlerine önem vermektedir. Örgün bir deneyim ya da hayvan barınakları, çiftlikler gibi kuruluşlarda veya hayvanlarla ilgili yapılan çalışmalarda bir şekilde bulunmak adaya avantaj sağlamaktadır. ABD'de, fakültelere kabul edilen öğrencilerin yaklaşık %80'i kız öğrencilerdir. ABD'de veteriner hekimliğinin erken zamanlarında genellikle hekimler erkekti ancak 1990 yılında bu oran dengelendi ve günümüzde tam tersine döndü. Hazırlık kursları bilime vurgu yapar. Çoğu veteriner fakültesine başvurabilmek için organik kimya, inorganik kimya, fizik, biyoloji derslerine eşdeğer dersleri bir yıl ve omurgalı biyolojisi, biyokimya derslerini bir dönem almak gerekir ve üniversiteye giriş seviyesinde matematik bilgisi istenir. Bireysel okullar hayvan bilimi, hayvan bakımı, hayvan besleme, hücre biyolojisi ve genetiğe giriş dersleri almayı gerektirebilir. Bu dersler sınırlı sayıda alındığından birçok fakülte bu zorunlulukları kaldırmaya yönelmektedir. Türkiye'de 2019 yılı itibarıyla 29 veteriner fakültesi mevcuttur. Adaylar üniversiteye giriş sınavından aldıkları puanlarla fakülteleri tercih etmekte ve puan üstünlüğüne göre yerleştirilmektedirler. Eğitim süresi 5 yıldır, bazı fakültelerde İngilizce hazırlık sınıfı olduğundan 6 yıla çıkmaktadır. Fakülteler yüksek lisans derecesinde mezun verirler ve mezunlar "Veteriner hekim" unvanını alırlar. Açılan yeni fakültelerle beraber fakülte sayısı 2015 yılında 28 olmuştur, fakülte sayısının fazla olduğu ve bu nedenle verilen eğitim kalitesinin vasat olduğu, fakültelere amaçsız gelen öğrencilerin sayısının fazla olduğu gerekçesiyle eleştiriler yapılmaktadır. Türkiye'de bir dönem uzmanlık sistemi var iken daha sonra kaldırılmıştır, son yıllarda yeniden getirilmesi için çalışmlar yapılmaktadır. Akademik eğitimi takiben lisans alabilmek için çoğu ülkede veteriner hekimliği ile ilgili düzenleyici kuruluşa (oda) kayıtlı olmak gerekmektedir. Veteriner hekimliği yapmak isteyen mezunlar ilgili kuruluşa kayıt yaptırabilmek için bir tür yeterlilik sınavından geçebilmektedirler. Mesela ABD'de, "Kuzey Amerika Veteriner Lisans Sınavı"ndan yeterli bir puan almaları gerekir, bu ekipman ve malzemenin yanı sıra tanı ve tedavi bilgisini de test etmeyi amaçlayan 8 saat süren 360 çoktan seçmeli sorudan oluşan geniş kapsamlı bir sınavdır. Veteriner fakültesinde dersler, hayvan türlerinin farklı özelliklerinden dolayı, karşılaştırmalı (comparative) olarak verilir. Fakültenin ilk iki yılında alınan dersler birbirine çok benzemektedir, bu yıllarda genelde temel bilimlerden oluşur (örneğin: biyokimya, biyofizik, hücre biyolojisi gibi). Daha sonraki yıllarda alınan dersler klinik odaklı oldukları için bazı farklılıklar baş gösterir. Bazı tıp ve veteriner fakülteleri genel biyokimya, histoloji ve mikrobiyoloji, farmakoloji gibi dersleri için aynı kitabı kullanır, ancak özele doğru gittikçe farklı türlerin farklı anatomik ve fizyolojik yapılarından dolayı kaynaklar değişir. Hayvanların fizyolojileri farklılık gösterdiği için fizyoloji dersi öğrencileri zorlayan derslerden biridir. Mikrobiyoloji ve Viroloji dersleri temelde beşeri hekimlikle aynı olan ancak özelde türlere göre büyük değişiklikler gösteren derslerdendir. Epidemiyoloji sürü sağlığı ve sürü kaynaklı hastalıkların önlenmesi ve yabancı hayvan hastalıkları üzerine odaklanmış bir derstir. Patoloji de tıpkı mikrobiyoloji gibi türlere göre çeşitlilikler arz eder. Çoğu veteriner fakültesi, hayvan besleme ile ilgili dersleri ilk iki yıldaki temel bilimler eğitiminden sonra veya temel eğitimle beraber seçmeli ders olarak verir. Veteriner hekimliği eğitiminin ilk iki yılından sonra klinik uygulamalara yönelik eğitim belirginleşir. Veteriner fakültesi eğitimi, öğrencisini tıbbi ve cerrahi alanda klinik açıdan yeterli bir hekim olarak mezun etmeye odaklanmıştır. Mezun hekim yeterlilik sınavını geçebilmek ve mezuniyet gününde klinik uygulamaya başlamak için hazırlıklı olması gerekir. Birçok veteriner hekim araştırmalarıyla insan tıbbına yardım etmişlerdir. Veteriner hekimlerin araştırmaları ile onkovirüsler, "Salmonella"ve "Brusella"türleri ve başka diğer patojenik ajanlar keşfedilmiştr. ABD'de Sıtma ve Sarıhumma'nın bastırılmasında önemli rol oynamışlardır. Botulismus hastalığına neden olan ajanları bulmuşlardır, insan kalp hastalığında kullanılan pıhtılaşma önleyiciyi geliştirmişlerdir. Kalça eklemi replasmanı, bacak ve organ nakilleri gibi operasyonları da ilk kez veteriner hekimler uygulamışlardır. Dünyada ve Türkiye'de zoonoz karakterli hastalıkların engellenmesinde büyük çabaları vardır (Kuduz, Bruselloz, Kuş gribi, Sıtma gibi). Veteriner hekimlikte kötü uygulamalar: yanlış tedavi yöntemi veya kasti yanlış uygulamaları da kapsayan, hastalığı-bozukluğu tedavi etmek yerine durumu daha da kötüye götüren veya hastaya zaman kaybettiren ya da yeni bir hastalığa-bozukluğa neden olan uygulamalardır. Gelişmiş ülkelerde yanlış teşhis ve tedavi yöntemleri dava konusu olmaktadır.ABD gibi bazı ülkelerde kötü uygulamalardan çıkacak para cezalarının karşılanması için bir sigorta sistemi kurulmuştur, kötü uygulamlarda ödenen tazminatlar genelde hayvanın ekonomik değerinden fazla olmadığı için sigorta pirimi yıllık 500 doların altındadır. Bazı insanlar ve hasta sahipleri, genellikle hayvan hakları savunucuları, hastalarına karşı özenli olmadıkları, muayene ve tedavi karşılığında gereğinden fazla ücret aldıkları gerekçesiyle veteriner hekimleri eleştirmektedirler. Bazı veteriner hekimler ise, hasta sahiplerinin hastaları son çare olarak muayeneye getirdiğini, muayeneye getirmeden önce birçok ampirik ya da uygunsuz yöntemler kullanarak hastalığı ilerlettiklerini ve muayene sırasında hastalık hikâyesini olduğu gibi anlatmadıklarını öne sürmektedirler. Bu konularda çeşitli bloglar mevcuttur. Göğü Delen Adam Göğü Delen Adam (Almanca özgün adı Der Papalagi), Erich Scheurmann tarafından ilk kez Almanca dilinde 1920 yılında yazılan kitap. Kitapta, Samoa'da bir kabile şefi olan Tuavii'nin Avrupa'da geçirdiği günleri bir mektup halinde halkına anlatması konu edilmektedir. Yani, kitabın aslında bir kabile şefinin halkına yazdığı bir mektuptan ibaret olduğu kitapta belirtilmektedir. Genel olarak, Avrupa'nın yaşam biçimine olumsuz bir eleştiri niteliğindedir. Kitapta birçok kez geçen "papalagi" terimi, beyaz adam terimini anlatmaktadır. Larrys Mabiala Larrys Mabiala (d. 8 Ekim 1987) MLS ekiplerinden Portland Timbers'ta defans olarak görev yapan Kongolu futbolcudur. Fransız pasaportu da bulunmaktadır. Mabiala futbola küçük yaşlarda Nogent-on-Oise ve Chantilly'de başladı. 14 yaşındayken Paris Saint-Germain altyapısına transfer oldu. Kasım 2006'da ilk profesyone sözleşmesini imzaladı ve 2006-07 sezonunda Coupe de France ve UEFA Kupası'nda birer maçta oynadı. Ağustos 2007'de İngiliz kulübü Plymouth Argyle'ye kiralık verildi. Uzun bir süre dizindeki sakatlığı yüzünden oynayamadı ve tedavi için Paris'e döndü. Mabiala Ocak 2008'de PSG'ye döndü. Haziran 2009 tarihinde diğer bir Ligue 1 kulübü olan Nice ile 4 yıllığına anlaştı. Mabiala'nın Nice ile olan sözleşmesi bittiğinde yeni anlaşma imzalamadı ve Türk takımlarından Kardemir Karabükspor ile 2014 yılına kadar sözleşme imzaladı. Kulübüyle olan ilk maçına 8 Ocak 2012'de Gençlerbirliği karşısında çıktı. Maçı 2-1 kazandılar ve aynı maçta ilk golün asistini yaptı. 2012-13 sezonunda 29 maçta forma giymiştir. 2013-14 sezonunda ise hem takımı hem de kendisi çok başarılı bir sezon geçirmiştir ve ligin en saglam ve en kaliteli defans oyuncusu seçilmiştir. Sezonu 30 maç 1 gol ile tamamlamıştır. Sezon sonunda sözleşmesi 2017 yılına kadar uzatılmıştır. 2014-15 sezonunda takım kaptanı olmuş ve Avrupa Ligi ön eleme turu maçlarında forma giymiştir. 9 Temmuz 2015 tarihinde, Kayserispor ile sözleşme imzalamıştır. Fransa'nın genç millî takımlarında forma giyen Mabiala 2008'de A millî takım olarak Kongo Demokratik Cumhuriyeti'ni seçti. İlk maçına Nanterre'deki Cezayir karşısında çıktı. Maç 1-1 berabere bitti. Baby (Justin Bieber şarkısı) "Baby", Kanadalı şarkıcı Justin Bieber'ın şarkısı. Sanatçının ilk stüdyo albümü "My World 2.0"'un ilk single'ı olarak yayınlandı. Şarkının sözleri Bieber, sanatçının ilk single'ı "One Time"da da birlikte çalıştığı Christopher "Tricky" Stewart ve Terius "The-Dream" Nash ve R&B şarkıcısı Christina Milian ve rapper Ludacris tarafından yazıldı. Şarkı, 18 Ocak 2010'da dijital ortamda yayınlanmasının ardından airplay radyolarında çalmaya başladı, 26 Ocak'ta da mainstream ve rhythmic radyolara verildi. Şarkıda öne çıkan tarz R&B'dir, bunu yanı sıra dance-pop ve hip-hop unsurları da vardır, ayrıca doo-wop müzik etkileri de hissedilmektedir. Şarkı yayınlanmasının ardından müzik eleştirmenlerinden gerek müziği gerek sözleri ile genel olarak olumlu yönde yorumlar aldı. Bieber'ın o zamanlarda çıkan en başarılı single'ı olan "Baby", Fransa müzik listesinde bir numaraya ulaşmayı başardı, ayrıca Birleşik Krallık, Kanada, Birleşik Devletler, İrlanda, Avustralya, Norveç, Japonya, Macaristan, Belçika (Flanders), Slovakya ve Yeni Zelanda listelerinde ilk onda yer aldı. Şarkının video klibi bir alışveriş merkezinde ve bowling salonunda çekildi. Drake, Lil Twist gibi isimlerinde göründüğü klipte, Bieber bir kızın peşinden dolaşarak şarkıyı söylemektedir. Video klip, temmuz 2010 itibarıyla Youtube'da en çok izlenen video unvanına sahiptir. Bieber, "Saturday Night Live" ve"American Idol" gibi pek çok televizyon programında şarkısıyla performans sergiledi. Ayrıca 2010 Juno Ödülleri'nde Drake ile şarkının akustik bir versiyonunu söylediler. Şarkının orijinal remix'i İngiliz hip-hop sanatçısı Chipmunk tarafından yapıldı. "Baby", Bieber ve sanatçının daha önce "One Time" şarkısında birlikte çalıştığı Christopher "Tricky" Stewart ve Terius "The-Dream" Nash, The Dream'in eşi, şarkıcı Christina Milian ve Ludacris tarafından yazıldı. Şarkıda Bieber ile Ludacris düet yapmaktadır, Bieber bu iş birliğini nasıl başladıklarını "(Ludacris ve ben) ikimizde Atlanta'da yaşıyoruz, onunla geçen yıl tanışmıştım. Biz onunla çalışmanın iyi bir fikir olacağını düşündük ve bu fikrimizi onunla da paylaştık." sözleriyle açıkladı. Şarkı ilk kez 28 Aralık 2009'da MuchMusic kanalında söylendi. Sanatçı bunun birkaç gün öncesinde kendi Youtube kanalında gitaristi Dan Kanter ile "Favorite Girl"e benzer bir şekilde şarkının akustik versiyonu yayınlamıştı. Ludacris MTV News'e verdiği röportajda: "O bana ilk terk edilişini anlattı. Önemsediği bir kızın onu terk ettiğinde nasıl kötü hissettiğinden bahsetti. Şarkıyı duyduğum anda bir hit dinlediğimi biliyordum ve 15 yaşındaki bir çocuğun bunu kaydedebildiğini düşünüyordum. Sonra oturdum ve 'Hadi hatıralarımızı gözden geçirelim.' dedim ve sonunda kaydı tamamladık. Tekrar söylüyorum ve size garanti ediyorum, bu 2010'nun en iyilerinden biri olacak." dedi. Şarkı E♭ majör anahtarında yazılan şarkıya Bieber şarkıya G, C arasındaki bir sesle vokal yapmaktadır. "Rolling Stone" dergisinden Jody Rosen şarkının tarzı için "hip hop ile ellilerin doo wop'una göz kırptığını" ifadesini kullandı. Ayrıca şarkıda geçen "My first love broke my heart for the first time/And I was like/Baby, baby, baby, ooooh/I thought you'd always be mine" (İlk aşkım, kalbimi ilk seferde kırdı./ ve ben ondan hoşlanıyordum./Bebeğim, bebeğim, bebeğim, ooooh/ Her zaman benim olacağını düşünürdüm.) sözlerinin de ellilerin balladlarından "Tears on My Pillow", "Why Do Fools Fall in Love" ve "Earth Angel"ı andırdığını ekledi. About.com yazarlarından Bill Lamb, şarkıya beş üzerinden dört buçuk yıldız verdi. Şarkının yazarlarından Stewart ve The-Dream ikilisinin Christina Milian ile One Time'dan çok daha öte bir iş çıkardıklarını ekledi. Lamb "Şarkının sözleri 'gençlerin aşkı' için güzel bir referans oluşturabilir. Ayrıca Ludacris'in bu tarz bir pop şarkısında rap söylemesi de küçük dinleyiciler için de zararsız ve cezbedici. Tüm bunlara bir de zevkli dizeler eklenince, birinci sınıf bir iş ortaya çıkmış." dedi. Eleştirmen şarkının sanatçının listelerdeki ilk bir numarası olma potansiyeli barındırdığı belirtti. "Baby"nin pre-teen pop için bir model olduğunu ve şarkının ebeveynlere Bieber'ın çocukları için neden bir müzikal rol modeli olduğunu anlamalarını sağlayacağını söyledi. Digital Spy'den Nick Levine şarkının, sanatçının diğer çalışmalarından daha iyi olmadığını ama Tricky ve The-Dream'in gençlik aşkıyla ilgili basit, uzun bir nakarat hazırlamasının çalışmaya katkı sağladığını belirtti. "Baby" Birleşik Devletler "Billboard" Hot 100 listesine beş numaradan girdi ve bu Bieber'ın ülkedeki o zamanlardaki en yüksek liste pozisyonu oldu. Ludacris'in de2007'deki "Runaway Love"den sonraki bu listedeki en iyi başarısı oldu. Şarkı, listeye girdiği hafta Taylor Swift'in de "Today Was a Fairytale" ile iki numaradan girmesi sonucu, şarkı en başarılı ikinci giriş oldu. ABD'de "Hot 100" dışında da listelere girmeyi başardı: 13 Şubat 2010'da Pop Songs listesine de otuz üç numaradan girdi. Satış rakamları sebebiyle listede yükselmeyi başaran şarkı, on altı numaraya kadar ulaştı. 2 Ağustos 2010'da ABD'deki 2 milyonu aşan satış rakamıyla Recording Industry Association of America'dan 2x platin plak sertifikası aldı. Nisan 2011 itibarıyla şarkı yalnızca ABD'de 3 milyondan fazla kopya sattı. "Baby" Canadian Hot 100'e üç numaradan girdi, böylece sanatçı ülkedeki en başarılı liste girişini yaptı. 8 Şubat 2010'da Avustralya'nın resmi müzik listesi ARIA Singles Chart'a otuz yedi numaradan girdi. 12 hafta boyunca listede yer alan şarkı, en yüksek üç numaraya ulaştı. "Baby" Australian Recording Industry Association (ARIA)'den 70,000 kopya satış rakamı sebebiyle platin sertifika aldı. Yeni Zelanda'da listelere girmeyi başaran şarkı, listede ilk haftasında on dokuz numaradaydı ve en yüksek de dört numaraya ulaştı. Şarkı ertesi hafta beş numaraya geriledi ama sonraki haftalarda tekrar dört numara olmayı başardı. ve Recording Industry Association of New Zealand (RIANZ) tarafından platin sertifikalandı. UK Singles Chart'ta 14 Mart 2010'da, en yüksek pozisyonu olacak olan, üç numaraya kadar yükseldi. Video klibin çekimleri 25 Ocak 2010'da, Los Angeles'ta başladı. Klip Universal CityWalk'ta, daha önce Beyoncé, Lady Gaga, Alexandra Burke ve Cheryl Cole gibi sanatçılarla da çalışan Ray Kay yönetmenliğinde çekildi. Ludacris video için "Bu Michael Jackson'nın "The Way You Make Me Feel"lının 2010 versiyonu gibi" dedi. Beiber ise "Video şarkının mesajını yani bir kızı ger kazanmayı ekrana yansıtıyor." dedi. Sanatçı bir röportajda videoyu şu şekilde anlatıyor: Video klibin prömiyeri 19 Şubat 2010'da sanatçının Youtube'taki Vevo kanalında yapıldı. Klipte, Bieber'ın hoşlandığı kızı, şarkıcı ve oyuncu Jasmine Villegas canlandırırken, Bieber'ın arkadaşlarını da, Young Money, Drake ve Lil Twist, Tinashe oynadı. Video, bir alışveriş merkezi ve bowling salonunda geçiyor. MTV klibin yayınlanmasının ardından Ludacris'in tanımınına katılarak videoyu "The Way You Make Me Feel"a benzetti. Ancak klipteki koreografinin Jackson'nın koreografisinden daha basit, az düşünülmüş olduğunu da ekledi. MTV klibi şu şekilde özetledi: "Büyük bir bölümü bowling salonunda geçiyor. Sahneler dönüşümlü olarak gösteriliyor. Bieber'ın saçlarını karıştırması, Ludacris'le olan sahneler, moonwalk ve diğer dans figürleri... Kız ilk başlarda Bieber'a hiç yüz vermiyor ancak klibin sonunda Bieber onu kazanmayı başarıyorlar. Videonun sonunda da salondan el ele çıkıyorlar." "Billboard" dergisi klipteki dans için "Bu yeni dans hareketleri, bizim için yalnızca şu anlama geliyor: Şu an Dünya'nın her köşesindeki 8-12 yaşındaki çocukların kalbi Bieber tarafından fethedildi." YouTube'da en çok izlenen videolar listesinde 2.sırada yer almaktadır. Şarkının akustik versiyonu ilk kez 28 Aralık 2009'da MuchMusic kanalında yayınlandı. Sanatçı şarkıyı He sang the song on VH1's Pepsi Super Bowl Fan Jam, along with other performers Rihanna, JoJo ve Timbaland'tin de katıldığı VH1'in yayınladığı Pepsi Super Bowl Fan Jam'de ve CBS'nin yayınladığı "The Early Show"'da söyledi. Bieber Ludacris'le ilk canlı performansını ise 6 Şubat 2009'da BET'in "SOS: Saving Ourselves – Help for Haiti Telethon" adlı programında sergiledi, ayrıca bu VH1 veMTV'de de yayınlandı. Sanatçı bu performansta şarkının nakaratını "Baby, baby, Haiti" olarak değiştirerek okudu. Albümün yayınlandığı hafta, "Baby"i "The View" ve "106 & Park" programlarında söyledi ayrıca 2010 Kids Choice Awards!ta da bu şarkısıyla performans sergiledi. Bieber "Saturday Night Live"'ın 35. sezonunun en sekizinci bölümünde bu ve "U Smile" şarkısını seslendirdi. 2010 Juno Awards'ta da şarkıcısı Drake ile şarkının akustik versiyonunu söyledi. Nisan 2010'da Bieber'ın yaşı gereği sesinin değişmesinden ötürü, şarkıyı canlı performanslarında farklı bir anahtardan söylemeye başladı. 26 Nisan 2010'da Sidney, Avustralya'da performans sergiledi, "Sunrise" stüdyoları performansı yayınlamaktan vazgeçti. 11 Mayıs 2010'da Oprah Winfrey'in programına katıldı ve şarkısını söyledi. 4 Haziran 2010'da da Today Show'a katıldı ve programda, "Baby" "Never Say Never", "Somebody to Love" ve "One Time" şarkılarını seslendirdi. 2010 MuchMusic Video Ödülleri ödüllerinde de bu ve "Somebody to Love" ile performans sergiledi. Oriks Oriks (Oryx), çöllerde ve kurak düzlüklerde sürüler halinde yaşayan iri antiloplar. Üç farklı türü vardır. Zlatko Burić Zlatko Burić (d. 13 Mayıs 1953, Yugoslavya), Hırvat-Danimarkalı oyuncu. 13 Mayıs 1953 tarihinde, o zaman Yugoslavya'ya bağlı olan Osijek kentinde doğan Burić, Osijek'deki Dramskij Studio'da eğitim görmüştür. 1970'lerde ve 1980'lerin başında bir tiyatro grubunda yer alan Hırvat oyuncu, 1981 yılında Danimarka'ya taşınmış ve orada Sonja Hindkjaer ile evlenmiştir. Hindkjaer'den üç çocuğu olan oyuncu, daha sonra boşanmış ve 7 Ekim 1998'de Dragana Milutinović ile evlenmiştir. Burić, 1990'larda ve 2000'lerde birkaç başarılı Danimarka filminde rol almış ve "Pusher" filmindeki rolüyle, 1997 yılında Bodil Ödülleri'nin "en iyi yardımcı erkek oyuncu" dalında ödül kazanmıştır. 2009 yılında Burić, 2012 filminde Rus bir milyarder olan Yuri Karpov'u canlandırarak, büyük bir yardımcı rolde yer almıştır. Bengütürk TV Bengütürk TV, Türkiye'den yayın yapan ulusal bir haber kanalıdır. 2007 yılında test yayınına başlamıştır. Kanal, Milliyetçi Hareket Partisi'ne yakınlığıyla bilinmektedir. 1 Mart 2016 tarihinde yayınlarını Türksat ile olan sözleşmeden dolayı olan bir sorun yüzünden Türksat uydusu üzerinden yayınları kesilmiştir. Murat İde, Facebook üzerinden bu durumu söylemiştir. Bengütürk TV, 11 Mart 2016 tarihinde Türksat uydusu üzerinden yayınlarına geri dönmüştür. Genel yayın yönetmeni Murat İde 2017 Türkiye anayasa değişikliği referandumunda "hayır" oyu kullanacağını açıklaması yüzünden kanaldan kovulmuş, buna tepki olarak kanalın ekran yüzleri kanaldaki görevlerinden istifa etmiştir. Tom Cruise filmografisi Thomas Cruise Mapother IV (d. 3 Temmuz 1962 Syracuse, New York, ABD) üç kere Akademi Ödülüne aday gösterilmiş, Altın Küre ödüllü oyuncu. Forbes dergisi tarafından 1 yılda 67 milyon dolar kazancıyla 2006'da dünyanın en güçlü ünlüsü seçilmiştir. Üç kez Akademi ödülüne aday gösterilmesine rağmen bu ödüllerden hiçbirini alamamıştır. Üç kez Altın Küre kazanmıştır. Annesi Mary öğretmen, babası Thomas ise elektrik mühendisi idi. 2007 yılına kadar dünyanın en fazla kazanan aynı zamanda en fazla kazandıran oyuncusu olmuştur. Aşağıda aktörün filmlerinin bir listesi bulunmaktadır. Thomas Carlyle Thomas Carlyle (d. 4 Aralık 1795, Ecclefechan, Dünfries ve Galloway, İskoçya - ö. 5 Şubat 1881, Londra) İskoç asıllı, deneme ve hiciv yazarı, tarihçi ve eğitmendir. Carlyle "Edinburgh Ansiklopedisi"ne de makaleler yazmakla; çok tartışmalara yol açan sosyal yorumlamalarıyla ve iktisat bilimini "kasvetli bilim" olarak tanımlanması ile hatırlanmaktadır. Yapıtlarında İngiltere'nin tarihini, toplumsal yaşamını ve işçi sorunlarını ele almıştır. Ailesi, İskoçya'da çok yaygın olan sıkı Kalvinizm Protestanlığı inanç ve göreneklerine bağlıydılar ve oğullarının Protestanlık prensiplerine göre eğitilmesine dikkat etmişlerdi. Carlyle'nin eğitimi sonunda bir Protestan papaz veya vaiz olmasını beklemekteydiler. Ancak Carlyle Edinburgh Üniversitesi'nde ilahiyat eğitimine devam ederken katı Hristiyan inancını kaybetmiş ve bunu da açıkça her eseri, yazısı ve hareketi ile ortaya koymuştu. Buna rağmen Carylye'in hazırlayıp yayınladığı eserlerin ana temaları ve bunların işlenişi sıkı dinsel prensipleri yansıtmaktaydı. Carlyle'ın geleneksel Hristiyanlığa inanmamasının herkesçe bilinmesi ve eserlerinin ana temalarının sıkı Hristiyan prensiplerini içermesi ile Victoria devrinin son dönemlerinin önemli bir karakteri idi. Bu devirde birçok aydın bu ikilemi çok çekici bulmakta idi. Özellikle Charles Darwin'in evrimsel teoriyi açıklaması, sosyal ve bilimsel ilerlemeler, bu aydınların geleneksel sosyal düzene ait din, inanç ve tutumlarını soru altına alıp tehdit etmekteydi ve Carlyle bunu eserlerine ustalıkla yansıtmaktaydı. Güneybatı İskoçya'da Dumfries ve Galloway bölgesinde 4 Aralık 1795 tarihinde çok katı Kalvinizm inançlı bir ailenin oğlu olarak doğdu. He also wrote articles for the "Edinburgh Encyclopaedia". J. Elfreth Watkins John Elfreth Watkins (1852–1903) 19. yüzyılda ABD demiryollarında çalışan bir inşaat mühendisi. John Bull adlı buharlı lokomotifin Smithsonian Enstitüsü tarafından korunmasında kilit rol oynamıştır. 1873 yılındaki bir kaza sonrası Pennsylvania Demiryolları'nda katip olarak çalışmaya başladı ve 1885 yılında Smithsonian'ın taşıma bölümünde küratörlük yaptı. 1900 yılında "Ladies' Home Journal" dergisinde yayınlanan "Gelecek Yüzyılda Neler Olabilir" ("What May Happen in the Next Hundred Years") adlı makalesinde çeşitli tahminlerde bulundu. Saftirik Greg'in Günlüğü: Rodrick Kuralları Saftirik Greg'in Günlüğü: Rodrick Kuralları (İngilizce: "Diary of a Wimpy Kid: Rodrick Rules") Jeff Kinney'in dayalı 2011 Amerikan komedi filmi. Filmin başrollerinde Zachary Gordon ve Devon Bostick oynamaktadır. Robert Capron, Rachael Harris, Steve Zahn, Peyton List diğer ana oyunculardır. "Saftirik Greg’in Günlüğü"'nün devamıdır. Raimundo Pereira Raimundo Pereira (d. 9 Şubat 1955, Dar Salam, Portekiz Ginesi), Gine-Bissau'lu avukat. Cumhurbaşkanı Malam Bacai Sanhá'nın ölümü nedeniyle 9 Ocak - 12 Nisan 2012 tarihleri arası Gine Bissau Cumhurbaşkanı Vekili olarak görev yapmıştır. Pereira, 22 Aralık 2008 tarihinden beri Ulusal Halk Meclisi Başkanı olmuştur. Ayrıca 3 Mart 2009'dan 8 Eylül 2009 tarihine kadar geçici cumhurbaşkanı olarak görev yaptı. Pereira, Afrika, Gine ve Cape Verde Bağımsızlık Partisi(PAIGC) üyesidir. 12 Nisan 2012 tarihinde Gine-Bissau ordusu, Başbakan Junior ve Geçici Cumhurbaşkanı Pereira'nın Angola ile ülkede yabancı askerlerin varlığını meşru hale getirecek gizli bir askeri anlaşma yaptıkları gerekçesiyle darbe girişiminde bulunarak kendisini iktidardan indirmiştir. 2003 Football League Cup Finali 2003 Football League Cup Finali, 2 Mart 2003 tarihinde Galler'in Cardiff şehrinde Milenyum Stadyumu'nda düzenlendi. Bu finalde iki Premier League takımı; Liverpool ile Manchester United karşı karşıya geldi. Liverpool finali 2-0 kazandı ve kupanın sahibi oldu. 2004 Football League Cup Finali 2004 Football League Cup Finali, 29 Şubat 2004 tarihinde Galler'in Cardiff şehrinde Milenyum Stadyumu'nda düzenlendi. Bu finalde Bolton ile Middlesbrough takımları karşı karşıya geldi. Middlesbrough finali 2-1 kazandı ve kupanın sahibi oldu. Bu final bugüne kadar 29 Şubat'ta oynanan son Lig Kupası finali olarak kalmıştır. Fenerbahçe (erkek voleybol takımı) 1934-35 sezonu Fenerbahçe (erkek voleybol takımı) 1934-35 sezonunda İstanbul Erkekler Voleybol Ligi'nde mücadele etti. Melih Mehmet Akat Melih Mehmet Akat, (d. 1950, Ankara) TÃ¼rk diplomat. 1971 yılında Ankara Üniversitesi Siyasal Bilgiler Fakültesi'nden mezun olmuştur. 1973 yılında Dışişleri Bakanlığı Araştırma ve Siyaset Planlama Dairesinde Aday Meslek Memuru olarak göreve başlamıştır. Çeşitli görevlerin ardından 2001-2003 yıllarında Irak Büyükelçisi, 2003-2005 arasında Dışişleri Bakanlığı Siyaset Planlama Genel Müdürü, 2005-2009 yılları arasında Danimarka Büyükelçi, 2009-2011 arasında da Şili Büyükelçi olarak görev yapmış, 2011'de merkeze atanmış ve 2012'de de Dışişleri Bakanlığı müşavirliği görevine getirilmiş, 2015 yılında yaş haddinden emekli olmuştur. Bekar olup İngilizce bilmektedir. Fenerbahçe (erkek voleybol takımı) 1969-70 sezonu Fenerbahçe (erkek voleybol takımı) 1969-70 sezonunda İstanbul Erkekler Voleybol Ligi'nde mücadele etti. Ekip sezonu dördüncü tamamlayarak 1970-71 sezonunda düzenlenmeye başlanacak Deplasmanlı Voleybol Ligi'ne iştirak hakkını yitirdi. Federasyon Kupası'nda ikinci olarak Türkiye Erkekler Voleybol Şampiyonası'na katılma hakkını da kaybetti. Robert De Niro filmografisi Robert Mario De Niro, Jr. (d. 17 Ağustos 1943, New York, ABD), Amerikalı oyuncu. Sinema tarihinin en iyi oyuncularından biri olarak gösterilir. Robert De Niro, Sanatçı bir ailenin çocuğu olmanın avantajını daha küçük yaşlarda hissetmiştir. Annesi Virginia Admiral, bir ressamdı, babası Robert da şair, ressam ve heykeltıraş. Doğup büyüdüğü semtte ağırlıklı olan İtalyan komşuları bu içe kapanık çocuğu 'Bobby Milk' diye çağırırlardı. Utangaç bir çocuk olduğu doğruydu; zamanının çoğunu kitaplar arasında geçiriyordu. Broadway’de sahnelenen oyunlarla büyüyen De Niro, ilk kulis havasını "Oz Büyücüsü" rolüyle kokladı. On altı yaşına girince Çehov'un "Ayı" oyununda rol aldı. Tüm başarılı oyuncular gibi (örneğin Marlon Brando) ünlü tiyatro öğretmeni Stella Adler’den ders aldı. Kamerayla ise 1968 yılında çekilen "Greetings" filmiyle tanıştı.Aşağıdaki listede aktörün yer aldığı filmlerin ve televizyon yapımlarının bir listesi bulunmaktadır. The Brady Bunch The Brady Bunch, Sherwood Schwartz tarafından oluşturulan ABD sitcom dizisidir. Başrollerinde Robert Reed, Florence Henderson ve Ann B. Davis vardı. Dizi 1969 ile 1974 yılları arasında çekildi. Robert Reed Robert Reed (19 Ekim 1932- 12 Mayıs 1992), Amerikalı film ve dizi oyuncusuydu. 1960'lardaki "The Defenders" dizisiyle tanındı. 1969 yılında başlayan "The Brady Bunch" dizisiyle kariyerinin en iyi performansını göstermiştir. Dangerous Years Dangerous Years Sol M. Wurtzel ve Arthur Pierson başrollerini paylaştığı, yönetmenliğini Billy Halop ve Ann E. Todd 'un yaptığı 1947 yılında çekilen Amerika yapımı film. Marilyn Monroe restoran sahnesinde garson Evie olarak çok kısa bir rolde oynamıştır. Adam Rodríguez Adam Michael Rodríguez (2 Nisan 1975), Amerikalı aktör ve yönetmen. Uzun bir süre oynadığı "" deki rolü olan Eric Delko karakteriyle tanınır. Bärbel Wöckel Bärbel Wöckel, evlilik öncesi soyadıyla Eckert (21 Mart 1955, Leipzig), Doğu Alman eski atlet. Yarıştığı ana etkinlik 200 metreydi. Wöckel 1976 ile 1980 Olimpiyatları'nda, 200 metre ve 4x100 metrede ulaştığı ikişer madalyayla, toplamda dört Olimpiyat altını kazandı. Kariyeri boyunca SC Motor Jena kulübü adına yarıştı. Find a Grave Find a Grave, ticari web sitesidir. Mezarlık kayıtlarının tutulduğu veritabanı sayesinde mezar bilgilerine 1998'den beri ulaşılabiliniyor. Riau Riau, Endonezya'da, Sumatra'nın doğusunda, Malakka Boğazı kıyısında bulunan bir il. Merkezi Pekanbaru'dur. KÃ¼rmez Han Kürmez Han - Türk ve Altay mitolojisinde Ruhlar Tanrısı. Körmöz Han veya Kürmes Han da denir. Yeraltındaki ruhların (Körmözlerin) önderidir. Maniheizm ile birlikte Hürmüz ile özdeşleşmiştir. Moğol mitolojisinde Hormosta ya da Kormosta, Türk mitolojisinde "Kurbustan" veya Kürmez adıyla yer alır. Moğollara göre 55 Batı Tanrısının başında bulunur. Türk ve Altay halk inancında ve mitolojisinde melek ve hayalet türü varlıklardır. Kürmez Han bunların başında bulunur. Körmös, Kürmös veya Körümes de denir. Kimi zaman Tanrının görevlendirdiği düşünülür. Körmösler en çok günbatımında ve gündoğumunda ortaya çıkar ve etkin olurlar. Bu yüzden bu vakitler tehlikeli sayılır. İnsanların ruhlarını ele geçirebilirler. Körmöslü kavramı deli veya ruhsal hastalıklı anlamında kullanılır. (Gör/Kör) kökünden türemiştir. Görmeyen demektir. Türk mitolojik anlayışında görmezlik aynı zamanda görünmezlik demektir. İrşi İrşi – Türk ve Altay halk inancında ve halk kültüründe peri (perikızı). Cisimsiz dişil varlık. Tüm dünya mitolojilerinde farklı isimlerle yer alır. Çoğu zaman iyicil varlıklardır. Çok güzel kız bir kılığına bürünür. Türk halk inanışında aslında ne gözü ne kulağı ne burnu ne saçı olmayan bir canlıdır. Masal kahramanı olan yiğitlerle evlenirler. Bazen de onları görünmez yapan sihirli gömlekleridir. Tepegözün annesi bir peridir. Bazen İye kavramı ile eşdeğer kullanılır. Hayvan kılığına girebilirler. Peri Han kavramı perilerin önderlerini ifade ettiği gibi perilerle iletişime geçebilen şamanlara da denir (Porhan). Dede Korkut Oğuznamelerine göre Tepegöz; kanat kanata bağlayıp uçan ve pınara konan su ruhlarının, peri kızıyla olan evliliğinden doğmuştur. Nogayların inancında insanlar, "İrşi"yi kendileri için çalışmaya zorlayabilirler. Onunla sadece akşamları karşılaşılabileceği yönündeki halk inanışı ise oldukça yaygındır. Türk halklarının pek çok efsane ve masallarında güvercin kılığına girebilen İrşilerin güzel bir kıza dönüşerek insanoğluyla evliliği konusu geniş bir şekilde yer tutmaktadır. Bazı mitolojik metinlerde "su perileri" olarak tanımlanan İrşiler, Su İyesi çizgilerini de bünyesinde barındırır. İris Hanım - Türk mitolojisinde koruyucu tanrıçadır. Kötü ruhları kovar. İrşilerin (perilerin) kraliçesi olarak da görünür. Sözcük; kurtuluş, hürriyet demektir. Iras (Uras) sözcüğü ile de bağlantılıdır. (İr/Er) kökünden türemiştir. Güç, kuvvet anlamlarını barındırır. İrmek (bulunmak ve olgunlaşmak) fiili ile bağlantılıdır. Bengkulu Bengkulu, Endonezya'da, Sumatra'nın güneybatı kesiminde bulunan bir il. Merkezi il ile aynı ada sahip olan il, Hint Okyanusu'ndaki Enggano adasını da içine almaktadır. Ulusal Akademik AÄŸ ve Bilgi Merkezi 1996 yılında TÜBİTAK 'a bağlı bir enstitü olarak kurulan Ulusal Akademik Ağ ve Bilgi Merkezi (ULAKBİM); Türkiye'deki tüm akademik kurumları birbirine ve küresel araştırma ağlarına bağlayan Ulusal Akademik Ağ alt yapısını işletmekte ve bu ağ üzerinden yeni ağ servisleri sunarak, bir yandan ağ için araştırma geliştirme yapmakta, diğer yandan araştırmacıların ağı Ar-Ge yapmak için kullanmalarını sağlamaktadır. Ayrıca, Türkiye'deki en zengin bilimsel basılı ve elektronik bilgi kaynaklarına sahip olan Cahit Arf Bilgi Merkezi aracılığı ile ülke çapında yaygın bilgi ve belge erişim hizmetleri sunmaktadır. ULAKBİM kuruluşundan günümüze kadar olan süre içerisinde, bilgi çağında yaşanan hızlı teknolojik değişimler ve gelişmelere ayak uydurarak; temel faaliyet alanları ile ilgili, gerek ağ teknolojilerinde, gerekse elektronik yayıncılıktaki gelişmeleri gününün koşullarına uygun olarak yakından izlemekte ve kendini devamlı olarak yenilemektedir. Buna göre ULAKBİM; "ulusal hizmet" anlayışı çerçevesinde, eğitim ve araştırma ağ altyapısının yüksek hızlı yurt içi ve yurt dışı bağlantıları üzerinden sunduğu hizmetlerle, misyonu doğrultusunda Türkiye'deki eğitim ve araştırma kapasitesini artırmak ve bilgi hizmetlerini ulusal ölçekte yaygınlaştırmak amacıyla günün koşullarına uygun olarak geliştirmeyi hedeflemektedir. ULAKNET; Türkiye'deki tüm üniversiteler ile bunların fakülte ve diğer alt birimleri, TÜBİTAK birimleri, Askeri Okullar, Harp Akademileri ve Polis Akademisi, Türk Tarih Kurumu, Milli Kütüphane, YÖK, ÖSYM, Türkiye Atom Enerjisi Kurumu ve Türk Silahlı Kuvvetleri'nin Ar-Ge birimlerinden oluşan toplam 176 birime Superonline'dan kiralanan frame relay, ATM, Metro Ethernet, G.SHDSL ve kiralık hatlar kullanılarak ücretsiz hizmet sağlamaktadır. Bu hizmetten bu uçlarda bulunan yaklaşık 111.000 öğretim görevlisi, araştırmacı ve 2.500.000'un üzerinde üniversite öğrencisi yararlanmaktadır. Todur Zanet Todur Zanet (d. 14 Haziran 1958, Kongaz) Gagavuz şair, yazar, dramaturg, araştırmacı, halk bilimci, yayıncı, çevirmen. Gagavuz Milli Marşı'nın yazarıdır. "Ana Sözü" adlı derginin yayın kurulu başkanlığını yürütmektedir. BatÄ± Sumatra Bat覺 Sumatra, (Endonezya dilinde: "Sumatera Barat") Endonezya'da, Sumatra'n覺n orta bat覺 kesiminde il. Merkezi Padang'd覺r. Dislokasyon Dislokasyon ve diğer adıyla çizgisel kusur; malzeme biliminde, kristal yapıların atomsal dizilişlerinde bir çizgi boyunca görülen kusurlardır. Denge konumundan ayrılan atomlar sonucunda çizgi çevresinde artık gerilimler meydana gelir ve şekil değiştirme enerjisi depo edilir. Dislokasyonlar genellikle malzemelerin katılaşma sürecinde oluşmakla birlikte, plastik şekil değiştirme sırasında sayıları artar. Öte yandan boş köşelerin yığılması ve katı eriyiklerde görülen atomsal uyumsuzluk da bu kusurların oluşmasına sebep olabilir. Kenar dislokasyonu ve vida dislokasyonu olmak üzere iki ana dislokasyon türü vardır. Gerçekte ise bu iki dislokasyonun özellikleri bir arada görülür. Bu tür dislokasyonlara ise karışık dislokasyonlar adı verilmektedir. Kusurların varlığı 1907 yılında İtalyan fizikçi ve matematikçi Vito Volterra tarafından ortaya atılsa da, atomik boyuttaki kusurları tanımlayan dislokasyon terimi ilk kez G. I. Taylor tarafından 1934'te kullanıldı. Bir kristal yapıya, yarım bir atom düzleminin girmesi sonucu uygulanan basınçla birlikte, düzlemin ucundaki atomlar basıncın etkisiyle sıkışırken, düzlemin yan kısımlarındaki atomlar ise açılmaya zorlanırlar. Bu durumda minimum enerjili denge konumlarından ayrılan atomların potansiyel enerjileri artar. Bu düzensizliğin merkezi olan doğru, kenar dislokasyonu olarak adlandırılır. Dislokasyon çizgisi boyunca görülen bu yüksek enerji bölgesi, malzemenin mekanik özelliklerini büyük ölçüde etkilemektedir. Kenar dislokasyonunun oluşturduğu kusurun büyüklüğü ve yönü Burgers çevrimi kullanılarak hesaplanır. Kusursuz bölgede bir çevrim sırasında paralel yönlerde, eşit aralıklarla ilerlenince çevrim kapanır. Eğer çember kusur içeriyorsa bu çevrimin uçları kapanmaz ve atomların arasındaki uzaklık kadar fazlalık kalır. Bu uzaklığa Burgers vektörü adı verilir. Kristal yapıdaki bir düzlem boyunca kısmen kayma şeklinde ötelenme sonucu gerçekleşen dislokasyonlara vida dislokasyonu denir. Bu öteleme atomlar arasındaki mesafe, yani Burgens vektörü kadardır. Vida dislokasyonu boyunca alt ve üst kısımlardaki atomlar denge konumlarından farklı bir konumda olduklarından birbirlerini tam olarak karşılayamazlar. Bu sebeple dislokasyon çizgisi boyunca artık kayna gerilmeleri bölgesi oluşur ve dolayısıyla potansiyel enerji artış gösterir. Vide dislokasyonunun oluşturduğu kusurun büyüklüğü ve yönü Burgers çevrimi kullanılarak hesaplanır. Bu bağlamda kristalin eğildiği her doğrultuda, iki atom arasındaki mesafe kadar hareket edilerek eksen etrafında 360° dönme tamamlanır. Oluşan çemberde açık kalan kısım Burgers vektörüdür ve vida dislokasyonuna paraleldir. Benzer şekilde cisimler uygulanmaya devam edilirse vida dislokasyonu çizgisi boyunca bir spiral çizilir. Oluşan bu spiral şekli sebebiyle bu tür dislokasyonlara vida ismi verilmiştir. Gerçekte, kenar ve vida dislokasyonlarının bir arada bulunduğu karışık dislokasyonlar mevcuttur. Bu tür dislokasyonlarda dislokasyon çizgisi Burgers vektörüne paralel olup, vida dislokasyonu özelliği gösterir. İçeriye doğru ilerleyen bu çizgi yay biçiminde eğrilerek yan yüzeye çıkarken Burgers vektörüne dik konuma gelir ki bu noktada da kenar dislokasyonu özelliği gösterir. Tazşa Tazşa – Türk ve Altay mitolojisinde ve masallarında sık sık adı geçen kel kahraman. Taşşa veya Tazça olarak da söylenir. Bazen Kalca (Kalça) veya Kelçe (Kelce) şeklinde de geçer. Daz (kel) başlı bir yiğittir. Gücünü kelliğinden alır. Türk söylencelerinde kellik bir güç ve zeka simgesidir. Aynı zamanda dolaylı olarak ve kendiliğinden ortaya çıkan kurnazlık ve yenilmezlik gibi özellikleri barındırır. Daz (kel) başlı yiğit asla yenilmez. Bazı durumlarda normal, sıradan bir insan olan kahraman silkinerek ton (don, biçim) değiştirerek birdenbire Taşşa’ya dönüşür. Hatta onunla birlikte atı da silkinir ve daz başlı olur. Böylece ikisi de yenilmez hale gelirler. Taşşa, Keloğlan’ın önsel ve ilkel biçimidir. Ancak Keloğlan gibi gülünç değildir. Aksine kellikle birlikte yiğitliği ve ciddiyeti, ayrıca fiziksel özelliklerinin gelişmişliği ile gücü de artar. Avarların söylencelerinde, soyundan türedikleri dazbaşlı (kel) ataları vardır. Kelçe; Çokbilmiş, kurnaz ve talihlidir. Ukala ve alaycı olarak da görünür. Kendisini kele dönüştürerek öteki dünyaya bile gidebilir, göğün yedi katını ve yıldızları dolaşır. Altay efsanelerinde kel kadın şaman ölüleri bile diriltir. Bu nedenle kellik bir güç simgesidir. Güneşli bir günde kar yağdırır, fırtına çıkarır. Manas Destanında Targıl Taz adlı bir kahin vardır. Kel/Kal sözcüğünün Moğolca Gal “Ateş” sözcüğü ile de bağlantısı vardır. Ateş kutsallık ve güç içeren bir enerjiye sahiptir. Moğolların Gal Han adlı bir Tanrıları vardır ve sözcük olarak kellik anlamıyla bağlantılıdır. Taz Hanım - Türk ve Altay mitolojisinde gök tanrıçasıdır. Tez Hanım olarak da bilinir. Ülgen’in karısı olarak geçer. En önemli özelliği kel olmasıdır. Tuvalarda kartala Tas adı verilir ve Taz Hanım ile bağlantılıdır. Moğolcada akbaba kuşuna Tas/Tasu denmesi de yine bu kuşun kel bir görünümünün olmasıyla alakalıdır. Tazlık (kellik) tamamen Türk kültürüne ait olan belirgin biçimde ortaya çıkan bir güç simgesidir. Taşşa ve Keloğlan ile bağlantılı olarak ele alınabilir. Taskıl,