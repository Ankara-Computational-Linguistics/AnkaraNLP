2015” (2015 Büyük Ustası) seçildi . Ertesi yıl World Sports Martial Arts Council (USA) tarafından da “Hall of Fame as Master of 2016” (2016 Ustası) seçildi. Şubat 2016'da Federasyon tarafından verilen 8. Duan diploması ile bu branşta en yüksek ustalık derecesine sahip Türkiye'de ilk ve tek isim oldu. İlk resmi JKD sporcu lisansını aldı; bu branşta ilk kez Türkiye Wushu Federasyonu'nun (TWF) 23 - 31 Temmuz 2016 tarihleri arasında düzenlediği Jeet Kune Do 1.Kademe Yardımcı Antrenör Yetiştirme Kursu’na Teknik-Taktik öğretmeni olarak katıldı ve tüm katılımcılar ilk resmi JKD yardımcı antrenörlük diplomalarını aldılar. Aralık 2016'da Londra'dan ziyarete gelen İngiliz Pencak Silat Ustası Abdurrahman (Nicholas) Blanchette gördüğü "en hızlı usta"nın Yüksel Yılmaz olduğunu söyledi. Tae-Do-Kung Fu Uluslararası Federasyon (Federation Internationale de Tae-Do-Kung Fu) Başkanı Prof. Dr. Sijo Tahou Sehi, Sijo Yüksel Yılmaz’ı federasyonunun en üst düzey ustası olarak tanıyarak Federasyonunun tanıdığı en yüksek paye olan “Sijo”, “Grand Master” (GM) ve “Profesör” unvanlı uluslararası onur diploması verdi. Yüksel Yılmaz, TWF Merkez Hakem Kurulu Başkanı Abdulvahit Alagöz ve yardımcısı İlhan Koç ile birlikte JKD müsabaka talimatnamesi hazırladı. Mart 2017’de Türkiye’de ilk kez JKD hakemliği üzerine kurs düzenlediler ve böylece Türkiye’nin ilk hakemlerini belirlemiş oldular. 2018 yılında Sri Lanka'nın Kandy şehrinde düzenlenen Güney Asya Jeet Kune Do Şampiyonası'na iki öğrencisine koçluk yapmak üzere katıldı; öğrencileri Gökhan Karagöz ve Ferhing Kara kilolarında Güney Asya Jeet Kune Do Şampiyonu oldular; bu şampiyonada Kocaeli Büyükşehir Belediyesi Kağıtspor Kulübü ikincilik kupasını aldı 2018'in Nisan 1'inde ilk kez Kocaeli'de İllerarası Kocaeli Jeet Kune Do Şampiyonası düzenledi ve Sijo Yüksel Yılmaz'ın da JKD antrenörlüğü yaptığı Kocaeli Büyükşehir Belediyesi Kağıtspor Kulübü birincilik kupası aldı. Prof. Dr. Sijo Tahou Sehi'nin Federation Internationale de Tae-Do-Kung Fu'sundan, Amerikalı Grand Master Antonio Desousa'nın International Self Defense Association'undan (OKITAEKUNDO Martial Arts Systems), 32. jenerasyon Taiwanlı Chuan-I Hsiao'nun Songshan Shaolin Temple Kung Fu'sundan sertifikalıdır ve Profesör Günther Benjamins'in Avrupa Ving Tsun Akademisi adına Ving Tsun branşında ve Martial Arts Health & Fitness Association adına Jeet Kune Do branşında Türkiye temsilcisidir. Prof. Dr. Mehdi Javadi Ranjbar'ın başkanlık ettiği World Kung Fu Wu Shu Federation'un sertifikalı üyesidir.2018 yılında International Martial Arts Council (IMAC), World All Style Martial Arts Organization ve World All Free Mix Kenpo FC MMA Organization tarafından “Excellence” (Mükemmellik) ödülüne layık görüldü Aynı yıl Tayland'ın başkenti Bangkok'ta gerçekleşen Dünya Jeet Kune Do Şampiyonası'na (World Jeet Kune Do Championship) bir öğrencisine koçluk yaptı ve öğrencisi Ferhing Kara kilosunda Dünya Jeet Kune Do Şampiyonu oldu. Sijo Yüksel Yılmaz aynı yıl merkezi Melbourne’de olan Uluslararası Jeet Kune Do Konfederasyonu’nun (International Jeet Kune Do Confederation) “başkan yardımcısı” oldu. Yine aynı yıl Çin'in Hebei Bölgesi Spor Bakan Yardımcısı Tian Jian Gong ile bir araya geldi 2019 yılında Kenpo Karate Indonesia, PPSUK (Perguruan Pencak Silat Indonesia-Ular Kobra), Keluarge Besak Kuntau GERU (Keluarge Semende Melayu Tinggi), Silat Bugar Indonesia - Shaeja, WBMAHF (World Brotherhood of Martial Artist for Holistic Fitness) ve Indonesia Martial Arts (FISISEBINDO) gibi Endonezya'daki çok çeşitli kuruluşlardan ustalarından GM. Guru Henri Hendarto ve GM. H. Zulfadlan Noor. HS.tarafından "Award of Excellence" (Mükemmellik Ödülü) aldı 2019 International Combat Games -New Delhi (Uluslararası Dövüş Oyunları) Şampiyonasına Yüksel Yılmaz iki öğrencisine koçluk yapmak üzere katıldı. Öğrencileri Ferhing Kara ve Muaz Akdoğan kilolarında birinci olarak altın madalya aldılar Muğla Saat Kulesi Muğla Saat Kulesi, Muğla'da bulunan tarihi bir saat kulesi. Şehrin Balıbey mahallesinde, Mustafa Muğlalı Caddesi ile Ulu Cami Sokak'ın kesiştiği merkezi bir noktada yer alan saat kulesi, Muğla'da yaşamış Rumlar'ın şehre kazandırdığı en güzel eserlerden birisidir. Muğla Belediyesi'nin ilk başkanı Hacı Süleyman Ağa tarafından 1885 yılında yaptırılan saat kulesinin mimarı Rum Filivari Usta'dır. Üzerinde yer alan kitabede hem yapanı, hem de neden yapıldığı hakkında bilgiler bulunur. Kitabeyi de Muğla Rüştiyesi hocalarından ve Şahidi Mevlevihanesi neyzeni Dede İsmail Hakkı Efendi yazmıştır. Saat Kulesi, kesme taş ve tuğladan, kare planlı ve beş katlı olup, aşağıdan yukarıya doğru küçülmektedir. Saat kulesinin kitabesinde Osmanlıca şunlar yazmaktadır: Sâhib’ül-hayr Hâcı Süleymân Efendi Hazreti Yine deryâ-yı atâsı nâ-gehân etdi zuhur Bâ-husûs iftâr u eshâr vaktini ilân için, Bu mahalle bir muvakkit-hâne yaptı bî-kusûr Beldemizde misli nâ-mesbûk kebîr çan sâ’ati Avrupa’dan celb edince herkese virdi sürûr Kalmadı hiç ihtiyâç cep sâ’ati taşımaya Aks-i âvâz ile âlem vaktini etti şu’ûr Hem Ziyâ şevk ile buldu bu mücevher târihi, Geldi meydâna muvakkit-hâne bâ-vüs’ ü vüfûr Harrerehu İsmail Hakkı (Sene1302, fî 15 Şab’âni’l-muazzam) min-telâmiz-i Mustafa Vasfî. Kostantin oğlu Filvari yapdı bu metin dîvârı Hatâdan itsün emin dest ü âlâtın Bârî Copa do Brasil Copa do Brasil (ya da Brezilya Kupası), Brezilya'da 1989 yılından beri düzenlenen ulusal kupa organizasyonudur. Kupayı en fazla kazanan takımlar dörder kez ile Grêmio ve Cruzeiro'dur. Adem Ersoy Adem Ersoy, (d. 1961, Kozan), Adana Bilim ve Teknoloji Üniversitesi rektörü. Leylim Ley Bestesi Zülfü Livaneli’ye aittir. Türkünün üç dörtlükten oluşan sözleri, Sabahattin Ali’nin "Ses" (1937) adlı öykü kitabına adını veren “"Ses"” öyküsünde yer alır. Öykünün kahramanı yol amelesi Sivaslı Ali, çadırının önünde durup saz çalıp, bu türküyü söyler. Zülfü Livaneli, öyküyü okurken bu türkünün sözlerinden çok etkilendiğini ve bestelediğini açıklamıştır Eseri seslendirilen sanatçılar arasında İbrahim Tatlıses, Edip Akbayram, Zerrin Özer, Leman Sam, Zara, Özdemir Erdoğan yer alır. John T. Scopes John Thomas Scopes (d. 3 Ağustos 1900, Paducah, Kentucky - ö. 21 Ekim 1970, Shreveport, Louisiana), ABD'nin Tennessee eyaletindeki Dayton'da, Tennessee'nin Butler Kanunu'nu ihlalden dolayı 5 Mayıs 1925'te hüküm giymiş bir öğretmendi. Butler Kanunu'na göre, Tennessee bölgesindeki okullarda Evrim Teorisi'nin öğretilmesi yasaktı. Davası, Scopes Davası ismi ile bilinmektedir. Scopes Davası, Inherit the Wind (Türkçeye Maymun Davası olarak çevrilmiştir) isimli filmde konu edilmiştir. İstanbul Ticaret Üniversitesi Mücevherat Mühendisliği Bölümü İstanbul Ticaret Üniversitesi Mücevherat Mühendisliği Bölümü, Mühendislik ve Tasarım Fakültesi bünyesinde bulunan, mücevherat üretiminin mühendislik bilimince sistematize edildiği dünyadaki ilk bölüm olarak 2011 yılında açılmış bölüm. 4 yıllık bölümün eğitim dili İngilizce'dir ve Küçükyalı Kampüsü'nde eğitim verilmektedir. Değerli metallerin üretimini ve işlemesini bilen, değerli taşları tanımlayabilen, dış ticaret, hukuk, işletme bilgisine sahip, mücevherat tasarımından itibaren mücevherat üretimini ve üretimde kullanılan ekipmanları tanıyan mühendisler yetiştirmektir ve know-How üretimi sağlamaktır. Nitelikli, mühendislik formasyonuna sahip, imalat yönetimine vakıf, yabancı dil bilen yönetici ihtiyacını karşılamaktır. İlk defa 2011-2012 öğretim döneminde ek kontenjanla 12 öğrenci alınmıştır. 2012-2013 döneminde ise 35 öğrenci alınmıştır. Bu öğrencilerin 10'u tam (%100) burslu, 15'i %50 burslu, 10'u ise %25 bursludur. 2013-2014 eğitim öğretim döneminde 4'ü %100,27'si %50 ve 4'ü %25 burslu olmak üzere toplamda 35 öğrenci alacaktır, 2012-2013 senesinde tam burslu taban puanı mf-4 alanında 335,70329, başarı sırası ise 94500'dür. Şebeş Muharebesi Şebeş Muharebesi, Romanya'nın Karansebeş bölgesinde Osmanlı İmparatorluğu ve Kutsal Roma-Cermen İmparatorluğu'na bağlı Avusturya Arşidüklüğü arasında yapılan bir muharebe olup, muharebe Osmanlı zaferi ile sonuçlanmıştır. Ancak Osmanlı kaynakları ve Avusturya kaynakları değişik olaylara önem vermekte ve bu anlatımların hangisinin gerçeği tam yansıttığı hususunda sorunlarla karşılaşılmaktadır. Özellikle Avusturyalılar tarafından yazılan Almanca mevcut kaynaklar savaştan uzun bir süre sonra yazılmıştır ve kendi tarafını hiç iyi göstermeyen gerçekler anlatmaktadır. Osmanlı Padişahı I. Abdülhamit'in emriyle Serdar-ı Ekrem olan Sadrazam Koca Yusuf Paşa Osmanlı ordusunu Sofya üzerinden harekete geçirtti. Lazarathâne isimli bir mevkide Avusturya ordusuyla karşılaşan Memiş Paşa’nın süvarileri, şiddetli bir hücumla Avusturya ordusunu istihkâmlarından söktü. İki yüz bin kişilik orduya sahip olan Avusturya İmparatoru II. Josef, sayıca üstün olmasına karşın bu saldırı karşısında tutunabilmek için ordusunu Muhadiye Boğazı'na doğru çekmek zorunda kaldı. Muhadiye Boğazı, çok sarp ve geçilmesi ve zapt edilmesi zor bir yerdi. Aynı zamanda Temeşvar eyaletinin kilit noktası sayılırdı. Ortasından bir de nehir geçiyordu. Sadrâzam Koca Yûsuf Paşa, serasker Kethüda Cenaze Hasan Paşa ve diğer komutanlarıyla hareket tarzını istişare ettikten sonra, evvelâ boğazın iki tarafındaki tabyaların zaptına karar verdi. Üç gün süren Muhadiye Muharebesi çarpışmalarında Avusturya ordusu ağır bir yenilgiye uğratılıp boğazdaki tabyalar ele geçirildi. Muhadiye Muharebesi'nin kaybedilmesiyle, Muhadiye boğazında tutunamayan Avusturya İmparatoru II. Joseph, Şebeş boğazına güç bir hâlde kaçtı. Muhadiye Muharebesi'nde bozguna uğrayan Avusturya İmparatoru 80.000 kişilik ordu ve 500 top ile Şebeş Boğazı'nda mevzilendi ve bu mevziler gayet iyi tahkim edildi. Fakat bu Avusturya ordusu için sorunlar çıkmıştı. İmparator, Eflak'da bulunan 30.000 kişilik Avusturya ordusunun komutanı General Fabriz'e emir gönderip Sebes önünde bulunan Osmanlı ordusunun gerisine gelip arkadan hücuma geçmesini emretmişti. Fakat General Fabriz bu emre itaat edemeyeceğini bildiren bir cevap gönderdi. Yolların mevsim icabı kapalı olduğunu ve bu yollardan emri altındaki ordu ile yürüyüşe geçerse 20.000 kadar (yani ordunun 2/3u kadarını) zayiat verileceğini hesapladığını bildirip bu büyük zayiat verilirse Eflak'taki Avusturya elinde bulunan arazilerin de Osmanlılara geçmesini büyük olasılığı olduğunu da ifade etmişti. Bu takviyenin gelmeyişi Şebeş'de başkomutan imparatoru zora düşürdü. Muhadiye Muharebesi'nden sonra Osmanlı ordusu ise üç değişik grup halinde bulunuyordu. Bir ordu grubu Vidin'de bulunup bu grupta Sancak-ı Şerif bulunmaktaydı. İkinci grup Fethülislam kalesindeydi. Üçüncü grup ise sarp İnlik kalesinde bulunmaktaydı. Osmanlı ordusunun üç grupta olması Avusturya casusları tarafından Avusturya orduları komutanına iletilmişti ve Avusturya yüksek komuta heyeti bu haberi Osmanlı güçlerinin birbiri ardında bulunan 400.000 kişilik üç ordu grubundan oluştuğu sonucunu çıkartmışlardı. Serdar-ı Ekrem olan Koca Yusuf Paşa bu üç grubu birleştirip İrşova ve Lazarethane arasında topladı. Böylece bu ana Osmanlı ordusu Muhadiye'de bulunan Serasker Kethüda Hasan Paşa'nın güçlerine daha da yaklaştı. Bu sırada Semendire'de bulunan Osmanlı Rumeli Valisi ve Belgrad'da bulunan serasker Süleyman Paşa bölgeyi Sırp isyancı ve asilerinden temizlemişlerdi ve Pançova'da bulunan Memiş Paşa güçlerine düzenli lojistik destek ve askeri takviye sağlama durumuna gelmişlerdi. Lazarethane'de Sadrâzam Koca Yûsuf Paşa başkanlığında yapılan ordu müzakerelerinde kış mevsimi ciddiyetle başlamadan ve Avusturya ordusunun Muhaddiye Muharebesi yenilgisinden kendini toparlamasına imkân sağlamadan, hemen harekata başlanmasına ve bu nedenle Şebeş Boğazı'nda tahkimli mevzilere girmiş olan Avusturya ordusu üzerine gidilmesine karar verildi. Öncü olarak Çerkez Hasan Paşa komutasında birlikler; onun ardından serasker Kethüda Hasan Paşa komutasındaki birlikler Şebeş Boğazına sevkedildi. Serdar-ı Ekrem Koca Yusuf Paşa birlikleri ile önce Muhadiyye'ye gitti. Fakat buraya gelen serdar-ı ekrem uzuktan top sesleri duymaya başlamıştı ve bunun üzerine Serdar-ı Ekrem de komutasındaki birliklerle Şebeş Boğazı'na gitmeye karar verdi. Bu arada Şebeş önünde gelmiş bulunan Kethüda Hasan Paşa'dan da 20.000 takviye isteyen bir mektup da Serdar-ı Ekrem eline geçti. Böylece Serdar-ı Ekrem Muhadiye boğazını savunma için bir miktar asker bırakıp kendi birlikleri ile Şebeş Boğazı'ndaki Avusturya mavzileri üzerine geldi. Osmanlı Serdar-ı Ekremi önce durumu daha uygun bir mevkiden gözetlemek için yakındaki büyük dağın zirvesine çıkıp düşmanın durumunu ve siperlerini dikkatle inceledi. Önce bu zirve üzerine bir top çıkartılmasını; düşman siperlerini bu topla dövüp bir hücumla bu düşman siperlerinin Osmanlı eline geçirilmesi için bir plan yaptı. Fakat aynı gözetleme zirvesine giden dalkılıç ağaları zirveye şahsen bile çıkmanın çok zor olduğunu ve bir top çıkarmanın imkânsız olacağını ifade ettiler. Ama zirveye değil, geceleyin karanlıktan faydalanarak dağ eteklerine siper kazılıp buraya toplar yerleştirilip düşman siperlerini döğerek oradan bir hücuma destek sağlayabileceğini ifade ettiler. Serdar-ı Ekrem'ın bu zirveden gözetlemesi ve sonra ağalarla olan toplantısı uzaktan Avusturya casusları tarafından izlendi ve bu haberleri alan Avusturyali komutanlar telaşa düştüler. Fakat gerçekte ne dağa top çıkarılması ve ne de dağ eteklerine siper kazılması gerekti. Muhadiye'den gelen büyükçe bir yeniçeri piyade birliği Osmanlı ordusuna dahil olduğu Avusturyalılar tarafından görüldü. O gün Rus cephesinden bir haberci gelmiş ve bu Osmanlı ordusunun birlikleri tarafından izlenmişti. Bu haberde Rusların Özi (Dinyeper) Nehri üzerindeki Pirezen Adası'nı ellerine geçirdikleri bildirilmekteydi. Ama Koca Yusuf Paşa bu haberci gelişini ordusunun moralini yükseltmek için bir aldatmaca olarak kullanmaya karar verdi. Haberi tersine çevirerek "Özi önünde Ruslar mağlup edilmiştir" diye divan efendisine bir mektup yazdırdı; bunu askerler arasında okutup ilan ettirdi. Bu ilan askeri çok heyecanlandırdı; onların bir zafer şenliği yapmaya başlamalarına neden oldu. Bu sırada da bir Osmanlı birliği bir Avusturya tabyasına hücum edip onu eline geçirdi. Osmanlılar bu hücumu, getirilen yeni yeniçeri piyadeleri ile bir gece taarruzu yapıp, yenilemeyi planlamışlardı. Fakat yeni birliklerin gelmesi; bir zafer şenliği yapılması ve bir tabyanın ele geçirilmesini Avusturya komuta heyeti yanlış yorumladı ve destek alan Osmanlıların ertesi gün üç taraftan sarılı olan Avusturyalılar üzerine genel bir hücum yapacağı yorumunu yaptılar. Bu nedenle 29 Eylül 1788 akşamı Avusturya ordusunun büyük bir kısmına, süvari birliklerini artçı olarak bırakarak, hazırladıkları siperlerden geri çekilme emri verildi. Avusturya güçleri geri çekilmekteyken bir köprüyü geçmekteyken iki askerin içki satın almak yaptıkları bir kavga genişledi ve Türkler geliyor şayiaları, dedikoduları, büyük bağırtılara dönüştü. Askerlerinin çekilmesi birbirini kırıp çiğneyerek bir panik haline dönüştü. Bu çekilmeyi izleyen Çerkes Hasan Paşa birlikleri ve ardından da serasker Kethüda Halil Paşa birlikleri çekilen Avusturyalılar arkasına onları takibe düştüler. Şebeş kasabası içine giren büyük sayıda Avusturya güçleri o kasaba içinde tıkatıldı. Osmanlı birlikleri bu kasabayı ateşe verdiler ve yangından kaçanları kılıçtan geçirdiler. Kaçmayı başaran Avusturya birlikleri Lagoş tarafına yöneldiler. Avusturya ordusu dağıtılmakla kalmadı; 1000 esir, birkaç top, cephane arabaları ve çok sayıda silah ve onların cephanesi Osmanlılar eline geçti. Avusturya İmparatoru ve başkomutanı Arşidük Joseph esir olmaktan zor kurtuldu. Uzun zamandır Avusturyalılar, böyle bir mağlubiyete uğramamıştı. Bu Şebeş Muharebesi bittikten sonra 21 Eylül 1788’de kazanılan zafer üzerine Sultan Abdülhamîd Han’a "Gâzi" ünvâni verildi. Bu zaferin kazanılmasında en büyük pay 1768-1774 yıllarındaki Osmanlı-Rus Savaşı sonrası yapılan reformla oluşturulan sürat topçuları, süvariler ile yeniçerilerin etkili ve koordineli bir şekilde kullanılabilmesi ve yeniçerilerin Kartal Ovası Muharebesi gibi muharebelerin aksine disiplinlerinin 17. yüzyıldan beri bozuk olmasına karşın bu sefer ateşli silahları etkili şekilde kullanabilmeleri ve disiplinli davranmalarıdır. Serdar-ı Ekrem Koca Yusuf Paşa karargahını Avusturyalıların karagahında imparator mahalline naklettirdi. Lagoş taraflarına da akınlar yapıldı. Ordunun yiyecek, sair levazım ve mühimmat ihtiyaçlarını geriden tedarik edilip nakledilmesine lüzum kalmadan Avusturyalıların geride bıraktıkları ganimet malıyla idare edildi. Pançova taraflarına yöneltilen Memiş Paşa güçleri de eskiden Avusuryalılar elinde bulunan bu bölgeyi altüst ettiler; Pançova'yı yaktılar ve Tuna Nehri'in sol kolundaki bölgeyi Belgrad karşısına kadar vurdular. Bu harekata elde edilen esirler sayısı 50.000'i aşıp bunu başaran Osmanlı ordu birliklerinin sayısının iki mislini bulmuştu. Bu güçler 80'den fazla top ellerine geçirmişlerdi. Ganimet cephane ve diğer eşyanın hesabı tutulamamıştı. Fakat bu galibiyet verilen bir aksi kararla bir kenara atılmıştır. Koca Yusuf Paşa ve komuta heyeti yaptıkları bir büyük toplantıda mevsimin geç olması nedeniyle ordunun kış karagahına dönmesi kararı aldılar. Muhadiye ve Lazarethane'ye koruyucu güçler konulup ordunun kalan kısmı kış karargahı olarak seçilmiş olan Şumnu'ya geri dönmeye başladı. Geri dönmekte olan ordu Vidin ile Şumnu arasında iken Avusturya güçleri tekrar hücuma geçtiler. Muhadiye, Lazarethane, Pançova ve Aktabya'da bırakılan savunma güçleri bunlara karşı koyamadılar; geri çekilmek zorunda kaldılar ve bu mevkiler Avusturya orduları eline geçti. Pançova'da başarılı olan Memiş Paşa Muhadiye Muhafızı olarak görevlendirilmişti. Ama çok küçük sayıda şahsi koruyucuları ile bu mevkiye giderken bir Avusturya tümeni tarafından pusuya düşürülerek esir alındı. Avusturyalılar, Bosna eyaletine de girmişlerdi. Bosna valisinin asker ve levazım isteği karşılanamadı, Novi ve Dubiçe Avusturyalılarca işgal edildi. Şumnu'ya gitmekte olan Osmanlı ordusunu diğer kötü harp haberleri de beklemekte idi. Rus cephesinde Özi ve Bender Ruslar eline geçmişti; Ruslar Eflak'ın bir kısmını işgal etmişlerdi ve Buğdan'a da girmişlerdi. O taraflara destek sağlamak gerektiği sırada, 13 Kasım 1788'de bu ordu Rusçuk karargahına gelmişti. Burada yapılan müzakereler büyük tartışmalara yol açtı. Edirne, Şumnu ve Rusçuk ordunun kışlama merkezi olması hakkında uzun uzadıya konuşmalara yol açtı. Sonunda 1788-1789 yılı kışında ordunun Rusçuk'ta kışlanmasına karar verildi. Karánşebeş (Şebeş) muharebesi, 17 Eylül 1788 akşamı Osmanlı kuvvetlerini arayan Avusturya öncü birlikleri arasında gerçekleşir. Yaklaşık 100.000 kişilik Avusturya kuvvetleri Osmanlılarla savaşmak için Karánsebes kasabası (Günümüz Romanyasında Caransebeş) yakınlarında kamp kurar. Hussar birliği (hafif süvari birliği) keşif için Timiş nehrinin karşı yakasına geçer, Osmanlılardan hiçbir iz bulamaz. Hussar birliğinin yolda karşılaştığı çingene konvoyu muzaffer Avusturya askerlerine kendilerinden schnapps (alkollü likör, bir tür cin) satın almalarını teklif eder. Tekliften memnun kalan Hussarlar içki fıçılarını satın alırlar. Sonradan nehri geçen bir başka Avusturya piyade kolu, Hussarların bu içki partisine katılmak ister. Lakin Hussarlar içki fıçılarını piyadelerle paylaşmak istemez. İçki fıçılarının etrafını sarıp koruma altına alır, tartışma sürerken bir asker ateş eder. Böylece Hussarlar ve piyadeler arasında çatışma başlamış olur. Çatışma sırasında bazı piyadeler, Hussarları korkutma amaçlı "Turciii! Turciii!" diye haykırır.(Romence: Türkleeer!). Bunu duyan Hussarlar Türkler geldi zannedip kaçar, Hussarların kaçtığını gören piyadelerde kaçışmaya başlar. Zira Avusturya Ordusu Lombardlı İtalyanlardan, Balkan Slavlarından, Avusturyalılardan ve çeşitli azınlıklardan oluşan karma bir ordudur. Bu sebeple askerler birbirlerini anlamakta zorlanmaktadır. Durumu düzeltmeye çalışan Avusturyalı subaylar "Halt ! (Almanca:Durun!) Halt ! (Durun!)" diye bağırır, fakat Almanca bilmeyen askerler bu kelimeleri "Allah ! Allah !" diye anlayınca işler daha da kötüleşir. Süvarilerin kampa doğru dörtnala geldiğini gören bir birlik kumandanı, Osmanlı akıncılarının saldırısına uğradıklarını zannedip,topçulara ateş emri verir. Bu sırada, çatışma sesini duyan askerler ne olduğunu anlayamadan kaçmaya başlar. Birlikler her gördüğü gölgeyi Türk zannedip vurmaya başlar, aslında ateş ettikleri kendi askerleridir. Bu kargaşa sonucu tüm ordu geri çekilir, İmparator II. Joseph atını küçük bir çaya sürerken attan düşüp sakatlanır. İki gün sonra olay yerine ulaşan Osmanlı ordusu 10.000 kadar ölü ve yaralıyla karşılaşır ve Karanşebeş şehrini rahatça ele geçirir. Avusturya kaynakları içinde bu savaşla ilgili yayınlanan en eski kaynaklardan biri olaydan yaklaşık 59 yıl sonra A. J. Gross-Hoffinger tarafınfan yazılan "Geschichte Josephs des Zweiten" adlı kitaptır ve çoğu yazar 1. Anlatımı bu kitabı temel alarak yazmışlardır. Diğer bir kitapta olaydan 55 yıl sonra çıkarılmış bir kitaptır. Bu kitapta bu olay ile ilgili "Austrian Military Magazine of 1831" adlı bir dergiye atıf yapmakta ve bu dergide tam hikâyesinin bulunduğundan bahsetmektedir. Kazanılan Muhadiye ve Şebeş Muharebelerine karşın, Osmanlı kuvvetleri bu zaferler sonrası Macaristan içlerine kadar ilerlemek istedilerse de ilerleyemediler; ancak Banat ve Temeşvar'da belli köy ve kasabaları, kaleleri geçici süreliğine işgal edebildiler; zira iki cephede savaşan Osmanlı kuvvetleri Avusturya cephesinin aksine Ruslara karşı aynen 1768-1774 savaşındaki gibi ardı ardına bozguna uğruyorlardı. Ruslar, Odesa ve Özi kalelerini alıp Besarabya'ya kadar ilerlediler. İzmail, Yaş, Kili, Akkerman da dahil pek çok şehri kuşattılar. Osmanlılar da Rus ilerlemesini durdurmak için kuvvetlerini Ruslar üzerine yönlendirmek zorunda kaldılar; bu geçen bir yıllık zamanda toparlanan Avusturya kuvvetleri Prens Josias of Saxe-Coburg-Saalfeld komutasında bir kuvvetle tekrar ilerlemeye başladılar. Meşhur Rus general Aleksandr Suvorov komutasındaki Rus Kuvvetleri ile birleşip Fokşan ve Boze Muharebesi'ni kazandılar ve mareşal Ernst Gideon von Laudon komutasında bir Avusturya ordusu da; Belgrad üzerine yürüyüp 3 haftalık bir kuşatma ile Boze Muharebesi sonrası büyük bir Osmanlı Ordusunun yok edilmesiyle artık yardım alamaz hale gelen Belgrad'ı ele geçirdi. Bununla birlikte Avusturyalılar, Yerköy'de yapılan muharebede Osmanlı ordusunca durdurulabildi. Ancak Avusturya Arşidüklüğü, Fransız İhtilali sonucu artan Fransız askeri tehdidi yanında, ülkesindeki toplumlarda Fransız İhtilalinden kaynaklanan fikirlerden milliyetçi bir ayaklanma tehdidi ve aynı anda iki cephede savaş durumu belirince Osmanlı İmparatorluğu ile apar topar Ziştovi Antlaşmasını imzalayarak savaştan çekildi. Bu antlaşma ile Belgrad Osmanlılara geri verilirken, Avusturya sadece bugünkü Romanya topraklarında bulunan Orşova şehri ve şimdiki Hırvatistan topraklarında kalan iki küçük yerin (iki küçük köyün) kendisine bırakılmasına razı olmak zorunda kaldı. İşçi Dünyası İşçi Dünyası, İşçilerin Sosyalist Partisi'nin aylık yayın organıdır. 1988-1989 yıllarında yayın yapan İşçi Dünyası, 15 Nisan 2011 tarihinde İşçilerin Sosyalist Partisi yayın organı olarak, işçi sınıfının tekrar siyaset sahnesine çıkabilmek, siyasete müdahalesini sağlayabilmek amacıyla tekrar yayınlanmaya başladı. İçerisinde birçok sosyalist yazar bulunmaktır. Dış politika Dış politika, bir siyaset biçimidir. Bir devletin sınırları ötesindeki devletlere uyguladığı siyasete verilen isimdir. Dış politika alanı, uluslararası ilişkilerin alt inceleme dallarından biri olarak gösterilmektedir. Dış politika devletlerin sosyoloji, ekonomi, eğitim, kamu yönetimi, tarih ve coğrafya gibi alanlarıyla doğrudan ilişkilidir. Palmyra Atolü Palmyra Atolü, ABD'ye ait bir atoldür. Belirli bir nüfusu yoktur. Toplam 12 kilometrekaredir ve Pasifik Okyanusunda bulunur. Ortalama yıllık yağış miktarı yılda yaklaşık 4.400 mm ve Gündüz sıcaklığı ortalama 29 derecedir. Volvox aureus Volvox aureus, yaz başlarında görülen yeşil köpüklerde mavi yeşil alglerle panoramik iş birliği içinde yaşayan ilkel volvox koloni üyesidir. Özellikle evrimin ilk halkasında gelişim gösteren ilkel iş birliği organizasyonu ve koloni türlerinde ilk defa eşeyli üremenin tespiti ile tanınır. Eşey organı olmayan bu türler eşeysel hücrelerinin aktarımını yalancı ayaklarla gerçekleştirir. Saliha Sultan (II. Mahmud'un kızı) Saliha Sultan (1811-1843), Osmanlı Padişahı II. Mahmud'un ve Aşubican Kadın Efendi’nin kızı ve Damat Gürcü Halil Rifat Paşa’nın eşidir. Saliha Sultan, İstanbul’da 1811 yılında doğdu, 1843'de 31 yaşındayken vefat etti. Damat Gürcü Halil Rifat Paşa ile 1834 yılının Mayıs ayında izdivaç yaptı. 8 sene, 8 ay, 12 gün süren evlilikten sonra, vefat etti. Bu evlilikten bir kızı (Ayşe Sıddıka Hanım Sultan) ve bir iki oğlu (Sultanzade Cavid ile Abdülhamid) dünyaya geldi. All of the Lights All of the Lights Amerikalı hip-hop sanatçısı Kanye West'in şarkısı. Şarkı, sanatçının beşinci stüdyo albümü "My Beautiful Dark Twisted Fantasy" (2010)'den çıkan dördüncü single olup, 18 Ocak 2011'de yayınlanmıştır. Yapımcılığını West'tin yaptığı şarkıya vokal olarak John Legend, The-Dream, Elly Jackson, Alicia Keys, Fergie, Kid Cudi, Elton John ve Rihanna gibi sanatçılar eşlik etmiştir. Müzik listelerinde genel olarak orta düzeyde başarılı olan şarkı, Birleşik Devletler'de "Billboard" Hot 100 listesinde 18, Hot R&B/Hip-Hop Songs listesinde de iki numaraya kadar ulaştı. 2012'de gerçekleşen 54. Grammy Ödülleri'nde "Yılın Şarkısı, En İyi Rap Şarkı" ve "En İyi Rap/Sung İşbirliği" olmak üzere toplam üç kategoride aday gösterildi ve Rap kategorisindeki iki ödülü de kazandı. Slant dergisinin hazırladığı 2011'in en iyi single'ları listesinde bir numarada yer aldı. 2011 verilerine göre ABD'de dijital ortam satışı toplamda 1,561,000 aşmıştır. Şarkının klip yönetmenliğini Hype Williams yaptı. Klipte West dışında, Rihanna ve Kid Cudi de yer almaktadır. Mısırlı (anlam ayrımı) Kraliyet sömürgesi Kraliyet kolonisi (, 17. yüzyılda "royal colony"), İngiliz sömürge imparatorluğu ve bunu takip eden Britanya İmparatorluğu'nda bir sömürge yönetimi türüydü. Kraliyet kolonileri kralın atadığı valiler tarafından yönetilmekteydi. 19. yüzyılın ortalarında bu atamalar Koloni Bakanı'nın önerisi doğrultusunda yapılmaya başlandı. İlk kraliyet kolonisi 1624 yılında kraliyetin Virginia Şirketi'nden yönetimi aldığı günümüzde ABD topraklarında bulunan Virginia Kolonisi'ydi. 19. yüzyılın ortalarına kadar "kraliyet kolonisi" terimi sadece Trinidad ve Tobago veya Britanya Guyanası gibi savaş yoluyla ele geçirilen koloniler için kullanılsa da, bu dönemden itibaren Britanya Hindistanı ve daha sonraları dominyon statüsü kazanan yerleşimci kolonileri hariç tüm koloniler için kullanılır hale geldi. Terim 1981 yılında Britanya Vatandaşlık Yasası'nın kalan Britanya kolonilerini "Britanya'ya bağımlı bölgeler" olarak yeniden adlandırmasına kadar kullanılmaya devam etti. 2002'de bu ad da kullanımdan kaldırıldı ve Britanya denizaşırı toprakları adı kullanıma girdi. İngölü Barajı İngölü Barajı Giresun'da Divrikçayır üzerinde sulama amaçlı 1977'de tamamlanan barajdır. Toprak dolgu tipi olan barajın gövde hacmi 168 dam³, akarsu yatağından yüksekliği 29 m, normal su kotunda göl hacmi 770 hm³, normal su kotunda göl alanı 95 km²'dir. Barajın sulama alanı 183 ha'dır. Gre Virike Höyüğü Gre Virike Höyüğü, Şanlıurfa il merkezinin 75 km güneybatısında, Birecik ilçesinin 15 km güneyinde, Fırat'ın doğu kıyısında yer alan bir höyüktür. Höyük, 15 metre yükseklikte, 70 x 60 metre boyutlarındadır. Gre Virike Höyük ilk kez Karkamış Barajı su toplama sahası altında kalacak olan arkeolojik yerleşimler konusunda bölgede yüzey araştırmaları yapan Guillermo Algaze'nin ekibi tarafından 1989 yılında saptanmıştır. Daha sonra ODTÜ TAÇDAM'ın (Tarihsel Çevre Değerlerini Araştırma Merkezi) ""Ilısu ve Kargamış Baraj Gölleri Altında Kalacak Arkeolojik Kültür Varlıklarını Kurtarma Projesi"" kapsamında Prof. Dr. A. Tuba Ökse başkanlığındaki bir ekip tarafından kapsamlı bir yüzey araştırması yapılmıştır. Kazı çalışmaları ise yine Prof. Dr. Tuba Ökse başkanlığındaki bir ekip tarafından 1999 – 2001 yılları arasında yapılmıştır. Kazılarda ortaya çıkarılan mimari yapılar Erken Tunç Çağı ve Orta Tunç Çağı'na tarihlenmektedir. Birkaç boyalı çanak çömlek parçası da yerleşimin Erken Kalkolitik Çağ (Halaf) ve Orta Kalkolitik Çağ'a (Obeyd) kadar geri gittiği şeklinde yorumlanmaktadır. Güney yamaçta ortaya çıkarılan Bizans Dönemi'ne tarihlenen kerpiç duvarlı yapılar, bu dönem yerleşimin ortaya koymaktadır. Tunç Çağı'na tarihlenen iki mezar, Güneydoğu Anadolu'da farklı bir gömü geleneğini ortaya koymaktadır. Çapı 120 x 95 cm derinliği ise 70 cm olan oval mezar çukurunun çevresi dört sıra iri taşla örülmüştür. Üst kireçtaşı levhalarla kapatılmıştır. Sanduka mezar olarak yapılmaya başlandığı ama levha taş eksikliğinden dolayı bu şekilde bırakıldığı düşünülmektedir. Bununla birlikte içinde iki çocuk iskeleti olan mezarda gömüt armağanları oldukça zengindir. Çok sayıda küçük kap, çocuklar için oyuncak olarak edinilmiş olduğu anlaşılan ve çocuklarla birlikte gömülmek istenen pişmiş topraktan kuş biçimli çıngırak, iki oyuncak kağnı tekerleği, üç tunç iğne ve akik boncuklar, muhtemelen oyuncak olarak iş gören küçük bir banyo teknesi, gömüt armağanları olarak bırakılmıştır. Yerleşimde bulunan buna benzer bir mezar ile bir çömlek mezar, bebek ve çocukların yerleşim içinde gömülme geleneğini göstermektedir. Bu uygulama, bu toplumda ana ile bebeği arasındaki duygusal bağların güçlülüğünü gösteren bir belge olarak görülebilir. Gre Virike özellikle oda mezarlarla dikkati çeker. İçerideki buluntulara göre bu mezarların ETÇ III boyunca kullanıldığı söylenmektedir. Hayvan kemiği buluntuları ise kuzu ve oğlak kurban edildiğini göstermektedir. Yer altı su kaynaklarına uzanan koridorlar, höyükte ölü kültünün varlığını gösteren diğer bir buluntudur. Oda mezarlarını hemen yakınında taştan yapılan bu yapılar, bir insanın geçebileceği genişlik ve yükseklikteki koridorlarla yeraltına inmektedir. Eski Mezopotamya inancında, ölünün yer altı dünyasına yolculuğunda, yer altı sularının kaynağı olan "Apzu"'yu geçmesi gerekmektedir. Bu törenler de bu sınavı kolaylaştırmak için olmalıdır. Yer altı sularıyla bağlantılı yapılara Gre Virike ile iki yerde daha rastlanmıştır, Gedikli Karahöyük ve Kırışkal Höyük. Bu tür mezar komplekslerinin zaman zaman gömülen kişileri anmak için yapılan törenlere sahne olduğu yönünde bulgular vardır. Bu bağlamda bunların anıtsal mezar olduğu kabul edilir. Mezar odaları ve onlarla bağlantılı odalar tarzındaki bu anıtsal mezar kompleklerinin, gerek yapısal gerekse işlevsel benzerlerine Kuzey Suriye'deki aynı dönem yerleşmelerinde de rastlanmaktadır. Bu yerleşmelere örnek olarak Tell Ahmar, Tell Kara Kuzak, Jerablus Tahtani, Umm el-Marra, Tell Chuera, Tell Halawa A ve Tell Banat verilebilir. Bu gibi anıtsal mezar komplekslerine gömülen kişilerin, yerleşmedeki saygı duyulan ailelerin bireyleri olduğu beklenir. Bununla birlikte, bu saygınlığın temelinde yatan etkenin, dini, politik ya da askeri bir gücü temsil ediyor olmalarından kaynaklanıp kaynaklanmadığı hakkında bir veri yoktur. Anıtsal mezar kompleksinin mimari yapısı şu şekilde anlatılmaktadır: Zemin kademeli olarak tasfiye edildikten sonra 50 x 35 metrelik bir alan, 60 x 40 cm boyutlarındaki kerpiç bloklarla örülmüş, kerpiç bir döşeme elde edilmiştir. Bu döşemenin kuzeybatı ve güney kenarları 2 metre yükseklikte bir teras oluşturmuştur. Döşemenin güneybatı, güneydoğu ve kuzeybatı kenarları iri bazalt bloklarla örülmüş 1,20 m kalınlıkta ve 1,5 m yükseklikte duvarlarla desteklenmiştir. Güney kesimde, döşeme üzerine yapılmış su kanalı ve kurban çukurları bulunmaktadır. Bu bulgular, döşemenin Erken Tunç Çağı başlarında inşa edildiğini gösterir. Döşemenin kuzeydoğu bölümünde, taban ve yanları, nemin kerpiç yapı malzemesini tahrip etmesini önlemek için 3 cm kalıntılar alçı ile sıvanmış iki havuz yer almaktadır. Havuzlar 1,35 x 2,50 metre ölçülerinde ve 1,80 metre derinliktedir. Kuzeydeki havuzun tabanında ele geçen buluntular MÖ 3. binyılın ilk yarısına tarihlenmektedir. Güneydeki diğer havuz içine Erken Tunç Çağı III'te oda mezar yapılmıştır. Kerpiç döşemenin güneybatısında merdivenli bir tünel bulunmaktadır. Bazalt bloklarla yapılmış olan tünel, 1 x 1 metre boyutlarında olup 45 derecelik bir eğimle ve basamaklı olarak yer altına inmektedir. Tünelin, bir yer altı su kaynağına indiği anlaşılmaktadır. Mekanlar günlük yaşam için fazlasıyla küçüktür. Tabanlarında, kenarları sıvalı ve içleri kül dolu çukurların varlığı da günlük yaşamla ilintisiz bulunmuştur. Ölü gömme ve anma törenleri sırasında sunu odaları olarak kullanıldıkları düşünülmektedir. Mezar kompleksinin bir tarafında bulunan 3,60 x 2,20 boyutlarındaki odanın, yerde bulunan mutfak kapları, bazalt öğütme taşlar ve bardaklardan, mutfak olarak kullanıldığı anlaşılmaktadır. Ölü gömme ve anma ritüelleri sırasında kurban kesildiği, yemek yendiği, mezar içerisine tahıl ve baklagil tohumları serpildiği anlaşılmaktadır. İçi külle dolu çukurlarda ateş ve tütsü yakıldığı düşünülmektedir. Gre Virike Höyüğü'nün esasen bir yerleşimle bağlantısız bir kutsal alan olduğu, burada ölü kültüyle bağlantılı ritüellerin düzenlendiği ileri sürülmektedir. Öte yandan anıtsal mezar kompleksindeki yapılar ve buluntular, buranın ölü ve bereket kültüne dayanan bir inanç sisteminin ihtiyaçlarına cevap verdiği şeklinde görülmektedir. Gre Virike'deki bu inanç sisteminin bereket kültü yanı, Tammuz, Ba'al ve Osiris tapımlarıyla paralel bulunmaktadır. Halen Anadolu'daki mezar yakınlarında ateş yakılması, ateşe içki dökülmesi, kurban kesilmesi, kurban yağlarının ateşe atılması, bu bereket ve ölü kültünün günümüzdeki yansımaları olarak düşünülmektedir. Noel Gallagher's High Flying Birds Noel Gallagher's High Flying Birds, Oasis'in şarkı yazarı ve gitaristi olan Noel Gallagher'ın 2010 yılında kurduğu Manchester çıkışlı grup. 2011 yılında grup ile aynı adı taşıyan albümlerini çıkarmışlardır. Singleları ise "The Death Of You And Me","If I had A Gun", "AKA..What A Life" ve "Dream On"'dur. Grup üyeleri klavyede Mike Rowe, bateride Jeremy Stacey , basta Russell Pritchard, gitarda Tim Smith ve vokalde ve gitarda Noel Gallagher'dır. Uçuş kompüteri Uçuş kompüteri, havacılıkta kullanılan, genellikle metal veya plastikten yapılmış, mekanik, dairesel bir hesap cetveli. Bazı ülkelerde E6B, CRP-5 gibi meşhur modellerin isimleri uçuş komputeri ile eşanlamlı olarak kullanılır. Başta ABD olmak üzere bazı ülkelerde "whiz wheel" (akıllı teker) ismi de aynı anlamda kullanılır. Çoğunlukla iç içe geçmiş kaydıraklı dairesel cetvellerden ve bunların ortasından geçen bir dikdörtgen karttan oluşur. Uçuş kompüteri, adında bilgisayar (İngilizce: "computer") sözcüğü geçmesine rağmen en basit tanımıyla gelişmiş bir abaküstür. Uçuş planlaması esnasında ve uçuşta ihtiyaç duyulan çeşitli dönüşüm ve hesaplamalarda pilotlar ve seyrüseferciler tarafından kullanılır. Modelden modele değişmekle birlikte kompüter ile yapılabilecek işlemlerden bazıları şunlardır: Yandaki örnekte verilen bilgiler kullanılarak bilinmeyenler hesaplanır. Gerçek hava sürati (TAS):150, Rüzgâr:270/30KT, Arzu edilen rota 020°T'dir. Kompüter kullanılarak 009°T başta uçulması gerektiği (sola 11° rüzgâr düzeltmesi verilmesi gerektiği) ve yer süratinin (GS) 158 KT olacağı bulunur. Bu bilgiler seyrüsefer planlamasında kullanılır. Kompüterin hesap yüzündeki döner çember (şekilde sarı) üzerindeki 10 rakamı (veya varsa şekildeki uzun kırmızı ok) deniz mili (nm) oku ile aynı hizaya getirilir. Kilometre (km) okunun altında 1852 rakamı olduğu görülecektir. Bu rakam 1 nm'nin 1,852 km olduğunu gösterir. Bu eşleştirmeden sonra en dıştaki hareketsiz çemberdeki rakamlar deniz mili, hareketli (şekilde sarı) çemberdeki rakamlar kilometredir. Örneğin 60 nm'nin yaklaşık 110 km olduğu bilgisi veya 9,5 nm'nin yaklaşık 17,6 km olduğu cetvelden görülür. Kompüterde ondalık işareti olmadığı için, bu dönüşümler yapılırken akıldan sağlamalar yapılmalıdır. 12 EylÃ¼l (belgesel) 12 Eylül, yönetmenliğini Mustafa Ünlü'nün gerçekleştirdiği ve gazeteci Mehmet Ali Birand'ın sunduğu 1998 çıkışlı belgesel türündeki dizi film. Film, 1972 ile 1983 yılları arasında Türkiye'de yaşanan siyasi gelişmeler ile birlikte 12 Eylül Darbesi'nin öncesi ve sonrasını konu edinmektedir. Filmin araştırma ve metin yazarlığını gazeteci Hikmet Bila, redaksiyonunu ise Rıdvan Akar gerçekleştirmiştir. Belgesel daha sonra Mehmet Ali Birand, Hikmet Bila ve Rıdvan Akar tarafından "12 Eylül Türkiye'nin Miladı" adıyla kitaplaştırıldı. TBM Tünel sondaj makinesi (İngilizce: tunnel boring machine, kısaca TBM), çeşitli toprak veya kaya tabakalarını dairesel kesit çizerek kazmaya yarayan makinedir. "Dev köstebek" olarak da bilinir. Sert kayalardan kumlara kadar her türlü maddeye sondaj vurabilir. Tünel çapı 1 metreden 19.25 metreye kadar olabilir. Çapı bir metre ya da daha az olan tüneller, dev köstebeklerden çok kazısız inşaat veya yönlendirilebilir yatay sondaj yöntemleri ile yapılmaktadır. Tünel sondaj makineleri kaya veya topraktaki geleneksel elle üretimde kullanılan delme ve patlatma yöntemlerine alternatif oluşturmaktadır. Dev köstebekler aynı zamanda çevre zemininde oluşabilecek sıkıntıları azaltma ve pürüzsüz tünel duvarı açma gibi özelliklere de sahiptir. Bu aynı zamanda tünel kaplama maliyetini önemli ölçüde düşürmekte ve onları nüfusu kalabalık yerlerde kullandırmaktır. En büyük dezavantajı belirgin maliyetidir. Köstebekleri kurması ve taşıması pahalıdır. Buna rağmen, günümüz tünellerinin uzunluğu arttıkça tünel sondajlama makineleri ve delme ve patlatma yönteminin maliyeti azalmaktadır. İşte bu yüzden köstebeklerle tünel açmak çok daha etkilidir ve çok kısa bir süre içerisinde sonuç alınabilmektedir. Metin SavaÅŸ Metin Savaş (d. 1965, Balıkesir) Türk Yazar. Beş yaşındayken İstanbul’a yerleşmiştir. İlköğretim eğitimini Fatih ve Yavuzselim İlkokulları, Çavuşoğlu Özel Koleji ve Gelenbevi Ortaokulu gibi farklı okullarda almıştır. Lise eğitimini Vefa Lisesi'ndeyken yarıda bırakarak çalışma hayatına atılmıştır. Babasının iş dünyasında karşılaştığı güçlükler nedeniyle Balıkesir’e ailesiyle birlikte dönmüştür. O dönemden beri hayatını ticaret yaparak kazanmaktadır. Yirmili yaşlarında hikâyelerden oluşan ilk yazılarını yazmaya başlamıştır. 1995 yılında Türk Edebiyatı Vakfı’nın düzenlediği Ömer Seyfettin Hikâye Yarışması’nda Ninemin Türküleri adlı kısa öyküsüyle mansiyon ödülünü almıştır. 1998 yılında Orkun Dergisi’nin düzenlediği makale yarışmasında ikincilik aldı. Bu dönemden sonra ilk roman denemeleri yaparak 1999 yılında İstanbul Tuzla Belediyesi’nin açmış olduğu roman yarışmasında Efendi Dayının Kozalakları adlı romanıyla birinciliği Ahmet Kekeç’le paylaştı. Söz konusu roman 2000 yılında kitaplaştırılmıştır. Hiç evlenmemiştir. Yazar halen memleketi Balıkesir’de annesiyle birlikte yaşamaktadır.Ayrıca 2012 yılında Erlik adlı romanı ile Eskader tarafından en iyi roman ödülüne layık görülmüştür. Virginia Madsen Virginia Madsen (d. 11 Eylül 1961, Chicago), Amerikalı oyuncu. 1980'li yılların en parlak oyuncularından birisi olan Virginia Madsen 1984 yılında oyunculuğa başladı. Özellikle başrolünü Christopher Lambert ile paylaştığı "İskoçyalı" filmi ve 1992 yapımı korku filmi "Şeker Adamın Laneti" fimlerinde sergilediği başarılı oyunculukla tanındı. 2001 yapımı dram-gerilim filmi "Lying in Wait" ile güçlü oyunculuğunu sürdürdü. Sarı soğan Sarı soğan ("Allium flavum"), Alliaceae familyasından bir soğan türü. Güney ve Orta Avrupa ile Kafkasya'nın güneyde bulunur. Alçak rakımların güneye bakan yamaçlarında kayalar üzerinde yetişir. 20–60 cm yükseklikte, dik gövdeli çok yıllık soğanlı bir bitkidir. Yapraklar 3 cm uzunluğunda gri yeşil renkli mızrak biçiminde; temmuz ve eylül aylarında açan çiçekler sarı renkli çan biçimindedir. Meyve oval bir kapsüldür. Bobby Farrell Roberto "Bobby" Alfonso Farrell (6 Ekim 1949, Aruba – 30 Aralık 2010, Sankt-Peterburg) Aruba doğumlu Hollandalı müzisyen ve şarkıcı. 1970'li yıllara damgasını vuran "Ma Baker" ve "Daddy cool" parçalarıyla hit olmuş Boney M. adlı grubun tek erkek üyesiydi. Grubun ilginç dansları ile dikkat çeken elemanı, frank farian ın albüm kayıtlarında ses verdiği şarkılara, sahnede playback yaparak gruba eşlik ederek canlı performansıyla dikkat çekti. 30 Aralık 2010 tarihinde konser vermek için gittiği Rusya'nın Sankt-Peterburg şehrinde bir otel odasında ölü bulunmuştur. Singles Bobby Farrell's Boney M. / Boney M. Featuring Bobby Farrell / Bobby Farrell Featuring Sandy Chambers "Not: bu albümler Boney M hitlerinin tekrar kayıtlarıdır - orijinal kayıt değillerdir." Vicente Amigo Vicente Amigo Girol (d. 25 Mart 1967), İspanyol flamenko bestecisi, gitar virtüözü. Sevilla yakınındaki Guadalcanal'da doğdu. El Pele, Camarón de la Isla, Vicente Soto, Luis de Córdoba and the rociero band Salmarina, gibi kişi ve gruplara kayıtlarında gitarıyla eşlik etti. Remedios Amaya and José Mercé gibi müzisyenlerin prodüktörlüğünü üstlendi. Ciudad de las Ideas isimli albümü ile en iyi Flamenko Albümü dalında 2001 Latin Grammy ödülü, 2002 yılında Ondas ödülünü kazandı. Necati Tosuner Necati Tosuner (d. 1944, Ankara), Türk roman ve öykü yazarı. "İki Gün" adlı öyküsüyle 1970 TRT Sanat Ödülleri Başarı Ödülünü, "Sancı... Sancı..." adlı romanıyla 1978 Türk Dil Kurumu Roman Ödülünü, "Armağan" adlı öyküsüyle 1997 Haldun Taner Öykü Ödülünü, "Güneş Giderken" adlı öykü kitabıyla 1999 Sait Faik Hikâye Armağanını, "Kasırganın Gözü" adlı öykü kitabıyla 2008 Attilâ İlhan Roman Ödülünü ve "Susmak Nasıl da Yoruyor İnsanı!" adlı romanıyla 2014 Ebubekir Hazım Tepeyran Roman Ödülü kazanmıştır. MKE Ankaragücü (kadın voleybol takımı) MKE Ankaragücü (kadın voleybol takımı), MKE Ankaragücü'nün 2006-2015 yılları arasında etkin olan kadın voleybol takımıdır. Voleybol şubesi 2006 yılında kurulmuştur. Maddi olanaksızlıklardan dolayı 2015 yılında ligden kendi isteğiyle ayrılmıştır. Ankara’da faaliyet göstermektedir. Renkleri sarı-laciverttir. Kulüp başkanı 2013 yılından beri Mehmet Yiğiner'dir. Voleybol takımı, maçlarını Ankara Selim Sırrı Tarcan Spor Salonu'nda oynamıştır. 2012-2013 sezonundan 2014-2015 sezonuna kadar Aroma Kadınlar Voleybol 2. Ligi'nde oynamıştır ve 4 Şubat 2015 tarihinde ligden çekilme kararı almış ve çekilmiştir. Şu an sadece altyapı olarak oynamaktadır. MKE Ankaragücü'nün voleybol şubesi 2006 yılında faaliyete başladı. MKE Ankaragücü Bayan Voleybol Takımı, 2007-2008 sezonunda Türkiye 3.Voleybol Ligi'nde mücadele etti ve Türkiye 2.Voleybol Ligi'ne yükseldi. 2008-2009 Sezonu’nda Türkiye 2.Voleybol Ligi’nde mücadele eden Ankaragücü Bayan Voleybol Takımı, B Grubu’nu tek yenilgi ile ilk sırada bitirdi. Daha sonra oynadığı yarı final maçlarında grubunu birinci sırada bitirdi ve final maçları oynamaya hak kazandı. 24-26 Nisan tarihlerinde Kuşadası’nda yapılan final maçlarını ise ilk sırada bitirdi ve şampiyon olarak Türkiye Bayanlar Voleybol Ligi’ne yükseldi ve 2011-2012 sezonu da dair halen mücadelesini bu ligde sürdürmektedir. Ancak takımın 2011-2012 sezonunun son 2 haftası kala Aroma Bayanlar Voleybol 1. Liginden küme düşmesi kesinleşti ve gelecek sezon Aroma Bayanlar Voleybol 2. Liginde mücadele etmiştir. 4 Şubat 2015 tarihinde ligden çekilme kararı almış ve çekilmiştir. MKE Ankaragücü'nün bayan voleybol takımıdır. MKE Ankaragücü Bayan Voleybol Takımı'nın voleybol şubesi 2006 yılında faaliyete başladı. Ankaragücü Bayan Voleybol Takımı, 2007-2008 sezonunda Türkiye 3.Voleybol Ligi’nde mücadele etti ve Türkiye 2.Voleybol Ligi’ne yükseldi. 2008-2009 Sezonu’nda Türkiye 2.Voleybol Ligi’nde mücadele eden MKE Ankaragücü Bayan Voleybol Takımı, B Grubu’nu tek yenilgi ile ilk sırada bitirdi. Daha sonra oynadığı yarı final maçlarında grubunu birinci sırada bitirdi ve final maçları oynamaya hak kazandı. 24-26 Nisan tarihlerinde Kuşadası’nda yapılan final maçlarını ise ilk sırada bitirdi ve şampiyon olarak Türkiye Bayanlar Voleybol Ligi’ne yükseldi ancak takımın 2011-2012 sezonunun son 2 haftası kala o zamanki adıyla Aroma Bayanlar Voleybol 1. Liginden küme düşmesi kesinleşmiştir hatta şubenin kulübün yaşadığı maddi olanaksızlıklar yüzünden Türkiye Bayanlar Voleybol 2. Liginde mücadele edip edemeyeceği gündeme gelmiş ama karar askıya alınmıştır. 2012-2013 sezonundan 2014-2015 sezonuna kadar 2. Lig Bayanlar B Grubunda mücadele etmiştir. 4 Şubat 2015'te maddi olanaksızlıklardan dolayı kulüp bu branşı kapatma kararı almıştır ve ligden çekilmiştir. Muhammed Taki Misbah Yezdi Ayetullah Muhammed Taki Misbah Yezdi (Farsça: محمد تقی مصباح‌یزدی‎; d. 31 Ocak 1934), On ikinciler veya İsnaaşeriyye Şiiliğinin önde gelen ve siyasi olarak aşırı muhafazakâr kesimini savunan Ayetullah'tır. Uzmanlar Şurası'nın (İran’ın “Dini Lideri”ni seçen imamların) bir üyesidir. Molla Sadra, (ö.1050/1640)'ın "el-Hikmetü'l-Müteâliyye" (Aşkın Hikmet) adını verdiği bir düşünceyi savunan Ayetullah, siyasi olarak ise İran devriminin değerlerinden uzaklaşıldığını savunarak, reformlara olumsuz bakmaktadır. Dekan Dekan, bir üniversiteye bağlı olarak eğitim ve öğretim faaliyetlerinde bulunan herhangi bir fakültenin yönetiminden sorumlu olan en üst düzey kişiye denir. Schaumburg-Lippe Schaumburg-Lippe, Almanya'da 1918 yılına kadar var olan günümüz Aşağı Saksonya sınırlarındaki tarihî bir devlet. Başkenti Bückeburg'dur. 1640'ta Holstein-Schaumburg Kontu V. Otto'nun erkek bir varis bırakmadan ölmesi üzerine 1647'de Schaumburg Kontluğu'nun bölünmesiyle kurulmuş, Almanya'daki tüm monarşilerin sonunu getiren devrime kadar varlığını sürdürmüştür. Beldibi, Marmaris Beldibi, Muğla ilinin Marmaris ilçesine bağlı bir beldedir. Daha önce Marmaris'e bağlı bir köyken 1999 yılında belediye olmuştur. Muğla iline 48 km, Marmaris ilçesine 2 km uzaklıktadır. Beldibi'nin 2011 yılı resmi nüfusu 8.959 kişidir. Narlı, Dalaman Narlı, Muğla ilinin Dalaman ilçesine bağlı bir mahalledir. Muğla iline 152 km, Dalaman ilçesine 67 km uzaklıktadır. Sabunlu, Dalaman Sabunlu, Muğla ilinin Dalaman ilçesine bağlı bir mahalledir. Muğla iline 112 km, Dalaman ilçesine 27 km uzaklıktadır. Taşbaşı, Dalaman Taşbaşı, Muğla ilinin Dalaman ilçesine bağlı bir mahalledir. Muğla iline 123 km, Dalaman ilçesine 38 km uzaklıktadır. Çamlıyurt, Kavaklıdere Çamlıyurt, Muğla ilinin Kavaklıdere ilçesine bağlı bir mahalledir. Muğla iline 70 km, Kavaklıdere ilçesine 32 km uzaklıktadır. Çavdır, Kavaklıdere Çavdır, Muğla ilinin Kavaklıdere ilçesine bağlı bir mahalledir. Muğla iline 70 km, Kavaklıdere ilçesine 32 km uzaklıktadır. Schwarzburg-Rudolstadt Schwarzburg-Rudolstadt, Almanya'da günümüz Türingiya eyaleti sınırları içinde kalan bir bölgede kurulmuş tarihi bir devlet. Başkenti Rudolstadt'tır. 1599'da Schwarzburg-Sondershausen ile birlikte Schwarzburg Kontluğu'ndan ayrılarak kurulmuştur. 1919'da Alman Devrimi ile sona eren prenslik "Serbest Devlet" olmuş fakat kısa bir süre sonra Türingiya eyaletine katılmıştır. Schwarzburg-Sondershausen Schwarzburg-Sondershausen, Almanya'da günümüz Türingiya eyaleti sınırları içinde kalan bir bölgede kurulmuş tarihi bir devlet. Başkenti Sondershausen'dir. Schwarzburg-Sondershausen, 1697 yılında prensliğe yükselene kadar bir kontluktu. 1697 yılında 1918 yılına kadar prenslik olarak kalan devlet, Alman Devrimi sonrası cumhuriyet oldu. 1920'de bölgedeki diğer küçük devletler ile birleşerek Türingiya'i oluşturdu. Schwarzburg-Sondershausen, 1905 yılında 862 km² alana ve 85.000 nüfusa sahipti. Nashville'deki en yÃ¼ksek binalar listesi Nashville'deki en yüksek binalar listesi ABD'nin Tennessee eyaletinde yer alan Nashville şehrindeki en uzun binaların listesidir. Schwarzburg Kontluğu Schwarzburg Kontluğu, 1195-1595 yılları arasında varlığını sürdüren bir Kutsal Roma Cermen İmparatorluğu devleti. Daha sonra Schwarzburg-Rudolstadt ve Schwarzburg-Sondershausen olarak ikiye bölünmüştür. Schwarzburg Hanedanı üyeleri tarafından yönetilmiştir. Anna Porfirogenita Anna Porfirogenita () (d. 13 Mart 963 - ö. 1011), Kiev Büyük Knezi Büyük Vladimir'in karısı ve Kiev Büyük Knez eşi. Bizans imparatoru II. Romanos ile karısı Theofano'nın kızıdır. Ayrıca İmparatorlar II. Basileios ve VIII. Konstantinos'un kızkardeşidir. Anna, Bizans İmparatorluk sarayının özel mor odasında doğmuş yasal kız çocuğu olduğu için, bir ""Porfirogenita""dır. Anna'nın eli, Vladimir onunla evlendikten kısa süre sonra Hristiyanlığı kabul ettiği için değerli kabul edilir. Anna, Vladimir ile evlenmeyi arzu etmedi, düğününe giderken derin strese girdi. Bunun sebebi, Vladimir'in Anna ile evliliği nedeniyle, Rusya'da din özgürlüğünü kaldırıp, halka Hristiyanlığı zorlamasıydı. Kiev Büyük Knezi ile evliliği ile Kiev büyük Prensesi unvanını aldı. Fakat pratikte Bizans İmparatorluk ailesi üyeliğinin bir işareti olarak Kraliçe ya da Çariçe unvanlarını kullanmıştır. Anna, aktif olarak Rus Hristiyanlaşmasına katıldı: Vladimir'in din danışmanı olarak hareket etti ve birkaç kiliseyi doğrudan kendisi kurdu. Vladimir'in çocuklarının biyolojik annesi olup olmadığı bilinmemektedir. Laurent Fournier Laurent Fournier (d. 14 Eylül 1964, Lyon), Fransız eski millî futbolcu ve teknik direktör. Evince Evince, GNOME projesi kapsamında geliştirilen PDF, PostScript, DjVu, TIFF ve DVI gibi dosya biçimleri destekleyen özgür bir belge görüntüleyici. Linux ve Windows işletim sistemlerini destekler. Evince geliştiricileri GNOME masaüstü ortamında mevcut birçok belge görüntüleyici yerine tek ve basit bir uygulama geliştirmeyi hedeflemişlerdir. Evince'in sloganı projenin amacını özetlemektedir: "Basit bir Belge Görüntüleyici". Eylül 2005'te GNOME 2.12 sürümü yayımlanmasından itibaren GNOME uygulamaları arasına dahil edilmiştir. Çoğunluğu C'de, ufak bir kısmı da C++'da yazılmıştır. Ubuntu, Fedora ve Linux Mint gibi bilinen birçok Linux dağıtımı Evince'i öntanımlı belge görüntüleyici olarak sunmaktadır. Desteklenmesi planlanan ya da desteklenmesi olası dosya biçimleri Evince'in dosya biçimi desteği hakkında daha geniş bilgi için bakınız. Amerika'nın Britanya tarafından sömürgeleştirilmesi Amerika'nın Britanya tarafından sömürgeleştirilmesi (1707 Birleşme Yasası'yla Büyük Britanya Krallığı oluşturulmadan önce İngiltere Krallığı ve İskoçya Krallığı tarafından yapılan sömürgeleştirme çalışmaları dahil olmak üzere) 1607 yılında Jamestown ile başladı ve Amerika kıtasının pek çok yerinde kolonilerin kurulmasıyla doruk noktasına ulaştı. İngilizler, sonraki dönemlerde Britanyalılar, Amerika'nın en önemli sömürgeci güçleri arasındaydı ve imparatorluklarının Amerika'daki bölümü askeri ve ekonomik yönden İspanyol kolonileriyle rekabet halindeydi. İskoçya Krallığı 1629-32 yıllarında Yeni İskoçya'yı, 1690'lı yıllarda Darien'i sömürgeleştirmeyi denemiş; ama başarılı olamamıştır ve bu İngiltere'yle birleşmede önemli bir rol oynamıştır. Amerika'nın İngiltere, İskoçya ve sonraki dönemlerde Britanya tarafından sömürgeleştirilmesi kıtanın yerlileri üzerinde doğrudan askeri güç kullanımı ve dolaylı olarak kültürel etkileşimle kıtaya getirilen hastalıklar nedeniyle çok büyük bir etkiye sahip oldu. Sömürgecilerle yerliler arasındaki ilişki ticaretten silahlı çatışmaya kadar çeşitli şekillerde gerçekleşti. Yerel toplulukların önemli bir bölümü uzun bir savaş geçmişine sahipti. Savaşçılarının hızı, sessizliği ve gaddarlığı sömürgecilerin savaş biçimine karşı yıkıcı bir etkiye sahipti; ama uzun vadede genelde sömürgeciler galip çıktı. Yerlilerle ticaret Fransa gibi Britanya'nın da kolonizasyon politikasının önemli bir parçasıydı; ama yerleşim ve gelişime de büyük önem verilmekteydi. 18. yüzyılda gücünün zirvesindeyken Britanya İmparatorluğu'nun Amerika'daki bölümünde üç tür koloni bulunmaktaydı: sözleşmeli koloniler, özel koloniler ve kraliyet kolonileri. Amerika'daki Britanya kolonilerine Amerikan Bağımsızlık Savaşı'nın ardından 20. yüzyılda bağımsızlıklarını kazanana kadar gittikçe artan seviyelerde sorumlu yönetim hakkı tanındı. Bu yolla Kuzey Amerika'da iki, Karayiplerde on ve Güney Amerika'da bir ülke Birleşik Krallık'tan bağımsızlıklarını kazandı. Birleşik Krallık halen kıtada sekiz denizaşırı toprak parçası bulundurmaktadır. Buna ek olarak bağımsızlığını kazanmış olan dokuz eski koloni halen "Commonwealth realm" statüsündedir. Türkiye'de yaz saati uygulaması Türkiye'de yaz saati uygulaması, 1972 yılından 2016 yılına kadar aralıksız ve tüm ülke çapında istisnasız uygulanmıştır. Yaz saati uygulamasının faydalı olup olmadığı tartışmalı bir konudur. Bu konuda Enerji Bakanlığı konunun halk tarafından da bilinmesi ve fikir alınması adına çeşitli anketler ve makaleler yayımlamıştır. 2013 yılında toplanan Bakanlar Kurulu kararı ile 27 Ekim 2013 tarihinde saatlerin bir saat geri alınması kararı ile uygulamaya son verilmiştir. Ancak gerekli görülen lüzum üzerine uygulamaya devam edilmiştir. 8 Eylül 2016 tarihinde Türkiye'de yaz saati uygulamasının her yıl, yıl boyunca uygulanmasına karar verildi. Danıştay, 697 sayılı yasaya göre Bakanlar Kurulunun böyle bir karar vermeye yetkisi olmadığından bahisle 14 Eylül 2017'de kararın yürütmesini durdurdu. 23 Ekim 2017 tarihli Bakanlar Kurulu kararı ile yaz saati uygulamasının 28 Ekim 2018'e kadar yıl boyunca devamına karar verildi. 3 Ekim 2018 günü sürekli yaz saati uygulamasında kalınmasına karar verildi. Türkiye 26° ve 45° doğu meridyenleri arasındadır. Türkiye'nin en doğusu ile en batısı arasında 19 meridyen bulunduğu için en doğusu ve en batısı arasında 1 saat 16 dakikalık zaman farkı vardır. Türkiye Doğu Avrupa Zaman Dilimi'ndedir. Türkiye 30° doğu meridyeninin saatini kullanır. Bu nedenle Türkiye'de Eş Güdümlü Evrensel Zaman+2 (UTC+2) kullanılır, yani Türkiye saati UTC'den iki saat ileridedir. Yaz saati uygulaması ile Türkiye 45° doğu meridyeninin saatini kullanmaya başlar. Böylece saatler bir saat ileri alınır ve Türkiye saati UTC+3 olur. Yaz saati uygulaması (saatlerin bir saat ileri alınması) martın son pazar günü başlatılır ve ekimin son pazar günü bitirilir. Böylece yılın 5 ayında geri saat (UTC+2), 7 ayında ise yaz saati (UTC+3) kullanılır. Türkiye’de 26 Aralık 1925 tarih ve 697 sayılı "Günün Yirmi Dört Saate Taksimine Dair Kanunu"nun yasalaşmasıyla yaz saati uygulamalarının varlığı tartışılmaya başlandığı düşünülmektedir. Uygulamanın tarihçesi ile ilgili farklı kaynaklar mevcut bunlardan 1970 öncesinde resmi olan kaynaklarda tutarsız veriler bulunmaktadır ayrıca 1970'lerden önce uygulama kırsal kesim tarafından gecikmeli olarak benimsendiği gözlenmiştir. 1 Temmuz 1940 tarihinde yürürlüğe giren Bakanlar Kurulu kararıyla uygulama resmen başladı. 1952-1961 yılları arasında uygulama askıya alındı. Aynı şekilde 1965-1972 yılları arası uygulama askıya alındı sonrasında uygulamaya aralıksız devam edildi. 2008 yılında Enerji Bakanlığı uygulamanın kaldırılmasını GMT+2,5 zaman diliminin oluşturulup kullanılmasını önerdi fakat öneride herhangi bir ilerleme olmadı. Enerji ve Tabii Kaynaklar Bakanlığı uygulamanın 2013 yılından itibaren kaldırılması yönünde karar aldı. Planlara göre Bakanlar Kurulu'na gönderilecek yeni kanun tasarısı ile Ekim ayında son kez kış saatine geçilmiş olacak. Böylece 2013 yılın Mart ayından itibaren sürekli yaz saatinde ve GMT+3 zaman diliminde kalınarak uygulama sonlandırılması düşünülmüştür. Ancak daha sonra bu tasarıdan vazgeçilmiştir. 2015 yılında yaz saati uygulamasının bitişi 1 Kasım tarihinde gerçekleşecek genel seçimlerde karışıklığa yol açabileceği sebebiyle, bir istisna olarak 25 Ekim'den 8 Kasım tarihine ertelendi. 8 Eylül 2016 tarihli 29825 sayılı Resmi Gazete'de yayımlanarak yürürlüğe giren 7 Eylül 2016 tarihli 2016/9154 sayılı Bakanlar Kurulu Kararnamesine göre Türkiye'de yaz saati kalıcı hâle getirilmiştir. Yaz saati uygulaması ile güneş ışığından daha fazla istifade edilecektir. Danıştay, 697 sayılı yasaya göre Bakanlar Kurulunun böyle bir karar vermeye yetkisi olmadığından bahisle 14 Eylül 2017'de kararın yürütmesini durdurdu. 23 Ekim 2017 tarihli Bakanlar Kurulu kararı ile yaz saati uygulamasının 28 Ekim 2018'e kadar yıl boyunca devamına karar verildi. Büyük karıncayiyen Büyük karıncayiyen ("Myrmecophaga tridactyla"), Orta ve Güney Amerika'ya özgü büyük böcekyiyen bir memeli türüdür. Yaşayan dört karıncayiyen türünden biridir ve tembel hayvanlar ile birlikte Dişsiz memeliler takımında sınıflandırılır. Ağaçlarda yaşayabilen diğer karıncayiyen ve tembel hayvan türleri ile karşılaştırıldığında bu tür daha çok yerde yaşamaktadır. Evrimsel olarak dağılımında Güney Amerika'da savanların yayılması etkili olmuş olabilir. Boyu 182 ila 217 cm ve ağırlığı erkeklerde 33 ila 41 kg, dişilerde ise 27 ila 39 kg arasında olan büyük karıncayiyen kendi familyası içinde en büyük türdür. Uzunca burnu, uzun tüylü kuyruğu, uzun ön pençeleri ve kıllarının kendine özgü renkleri ile kolayca ayırt edilebilir. Büyük karıncayiyen, aralarında savanlar ve yağmur ormanlarının da bulunduğu çeşitli doğal ortamlarda yaşar. Açık alanlarda beslenirken daha ağaçlık alanlarda da dinlenir. Asıl olarak uzun ön pençeleriyle topraktan kazıp çıkardığı karınca ve termitleri uzun ağzı ve yapışkan dili yardımıyla toplayarak beslenir. Birbirine geçen alanlarda yalnız olarak yaşarlar ancak ana-yavru ilişkisi sırasında, yetişkin erkekler arasında görülen saldırgan etkileşimler de ve çiftleşme dönemlerinde bir araya gelirler. Ana karıncayiyenler, yavruları sütten kesilene kadar onları sırtlarında taşır. Büyük karıncayiyen Dünya Doğa ve Doğal Kaynakları Koruma Birliği (IUCN) tarafından soyunun tükenme riski yüksek olduğundan ötürü hassas türler arasında listelenmiştir. Daha önceden doğal olarak bulunduğu bazı bölgelerde soyu tükenmiştir. Buralarda özel olarak koruma altındaki bölgelerde yaşamlarında devam edebilmektedirler. Belirgin dış özellikleri ve göze çarpan davranışları nedeniyle büyük karıncayiyen Kolomb öncesi Amerika kültürlerinin mitlerinde ve folklorunda bulunduğu gibi popüler kültürde de yer almaktadır. Büyük karıncayiyen türünün binominal adı Carl Linnaeus tarafından 1758 yılında verilmiştir. Cins adı olan "Myrmecophaga" Grekçe "karınca" anlamına gelen "μύρμηξ" ve "yemek" anlamına gelen "φαγεῖν" kelimelerinden türetilmiştir ve "karıncayiyen" demektir. Epitet adı olan "tridactyla" da yine Grekçe "üç" anlamına gelen "τρία" ve "parmak" anlamına gelen "δάχτυλο" kelimelerinden türetilmiştir ve "üç parmaklı" demektir. Epitet adı, ön ayakları dört parmaklı olan tamandualardan ayırmak için kullanılmıştır. "Myrmecophaga jubata" adı da sinonim olarak literatürde yer almıştır. Üç alt türe ayrılması önerilmiştir: "M. t. tridactyla" (Venezuela ve Guyanalardan Arjantin'in kuzeyine), "M. t. centralis" (Orta Amerika, Kolombiya'nın kuzeybatısı ve Ekvador'un kuzeyi) ve "M. t. artata" (Kolombiya'nın kuzeydoğusu ve Venezuela'nın kuzeybatısı). Büyük karıncayiyen, kısmen ağaçlarda yaşayan kuzey tamanduası ve güney tamanduası ile birlikte Karıncayiyengiller (Myrmecophagidae) familyasında sınıflandırılmıştır. Karıncayiyengiller familyası içinde bir tek "Cyclopes didactylus" türünü barındıran Cylopedidae familyası ile birlikte Vermilingua alt takımını oluşturur. Karıncayiyenler ve tembel hayvanlar dişsiz memeliler (Pilosa) takımını oluşturur ve zırhlı memeliler (Cingulata) takımı ile birlikte Xenarthra üst takımında sınıflandırılırlar. Dişsiz memeliler ve zırhlı memeliler takımları 65 milyon yıl önce, Tebeşir Dönemi'nin son kısmında ayrılmıştır. Karıncayiyenler ve tembel hayvanlar ise 55 milyon yıl önce, Paleosen ile Eosen dönemleri arasında birbirlerinden ayrışmışlardır. "Cyclopes" soyu 30 milyon yıl önce Oligosen'de ortaya çıkarken "Myrmecophaga" ve "Tamandua" soyları ise 10 milyon yıl önce Miyosen'in son kısmında ayrışmıştır. Karıncayiyenler Senozoik Çağ'ın büyük bölümünde o zamanlar bir ada-kıta olan Güney Amerika'da kalmış ve başka kıtalara yayılamamıştır. Yaklaşık üç milyon yıl önce Panama Kıstağı'nın oluşmasıyla birlikte karıncayiyengiller familyasındaki üç tür de Orta Amerika'ya yayılmıştır. Karıncayiyenlere ait fosil buluntuları çok azdır. Fosil buluntularının arasında "Cyclopes didactylus" türünün yakın akrabası olan "Palaeomyrmidon" cinsinin Pliyosen dönemine ait kalıntıları; Büyük karıncayiyen ve tamanduaların en yakın akrabası olan "Protamandua" cinsinin Miyosen dönemine ait kalıntıları ve "Myrmecophaga" cinsinin en yakın akrabası olan "Neotamandua" cinsinin kalıntıları sayılabilir. "Protamandua", "C. didactylus"tan daha büyük ama tamanduadan daha küçük yapılı iken daha büyük olan "Neotamandua" boy olarak tamandua ile büyük karıncayiyen arasındaydı. "Protamandua"nın ayakları karada ya da ağaçta yaşam için uyum sağlamamıştır ancak kuyruğu maymunlar gibi tutma özelliğine sahipti. "Neotamandua"nın kuyruğunda bu özellik yoktu ancak ayaklarının gelişimi tamandua ile büyük karıncayiyen arasındaydı. "Neotamandua borealis" türü büyük karıncayiyenlerin atası olarak önerilmiştir. Büyük karıncayiyen, yaşayan karıncayiyen türleri arasında karada yaşamaya en çok uyum sağlamış olan türdür. Ataları ağaçta yaşamaya uyum sağlamış olabilir ancak karada yaşama sağladıkları uyum Güney Amerika'da savanlar gibi açık alanların yayılmasına ve büyük potansiyel bir besin kaynağı olan termit gibi böcek kolonilerinin yaygınlığına bağlanmaktadır. Hem büyük karıncayiyen hem de güney tamanduası türlerine ait fosil kalıntıları Buzul Çağı ve Holosen dönemlerine ait buluntularda yaygın olarak görülmektedir. Büyük karıncayiyen iri cüssesi, uzun ağzı burnu ve uzun kuyruğu ile kolayca ayırt edilebilir. Gövde uzunluğu 182 ila 217 cm. arasındadır. Erkeklerin ağırlığı 33 ila 41 kg., dişilerin ağırlığı ise 27 ila 39 kg. arasında değişir. İçinde bulunduğu Vermilingua alt takımının yaşayan en büyük üyesidir. Yaklaşık 30 cm. uzunluğundaki kafası, diğer karıncayiyenler ile karşılaştırıldığında bile oldukça uzundur. Ucunda küçük ağzı ve burun delikleri bulunan boru şeklinde burnu kafasının büyük kısmını oluşturur. Gözleri ve kulakları görece küçüktür. Görme duyusu çok gelişmemiştir ancak koku alma duyusu insanlardan 40 kat daha güçlüdür. Büyük karıncayiyenler, esaret altında 16 yıl kadar yaşayabilmektedir. Diğer memelilerin aksine karıncayiyenlerin, özellikle de büyük karıncayiyenlerin boyunları enselerinden daha kalındır. Boyunlarının arka kısmında küçük bir kambur vardır. Büyük karıncayiyenin kılları genellikle gri ve gri ile karışık beyaz renklidir. Ön ayakları beyaz renklidir ve ön ayak bileklerinin çevresinde kara halkalar bulunur. Arka ayakları ise koyu renklidir. Kenarları beyaz olan kalın koyu renkli kuşaklar boğazdan omuza doğru uzanır. Kuyruk kahverengidir. Uzun kılları kuyrukta daha da uzundur öyle ki kuyruğu olduğundan büyük gösterir. Sırtı boyunca yer alan kıllar serttir. Bu dikkat çekici ve ayırt edici kıl renk düzeninin kesintili kamuflaj olduğu düşünülmekteydi ancak 2009 yılında yapılan bir çalışma bunun uyarıcı renklenme olduğunu önermektedir. Erişkin erkekler dişilere göre görece daha iri olmalarına ve başları ile boyunlarının daha geniş olmasında rağmen, dışarıdan bakarak cinsiyet tespiti kolay değildir. Erkeklerin penisi ve testisleri gövde içine çekili olarak rektum ile idrar kesesi arasında yer alır. Dişilerin koltuk altlarına yakın yerde yer alan bir çift meme bezi bulunur. Büyük karıncayiyenin kaburgaları geniştir. Epitet adına rağmen her ayağında beş parmağı bulunur. Ön ayağının dört parmağında pençe vardır ve özellikle ikinci ile üçüncü parmakları uzundur. Büyük karıncayiyen, özellikle goril ve şempanze gibi primatlara benzer şekilde eklemleri üzerinde yürür. Bu şekilde yürürken pençeleri engel teşkil etmez. Ağırlığın çoğunu taşıyan orta parmaklar metakarpofalangeal eklemler kısmında uzamış ve interfalangeal eklemler kısmında da bükülmüştür. Arka ayaklarda ise beş parmakta da kısa pençeler bulunur ve ayak tabanına basarak yürürler. Toprağı kazıp, avını yakalayıp dışarı çeken büyük karıncayiyenlerin büyümüş supraspinöz çukuru teres majör kasına daha büyük bir kaldıraç etkisi sağlayarak ön uzuvların çekme gücünü artırır ve triceps brachii kası ön ayakların kalınlaşmış üçüncü parmağını bükmeye yardımcı olur. Büyük karıncayiyen yaklaşık 33 °C'lık düşük bir vücut ısısına sahiptir. Diğer memelilerin ortalama vücut ısısı 36 ila 38 °C arasındadır. Xenarthra üst takımında yer alan memeliler genellikle diğer memelilere göre daha düşük bir bazal metabolizmaya sahiptirler ve bu özelliklerinin yedikleri besinler ve düşük hareketlilikleri ile bağlantılı olduğu görülür. Büyük karıncayiyenin dişleri yoktur ve çene hareketleri kısıtlıdır. Ağzını açıp kapamak için, ucunda bir bağ doku ile birbirine bağlı olan alt çenenin iki yarısının dönme hareketini kullanır. Bu hareketi sağlamak için de görece az gelişmiş olan çiğneme kaslarından yararlanır. Çene boşluğu, ince uzun dilin dışarı çıkabileceği kadar genişlikte bir boşluktan ibarettir. Tipik olarak 60 cm. uzunluğunda olan dil tabanı yuvarlak, uca doğru üçgenleşen bir yapıya sahiptir ve küçük ucu yuvarlaktır. Dilin üzerinde geriye doğru kıvrılan papillalar vardır ve üzeri büyük tükürük bezlerinden salgılanan ve karıncayiyene böcekleri diliyle toplamaya olanak veren koyu ve yapışkan salya ile kaplıdır. Boru şeklindeki rostrum ve küçük ağız dilin yalnızca ileri geri hareket etmesine olanak verir. Beslenme sırasında dil yaklaşık dakikada 160 kere dışarı-içeri hareket eder. Bu hareketler büyük karıncayiyenin uzun ve esnek hiyoid aparatının tek kası tarafından sağlanır. Hayvan başının konumundan yararlanarak dili ile hedefine ulaşır. Tamamen dışarı çıktığında dil 45 cm. uzaklığa erişebilir ki bu kafatasından daha uzun bir mesafedir. Buccinator kasları sayesinde diline yapışmış olan besinleri kaybetmeden dili geri çeker ve dili tekrar dışarı çıkarırken ağzını büzerek besinlerin dışarı kaçmasını engeller. Dil geri çekildiğinde orofarenkste hiyoid kasları sayesinde ve ikincil damakta tutulur ve nefes almayı engellenmez. Dilin geri çekilmesine sternohiyoid kas ile hiyoglossal kasın birleşmesinden oluşan ve hyoide bağlanmayan uzun sternoglossal kas yardımcı olur. Dolayısıyla dil doğrudan sternuma bağlıdır. Karıncayiyenler diğer memelilerden daha çok yutkunurlar, hatta sürekli yutkunma hareketi yaparlar denebilir. dilleriyle yakaladıkları böcekler yutulmadan önce damak sayesinde ezilirler. Karıncayiyenin midesinde, kuşların taşlığında olduğu gibi sertleşmiş kıvrımlar bulunur ve sert kasılmalarla midede böcekler öğütülür. Sindirim işlemine yutulan az miktarda kum ve toprak da yardımcı olur. Karıncayiyenin midesi asit üretemez ve avladığı besinlerin formik asidini sindirim için kullanır. Büyük karıncayiyen Orta ve Güney Amerika'ya özgü bir hayvandır. Honduras'tan Arjantin'in kuzeyine kadar olan bölgeye dağılmış durumdadır. Fosil kalıntıları en kuzeyde, Meksika'da Sonora'nın kuzeybatısına kadar olan bölgede bulunmuştur. And Dağları'nın çok büyük bir kısmında bulunmaz ve Uruguay'da da soyu tükenmiştir. Belize, Kosta Rika ve Guatemala'da da soyunun tükendiği düşünülmektedir. Tropikal yağmurormanları ve çöller gibi çeşitli doğal yaşam alanlarında, hayatta kalmasını sağlayacak besin bulunduğu takdirde yaşadığı görülebilmektedir. Büyük karıncayiyen, Dünya Doğa ve Doğal Kaynakları Koruma Birliği tarafından bölgesel olarak soyunun tükenmesi nedeniyle korunmasız türler arasında listelenmiştir. Ayrıca Nesli Tehlike Altında Olan Yabani Hayvan ve Bitki Türlerinin Uluslararası Ticaretine İlişkin Sözleşme'nin EK II'sinde ticaretine sınırlamalar getirilmiştir. Toplam popülasyonu 2000 ile 2010 yılları arasında %30 azalmıştır. 1994 yılında Brezilya'da Emas Ulusal Parkında çıkan çalı yangınları sırasında 340 kadar karıncayiyen ölmüştür. Bu hayvan özellikle yavaş hareket yeteneği ve kolayca yanabilen kılları nedeniyle yangınlara karşı korumasızdır. İnsanlardan kaynaklanan tehditler arasında araç kazaları, köpekler tarafından saldırıya uğrama ve doğal yaşam alanı kaybı sayılabilir. Büyük karıncayiyen Bolivya'da hem spor amaçlı hem de eti için yaygın olarak avlanmaktadır. Kalın derisi Gran Chaco'da binicilik ekipmanları yapmak için kullanılır. Venezuela'da pençeleri için avlanır. Tehlikeli bir hayvan sanıldıkları için güvenlik amaçlı olarak da öldürülürler. Aslında büyük karıncayiyenler çok sakin hayvanlardır ve rahatsız edilmedikleri sürece insana bir tehdit oluşturmazlar. Ancak 2007 yılı Nisan ayında Buenos Aires yakınlarında bir hayvanat bahçesinde bir büyük karıncayiyen bakıcı Melisa Casco'ya saldırmış ve ön pençeleri ile ayaklarını ve karnını yarmıştır. Bakıcı, ayağının kesilmesi için yapılan cerrahi müdahaleden sonra ölmüştür. Büyük karıncayiyen geniş bir alana dağılmıştır. Bazı popülasyonlar dengelidir ve Amazon ile Cerrado'da birçok koruma altına alınmış alanda bulunmaktadırlar. Arjantin'in bazı eyaletlerinde resmî olarak koruma altına alınmıştır. Büyük karıncayiyen değişik doğal yaşam alanlarında bulunabilir. Brezilya'da Pantanal'da yapılan 2007 tarihili bir araştırma sonucunda bu hayvanların genellikle açık alanlarda beslendikleri ve ormanlık alanlarda dinlendikleri gözlemlenmiştir. Bunun sebebi ormanlık alanların açık alanlardan serin günlerde daha sıcak, sıcak günlerde de daha serin olmasıdır. Büyük karıncayiyenler hem gündüzcül hem de gececil olabilir. Pantanal'da 2006 yılında yapılan bir araştırma sonucunda büyük karıncayiyenlerin çoğunlukla gececil olduğu yani geceleri ve sabah erken saatlerde aktif oldukları ve sıcaklık arttıkça dinlenmeye çekildikleri gözlemlenmiştir. Daha serin günlerde ise aktif oldukları saatleri öne çekmekte ve gündüzcül olabilmektedirler. Büyük karıncayiyenler tipik olarak yoğun çalılıklar arasında dinlenir ancak serin günlerde uzun otlar arasında da dinlenirken görülebilirler. Uyumak için toprakta sığ bir çukur kazarlar. Hayvan uyurken kıvrılarak yatar ve kuyruğunu gövdesinin üzerine örter. Kuyruk hem vücut ısısını korumaya yarar hem de kamuflaj sağlar. Güneşli bir sabah günü rtam sıcaklığı 17 °C iken bir büyük karıncayiyenin kuyruğunu üzerine örtmeden uyuduğu gözlemlenmiştir. Bunun sebebibin güneş ışınlarından yararlanmak olduğu sanılmaktadır. Büyük karıncayiyenler iyi yüzerler ve geniş nehirleri geçebilirler. Yıkandıkları gözlemlenmiştir. Aynı zamanda tırmanabildikleri de gözlemlenmiştir. Besin ararken ağaçlara ve termit yuvalarına tırmanabilmektedirler. Bir bireyin ayaklarının ucunda yükselip bir ağaç dalına tutunduğu gözlemlenmiştir. Büyük karıncayiyenlerin içinde yaşadıkları alanların büyüklüğü bölgeden bölgeye değişiklik gösterir. Brezilya'da Serra da Canastra Ulusal Parkında dişi büyük karıncayiyenlerin yaklaşsık 3,67 km²'lik alanlarda dolaştıkları gözlemlenirken erkeklerin dolaşma alanı yaklaşık 2,74 km²'dir. Brezilya'nın diğer bölgelerinde yaşam alanı büyüklüğü 9 km²'ye çıkabilmektedir. Venezuela'da yaşan büyük karıncayiyenlerin 25 km²'lik yaşam alanları olduğu kaydedilmiştir. Bireyler çoğunlukla tek olarak yaşar. Ancak yavrularını emziren dişiler ve dişilere kur yapan erkekler bir arada görülür. Büyük karıncayiyenler anal bezlerinden çıkan salgılarla varlıklarını, statülerini ve cinsel durumlarını bildirirler. Aynı zamanda ağaç kabuklarına bıraktıkları iz ve idrar yoluyla da diğer bireylere varlıklarını bildirirler. Birbirlerinin tükürüklerini koku yoluyla tanıyabilmektedirler. Dişiler diğer dişilere karşı, erkeklerin diğer erkeklere karşı olduğunan daha toleranslıdırlar ve bu sayede dişilerin yaşam alanları birbirleriyle daha çok örtüşür. Erkekler ise karşılaştıklarında birbirlerinin çevresinde yavaşça dönme, kovalama ve kapışma gibi saldırgan davranışlar gösterebilirler. Birbirlerinin çevresinde dolanan karıncayiyenler "harrr" şeklinde uzun süren bağırışlar çıkarabilirler. Dövüşürken birbirlerine pençeleri ile saldırır ve yerde güreşirler. Dövüşen karıncayiyenler kükreme ve böğürtü şeklinde sesler çıkarabilirler. Erkeklerin yaşam alanlarını savundukları muhtemeldir. Büyük karıncayiyen özellikle karınca ve termitlerle beslenen bir böcekçildir. Mevsimsel olarak sel alan Venezuela'nın llanos bölgeleri gibi otlak açık alanlarda karıncayiyenler termitlerin az bulunması nedeniyle çoğunlukla karınca ile beslenir. Buna karşın Brezilya'da Emas Ulusal Parkında yaşayan karıncayiyenler bu bölgede yoğun olarak bulunması nedeniyle çoğunlukla termitlerle beslenirler. Serra da Canastra'da ise karıncayiyenler yağmurlu mevsimde karınca, kurak mevsimde ise termitlerle beslenirler. Büyük karıncayiyenler avlarını koku yoluyla izlerler. Bir yuva bulduktan sonra hayvan ön pençeleri kullanarak yuvayı açar ve uzun yapışkan dilini yuvanın içine sokarak avını toplar. Bir karıncayiyen bir yuvada beslenmek için yaklaşık bir dakikalık bir zaman geçirir ve günde 200 kadar yuva ziyaret ederek yaklaşık 30.000 birey ile beslenir. Karıncayiyen bir yuvadan, asker karınca ya da termitlerin kimyasal saldırıları ya da ısırmaları nedeniyle uzaklaşmak zorunda kalabilir. Bazı termit türleri güçlendirilmiş yuvaları sayesinde karıncayiyen yuvayı kazmaya çalışırken kaçabilmektedir. Bu tarz savunma mekanizmaları sayesinde bir kere de tüm koloninin yem olmasının önüne geçilebilmektedir. Diğer besinleri arasında, termit yuvalarına yuvalanan kın kanatlılar ve bal arısı larvaları sayılabilir. Karıncayiyenler, üzerinde bal arısı yuvası bulunan termit yuvalarına da saldırabilmektedir. Esaret altındaki karıncayiyenlere süt, yumurta, un kurdu ve öğütülmüş etten oluşan karışımlar besin olarak verilir. Etrafında açık su kaynağı yoksa karıncayiyen suya ulaşmak için toprağı kazar ve böylece diğer hayvanların kullanabilmesi için su kaynağı da oluşturmuş olur. Büyük karıncayiyenler, jaguar ve pumalar tarafından avlanmaktadır. Tipik olarak tehlikeden kaçmak için seğirterek koşarlar ancak köşeye sıkıştırıldıklarında arka ayakları üzerinde dikilerek saldıran hayvana ön pençeleri ile karşılık verirler. Büyük karıncayiyenlerin ön pençeleri bir jaguarı öldürebilecek kadar tehlikelidir. Büyük karıncayiyenler yıl boyunca çiftleşebilirler. Kur yapma sırasında, erkek kızgınlığa girmiş olan dişiyi takip ederek onu koklar. Erkek ve dişi çiftin aynı böcek yuvasından beslendikleri görülmüştür. Çiftleşme sırasında erkek yere yan yatan dişinin üzerine çıkar. Çift üç gün bir arada kalabilir ve bu süre boyunca çeşitli sayıda çiftleşebilir. Gebelik 190 gün kadar sürer ve tek yavrunun doğumuyla sonlanır. Yavrunun doğduğu sırada ağırlığı 1,4 kg. civarındadır. Dişiler ayakta iken doğururlar. Gözleri kapalı doğan yavru altı gün geçtikten sonra gözünü açar. Anne karıncayiyen kendisine bağımlı olan yavrusunu sırtında taşır. Yavrunun siyah ve beyaz çizgileri annesinin çizgileri ile bir bütün oluşturarak kamufle olmasına yardımcı olur. Yavru annesi ile tiz ıslıklar sayesinde iletişim kurar ve beslenirken dilini kullanır. Üç aylık iken yavru katı besin yemeye başlar ve on aylık iken tamamen sütten kesilir. Anne, dinlenirken yavrusunu bir saat kadar temizler. Temizleme ilk üç ay boyunca yoğun olarak devam eder ve yavru dokuz aylığa erişinceye kadar devam eder, on aylık olduğunda tamamen kesilir. Bu sürecin azalması anne ile yavru arasındaki bağın azalması ile aynı zamandadır. Genç karıncayiyenler dokuz ila on aylık oldujklarında kendi başlarına yaşamaya başlarlar. Büyük karıncayiyenler 2,5 ila 4 yaş arasında cinsel olgunluğa erişirler. Amazon Havzası yerlilerinin mitolojisi ve folklorunda genellikle büyük karıncayiyen jaguarın işini bozan hilebaz arketipiyle ve uzun burnu nedeniyle de bazen de mizahi bir figür olarak yer bulur. Peru'nun Amazon ormanlarında yaşayan Şipibo Kızılderililerine ait bir masalda, büyük karıncayiyen jaguarı su altında kim daha çok nefes tutar diye iddiaya sokar. İki hayvan da postlarını çıkararak suya dalar ama hemen sudan dışarı çıkan büyük karıncayiyen jaguarın postunu çalarak jaguara kendi postunu bırakır. Bir Yaraba mitinde ise kötü canavar Ucara Güneş tarafından büyük karıncayiyene dönüştürülür. Bu mitte karıncayiyenin çok az hareket edebilen ağzına ve bunun getirdiği yüke vurgu yapılmaktadır. Amazon ormanlarında yaşayan Brezilya Kızılderililerinden Kayapo halkı isim verme ve ergenliğe geçiş töreni sırasında aralarında büyük karıncayiyenin de olduğu çeşitli hayvan ve ruhların masklarını takar. Büyük karıncayiyen maskına dokunan kadınların ve bu maskı taktığı sırada tökezleyen erkeklerin öleceğine ya da önemli bir fiziksel rahatsızlık geçireceğine inanılır. Amerika kıtasının İspanyollar tarafından kolonileştirilmesi sırasında büyük karıncayiyen gösteri amacıyla Avrupa'ya götürülen yerel hayvanlardan biriydi. Başlarda Avrupalılar tüm karıncayiyenlerin dişi olduğunu ve üremek için uzun burunlarıyla çiftleştiklerini sanıyordu. Bu yanlış inanış doğabilimci Félix de Azara tarafından düzeltilmiştir. 20. yüzyılda, Salvador Dalí hayalî olarak büyük karıncayiyenin "attan daha büyük boyutlara eriştiğini, aşırı derecede vahşi olduğunu, muhteşem bir kas gücüne sahip olduğunu ve çok korkutucu bir hayvan olduğunu" yazmıştır. Dalí "El gran masturbador" tarzı ile bir karıncayiyen deseni yapmıştır. Bu desen, insanların yaşam içindeki deneyimlerini "karıncayiyenin dilinin karıncalara sunduğu cazibe" ile kıyaslayan André Breton tarafından "ex libris" olarak kullanılmıştır. Max Fleischer tarafından 1940 yılında yapılan "Ants in the Plants" çizgi filminde kötü bir karıncayiyen ile savaşan bir karınca kolonisi konu alınmıştır. Tuhaf Savaş sırasında yayımlanan bu çizgi filmin Fransızların Majino Hattı'nı ima ettiği düşünülmektedir. Büyük karıncayiyen B.C. adlı çizgi romanda sık sık görülen bir karakterdir. Stephen King'in "Kingdom Hospital" adlı televizyon dizisinde Antubis karakteri ustura keskinliğinde dişleri olan karıncayiyen benzeri bir yaratık olarak gözükür. Selim Güneş Selim Güneş (d. 1961, Artvin) Türk yönetmen, senarist ve fotoğraf sanatçısı. Elektrik Mühendisliği ve İşletme eğitimi aldı. 1989 yılından itibaren fotoğrafla ilgileniyor. İFSAK üyesi. İstanbul'da yaşıyor. İstanbul fotoğrafı çekiyor. 2008 yılında “İstanbul Lodoslar Kenti” isimli albümü yayımlandı. 2 kişisel, 8 karma fotoğraf sergisi ve 6 gösterisi var. Fotoğrafları “İstanbul Modern Müzesi” ve “İstanbul Fotoğraf Müzesi”ne