Sextus Pompeius Sicilya'da olduğundan, Julia Yunanistan'a, oğlu Antonius'un yanına gönderildi. Triumvirlik müzakerelerinin olumlu sonuçlanması üzerine MÖ 39 yılında Marcus Antonius ile birlikte İtalya'ya döndü ve bir ihtimale göre Sextus Pompeius ile Misenum'da yapılan toplantıda hazır bulundu. Marcus Livius Drusus Claudianus Marcus Livius Drusus Claudianus, Roma Cumhuriyeti'nin sonlarına doğru Senatör olarak görev yapmış olan Roma soylusu. Marcus, "Appius Claudius Pulcher" adıyla doğmuştur. Patrici sınıfından gelen Cladius ailesine mensuptur. Suetonius'a göre, Marcus doğrudan konsül ve censor Appius Claudius Caecus'un soyundan gelir. Marcus'un ailesi ve çocukluğu hakkında çok az şey bilinir. Tribün Marcus Livius Drusus tarafından evlat edinilmiş ve Roma'da büyümüştür. Marcus, "Appius Claudius Pulcher" olan adını kendisini evlat edinen üvey babasının onuruna "Marcus Livius Drusus Claudianus" olarak değiştirmiştir. Marcus, pleb statüsünden Romalı bir magistra olan Marcus Aufidius Lurco'nun kızı Aufidia ile evlenmiştir. Livia Drusilla (MÖ 58 - 29) adında bir kız ve Marcus Livius Drusus adında konsüllük yapmış bir oğlan olmak üzere iki çocukları olduğu bilinir. Livia, üçüncü evliliğini yaptığı Roma İmparatoru Augustus nedeniyle Roma İmparatorluğunun ilk İmparatoriçesi olmuştur. Marcus bir Roma Cumhuriyeti taraftarı olarak Gaius Julius Caesar'ın dikatatörlüğüne muhalefet etmiştir. Sezar MÖ 44 yılında Marcus Junius Brutus ve Gaius Cassius Longinus'un başını çektiği bir grup senatör tarafından öldürülecekti. Marcus MÖ 42 yılında Claudius (gens) ailesinden gelen, Patrici statüsüne sahip kuzeni Tiberius Nero ile kızı Livia'yı evlendirdi. Livia ve Tiberius Nero'nun evliliğinden geleceğin Roma İmparatoru Tiberius Claudius Nero ve general Nero Claudius Drusus doğacaktı. (ikinci torunu sayesinde Roma İmparatorları Caligula, Claudius ve Nero'nunda atalarından birisidir.) Marcus, iç savaş sırasında Brutus ve Cassius'u destekledi ve Octavian (Augustus) ve Marcus Antonius'a karşı savaştı. Bu karar kendisi kadar kızı Livia'nın da hayatında önemli değişikliklere neden olacaktı. Marcus, Brutus ve Cassius'la birlikte Octavian ve Marcus Antonius'a karşı MÖ 42 yılında Yunanistan'da yapılan Filippi savaşı'na katıldı. Brutus ve Cassius'un yenilmeleri üzerine canlı olarak düşmanın eline geçme korkusuyla çadırında intihar etti. Claudius'un 41-54 yılları arasındaki saltanatı sırasında, İmparator tarafından Yunan adası Samos'ta onuruna bir yazıt adanmıştır. Günümüze ulaşan bu yazıtta Marcus, " "dünya için pek çok büyük ve iyi çalışmanın kaynağı"" ya da " "megiston agathon aition…en toi kosmoi"" olarak tanımlanmıştır. Bu yazıttan başka Claudius onu Roma'da diktirdiği bir heykelle de onore etmiştir. Natalya Morozova Natalya İgorevna Morozova (Rusça: Наталья Игоревна Морозова) (d. 28 Ocak 1973-Yekaterinburg) Rus voleybolcu. Voleybola Uraloçka’da başladı. 1989 yılında ilk kez ulusal takımın formasını giydi. 1991 Avrupa Şampiyonası’nda SSCB formasıyla şampiyonluğa ulaştı. 1993 Avrupa Şampiyonası, 1997 World Grand Prix, 1997 Avrupa Şampiyonası, 1997 World Grand Champions Cup, 1999 World Grand Prix, 1999 Avrupa Şampiyonası, 2001 Avrupa Şampiyonası ve 2002 World Grand Prix’de Rusya formasıyla şampiyonluk yaşadı. 1994 Dünya Şampiyonası’nda « en iyi manşet » ödülünün sahibi oldu. 1997 World Grand Champions Cup'ta ise « en iyi servis » ödülünü aldı. Natalya Sovyetler Birliği, Bağımsız Devletler Topluluğu ve Rusya gibi üç farklı millî formayı giymesinin yanında orta oyunculuktan liberoluğa kadar farklı pozisyonlarda da oynadı. Halen Rusya Süper Ligi takımlarından Fakel Novıy Urengoy’de voleybol yaşamını sürdürüyor. Kambur balina Kambur balina ("Megaptera novaeangliae"), oluklu balinagiller (Balaenopteridae) familyasından bir balina türü. Kambur balinalar genellikle 14,6–15,2 metre uzunluğundadır ve 31–41 ton ağırlığa ulaşabilirler. Dişiler erkeklerden daha iridir ve bu özelliğe sahip az sayıdaki memeli türünden biridirler. Olağanüstü bir birey 18,9 metre uzunluğa ve 48 ton ağırlığa ulaşabilir. Kambur balinaların beyinciği, beyninin toplam ağırlığının yaklaşık olarak % 20’sini teşkil eder; beyni diğer dişsiz balinalarınkinden çok farklı değildir. Koku alma duyusuna ait organları oldukça indirgenmiştir ve koku alıp almadıkları konusunda kuşku duyulmaktadır. Gözleri küçüktür ve su basıncına karşı dayanmaya uyum sağlamışlardır. İşitme ile ilgili kanalları dardır ve kafasının üzerinde, gözlerinin gerisinden fazla uzak olmayan ufak bir deliğe açılır. Kambur balinaların ayırt edici en farklı dış özellikleri, yüzgeç büyüklüğü ve şekli, kuyruk rengi ve şekli bir de dorsal yüzgeç şeklidir. Yüzgeçleri oldukça uzundur ve uç kenarlarında ufak yumrular vardır. Yüzgeçlerin rengi büyük ölçüde beyazdır. Kelebek şeklindeki kuyrukları, kolaylıkla ayırt edilebilen gri ve beyaz renkteki desenleri üzerlerinde bulundururlar ve tarak kabuğu şeklinde kenarları vardır. Dorsal yüzgeçleri, küçük bir üçgen ya da bir kanca şeklinde olabilir ve basamak ya da hörgüç şekline sahip olmaları ‘Kambur’ isminin bir kaynağıdır. Ventralinde 14–35 arasında büzgüler bulunmaktadır. Kambur balinalar, herhangi bir sırtı yüzgeçli balinaya göre en çok balina yağı yoğunluğuna sahiptir ve gök balinayı göz önüne aldığımızda, kambur balina yoğunluk sıralamasında ikinci sıradadır. Balina yağı yoğunluğu, yılın farklı zamanlarında değişiklik gösterir ve bunda yaşın ve psikolojik durumun da etkisi vardır. Balina plakları, siyahımsı, sert ve kalın kıllarla birlikte genellikle tamamen siyah görünürler. Kambur balinalar, soğuk kutup suları ve tropikal sularda, bunlardan özellikle Atlas Okyanusu, Büyük Okyanus ve Kuzey Buz Denizi’nde yaşarlar. Yaşam alanları ayrıca Bering Denizi suları ve Antarktika çevresindeki suları da içermektedir. Kambur balinalar çok hareketli ve fırsatçıdırlar. Planktonları, su yüzeyindeki bitki ve hayvanlardan oluşan yaşam formlarını ya da sürü halindeki balıkları yiyerek beslenirler. Yedikleri balıklar genellikle ticari yönden kullanılan, ekonomik bir değere sahip balıklardır. Kambur balinaların beslenme işi yaz boyunca gerçekleşir. Atka mackerel ve Pacific Saury, kambur balinaların doğuda, Büyük Okyanus’un kuzeyinde genellikle en fazla buldukları ve beslendikleri balıklardır. Ayrıca kambur balinalar, Büyük Okyanus’ un kuzeyinde ve Bering Denizi’nde kril, "Ammodytes americanus", kum mızrağı, ringa, capelin ve mackerel yiyerek beslenirler. Atlas Okyanusu’nun kuzeyinde bulunan kambur balinaların besinlerinin % 95’ini balıklar oluşturur. Atlas Okyanusu’nda yaşayan bu balinalar Cape Cod ve Grönland yakınlarında bulunurlar ve kum mızrağı, ringa ve Pollachius pollachius (Morinaya benzer bir balık) ile de beslenirler. Avustralya ve Antarktika yakınlarındaki sularda yaşayan kambur balinalar da kril ile beslenirler. Hayvan beslenirken önce besini ve suyu ağzına alır. Daha sonra ağzını kapatır ve suyu sıkıştırır. Bu sıkıştırmanın etkisi ile besin, balina plakları tarafından yakalanır ve sonra yutulur. Çatal kuyruklu balinagillerden sırtı yüzgeçli balinalarda bu beslenme mekanizmasına dil ile yardım edilir. Kambur balinalar beş temel beslenme davranışına sahiptirler. 1. Kambur balinalar okyanus yüzeyinde bulunduklarında ve bir çember etrafında yüzerlerken karmaşık bir beslenme davranışına sahiptirler. Böyle zamanlarda kuyruklarıyla suya vurarak avlarının etrafında bir köpük çemberi meydana getirirler. Ondan sonra çemberin altına dalarlar ve avlarını ele geçirmek için ağzı açık bir şekilde çemberin merkezinin hizasından su yüzeyine doğru çıkarlar. 2. Kambur balinalar saldırıya benzer bir davranış da sergilerler. Plankton ya da balık sürülerinin içinden yukarıya doğru dikey ya da eğik bir şekilde yüzerek geçerlerken beslenirler. Bu olay sadece besinin bol olduğu zamanlarda meydana gelir. Ayrıca bazı durumlarda lateral veya ters dönerek yapılan saldırılar aracılığıyla da gerçekleşebilmektedir. 3. Bazı kambur balinalar hava kabarcığı davranışı denilen bir beslenme davranışı gerçekleştirirler; suyun altında soluk vererek hava kabarcığı bulutları ve sütunları meydana getirirler. Bu geniş, birbirleri ile bağlantılı hava kabarcıkları kümesi, suyun altında soluk verilmesi ile oluşarak avları bir araya toplayarak küme haline getirir veya sürü halinde toplar. Beslenmenin sualtında gerçekleştiği tahmin edilmektedir. Bundan sonra, kambur balina hava kabarcığı bulutunun içinden yavaşça su yüzeyine doğru yükselir. Birkaç soluk alıp verme işlemi ve fazla derine olmayan birkaç dalıştan sonra önceki manevra tekrarlanır. Bu davranışın, avın bulunmasında veya avın hareketsiz hale getirilmesi ve şaşırtılması yoluyla ele geçirilmesinde yardımcı olduğu görülmektedir. Ayrıca bu, avda bir irkilme etkisine neden olarak avcının avı bulmasına yardımcı olabilir veya avcıyı avdan gizleyebilir. Sütunlar, kambur balinanın sualtında geniş bir çember etrafında yüzerken soluk vermesi ile şekillenir. Tek bir sütun, sütun sıraları, yarım daireler ya da tam daireler oluşturulabilir. Bu daire, avları bir araya getirmede ya da sürü halinde toplamada yakalayıcı bir ağ gibi iş görür. 4. Kambur balinalar kuyruk vurma metodunu kullandıklarında kuyruklarını suyun içinde kamçı gibi vururlarken geniş bir çember etrafında yüzerler. Asıl beslenme, burgacın merkezinde meydana gelir. 5. Kambur balinalar kuyruklarını suya daldırır gibi vururlarken derine inmeyen dalışlar gerçekleştirirler. Hayvan, keskin bir U dönüşü yaparken 180’lik bir yuvarlanma hareketini gerçekleştirirler ve sonra balina, kuyruğu tarafından yaratılan burgu alanının içinden yavaşça yiyeceklere saldırır. Bazen kambur balinalar bu metotların bazılarını birleştirirler. Örnek olarak, kum mızrağı ile beslenmek için hava kabarcığı davranışı ve kuyruk vurma davranışının birleşimini kullanırlar. Dikkat edilmesi gereken önemli bir nokta da yavru kambur balinalar bir yılda sütten kesildikleri halde iki yaşından daha genç olanlar kuyruk vurma davranışını kullanmazlar. Ama sütten kesilmiş daha büyük yaştaki gençler arasında bu kuyruk vurma davranışı birkaç defa görülmüştür. Ayrıca, cinsiyetler arasında, kuyruk vurarak beslenme sıklığında herhangi bir farktan söz edilemez. Kambur balinaların çok eşli çiftleşme sistemine sahip olduğu, erkeklerin cinsel faaliyeti olan dişileri elde edebilmek için saldırganca yarışmalarından anlaşılmaktadır. Erkekler için herhangi bir ebeveyn sorumluluğu bulunmamaktadır. Kambur balinaların üreme tabiatları memelilere özgü olan tipik özellikleri gösterirler. Üreme mevsimi kış boyuncadır ve tropikal sularda gerçekleşir. Çiftleşme için erkek ve dişi bireyler ilk önce aynı hizada yüzerler ondan sonra yuvarlanarak, yüzgeçlerini ve kuyruklarını vurarak dikkat çekmeye çalışırlar. Ardından her ikisi de suya dalarlar ve ondan sonra ventral yüzeyleri temas halinde iken dikey olarak su yüzeyine çıkarlar. Yüzgeçlerinin biraz aşağısındaki bir noktaya kadar sudan çıkarlar. Ardından, ikisi birlikte su yüzeyinde yatay duruma geçerler. Gebelik dönemi 11–11,5 ay sürer. Bu süre boyunca embriyo her ay yaklaşık olarak 17–35 cm. arasında büyür. Yavrular her iki yarım kürede de ılık tropikal veya tropikale yakın sularda doğurulurlar. Yeni doğan yavrular genellikle 4–5 metre uzunluktadır ve yaklaşık 5 ay boyunca anneleri tarafından emzirilirler. Dişilerin sütü son derece besleyicidir ve yüksek miktarda yağ, protein, laktoz ve su içerir. Cinsel ergenliğe genellikle 4–5 yaş arasında erişilir. Erkeklerde penis uzunluğu cinsel olgunluğun bir belirtisi olabilir. Cinsel olarak olgunlaşmış erkeklerde testislerin ağırlığı ve spermlerin gelişme hızı üreme mevsimi boyunca artar, dişilerin ovulasyonu ile aynı zamana rastlar. Dişilerde cinsel olgunluğa ulaşıldıktan sonra ovaryum ağırlığı tamamen sabit kalır. Ovulasyon yaklaşırken, dinlenen ovaryumların yüzeyindeki Graafian folikülleri büyür. Her üreme mevsiminde genellikle sadece bir ovulasyon gerçekleşir. Üreme genellikle her iki yılda bir defa meydana gelir ama her üç yılda iki defa da gerçekleşebilir. İkinci durumda, emzirme 5 aydan daha uzun sürebilir. Tarım Havzası Tarım Havzası (Çince: 塔里木盆地, "Tǎlǐmù Péndì"; Uygurca: تارىم ئويمانلىقى, "Tarim Oymanliqi"), 910,000 km² yüzölçümüne sahip Çin'in uzak batısında Sincan Uygur Özerk Bölgesinde, doğudan batıya 1,000 km boyunca uzanan büyük bir elips şeklinde çökelti havzadır. Divânu Lügati't-Türk'te; Tarım ترم göllere, kumluklara dökülen çay kolları. şeklinde tanımlanır. Kuzeyinde Tanrı Dağları, güneyinde Karanlık Dağları, güneybatısında Karakulum ve Altınkum dağları bulunur. Çin'in Sincan Uygur Özerk Bölgesi'nin büyük bir bölümünü kaplamaktadır. Tibet Yaylası'nın kuzeyinde bulunur. İçinde Taklamakan Çölünü barındırır. İçinden geçen Tarım Nehri'nden adını alır. Etrafını çeviren dağ silsilelerindeki vahalarda yerleşim yerleri bulunur. Vaktiyle İpek yolu bu yerleşim yerlerindan geçerdi. 910,000 km² toplam yüzölçümü, 780,000 km² olan Türkiye'nin toplam yüzölçümü ile kıyaslanabilir. 500,000 km²'lik yüzölçümünü Taklamakan Çölü işgal eder. 400,000 km²'lik alan ise tarıma elverişli haldedir. Havza, Çin Devleti toprakları içindedir. Bu bölgede yaşayanların çoğunluğu UygurTürklerinden oluşur, onların yanı sıra diğer Türkçe konuşan halklar ile Tacik'ler yerleşiktir. Tarım Havzasının dağlar tarafından çevrelenmiş olması ve kuraklık yüzünden tarım yapılırken sulama sistemleri gerektirmesi gibi özellikleri nedeni ile Asya kıtasında yerleşilen en son bölgelerden biri olduğu düşünülmektedir. İpek Yolu, Asya'nın değişik havalilerinden geçen iki kola ayrılmış bir ticaret yolları dizisidir: Kuzey İpek Yolu havzanın kuzeyi boyunca, Güney İpek Yolu ise Taklamakan Çölünün kuzeyi boyunca uzanır. Bir orta rota ise altıncı yüzyılda terkedilmiştir. Havzanın ilk yerleşimcilerinin Tokaryalılar olarak adlandırılan ve Hint-Avrupa halklarının en doğu kolunu oluşturan halkın olduğu düşünülmektedir. Havzada bulunmuş en eskileri M.Ö. 1800 yılına dayanan Tarım mumyaları'nın da Kafkas ırkları ile benzer fiziksel özelliklere sahip olmaları bu tezi güçlendirmektedir. Tokaryalıların ve bu mumyaların aynı zamanda Yüeçiler ile bağlantılı olmasının yüksek ihtimalli olduğu bulunmuştur. Taklamakan Çölü tarafından bozkırlarda yaşamış halkların istilalarından korunmuş olan havza, Tokaryalı kültürünün bölgede 7. yüzyıla kadar yaşamasında önemli bir etken olmuştur. Moğolistan çevresinde kurulmuş Uygur Kağanlığı'nın yıkılmasından sonra bölgeye M.S. 8. yüzyılda göç etmeye başlayan Türki halklar Tokaryalıları kendi kültürlerine absorbe ederek günümüzdeki Uygurları oluşturmuştur. Tokaryalıların yanında aynı zamanda başka bir Hint-Avrupa halkı olan ve Sakaca gibi Doğu İrani diller konuşmuş Saka ve İskit halkları var olmuştur. M.Ö. 522 ile 486 yılları arasında hüküm sürmüş I. Darius'un zamanından kalma Persepolis'te bulunmuş yazıtlar bu dönemlerde Saka halklarının Soğdiana bölgesinin sınırlarının hemen ötesinde yaşadıklarını belirtmiştir. Eski Çin kayıtlarında bu bölgede yaşamış Saka halkları (塞, sāi, "sek") olarak geçmektedir. Bu kayıtlar bu halkların aslen günümüzde Kazakistan'da bulunan ve o dönemlerde İrani halkların yoğunlukta yaşadığı İli Nehri ve Çu Nehri etrafında bulunduklarını belirtilmiştir. Uluslararası Sulak Alanların Korunması Sözleşmesi kapsamında, Tarım Fırat Kavağı Orman Doğa Koruma Alanı ("Tarim Euphrates Poplar Forest Nature Reserve") 387,900 hektar alan özel korumaya alınmıştır. Tarım Havzasında bulunan, 40 yaşlarında, savaşçı olduğu düşünülen iki atlı göçebenin mezarlarındaki kazıda ikisinin de pantolon giydiği belirlendi. Karbon testiyle yaklaşık 5 bin yıllık olduğu saptanan pantolonların ikisinin de kahverengi renkte olduğu ve üç parçadan oluştuğu bildirildi. Paçaları yırtmaçlı olan pantolonun bel bölgesinde kişinin üzerine tam oturması için kemere benzer kayışlara uygun yerler bulunuyor. Uzmanlar, pantolonların üretildiği döneme bakılarak kesinlikle çığır açan bir ustalık işi olduğu görüşünde. Alman Arkeoloji Enstitüsü, yün kumaştan yapılan pantolonların at üzerinde yapılan uzun yolculuklarda insan vücudunu sürtünmenin etkilerinden korumak ve daha rahat hareket edebilmek için tasarlandığını tahmin ediyor. Hemşire köpekbalığı Suptropikal iklimleri seven köpekbalığı türü. 44° Kuzey - 18° Güney; 122° Batı - 10° Doğu enlem ve boylamlarında yaşarlar. Maksimum 430 cm uzunluğa, 110 kg ağırlığa ulaşabilirler. Ama genelde 2 m'yi ve 45 kg'yi nadiren geçerler. Meksika'nın batı ve doğu sahilleri, Orta Amerika'nın batı sahilleri, Güney Amerika'nın kuzey-batı sahillerinde; Brezilya kıyılarında, Fransa ve İspanya açıklarında ve Afrika'nın orta ve batı sahillerinde yaşarlar. Kabuklular, yumuşakçalar, tulumlular, diğer balıklar ve hatta diğer köpekbalıkları bile avları arasına girebilir. Kuru temizleme Kuru temizleme, ürünlerin üzerinde bulunan kir ve lekeleri çıkarmak için tetrakloroetilen isimli çözücü kullanılarak yapılan temizleme işlemidir. Kuru temizlemenin geçmişi antik zamanlara, tekstil ürünlerinin başlangıcına kadar uzanır. İlk zamanlarında giysiler üzerindeki yağı çıkarmak için küllü su, amonyak ve bir çeşit killi çamur kullanılıyordu. Petrol bazlı bir sıvının makine yağlı bir kumaş üzerine dökülmesi ve buharlaşmasından sonra lekenin ortadan kaybolması kuru temizlemenin doğuşu hakkında hemen herkesin üzerinde birleştiği tek noktadır. İlk kuru temizleme mağazası 1840 yılında Jolly Belin tarafından Paris'te açılmıştır. Kip Thorne Kip Stephen Thorne (d. 1 Temmuz 1940), astrofiziğe ve yer çekimi fiziğine katkılarıyla tanınan Amerikalı teorik fizikçi. Uzun süre Stephen Hawking ve Carl Sagan ile beraber çalışmıştır. 2009'a kadar Kaliforniya Teknoloji Enstitüsü'nde teorik fizik “Feynman” profesörü olarak çalıştı Albert Einstein'ın genel görelilik kuramının astrofiziksel olarak uygulanması konusunda dünyanın önde gelen uzmanlarındandır. Günümüzde araştırmalarına devam etmektedir ve aynı zamanda 2014’ te yayınlanan Yıldızlararası filminin bilimsel danışmanıdır. 2017 yılında Rainer Weiss ve Barry Barish ile birlikte kütleçekimsel dalgaları gözlemleme alanında yaptıkları katkılar nedeniyle Nobel Vakfı tarafından Nobel Fizik Ödülü'ne layık görüldü. Thorne, Logan, Utah’ta doğdu. Utah Eyalet Üniversitesi’nde toprak kimyası profesörü D. Wynne Thorne’un ve aynı üniversitede ekonomi profesörü Alison Thorne’un oğludur. Dört kardeşinden ikisi de profesördür. 8 yaşında güneş sistemi ile ilgili bir derse girdikten sonra bilime ilgi duymaya başladı. Daha sonra annesiyle beraber oluşturdukları güneş sistemi modeli üzerinde hesaplamalar yapmaya başladı. Thorne, genç yaşta akademik alanda kendini kanıtladı ve Kaliforniya Teknoloji Enstitüsü'nün en genç profesörü oldu. Lisans eğitimini 1962’de Kaliforniya Teknoloji Enstitüsünde, doktora eğitimini 1965’te Princeton Üniversitesi’nde tamamladı. Doktora tezini, “relativist” John Wheeler’ın danışmanlığında “Geometrodynamics of Cylindrical Systems” üzerine yazdı. 1967’de Kaliforniya Teknoloji Enstitüsü’ne doçent doktor olarak döndü. 1970’te teorik fizik profesörü, 1981’de teorik fizik dalında “William R. Kenan, Jr.” profesörü, 1991’de de “Feynman” profesörü unvanlarını kazandı. Temmuz 2009’da yazarlık ve film yapımcılığı kariyerine başlamak için “Feynman” profesörlüğünden emekli oldu. İlk film projesi Christopher Nolan ile yaptığı Interstellar’dır. Thorne, uzun yıllar boyunca dünyanın önde gelen “gözlemsel, deneysel ya da astrofiziksel genel görelilik yön” kuramcılarına tez danışmanlığı yaptı. Thorne’un danışmanlığında Caltech’de doktorasını bitirmiş olan yaklaşık 50 fizikçi vardır. Kip Thorne, yer çekimi ve astrofizik alanında yapılan buluşları etkileyici ve heyecanlandırıcı bir dille sunmasıyla ünlüdür. 1999’da 21. yüzyılın aşağıdaki sorulara nasıl yanıtlar getireceği konusunda tahminlerde bulunmuştur: Thorne’un kara delikler, yer çekimi radyasyonu, görelilik teorisi, zamanda yolculuk ve solucan delikleri üzerindeki sunumları ABD'deki ve İngiltere'deki televizyon programlarında kullanılmaktadır. Mormon olarak yetiştirilmiştir ancak şu an ateisttir. 1960’ta Linda Jean Peterson ile evlendi. Çocukları Kares Anne ve Bret Carter mimardır. 1977’de Peterson ile boşanan Thorne, 1984’te Güney Kaliforniya Üniversitesi’nde biyokineziyoloji ve fizyoterapi profesörü olan Carolee Joyce Winstein le evlendi.. Thorne, göreceli astrofizik ve yer çekimi fiziği alanlarının göreceli yıldızlar, karadelikler ve özellikle yer çekimi dalgaları dallarında araştırmalar yapmaktadır. Tartışmalı olan solucan deliklerinin zamanda yolculukta kullanılabilir olması teorisi oldukça ünlüdür. Uzay, zaman ve yer çekimi konularındaki çalışmaları genel göreliliğin bütün başlıklarına katkı sağlamıştır.. Thorne’un işleri yer çekimi dalgalarını gücünü ve onların dünyada gözlenen geçici işaretlerini öngörmeyle alakalıdır. Bu işaretler LIGO (Laser Interferometer Gravitational Wave Observatory) ile alakalıdır. LIGO 1984'te Thorn’un öncü savunuculuğunu yaptığı çoklu kurum dalga deneyidir. Bir veya daha fazla statik nokta arasındaki dalgalanmaları ölçmek veya fark etmek için LIGO’nun kuruluğunu yaptı; hesaplamaların gösterdiği gibi, böyle dalgalar yer çekimi dalgalarının kanıtı olabilir. Onun çalışmalarının önemli yanı, bu objeleri analiz etmek için gerekli matematiği geliştirmesidir. LIGO’nun deney temelli olarak geliştirilemeyen özelliklerini analiz etmek için teknik tasarımlarla da ilgileniyor ve dalgaları arayacak veri analiz algoritması üzerine önerileri vardır. Thorne, “Hoop Conjecture”ı ortaya atarak “naked singularity” kavramını geçersiz kılmıştır.Hoop Conjecture, belli ve kritik bir çevresi olan bir çember, içeriye doğru patlayan bir yıldızın etrafına yerleştirilebiliyorsa ve etrafında döndürülebiliyorsa içeriye doğru patlayan yıldızın kara deliğe dönüşebileceğini belirtir. . M kütleli bir nesnenin kara delik oluşturabilmesi için çevresi formula_1 olan bir çemberin M kütleli nesnenin etrafına yerleştirilebilmesi ve etrafında dönebilmesi gerekmektedir. Thorne, bir kara deliğin ve evrenin enflasyon modelindeki bir kozmolojik tabakanın entropilerinin kuantum istatistiksel mekanik kaynağını araştırdı. Wojciech Zurek ile beraber kütlesi, açısal momentumu ve elektriksel yükü bilinen bir kara deliğin entropisinin, kara deliğin yaratılabileceği yolların logaritmasına eşit olduğunu ispatladı. Igor Novikov ve Don Page ile birlikte kara deliklerin etrafındaki ince yığılma disklerin genel görelilik teorisini oluşturdu ve bu teoriyi kullanarak bir kara deliğin ulaşabileceği maksimum dönme Kip Thorne, fizik kurallarının, uzay zamanın çoklu bağlama olmasına imkân verip vermediği (zaman makinesi mümkün mü?) konusunda yapılan bilimsel araştırmalara önayak olan insanlardan biridir. Sung-Won Kim ile birlikte uzay zamanının “closed timelike curve” ler oluşturmasını önleyen (zamanda geriye yolculuk etmeyi imkânsız kılan) evrensel bir fiziksel mekanizma tanımladı. Ulvi Yurtsever ve Mike Morris ile birlikte sadece enerji durumuna uymayan kuantum hallerindeki kuantum alanlarının aykırı Lorentzian solucandelilerin uzay zaman yapısının içerisinde varolabileceğini ispatlamıştır (çok geniş alanlara yayılan renolmalize edilmiş negative enerji). Bu, kuantum alanlarının böyle genişletilmiş negative enerjiye sahip olabilmesi üzerine yapılan araştırmaları tetiklemiştir. Thorne’ un son araştırmaları, aykırı solucan deliklerinin içinden geçen kütlelerin paradokslara neden olamayacağını (zamanda yolculuk sağlandığında paradokslara neden olan başlangıç şartları olamaz) gösterdi. Genellemek gerekirse, zamanda yolculuk senaryolarında varsayılan paradokslar kesin bir fiziksel bağlamda formüle edilemez. Thorne, Anna Zytkow ile birlikte kızıl devlerin ve nötron yıldızların varlıklarını öngördü. Göreli yıldızların atınım ve yaydıkları yer çekimi radyasyonları açıklayan teorinin temellerini attı. Genel görelilik kuramını kullanarak kara deliklerin ve diğer göreli cisimlerin hareket ve devinim yasalarını türetti. Ayrıca evrenin genişleme hızını artırmak için gereken egzotik maddeyi teorik olarak buldu. Öğrencisi olan Clifford Will ile birlikte göreli kütleçekim teorileri üzerine yapılan deneylerin teorik olarak yorumlanmasının temellerini attı. Daha sonra öğrencisi Clifford Will bunu ilerletti. Güncel olarak klasik uzayın ve zamanın kuantum kütleçekim teorisinin kuantum köpüğüne dayanan temelleri üzerine çalışmaktadır. Thorne yer çekimi teorisi ve yüksek-enerji astrofiziği ile ilgili kitaplar yazmıştır.1973'te gravitation adlı kitabın yardımcı yazarlığını yapmıştır bu kitabı yazarken Charles Misner ve John Wheeler ile çalışmıştır. 1994'te Black Holes and Time Warps: Einstein's Outrageous Legacy yayınlamıştır.Bu kitapla ödül kazanmıştır ve kitap 6 dile çevrilmiştir.2014'te Interstellar filminin bilimsel alt yapısının yazarlığını yapmıştır.Thorne'nin 150'den fazla makalesi gazetelerde yayınlanmıştır. Rönesans müziği Rönesans Dönemi'nde müzik alanında en çok öne çıkan sanatçılar (1150 - 1400 yılları arasında) Pérotin[http://www.perotin.com/documents/Am%C3%A9d%C3%A9e.jpg -Görsel [.jpg]], Léonin, Adam de la Halle, Philippe de Vitry, Guillaume de Machaut'tur. Dönem başlarında müzik, daha çok dinsel amaçlarla kullanılırken; dönem sonlarında daha dünyevi amaçlara hizmet eden bir eğlence aracı hâline gelmiştir. Dönem, Claudio Monteverdi'nin Orfeo operasını yazması ile birlikte sona erer. Virgin Records Virgin Records 1972 yılında Richard Branson tarafından kurulmuş bir kayıt şirketidir. Günümüzde müzik sanayisindeki en saygın şirketlerdendir. 1972'den beri dünyanın en önemli sanatçıların yapımcılığını bu şirket üstlenmiştir. Esenyurt Esenyurt, İstanbul'un Büyükçekmece ilçesinin semtlerinden biriyken, 2008 yılında Kıraç beldesi ile birleştirilerek ilçe olmuştur. İlçede bir şehir parkı bulunmaktadır. İlçede güvenlik 1 Haziran 2009 itibarıyla polis teşkilatına geçmiştir. Emniyet müdürlüğü binası hazırlanmıştır. 19. yüzyılın başlarında Ekrem Ömer Paşa'ya ait çiftlik toprağında kurulan yerleşme, buranın hissedarlarından olan Eşkinozgillerden Eşkinoz adını almıştır. 1967'de de yerleşimin adı Esenyurt olarak değiştirilmiştir. Eşkinoz Çiftliği'nde çalışanların oluşturduğu yerli halka 1920-1938 yıllarında Romanya ve Bulgaristan'dan göçenlerin katılımı ve son yıllarda iç ve dış göçlerle gelen nüfus, etnik yapının bugünkü halini almasını sağlamıştır. Esenyurt‘un kurucu belediye başkanı Gürbüz Çapan‘dır. Şu an belediye başkanlığı görevini Cumhuriyet Halk Partisi grubundan Kemal Deniz Bozkurt sürdürmektedir. İlk yerleşim, Merkez Mahallesi'nde Köyiçi Mevkiinde oluşmuştur. Bugün hala bu alanda bulunan çingenelerin yaşadığı ve yerleşmenin en yoğun özelliklerini taşıyan Çingene Mahallesi ilk yerleşmenin çekirdek alanlarından biridir. 1920-1938 yıllarında bölgeye gelen Romanya ve Bulgaristan göçmenlerinin ikamet ettiği Merkez Mahallesi'nin kuzey kesiminde bulunan göçmen mahallesi de yerleşmenin en eski bölgesidirç Esenyurt yerleşim yeri bütünü, Marmara Bölgesinin Trakya alt bölgesinde, İstanbul Metropolitan alan sınırları içerisinde yer almaktadır. Bu bölgenin doğusunda Küçükçekmece Gölü, batısında Büyükçekmece, kuzeyinde Hoşdere mahallesi ve TEM Karayolu, güneyinde Firuzköy ve E-5 Karayolu bulunmaktadır. İlçe batıda Büyükçekmece, kuzeyde Başakşehir, kuzeybatıda Arnavutköy, doğuda Avcılar, güneyde Beylikdüzü ilçeleriyle komşudur. Esenyurt'un yüz ölçümü 2.770 hektardır ve 1989 yılında belediye olma niteliği kazanmıştır. Belediye teşkilatının kurulmasıyla bölgenin gelişmesi hızlanmıştır. Nüfus bakımından İstanbul ve Türkiye'nin en büyük ilçesidir. İlçede birçok eğitim kurumu vardır 2013 yılında eğitime başlayan Esenyurt üniversitesi büyük bir öneme sahiptir İlçede sağlık alanında; 7 acil yardım istasyonu, 157 aile hekimliği, 34 diş muayenehanesi, 3 diş protez laboratuvarı, 2 diyaliz merkezi, 190 eczane, 1 evde bakım merkezi, 6 işitme cihazı satış ve uygulama merkezi, 11 muayenehane, 3 müstakil tek uzmanlık dalında tıbbi laboratuvar, 47 optisyenlik müessesi,1 ortez-protez yapım ve uygulama merkezi, 1 özel ağız ve diş merkezi, 26 özel ağız ve diş sağlığı polikliniği, 4 özel hastane, 1 özel poliklinik, 14 özel tıp merkezi, 5 sağlık kabini, 1 vakıf üniversitesi hastanesi bulunmaktadır. Mahalle başına çok fazla nüfus yoğunluğunun yaşanması ve yerel yönetimlerin sunduğu hizmetlerin pratikliğinin arttırılması amacıyla büyük mahalleler bölünerek yeni mahalleler oluşturulmuş ve 2015'te 20 olan mahalle sayısı 44'e çıkartılmıştır. Halk İçin İktisat Bilgisi Halk İçin İktisat Bilgisi, Şevket Süreyya Aydemir'in 1938 yılında yayımladığı ve halk için basitleştirilmiş ve sadeleştirilmiş iktisad terimlerinin ve kısaltılmış bir iktisadi tarihçenin bulunduğu kitap Ziya Gökalp'ten bu yana Türk aydının temel sorunlarından biri olarak gösterilen halka inememe ve halkı aydınlatamama gibi sorunların çözülmesi için yazılmış olduğu aslında kitabın adından daha rahat anlaşılmaktadır. Eserin Kadrocu fikirler doğrultusunda Kemalist bir üslupla ele alınmış olması aslında kitabın Aydemir'in halkı bilgilendirmek maksadıyla yazdığı diğer kitaplardan pek de farklı olmadığını göstermektedir. Bu yine Aydemir'in Kemalist ideolojinin kuramcısı ve savunucusu olduğunun bir göstergesi niteliğindedir. Hanedan Hanedan; Bir dizi hükümdar veya devlet adamının dahil olduğu geniş ve nüfuzlu sülale. Türkçeye Farsçadan geçen sözcüğün kökü "hane" (ev) kelimesine dayanır. Tarih boyunca pek çok ülke ve bölge güçlü hanedanlar tarafından yönetilmiştir. Bunlara örnek olarak Avrupa'ya uzun yıllar hakim olmuş Habsburg Hanedanı veya İslam dünyasına uzun yıllar hakim olmuş Osmanlı Hanedanı verilebilir. Şeytanın Sözlüğü Şeytanın Sözlüğü (İngilizce özgün adı: The Devil's Dictionary), Ambrose Bierce tarafından 1881 - 1906 arasında yazılan hiciv tarzı sözlük. Yirmi yıldan uzun bir süre, gazetelerde tefrika halinde yayımlandı. 1906'da "Kiniğin Kelime Kitabı" (Cynic's Word Book) adıyla yayımlandı. Nihai ve tam baskısı 1911'de yapıldı. İlk yayımlandığında sınırlı bir ilgi gören kitap - Amerikan İç Savaşı'nın hemen ardından, bir iyimserlik döneminde yayımlanmıştı - ancak yazarının ölümünden sonra başarı sağladı. İnanç: Bilgisi olmadan eşi benzeri olmayan şeylerden bahseden birisine ortada kanıt yokken iman etmek. Kâfir: New York'ta Hristiyanlık dinine inanmayanlara, İstanbul'da inananlara takılan sıfat. Salak: İnsan ırkı üzerinde her zaman baskın ve yönetici bir konumu olan geniş ve güçlü bir aşiretin üyesi. Tebrik: Kıskançlığın medenileşmiş hali. İnsanin kendi vatanı için yalan söylemesi bir vatanseverlik sanatıdır. Buna diplomasi denilir. TÃ¼rkiye Ekonomisi (kitap) Türkiye Ekonomisi, Şevket Süreyya Aydemir tarafından 1940 yılında orta okullarda ders kitabı olarak okutulmak maksadıyla yazılmış bir ders kitabıdır. Şevket Süreyya Aydemir'in daha önce yazdığı Halk İçin İktisat Bilgisi ve İktisat Mücadelesinde Köy Muallimi gibi kitaplarında belirttiği konuların daha da sadeleştirilerek ortaokul müfredatına uygun bir dilde yazmış olduğu kitap, daha çok temel iktisadi bilgiler ışığında Türkiye ekonomisini o dönemin şartları altında anlatmıştır. 1940'lı yıllarda Türkiye'de ortaokul düzeyinde dahi ekonomi ve Türkiye ekonomisinin anlatılması aslında o yıllardaki eğitim sisteminin daha eğitici ve öğretici bir sistem olduğunu kanıtlamaktadır. İktisat Mücadelesinde Köy Muallimi İktisat Mücadelesinde Köy Muallimi, Şevket Süreyya Aydemir'in 1933 yılında yayınlanan kitabıdır. Kitap iktisadi kalkınma içinde köy öğretmenine düşen görevleri ve bu görevlerin yerine getirilmesi halinde köyde başlayacak olan kalkınma ve bu kalkınmayla beraber gelişecek olan rejimi ve rejimin ideolojisine bağlı nesilleri ve bu nesillerin rejimi nerelere götürebileceklerini anlattığı incelemeler ve daha sıklıkla uzun analizlerin yer aldığı makalelerden oluşmuştur. Kitap "Kadro" dergisinin yayımlandığı dönemde kaleme alınmış olmasından dolayı haliyle kadrocu fikirlerden oldukça yoğun izler taşımaktadır. Yalnız bu durumu "Kadro"ya indirgemek haksızlık olacaktır Ziya Gökalp ve Halka Doğru hareketleri hatırlanacak olursa aslında bunun bir köy kalkınma projesi olduğu kadar aydın zümre ile alt sınıfların arasında bir bağlantı kurulmak istenmiştir. Bu da "Kadro" dergisinde dile getirilen ne kadar "Kadrocuysan o kadar aydınsın" teorisini halka dönük bir şekilde nasıl yansıtılması gerektiğini anlatması sebebiyle oldukça önemlidir. Dikkat edilirse bu fikir Köy Enstitüleri'nin açılmasına neden olan fikirle aynı paydadan yola çıkmaktadır. Şevket Süreyya Aydemir'in 1963 yılında yayımladığı olduğu romanı Toprak Uyanırsa ve 1974 yılında yayımladığı romanı Kahramanlar Doğmalıydı aslında 1933 yılında yayımlanan bu kitaptan hareketle yazılmış gibidir. Onur Saylak Arif Onur Saylak (d. 12 Mayıs 1977, Ankara), Türk oyuncu ve yönetmen. Aynı zamanda Kadir Has Üniversitesinde Film ve Drama Yüksek Lisans Öğretim Görevlisidir. 12 Mayıs 1977 tarihinde Ankara'da dünyaya geldi. Orta Doğu Teknik Üniversitesi Fizik Bölümü’nde eğitim gördü. Üniversiteden ayrılarak şansını tamamen farklı bir alan olan Ankara Üniversitesi Siyasal Bilgiler Fakültesi Kamu Yönetimi Bölümü’nde denedi. Bu arada üniversitenin tiyatro kulübüne katılarak oyunculuğa başladı (İletişim Fakültesi Tiyatro Topluluğu). Amatör tiyatro oyunlarında yer aldı. Bundan sonra hayatının geri kalanını aktör olarak sürdürmeye karar verdi ve Bilkent Üniversitesi Tiyatro Bölümü’nü kazandı. Hemen kabul gördü ve kendini tamamen oyunculuğa odakladı. Bilkent Üniversitesi’nde eğitim gördüğü süre boyunca Ankara Devlet Tiyatrolarında Getto ve Üç Kuruşluk Opera oyunlarında, ve Bilkent Tiyatrosunda Nâzım Hikmet’in "Her Şeye Rağmen" adlı oyunu da dahil birkaç tiyatro oyununda yer aldı. Hisarbuselik dizisinde "Çetin" isimli karakteri canlandırdı. Kod Adı dizisiyle izleyici kitlesini genişletti. Ayrıca TED Koleji’nde tiyatro yönetmeni olarak da çalıştı. Sesinin şarkı söylemeye uygun olmasından dolayı üniversite korosunda yer aldı ve müzikal tiyatro ile ilgilendi (Biedermann ve Kundakçılar). Bazı tiyatro oyunları için şarkı sözleri yazdı. TRT 2 televizyonunda Hadi Gidelim (2003) isimli 13 bölümlük bir gençlik programı sundu. Sinema dünyasına da 6 Haziran 2008 tarihinde 15. Altın Koza Film Festivali kapsamında ilk kez gösterime giren ve aynı zamanda en iyi film ödülünü kazanan Sonbahar adlı sinema filmiyle adım atmıştır. Daha sonra Güz Sancısı filminde de rol almıştır. 2009 yılında ise Yılmaz Güney Özel Ödülü alan Nesli Çölgeçen'in yönettiği Denizden Gelen filminde başrolde oynamıştır. 28 Temmuz 2011 tarihinde Paris, Fransa'da kendisi gibi oyuncu olan Tuba Büyüküstün ile evlenmiştir. B.i.t arts adında bir şirket kurup film sektörüne giriş yapmıştır. İlk kısa film deneyimi olan filmde eşi Tuba Büyüküstün başrol oynamaktadır. Aynı zaman da filmin yönetmenliğini de yapmıştır. Åžeref Akdik Şeref Akdik (1899, İstanbul , Fatih - 1972 , İstanbul), Türk ressam ve hattat. İlk ve orta öğrenimini Fatih’te tamamladı. 1915 yılında girdiği Sanayi-i Nefise Mektebi (Mimar Sinan Güzel Sanatlar Üniversitesi)’nde Warnia Zarzecki, Ömer Adil ve İbrahim Çallı ile çalıştı. Akademi’de öğrenci iken; 1916’da Türk Ressamlar Sergisi’ne, ardından da 1921’den başlayarak Galatasaray Sergileri’ne katılmaya başladı. 1924 yılında mezuniyetinden sonra Gazi Osman Paşa Lisesi’nde bir yıl öğretmenlik yaptı. Yurtdışına gitmek için, Avrupa sınavlarına katıldı. Sınavı başaranlar arasında kendisiyle birlikte Muhittin Sebati, Mahmut Cuda, Cevat Dereli, ile Refik Epikman da vardı. 1925 yılında Paris’e gitti. 1926’da Julian Akademisi’nde Albert Laurens ile çalıştı. 1928’de İstanbul’a döndü. Kısa bir süre Sivas Lisesi’nde ve daha sonra Ankara Öğretmen Okulu’nda (Gazi Terbiye Mektebi) resim öğretmenliği yaptı. 1929’da Ankara Erkek Lisesi’de öğretmenlik yaparken aynı yıl, Müstakil Ressamlar ve Heykeltıraşlar Birliğinin kurucuları arasında yer aldı. Ankara Musiki Muallim Mektebi öğretmenliğine 1930 yılında atandı. 1932’de Ankara Halkevi’nde ilk kişisel sergisini açan sanatçı, Aynı yılın sonunda İstanbul Erkek Öğretmen Okulu’nda, 1933’te Kadıköy Erkek Lisesi’nde ve 1934’te Haydarpaşa Lisesi’nde resim öğretmenliği yaptı. 1940 yılında Halkevleri "Yurt Gezisi" programı kapsamında 3. Yurt Gezisi’ne katıldı ve Mersin’e gitti. 1948’de İstanbul Öğretmen Okulu’na ve 1951’de de İstanbul Devlet Güzel Sanatlar Akademisi’ne atandı. 1956’da "Vilayet Tabloları" sergisine "Kütahya Kalesi" adlı yapıtıyla katıldı. 1957’de İstanbul Belediyesi Beyoğlu Şehir Galerisi’nde Retrospektif sergi açtı. Güzel Sanatlar Akademisi’nden 1964 yılında emekli olan sanatçı. 1972’de İstanbul’da öldü. Karacaahmet Mezarlığı'na defnedildi. Busan IPark FC Busan IPark FC, Daewoo Şirket'i tarafından 1983 yılında Busan şehrinde kuruldu. Daewoo olarak hitap edilen kulüp 1983 yılında ligi Ansan Hallejulah'ın ardından 2. sırada tamamladı. Kulüp 1983'ün sonunda profesyonel olarak 1984'te Daewoo Royals olarak adını değiştirdi. Kulüp adını 1984'teki şampiyonada ve 1987, 1991 yıllarında yeniden değiştirdi. K-League'in 1995'te yaptığı sınırlamalar sonucu kulüp Busan Daewoo Royals adını alarak 1997'de 4. şampiyonluğuna ulaştı. 90'ların sonunda Daewoo Şirketi'nin büyük mali zorluklarla karşı karşıya kalması sonucu, Hyundai'nin inşaat sektöründeki uzantısı olan I'Park, kulübü elde etti. Takımın adı Busan I'cons olarak değişti. 2005 sezonunun başında kulübün adı doğrudan doğruya I'Park olarak değişti. Busan, 2000'lere girerken birkaç kötü sezon geçirdikten sonra 2004'te İskoç menajer Ian Porterfield'ın gelmesiyle FA Cup'ı kazandı. Takım sadece 6 ay boyunca, 2005 K-League Şampiyonası'nın ilk yarısına kadar aynı performansı sergilemeye devam etti. Kulüp, performansını ligin ikinci yarısının sonuna kadar sürdürdüyse de; şampiyonanın play off maçında Incheon United ile yaptığı maçı kaybetti. İçinde yaşadığı problemlere rağmen Asya Şampiyonlar Ligi'nin yarı finaline kadar gitmeyi başardı. Forma Jeonnam Dragons FC Jeonnam Dragons futbol kulübü, Kore şehri olan Gwangyang'da 1995 yılında kuruldu. Kulüp, aynı yıl Jeolla vilayetinin takımı olan Jeonbuk Hyundai Motors'a rakip olarak K-League'e katıldı. Chunnam'ın şu ana kadarki en güçlü olduğu sezon 1997 yılında K-League'i finalist olarak tamamlaması ve Korea FA Cup'ı kaldırmasıdır. Bununla beraber ligdeki varlıklarını çetin mücadeleleriyle sürdürmekteler. Daegu FC Daegu Futbol Kulübü, 2002 yılının sonunda Daegu şehrindeki bir topluluk tarafından kuruldu ve K-League sahnesine ilk olarak 2003 yılında çıktı. Daegu FC 2002'de kurulmuştur. K-League'e 2003'te girerek sezonu 12. sırada tamamlamışlardır. 2008'de Daegu Kore FA Cup'ta yarı finale kadar çıkmış ve Pohang Steelers'a kaybetmişlerdir. Aynı sezonda sergiledikleri son derece agresif futbolla ünlü olmuşlardır. En çok gol atan takım olmasının yanında en çok gol yiyen takım olmuştur. Hızlı ve atak oyun anlayışlarından dolayı "Mermi Futbolu" adı takılmıştır. Daejeon Hana Citizen FC Daejon Citizen Football Club, K-League'de mücadele eden bir takımdır. Daejon Citizen, Kore'de ilk halk-kulübü olma özelliğinden dolayı ünlüdür (Kore'de genellikle halk kulübünün anlamı hisselerini dağıtan anlamındadır). Daejon'un olayında, gerçekte 2005'e kadar hisselerini dağıtmamasına rağmen, "chebol" gibi büyük veya diğer özel şirketlere ait olmayan ilk halk kulübü olarak bilinmiştir. Kulübün simgesel olarak bir anlamı vardı. Özel bir şirkete ait olmasından ziyade toplumun desteği temel alındı. Daejon Citizen 1997'te K-League'e doğru ilk adımını attı. Kısıtlı bir bütçeye rağmen Daejon, 2001'deki Korean FA Cup finalinde Kim Eun Jung'ın ayağından gelen golle ve 1-0 biten maçta K-League'de sergilediği mücadeleyle kolay bir takım olmadığını gösterdi. 2005'ten 2006'ya kadar Daejon, hisselerini daha sağlam olarak halka dağıtarak gerçek bir halk kulübü kimliğini kazandı. Galatasaray (futbol takımı) 1958-59 sezonu Bu maddede, Galatasaray (futbol takımı)'nın 1958-59 sezonunda mücadele ettiği İstanbul Profesyonel Ligi ve Millî Lig'deki maçları, kadro bilgileri ve istatistikleri yer almaktadır. Galatasaray, 1952 sezonunda ilk kez düzenlenen ve son kez organize edilen İstanbul Profesyonel Ligi'ne sekizinci kez katıldı. Ligi ikinci sırada tamamlayan takım, bu sıra sayesinde ilk sezonu gerçekleştirilen Millî Lig'e katılmaya hak kazandı. Katılan 16 takımın ayrıldığı iki gruptan biri olan Kırmızı Grup'ta yer alan Galatasaray, grubunu birinci sırada tamamlayarak Beyaz Grup lideri Fenerbahçe ile finalde karşılaştı. İki ayaklı oynanan finalin ilk maçını 1-0 kazansa da, ikinci maçı 4-0 kaybederek ligi ikinci sırada sonlandırdı. Gruplarını lider bitiren Fenerbahçe ile Galatasaray, iki ayaklı finalde karşılaştı. İki ayaklı oynanan finalin ilk maçını 1-0 kazansa da, ikinci maçı 4-0 kaybederek ligi ikinci sırada sonlandırdı. Şanver Göymen Şanver Göymen (d. 22 Ocak 1967), Türk eski millî kaleci. Futbola Samsunspor altyapısında başladı ve a takıma yükselerek burada yedek kaleci görev üstlenmeye başladı. Samsunspor 20 Ocak 1989 tarihinde Malatyaspor ile oynayacağı Süper Lig müsabakasına giderken, Havza ilçesinde kafileyi taşıyan kulüp otobüsünün kamyonla çarpışması sonucu ağır kayıplar verdi. Samsunspor için kara bir gün olan ve ""20 Ocak Faciası"" diye tarih kitaplarına geçen bu olayda Şanver ağır yaralandı ve uzun bir rehabilitasyon süreci sonrası futbola geri dönebildi ve daha sonra Merzifonspor'a transfer oldu. Burada bir sezon oynadıktan sonra Denizlispor'a geçti ve buradaki başarılı performansından sonra da Altay, Manisaspor ile Çanakkale Dardanelspor'da oynadı. Özellikle, 1993'te transfer olduğu Altay'da ün kazandı. 1996 Avrupa Futbol Şampiyonası'nda A millî takım kadrosunda yer aldı. Futbol oynamayı bıraktıktan sonra kaleci antrenörlüğü yaptı. Fatih Terim'in ilk A millî takım teknik direktörlüğü döneminde 10 kez Türkiye millî futbol takımına çağrılan Şanver Göymen, bu müsabakaların beşinde forma giydi. Rüştü Reçber 'in ardından ikinci Kaleci olarak 1996 Avrupa Futbol Şampiyonasına katıldı fakat bu turnuvada görev almadı. Futbola vedasından sonra antrenörlük yapmaya karar verdı ve farkli takımlarda Teknik Direktörlük, yardımcı ve kaleci antrenörlüğü yaptı. 2010-11 sezonunda beri Ümit Kayıhan yanında Çaykur Rizespor'da kaleci antrenörlüğü yapmıştır. 25.02.2014 tarihinde Nevşehirspor GK'de teknik direktörlük görevine başlamıştır. Sangju Sangmu FC Sangju Sangmu Football Club Güney Kore 'de bulunan bir futbol takımı. Sangju Sangmu Football Club, "Güney Kore Ordusu" 'nun spor bölümünün profesyonel bir kulübüdür. Sangmu aslında 1985 sezonundan önce K-League'e katılmıştı ancak geriye düşmeden önce bir yılını harcadı. Kuruluşundan sonra Gwangju 'yu merkez olarak seçti ve 2003 sezonunun başlangıcında K-League 'e katıldı. Sangmu'nun oyuncuları, Koreli profesyonel futbolcuların 2 yıllık askeri görevlerini yerine getirecek olan personelinden oluşur. 15 oyuncu her sezonun başında orduya katılır ve önceki kulüplerine dönmeden önce onları yedek olarak kenarda bekletir. Sangmu, oyuncuların askeri durumunlarından dolayı, herhangi bir yabancı bir oyuncuya imza attırmamak için izin vermez. Yedek bölüm olan "Sangmu B", K-League 'in yedeğine katılmadan önce, "K2-League" 'de 2003 'ten 2005 'e kadar yarıştı. "K2-League" 'i 2003 'te finalistleri bitirdi ve Icheon'da K2 düzeyinde 3 yıl boyunca yarıştı. Gyeongnam FC Gyeongnam FC Güney Kore 'de bulunan bir futbol takımı. Kulüp Gyeongsangnam-do vilayetinin başkenti olan Changwon 'da 2006 yılında kuruldu. 2006'da K-League'in 14. takımı olarak lige katıldı. Takımın ilk menajeri "Park hang-Seo"'ydu. Gyeongnam FC, 2007 K-League'de heyecan yaratan bir takımdı. Takımın iki seçkin oyuncuları olan Cabore ve Popo'yla beraber ligi 4. olarak bitirmeyi başardı. Şampiyonanın "play-off" maçlarında Pohang Steelers'a yenilmiş olmalarına rağmen neşeli taraftarları, oyuncular ve menajer için sevgi gösterilerinde bulunmuşlardır. "1 Ocak 2014 itibarıyla." Panasonic Panasonic veya eski adıyla Japon elektronik markasıdır. 1918 yılında Osaka'da kurulan ve sadece 3 çalışanla iş hayatına başlayan Matsushita, bugün 260 bin kişiyi aşkın bir işgücüne sahip bulunmaktadır. Panasonic ve Technics, Matsushita Electric Industrial Co Ltd. of Japan (MEI)'in tescilli markalarıdır. Matsushita, dünyanın en büyük tüketici elektroniği üreticilerinden biridir ve Fortune 500 Elektrik & Elektronik Ekipmanları sıralamasında 3. sırada yer almaktadır.1 Ekim 2008 tarihinden itibaren adını Panasonic Corporation olarak değiştirmiştir. Aynı zamanda Nokia'nın cep telefonu bataryalarının üreticisidir. Panasonic Corporation’un hikâyesi 1918’de Osaka, Japonya’da Konosuke Matsushita’nın iki soketli bir ampul bulması ile başladı. Yalnızca 3 çalışanı ile birlikte evinde ampul üretmeye ve satmaya başlayan Konosuke Matsushita’nın başarılarını, önce 1923'te yeni bir çift-döngülü bisiklet lambasının icadı, 8 yıl sonra ise ilk radyonun geliştirilmesi takip etti. 1935'te ilk televizyonlarını yapan ekip, bu üretim alanındaki başarısını da kanıtladı. 1935, Panasonic Corporation için aynı zamanda genişleme, iyiden iyiye büyüme ve üretim anlamında bir dönüm noktası oldu. 1935 yılı, şirketin ilk kez deniz-aşırı piyasalara uzanarak 600 farklı ürünü içeren bir ürün yelpazesi ile üretim gerçekleştirmesine şahit olmuştu. Çalışan sayısı 3.500’e ulaştı. 1942’de, Matsushita Japonya’daki ilk radyo üreticisi oldu. Altmışlı yıllar yaklaştığında, çalışan sayısı 28.000’e çıktı. Şirket 1,5 milyar yenlik kar açıkladı. 1981 yılından bu yana ürünleriyle Türkiye pazarında bulunan Panasonic, %100 Japon sermayeli bir şirket olarak Panasonic Elektronik Satış A.Ş. resmi adıyla Türkiye ofisinin kuruluşunu ve ticari sicil işlemlerini 2009 Haziran ayı sonunda tamamlamış ve ticari faaliyetlerine 20 Ocak 2010 itibarıyla başlamıştır. Türkiye'deki tüm Panasonic ürünlerinin yönetimi Panasonic Türkiye tarafından yapılmaktadır. Panasonic, 2013 yılında 460 milyon dolar ödeyerek Türkiye'deki alçak gerilim sektöründe faaliyet gösteren VİKO Elektrik'in çoğunluk hissesini (%90) satın almıştır. Incheon United FC Incheon United FC Güney Kore 'de bulunan bir futbol takımı. Incheon United, profesyonel bir Koreli futbol takımı olarak K-League 'de mücadele etmektedir. Takımın şehri olan İncheon, aynı zamanda ülkenin de 3. büyük şehridir. 2002 FIFA Dünya Kupası 'nda 10 karşılaşma yerinden biri olan Incheon Munhak Stadyumu, takımların ev sahibi stadı olarak kullanılmıştır. Bir dönem Süper Lig takımlarından Beşiktaş ve Fenerbahçe formalarını da giyen Alpay Özalan 2004 yılında bu takımda forma giymiştir. Jeju United FC Jeju United FC, Güney Kore'de bulunan bir futbol takımı. 1983 'te kurulan K-League 'nin kurucu üyelerinden olan Jeju United, zor hayat koşullarına maruz kaldı ve Kore futbolundaki ciddi darbeye karşı mücadele etti. Başlangıçta Yukong Elephants olarak adlandırılan kulüp, 1989 'da ilk şampiyonluğuna ulaştı. 1995 yılının sonunda Seul 'deki Dongdaemun Stadyumu 'ndan, Seul 'un en batısındaki Mok-dong Stadyumu 'na taşındı ve Mok-dong Stadyumu 'na sadece 10 mil uzaklıkta bulunan Bucheon şehrinden dolayı, kendilerini Bucheon Yukong olarak yeniden adlandırdılar.1997 sezonunun ortasında kendilerini Bucheon SK olarak tescil ettirdiler ve 2001 sezonunda 35,545 kapasiteli Bucheon Stadyumu 'na taşındılar. 2006 'da "Bucheon SK", herhangi bir ön uyarı olmadan Jeju 'ya yerleşeceğini ilan etti, kendilerine Jeju United FC ismini verdiler ve boş olan Jeju Dünya Kupası Stadyumu 'nu yeni yerleri olarak benimsediler. Kulüp, FC Seoul'den sonra ikinci yerleşme kulübü oldu. Aynı İngiltere'deki Wimbledon FC'in yerleşme olayıyla kıyaslanabilir. "Bucheon SK" taraftarları, "Jeju United FC" 'yi inkar etseler de, "Bucheon SK" imtiyazının bir devamıdır. Korece Vikipedi Korece Vikipedi (Korece: 한국어 위키백과) Vikipedi'nin Korece sürümüdür. Ekim 2002'de başlatıldı. 4 Haziran 2005'te 10.000 madde sınırını geçti, 4 Ocak 2008'de madde sayısı 50.000'i, ve 8 Haziran 2009'da 100.000'i geçti. tarihi itibarıyla, Korece Vikipedi'nin maddesi, kullanıcısı ve hizmetlisi bulunmaktadır; madde sayısı nedeniyle en büyük 21. Vikipedi sürümüdür. Korece Vikipedi eskiden MediaWiki'nin eski sürümlerinden birisini kullandı. Bu yazılım, Hangıl'ı göstermekle problemleri vardı, ve buna yüzden site pek çok kullanılmadı. Ağustos 2002'de yazılım güncelleştirildi ve artık hangıl gibi İngilizce olmayan yazı sistemleri ile çalışabilmeğe başladı. Mamafih, Internet Explorer hala daha kodlama probleme sahipti, ve bu sebebiyle ansiklopediye eklenilen katkılar pek fazla değildi. Ama Ekim 2002 ve Temmuz 2003 arasında, madde sayısı yine de 13'ten 159'a yükseldi. En sonunda, Eylül 2003'te hangıl sorunu çözüldü. Korece Vikipedi'nin neredeyse tümüyle hangıl ile yazılıyor. Hanca bir tek bazı ibareleri açıklamak için kullanılıyor, ve genellikle parantez içine konuluyor. Korece Vikipedisi'nde karışık bir yazı sistemin uygulamasını isteyen, adlı bir grup var. Bunun hakkında ayrıntılı bilgiler bulunabilirler. Korece'nin iki tane standardı var, bir tanesi Güney Kore standardı, ve öbürü Kuzey Kore standardıdır. Kuzey Kore'deki internet engellemelerine nedeniyle, Kuzey Koreliler Korece Vikipedisi'nde yeterince temsil edilmiyorlar. Bu sebebiyle, Korece Vikipedisi'nin kullanıcıları çoğunlukla Güney Korelilerdir, ve böylece Korece Vikipedisi'nin maddelerinin çoğu Güney Kore standardı ile yazılıyorlar. Jeonbuk Hyundai Motors FC Jeonbuk Hyundai Motors FC Güney Kore 'de bulunan bir futbol takımı. Jeonbuk Hyundai Motors , profesyonel bir futbol kulübü olarak Jeonju'da kuruldu. 8 Kasım 2006'da oynanan AFC Şampiyonlar Ligi'ni, toplamda Suriye'nin Al-Karama takımına karşı aldığı 3-2'lik skorla kazandı. Kulüp, güncel formatıyla 2003 yılında başlayan AFC Şampiyonlar Ligi'ni Doğu Asya'dan ilk kulüptür. Bu unvan, Aralık 2006'da yapılan FIFA Kulüpler Dünya Kupası'na katılımını garantilemiştir. Jeonbuk'un ligdeki en iyi performansı genellikle Korean FA Cup'a katılmış olmasından çok 2000, 2003 ve 2005'te kazanmış olan tek kulüp olmasıdır. Kulübün renkleri aynı zamanda Jeonju'nun da rengi olan yeşildir. Yine Jeonju'da bulunan 43,348 kişi kapasiteli Jeonju World Cup Stadyumu'nun diğer adı da Jeonju Kalesi'dir. Forma FC Pohang Steelers FC Pohang Steelers Güney Kore 'de bulunan bir futbol takımı. Başlangıçta "POSCO" olarak adlandırılıyordu. Daha sonra "Pohang Demir-Çelik Şirketi" olunca kulüp 1973 'te kurularak Kore futbolunun en önemli taraflarından biri oldu. Kulüp, 1984 sezonunda profesyonelleşerek "POSCO" Dolphins olarak adını değiştirdi ancak isimlerini henüz değiştirmelerine rağmen 1985 'te "POSCO Atoms" oldular. 1986 'da ilk şampiyonluklarını elde ettiler ve 1985-1988 yılları arasında ligin ilk dördünde yer alarak güçlü bir döneme sahip oldular. Kulüp, 1990 yılının sonunda 20,000 kişi kapasiteli özel olarak yapılmış Steelyard Stadyumu 'nu elde etti. Hâlen Kore'de bir futbol kulübü tarafından inşa edilen özel bir stad olma ayrıcalığına sahiptir. Henüz 1995 'teyken ismini değiştirdi, "Pohang Atoms" 'a uygun yerel bağlarla daha fazla güç kazanması için 1997 'de günümüzde de kullanılan "Pohang Steelers" adını aldı. Öte yandan Asya futbolunun zirvesine çıktıkları 1997 ve 1998 yıllarında AFC Şampiyonlar Ligi 'ni kazanarak, Asya'nın en iyi takımları arasında olduğunu kanıtladı. Maalesef kulüp çöküşün getirdiği düşük oyun kalitesiyle 2000'lerde ligden düşmek üzereyken; yapmış olduğu sıçramayla K-League 'in ilk yarısında ön sıralarda yer alarak kendine geldi. 2004 sezonunun son şampiyonluk maçına kadar gelmeyi hak ettiyse de Suwon Samsung Bluewings 'e penaltılarda 4-3 kaybetti. 2007 'de kulüp K-League 'i 1. sırada bitiren Seongnam Ilhwa Chunma 'yı şampiyonluğu "play-off" maçıyla kazandı. Pohang, evinde oynadığı ilk maçı 3-1 kazanmıştı ve sonra Seongnam'a yaptığı yolculukta 1-0'lık bir skor elde ederek toplamda 4-1 gibi farklı bir sonuçla zafere ulaştı. Steelers, K-League 'i 5. sırada bitirmişti; ancak diğer taraftan Daejeon Citizen 'i, Gyeongnam FC 'i, Suwon Samsung Bluewings 'i yenmişti ve sonunda şampiyonluğu kazanması için "play-off" larda Seongnam Ilhwa Chunma'yla karşılaştı. Seongnam FC Seongnam FC Güney Kore 'de bulunan bir futbol takımı. Seongnam Ilhwa Chunma, 1989 yılında profesyonel bir futbol takımı olarak Güney Kore'de kuruldu. 7 şampiyonlukla K-League'in en başarılı kulübüdür. Kulüp futbol hayatına Seul'deki "Dongdaemun Stadyumu" 'nda futbol hayatına başladı, ancak 3. şampiyonluğunu aldıktan sonra 1995'te federasyonun başkentteki 3 takımın kendilerine yer seçmelerinin gerekli olduğunu ilan edince kulüp, "Cheonan" 'a taşındı. Birkaç başarısız sezon yaşadılar ve ligi ikinci defa son sırada tamamladıktan sonra Seul 'un uydu şehri olan Seongnam'a taşınarak "Seongnam Ilhwa Chunma" adını aldılar. Başarılı bir ilerleyişle takımın gençleştirilmesi ligde 2001, 2002 ve 2003'te şampiyonluk elde etmelerini sağladı. 2004'te düş kırıklığına uğratan bir kampanyayla alçakgönüllülükle şampiyonluktan feragat ettiler ancak; AFC Şampiyonlar Ligi finalinde, Suudi Arabistan 'ın Al-Ittihad takımını deplasmanda 3-1 yenmelerine rağmen evinde 5-0 yenildiler ve toplamda 6-3'lük bir skorla kaybettiler. Kulüp, büyük bir sıçrama yaparak oyun stilleriyle Kore futbolunda ön sıralarda yer aldılar ve şampiyonluğun "play-off" finalinde Suwon Samsung Bluewings'i toplamda 3-1 yenerek 2006'nın K-League şampiyonu oldular. Suwon Samsung Bluewings'e 15 Temmuz 2007 'de 2-1 kaybedilen maça kadar üst üste 22 lig maçını kazanarak K-League tarihinde üçüncü en uzun çizgiyi yakaladılar. Şampiyonluğun "play-off" finalinde Pohang Steelers'a toplamda 4-1 kaybettiler. K-League'i ilk sırada bitirmiş olmalarına rağmen "play-off"larda şampiyon olamadılar. "31 Temmuz 2015" Prva Profesionalna Futbolna Liga Prva Profesionalna Futbolna Liga (Bulgarca:""А" Професионална футболна група)" Bulgaristan futbol liglerinin en üst seviyesidir. 1924 yılında kurulmuştur. UEFA ligleri sıralamasında 16. sıradadır. Ligde 16 takım mücadele etmektedir. Ligi şampiyon bitiren takım UEFA Şampiyonlar Ligi 'de ön eleme oynamaya, 2., 3. ve 4. takımlar ise UEFA Avrupa Ligi 'nde ön eleme oynamaya hak kazanır. Ligi son üç sırada bitiren takımlar ise bir alt lige düşer. "Feshedilmiş kulüpler italik olarak yazılmıştır" Aşağıdaki tabloda Bulgaristan şehirlerlerinin şampiyonluk sayısını göstermektedir. 2011 yılına kadar A Grupa'nin resmî sponsoru TBI Credit'di ve ligin adı TBI A Futbol Ligi olarak bilinmekteydi. 2011/12 sezonunda lig yeni bir sponsor ile anlaştı ve ligin yeni adı Victoria A Futbol Ligi oldu. 2013 yılı başında, televizyon kanalı News7 kısa bir süreliğine ligin isim hakkını satın aldı ve yeni ismi News7 A Futbol Ligi oldu. Güncel Sıralama (2013) 2012/13 sezonundan itibaren ligde mevcut 20 hakem bulunmaktadır. Sadece 7 hakemde FIFA kokartlı bulunmaktadır. Bunlar: Anton Genov, Angel Angelov, Stanislav Todorov, Georgi Yordanov, Tsvetan Georgiev, Nikolai Yordanov ve Alexander Kostadinov. 9 tane de FIFA kokartlı yardımcı hakem bulunmaktadır. Karayılan destanı Karayılan destanı, Nâzım Hikmet Ran'ın Gaziantep halkının Fransız işgal kuvvetlerine direnişini anlattığı şiir. Şiir; Şair'in,Kuvayi Milliye Destanı isimli kitabında bulunan Kuvayi Milliye Destanı'nın bir parçası ("Birinci Bap") olmasına rağmen söz konusu şiirden daha çok tanınmıştır. Şiirdeki Karayılan sıradan ve korkak bir köylüdür. Bir gül fidanını kendine siper etmiş çatışmaları izlerken yakınındaki beyaz bir taşın arkasından siyah bir yılanın kafasını kaldırdığını görür. Serseri mermilerden biri gelip yılanın kafasını uçurur. Bu olaydan "korkunun ecele faydası yoktur" dersini çıkaran Karayılan saklanmak yerine savaşması gerektiğine karar verir. Fransız kuvvetlerinin üzerine kâbus gibi çöküp kahramanca savaştığını gören Antepliler ona Karayılan derler. Karayılan Türküsü Atına binmiş de elinde dizgin Vardığı cephede hiç olmaz bozgun Çeteler içinde Yılan’ım azgın Vurun Türk uşağı namus günüdür Sürerim, sürerim, gitmez kadana Fransız kurşunu değmez adama Benden selam söylen nazlı anama Vurun Türk uşağı namus günüdür KarayÄ±lan der ki, harbe oturak Kilis yollarÄ±ndan kelle getirek Nerde dÃ¼ÅŸman varsa orada bitirek Vurun Türk uşağı namus günüdür İlhan Bey Türküsü İlhan Bey dedikleri de oldu bir paşa Nüfuzu geçiyor dağlara taşa Ben de imdat gidiyom Koca Maraş’a Yetiş Türk Uşağı Antep yanıyor Dağların aslanı İlhan Bey gelsin Anneler de böyle yavru doğursun Mulla’nın altında doru kadana Fransız kurşunu geçmez adama Yetiş Türk Uşağı Antep yanıyor Dağların aslanı İlhan Bey gelsin Anneler de böyle yavru doğursun Netmeli de benim aÄŸam netmeli Tomatiğe fişekleri itmeli Almalı cepheyi hücum etmeli Yetiş Türk Uşağı Antep yanıyor Dağların aslanı İlhan Bey gelsin Anneler de böyle yavru doğursun Bizde de soydular çulu çuvalı Böyle de oldu mu dünya duralı Soramadım çete Mulla’m nereli Yetiş Türk Uşağı Antep yanıyor Dağların aslanı İlhan Bey gelsin Anneler de böyle yavru doğursun Anti personel mayını Anti-personel mayını kara mayını sınıfı içerisinde tanksavar mayınları gibi taşıtlara karşı kullanılan türün dışındaki insan hedeflerine karşı geliştirilmiş bir mayın türüdür. Bu tür mayınlar genellikle öldürmemek üzere geliştirilmiştir, yaralama amacı taşımaktadır. Bunun nedeni yaralı bir askerin ölü bir askere nazaran daha fazla lojistik özellikle sağlık desteğine ihtiyaç duyması ve kendinden başka piyadeyi de savaş dışına itmesidir. Bazı anti-personel mayınları insan haricinde zırhlı taşıtların özellikle tekerlek kısmında hasar vererek iş göremez hale getirebilmektedir. Mayınlar patlayıcılı veya parça etkili mayınlar olarak sınıflandırılır. Parça tesirli mayınlar günümüzde genellikle sıçrayan mayın olarak adlandırılmaktadır. 1996 yılında Birleşmiş Milletler kararlarıyla başlatılan ve 1997 yılında Oslo’da hazırlanıp Ottawa’da imzaya açılması nedeniyle 1997 Ottawa Antlaşması olarak anılan girişimle mayınlara karşı ciddi bir hareket başlatıldı. Böylece, 21 ülke depolarını tamamen ortadan kaldırdı, 37 milyon mayın etkisizleştirildi. Bu antlaşmaya ABD, Çin, İsrail, Hindistan gibi bazı ülkeler katılmadı. Katılmayan bu ülkelerin depolarında toplam 250 milyon adet mayın olduğu tahmin ediliyor. Anti-personel mayınları da genellikle tanksavar mayınları gibi savunma amaçlı olarak sınır veya önemli yerleri korumak için "mayın tarlaları" biçiminde döşenmektedir. Tanksavar mayınlarından pek bir farkları olmamakla beraber daha küçük yapılarından ötürü çok kolaylıkla yerleştirilebilmektedir.Bunun yanında helikopter ve savaş uçaklarından salkım bomba düzenekleri ayrıca piyade topçu bombardımanı ile çok uzak veya yüksekten istenilen bölgelere döşenebilir. Bunların haricinde anti-personel mayınları aşağıdaki özel amaçlar içinde kullanılır: Bu tür anti-personel mayınları "basınçla harekete geçen", kendisine yapılan tazyik ile doğrudan patlayarak basınç dalgası yaratan bir mayındır. Kişi mayına bastığı anda harekete geçen mayın içerisindeki fünye yanar ve ana patlayıcıyı infilak eder.Bu sırada ortaya çıkan sıcak havadan ötürü ( patlayıcının türüne göre değişir) bir basınç dalgası oluşur. Bu patlama ile ortaya çıkan dalga uyguladığı sıkıştırma kuvveti ile toprağın üstüne çıkar. Bu güç doğrudan ayakkabı ve ayağa ulaşır. Ardından ayağın parçalanmasına veya kopmasına sebep olur. İnsan vücudunda meydana gelen yaralanma oranı mayın içerisinde kullanılan patlayıcı, mayın çukurunun derinliği ve toprak türü ile kurbanın temas etme şekline göre değişir. Farklı türlerdeki toprak mayın patlaması ile ortaya çıkan basınç dalgasını değişik oranlardan toprak üstüne taşır. Örneğin "kile doymuş" toprak bu basıncı en fazla ileten türdür. Genel olarak patlamaların ardından ayak ile bacak arasındaki kesimde parçalanma ve kopmalar meydana gelmektedir. İnfilak mayınlarının yolaçtığı ikinci yaralanma türü ise basınç dalgasından ötürü ayak topuğunun parçalanmasıdır. Toprak içerisinden çıkan gaz ve harekete geçirdiği toprak ile taş parçaları şarapnel etkisi yaparak kurbanın kundurasını geçer ve ayakta büyük hasara sebep olur. Özel kunduralar sayesinde bunlar içerisinde askeri postal veya "patlayıcı botları"nı sayabiliriz bu tür basınç etkisini en aza indirmeye yardımcı olur. Bu tür patlayıcılı mayınlar zırhlı araçlara karşı çok az etkili olmakta ancak tekerlekli bir araç doğrudan üzerinden geçer ise tekerleğe hasar vererek aracın hareket imkânını ortadan kaldırmaktadır. Küçük olanları sadece tekerleğe hasar vermekle beraber daha büyükleri yürüyen aksamada zarar verebilir. Mayın kutusu mayının parçalarını ev sahipliği yapan ve çevre koşullarından koruyan bir yapıya sahiptir. II. Dünya Savaşı sırasında ilk olarak kullanılmaya başlanan kara mayınları ait kutular genellikle metalden yapılmakta ve elektronik mayın dedektörleri ile bulanabilmektedir. Günümüzde birçok patlayıcılı anti-personel mayınında plastik mayın kutusu kullanılmakta olup bu sayede mayın dedektörlerine yakalanmamaktadır. Patlatma mekanizması mayın içerisindeki ana patlayıcıyı harekete geçirmek için tasarlanmıştır. Bu mekanizma ateşleme iğnesi veya elektrik ile harekete geçirilen bir fünyeden oluşmaktadır. Birçok mayındaki yaylı ateşleme iğnesi fünye ateşlenir. Fünye çok hassas bir tür patlayıcıdan yapılmakta olup bu patlayıcı en ufak bir baskı veya elektrikle harekete geçebilir. Ana patlayıcı genellikle sabitlenmiş patlayıcıdan oluşup doğrudan veya fünye yardımı ile ateşlenebilir. Fakat ana patlayıcıyı fünye düzeneği olmadan ateşlemek için çok hassas patlayıcılar kullanmak gerekir ki bu da mayının kendisini çok tehlikeli bir hale getirir. Birçok AP mayınında ana patlayıcı olarak TNT veya tetril kullanılır. Amerikan yapımı M-14 AP mayınında aşağı yukarı 31 gram tetril , Rus yapımı PMN mayınında ise 200 grama yakın TNT kullanılır. İnfilak AP mayınları en bilinen kara mayını türüdür. Genellikle zemin üzerindeki yaprak veya kaya altlarında saklanarak ya da toprak altına 10 ila 40 mm. arasında gömülerek kullanılır. Harekete geçmek için bir insanın basması veya bir taşıtın doğrudan üzerinden geçmesi gerekir. Bu mayınlar area denial weapons içerisinde sınıflandırılır. Bu silahlar amacı düşman birliklerinin belli bir bölgeden geçişini engellemektir. Patlayıcılı AP mayınlarının asıl amacı tek bir kişiye zarar vermek için tasarlanmıştır. Parça tesirli mayınların (örneğin Nazi Almanyası yapımı II. Dünya Savaşında kullanılan S-mine) tasarım amacı ise sahip olduğu şarapnel parçalarını geniş bir alana yayılarak bu alan içerisindeki insanları etkisiz hale getirmektir. Parça tesirli mayınlar patlayıcılı AP mayınlarına nazaran daha büyük ve ağır olur. Bunun nedeni içerisindeki birkaç kilo metal parçacıktır. Bu mayınlar patlayıcılı AP mayınlarının sahip olduğu "basınç etkisine" kıyasla çok daha etkilidir. Bunun nedeni şarapnellerin çevreye yayılması ile çok daha fazla muharip askeri yaralayabilir veya öldürebilir. Bu şarapnellere sahip mayınlar hafif zırhlı araçların tekerleklerine isabet ederek aracı etkisiz kılabilir. Veya zırhlı olmayan kesimlerden içeri girerek içerisinde bulunan yolculara da ciddi zararlar verebilir. Bu mayınlar (örneğin Rus POMZ mayını) zeminin hemen üzerine yerleştirilir. Bu mayın bir kazık ve onun üzerine monteli parça tesirli bir patlayıcı düzenekten oluşur. Tetiklemek için bir veya birkaç tuzaklama telinden faydalanabilir.Yaprak veya çöpler arasına saklanır. Sıçrayan mayınlar zemine gömülen ve tetiklendikten sonra fünyenin ateşlenmesi ile başlığını çok kısa bir süre içerisinde havaya fırlatan bir düzeneğe sahiptir. Havaya fırlatılan başlık belli bir yükseklikte infilak ederek içerisindeki şarapnel parçalarını etrafa saçar. Sıçrayan mayınlar doğrudan basılarak, tuzak teli veya ikisi bir arada patlatılabilir. Sıçrayan mayınlara örnek olarak: Yönsel parça tesirli silahlar (örneğin Amerikan yapımı M18 Claymore) bu tür mayınlardan farklı bir yapıya sahiptir. Tasarımından ötürü sahip olduğu parçaları sınırlı bir yay içerisine dağıtır. Döşenmesi esnasında mayının yönü hedef bölgeye doğru gelecek şekilde çevrilir ve bu sayede dost birliklere zarar gelmesi önlenir. Tasarımı sayesinde yakın savunma mevzileri önlerine yerleştirilen mayın arkasındaki birliklere bir zarar vermez. Klasik tuzaklama teli ile ateşlenebildiği gibi uzaktan kumanda ile patlatılabilir. Bu tür mayınlara genellikle Amerikan yapımı olan "claymore mayını" adı verilir. Örneğin: Otomat pulu Otomat pulu dünyanın bazı ülkelerinde pul basma otomatlarına para atılarak alınan posta pullarına verilen addır. PTT yoğun posta merkezlerinde denemek için 1987 yılında Klüssendorf firmasının pul otomatlarından satın aldı. Bu otomatlar önceden programlanan değerlerdeki pulları özel kağıdına basıp kestikten sonra kullanıcıya veriyorlardı. İlk olarak otomatlar 24 Aralık 1987 tarihinde 5-10-20-50-70-100-120-150-170 TL değerlerinde 1. seri pulları basacak şekilde programlandılar. Enflasyon nedeni ile 1 Ocak 1988 tarihinde otomatlar 50-100-150-200-250-300-350-400-550-1200 TL değerlerinden oluşan 2. seriyi basacak şekilde programlandılar. Son olarak 21 Ekim 1991 tarihinde otomatlar 100-250-300-500-1000-1500-2500 TL değerlerinde 3. seri pulları basmaya programlandılar. Pulların arkasında ise her beş puldan birinde kontrol numarası bulunmakta idi. İlk iki seri için PTT tarafından İlk gün zarfı yapılmamıştır, ancak filatelistlerden gelen istek üzerine 3. seri için ilk gün zarfı yapılmıştır. PTT tarafından ilk olarak denenen Klüssendorf pul otomatları ancak sabit değerler için programlanabildiğinden Türkiye'nin hızlı enflasyon ortamında başarılı olamadı. Bu nedenle PTT daha sonra 50 TL ile 99950 TL arasında istenilen her değeri basabilen Frama pul otomatlarını özellikle yoğun postanelerde denemeye karar verdi. İlk alınan beş otomat deneme için 1992 yılı Temmuz ayında Adana, Ankara, İzmir ve İstanbul'da hizmete alındı. İkinci alınan beş otomat ise 1994 yılının ilk aylarında Aydın, Antalya ve Bursa'da hizmete alındı. Frama otomatlarının her biri kendi kodunu da pullara yazıyordu. Pulların alt sol tarafında şehir kodu, sağ tarafta ise makina kodu bulunuyordu. Beklenilen verim alınamadığı için 1997 yılı sonunda bütün Frama pul otomatları hizmet dışına alındılar. Anlamlı Hatalar Anlamlı Hatalar Demirhan Baylan'ın 2003 tarihli 6. solo albümüdür. Albümdeki tüm şarkıların söz, müzik, düzenleme ve kayıtları Demirhan Baylan tarafından yapılmıştır. Belirtilenler dışında tüm enstrümanları kendisi icra etmiştir. Ancak albümün en önemli noktalarından biri bunu kendi kurmuş olduğu şirketten çıkarmış olmasıdır. Albümün dağıtımını EMI yapmıştır. Hem albüm hem de şirket ticari açıdan başarısız olmakla birlikte müzikal etkisi önemli olmuş ve müzisyenlerin firma kurmalarındaki önemli örneklerden birini teşkil etmiştir. Albümdeki Cennet isimli parça öncelikle Selen Gülün'ün Sürprizler albümünde (RecbySaatchi firması tarafından, 2006) sonra da Sarp tarafından Lodos isimli sinema filminde (Yeni Nesil Film tarafından 2008) kullanılmıştır. Meşhur Türk rock müziyenlerinin çeşitli röportajlarda sık sık referans aldıklarını söyledikleri bir kült albüm olmuştur. Albüm kapağında ve içeriğinde kullanılan fotoğraflar yine bir diğer çok önemli müzisyen/kompozitör/eğitmen Alper Maral tarafından çekilmiştir. Adam Mickiewicz Adam Bernard Mickiewicz (d. 24 Aralık 1798, Nowogródek, Beyaz Rusya; ö. 26 Kasım 1855, İstanbul) Polonya'nın önemli şairlerindendir. Adam Mickiewicz Polonya'nın, komşu devletler tarafından parçalanmasından birkaç yıl sonra, 1798 yılında, Novogrodek şehrinde doğdu. Küçük yaşta, haksızlığa ve baskına uğrayan vatandaşlarının, duygularını şiir olarak yazmaya başladı. Aslında çok hisli bir şairdi. Hürriyetinden yoksun kalmış ulusunun intikamını almak ve bu duyguları her Polonyalının kalbinde ve kafasında filizlendirmek için, en uygun olan vasıtayı yani şiiri seçmişti. Adam Mickiewicz, milletine gerçeği anlattığı için, yaygın bir okuyucu kitlesi buldu ve çocuk yaşta iken meşhur oldu. Bu açıdan onun şiirleri, işgal altındaki Polonyalıların manevi gıdası gibi aranır ve gizliden gizliye okunurdu. Ezilmiş milletin ıstıraplarını "Atalar" adlı millî destanında dile getirdiği zaman, 21 yaşındaydı. Bu manzum destan ile, diğer eserlerinden bazıları bugünün dünya klasikleri arasında yer almış ve yaygın olan batı dillerine çevrilmiştir. Adam Mickiewicz delikanlılık çağındaki hareketli yaşantısını ölümüne kadar sürdürdü. Yalnız, herkesle anlaşamıyordu. Kendisi gibi, her gün vatanını düşünen onun bağımsızlığı çabası içerisinde bulunan kişilerle dostluk kurabiliyordu. Polonya'nın özgürlüğe kavuşturulması için 1819 yılında, okul arkadaşları ile gizli bir örgüt kurdu. Hem şair, hem hatip olan Adam Mickiewicz ilk gizli toplantılarında özetle şöyle konuşmuştu: "Kutsal vatanı kurtarmak için gayretlerimizi - sonucu ölüm olabilecek korkunç ihtimallere karşı - birleştirmeliyiz. Hep birlikte, milletimiz ve vatanımız uğrunda enerjimizi harcamalıyız. Daha üstün bir şekilde, bütün engellere ve tehlikelere karşı koymak gücünü bulmalıyız. Despot bir hükümdarın yönetimine karşı, bu gibi örgütlerin havasında tatlı bir sihir vardır." Okul arkadaşlarının çoğu, hürriyet aşkıyla, ülküleri uğrunda, içtikleri and'a bağlı kalarak, değişik yabancı ülkelerde ömürlerini tamamladılar. Sevdiği sınıf arkadaşlarından biri Amerika'ya, diğeri İran'a gitti. Birçoğu Fransa'ya kaçtı. Kendisi, Çarlık Rusyası'nda takibata uğradı. Almanya'ya geçti. Oradan Fransa'ya kaçtı. Çünkü Polonya'da başarısızlıkla neticelenen bir kurtuluş ayaklanması denenmişti. Bir kısım arkadaşları, Sibirya'da, sürgünde öldüler. Şair, mutsuzluk içerisinde yurdunu terk etti. Vatanın'dan uzakta fakat kalbi vatanı için çarparak yaşadı. Adam Mickiewicz, bir göçmen gibi gurbet ellere sığındıktan sonra bütün varlığıyla, Polonya'nın bağımsızlığa kavuşması için çaba harcadı. Bu amaçla İtalya, Almanya, Macaristan ve Romanya'daki Polonyalı göçmenlerin toplantılarına katıldı. Yıllarının çoğunu, Paris'te profesörlük yaparak, aynı zamanda Fransa'ya sığınan Polonyalı ihtilalcilerle işbirliği yaparak geçirdi. Dünyanın dört bucağına dağılmış olan Polonyalı göçmenlerle yazışmalar yaptı, birleştirici ilişkiler kurdu. Hayatta tek sevdiği şey, kanayan hassas kalbi ile bağlı bulunduğu vatanının kurtulması ve insanların yüceltilmesiydi. Tüm şiirlerinde bunu işliyordu. Yazılarının belli başlı konusu, esir milletlerin ve bağımlı ülkelerin savunulması ve insanlık duygularının dünyanın dört bucağını sarmasıydı. Şiirlerinin büyük çoğunluğu, gençliğe hitabe şeklindedir. Milletine daima doğruyu anlattığı için yaygın bir okuyucu kitlesi bulmuştur. Ünlü bir şiirinde ulusunun ıstırabını şöyle dile getirmiştir: "Ben kendimi milyon sayarım. Çünkü, milyonlarca ezilmiş insanın ıstırabını çekiyorum." Gençlik yıllarında sevdiği bir kız yüzünden hayal kırıklığına uğraması, onun kalbini, kafası gibi vatanına bağladı. Artık onun kalbi, aşkı için değil, yurdu için çarpıyordu. Şair, çocuk yaşında Maria Wereszczakowna'ya aşık oldu. Ancak devrinin geleneğine göre, asil bir aile kızı olan Maria, halk tabakasından birinin oğlu olan, Mickiewicz ile evlenemezdi. Sevgilisinin ailesi, kızlarının evlenme arzusuna şiddetle karşı koydu. Birbirini içtenlikle seven gençler, toplumlarının geleneksel kurallarına boyun eğmek zorundaydılar. Gözyaşlarıyla birbirlerinden ayrıldılar. Şair Adam Mickiewicz, içinin burukluğunu, sonsuz sevgisini, şiirlerine aktararak, Wereszczakowna'nın adını, Polonya edebiyatında ebedileştirdi. Maria, babasının seçtiği, başka bir gençle zorla evlendirildi. Şair Adam Mickiewicz bir şiirinde, 16 yaşındaki bir Polonyalı'nın ailesine haber vermeden, evden kaçarak Varşova Savaşı'na gönüllü olarak katıldığını ve büyüklerine haber vermeden bu işi yaptığı için günlerce pişmanlık duyguları içerisinde ezildiğini anlatır. Şair, yazılarında daima aile büyüklerine saygı duyulmasını, öğütler. Mickiewicz bu şiiri, belki de sevdiği kızın hareketini, kendi kalbinde, mazur göstermek amacıyla yazmıştır, bilinmez. Bir halk çocuğu olan Adam Mickiewicz, Wereszczakowna ile evlenmesi yasaklanınca, bir müddet sarsıntı geçirir. Daha sonra Paris'te, profesörlük yaparken, Polonya'dan kendisi gibi kaçmayı başaran bir kızla evlenir. Bundan iki kızı bir oğlu olur. Eşi fedakâr bir kadındır. Kocasına hemfikir arkadaşlığı yapar, hem de çalışarak ev masraflarına katkıda bulunur. Polonya'nın ünlü şairi Adam Mickiewicz 1830 ayaklanmasından sonra yurdundan kaçtığı zaman 32 yaşındaydı. Fransızcayı bir hatip gibi, olağanüstü konuşurdu. Devrin Millî Eğitim Bakanı Victor Lausen, üniversiteye Slav Edebiyat Kürsünü kurdu ve şairi bu dersi okutmakla görevlendirdi. Şairin iki profesör arkadaşı olan Michelet ve Quinet ile müşterek çalışmaları çok başarlı oldu. Adam Mickiewicz Paris'te ders verirken, oradaki Polonyalıların örgütlenmesi ile de meşgul oluyordu. Daha sonra bu amaçla İsviçre'ye, Roma'ya gitti ve orada profesörlük yaptı. Tekrar Paris'e dönerek "Ulusların Kürsüsü" adlı bir dergi çıkardı. Bu dergiyle, ezilmiş ulusların, kahra uğrayan halkların haklarını savundu. Adam Mickiewicz 1855 yılında İstanbul'a geldi. Bu geliş, Boğaziçi'nde eğlenmek ve dinlenmek amacıyla değildi. 1848 yılında Osmanlı Devleti'ne sığınan Polonyalıların durumunu incelemek ve 1853 yılında başlayan Kırım Savaşı'nda onların Türkiye safında aldıkları yeri güçlendirmek gayesiyle Osmanlı Devleti'ne gelmişti. Çünkü Kırım Savaşı Polonyalılar için bir fırsattı. Fransızlar, İngilizler, Sardunyalılar, Ruslara karşı Türkleri desteklemekteydiler. O sıralarda Osmanlı Devleti'nde, Polonyalı Kazaklardan bir askeri birlik kuruldu. Kumandanlığını Polonya asılı Michal Czajkowski adlı ve müslüman olunca Sadık Paşa olarak tanınan Kont Çayka tayin edildi. Sadık Paşa, Adam Mickiewicz'in eski bir dostuydu. Hatta onun gibi bir yazar ve şairdi. Polonya'nın millî şairi Mickiewicz cebinde, II. Napolyon'un bir mektubu ile seyahate çıkmıştı. Bu açık mektupta, Fransa imparatoru şaire her yerde saygı gösterilmesini, rica ediyordu. Adam Mickiewicz 1855 yaz sonlarında İstanbul'a gelerek şimdiki Bulgaristan'daki Burgaz'a gitti. Orada savaşa hazırlanan Polonya birliklerini ziyaret etti. Hemşerisi Çayka Paşa'nın misafiri oldu. "Gemi sabah saat beşte, güneş doğmadan Istanbul Limanı'na girmek için yavaşlıyordu. Saat altıda şehri değil, adeta bir mucizeyi gördük (...) Doğan güneş bütün pencereleri ve minareleri altın ışınlarıyla parlatıyordu. Gerçekten büyüleyici bir şehir". Mickiewicz'in Doğu seyahatinin yoldaşı Henryk Sluzalskı Istanbul'dan ilk izlenimlerini böyle anlatıyordu. Anlatılan sabah 22 Eylül 1855 gününün sabahıydı. Arkadaşlarıyla birlikte adı geçen Sluzalskı ve şairin sekreteri olan Armand Levy ile Istanbul'a gelen Mickiewicz, karşılaşacağı yaşam koşullarının ilkel nitelikte olmasını bekliyordu. Polonyalı grubun yanlarında kamp hayatında kullanılabilecek her türlü eşya vardı. Bunların gemiden indirillmesinin iki saat sürdüğü bilinmektedir. Levy, Mickiewicz'ın oğluna yazdığı mektupta Şairin Istanbul'daki ilk dairesinin bulunuşu şöyle anlatıyordu: "Galata iskelesine bir sandalla götürüldük. Ondan sonra, babanı kendisine davet etmek için güverteye gelmiş olan bir Polonyalı tabibin evine gittik; oraya eşyalarımızı bıraktık. Sonra aynı binadaki dairelerden birinin boş olduğu anlaşıldı. Oraya yerleştik. Henryk buna gerçekten sevindi, çünkü çadırının kurulabilmesine elverişli bir avlu bulamayacağını düşünüyordu". Tarihçilerin tespit ettiklerine göre Mickiewicz'in Istanbul'da oturduğu yer Galata'daki St. Lazar manastırıdır. Bugün bu adresin kesin olarak saptanması oldukça zordur. Çünkü Sluzalski'nin yazdığına göre " o yer Galata'da bulunuyor, ama ne ev numarası ne de sokağın ismi belirtilmemiş." Daire oldukça küçüktü - Yine Levy'nin Wladyslaw Mickiewicz'e yazmış olduğu mektuba dönelim: "Bu tek odalı bir daire idi. Her köşede üçümüzden biri oturuyorduk. Kapı dördüncü köşede bulunuyordu. Karyola yerine halı üzerine şilte seriyor, yorgan yerine paltolarımızı kullanıyorduk." Paris'ten Türkiye'ye yapılan çok pahalı yolculuktan sonra içine düştükleri maddi sıkıntılar, Şairin ve arkadaşlarının bu kadar mütevazı yaşamalarına sebep oldu. Istanbul'da ikamet eden Polonyalılar birkaç defa yardım teklif ettiler, fakat Mickiewicz bu yardımları kabul etmek istemedi. Bu ilkel göçebe hayatının bir ölçüde Şairin düşgücünü cezbettiği görülmektedir. Henryk Sluzalski 23 Eylülde şöyle yazıyordu: " Iki gündür Türk usulü yaşıyoruz. Burada ucuz olan tavuklu pilavı kendimiz pişirip yiyoruz. Herkes bize tuhaf tuhaf bakıyor". 3 Ekim 1855 günü Burgaz'a yolculuk ettiğinden Şairin St. Lazar Manastırı'ndaki günleri sona erdi. Bulgaristan'a yolculuk iki hafta sürdü. Mickiewicz arkadaşlarıyla beraber tekrar Galata'ya döndü. Çeşitli vakayinamelerde belirtildiği gibi İstanbul'a döndüğünde ağır hastaydı. Aynı dairede birkaç gün kaldı, ama Sluzalski ile Levy hemen yeni bir daire aramaya başladılar. Gerek şairin mektupları gerekse Ludwika Sniadecka'nın notları yaşayışlarını anlatmaktadır. Mickiewicz bir mektubunda: "Evde yemeği kendimiz pişiriyoruz. Şu anda benim yoldaşım kamasıyla pilici kesiyor, sonra üstüne pilav koyacağız. Işte nefis bir öğle yemeği olacak. Bu akşam yaşantısı devamlı olarak iştah açıyor" şeklinde yazıyordu. Ludwika Sniadecka ise Mickiewicz'in Istanbul'da kalmasını şöyle anıyordu:" Sadık Paşa'nın tutumundan dolayı hastalanıyor, kendisine tamamen aldırış etmiyor. Hiçbir zaman şikayetçi değil... Ama Galata'daki yoksulluğu göze çarpıyor. Mickiewicz arkadaşlarıyla birlikte müsait bir daire aradığı süre içinde yemeklerini lokantalarda yerdi". Yeni bir daire arama çalışmaları sürdürülüyordu. 1 Kasımda mesele nihayet halledilmiş gibi görünüyordu. Şairin dostları Kalenci Kuluk sokaktaki "çok güzel, üç müstakil odası olan küçük bir evi" bir Türk vatandaşından kiraladılar, fakat yabancıların o binaya taşınması Türk uleması tarafından şiddetle protesto edildi. Bu kadar huzursuz bir otelde uzun süre oturulmasını şaşılacak bir şey değildi. Nihayet 8 Kasımda Mickiewicz dostlarıyla birlikte Pera'nın uzak kısmındaki "oldukça temiz bina"ya taşınır. Bu daire, kocası o anda Istanbul'da bulunmayan Bayan Rudnicka'dan kiralanmıştır. Prof. Jan Reychman, Mickiewicz'in Istanbul'daki son dairesinin konumunu söyle belirler: "Semt Papaz Köprü ismini taşımaktaydı(...). Pera'nın merkezinden (Kalyancı kalenci) caddesi veya Sakız Ağaç sokaktan geçilerek bugünlerde Serdar Ömer Paşa sokağı adını taşıyan Yeni Şehir sokağında zikretmiş olduğumuz küçük binaya varılırdı. Bu semtte sokakların tam olarak