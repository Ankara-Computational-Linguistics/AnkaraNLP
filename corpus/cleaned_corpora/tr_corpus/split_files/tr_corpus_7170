dışı ve ölümsüz bir varlık olarak düşünülmesini kabul etmezler. İnsanı dış dünyanın bir parçası olarak görmesi ve insan bilincinin doğa üzerindeki egemenliğini kabul etmemesi yönüyle determinizm düşüncesiyle paralellik gösterir. Maddecilik bilginin yapısı ve oluşumu hakkında bir postulattır. Bütün bilginin gözlem veya deneyim sayesinde oluştuğunu savunur "Maddecilik" bilmenin yapısı için iki dayanak öne sürer: Maddecilik, birbirinden bağımsız bir şekilde, Avrasya'nın ayrı coğrafi bölgelerinde, Karl Jaspers'in Aksiyal Çağ olarak adlandırdığı ve M.Ö 800 ila 200 yıllarını kapsayan dönemde gelişti. Eski Hint felsefesinde, maddecilik Ajita Kesakambali, Payasi, Kanada'nin çalışmalarıyla ve Cārvāka felsefe okulunun önermeleriyle, M.Ö. 600 civarlarında gelişmeye başladı. Kanada atomist felsefenin öncüllerinden olmasını sağlayan önermeler geliştirdi. Nyaya–Vaisesika okulu (M.Ö 600-100) atomizmin ilk biçimlerini geliştirmekle beraber Tanrı kanıtlamaları ve bilincin maddi olmadığını öne sürüşleri onları maddeci olarak tanımlamamıza engel olmaktadır. Atomik gelenek Budist atomizmi ve Jaina okuluyla devam etti. Eski Çin'de Xun Zi ("tahmini olarak" M.Ö. 312–230) gerçekçilik ve maddecilik üzerine kurulu Konfüçyüsçü bir öğreti geliştirdi. Dönemin diğer önemli Çinli maddecileri Yang Xiong ve Wang Chongdur. Anaksagoras ("tahmini olarak" M.Ö. 500-428), Epiküros ve Demokritos gibi Antik Yunan filozofları daha sonraki maddeciliğin temellerini atmışlardır. Lukretius'un Latince şiiri "De Rerum Natura" Demokritos ve Epiküros'un mekanik felsefelerini anlatır. Bu görüşe göre var olan her şey madde ve hiçliktir, ve bütün varlıklar "atom" adı verilen ve Eski Yunanca'da "bölünemeyen" anlamına gelen, küçük parçacıkların hareketleri ve birleşmeleri sayesinde oluşmuştur. "De Rerum Natura" erozyon, buharlaşma, rüzgâr ve ses için mekanist açıklamalar barındırır. "hiçbir şey hiçlikten gelemez" ve "maddeye maddeden başka hiçbir şey dokunamaz" gibi ünlü ilkeler ilk defa Lukretius'un çalışmalarında görülür. Hint maddeci Jayaraashi Bhatta (MS 6. yy.) "Tattvopaplavasimha" ("Bütün ilkelerin devrilmesi") adlı çalışmasında Nyaya Sutra epistemolojisini çürüttü. Maddeci Cārvāka felsefesi MS 1400'lerde yavaş yavaş yok olduğu görülüyor. 12. yy.'ın başlarında Arap düşünür Endülüs'te İbn-i Tufeyl, felsefi romanı "Hayy bin Yakzan" diğer adıyla "Esrarü’l-Hikmeti’l-Meşrikiye"da maddeci düşünce üzerine yazmıştır. 17. yy.'da Pierre Gassendi doğa bilimlerini düalist bir temele oturtmaya çalışan René Descartes'a karşı maddeci geleneği temsil etti. Onu maddeci ve ateist Jean Meslier, Julien Offroy de La Mettrie, Paul-Henri Thiry Baron d'Holbach, Denis Diderot ve diğer Fransız Aydınlanma Çağı düşünürleri, çağdaş maddeciliğin temellerini atan Ludwig Feuerbach ve İngiltere'de de John Stewart izledi. Schopenhauer maddecilikten "kendini hesaba katmayı unutan felsefe" olarak bahseder.. Ona göre maddecilik yanlıştır, çünkü bilen özneyi, ancak bu öznenin bilmesinden yola çıkarak var olan ve bu bilmeye göre var olan şeyle açıklamaktadır. Maddecilik dolayımsız olanı dolayımlı olanla yani daha fazla bilineni daha az bilinenle açıklamaya çalışmaktadır. Schopenhauer'e göre zihin ve madde (yani sırasıyla özne ve nesne) karşılıklı olarak birbirine bağlıdır. Özne ve nesne farklı yanlardan görünen aynı şeydir. Ele alınan ve elde edilen dünya, düşünce ve yer kaplamaya, zihin ve maddeye bölünemez. Karl Marx ve Friedrich Engels, Hegelin idealist diyalektiğini baş aşağı çevirerek iki ayrı kavramı ortaya çıkardılar: diyalektik maddecilik ve tarihin akışına maddeci bir açıklama getiren tarihsel materyalizm". Marx'ın felsefesinin temelini üretici güçler ve bu güçlerin toplumsal hayata yansımaları olan ilişkileri(özellikle sınıf ilişkileri;serf-lord,işçi-işveren vb.) oluşturur. Bu temel toplumsal ilişkilerden bilimsel, ekonomik, hukuki, ahlaki ideolojik formlar ve değerler doğar. Bütün toplumsal değerler sınıf ilişkilerinin yansımasıdır ve toplumu şekillendiren bu değerlerin alt yapısını ekonomik çıkara dayalı sınıf ilişkileri oluşturur. Marx ve Engels "maddecilik" terimini günlük ekonomik ve maddi ihtiyaçların tarihin dönemlerini oluşturan ve şekillendiren etkenler olduğu yönündeki tarihsel bakış açısı için kullandılar. Alman idealist felsefesine karşı maddecilik toplum ve gerçekliğin, insanların barınak, yiyecek, giyecek gibi maddi ihtiyaçlarını karşılamak için devam ettirdikleri basit ekonomik hareketlerden kaynaklandığını söyler. Maddecilik, insanların fiziksel emek ve üretici faaliyetler ile günlük ihtiyaçlarını karşıladıkları gerçeğini başlangıç noktası olarak alır. Tek başına bu ekonomik faaliyet, Marx'a göre, siyasi, yasal ve dini modelleri içinde barındıran toplumsal ilişkiler sistemine neden olur. Bilimsel sosyalizm toplumsal ve ahlaki değerlerin, kültürel özelliklerin-idealizmde olduğu gibi-değişmez bir doğa yasasından değil, toplumsal çevre ve dolayısıyla da toplumun kendine özgü örgütlenme biçiminden kaynaklandığını savunur. Bu toplumsal ilişkiler, üretim ilişkileri, doğal çevre ve teknolojinin gelişmişliği gibi toplumdaki maddi etkenler tarafından belirlenir. Maya (mÃ¼zik) Maya, usulsüz bir sözel türdür. Türü belirleyen temel öge mutlaka Hüseyni makamında ezgilendirilmiş olmasıdır. Genlik bir oktavı aşmaz. Çoğu zaman, seslendirme sırasında asıl sözlere "yavri yavri, of, ah" gibi katma sözler eklenir. Genellikle sözel bölmeden önce, usullü ve çalgısal bir bölme, gerek girişte, gerek sözlerin arasında seslendirilir. Söz konusu bu çalgısal bölmede hemen hemen yalnızca curcuna usulü kullanılmıştır. Küme ve motif şekilemesinin sıkça yapıldığı mayalarda, resitatif seslendirmeler yoğun olarak yapılmıştır. Hüzünlü bir konuyu işleyen başka bir uzun havanın arkasından ölçüsüz ancak ritmik olarak söylenen bir uzun hava çeşididir. Kendisinden önce söylenen uzun havanın hüzünlü etkisini azaltır. Yurdumuzda daha çok Güney ve Doğu Anadolu bölgelerinde söylenir. Bozlak Bozlak, Türk Halk edebiyatında bir uzun hava türüdür. Konusunu aşiret kavgalarından, kan davalarından, aşk maceralarından alır. İç Anadolu bölgelerinde söylenir. Avşar bozlağı, Urum bozlağı gibi türleri vardır. Ankara, Kırıkkale, Kırşehir, Yozgat ve Çorum gibi Orta Anadolu yörelerinde görülür. Usulsüz bir sözel türdür. Bu türü belirleyen ögelerden ilki, kürdi dizisi içerisinde seslendirme yapılmış olmasıdır. Bunun yanında muhayyer dizisinde bozlaklar görülmesine karşın, bu diziyle yapılan seslendirmelerde durak ve tiz durakta kalınacağı zaman, üst yeden olacak şekilde Si sesleri ters glisandoyla pestleştirilir. Dolayısıyla yine kürdi makamlarının etkisi oluşur. Ses genliğinde en geniş türdür. Küme ve motif sekilemeleri sıkça yapılmıştır. Seslendirme, genel olarak durak sesinin bir küçük üçlü üzerindeki sesten, veya bu sesin bir oktav tizinden, yani tiz duraktan başlar. Sözel bölmeye başlamadan önce, tek çalgı tarafından yol gösterme adı verilen bir usulsüz acış yapılır. Sözel bölümün seslendirilmesi sırasında ise çalgılardan biri dem tutabilir. İsmail Altınok İsmail Altınok (1920, Burdur - 7 Mayıs 2002, Ankara), Türk ressam. Ressam, sanat emekçisi ve öğretmen İsmail Altınok, 1920 yılında Burdur'da doğdu. İzmir Öğretmen Okulu'nda Abidin Elderoğlu'nun, 1943 yılında bitirdiği Gazi Eğitim Enstitüsü'nde Malik Aksel ve Refik Epikman'ın öğrencisi oldu. 1942 yılında Cemal Tollu ile tanıştı. Ankara'da Eşref Üren ve Cemal Bingöl ile dostluklar kurdu. Eskişehir Lisesi, Ankara Atatürk Lisesi, Namık Kemal Ortaokulu, Ankara Koloji ve Kıbrıs Limasol 19 Mayıs Lisesi'nde resim öğretmenliği yaptı. 1955 yılında bir grup sergisi için Fransa'ya giderek bir ay Paris'te bulundu. 1959 yılında İtalyan hükümetinin bursunu kazanarak dört ay Roma'da kaldı. 1943 yılından itibaren Devlet Resim Sergileri'ne katılan ve çeşitli ödüller kazanan ressam, 1973 yılında öğretmenlikten emekli oldu. İsmail Altınok'un ilk resim sergisi Ankara'da Devrim İlkokulu'nda (1948), sonuncusu ise 2001 yılı Aralık ayında Ankara İş Bankası Sanat Galerisi'nde açtığı retrospektif sergidir. Resim sanatı üzerine yazdığı kitapların yanı sıra, çeşitli konferanslar verdi: "Bugünkü Türk Resmi", "Türk Resminin Sorunları", "Sanatın Tanımı", "Vasarely", "Toplumcu Görüş ve Resim Sanatı", "Olumlu Sanat, Olumsuz Sanat", "Resimde Kimlik Arayışı" bunlardan belli başlılarıdır. Sağlık sorunları nedeniyle ömrünün son yıllarında resmi bırakmak zorunda kaldı. 7 Mayıs 2002 tarihinde hayata gözlerini yumdu. Azeri türküsü Azeri türküsü, bir türkü türüdür. Türü belirleyen en önemli öge 6/8 ve 12/8'lik düzümlerin kullanılmış olmasıdır. Bunun yanında yoğun olarak kullanılmış olan segah ve nihavend makamları, türü belirleyen makamsal ögelerdir. Onyedili perde dizgesinin yanında tampere dizgenin de kullanıldığı bu türü belirleyen diğer ögeler ise, tar ve akordiyon ve garmon türü çalgıların kullanılması yanında, ağızdır. Ayrıca seslendirme sırasında, uzun süreli seslerde tremola ve tril yapılması türü belirleyen bir başka ögedir. Semahöyük Semahöyük, Antalya'ya 115, Elmalı'ya 5 km.. uzaklıktadır. Karain ve Beldibi Mağaralarından sonra bölgenin en eski yerleşim merkezidir. 1961 yılından beri bilimsel kazılar yapılmaktadır. Trol (mitoloji) Trol, İskandinavya folkloründe geçen ve korkunç gözüken bir mistik, insanımsı devasa yaratıktır. Troller folklörde, İngiliz peri masallarındaki Ogreler benzeri şeytani devlerden, dağlarda yaşayan, dağa insanları kaçıran, vahşi ve daha insan benzeri yaratıklara kadar birçok farklı şekilde tasvir edilmişlerdir. Shetland ve Orkney masallarında, troller trowe olarak anılmıştır. Japoncada ise trol için kullanılan sözcük "tororu"`dur.Huldra da bir Troll türü sayılmaktadır.Bu yüzden Huldufolk halkı da Troller olarak anılır. İskandinav edebiyat, sanat ve müziği, romantik dönemden başlayarak bugüne kadar trolleri birçok farklı şekilde adapte ederek, genelde çok büyük kulak ve burunlara sahip bir yerli halk biçiminde kullanmıştır. Bu yüzden boyutları da hikâyelerde ufak tefek ölçülerden devasa boyutlara kadar çeşitlilik göstermektedir.Meşhur bilgisayar oyunu kahramanı Hugo da bir Trol'dür.Ayrıca 1959'da çıkan Trol bebekleri de ayrıca Trollerin popüler kültürde yaygınlaşmasına katkıda bulunmuştur. Brahma Brahma (Sanskrit: ब्रह्मा) Hindu dininde yaratılışın tanrısıdır. Vişnu ve Şiva ile birlikte Trimurti denilen tanrı üçlemesini teşkil eder. "Brahma Purana" 'ya göre o Manu'nun babasıdır. Manu, kendisinden bütün insanların türediği kişidir. Ramayana'da ve Mahabharata'da Brahma bütün insanların ilk ceddi olarak geçer. Brahma, Hindu Vedanta felsefesinde bütün varlıkları kapsayıcı üstün ruh olarak kabul edilen ve cinsiyetten münezzeh Brahman ile karıştırılmamalıdır. Brahma'nın eşi Saraswati'dir, ayrıca Sávitri veya Gáyatri adıyla da anılır. Saraswati, Vedaların Annesi anlamında Vedamáta denilen vedik tanrıçadır. Brahma ise vedik tanrı Pracápati ile özdeşleştirilir. Vák Devi (Hitabet Tanrıçası) olarak bilinen Saraswati'nin eşi olmakla Brahma, Vágiş (Hitabet ve Ses Tanrısı) olarak da anılır. Kırmızı elbiselerle sarılıdır. Brahma geleneksel olarak dört başlı, dört elli, dört yüzü olan ve dört tane kolu olan şekilde tasvir edilir. Her başı, dört vedadan birini ezberden okumaya devam eder. Özellikle Kuzey Hindistan’da çoğunlukla ak sakallı olarak tasvir edilir, bu sembol onun neredeyse sonsuz olan varlığını anlatır. Diğer Hindu tanrılarından farklı olarak Brahma silah taşımaz. Dört elinden birisinde asa, birisinde kitap, bir diğerinde ”aksamálá” (gözlerden yapılmış çelenk) denilen bir tespih vardır, bu tespihle evrenin zamanını takip eder. Brahma, elinde vedaları tutuyor olarak da tasvir edilir. Puranalarda Brahma’nın zamanla öneminin azalmasından bahseden birçok hikâye geçer. Hindu dininin bağlıları, Brahma’nın ve Sarasvati’nin nimetlerini kaybetmeye insanların dayanamayacağına inanırlar. Bu yoksunluğun halkın yaratıcılığını kısıtlayacağına insanların üzüntülerini gidermeyi sağlayacak bilgiden mahrum bırakacağına inanırlar. Dört yüz – Dört vedayı simgeler. Dört el – Dört kolu, dört yönü simgeler: doğu, batı, güney, kuzey. Tespih – Yaratılış sürecinde kullanılan maddeleri simgeler. Kitap â€“ Bilgidir. Altın – Bir iş üzere olmasıdır. Brahma’nın altın yüzü onun kainatı yaratmada aktif olarak var olduğu inancını sembolize eder. Kuğu – Merhameti ve anlayışı. Taç – Üstün yetkisi. Lotus (Nilüfer) – Tabiat ve kainattaki bütün canlıların ve diğer varlıkların hayattar özü. Sakal – Siyah ya da beyaz sakalı, Brahma'nın bilgeliğini ve yaratılışın sonsuz döngüsünü simgeler. Vedalar – Onun dört çehresini, kafalarını ve kollarını simgeler. Brahma’nın bineği "váhana" denilen hamsadır (Bir tür kaz olduğu düşünülen bir su kuşu). Mahmud A. Asrar Mahmud A. Asrar (d. 20 Kasım 1976, Ankara) Türk çizgi roman sanatçısıdır. Çapa Çizgiroman Grubu'nun kurucularından, Melek ve Pırılkız gibi yeni dönem Türk çizgi romanlarının yaratıcısıdır. ABD'de çeşitli çalışmaları yayınlanmıştır. 1976 yılında Ankara'da doğdu. 1994-1996 arasında Hacettepe Üniversitesi Güzel Sanatlar Fakültesi Grafik bölümünde okudu, fakat daha sonra Eskişehir'deki Anadolu Üniversitesi Güzel Sanatlar Fakültesi Animasyon bölümüne girerek bu bölümden mezun oldu. 1996 yılında Çapa Çizgiroman Grubu'nu kurdu. 1997'den itibaren çizgiroman fanzin dergileri üretmeye başladı. Digital Webbing Presents ve Small Gods gibi çizgiromanlarla adım attığı A.B.D. pazarında yerini Image Comics'in başarılı serilerinden olan Dynamo 5'ın ortak yaratıcısı ve çizeri olarak pekiştirdi. ABD'nin ünlü çizgi roman firması Image Comics için Jay Faerber ile yarattıkları DYNAMO 5 isimli seri ile 2007 yılında Kuzey Amerika piyasasına güçlü bir giriş yaptı. Daha önce ABD'de yayımlanan işlerinde sadece çizer olarak yer alırken, bu seride "ortak yaratıcı" (co-creator) olarak fikir haklarına da ortak oldu. Halen aynı serinin çizerliğini sürdürmektedir. Aşere-i Mübeşşere Aşere-i Mübeşşere (Arapça ("el-'aşeret-il mubeşşirūne bil cenneh"), Sünnî İslâm terimi olup İslâm peygamberi tarafından yaşarken Cennet'le müjdelenmiş ("Cennet'e girecekleri Allah tarafından vâdedilmiş") on kişi için kullanılan bir tâbir. "Aşere-i Mübeşşere" tabirinin yanı sıra "El-Mubeşşirûn bi'l-Cenneh" tabiri de bu kişiler için kullanılmıştır. On kişinin ilk dördü Hulefa-i Raşidin olarak da bilinir. Eleştiri olarak akademisyenler kurana göre yaşayan birisinin cennet gidip gitmeyeceğini kimsenin bilemeyeceğini söylerler. Yoksunluk sendromu Yoksunluk sendromu, bir ilaca ya da maddeye olan fizyolojik adaptasyon demektir. İlacın ya da maddenin yokluğunda, şiddetli krizlere neden olabilir. Bir veya birkaç kimyasal maddeye bağlı gelişen tolerans sonucu vücuda yerleşir ve bu maddenin eksikliğinde yoksunluk sendromu ortaya çıkar. Alkol, sigara ve eroin yoksunluk sendromu tablosu en sık rastlanan madde bağımlılığı türleridir. Bağımlı gebelerin doğan bebeklerinde benzer bulgulara rastlanır. Alkol ve sigara bağımlılarında gelişen klinik tablo görece hafiftir. Eroin bağımlılarında, toksik madde bırakıldığında ölüme dek gidebilen ağır yoksunluk sendromu belirtileri izlenir. Kokain ve amfetamin gibi uyarıcıların bağımlılık yapmadığı görüşüne karşın, bu gruptaki toksik maddelerin kullanılış yöntemine göre eroin kadar güçlü bağımlılık yapabildiklerini gösteren örnekler vardır; örneğin, gebelik öcesi ve sonrası dönemlerde kokain kullanan annelerin bebeklerinde, memeden kesildikten sonra yoksunluk sendromuna özgü bulgular görülebilmektedir. Vişnu Vişnu (Devanagari विष्णु, onursal Şri Vişnu ile beraber; श्रीविष्णु), Hinduizm'de tanrının bir şekli. Vaişnavalara göre o Nihai Gerçek veya Tanrı'dır; Şiva'nın Şaivitlere olduğu gibi. Trimurti kavramında (bazen "Hint Teslisi" olarak anılır) o Tanrının ikinci görünüşüdür (diğerleri Brahma ve Şiva'dır).Ve onun en yüksek durumu Hindu kutsal metinlerinden olan Ayurveda, Rigveda ve Bhagavadgita da bildirilir. "Koruyucu" olarak tanınan Vişnu özellikle ünlü avatarları, veya enkarnasyonları (vücut buluşları), ile tanımlanmıştır. Bu avatarlardan en ünlü ve önemlileri Krişna ve Rama'dır. Ayrıca, sıklıkla Narayana olarak da geçer. Vaişnavizme inananlara göre O Nihai Gerçek'tir ve Tanrı'nın sadece bir görünüşü, biçimi olmaktan ötedir. Advaita felsefesini izleyen Smartaara göre Vişnu veya Şiva gibi tanrılar, nihai üstün bir gücün, tanrının ("Brahman") çeşitli yüzleri, şekilleridirler. Onlara göre bu nihai tanrının özel bir şekli, yüzü, adı veya özellikleri yoktur. Turhan Feyizoğlu Turhan Feyizoğlu (d. 9 Eylül 1958, İspir), yazar. 1980 yılında İspir Lisesi'nden mezun oldu. İstanbul Üniversitesi Yabancı Diller Yüksek Okulu'nda okudu (1980/1983). Marmara Üniversitesi Atatürk Eğitim Fakültesi'nde okudu (1983-1987). Çeşitli işlerde çalıştı. Basında ilk yazısı 28.1.1979 tarihinde Cumhuriyet gazetesinde yayınlandı. Yazıları ve yazı dizilerin yayınlandığı bazı gazeteler: Cumhuriyet, Bizim Gazete, Çağdaş Marmara, Devrim, Alternatif Süreç... Yazıları ve yazı dizilerinin yayınlandığı bazı dergiler: Yarın, Yazın, Berfin Bahar, Özgürlük, İks, Devrimci Gençlik, Sosyal Demokrat, Mustafa Kemal, 68’liler Birliği Vakfı Bülteni, Güney, İleri, Türk Solu, Eski, Dünyada Türk Haber. Türkiye Yazarlar Sendikası (TYS), PEN Yazarlar Derneği, Edebiyatçılar Derneği, 68’liler Birliği Vakfı ve daha birçok demokratik kitle örgütünün yönetim kurullarında çalıştı, üyesi oldu. İlahiyat fakültesi İlahiyat fakültesi, dinler, dinlerin karşılaştırılması, dinler tarihi ve dinlerin değişik bilim alanlarıyla ilgili eğitiminin verildiği yükseköğretim kurumu. Özellikle Hristiyanlık ve Yahudiliğin çoğunluk olarak kabul gördüğü ülkelerde ilgili ilahiyet fakültelerinde başlıca bu dinler olmak üzere diğer dini bilgi ve birikime dair eğitimler verilmektedir. Türkiye'de Tevhid-i Tedrisat Kanunu'yla beraber ilk defa Darulfünun İlahiyat olarak kurulmuştur. 1933'teki üniversite reformunun ardından bu fakülte öğrenci azlığı gerekçe gösterilerek kapatılmış olup bu bölümün yerine İstanbul Üniversitesi'nde bir enstitü kurulmuştur. 1949 yılına gelindiğinde ihtiyaçtan ötürü atılan adımlar çerçevesinde Ankara Üniversitesi'ne bağlı bir İlahiyat Fakültesi kurulması kararlaştırılmıştır. 1959 yılında ise İmam Hatip Okulu mezunlarının eğitimlerine devam edebilmeleri için Yüksek İslam Enstitüleri kurulmuştur. Bu enstitüler 1982 yılında İlahiyat Fakültesi'ne dönüştürülmüşlerdir. Türkiye'de İlahiyat Fakültelerinde başta İslamiyet olmak üzere, değişik dinler incelenmektedir. Müftüler, din adamları bu fakültelerde yetişir. Ayrıca Türkiye Cumhuriyeti Millî Eğitim Bakanlığı'na bağlı okullarda anayasa gereği zorunlu okutulan Din Kültürü ve Ahlak Bilgisi dersi öğretmenleri ile İmam Hatip Liseleri'nde ve Anadolu İmam Hatip Liseleri'nde din ile ilgili meslek derslerini veren öğretmenler de bu fakültelerde yetişir. GÃ¼nah Günâh, (Arapça: (khata'), (ithm)), (Farsça: (gonāh), (Urduca: ) genellikle dinî bağlamda kullanılan bir terimdir. Tanrı'nın açıkladığı ilâhi kanunlara karşı yapılan bilinçli ihmâlkârlık veya inkâr olarak da tanımlanabilir. Günâh işleyenlere veya günâhı olanlara "günahkâr" denir. İbrahimî dinler de dâhil olmak üzere, birçok farklı inanç ve felsefede, dinî nitelik taşısın taşımasın, günah kavramı mevcuttur. İslamiyet'te Allah'a şirk koşmak, haksız yere adam öldürmek, savaştan kaçmak, bid'at işlemek, alkol kullanmak, domuz eti yemek, faiz parası yemek, yalan söylemek, yalan yere şehadet etmek, zîna etmek, livâta etmek, kumar oynamak, harama helal demek, helale haram demek, gıybet etmek, iftira atmak, hırsızlık etmek büyük günahtır. Ä°nci kefali İnci kefalı ya da Van balığı ("Chalcalburnus tarichi"), sazangiller (Cyprinidae) familyasından Van Gölü'nün tuzlu ve yüksek derecede sodalı (tuzluluk %0,19, pH 9,8) sularında yaşayabilen endemik bir balık türü. Mizan (din) Mizan, İslam eskatolojisi ve ahiret inancına göre, ahirette insanların yeryüzündeki davranışlarına dair geçtikleri hesaptan sonra herkesin iyi ve kötü davranışlarının tartıldığı ilahi adalet ölçüsüdür. İslam dinine göre bu tartının nasıl bir şey olduğu bilinmemektedir. Onun yeryüzündeki ölçü aletlerine, tartılara benzemediği söylenmiştir. İnanışa göre, bu tartıda iyi davranışları, iyilikleri kötü davranışlarından daha ağır gelenler cennete girecek ve kurtuluşa ereceklerdir. Hafif gelenler ise cehenneme gidecek ve cezalandırılacaktırlar. Cehenneme gidenlerden Müslüman olanlar suç ve kötülüklerinin karşılığı olan cezayı çektikten sonra cehennemden çıkıp cennete girerler. Mizan, kelime anlamÄ± olarak terazi demektir. İslam dininin kutsal kitabı Kur'an'da mizanla ilgili bazı ayetler vardır. Bunlar, Enbiya Suresi ve Mü 'minun Suresi dir. Mizan İslam'da mahşer günü insanların amellerinin tartılma görevini görür. Mizan'da ağır basan tarafın yukarı çıktığı rivayet edilir. Mizan'dan sonra ise Sırat Köprüsüne gidileceği bildirilir. (Araf/8, Embiya/47) Turku Turku (), Finlandiya'nın Güneybatı Finlandiya bölgesinin merkezi olan şehirdir. Şehir, ülkenin güneybatısında Aura Nehri ve Takımada Denizi'nin kıyısında yer almaktadır. Finlandiya'nın en eski şehri olup aynı zamanda 1809'dan 1812'ye kadar ülkenin başkentiydi. Nüfusu 31 Ağustos 2017 tarihi itibari ile 188,584 olup Finlandiya'nın beşinci büyük şehridir. 13. yüzyılda Aura Nehri'nin kuzeydoğusunda kurulan Turku, yıllarca Finlandiya'nın en önemli kenti iken, 19. yüzyıl başlarında bu ününü Helsinki'ye kaptırmıştır. Bu da iki şehir arasında bir rekabete dönüşmüştür. Günümüzdeyse Turku Finlandiya'nın 'ikinci kenti' olarak kabul edilmektedir. Finlandiya'nın en yoğun ve ilk limanı Turku Limanı ve ilk üniversitesi (bugünkü Helsinki Üniversitesi) yine bu şehirdedir. Fince ve İsveççeden sonra en çok konuşulan diller Rusça (%1.3), Arapça (%0.6) dır. Turku, uzun tarihi nedeniyle, birçok önemli etkinliğin yeri olmuştur ve kapsamlı olarak Finlandiya tarihini etkilemiştir. Estonya'nın başkenti Tallinn ile birlikte Turku 2011 Avrupa Kültür Başkenti seçilmiştir. 1996'da Finlandiya'nın Noel Şehri ilan edildi. Şehrin Turku adı eski slav lehçelerinde varolan "tǔrgǔ" yani pazar yeri anlamından gelmektedir. Turku ismi hâlâ bazı fin deyimlerinde pazar yeri anlamında kullanılmaktadır. Fin dilinde bu adın kullanımı o bölgeye ait kurumlar ve diğer yer adları bahsedilirken Turun şeklindedir. Bu da Türkçedeki ilgi ekine benzer bir şekilde "Turku'nun" anlamına yakın bir kullanımdır. Bu sebeple örneğin şehrin adını taşıyan üniversite olan Turku Üniversitesi fincede "Turun yliopisto" şeklinde yani "Turku'nun Üniversitesi" ya da İngilizce adıyla "University of Turun" şeklinde anılmaktadır. Turku, resmî olarak 13. yüzyılda kurulmuş olup bölgedeki arkeolojik bulgular Taş Devri'ne kadar uzanmaktadır. 1300 yılında Turku Katedrali inşa edildi. Orta Çağ'da Turku, Turku Piskoposluğu'nun bulunduğu yerdi. Turku resmî olarak başkent olmamasına karşın Dük ve Finlandiya Genel Valisi'nin kısa ömürlü kurumlarının merkeziydi. Sigismund'a karşı savaşın ardından, şehirde katliam yaşanmıştır. 1640'ta şehirde Finlandiya'daki ilk üniversitesi olan Turku Kraliyet Akademisi kuruldu. Turku, 1676'da Finlandiya Meclisi'nin toplantı yeri oldu. Finlandiya'nın Finlandiya Savaşı'nın ardından Rus İmparatorluğu'na geçmesiyle Turku 1809'da yeni kurulan Finlandiya Grandüklüğü'nün kısa bir süre başkenti olup Rusya'dan uzak olması nedeniyle 1812'de başkent Helsinki'ye taşındı. 1827'de çıkan büyük bir yangın şehri neredeyse tamamen yok etti. Yangından sonra, yeni başkent Helsinki'yi de tasarlayan Alman mimar Carl Ludvig Engel, yeni ve daha güvenli bir şehir planı hazırladı. Turku, yirmi yıl boyunca Finlandiya'nın en büyük şehri olarak kaldı. 20. yüzyılda Turku, Jarmo Virmavirta gibi tarihçiler tarafından "Finlandiya'nın Batı'ya açılan kapısı" olarak adlandırıldı. Şehir, diğer Batı Avrupa ülkeleri ve şehirleriyle, özellikle de 1940'lardan bu yana Botniya Körfezi boyunca Stokholm'le iyi bağlantıları bulunmaktaydı. Turku, Finlandiya'nın güneybatı ucunda Aura Nehri ve Botniya Körfezi'nin kıyısında yer almaktadır. Turku, Aura Nehri'nin her iki kıyısına yayılmış 245 km²'lik bir alanı kaplamaktadır. Şehir merkezi ise nehrin her iki yakasında nehrin ağzına yakın bir yerde bulunmaktadır. Turku yaklaşık 300,000'den fazla toplam nüfusu ile Finlandiya'nın üçüncü büyük kentsel alanıdır. Turku, dokuz semt ve 78 mahalleye ayrılmakta olup bunların idari bir işlevi bulunmamaktadır. Turku ekonomisi ağırlıklı olarak Turku Limanı ve diğer hizmet odaklı endüstriler üzerinde yoğunlaşmaktadır. Şehir ayrıca ünlü bir yüksek teknoloji merkezi olan Turku Bilim Parkı'nda biyoteknoloji ve bilgi teknolojisi alanlarında faaliyet gösteren 300'den fazla şirkete ev sahipliği yapmakta ve ayrıca iş sektörüyle yakından çalışan çeşitli yükseköğrenim kurumlarına ev sahipliği yapmaktadır. Turku'da gıda üreticisi HKSCan ile fast food zinciri Hesburger'in genel merkezleri yer almaktadır. Turku'daki kültürel mekanlar arasında birçok tiyatro, sinema ve sanat galerisi ile bir şehir filarmoni orkestrası bulunmaktadır. Kentin kültür merkezi, özellikle her yıl Temmuz ayında Orta Çağ Pazarı olmak üzere düzenli etkinlikler gerçekleştirmektedir. Turku aynı zamanda Finlandiya'nın resmi Noel kentidir ve Finlandiya'daki Noel Barışı her yıl 24 Aralık'ta Brinkkala Salonu balkonundan ilan edilmektedir. Turku 2011 yılında Avrupa Kültür Başkenti olmuştur. Turku, Finlandiya'nın diğer şehirlerinden daha uzun bir eğitim geçmişine sahiptir. Ülkenin ilk üniversitesi olan Turku Kraliyet Akademisi (günümüz Helsinki Üniversitesi) 1640 yılında Turku'da kurulmuştur. Turku Üniversitesi, Finlandiya'nın ikinci büyük üniversitesi olup Åbo Akademi ise Finlandiya'nın tek İsveççe eğitim yapan üniversitesidir. Turku Uluslararası Okulu, aynı zamanda Helsinki Uluslararası Okulu ile birlikte ülkedeki iki uluslararası okuldan biridir. Turku Uygulamalı Bilimler Üniversitesi, Finlandiya'nın ikinci en büyük teknik üniversitesidir. Ayrıca Novia Uygulamalı Bilimler Üniversitesi ile Diaconia Uygulamalı Bilimler Üniversitesi'nin şehirde kampüsleri bulunmaktadır. Turku'nun SM-liiga'da oynayan HC TPS adında bir buz hokeyi takımı ile Veikkausliiga'da oynayan FC Inter Turku ve Ykkönen'de oynayan Turun Palloseura adlarında iki futbol takımı bulunmaktadır. Turku büyüklüğüne göre ortalama bir şehiriçi otobüs hattına sahiptir. Bunun yanında şehirde 1972 yılına kadar tramvay hattı da bulunmaktaydı. Günümüzde yeni bir hafif raylı sistem inşa edilmesi planlanmaktadır. Şehre, Turku Ana Demiryolu İstasyonu, Turku Limanı ile Turku Havalimanı hizmet vermektedir. Turku'nun aşağıdaki şehirler ile işbirliği anlaşması bulunmaktadır. Kanun hükmünde kararname Kanun hükmünde kararname ya da KHK genel tanım olarak yasama organının konu, süre ve amacı belirleyen bir yetki kanunu ile verdiği yetkiye veya doğrudan doğruya anayasadan aldığı yetkiye dayanarak, hükûmetin çıkardığı, maddi anlamda kanun gücüne sahip, parlamentonun tasdiki ile şekli ve organik anlamda kanun gücünü kazanacak olan kararnamelerdir. Türkiye'de 1982 Anayasası'nın 87. maddesi ile, "Bakanlar Kuruluna belli konularda kanun hükmünde kararname çıkarma yetkisi vermek" TBMM'nin görev ve yetkileri arasında sayılmıştır. Anayasa'nın 91. maddesinde de KHK çıkarma yetkisi verme hususu düzenlenmiştir. Bu madde şöyledir: Kanun hükmünde kararnameler, olağan ve olağanüstü olmak üzere ikiye ayrılmaktadır. Türkiye Cumhuriyeti'nde, Olağan Kanun Hükmünde Kararnameler, Bakanlar Kurulu tarafından çıkarılmakta; bu yetki Bakanlar Kurulu'na Türkiye Büyük Millet Meclisi tarafından yetki kanunu ile verilmektedir. Temel haklar, kişi hak ve ödevleri ile siyasî hak ve ödevler hakkında düzenleme yapılamaz. Olağanüstü Kanun Hükmünde Kararnameler ise Cumhurbaşkanı başkanlığındaki Bakanlar Kurulu tarafından çıkarılmaktadır. Bunun için TBMM'nin yetki kanunu vermesine gerek yoktur. Uluslararası hukuktan doğan yükümlülükleri yerine getirmek şartıyla, her alanda düzenleme yapılabilir. Kanun hükmünde kararnameler hem meclis tarafından siyasi denetime hem de Anayasa Mahkemesi tarafından yargısal denetime tâbidirler. KHK (anlam ayrımı) KHK kısaltması şu anlamlara gelebilir: Nemengan Namangan Özbekistan Cumhuriyeti'nin ikinci büyük şehridir. Özbekistan'nın doğusundaki Fergana vadisi'nin kuzeyindeki Namangan eyaleti'nin başkentidir.Nüfusu 432,456'dir.(2006) Özbekistan başkenti Taşkent'in doğusunda yaklaşık 430 km uzaklıkda, Andıcan'ın 65 km batısında ve Fergana şehrinin 75 km kuzeyınde yer alır. Fergana vadisi'nin en güzel şehirlerinden biridir. Özbekistan'ı Namangan eyaleti'nin idari başkentidir. Namangan kelimesi farsça "namak" - tuz ve "kon" - ocak, maden ocağı kelimelerinin birleşiminden oluşmuştur. Şehir yerleştiği yerde tuz madeni varmış zamanında ve ondan bu yere "Namakkon" - tuz ocağı, daha doğrusu Namangan adı verilmiştir. 15.yüzyılda şehre yerleşim başlamıstır. 1610.yılından sonra da daha çok bilinmeye başlamıştır. 18.yüzyıl ortalarında o dönem Fergana vadisi ve etrafındaki yerlerde var olan Kokand hanlığı devletinın önemli şehirlerinden biriydi. Çarlık Rusyası döneminde şehir İslam dini'nin önemli öğrenim merkezlerindendi. Şehirde 20 medrese ve 600'ü aşkın cami bulunmaktaydı. 1876'dan sonra pamuk ve gıda sanayisi ekonominin önemli kısmı olmaya başladı. Şehir 1926 yılında bozucu bir depreme uğradı. 1991 yılında Özbekistan bağımsızlığını ilan ettikten sonra, Namangan'da istenmeyen islami tarıkat-hareketler (Vahhabilik hareketi) yayılmaya başladı.Ve bu hem bölgenin hem de ülkenin iyi bir yolla, barış içinde ilerlemesini belli bir şekilde etkiledi. Şehirde 1 üniversite, 2 enstitü, 1 akademik lise ve birkaç tane kolej bulunmaktadır: Nukus Nukus (Rusça) = No‘kis (Karakalpakça) Özbekistan Cumhuriyeti'nin sınırları içinde olan şehirdir. Nüfusu 312.100'dir (2018). Aynı zamanda Karakalpakistan'ın başkentidir. Anadolu AjansÄ± Anadolu Ajansı, Türkiye Cumhuriyeti'nin resmî haber ajansı. Türk Kurtuluş Savaşı hakkındaki haberleri duyurmak amacıyla Mustafa Kemal Atatürk'ün talimatıyla Halide Edip Adıvar ve Yunus Nadi tarafından 6 Nisan 1920'de Ankara'da kuruldu. Anadolu Ajansı, Yunus Nadi ve Halide Edip Adıvar'ın fikir öncülüğünde, 6 Nisan 1920'de, Türkiye Büyük Millet Meclisi açılmadan 17 gün önce, Ankara'da kuruldu. Mustafa Kemal Paşa imzalı Anadolu Ajansı'nın kurulduğuna ilişkin genelge günümüz Türkçesiyle şöyledir: Ajansın ilk yazıhanesi Milli Mücadele'nin ilk karargâhı olan Ankara'daki Ziraat Mektebi (şimdi Devlet Meteoroloji İşleri Genel Müdürlüğü) binasında ayrılan bir bölüm olmuştur. Halide Edip Adıvar'a ayrılan ve büyük sofaya açılan dar ve uzun odalardan birisi ajansın bir nevi bürosu haline gelir. Odada büyük bir yazıhane, dosya raflar, sandalye ile birlikte 2 masa ve bir de eski yazı makinesi bulunmaktadır. Burada Adıvar İngilizce gazetelerin siyasete kaçan kısımlarını tercüme etmekte, Mustafa Kemal Paşa'nın katibi Hayati Bey'in getirdiği telgraflar arasında, Anadolu Ajansı veya Hâkimiyet-i Milliye için lazım olan parçaları kesmekte ve Mustafa Kemal Paşa'nın diğer muhaberatına ait yazıları hazırlamaktaydı. Günün zor şartları altında kurulan Anadolu Ajansı, ilk haberlerini servis etmeye 12 Nisan 1920 tarihinde başlar. Hem yurt içinden hem de yurt dışından haberlerin yer aldığı ilk bülten şu şekildedir: Anadolu Ajansı, 2 Mart 1925 tarihinde "Anadolu Ajansı Türk Anonim Şirketi" ile özerk bir statü kazandı. 18 Kasım 2012'de Kahire merkezli Arapça Haberler Bölge Müdürlüğü açıldı. 22 Ocak 2013'te Beyrut şubesi, 30 Mayıs 2013'te de Gazze şubesi açıldı. Anadolu Ajansı, Türkçe, İngilizce, Almanca, Arapça, Rusça, Fransızca, İspanyolca, Kürtçe, Soranice, Farsça, Endonezce, Boşnakça, Arnavutça, Makedonca olmak üzere 14 dilde yayın yapmaktadır. Anadolu Ajansı, kamu haberciliğinden giderek uzaklaşıp AK Parti'nin propaganda aygıtına döndüğü yönünde yoğun eleştirilere hedef olmaktadır. Bir dönem Ajansın İngilizce haberler bölümünde editörlük yapan Kate O’Sullivan ve Laura Benitez, Ajansın AK Parti'nin "kukla tiyatrosundaki iplerden birine bağlı" olduğunu dile getirdi. Ajansa genel müdür olarak atanan Şenol Kazancı, AK Parti İstanbul İl Gençlik Kolları’nın kurucu başkanı ve Cumhurbaşkanı Recep Tayyip Erdoğan’ın eski danışmanıdır. Ajansın Çanakkale bölgesinde görev alan muhabir ve çalışanlarının, Eylül 2015'te Türkiye genelinde meydana gelen şiddet olaylarına ilişkin Facebook üzerinden katliam çağrısında bulunduğu basına yansıdı. Ajansın 2019 Türkiye yerel seçimi gecesi saat 23:21'de veri akışının kesilip ertesi gün saat 13:00 sularında veri akşının tekrar devam etmesi oldukça tepkiye neden oldu. Bunun üzerine Yüksek Seçim Kurulu Başkanı Sadi Güven'e sorulan bir soruya karşılık "Anadolu Ajansı benim müşterim değil. Benden veri almıyor. Nereden alıyor bilmiyorum" diye açıklamada bulunmuştu. 23 Haziran İstanbul yerel seçiminde Anadolu Ajansı, ilk kez abonelerine veri yayını durdurdu ve 19.30'da veri akışına başlayacağını açıkladı. Anadolu Ajansı sonuçları açıklamadan, yeniden faaliyete geçen ANKA Haber Ajansı sonuçların önemli bir kısmını aktarmıştı. Linyit Linyit, kahverengi kömür de denilen ve tamamına yakını termik santrallerde yakıt olarak kullanılan kömür sıralamasında en alt sırada yer alan bir kömür çeşitidir. Linyitin ısıl değeri (kalorifik değer) düşük, barındırdığı kül ve nem miktarı fazladır. Buna rağmen yerkabuğunda bolca bulunduğu için başta Almanya, Amerika Birleşik Devletleri gibi gelişmiş ülkeler olmak üzere sıklıkla kullanılan bir enerji hammaddesidir. Linyit Türkiye'nin birçok bölgesinde çıkartılmış ve hâlen çıkarılmaya devam etmektedir. Bu bölgelerden bazıları Kahramanmaraş ili Afşin ve Elbistan ilçesi, Ankara ili Nallıhan ilçesi (Çayırhan), Kütahya ili Seyitömer ve Tavşanlı ilçesi, Manisa ili Soma ve Muğla ili Yatağan ilçesinde, Adana ili Kozan ilçesinde, Bolu ili Mengen ilçesinde çıkartılır. Dünya'daki yıllara göre çıkarılan linyit miktarı (metrik ton cinsinden): Aral Gölü Aral Gölü (Kazakça: Арал Теңізі ("Aral Teñizi"); Özbekçe: Orol Dengizi; Rusça: Аральскοе Мοре ("Aral'skoye More"): Tacikçe: Баҳри Арал ("Bahri Aral"); Farsça: دریاچه خوارزم ("Daryâche-ye Khârazm"), Kazakistan - Karakalpakistan (Özbekistan) sınırları içinde olan göldür. Önceki yıllarda 68,000 km² yüzölçümüyle Asya’nın ikinci, dünyanın dördüncü büyük gölüydü. Son yıllarda aşırı sulama nedeniyle eski yüzölçümünün %90'ını kaybetmiştir. Aral gölü kapalı havza (endorheic) özelliği gösteren bir göldür. Özbekistan ve Kazakistan arasında yer alan Aral gölü havzasını esas itibarıyla Ceyhun, Seyhun ve Zerevşan nehirlerinin havzalarının birleşmesiyle oluşur. Sovyetlerin yeni ekonomik modeli uyarınca 1960'lardan itibaren pamuk tarımı için yoğun ve geniş çaplı sulama faaliyetlerine girişilmiş ve Aral gölünü besleyen nehirlerin suyu ciddi oranda kullanılmıştır. O günden itibaren göl şiddetli bir kuruma ve küçülme sürecine girmiştir. İlk etapta göl kuzey ve güney kısımlara ayrılırken; 2003 yılında da gölün batı ve doğu olarak ayrıldığı gözlemlenmiştir. Güney Aral gölü hala küçülmektedir, suları kirlenmekte ve tuzlanmaktadır, bundan ötürü gölün doğal ekosistemi çökmüş durumdadır. Kazakistan tarafında kuzey Aral gölü kısmında Seyhun üzerine kurularak 2005 yılında tamamlanan Kök-Aral barajıyla su seviyesi 30 metreden 42 metreye yükselmiş, tuzluluk oranı düşmüş ve balıkçılık kısmen canlandırılmıştır. Özbekistan kısmında da Ceyhun nehrinin drenajıyla su kütleleri ve düzenlenmiş yapay göller oluşturulmasına yönelik çabalar mevcuttur. Aral gölü, Orta Asya cumhuriyetlerinin devlet başkanları düzeyinde ilgi gösterdikleri bir konu olmuştur. Göl adına birçok proje geliştiren kuruluşların son projesi Aral gölü havzası programının 3. aşaması projesidir (ASBP-3) ki, bu proje gölün çevresel ve sosyo-ekonomik şartlarını düzeltmek adına hazırlanmıştır. Özellikle güney Aral gölündeki canlandırma faaliyetleri için Ceyhun nehrinden daha az su çekilmesi ve bunun sürdürülebilir durumda olması gerekmektedir. Özetle, Aral gölünün topyekun ıslahı için Seyhun ve Ceyhun nehir havzalarının korunmalarının şart olduğunu ve bölgedeki tarımsal sulama suyunun planlı bir yönetimine ihtiyaç duyulduğunu pek çok çalışma göstermektedir. Aral gölü çöküntüsü neojen (23.5-2.6 milyon yıl önce) periyodunun sonlarında meydana geldi ve oluşan oyuklar, jeolojik dönem süresince Seyhun nehrinin boşaltmasıyla kısmen suyla dolmaya başladı. pleyistosen dönemi başı ve ortasında (2.6 milyon yıl-11.700) görece kuru bir dönem geçiren Aral gölü erken holosen döneminde bu sefer de Ceyhun'un drenaj havzası oldu ve su seviyesini yükseltti. Tarih içerisinde görece kuru periyotlar geçirse de iki nehir ortaklaşa olarak sularını aral gölü'ne boşaltmıştır. 1960'lara dek Aral gölü bu nehirlerce yüksek seviyede bir su varlığında tutulmuştur. Aral gölü'nün su varlığı yıllık hatta sezonluk olarak ciddi değişimler (1-3 metre) göstermektedir zira kurak bir iklim çevresinde yer alan göl çöllerle kaplıdır. Uzun aralıklarla yüzyıllar ölçeğinden bakılırsa su seviyesi değişimleri 6 metre gibi dramatik ölçülere yaklaşmaktadır. Kışları soğuk ve yağışsız, yazları ise çöl sıcaklarıyla geçmekte ve kıt olan yağış miktarı da bahar mevsimlerinde düşmektedir. Yıllık yağış ortalaması 100 mm dolaylarındadır. 1960'lara dek Aral gölü'nün su dengesi nehirlerin iç akışı ve buharlaşma dengesi üzerine kuruluydu, ancak Sovyet endüstri hamleleri nedeniyle son 50 yılda bu döngü bozulmuştur. Batı Türkistan’da Özbekistan ile Kazakistan arasındaki gölün büyük kısmı Özbekistan’a dahildir. Asya’nın ikinci, dünyanın dördüncü büyük gölüdür. Yüzölçümü 64.500 kilometrekare ile 68.700 kilometrekare arasında değişir. Büyüklük sırasına göre; Hazar Denizi, Superior (Kuzey Amerika), Victoria (Afrika) göllerinden sonra gelir. Jeolojik "Diluvyal devirde" Aral Gölünün yüzeyi daha yüksekte olup güney tarafından Hazar Denizi ile bağlantısı vardı. Karakum, Kızılkum ve Üstyurt çölleriyle çevrilidir. Gölün bulunduğu bölgede yazları çok sıcak geçen kurak bir iklim hüküm sürer. Akarsuların göle su taşımalarına rağmen buharlaşma, gelen sudan daha fazladır. Bu bakımdan göl gittikçe küçülmektedir. En derin yeri 68 metrelik bir çukurdur. Geri kalan kısmının derinliği 20 metreyi geçmez. Gölün denizden yüksekliği 48, Hazar Denizi'nden yüksekliği 78 metredir. Genişliği 228 ve uzunluğu 420 kilometredir. Tuzluluk derecesi düşüktür (% 0,0103). Gölün batı kıyıları dik, doğu ve güney kıyıları düz ve yassı, kuzey kıyıları girintili çıkıntılıdır. Aral Gölüne Amuderya ve Siri Derya nehirleri dökülür. Ayrıca etrafındaki yüksek dağların su kaynakları ile beslenir. Etrafı çöl olduğundan göl kenarında şehir yoktur. Göle Taşkent-Orenburg demiryolu yakındır. Aral Gölü'nde irili ufaklı pek çok ada ve adacıklar vardır. Bol miktarda balık bulunur. Bilhassa sazan balığı bakımından çok zengindir. “Hazar’ı Aral’a Birleştirme Projesi” üzerinde çalışılmaktadır. Bu projeye göre, Obi Irmağı'nın suları Aral’a akıtılarak, Aral Gölü ile Hazar Denizi bir kanalla birleştirilmek istenmektedir. Aral gölü özellikle 1960'lardaki yanlış mühendislik projeleri sebebiyle mutlak bir kurumayla karşı karşıya kaldı ve 1980'lere gelindiğinde Aral gölü, 1960'lardaki su varlığının yarısını kaybetmişti. Temel olarak gölün içilebilir özelliği ve balık çeşitliliği etklilenmeye başladı ve gölün ünlü türleri olan sazan, mersin balığı, tekir gibi balıklar yok oldu. Bugün hemen hemen endüstriyel balıkçılık aral gölü'nde bitmiştir, bu göl kıyısına yakın bazı köylerin aşamalı olarak insansızlaşmasına da sebep oldu, zira sadece balıkçılIk değil göl suyunun kuruması zaten yarı kurak iklimin iyice sert bir çöl iklimine dönmesine neden oldu. Adalarıyla ünlü olan Aral gölü'nde 1000'den fazla irili ufaklı toplam 1 hektar yüzölçümüne sahip adalar yer alır, bugün bu adalar anakarayla birleşmiştir. kuraklık sonrasıbölgedeki insansızlaşma ve adalara karadan ulaşılabilmesi nedeniyle Sovyetler Birliği soğuk savaş döneminde biyolojik pek çok deney ve silahı bu adalara kurduğu tesislerde üretmiş ve test etmiştir. Hıyarcıklı veba, Anthrax gibi mikropların deneyler sonrası bu adalara gömüldüğü ortaya çıkmıştır. 2000'lerin başında ABD'nin görevlendirdiği sağlık ekiplerince bölgede biyolojik çalışa yapılmıştır. Çevresel problemlerin belki de en keskini hala bölgeye yakın yaşayan insanlarda görülen problemlerdir. Suyu çekilen göl tabanı görece düz ve çıplak olduğu için sert rüzgarlar sonucu çökelleri çevreye kolayca dağılmaktadır. Suyundan tabana çökelen tuz ve zamanında göle ulaşmış tarım ilaçları ve gübreler artık kuruyan tabanda rüzgar erozyonuyla kasaba ve köylere ulaşmakta ve çok sayıda insan hastalık tehdidiyle yüzleşmektedir. Bölgede özellikle akciğer kanseri ve böbrek rahatsızlıkları yaygın olarak görülmektedir. Çeçenistan Çeçen Cumhuriyeti (Rusça: Чече́нская Респу́блика, "Çeçenskaya Respublika"; Çeçence: Нохчийн Республика, "Noxçiyn Respublika"), yaygın olarak bilinen şekliyle Çeçenistan (Rusça: Чечня́, Çeçnya; Çeçence: Нохчийчоь, Noxçiyçö) (bazen İçkerya (Türkçe: Mineraller Diyarı) veya Çeçenya olarak da geçer), Rusya'nın federal yapılanmalarından (Rusya'nın cumhuriyetleri) biridir. Doğu Avrupa'nın en güney kısmındaki Kuzey Kafkasya'da bulunur ve Hazar Denizi'nin 100 kilometre dahilindedir. Cumhuriyetin başkenti Grozni şehridir. 2010 Nüfus Sayımı'na göre; büyük çoğunluğu Çeçen ve belirgin bir Rus azınlığa sahip 1,268,989 kişilik nüfusu vardır. Çeçenler Kuzey-Doğu Kafkasya halklarındandır. Kendilerine Nokhçi, Nokhço, Nakhço yaygın olarak Nokhçuoy (Nohçoy) derler, Nakhço "halktan olan kimse" anlamına gelir. Komşuları onları çok değişik adlarla tanımlarlar. Örneğin Kumuklar Miçikis, Ma'arulavlar (Avarlar) Burtel, Kabardeyler Şaşan, Ruslar ise Çeçentsamı derler. Arkeologlar ve dilbilimcileri Nakhçi Nokhço (Nahçi Nohçolar)ların, MÖ VII. beş bin yıllarında Kafkasya'da bulunduklarını, kendilerinden önce burada başka kavimlerin yaşamadığını doğrulamaktadır. Hatta Nakhların Önasya'da Kafkasya'ya gelip yerleştiklerini ortaya koymaktadır. Bu göç iki koldan olmuştur. Derbent boyundan gelenlerin Çeçenlerle şimdiki Dağıstanlıların, Doğu Karadeniz yolundan gelenlerin ise Çerkes kavimlerinin olduğu görüşü giderek taraftar toplamaktadır. Varlığı bilinen, ama tarihi açıkça aydınlanamayan İber Kavkaz Devleti'nin asıl üyesinin, şimdiki Çeçenlerin ataları olduğu reddedilmemektedir. Onomastik, toponomik ve hidrostik adlar bunu onaylamaktadır. Tarihte anıları Gargarlar, Duvaylar, Dzurdzuklar, Alaroidler, Cacaniler (tsatsani) Ganariler, Pşavvalar, Khavurlar, Tuşlar, Mohevclar (Mohevtsler) günümüz Çeçenlerinin değişik kabilelerinin adları olarak kabul edilmektedir. Hatta, Kharsur, Pşava ve Tuşların Gürcüleşmiş Çeçen oldukları bilinmektedir. Nakhçi veya Kiti, Kistü (Gürcülerin Çeçenlere verdikleri ad) adının ilk kez VII. yüzyılda Ermeni tarihçisi M. Kagan-katvatsi, Argvani Tarihi adlı eserinde anılmıştır; aynı tarihçi Çeçenlerin atalarının Ura adlı bir babanın soyu olan Utaoy'dan Sadoy'dan, Gergaroy'dan çıktığını belirtmiştir. Rusların Çeçenlerle karşılaşmaları 16. yüzyıl ortalarında gerçekleşir. Korkunç İvan'ın Astrahan Hanlığını devirip Rusya'ya katmasıyla Ruslar Çeçenlerin yaşama alanlarını ele geçirmeye başlarlar. Rus işgaline karşı ilk direniş Şeyh Mansur (1750-1794) adında bir Nakşibendi imamı tarafından örgütlenir. Şeyh Mansur, 1784'te geleneksel yönetim tarzını bırakıp şeriatı uygulamaya başladı, tütün ve kahve içimini yasakladı, Ruslar'la evlenilmemesi gerektiğini söyledi. Rus ordusuna karşı savaşın kutsal bir savaş (cihad) olduğunu ilan etti ve imamların öncülüğünde müridlerin toplandığı bu harekete müridizm adı verildi. Mansur'un mucizeleri ile ilgili rivayetler arttı ve Osmanlı topraklarında dahi etkili oldu. Örneğin Antep ulemasından Seyyid Halif Edendi'nin 200 talebesiyle ona katıldı. Rus ordusuna karşı beş ay direniş gösteren Mansur, 1791'de kendi köyü Anapa'da yakalandı ve St. Petersburg'a getirilip hapsedildi. Nisan 1794'te hapiste öldü. Mansur'un ölümü ile Müridizm hareketi bitmedi, Gazi Muhammed ve Mücahit Hamza hareketi devam ettirdi. Mürit hareketinin üçüncü evresinde Şeyh Şamil hareketin liderliğine geçti. Rus Devrimi'nden sonra Stalin kafkas liderleriyle bizzat görüşmeler yaptı ve sovyet devleti altında geniş bir otonomi sözü verdi. Kuzey Kafkasya'da Kuzey Kafkasya Dağlık Cumhuriyeti kuruldu. Çeçenistan, İnguşetya, Kuzey Osetya, Kabardin Balkar Özerk Cumhuriyeti, Dağıstan ve Karaçay-Çerkes Cumhuriyeti bölgeleri bu cumhuriyete dahildi. Kuzey Kafkasya Cumhuriyetinin altında Çeçen Özerk Oblastı 1922'de oluşturuldu. 1924'te bu büyük kafkas cumhuriyeti dağıtıldı ve yerine 6 yeni cumhuriyet kuruldu. Çeçen Oblast'ı da, Kuzey Osetya Özerk Oblastı ve İnguş Özerk Oblastı adı altında ikiye ayrıldı. 1934 yılında iki oblast tekrar birleştirildi ve adı Çeçen-İnguş Özerk Sovyet Sosyalist Cumhuriyeti oldu: 1991'de Sovyetler Birliği'nin dağılmasından sonra, Çeçen-İnguş Özerk Sovyet Sosyalist Cumhuriyeti; İnguşetya Cumhuriyeti ve Çeçen Cumhuriyeti olarak ikiye ayrılmıştır. Daha sonra Çeçen Cumhuriyeti, kendini Çeçen İçkerya Cumhuriyeti ilan ederek bağımsızlık kazanmaya çalışmıştır. Çeçenistan, Rusya'yla yapılan Birinci Çeçen Savaşı'nı takiben, İçkerya Çeçen Cumhuriyeti olarak fiilen bağımsızlığını ilan etmiştir ancak Rusya'nın bu bölge üzerindeki federal kontrolü İkinci Çeçen Savaşı ile birlikte tekrar sağlanmıştır. O zamandan itibaren sistematik bir şekilde yeniden yapılanma ve restorasyon yapılmaktadır, yine de cumhuriyetin güney bölgelerinde ve dağlarda düzensiz çatışmalar devam etmektedir. Sovyetler Birliği’nin 1991 yılında dağılmasından sonra Çeçen İçkerya Cumhuriyeti adıyla bağımısızlığını ilan ettikten sonra, Çeçenistan'ı tanıyan ilk devlet Gürcistan oldu ve sonra Kuzey Kıbrıs Türk Cumhuriyeti ile karşılıklı tanıma anlaşmasına imza atıldı. Ocak 2000'de Afganistan tarafından tanındı.. 1991'de yapılan seçimde ilk cumhurbaşkanı General Cahar Dudayev oldu. Boris Yeltsin sıkıyönetim ilan ederek savaşa devam etti. Temmuz 1992'de Çeçen-İnguş parlamentosu Latin alfabesini kabul etti. 1997'de Çeçen alfabesine geçtiler, Çeçenler Rusya ile federasyon anlaşmasını imzalamayı reddettiler. 1996'da çatışmalara son vermek amacıyla Zelimhan Yandarbiyev Ruslarla barış anlaşması imzaladı. O yıl geçici başbakan olarak Aslan Mashadov atandı. Ardından 1997'de rakibi Şamil Basayev'i geride bırakarak Çeçenistan İçkerya Cumhuriyeti'nin ikinci cumhurbaşkanı oldu fakat 2005'te öldürüldü. Ölümünden sonra Argun'lu Abdul-Halim Sadulaev cumhurbaşkanı oldu fakat o da 17 Haziran 2006'da öldürüldü. Kuzeybatısında Rusya Federasyonu’na bağlı Stavropol Kray, doğusunda ve güneyinde Dağıstan ile Gürcistan, batısında İnguşya ve Kuzey Osetya yer alır. Çeçenya’nın güneyi tamamen dağlıktır. Bu dağlar batıdaki Nazrani’den başlayıp doğudaki Gerzel-dola kadar uzanır. En batı uçta bulunan Stolovaya dağından İtumgalla’ya kadar uzanan sıradağlar Taşlır Dağları (Thulgandagghaş) adını alır. Taşlık sıradağlarının kuzeyinde Sunzha (Sunja) sıradağları adı verilen dağlar vardır. Onunda kuzeyinde Terek sıradağları bulunur. Sunzha sıradağlarının arasından dikine Terek Nehrinin Sunzha koluna bağlı büyük çaylar akar. Dağlardan daha çok sözü edilmesi gerekenler Çeçenya’nın güney sınırını oluşturanlardır. Batıdan doğuya doğru sınır boyunca uzanan büyük dağlar, Kafkas sıradağlarının birer tepeleri olarak kabul edilebilir: Çeçenya’nın en önemli nehri Terek Irmağı'dır. Bu step tipli nehir tipine girmektedir. Bu nehir Kafkasya sıradağlarının buzluklarından kaynaklıdır. Kuzey Otesya’nın Mozdak nehrinden Çeçenya’nın Bienon-Yurt istikametinde ülkeye girer. Batıdan doğuya doğru hafif bir kavisle uzanır. Dağıstan’a yakın kuzeye dönerek Kızıldiyar istikametinde akar, Kaspi Denizine (Hazar Denizi) dökülür. Uzunluğu 590 km’dir. Terek’ten sonra Çeçenya’nın en önemli nehri Sunzha (Sunca) Nehri’dir. Bu nehir Terek Nehri’nin en büyük kollarındandır. Sunzha Nehri Çeçenya’nın güneyindeki Taşlık sıradağlarından kaynaklanır. Güneyde kuzeye doğru dikine akan Assa, Argun, Hulahula çaylarıyla beslenir. Kuzey Otesya’nın doğu sınırlarını dikine kesip Nazran’a (İnguşya’nın Baş nehri) ulaşır ve oradan Marbulak’a (Erıthoy) doğru döner, Caharkala’ya varır. Buradan Gudermes’e, Gudermes’ten kuzeye döner ve Telkovski rayonunun güneyinden Terek Nehrine dökülür.Sunzha (Sunca) nehrini, batıdan doğuya doğru sayarsak Assa, Argun, Hulahulo gibi büyük çaylar besler. Çeçenya’da Qhjözan-yam (Kuzenoy-Am) adını taşıyan iki göl vardır. İlki Andi dağlarının güney eteklerindedir. Deniz seviyesinden 1869 m yüksekliktedir. Derinliği 72 m, yüzölçümü 4 km²′dir. Aynı adı taşıyan ilkinden daha küçük bir göl daha vardır. Çaroda dağının eteğinde Dyaj (D’ay) köyünün 10–12 km ötesinde bulunur. Eni 100m, uzunluğu 200m, derinliği 4m’dir. Çeçenistan’ın başkenti Caharkala’dır. Bu ad Dudayev’in şehadetinden sonra verildi. Kentin tarihi adı Sölc-ghala (Sölca-kale)’dır. Sovyet döneminde Ruslarca verilen ad “korkunç” anlamına gelen ve Çar İvan Grozni’nin adına izafe edilen Grozni idi. Diğer kentler ise Şali (Çeçence Tela, 1990′da kent oldu), Gudermes (1941′de kent oldu), Argun (1967′de kent oldu), Urus-Martan (1990′da kent oldu)’dır. Çeçenya Moskova zaman dilimindedir. UTC'e göre saat farkı +0300 (MSK)/+0400 (MSD). HDCD HDCD (High Definition Compatible Digital veya High Definiton Compact Disc) "CD Audio Standard" ının (Red Book) ses kalitesini yükseltmek amacıyla geliştirilmiş patentli bir encode-decode (şifreleme-çözme) yöntemidir. 1986 - 1991 yılları arasında Keith Johnson ve Michael W. Pflaumer (Pacific Microsonics Inc.) tarafından geliştirilmiştir. HDCD 1995 yılında kullanılmaya başlamıştır. 2000 yılında Microsoft, şirketi satın almıştır. Windows Media Player piyasadaki tek yazılım tabanlı HDCD decoder dır. (Sadece Windows XP ve Windows Media Player 9 ve üst versiyonları.) Çeçenler Çeçenler (), Kafkasya’nın kuzeydoğu kesiminde, Sunja ve Argun ırmakları civarında yaşayan yerli Kafkasya halkı. Kendilerini "Nohçi" (tekil "Nohçi" veya "Nohço") olarak adlandırırlar. Bu ad, Çeçenlerin "Nohçmekhahoi" adlı kabilesinden ve bu kabilenin topraklarından gelir. Çeçen adı ilk kez 8. yüzyıl Arap kaynaklarında geçer. Yaygın bir geleneğe göre Rusçadaki Çeçen terimi, Çeçenler'in 1732’de Rus askerlerini yenilgiye uğrattığı Çeçen-aul köyüne dayanır. Ancak bunun yanlış olduğu, 1692’den önce Rus kaynaklarında Çeçen teriminin bulunmadığı, bu terimin muhtemelen Kabardeycedeki “Şaşen” adından geldiği ileri sürülür.. Çeçenler, Rusya'ya bağlı bulunan Çeçenistan’ın yerli halkıdır. Ülke, 1994-1996 arasındaki kanlı savaşta büyük zarar görmüş ve kentler yıkıma uğramıştır. 1996 yılında Çeçen direnişçiler ve Ruslar arasında ateşkes imzalanmıştır. Ateşkese rağmen Rusya bölgeden elini çekmemiş, ekonomik ambargo uygulamış, gizli servisi vasıtasıyla çeşitli eylemler gerçekleştirmiştir. Çeçen nüfusunun önemli bir bölümü Rusya'nın başka bölgelerinde (özellikle Dağıstan ve Moskova’da) yaşamaktadır. Rusya dışında, Gürcistan, Türkiye, Ürdün ve Suriye’de de büyük ölçekli Çeçen nüfusu bulunmaktadır. Bu nüfus, 1850’lerdeki Kafkas savaşları sırasında Çeçenistan’dan göç edenlerin torunlarıdır. Bu dönemde Rusların ele geçirdiği ve Çeçenistan ile Kuzey Osetya topraklarının bir bölümünü de içeren yerler İnguşetya olarak adlandırılmıştır. Çeçenler, 1944 yılında Sovyet lideri Stalin’nin emriyle topraklarından sürülmüşlerdir. Ülkelerine ancak Stalin’in ölümünden sonra dönebilmişlerdir. Nah kabileleri, Çeçenlerin ve İnguşların atalarıdır. Nahlar 16. yüzyıla değin dağlık bölgelerde yaşıyorlardı. Bu tarihten sonra ovalara inip yerleştiler. Bu tarih aynı zamanda bu halkların Müslümanlaştığı tarih olmuş ve milliyetçi hareketler gelişmeye başlamıştır. Ayrıca, bazı Çeçen milliyetçileri kökenlerini Urartulara dayandırmaktadır. Çeçenlerin konuştuğu dil Çeçence'dir. Çeçenler kendi dillerini "Nohçi Matt" olarak adlandırırlar. Kafkas dil grubu içerisinde Nakh bölümünde yer alır. Nakh dil grubuna ait diller şunlardır: 1. Çeçen (Nohçi) 2. İnguş (Ğalğay) 3. Tuş-Kist (Batsoy) Çeçenlerin İslam’dan önce tamamen kendine özgü dinsel gelenekleri ve inançları vardı. Tarımla ilgili çeşitli törenler düzenliyorlardı. Bunlar, yağmur törenleri, Gök Tanrısı Sela ve Tanrıça Tuşoli adına düzenlenen kutlamalar gibi törenlerdi. Çeçen toplumu, "tukkhum" adı altında örgütlenmiş, "taeyp" denilen 131 klandan oluşuyordu. "Taeyp", Arapça kökenli bir sözcük olup "ta'ife" den geliyordu."Taeyp"ler, paylaşılan toprak, kan bağı ve mevcut sıradan ilişiklere dayanıyordu; ancak savaş sırasında birkaç klan birleşebiliyordu. "Taeyp"ler, daha küçük topluluklara, yani "gar"lara, garlar da "nakiye"lere ayrılıyordu. Çeçenler Rusya Federasyonu içinde en az kentleşmiş topluluktur. Çeçen-İnguşya'nın yalnızca yüzde 39'u kentleşmiştir. Çeçenlerin yalnızca yüzde 24'ü şehirlerde yaşamaktadır. Grozni'nin çoğunluğunu oluşturan Ruslar ve İnguşlar daha fazla kentleşmiştir. Çeçenlerde aile yapısı genelde kalabalıktır. Tüm ailelerin yüzde 46'sı beş veya daha fazla çocuğa sahiptir. Dzhabrail Gakayev'e göre Çeçenler çocuk sayısı ve özellikle erkek çocuklarıyla gururlanırlar. Çeçen ailelerde büyüklere saygı ve anne, babaya değer vermek en önemli iki değer sayılır. Evlilikler genellikle görücü usulü ile yapılır. Kadınlar yüzlerini kapatmazlar ve ev içinde baskın bir role sahiptir. İslamiyet öncesi Gürcü etkisiyle kısmen Hıristiyanlığı benimsemiş olan Çeçenler, daha sonra kitleler halinde İslamiyeti seçmişlerdir. Çeçenlerin çoğunluğu Müslüman’dır. Sünni İslam’ın Şafii mezhebine bağlıdırlar. Ancak yaygın olan inanç, Müridizm olarak adlandırılan tasavvuf anlayışıdır. Çeçenler tarikatlara bağlıdırlar. Kuzey Kafkasya’da iki büyük tarikat vardır. Bunlar Nakşibendiye ve Kadiriye tarikatlarıdır. Nakşibendiye Doğu Çeçenistan ve Dağıstan’da etkindir. Kadiriye tarikatı ise Çeçenistan'ın kalan bölgelerinde ve İnguşetya’da etkilidir. Kafkasya'yı ve Kafkasya halklarını gözlemlemiş olan A.Byhan, Çeçenler konusunda şunları yazmaktadır: "Çeçenlerde kafatası kısa, yüz geniş yahut beyzi, burun düz ve kuvvetli, gözler koyu renk, saçlar koyu olmakla birlikte mavi veya gri göz rengi de çoktur. Kuzeyde Miçiko Çeçenlerinde Tatar simasına rastlanır. Doğuda İçkerler ve Akkilerde hatlar basık bir burunla Orta Asya hatlarını, diğerleri de kartal burunlarıyla Arapları hatırlatırlar." 19. yüzyılda Kafkasya halkları arasında araştırmalar yapmış olan Alman gezgini Moritz Wagner, Çerkeslerle kıyasladığı Çeçenlerin antropolojik özellikleriyle ilgili şunları söylemektedir: "Çeçenler ince yapıları, cesur tavırları ve kartal burunlarıyla benzedikleri Çerkeslerle aynı yüz ifadelerine sahip değiller ve bana Çerkeslerden daha az memnun edici göründüler. Bir Çerkes özdeninin(soylusunun) yüzünde samimi, açık,atılgan ve bir tür vahşi ifade vardır. Bunların tavırları o kadar asildir ki, bu haydut liderlerinin yüzüne zevkle bakmaktan insan kendini alamaz. Daha koyu Çeçen yüzlerinde ise daha büyük bir enerji ve daha uğursuz, tehdit edici bir ifade vardır(...). Genel olarak konuşacak olursak, Çeçenlerin yüzleri Çerkeslerinkine göre daha ince ve uzundur. Siyah sakalları Araplar ve Türkler gibi diğer Doğululardan daha seyrektir. Bununla birlikte kıyafetleri bütün Kafkasyalıların giydiklerine benzemektedir." Gürcüler Gürcüler ( "Kartvelebi"). günümüzde büyük bölümü Gürcistan’da yaşamakta olan Kafkasya halkı. Gürcüler ayrıca Azerbaycan, İran, Rusya, Türkiye, ABD ve Avrupa’nın bazı ülkelerine de dağılmıştır. Tarihsel antropoloji açısından Gürcüler, Svanlar, Lazlar ve Megreller ile aynı kökenden gelen bir Kartveli halkı olarak kabul edilir. Halkın büyük bir çoğunluğu bir Güney Kafkas dili olan Gürcüce konuşmaktadır. Adı, Gürcü ulusunun atası sayılan Kartlos ile bağlantılıdır. Gürcistan’ın doğu kesinin tarihsel adı olan ""Kartli""nin de Kartlos adından geldiği kabul edilir. Gürcüler, değişik dillerde birbirinden farklı adlarla anılırlar. Türkçedeki Gürcü adı ise, İranlıların Gürcüleri verdiği ad olan "Kurc" veya "Gurc" adından gelir. Osmanlı döneminde kullanılan "Gürci" adı da buradan gelir. İngilizcede "Georgians", Almancadaki "Georgier", Fransızcadaki "Géorgiens" gibi adların da Gürcülerin Farsça adından geldiği sanılır. Bizans ve İran arasındaki çekişmenin sahne olduğu Gürcistan toprakları, 7. yüzyılda Müslüman Araplarla da tanıştı. Araplar 654’te Tiflis emirliğini kurdular ve yaklaşık beş yüz yıl Tiflis ve yöresine egemen oldular. 11. yüzyılda Gürcü ulusal bağımsızlık hareketi gelişti ve bu hareket Kraliçe Tamar döneminde (1184-1213) zirvesine ulaştı. Bu dönemde Gürcüler, kuzeyde Çerkesya’dan güneyde bugünkü Azerbaycan’a, batıda Erzurum’dan doğuda Gence’ye uzanan küçük bir Kafkas imparatorluğu kurdular. Altın Çağ olarak adlandırılan bu dönemde Gürcüler, mimari, edebiyat, ekonomi açısından büyük gelişme gösterdiler. Şota Rustaveli'nin ünlü destanı Kaplan Postlu Kahraman'ı ("Vephistkaosani") bu dönemde yazdı. 1220’lerdeki Moğol istilası Gürcülerin siyasal birliğini ortadan kaldırdı ve Gürcülerin yaşadığı topraklar yeniden küçük devletlere bölündü.Gürcüler ise küçük prensliklere ayrıldılar.15. yüzyıldan itibaren batıdan Osmanlılar, doğudan İranlılar Gürcüler üzerinde ağır baskılar kurdular.1578 Yılında Lazistan'ın başkenti Batum da Osmanlı'ın Trabzon Eyaleti'ne bağlandı. İran şahı I. Abbas, Doğu Gürcistan’daki direnişi kırmak için Kartli bölgesinin nüfusunun büyük bölümünü İran’a sürdü. Bugün Fereydan Gürcüleri olarak adlandırılan İran’daki Müslüman Gürcüler, bu sürgün Gürcülerin torunlarıdır. Osmanlılar da Tao-Klarceti ve Samtshe-Cavaheti gibi Tamar dönemindeki birleşik Gürcistan’ın güneybatı bölgelerini topraklarına kattı. Gürcüler, 1801’de doğudan başlayarak Gürcistan’a ilhak eden Çarlık Rusya’sının egemenliğine girdiler. 1828-1829 ve 1877-1878 Osmanlı-Rus Savaşı’ndan sonra, Gürcistan’ın güneybatı kesimi de Rusya’nın eline geçti. Bu ikinci savaşın ardından Müslüman Gürcülerin büyük kesimi, "Muhaciroba" (Muhacirlik) olarak adlandırılan göçle Türkiye’nin değişik bölgelerine gelip yerleştiler. Ama küçük bir bölümü Acara bölgesinde yerlerinde kaldı. Gürcüler, 1918 yılında bağımsız Demokratik Gürcistan’ı kurdular, ama bu cumhuriyet uzun ömürlü olamadı. Gürcistan 1991 yılında Sovyetler Birliği’nin dağılmasından sonra yeniden bağımsızlığına kavuştu. Gürcistan bağımsızlığına kavuştuktan sonra 1992-93 yıllarında Abhaz milisler ile savaşmıştır. Rusya destekli Abhazlar de-facto bir devlet kurmuşlardır. Bölgede, 1998 ve 2001'de kısa süreli çatışmalar meydana gelmiştir. 2008 Osetya Savaşı'nda da Kodori Vadisi'nde Abhaz milisler ve Rus Ordusu ile çatışmalar yaşanmıştır. Günümüzde Abhazya'yı Rusya, Nikaragua, Venezuela ve Nauru dışında tanıyan bir devlet yoktur. Güney Osetya ile 1991-92 yıllarında çatışmalar yaşanmıştır. Savaş sonunda Rus-Gürcü-Oset güçleri ortak olarak bölgeye konuşlandırılmış ve 2004 yılına kadar bölgede çatışma yaşanmamıştır. 2004 yılı itibarı ile artan gerilimler, 2008'de savaşa dönüşmüş ve 2008 yılında Rusya ile Güney Osetya kaynaklı çıkan savaş sonucunda Güney Osetya bağımsızlığını ilan etmiştir. Günümüzde Güney Osetya'yı Rusya, Nikaragua, Venezuela ve Nauru dışında tanıyan bir devlet yoktur. Acaristan özerk bölgesi sorunu ise Gürcistan ile önemli bir soruna yol açmadan çözülmüştür. Acaristan'da yaşayan halk etnik olarak Gürcü olsa da, Abhazya ve Güney Osetya'da Gürcüler azınlıktadır. Abhazya ve Güney Osetya'dan binlerce Gürcü evlerini terk etmek zorunda bırakılmıştır. Gürcülerin konuştuğu dil Gürcüce, günümüzde Gürcistan’ın standart dilidir. Gürcü alfabesi olarak bilinen ayrı bir yazı sistemiyle yazılır. Bu alfabede 33 fonem vardır. Gürcüce, temel olarak Doğu Gürcüce’si üzerinde gelişmiş, süreç içinde edebiyat ve devlet dili olmuştur. Bu standart dile dayanan Gürcü edebiyatı, yaklaşık 1.500 yıllık bir geleneğe sahiptir. Gürcistan, tarihi boyunca farklı feodal siyasi yapıların varlığını sürdürdüğü bir ülkeydi. Birkaç yüzyılın birleşik bir devlet yapısı olmasına karşın, bu zaman dilimini dışında ülke topraklarında birden fazla krallık ve prenslik bulunuyordu. Ayrı siyasi yapıların da korunduğu bu bölgelere bağlı olarak Gürcüce’nin farklı diyalektleri konuşuluyordu. Günümüzde bu diyalektlere konuşma dilinde rastlanır, ancak bu diyalektler ayrı bir yazı dili olarak kullanılmamıştır. Hristiyanlık 6. yüzyılda İberya Krallığı'da resmi din olmuştur. Gürcüler günümüzde de büyük çoğunlukla Hristiyanlığın Ortodoks mezhebine mensuptur. 2002 yılı nüfus sayımına göre halkın %82'si Doğu Ortodoksu olmaktadır. Gürcü Ortodoks Kilisesi ülkede önemli bir konuma sahiptir ve halkın %95'i kiliseye ve icraatlarına olumlu yönden bakmaktadır. Buna karşılık halkın sadece %15 ila %20'si düzenli olarak dini kilise etkinliklerine katılmaktadır. Acara Özerk Cumhuriyeti ile Türkiye ve İran'da yaşayan bazı Gürcüler ise İslam'ı benimsemiştir. Aynı zamanda küçük bir Gürcü Yahudi topluluğu da bulunmaktadır. Tarih boyunca, özellikle Hristiyanlık öncesi devirlerde, Gürcü halkı arasında Zerdüştçülük, Gürcü mitolojisi ve Mitraizm gibi diğer dinler de yaygın olmuştur. Gürcistan’ın nüfusu 4.497.600’dür (2012. Gürcistan’ın 2002 yılı nüfus sayımına göre toplam nüfusun %83'ü Gürcüler, %6,5'i Azeriler, %5,7'si Ermeniler, %1,5'i Ruslar, %0,9'u Osetler, %0,4'i Ezidiler, %0,3'ü Rumlar, %0,2'si Çeçenler, %0,2'u Ukraynalılar ve %0,1'i Abhazlardan oluşuyordu. İrlanda (anlam ayrımı) MiniDisc MiniDisc (kısaca MD), genelde ses için kullanılan, dijital veri depolama ortamıdır. Sony tarafından geliştirilmiştir. 1992 yılında, Philips ve Matsushita tarafından geliştirilen DCC ile beraber piyasaya çıkmıştır. Bu rekabet 1996 yılında DDC'nin piyasadan kalkmasıyla son bulmuştur. MD'nin başka bir versiyonu olan MD Data 1993 yılında duyurulmuştur, fakat piyasaya çıkmamıştır. Bugün MD sadece ses depolama için kullanılmaktadır. MD, Avrupa ve Amerika'da istediği başarıyı yakalayamamıştır. Az sayıda MD albüm Sonya tarafından basılmıştır. MD Japonya'da çok popülerdir. MD'nin yapısı, 9 cm (3,5") floppy disketlere çok benzer. 68×72×5mm boyutlarında ve üzerinde okuma/yazma kapağı bulunan bir kartuşun içinde Magneto-Optical disk bulunur. 60, 74 ve 80dk lık MD'ler mevcuttur. Kayıt sırasında lazer, diskin bir yüzünü küri noktasına (Curie point) kadar ısıtır ve diski manyetik alana duyarlı hale getirir. Diğer yüzde ise bir manyetik kafa ısıtılan kısmın kutuplarını değiştirerek dijital veriyi diske yazar. Okuma işlemi sadece lazer ile yapılır. MD, ATRAC(Adaptive TRansform Acoustic Coding) denilen bir sıkıştırma yöntemi kullanır. Bu da CDDA'ya göre daha kayıplı bir ses demektir. "(CDDA sıkıştırılmamış 16-bit PCM)" Sony'nin en son ATRAC kodlama versiyonu ATRAC3Plus'tır. Sharp, Panasonic, Pioneer ve Sanyo'nun kendi ATRAC kodlamaları vardır. MiniDisc Long Play, ATRAC3 kodlama ile MD'ye daha uzun süre ses kaydı yapabilmektedir. Standart MD, SP (292kbit/s) olarak bilinir. MDLP'nin 2 türü vardır. Sadece MDPL çalarlarda kullanılabilir. NetMD de tek yönlü (sadece bilgisayardan MD'ye) kayıt yapılabilmektedir. NetMD cihazların hepsi MDLP desteklemektedir. Hi-MD, ATRAC3Plus kodlama kullanır. Disk kapasitesi 1gb'tır. Hi-MD'ye ses dışında herhangi bir dosya da kaydedilebilir. 1gb'lık MD'ye 94dk (PCM) veya 45 saat (48 kbit/s) müzik kaydedilebilir. TOBB Ekonomi ve Teknoloji Ãœniversitesi TOBB Ekonomi ve Teknoloji Üniversitesi ya da kısaca TOBB ETÜ, Türkiye Odalar ve Borsalar Birliği'nin bir iştiraki olan Türkiye Odalar ve Borsalar Eğitim ve Kültür Vakfı tarafından 2003 yılında Ankara'da kurulmuş bir vakıf üniversitesidir. Üniversitenin kurulmasına ilişkin karar 1 Temmuz 2003 tarihli ve 25155 sayılı resmî gazetede yayınlanmıştır. TOBB ETÜ'yü Türkiye'deki diğer üniversitelerden ayıran en büyük farklılık Ortak Eğitim programıdır. Ortak eğitim programı sayesinde mezun olduğunda iş tecrübesi bulunan bireyler yetiştirmeyi öngören üniversite 2004–2005 eğitim-öğretim yılında Mühendislik Fakültesi, İktisadi ve İdari Bilimler Fakültesi, Fen Edebiyat Fakültesi olmak üzere 3 fakültedeki, 7 bölüme alınan 270 öğrenciyle eğitim-öğretime başlamıştır. TOBB ETÜ, öğrenci almaya başladığı ilk dönemde öğrenciler tarafından en çok tercih edilen ilk 5 üniversite arasına girmiştir. Üniversite eğitimi süresince özel sektörde ya da çeşitli kurumlarda, toplamda bir yıl maaş alarak çalışma tecrübesi kazandıran ortak eğitim programını Türkiye'de uygulamaya başlayan ilk üniversite olan TOBB Ekonomi ve Teknoloji Üniversitesi, sektörün gereksinim duyduğu nitelikli insan gücünün sektöre kazandırılması, teorik ve pratik eğitimin birlikte verilmesini ve üniversite-sanayi koordinasyonunun sağlanmasını hedeflemektedir. Üniversiteleri akademik başarıları bakımından değerlendiren ve sıralayan URAP tarafından 2013 yılında yayınlanan başarı sıralamasına göre TOBB ETÜ, 2000 Yılından Sonra Kurulan Üniversiteler Genel Sıralamasına göre 51 üniversite arasından 1. sırada yer almıştır. Ayrıca yine 2013'te URAP tarafından yapılan ve tüm vakıf üniversitelerinin bulunduğu sıralamada TOBB Ekonomi ve Teknoloji Üniversitesi en iyi ilk 5 üniversite arasında yer almaktadır. TOBB Ekonomi ve Teknoloji Üniversitesi, üniversiteleri akademik başarıları bakımından değerlendirerek tüm dünya üniversiteleri içinde bir sıralamaya tâbi tutan İngiliz kökenli Times Higher Education'ın World University Rankings sıralamasına girebilen 18 Türk üniversitesi arasında yer almaktadır ve bu listede yer alan en genç Türk üniversitesidir. Bu sıralamada, TOBB ETÜ 601-800’üncülük bandında bulunmaktadır. TOBB Ekonomi ve Teknoloji Üniversitesi’nin kurulması fikri 2000'li yılların Türkiye’sinde oluşmuştur. 2000’li yıllar Türkiye'nin büyük çapta bunalımlar yaşadığı bir döneme rastlamaktadır. Türkiye’nin bu dönemde yaşadığı ekonomik ve sosyal problemlerin pek çok sebebi bulunmakla birlikte, krizlerden bağımsız olarak bilhassa işsizliğe sebep olan etmenlerden biri de Türkiye’deki eğitimin özellikle yükseköğretimde piyasanın taleplerine elverişli olmayan ve piyasanın istihdam etmek istemediği düşük nitelikte iş gücü arzından kaynaklanmaktaydı. Diğer bir deyişle Türkiye’de üniversiteler ülkenin ihtiyaç duyduğu piyasa şartlarını bilen nitelikli iş gücünün yetiştirilmesi ihtiyacına yeterince cevap veremiyorlardı. Bu dönemde Türkiye’deki iş dünyasının en büyük çatı kuruluşu Türkiye Odalar ve Borsalar Birliği’nde kurulacak bir üniversite ile Türkiye piyasasına her alanda nitelikli iş gücü arzı fikri doğmuştur. Üniversite Türkiye’nin dünyaca tanınan bir araştırma ve akademik anlamda bilim üssü olmayı hedeflemektedir. TOBB Ekonomi ve Teknoloji Üniversitesi'ni kurmak ve yönetmek amacıyla öncelikle TOBEV kurulmuş ve Ankara Asliye 32. Hukuk Mahkemesi'nin 19 Temmuz 2001 tarih ve 2001/491 sayılı kararı ile tüzel kişilik kazanmıştır. TOBEV Ana Tüzüğü 30 Eylül 2001 ve 24539 sayılı Resmî Gazete'de yayımlanmıştır. Daha sonra 1 Temmuz 2003 tarih, 25155 sayılı Resmî Gazete'de yayımlanan 4909 sayılı kanunla TOBB Ekonomi ve Teknoloji Üniversitesi kurulmuştur. Üniversite'nin Ana Yönetmeliği ise 8 Temmuz 2004 tarih, 25516 sayılı Resmî Gazete'de yayımlanmıştır. TOBB ETÜ, 2004-2005 döneminde üniversitedeki 3 fakültedeki 7 bölüme alınan 270 öğrencisiyle eğitim-öğretime başlamıştır. Üniversite kurulduğu ilk yılda en fazla tercih edilen ilk 5 üniversite arasında yer almıştır. Türkiye Odalar ve Borsalar Birliği’nin üniversite kurma girişimi Yükseköğretim Kurulu’nda oy çokluğuyla kabul edilmesine karşın o dönemde bazı YÖK üyeleri bu girişimin bazı “irticacı” vakıf ve derneklere örnek olabileceği ve bu kurumların da üniversite kurmak isteyebileceği gerekçesiyle TOBB ETÜ'nün kurulmasına karşı çıkmıştır. Kurulda vakıf üniversitelerinin öğretim üyeleri TOBB’u savunmuştur. TOBB Ekonomi ve Teknoloji Üniversitesi, öğrencilerinin üniversite hayatı boyunca çeşitli şirket veya kurumlarda çalışarak iş tecrübesi edinmesi imkânını sağlayan ortak eğitim programını Türkiye’de uygulamaya başlayan ilk üniversitedir. 2008 yılı verilerine göre en çok bilimsel yayın yapan akademisyenleri bünyesinde barındıran TOBB ETÜ, 2009 ÖSS sonuçlarına göre en başarılı ilk 100 öğrencinin 17'sinin de tercihi olmuştur. 2010 yılı sonuçlarına göre ise ilk 100'e giren 24 öğrenci eğitim hayatını TOBB ETÜ'de sürdürmeyi tercih etmiştir. Üniversite kurulduğu tarihten bu yana büyümeye devam etmektedir ve günümüzde 6 fakülte, 21 bölüm ve 2 enstitü ile eğitim faaliyetlerini sürdürmektedir. TOBB ETÜ, 27 Aralık 2004 tarihinden bu yana hizmet veren Mesa Hastanesini 2010 yılında satın alarak, adını TOBB ETÜ Hastanesi olarak değiştirmiştir. TOBB ETÜ'de tıp fakültesi kurulmasıyla ilgili karar 11 Ocak 2012 tarihinde Resmî gazetede yayınlanarak faküte kurulmuştur. 2013 yerleştirme sonuçlarına göre alınan 40 öğrenciyle eğitime başlayan TOBB ETÜ Tıp Fakültesi Türkiye'nin en yüksek puan diliminden öğrenci kabul eden tıp fakültelerinden biri olmuştur. Ankara'nın Çankaya ilçesine bağlı Söğütözü semtinde bulunan TOBB Ekonomi ve Teknoloji Üniversitesi kampüsü, 60.000 metrekarelik kapalı alana sahiptir ve 194.000 metrekareye kadar genişleme imkânı bulunmaktadır. TOBB Ekonomi ve Teknoloji Üniversitesi kampüsüne Ankara Eskişehir yolu 100. yıl kavşağından erişilen Söğütözü caddesi üzerinden ulaşılır. Türkiye Noterler Birliği, Çevre ve Orman Bakanlığı Merkez Binası, ATV Ankara temsilciliği, Habertürk Ankara temsilciliği, Ankara Ticaret Odası, 2000'li yıllarda inşa edilen Armada alışveriş merkezi, Gazi Anadolu Lisesi ve AK Parti Merkez Binası gibi birçok önemli kurum bu semtte bulunmaktadır. Ayrıca üniversite bünyesinde bulunan TOBB ETÜ Hastanesi de Söğütözü’nde TOBB Ekonomi ve Teknoloji Üniversitesi kampüsüne çok yakın bir mesafede bulunmaktadır. Şehirlerarası Otobüs Terminali (AŞTİ) 4 km, Söğütözü metro istasyonu ise kampüse yalnızca 1,7 km uzaklıktadır. Çeşitli güzergahlardan üniversite kampüsüne karşılıklı olarak servis hizmeti vardır. Kampüse 171 numaralı M.Kemal Mah.Emsan Sit.-Güvenpark otobüsü , 339-3 numaralı Ege Mah.-Beştepe(ÖHO) TOBB Ekonomi ve Teknoloji Üniversitesi kampüsü dünya üniversitelerini çevre duyarlılığı bakımından değerlendirerek sıralamaya tabi tutan GreenMetric adlı kuruluş tarafından 2016 yılında Türkiye'nin en çevreci 4 üniversitesi arasında gösterilmiştir. TOBB Ekonomi ve Teknoloji Üniversitesi spor merkezinde bulunan olimpik havuz 25x50 metre ebatlarında ve 8 kulvarlıdır. Ayrıca yine spor merkezinde Fin hamamı, Sauna ve fitness salonu bulunmaktadır. TOBB Ekonomi ve Teknoloji Üniversitesi spor salonundan üniversitenin öğrencileri ve idari personeli günün belli saatlerinde ücretsiz olarak yararlanabilmektedir. Spor merkezinde bulunan basketbol sahası lig standartlarındadır. OPTİMUM TED Ankara Kolejliler Basketbol Takımının BEKO Basketbol ligi maçları TOBB Ekonomi ve Teknoloji Üniversitesi spor merkezinde bulunan basketbol salonunda oynanmaktadır. TOBB Ekonomi ve Teknoloji Üniversitesi ana binasında bir adet revir bulunmaktadır. Ayrıca TOBB Ekonomi ve Teknoloji Üniversitesi öğrencileri, akademik ve idari personeli TOBB ETÜ Sağlık ve Eğitim Kurumları A.Ş.’ye ait olan TOBB ETÜ hastanesinden indirimli olarak yararlanabilmektedir. Üniversite öğrencilerinin oyları ile seçilen temsilcilerden oluşan Öğrenci Konseyi her yıl bahar şenlikleri düzenlemektedir. Ayrıca sayıları 50’yi aşkın pek çok öğrenci topluluğu yıl boyunca çok çeşitli etkinlikler düzenlemektedir. Konserler Yabancı Diller Bölümü binası arkasında bulunan alanda düzenlenmektedir. 2011 yılında TOBB ETÜ’de bahar şenliği düzenlenmemiş, şenlik için ayrılan bütçe Pakistan’daki sel felaketinde zarar görenlere bağışlanmıştır. TOBB ETÜ Öğrenci Konukevi, biri kız ve biri erkek öğrenciler için olmak üzere iki bloktan oluşmaktadır. Konukevi 70.000 m²’lik bir alana kurulmuştur. Ailesinin daimi ikametgâhı Ankara'nın merkez ilçeleri dışında olan tam burslu öğrencilerin tümü konuk evinden ücretsiz olarak yararlanabilme hakkına sahiptir. Konukevi binalarına ek olarak açık ve kapalı otoparklardan oluşan tesis 2010 Eylül ayında hizmete girmiştir. Binalar, 2 bodrum kat, 1 zemin kat, 12 yatakhane katı ve 1 tesisat katından oluşmaktadır. 192 adet tek kişilik, 408 adet çift kişilik ve 24 adet engelli odalarında toplamda 1032 öğrenci barınma imkânı sağlamaktadır. Ayrıca 702'si kapalı alanda olmak üzere toplam 766 araçlık otopark kapasitesi bulunmaktadır. Binada yatak odalarına ek olarak kafeterya, lokanta, etüd alanları, spor merkezi, ziyaretçi odaları, bavul emanet odaları, çamaşır ve kurutma makineleri, sosyal alanlar, güvenlik ve sağlık birimleri vardır. Yirmi dört saat sıcak su imkânı olan müstakil banyo ve tuvaletler ile otel standardında ısıtma-klima cihazları bulunan odalarda ayrıca kablosuz internet, telefon, elektronik kartlı giriş sistemi de bulunmaktadır. Ayrıca bina içerisinde öğrencilerin ve diğer konukların birçok ihtiyacına cevap verecek tesisler ve bina dışında yeşil alanlar ile dinlenme mekânları bulunmaktadır. Ayrıca TOBB ETÜ Yabancı Diller Bölümü bahçesi ile TOBB ETÜ Konukevi arasındaki Söğütözü Caddesi üzerinde bir üst geçit bulunmaktadır. Bu sayede konukevi ile kampüs arasında güvenli bir yaya trafiği sağlanmıştır. 2013-2014 Eğitim Öğretim döneminde inşası tamamlanan ve ağırlıklı olarak mühendislik, güzel sanatlar ile mimarlık bölümlerinin derslerine yönelik eğitim ile araştırma alt yapısını içeren Teknoloji Merkezinde; 74 araştırma laboratuvarı, 13 tasarım stüdyosu, 37 eğitim laboratuvarı yer almaktadır. 12 Temmuz 2012 tarihinde resmi temel atma töreni gerçekleştirilen Teknoloji Merkezi inşaatı, yaklaşık 1 senede bitirilmiştir. TOBB ve Kalkınma Bakanlığının desteği ile inşa edilen Teknoloji Merkezi; 2 bodrum kat, 1 zemin kat ve 3 eğitim katı olmak üzere 22.920 m² kapalı alana sahip 6 kattan oluşmaktadır. Teknoloji Merkezinde eğitim ve araştırma etkinlikleri tek bir yapıda toplanarak, öğrencilerin farklı disiplinler arası araştırmaları rahatlıkla yapabilmeleri ve yeni fikirler geliştirerek uygulamalarının önünün açılması amaçlanmaktadır. Üniversite bünyesinde kurulmuş olan Teknoloji Merkezi bünyesinde Türkiye'de bir ilk olacak olan ‘Su Türbini Araştırmaları Merkezi’ bulunmaktadır. TOBB ETÜ, bu yatırım sayesinde 5 yıl içerisinde câri açıkta 6 milyar dolarlık bir azalma sağlamayı hedeflemiştir. Teknoloji Mekezinde bünyesinde kurulmuş olan Su Türbini Tasarımı ve Testleri Merkezi 2 MW güç ile dünyadaki en büyük türbin test gücüne sahiptir. Keza hâlen dünyada bulunan test merkezleri en fazla 1,6 Mw gücündedir. Garaj, TOBB ETÜ, Viveka, TEPAV'ın hayata geçirdiği ve girişimcilere fikirlerini gerçekleştirebilmeleri için çeşitli olanaklar sunan bir geliştirme ve uygulama merkezidir. 2012 yılında üniversite kampüsünde 600 m²'lik bir alana kurulmuştur. TOBB ETÜ Diyarbakır kampüsü, üniversitenin Diyarbakır ilinde bulunan ve 2014 yılında eğitime başlaması öngörülen kampüsüdür. Üniversitenin Diyarbakır kampüsü için şehrin Sur ilçesinde bulunan ve önceden Tıp Fakültesi, sonrasında ise Millî Eğitim Müdürlüğü binası olarak kullanılan tarihi bina 2012 yılında TOBB ETÜ’ye kiralanmıştır. Binanın restorasyonu iş adamı Ali Ağaoğlu tarafından gerçekleştirilmiştir. Diyarbakır kampüsünde TOBB Ekonomi ve Teknoloji Üniversitesi’nin Gıda Mühendisliği ve Tekstil Mühendisliği bölümlerinin yer alacağı açıklanmıştır. TOBB ETÜ her yıl yüz binlerce lise son sınıf öğrencisi ve mezununun Türkiye'deki devlet ve vakıf üniversitelerine kabul edilmek için girdiği Yükseköğretime Geçiş Sınavı ve Lisans Yerleştirme Sınavı sonuçlarına göre lisans düzeyinde öğrenci kabul etmektedir. TOBB Ekonomi ve Teknoloji Üniversitesi’nin eğitim programlarından birine girebilmek için Ölçme, Seçme ve Yerleştirme Merkezi yaptığı Lisans Yerleştirme Sınavları(LYS)'na katılmak, tercih formunda ilgili programı tercih etmek ve ÖSYM tarafından bu programa yerleştirilmek gerekir. 2010 yılı sonuçlarına göre ÖSS sıralamasında ilk 100'e giren 24 öğrenci eğitim hayatını TOBB ETÜ'de sürdürmeyi tercih etmiştir. TOBB ETÜ 2011 yılı kontenjanlarına göre 887 öğrenci alacağını ilân etmiştir. Üniversitenin Sanat ve Tasarım bölümüne yerleşebilmek için ise YGS’ye ek olarak TOBB Ekonomi ve Teknoloji Üniversitesi tarafından yapılan yetenek sınavında başarılı olmak gereklidir. Lisansüstü eğitim veren Sosyal Bilimler Enstitüsü ve Fen Bilimleri Enstitüsü ise bu enstitülere bağlı faaliyet gösteren bölümlerin ilân ettikleri koşulları sağlayan öğrencileri kabul etmektedir. Lisansüstü öğrenci adaylarının yüksek lisans ve doktora programlarına kabul işlemleri TOBB Ekonomi ve Teknoloji Üniversitesi Lisansüstü Eğitim ve Öğretim ve Sınav Yönetmeliğinde belirlenen ilgili hükümlere ve üniversitenin tayin ettiği kontenjanlara göre yapılmaktadır. TOBB ETÜ'ye giren öğrenciler, üniversite hayatının ilk eğitim döneminin başında İngilizce yeterlilik sınavına girmek zorundadır. Üniversite tarafından yapılan TOEFL ITP İngilizce yeterlilik sınavından 500 ve üzeri puan alanlar bölümlerine geçmeye hak kazanırken, sınavda başarılı olamayanlar İngilizce hazırlık programına alınırlar. Yine üniversite belirli koşulları sağlaması koşuluyla üniversite dışındaki TOEFL IBT , IELTS ve Cambridge ESOL sınavlarından alınan notlarla, öğrencilerin bölümlerine geçmesine olanak tanımaktadır. TOBB ETÜ üniversiteye kayıt yaptıran bütün öğrencilerine ücretsiz olarak öğrenim süreleri boyunca kullanılmak üzere dizüstü bilgisayar verilmektedir. %100 burslu kontenjanlara giren öğrencilerden öğrenim süresi boyunca ücret talep edilmez. Buna ek olarak %75, %50 ve %25 burs seçenekleri de bulunmaktadır. Tıp Fakültesi öğrencileri 7 yıl + 1 dönem, diğer fakülte ve bölümlerin öğrencileri için ise 5 yıl + 1 dönem süresince bursluluk durumu devam eder. Bu dönemlere hazırlık sınıfı da dahildir. Ayrıca ek olarak LYS'de ilgili puan türlerinden sıralamada ilk 3000'de olan öğrencilere aylık 400 lira ilâ 2000 lira arasında yaşam katkı payı ödemesi yapılmaktadır. Yaşam katkı payı ödemesi hazırlıktaki öğrenciler için 10 ay boyunca, bölümdeki öğrenciler ise 11 ay boyunca yapılır. 2013-2014 Eğitim Öğretim Yılı’nda bölümlere kayıt olmaya hak kazanan 1110 öğrencinin %79’u(877 öğrenci) tam, %75, %50 ve %25 oranındaki burslu kontenjanlara yerleşmiştir. Ayrıca üniversitede ücretli olarak eğitim almakta olan öğrencilerden bir akademik yıl içinde ders yükünün tamamını almış ve dönem sonundaki yıllık akademik ortalaması 3.50'nin üzerinde olan öğrenciler bir sonraki akademik yılda eğitim ücretinden muaf tutulmaktadır. Ayrıca Rusya merkezli küresel bir şirket olan Gazprom da üniversitenin Uluslararası Girişimcilik bölümü öğrencilerine burs vermektedir. Lisansüstü öğrencilerden burslu kontenjanlara kabul edilen öğrenciler eğitim ücretinden muaftır. TOBB ETÜ'de burslu lisansüstü programlar tam burs, personel bursu, proje bursu ve araştırma bursu olmak üzere 4 farklı kategoriye ayrılmaktadır. Tam burslu öğrencilere eğitim-öğretim ücreti muafiyetine ek olarak, hazırlık eğitimi aldıkları süre dışında, öğrencilikleri boyunca her ay yaşam katkı payı ödemesi yapılır. TOBB ETÜ'deki lisansüstü programlara burslu olarak başvurmak isteyen öğrenci adaylarının; TOBB ETÜ'de akademik yıl güz, bahar ve yaz olmak üzere üç dönemden oluşmaktadır. Akademik yılın birinci dönemi genellikle eylül ayının ikinci haftasında başlamakta ve Aralık ayının sonunda tamamlanmaktadır. İkinci dönem, Ocak ayının ikinci haftasında başlamakta ve Nisan ayının ortasında sona ermektedir. Üçüncü dönem ise Nisan ayının sonunda başlamakta ve Ağustos ayının ikinci haftasında sona ermektedir. Öğrenciler 2. sınıftan itibaren 3 dönemlik eğitimlerinin 2 döneminde teorik eğitim