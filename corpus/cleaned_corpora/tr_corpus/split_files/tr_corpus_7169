birleşiminden meydana gelir. İlk dört biti protokol sürümüne ayrılmıştır. Kalan dört bit ise IP başlığın uzunluğu ile ilgilidir. Şu anda kullanılan IP versiyonu 4’tür. Bir sonraki versiyon ise 6 olacaktır. 5 Stream Protokol için saklanmaktadır. IPv4’ün adres uzayı , IPv6’ya göre daha dardır. IPv6 ile daha çok sayıda IP adresi kullanılabilir durumdadır. IPv4’te 32 bit olan adresler IPv6’da 128 bite çıkartılmıştır. Ayrıca IPv4 başlık formatı (), IPv6 formatına göra daha basit yapıdadır. Çünkü IPv4 başlık boyutu 20 oktetden oluşurken IPv6 başlık boyutu sabit olarak 40 oktetdir. IPv4 başlığının 12 alanının 6’sı IPv6 da yoktur. Bu alanların kaldırılması, IPv6’nın daha kolay işlenmesini sağlamıştır. Ayrıca IPv6 üzerindeki otomatik konfigürasyon özelleği İnternet üzerindeki adres yönetimini kolaylaştırır. IPv6’da NAT’a () duyulan ihtiyaç azalmıştır. Adres sayısının artması, NAT uygulamalarında sağlanan çok sayıda adresin IP adresine dönüştürülmesi ihtiyacını ortadan kaldırır. Bu sayede NAT yüzünden oluşan sorunlarda ortadan kalkmış olur. IPv4’te IPsec kullanımı isteğe bağlıyken IPv6’da zorunludur. Netgear ProSafe XSM7224S reference manual Siyan, Karanjit. Inside TCP/IP, New Riders Publishing, 1997. ISBN 1-56205-714-6 Parker, Don (2 November 2010). "Basic Journey of a Packet". symantec.com. Symantec. Retrieved 4 May 2014. Vinton G. Cerf, Robert E. Kahn, "A Protocol for Packet Network Intercommunication", IEEE Transactions on Communications, Vol. 22, No. 5, May 1974 pp. 637–648 Mulligan, Geoff. "It was almost IPv7". O'Reilly. O'Reilly Media. Retrieved 4 July 2015. Leyden, John (6 July 2004). "China disowns IPv9 hype". Gürbüz, Hani Gürbüz; Türkçe anlamı güçlü, kuvvetli anlamına gelmektedir. Çok eski zamanlardan beri bu bölgede çeşitli milletler yaşamıştır. Bu yerleşim yerlerinden biri olan Cumayik ve Kerte'de Ermeniler, arek ve belım mevkide ise Acemler yaşamıştır. Bazı rivayetlere göre bu bölgeye Ermeniler vadi anlamına gelen cevznn ismini vermiştir. Bir diğer rivayet ise Acemler tarafından yamaç anlamına gelen cevze,cowzi,cewz ismini vermiştir. Ancak osmanlı kaynaklarında ise; Malı toplayıp kimseye hayır ve sadaka etmemek. (Osmanlıca'da yazılışı: cevz (cevzân)) Belde tarihi ile alakalı olarak köyün mezarlığında yapılan araştırmaya göre okunulan mezar taşlarında hicri takvime göre 1129 tarihli mezar taşı (miladi takvim karşılığı 1717) köyün tarihi hakkında bize net bilgi vermektedir. Edinilen bu bilgiye göre 16. yüzyılın ortalarında Topdemir ve Çeliker ailelerinin İran coğrafyasından göç edip köyde bulunan GOREK (Türkçe anlamı MEZARLIK) mevkine yerleşmesiyle belde tarihinin başlangıcı olarak kabul edilebilir. Belde halkı; nüfusları 150 kişinin üstünde olan büyük Aile Boylarına ayrılır bu Ailelerin kim oldukları ve nerden geldikleriyle alakalı olarak ; KINO VE HEYDERİ AİLESİ Bingölün genç ilçesine bağlı olan TEYAREK köyünden, FETHON AİLESİ Elazığ'ın PALU ilçesin den,HEYDER-I KEWE (KENDİ İÇİNDE; REMO,GENCİ,ŞEMO,FİLO olarak ayrılmışlar.) Diyarbakır'ın Kulp ilçesine bağlı olan HERTA köyünden HECİ HARUN AİLESİ Net olmamakla beraber ARABİSTAN coğrafyasından ŞADİNO VE TOPDEMİR AİLESİ İran bölgesinden gelmiştir. Gürbüz Beldesi çevredeki diğer köylere oranla çok gelişmiştir ve bu sayede dışarıya neredeyse hiç göç vermemiştir. Köy halkının çalışkanlığı ve üretkenliliğini sayesinde göçün azalması ve nüfusun hızla artmasına bağlayabiliriz. Nüfusu ilçe nüfusu ile kıyaslanabilir belde nüfusu 5000 ile 5500 arasındadır ve her geçen yıl daha da artmaktadır. Gürbüz, Güneydoğu Anadolu Bölgesi'nde, Diyarbakır ilinin kuzey kısmında yer almaktadır. Doğuda Lice, Kulp ve Muş, batıda Dicle, Ergani, Maden, kuzeyde Arıcak ve Genç, güneyde ise Diyarbakır bulunmaktadır. Yeryüzü şekilleri açısından genelde dağlarla çevrili, ortası hafif çukurlaşmış görünümdedir ve Güneydoğu Torosların kollarıyla çevrilidir. Gürbüz, Diyarbakır il merkezine 60 km, Hani ilçe merkezine 8 km uzaklıktadır. Diskaro Tapan (tırmık), toprak işlemede kullanılan ve tırmık grubuna giren bir zirai alet çeşididir. Anız bozmada, tohum yatağı hazırlamada, toprak üzerinde bulunan organik maddeleri (sap- yeşil ot) kıyıp parçalamada, özellikle yağışın bol olduğu mevsimlerde hızlı büyüyen yeşil otlarla mücadelede kullanılır. Disk, toprağın kesilmesi, devrilmesi ve parçalanması amacıyla kullanılan dönerek çalışan daire biçimli tarım makine elemanıdır. (T.S.E No: 368 Ocak 1995. Diskaro, çiftçinin birincil toprak işleme sırasında en fazla kullandığı toprak işleme aletlerinden birisidir. Toprak pullukla sürülmeden diskli tırmıkla (goble diskaro) işlendiği takdirde, daha sonra pulluğun kesip devireceği toprak şeritleri hava boşlukları bırakmadan çizi tabanına daha iyi oturur. Toprak, pullukla sürüldükten sonra diskli tırmık kesekleri kırar ve tarla yüzeyini düzelterek iyi bir tohum yatağı hazırlar. Toprak yüzeyinin yırtılması ve kırılmasında, istenilen derinlikte, parçalama ve karıştırma işleminde kullanılır. Tohum yatağı hazırlanmasında çayır topraklarının çizilmesinde, karıştırılmasında ve kaymak tabakası kırılmasında kullanılır. Yaklaşık 3–5 cm derinlikte, kesekleri parçalama ve tohum yatağını düzgünce sıkıştırmada kullanılır. Toprağı keserek işleyen diskli tırmık pulluğun işini tamamlamak, kesekleri kırmak, anız bozmak, hasattan sonra bitki atıklarıyla yabancı otları kesip parçalamak ve toprağın üst katını ufalamak amacıyla kullanılır. Hüsnü Savman Hüsnü Savman, (1908 - 8 Mart 1945), Türk futbolcudur. Beşiktaş'ın unutulmaz oyuncularından. Beşiktaş’ta Baba lakabının verildiği ilk oyuncu olarak Baba Hüsnü olarak tanındı. 8 Mart 1945 tarihinde, futbolu bıraktıktan kısa bir süre sonra, henüz 37 yaşındayken öldü. 1908 yılında Gönen'de doğdu. Beşiktaş’ın Bandırma deplasmanına gidişinde, kulüp yetkilileri tarafından beğenilerek, kulübe kazandırıldı. 19 yaşındayken, Beşiktaş'ın A takımına alındı. 1926’dan 1943 sonuna kadar 17 yıl, Beşiktaş formasıyla genellikle sol bek, bazı maçlarda da santrafor olarak oynadı. Beşiktaş ile ilk maçında santrafor olarak görev yaptı. Kısa sürede kulübün sembol isimlerinden biri haline geldi. Uzun süre Beşiktaş'ın kaptanlığını yaptı. Beşiktaş’ın ilk millî futbolcusu oldu. 8 kez A Millî forma altında görev yaptı, 3’ünde sahaya kaptan olarak çıktı. Hüsnü Savman, 1 kez Türkiye Birinciliği, 1 kez Millî Küme, 6 kez İstanbul Ligi ve 1 kez de İstanbul Şildi şampiyonluğu yaşadı. Dinamik IP Dinamik IP adresleri, zaman içinde değişir: Genelde, kullanıcılara dinamik IP adresi verilir. Dinamik IP adresi olmasına rağmen sunucu hizmeti vermek isteyenler NO-IP gibi ücretsiz servisleri kullanabilir. Bu tür hizmetler normal DNS'e göre daha yavaş olsa bile (zira dinamik DNS'te önbellekleme yapılmaz) az ziyaret alacak siteler için son derece uygundur. Tersi, statik IP'dir. Statik IP herhangi bir şekilde belirli aralıklarla değiştirilmez. Åževket Yorulmaz Şevket Yorulmaz (1926, Konya - 10 Ağustos 1997), Türk futbolcudur. Beşiktaş'ın 1950'li yıllarındaki unutulmaz golcü oyuncularından. 10 Ağustos 1997 tarihinde geçirdiği kalp krizi sonucu vefat etmiştir. Cenazesi 11 Ağustos 1997 tarihinde, Beşiktaş'taki Sinan Paşa Camii'nde öğleyin kılınan cenaze namazının ardından defnedildi. Beşiktaş kulübü tarafından her sene ölümyıldönümünde akbrinde anılmaktadır. Şevket Yorulmaz, 1926'da Konya'da dünyaya geldi ve futbola Konya İdman Yurdu'nda başladı. 23 yaşında Beşiktaş’a transfer oldu. Beşiktaş’ta 1951-1952 ve 1952-1953 sezonlarında iki kez üst üste gol kralı oldu. Şevket Yorulmaz, özellikle ceza alanı içindeki fırsatçılığı, çabukluğu ve gol vuruşlarıyla dikkatleri çekti. 3 kez A Millî formayı giydi. Şevket Yorulmaz, Fenerbahçe ağlarına 10, Galatasaray ağlarına da 9 gol atarak, Beşiktaş tarihine adını yazdırdı. 9 Haziran 1968 tarihinde Bursa'da yapılan bir jübile maçında sonra futbolculuğa veda etti. Futbolu bıraktıktan sonra uzun süre Beşiktaş yönetiminde görev alan Yorulmaz, daha sonra Divan Kurulu üyeliği ve kulüp müdürlüğü görevlerini de üstlendi. Dinamik Dinamik, cisimlerin, çeşitli kuvvetler altında, hareketlerindeki değişiklikleri inceleyen bilim dalıdır. Başka bir ifadeyle: Dinamik, harekete sebep olan ve hareketi değiştiren unsurları inceler. Fizik biliminde Klasik mekaniğin branşlarından biridir. Denge durumundaki cisimlerin kuvvet dengesini inceleyen Statik diğer bir branşıdır. Bu alandaki çalışmalar daha çok, 17. yy başlarında yaşayan Sir Isaac Newton tarafından yapılmış ve sonuçlar, üç temel yasa ile ifade edilmiştir. Bir cisme uygulanan kuvvetlerin bileşkesi sıfır ise cisim o andaki konumunu korur. Yani duruyorsa durmaya, hareket ediyorsa sabit hızla hareketine devam eder. Örneğin virajı dönen bir araba içindeki insanların yana doğru hareketlenmeleri ve hareketli bir araba içindeki insanların frene basıldığında öne doğru hareketlerinin nedeni eylemsizliktir. Bir cisme ya da cisimlerden oluşan düzeneğe net bir kuvvet etki ederse cisim ivmeli olarak hareket eder. Formül: Burada; "F": Hareket doğrultusundaki Bileşke Kuvvet, Newton(N) biriminde. "m": Harekete katılan cisimlerin toplam Kütle, Kilogram(kg) biriminde. "a": Sistemin kazandığı İvme, Metre/Saniye(m/s) biriminde. Hareketli bir cisme etki eden bileşke kuvvet, cismin hareketi ile aynı yönde ise cisim hızlanan, hareketine zıt yönde ise yavaşlayan hareket yapar. Bir cismin ya da kuvvetin bir yüzeydeki dik olarak uyguladığı kuvvete etki,yüzeyin kuvvete karşı gönderdiği dik kuvvete tepki denir. Yatay bir zemine konulan cisim zemine ağırlığı kadar bir etki kuvveti uygular. Cisim zeminde dengede ise ağırlığına tam olarak zıt yönde ve ağırlığı kadarlık bir tepki oluşur. Hareket eden veya harekete zorlanan bir cisme Sürtünme kuvveti etki eder. Sürtünmenin olmadığı bir ortam bulmak neredeyse imkânsızdır. Hareket halindeki bir cisme uygulanan sürtünme kuvveti harekete zıt yöndedir. Formül: Burada; "F": Sürtünme Kuvveti, Newton(N) biriminde. "k" (Bazı kaynaklarda "formula_3" sembolü ile gösterilir): Sürtünme katsayısı, birimi yok. "N": Tepki Kuvveti, Newton(N) biriminde. Statik Statik, durağan anlamına gelen, fiziğin statik dengede duran sistemlerle ilgilenen dalıdır. Eğer bir cismin parçaları, birbirlerine göre izafi hareket yapmıyorlarsa, o cisim için statik dengede denir. Bu da ancak cisim belirli bir referans noktasına göre hareket etmiyorsa ya da ağırlık merkezi sabit bir hıza sahipse olabilir. Statik dengedeki bir cisim, Newton'un birinci ve ikinci hareket yasalarıyla incelenebilir. Kuvvetler toplamının sıfıra eşitlenmesi denge için birinci, momentler toplamının sıfıra eşitlenmesi ise, ikinci koşuldur. Statik, yapıların mukavemet yönünden incelenmesi için kullanılır. Maddelerin mukavemeti statiğin mekanikle ilgili bir alanıdır. Skalar, kütle ve sıcaklık gibi sadece büyüklüğü olan bir niceliktir. Vektör ise büyüklüğün (şiddetin) beraberinde bir yöne de sahiptir. Bir vektör tanımlamak için çeşitli gösterimler vardır; Vektörler paralelkenar yasası ya da üçgen yasası kullanılarak birbirlerine eklenebilirler. Kuvvet, bir cismin diğer bir cisim üzerindeki etkisidir. Kuvvet itme ya da çekmenin herhangi biridir ve cisimlere kendi doğrultusunda bir hareket eğilimi kazandırır. Faruk SaÄŸnak Faruk Sağnak (d. 1 Ocak 1924, İstanbul - ö. 23 Şubat 2012), Beşiktaş'ın eski oyuncularından biri ve kulüp yöneticisi. Oynadığı inatçı futboldan dolayı Keçi Faruk lakabıyla tanındı. 1924 yılında İstanbul'da doğdu. Futbola Beşiktaş'ta başlayan Faruk, 1944 ile 1956 yılları arasında, tüm kadrolarda eksiksiz görev yaptı. Defans, orta saha ve hücum hattının sol kanatlarında tüm mevkiilerde aynı başarıyı göstererek oynadı. Futbolculuk dönemi II. Dünya Savaşı'nın getirdiği sıkıntılı günlere denk gelen Faruk, A millî takımın pek fazla millî maç yapmamasından ötürü millî formayı çok az giyebildi. Son dönemlerinde, Türkiye millî futbol takımına davet edilen Faruk, 17 Haziran 1951'de oynanılan ve Türk Futbol tarihindeki en unutulmaz maçlardan biri olan "Berlin Zaferi" olarak adlandırılan Almanya maçı kadrosunda yer aldı. 12 yıl aralıksız Beşiktaş'ta oynadı ve 273 maçta yer alarak 25 gol attı. Futbolu bıraktıktan sonra çeşitli dönemlerde Beşiktaş Yönetim Kurullarında görev aldı. 1959-1960 sezonunun şampiyon kadrosu oluşturulurken; Birol Pekel, Şenol Birol ve Tuncay Demirtaş gibi genç futbolcuları keşfedip, Beşiktaş'a kazandırdı. Melon ÅŸapka Melon şapka, 1850 yılında Thomas William Coke isimli bir İngiliz tarafından yaratılan, asıl amacı at üzerindeyken alçak ağaç dallarından korumak olan, içi ve kenarlığı sert takviyeli bir şapka türü. Şeklen fötr şapkayı andırsa da ondan çok daha sert olup üst kısmı içe girintili değil dışa bombelidir. Türkçeye Fransızcadan geçen sözcük kavun anlamına gelir. 1960'lara kadar Londra centilmenlerinin dışarlık kıyafetlerinin ayrılmaz bir parçası sayılırdı. Kovboy şapkasına nazaran rüzgarda kolayca uçmayan melon şapka, Vahşi Batı'da en yaygın olarak kullanılan şapka türüdür. Aziziye TabyasÄ± Aziziye Tabyası, 1877 - 1878 Osmanlı - Rus Savaşı'nda (93 Harbi) çarpışmalara sahne olan tabya. Top Dağı'nın eteklerindeki tabyalar C şeklinde bir plan üzerinde ve güneyden kuzeye üç tane olarak yerleşmiştir. Kars yolunun geçtiği Hamam Deresi'ni tutmak amacıyla yapılmıştır. Dolma Dolma, Balkan, Güney Kafkasya, Orta Asya, Akdeniz ve Orta Doğu mutfaklarında yer alan bir yemek çeşididir. Biber, domates, soğan, patlıcan ve kabak gibi sebzelerden yapılmaktadır. 2017 yılında Azerbaycan'ın "Dolma yapımı ve paylaşımı geleneği" UNESCO Somut Olmayan Kültürel Miras Listelerine dahil edilmiştir. Bu geleneğe halen daha Azerbaycan'da rastlanmaktadır. Dolma aynı zamanda geleneksel Irak mutfağının en popüler yemeklerinden biridir ve Irak'ın yöresel yemeği olarak kabul edilir. Dolma, Irak'taki tüm etnik gruplar tarafından tüketilir. Dolma kelimesi Türkçedeki dolmak fiilinden türemiştir. Yunan mutfağında gemista veya tsounidis, İtalyan mutağında ripieni, Hindistan mutfağında dorma, ve Arap ülkelerinde mahshi olarak adlandırılır. Dolma, yüzyıllardır ilk olarak yapıldığı Orta Doğu mutfağının bir parçasıdır. Her ne kadar "dolma" terimi Osmanlı'nın Topkapı Sarayı mutfağında ortaya çıkmış olsa da, Osmanlı öncesi Arap mutfağında dolma sayılabilecek "etle doldurulmuş patlıcan" tariflerine rastlanmaktadır. Benzer şekilde, Antik Yunanlar tatlandırılmış peynirle doldurulmuş incir yaprağına "thrion" demekteydi. Dolma, İran'da en azından 17. yüzyıldan beri yapılmaktadır. Nasıreddin Şah'ın 19. yüzyılda yazdığı notlarda doldurulmuş üzüm yaprakları, lahana yaprakları, salatalık, patlıcan, elma ve ayva da dahil olmak üzere çeşitli malzemelerden yapılan dolma tarifleri yer almaktadır. Kaydedilen tariflerde kıyma, sote nane, pirinç ve safran kullanımına da rastlanmaktadır. Dolmaya aynı zamanda Sefarad Yahudilerinin mutfağında da rastlanmaktadır. Yahudi aile geleneklerinde diğer dolma türlerinde bulunmayan bazı varyasyonlar vardır. Irak Yahudilerinin mutfağındaki tatlı ve ekşi aromalı dolmalar bu varyasyonlardan biridir. Kış aylarında dolma yapımında kullanılan lahana, İran ve Osmanlı İmparatorluğu'ndaki köylülerin temel gıdalardan biriydi ve Balkanlara da yayılmıştı. Osmanlı İmparatorluğu'ndaki Yahudiler, dolma yaparken yerel olarak yetiştirilen üzüm yapraklarını kullanmış ve yemeğin Türkçe ismini kabul etmiştir. Doğu Avrupa'daki Yahudiler, koşer etten yapılan çeşitli lahana dolmaları hazırlamıştır. Bu yemeğe Rusça'da golubtsy, Ukraynaca holubtsi, Lehçe'de gołąbki ve Yidiş'te holishkes veya teibel denmektedir. Et pahalı olduğu için bazen pirinç etle karıştırılır. Avrupa'daki Yahudiler bazen pirincin yerine arpa, ekmek veya kaşa kullanmaktadır. Hindistan mutfağında dolmaya sadece Bengal mutfağında rastlanmaktadır. Bu mutfaktaki en yaygın dolma türü Potoler dormadır. Tokyo Bombardımanı Tokyo bombardımanı, 10 Mart 1945'te, ABD'nin Tokyo'yu Napalm bombalarıyla yüklü 344 tane B-29 uçağıyla yapılan bombardıman saldırısı. II. Dünya Savaşı sırasında, ABD 14 Kasım 1944'ten itibaren toplam 106 kez Tokyo Bombardımanı düzenlemişti. Özellikle 10 Mart 1945 tarihli hava saldırısı Tokyo Büyük bombardıman saldırısı olarak adlandırıldı ve sivillerin hasar gördükleri hava saldırısı olarak bilinmektedir. 9 Mart 1945, saat 22 sularında Tokyo'da hava saldırısı sirenleri çalar ve halk paniğe kapılır. Ancak iki bombardıman uçağı da herhangi bir saldırı yapmadan gözden kaybolur. İki saat sonra 24 sularında Tokyo semalarından ilk bomba bırakılır. Tokyo'da askeri kuvvetler bombardımanın farkına ancak saat 00:15 'te farkına varır ve sirenler çalmaya başlar. 2,5 saat boyunca Tokyo halı bombardımanı şeklinde Napalm bombalarıyla bombalanır. Bu bombardımanda önce şehrin çevresi yangın bombalarıyla bombalanır. Amaç halkı bir ateş çemberine almaktır. ABD'nin Tokyo'ya ilk hava saldırısı, 18 Nisan 1942'de Amerikan Uçak gemisi USS Hornet (CV-8)'ten kalkan Yarbay Jimmy Doolittle komutasındaki on altı B-25 tipi bombardıman uçak ile düzenlendi. Temmuz 1944'te ABD'nin Saipan adası başta olmak üzere Mariana adalarını işgal ettikten sonra bu adaları hava üssü olarak kullanarak B-29 bombardıman uçağıyla Japonya'nın ana kısmına hava saldırısını başlattı. ABD 24 Kasım 1944'te Nakajima Uçak Fabrikasına ilk stratejik hava saldırısı düzenledi. Ondan sonra hava saldırıları devam etti ve 27 Ocak 1945'te Tokyo'nun merkez semtlerinden Yurakucho ve Ginza mahalleleri hedef oldu ve Yurakucho istasyonu sivillerin ölüleriyle dolduruldu. Amerika, Japon küçük ve orta ölçekli silah firmaların üretim merkezi olduğu gerekçesi ile şehir merkezi ve sivilleri de hedef almıştı. Saldırı; ABD Hava Kuvvetleri'nin 73, 313 ve 314'üncü hava birliklerine bağlı B-29 bombardıman uçakları ile alçak irtifadan bombardıman şeklinde gerçekleştirilmişti. 9 Mart 1945'i 10 Mart'a bağlayan gece bombardıman başladı. Saldırıda 279'u bombardıman ile görevli 325 B-29 bombardıman uçağı görev aldı. 00:07'de ilk bomba Fukagawa mahallesine attıldıktan sonra Jôtô (Saray batısı) mahallesine de hava saldırısı başladı. 00:20'de Asakusa mahallesi de bombalanmaya başlandı. Yangından çıkan duman 7000 metre yüksekliğe ulaştı ve saniyede 20 metrelik bir fırtına esmeye başladı. Japonya'nın hava savunmasının zayıf olacağını öngören Amerika, B-29 bombardıman uçaklarını makineli tüfekleri çıkarılmış olarak normalin 2 katı olan 6 tonluk Napalm taşıyacak şekilde düzenlemişti. Atılan bomba çeşitleri; E46 tipi Cluster Napalm başta olmak üzere 'yağlı Napalm', 'Beyaz fosforlu Napalm' ve 'Elektron Napalmı' olup toplam miktar 1.700 ton'a ulaştı. O gece alçak basınçlı cephe geçtiği için kuzey-batı istikametinden kuvvetli rüzgâr esiyordu ve bu rüzgâr da hasarları büyütmüştü. Kuvvetli esen rüzgâr antenlerini salladığı için Japon radarları B-29'leri yakalamakta ve ikaz vermekte gecikmişlerdi. İlk ikaz bombardımanın başladıktan sonra ancak 00:15'te yapılabilmişti. Harekatta 'Alçak İrtifalı Giriş' denilen uçuş manevrası ilk defa denedi. Öncü 'Pass Finder' uçakları alçaktan 'Elektron Napalm'ları atarak işaretleme yaptılar. Daha sonra bombardıman birlikleri de alçaktan bölgeye girerek Elektron Napalm'larının oluşturduğu ışık noktalarını kuşatacak şekilde E-46 tipi Cluster napalm'larını attılar. Tokyo'nun etrafında konuşlandırılan Japon gece avcı uçakları kalktılar ise de şiddetli yangın, ısınan havanın yukarıya yükselmesi ve duman hücum hareketine zorluk çıkardı. Zamanla hava meydanları duman ve kül ile doldu ve uçakların kalkışları olanaksız hale geldi. Bombardımanda 7415 kişi hayatını kaybetti ve yaklaşık 278.000 ev yandı. Tokyo'nun üçte birine tekabül eden 40 km² yerleşim alanı kül oldu. Saldırı günü olan 10 Mart, 1905 yılında Japonya'nın Rus'lara karşı Mukden Meydan Muharebesi'ni kazandığı tarih ve Japon Kara Kuvvetleri günü idi. Tokyo Büyük Bombardımanı'na katılan 325 B-29 bombardıman uçağın 12'si düşürüldü ve 42'si hasar gördü. Marunouchi mahallesi civarında, dönemin Tokyo Büyükşehir Belediyesi binasının hasar görmesi dışında bombardımanın hedefi olmamış bloklar az değildi. Japonya'yı işgal ederken bu blokların askerî tesis olarak kullanılmalarını öngörüldüğü söylenmektedir. Tsukiji civarlarının hedef olmayışın sebebi ise Amerika Kilisesi'ne bağlı 'St. Luka's International Hospital (Aziz Luka Uluslararası Hastanesi)'ın bulunması olduğu söylenmektedir. Kampüs içinde Rockefeller Vakfı'nın bağışıyla kurulan kütüphanesinin bulunduğu Tokyo İmparatorluk Üniversitesi civarı da hedefi olmadı. Kanda'da The Salvation Army (Kurtuluş Ordusu)'in 'genel karargâhı'nın bulunmasından dolayı hedefi seçilmediği söyleniyorsa da kesin bilgi yoktur. İmparatorluk Sarayı da hedefinden muaf ediliyordu. Fakat 25 Mayıs 1945 tarihli bombardıman ile etrafından yayan yangınlarla Meiji Sarayı da yanmıştı. Bu olayın sorumluluğunu tutarak Saray İşleri Bakanı Tsuneo Matsudaira istifa etmişti. Bombardımandan sonra ABD, Japonya savaş sanayiinin fabrikalardan, evlere ve küçük atölyelere kaydığını, bombardımanın bu yüzden doğrudan şehre yapıldığını açıklamıştır. Bu bombardıman insanlık tarihinin şahit olduğu en büyük katliamlarından biridir. ABD, 10 Mart tarihli 'Tokyo Büyük bombardımanı'ndan sonra yine Tokyo'ya hava saldırılarını sürdürmüştür. Aralarında büyük hasarı veren saldırı ise 25 Mayıs 1945'te gerçekleştirildi. 470 B-29 bombardıman uçağıyla o zamana kadar bombardımanın hedefi olmamış Yamanote'ye saldırıı. ABD'nin ünlü aktörü Charles Bronson da B-29 bombardıman uçağının makineli tüfek görevlisi olarak 'Tokyo Büyük bombardımanı'na katıldığı söyleniyor. Amfitiyatro Amfitiyatro, Roma uygarlığında gösteriler, gladyatör ve vahşi hayvan oyunları için kullanılan, daire ya da elips biçimli, yükselen tribünlerden oluşan bir kamu yapısıdır. Modern anlamdaki en eski örnekleri Etruria ve Campania'da MÖ 1.yüzyıl başlarında inşa edilmiştir. Arena, kanlı gösterilerin sergilendiği alanlardır. Vahşi hayvanlar birbirlerini parçalar, insanlar birbirleriyle ya da vahşi hayvanlarla dövüşürlerdi. Genellikle ölümle sonuçlanan bu acımasız dövüşlerin büyük bir izleyici kitlesi vardı. Arena ayrıca suyla doldurularak çeşitli gösteriler yapılırdı. "Amfi" kelime anlamı olarak "çevresinde/iki yönden/çift" demektir. Bu nedenle, amfitiyatroyu işlevinden başka yapı şekli de tiyatrodan ayırır. Tiyatro, yarım daire bir yapı iken, amfitiyatro “çift” tiyatro yani dairesel ya da elips şeklindedir. Amfitiyatroları yine elips şeklinde kullanış amaçları ve formları farklı olan stadyumlar ile de karıştırmamak gerekir. Roma uygarlığı döneminde ortaya çıkan amfitiyatroların eski Yunan ve Anadolu'da örnekleri yoktur. Örneğin Türkiye'de Efes ve Aspendos'da örneği bulunan yapılar amfitiyatro değildir. Dünyada en tanınmış örneği Roma'da bulunan Colosseum'dur. Latince olan arena sözcüğü kumluk anlamına gelir. Çünkü bu alanlar, dövüş sırasında akan kanları kolaylıkla dibe sızdırması için kumlarla kaplı olurdu. Tribünlerin altında karanlık odalar, gladyatörler için barakalar, zindanlar, vahşi hayvanlar için kafesler bulunurdu. Arena, parmaklıklarla çevrili olurdu. Arenada dövüşen kişilere gladyatör denirdi. Gladyatörlerin çoğu suçlular ya da köleler arasından yetişirdi. Dövüşler gladyatörlerden birinin, bazen her ikisinin ölümüyle sonuçlanırdı. İlk amfitiyatroların dayanıksız tahta yapılar olduğu bilinmektedir. Taşlarla yapılan amfitiyatrolar MÖ 1. yüzyılın ilk yarısında yapılmaya başlanmış, Augustus döneminde çoğalmaya başlamıştır. Taşlarla inşa edilmiş bilinen en eski amfitiyatro, MÖ 80 yılında Pompeii antik kentinde inşa edildiği hesaplanan Pompeii Amfitiyatrosudur. Roma'daki Kolezyum (Flavianus Amfitiyatrosu), amfitiyatroların en ünlüsüdür. Daha sonra Colosseum olarak adlandırılan bu amfitiyatronun eski kaynaklarda yaklaşık 80 bin izleyici aldığı belirtilir. Ama günümüz ölçümleri ancak 50 bin kişi olabileceğini göstermiştir. Günümüze ulaşan diğer ünlü amfitiyatrolar İtalya'da Verona, Pompeii ve Puteoli'deki (bugünkü Pozzuoli); Hırvatistan'da İstriya'nın merkezi Pula'daki; Fransa'da Nîmes ve Arles'daki amfitiyatrolardır. Tunus'un El Jem şehrinde bulunan amfitiyatro da günümüze oldukça iyi korunmuş olarak gelmiştir. 2012 yılındaki arkeolojik araştırmalar sonunda, antik çağdaki ilk amfitiyatronun Ürdün'ün Faynan Vadisi'nde MÖ 9600 yılı civarında yapıldığı ortaya çıkmıştır. Kömünal binaların bulunduğu bir köy de bulunmuştur. Anıt Anıt ya da Abide (Osmanlıca çoğulu: Abitad), önemli bir olayın veya büyük bir kişinin gelecek kuşaklarca tarih boyunca anılması için yapılan, göze çarpacak büyüklükte, sembol niteliğinde yapı, olarak tanımlanmaktadır. Anıtlar, genellikle heykel ya da çeşitli biçimlerdeki yapılar olabildiği gibi, ağaç da anıt olarak kabul edilmektedir. Anıtın amacı, bir kişinin, olayın ya da tarihsel bir dönemin anısını canlı tutmaktır. Tarihteki en önemi anıt örnekleri Mısır piramitleridir. Bir tür anıtmezar olan piramitler, çok eski zamanda yaşamış ve oraya gömülmüş olan firavunların (kralların) anılarını yaşatmak amacıyla yapılmışlardır. Zafer takları da tarihteki önemli anıt örneğidir. Roma'daki büyük zafer takları Romalı generallerin, Paris'teki ünlü Zafer Takı Napolyon ordularının savaşta kazandıkları zaferlerin anısına dikilmiştir. Londra'da Whitehall'daki kenotaf da (boş lahit) en ünlü savaş anıtlarından biridir. Dünyanın pek çok ülkesinde, meydan ve caddelerde tek bir kişinin anısına dikilmiş anıtlara rastlanır. Ankara ve Türkiye'nin öteki kentlerindeki Atatürk, ABD’nin Washington kentindeki George Washington anıtları, İngiltere’de Londra'daki Trafalgar Meydanı'nda bulunan Nelson Sütunu bu tür anıtlara örnek olarak verilebilir. Anıt sözcüğü öncelikle geçmiş zamanları anımsatan bir yapıtı akla getirir. Tarih öncesi çağlara ait taş ya da toprak yapılar için de bu sözcüğün kullanıldığı olur. Genel olarak tarih öncesi taş anıtlar, mezar ya da tapınaklardır. Bu tür mezarlardan geriye, içlerine ölülerin koyulduğu taştan oda ya da bölmeler kalmıştır. Bu tür taş anıtlar megalit olarak adlandırılır. Megalit, Yunanca "büyük" anlamına gelen megalo ve "taş" anlamına gelen lithos sözcüklerinin birleştirilmesinden oluşmuştur. Ölülerin gömüldüğü yer alçak ve uzun bir oda ya da galeri biçiminde olduğu için, bazı megalitlere galeri mezar denir. Galeri mezarlar yatay ve dikey biçimde yerleştirilen taş bloklardan oluşur. Ölülerin gömüldüğü salonun dışarıya bir geçitle bağlandığı mezarlar ise, geçit mezar olarak adlandırılır. Hem geçit mezarlara, hem de galeri mezarlara birden çok kişi gömülürdü. Menhir’ler de bir tür megalit anıtlardır. Menhir sözcüğü, Breton dilinde "taş" anlamına gelen men ve "uzun" anlamına gelen hir'den türetilmiştir. Menhirler, dik olarak yerleştirilmiş büyük taş anıtlardır. Fransa'nın kuzey ve İngiltere'nin güney kesiminde menhirlere çok yaygın olarak rastlanır. Buralardaki menhirler daire, yarım daire ya da elips biçiminde dizilmiş taşlardan oluşur. İngiltere'deki Stonehenge en ünlü menhir örneğidir. Cilalı Taş Devri (Neolitik Çağ) ve Tunç Çağı başlarında (yaklaşık İÖ 2800) pek çok tapınak yapılmıştır. Ne var ki bu taş tapınaklarda hangi tanrılara tapıldığı ve dinsel törenlerin nasıl yapıldığı bilinmemektedir. Hristiyan dünyasında kilise anıtlarının tarihi 12. yüzyıla kadar gider. Eskiden zengin kişiler taş lahitlerde kilisenin içinde gömülürlerdi. Sonraki dönemde kişilerin adları pirinç levhalara yazılmış ve bu levhalar kilisenin taş duvarına yerleştirilmiştir. Türk anıtlarının tarihi, İslam öncesi döneme kadar gider ve ilk anıt örneklerine Orta Asya’da rastlanır. Bunlardan günümüze ulaşmış olan en ünlü anıt Orhun Anıtları'dır. Eski Türklerde alp denen savaşçıların ve yiğitlerin mezarının kenarına dikilen ve balbal denen taşlar da birer anıt örneğidir. Türkler Anadolu'ya yerleştikten sonra kümbet, türbe gibi çeşitli anıtlar yapmışlar ve mezar taşlarında süslemeye özel önem vermişlerdir. Selçuklu mezar taşlarının üzerinde insan, hayvan ve kuş figürleri yer alır. Osmanlı mezar taşları ise bitki ve geometrik figürlerle bezenmiştir. Osmanlı mezar taşlarının biçimleri gömülü olan kişinin toplumsal konumunu da yansıtır. Anadolu’da, kümbet ya da türbe olarak adlandırılan anıtmezarların en ünlüleri arasında Erzurum’da Emir Saltuk Kümbeti, Kayseri’de Döner Kümbet, Konya’da Gömeç Hatun Kümbeti, Bursa’da Yıldırım Bayezid Türbesi, İstanbul’da Kanuni Sultan Süleyman Türbesi sayılabilir. Türk Kurtuluş Savaşı'ndan sonra anıt yapımında hızlı bir artış oldu. Hemen bütün kentlerde Atatürk'ü, Kurtuluş Savaşı'nı, halkın savaştaki kahramanlıklarını simgeleyen anıtlar dikildi. Çanakkale Zaferi ve Meçhul Asker Anıtı, Taksim Anıtı ile Atatürk'ün gömülü olduğu Anıtkabir, bunların önde gelen örnekleridir. Öküz Öküz () Çift sürmekte, kağnı çekmekte kullanılan, etinden yararlanılan, iğdiş(Hadım) edilmiş erkek sığırdır, Boğa damızlık olarak, öküz ise iş ve besi hayvanı olarak kullanılır. Ortalama 800 kg gelebilen öküz, 4500 kg’lık yükü rahatça çekebilir. Traktörün giremediği yerlerde ziraatın temel direğidir. Sığırların eti ve sütü insan için en iyi bir besin kaynağı olduğu gibi derisinden de gön ve kösele yapılır. Boynuz ve kemikleri sanayide, gübresi tarlalarda kullanılır. Yayıldıkları merayı at, keçi ve koyun gibi kuvvetten düşürmez, bilakis düzenli otlayarak ıslahını sağlarlar. Öküz kelimesi, Toharca'da iğdiş edilmiş sığır manasına gelen "okso" veya "okäs" sözcüğünden Türkçeye geçmiştir. Toharca sözcük ise Ön Hint-Avrupa dilinde aynı anlama gelen ancak yazılı kaynaklarda geçmeyen "*ukʷsō-" kökünden evrilmiştir. Kelimenin Türki dillerde geçtiği ilk kaynak Irk Bitig'dir. Batman (karakter) Batman veya Yarasa Adam, ilk defa 1939'un mayıs ayında Detective Comics'in 27. sayısında çizilen bir çizgi roman süper kahramanıdır. Çizer Bob Kane ve yazar Bill Finger tarafından yaratılmıştır. Ancak çizgi romanlarda yaratıcısı olarak sadece Bob Kane'in adı geçer. İlk yaratıldığı zamandan bu yana Batman,Dünya çapında en çok bilinen süper kahramanlardan biridir. "The Dark Knight" (Kara Şövalye), "The Caped Crusader" (Pelerinli Süvari) ve "World's Greatest Dedective" (Dünyanın En İyi Dedektifi) olarak ve hazırlıkla herkesi yenen adam olarak bilinir. Halk arasında en meşhur sözü "Because I'm Batman" (Çünkü Ben Batman'im!) dir. Batman'in gizli kimliği milyarder sanayici, playboy ve hayırsever olan Bruce Wayne'dir, tahmini serveti çizgi romanlara göre günümüzde 26-33 milyar USD'dır. Henüz çocukken ailesinin öldürülmesine şahit olan Wayne, pek çok çeşitli alanlarda kendini eğittikten sonra yarasa temalı kostüm ve ekipmanları ile suça karşı savaşa başlar. Pek çok diğer süper kahramanlar gibi süper güçleri yoktur, zekası ve dedektiflik yeteneğini, şirketi sayesinde bilim, teknoloji ve kişisel serveti ile destekleyerek savaşını sürdürür. Batman olarak genelde geceleri suçla savaşır, herkese gizemli bir şekilde, bir yarasa gibi yaklaşır. Oradadır ama görünmez. Gençliğinde birçok üst düzey uzak doğu dövüş sanatının eğitimini almıştır. 1938'in başında Action Comics serilerindeki Superman'in başarısından sonra, sonradan DC Comics olacak olan National Publications 'ın editörlerine daha fazla süper kahraman yaratma görevi verilir. Sonuç olarak Bob Kane "Bat-Man" karakterini yaratır. Beraber çalıştığı Bill Finger'ın sözlerine göre, ilk çizimler Superman tarzındadır, kostüm kırmızımsıdır ve eldiven yoktur. Maskeli balolarda takılana benzer bir maske takan karakter bir ipte sallanmaktadır. Yarasadakine benzeyen sabit iki kanadı vardır ve büyük bir amblem de taşımakadır.. Finger'ın verdiği öneriler arasında basit bir maske yerine cübbemsi bir yüzmaskesi, sabit kanatlar yerine pelerin, eldivenler ve kostümün kırmızı bölümlerinin çıkarılması da vardır. Finger, Bruce Wayne ismini de kendisinin bulduğunu söyler: "Bruce Wayne 'in ismi bir İskoçya vatanseveri olan Robert Bruce'dan geldi. Adams ve Hancock soyadlarını düşündüm, en sonunda aklıma Anthony Wayne geldi." . Batman'in kişiliği, karakter geçmişi, görsel tasarımı ve ekipmanı da aralarında The Mask of Zorro, The Bat ve Dracula gibi filmlerden, The Shadow, The Phantom, Sherlock Holmes, Dick Tracy, Jimmie Dale, The Green Hornet ve Spring Heeled Jack gibi karakterlerden ve Leonardo Da Vinci'nin bir "uçan makine" çiziminden esinlenmiştir. 1960'ların ortalarına kadar sadece Bob Kane'in ismi her Batman çizgi romanının iç kapağında yazar. 1970'lerin sonlarına doğru Jerry Siegel ve Joe Shuster "tarafından yaratılmıştır" ibaresini Superman çizgi romanları için almaya başlayınca Wonder Woman için William Moulton Marston da bu kullanılmaya başlandı. Sonunda iç kapakta "Batman, Bob Kane tarafından yaratılmıştır." ifadesi her Batman çizgi romanında kullanılmaya başlandı. Finger ise bu tanımlamayı hiçbir zaman alamadı. 1940'larda başka DC çalışmalarında ismi geçmesine rağmen ancak 1960'larda Batman yazarı olarak anıldı. Bunu asıl nedeni sözleşmesinde ilgili bir madde olmayışıdır. 1974'te ölümünde kadar DC Comics Finger'ı Batman'in yaratıcılarından biri olarak anmadı. Ancak Kane sonraki yıllarda Finger'ın karaktere katkılarını açıkladı, ve bugün Batman dünyanın en sevilen ve en çok okunan çizgi roman karakteridir öyle ki DC Comics satılan çizgi roman dergilerinin yarsı Batman'e aittir. Batman insanın ulaşabileceği en üst seviyededir. Yani İlk Batman hikâyesi Mayıs 1939'da yayınlandı. Finger'a göre Batman Pulp hikâyeleri tarzında yaratılmıştır. İlk zamanlarda Batman'in suçluların öldürülmesine ve zarar görmelerine az merhamet göstermesi ve ateşli silahlar kullanması da bu nedenledir. Yüksek satış rakamları ile de 1940'ta kendi ismini taşıyan çizgi romana kavuşmuştur. Zaman için Batman ve Superman'in satış ve popülerliğindeki artış National'ın başarılarındaki kilometre taşı olmuştur. İki karakterin ilk defa 1940 sonbaharında orijinal adı World's Best Comics olan World's Finest Comics 'de beraber görülmüştür. Aralarında Jerry Robinson ve Dick Sprang'ın da olduğu çizerler aynı dönemde gazete çizgi romanları üzerine de çalışmıştır. Pek çok unsur zaman içinde eklenmiştir. Kane altı sayı içinde karakterin çenesinin daha belirgin olduğunu ve kostümdeki kulakların uzatıldığını, ve neredeyse bir yıl içinde bu tür değişimlerin sürdüğünü belirtmiştir. Batman'in kemeri Detective Comics 29 Temmuz 1939 'da, batarang ve ile yarasa-şekilli araç 31 Eylül. 1939'da, karakterin kökeni Kasım 1939'da ortaya çıkmıştır. Batman'in Pulp hikâyeleri menşeli portresi Detective Comics 1940'ta Robin'in gelişi ile beraber yumuşamıştır. Batman'in konuşabileceği bir Watson'a ihtiyacı olduğunu söyleyerek Batman'in ortağı olacak Robin fikrini Kane'e Finger vermiştir. Batman'in ilk sayısında en uzun soluklu düşmanları olan Joker ve Catwoman'ın tanıtılmasının yanında daha da önemli sayılabilecek konu ise Batman'in düşmanlarını öldürmesidir. Editör Whitney Ellsworth Batman'in bir daha öldürmemesi ve ateşli silah kullanmaması kararını almıştır. Bunun üzerine birkaç on yıl boyunca Batman'in karakteri daha "açık" olarak işlenmiştir. Yazar Edmund Hamilton ve çizer Curt Swan'ın Superman #76 (Haziran1952)'de "The Mightiest Team In the World" hikâyesinde Batman ilk defa Superman ile beraber bir takım kurar ve gizli kimliğini öğrenir. Bu hikâyenin başarısını takiben 1986'ya kadar devam edecek World's Finest Comics'de ikili beraber maceralarına devam eder. Bu hikâyelerde ikili yakın arkadaş olarak anlatılır ve karşılaştıkları tehlikeler ile ikisinin yetenekleri sayesinde başa çıkarlar. 1950'ler de ilginin düşmesine rağmen kesintisiz olarak yayınlanan süper kahramanlardan biridir. 1950'lerin ortalarından başlamak üzere Batman hikâyeleri bilimkurgu öğeleri ile beslenmeye başlanmıştır. Bunun nedeni ise bu tür öğeleri barındıran Superman'in satış başarısıdır. Batwoman, Batgirl, The Bat-Hound, ve Bat-Mite (Superman hikâyelerindeki Krypto ve Mr. Mxyzptlk'ten ilham alarak) yeni karakterlerdir. Bu dönemdeki Batman hikâyeleri garip dönüşümler ve uzaylılar ile olan maceralarını içerir. Batman bu dönemde halk tarafından bilinen bir karakterdir ve maceralarında gündüz vakitleri de görülür. 1960'ta Batman ilk defa The Brave and the Bold #28 (Şubat 1960) 'da yayınlanan Justice League of America üyesi olur. Batman'in 1964'te satışları aşırı düşmüştür; Kane [DC'nin] Batman'i de öldürmeyi planladıklarını söylemiştir. Editörlük görevini almasıyla beraber Julius Schwartz köklü değişikliklere gitmiştir. Bunların içinde o zamana göre çağdaşlaştırmak ve bilimkurgu unsurlarının azaltılarak dedektiflik konusuna ağırlık vermesi en önemlileridir. Ekipmanların değiştirilmesi ve amblemin etrafına sarı bir elips konması da Schwartz'ın yaptığı değişikliklerin içindedir ve çizer Carmine ile beraber ortak çalışmalarının ürünüdür. 1950'lerin Batwoman, Ace ve Bat-Mite gibi uzay-kaynaklı karakterler bırakılmıştır. Eski kahya Alfred öldürülmüş ve yerine Robin'in halası Harriet getirilmiştir. 1966'daki Batman televizyon serileri karakter üzerinde derin etki bırakmıştır. Alfred'in dönüşü ve Batgirl'ün ilk görünüşüne ek olarak TV serilerinin absürt-komedi tarzı da çizgi romanları etkiledi. Bir süreliğine hem şov hem de çizgi romanlarda başarı yakalanmış olsa da bu gülünç yaklaşım sonuçta yıprandı ve TV şovu 1968'de iptal edildi. Batman çizgi romanları da yeniden popülerliklerini yitirdi. Julius Schwartz "Televizyon dizisi başarılı olunca benden de absürt-komedi tarzı istendi. Ve elbette dizi bitince, çizgi roman da popülerliliğini yitirdi" demiştir. Yazar Dennis O'Neil ve çizer Neal Adams, Batman'in 1960'lardaki absürt karakter imajından kurtarmak ve "Gecenin Sert İntikamcısı" olarak kökenine geri döndürmek için çaba sarf ettiler. O'Neil/Adams çağı Detective Comics #395 "The Secret of the Waiting Graves" (1970) ile başladı. Dick Grayson üniversiteye gönderildi ve Batman yeniden tek başına kaldı. O'Neil'in tarzı 1970'lerin sonu hatta 1980'lerin başına kadar etkisini sürdürdü ve özellikle 77 ve 78 'de Steve Englehart'ın yazdığı (çizer Marshall Rogers ile birlikte) hikâyelerde zirveye ulaştı. Frank Miller'ın 50 yaşında ve emekli olmuş Batman'in geri dönüşünün anlattığı 1986 tarihli "Batman: The Dark Knight Returns" hikâyesi, karakteri karanlık kökenine geri döndürdü. The Dark Knight Returns büyük maddi başarı elde etti ve çizgi roman tarihinde bir kilometre taşı oldu. 4 sayılık bu mini seri Batman'in popülerliğini yeniden üst seviyelere çıkarttı. İzleyen yıllarda çıkan "Year One" 'de (Batman #404-407) yazar Frank Miller ve çizer David Mazzucchelli Batman'in kökenini yeniden anlattılar. Alan Moore ve Brian Bollan 1998'deki 'da "karanlık" anlatımı sürdürdüler. Bu hikâyede Joker, Komiser Gordon'un akıl sağlığını bozmaya çalıştı kızını kaçırarak işkence ederek kötürüm bıraktı. Bu tarz konular ve anlatımdaki üslup çizgi romanların çocukların eğlencesi olmaktan uzaklaşmasına ana etkenler oldu. Batman'in devam eden kariyeri ve John Bryne'ın Superman'i yenilenmesi, ikili arasındaki ilişkinin de yumuşamasını işledi. "Year One" 'ın yayımından beri çizgi roman yazar ve çizerleri, hem anlatım hem de görünüm için sıklıkla bu seriyi örnek aldılar. "Legends of the Dark Knight" kitaplarındaki pek çok hikâye Batman'in ilk yıllarında geçen hikâyeleri anlattı. 1988'de yapılan ikinci Robin'in öldürülmesine dair oylama Batman çizgi romanlarına olan ilgiyi bir anda yükseltti. 1993'teki "Knightfall" serilerinde yeni düşman Bane tanıtıldı. Batman'i ciddi şekilde sakatlamasından sonra Batman misyonunu Azrael olarak bilinen Jean-Paul Valley devraldı. 1998'deki "Catalysm", 1999'daki "No Man's Land" için altyapı oluşturdu. Serinin sorunda O'Neil 'in editörlük görevi Bob Schreck'e devredildi. 2003 yılında Jeph Loeb ve Jim Lee, Batman'in satışlarını tarihindeki en yüksek seviyeye çıkartmayı başardılar. Lee'nin Frank Miller ile yaptığı 2005'teki çalışmalarda ise çizgi roman pazarındaki en yüksek satış rakamlarına ulaşıldı. Modern çağdaki diğer önemli Batman yazarları arasında Grant Morrison ve Paul Dini de sayılabilir. Kara Şövalye (İngilizce: The Dark Knight), Christopher Nolan'ın yönettiği en son Batman filmidir. Kara Şövalye'nin senaryosunu Christopher ve kardeşi Jonathan Nolan yazmıştır. Hikâyeyi ise David S. Goyer oluşturmuştur. Filmin olay örgüsü, Bruce Wayne/Batman (Christian Bale), bölge savcısı Harvey Dent (Aaron Eckhart), asistan Rachel Dawes (Maggie Gyllenhaal) ve Polis Komiseri James Gordon'ın (Gary Oldman), onların suçla mücadelelerinin ve yeni tehdit Joker'in (Heath Ledger) etrafında gelişir.Joker'in gerçek kimliği, filmin gizemi için saklı tutulur ve Harvey Dent'in kahraman bir bölge savcısından çirkin bir katile dönüşümünün hikâyesi tamamıyla anlatılır. Yönetmen Nolan, Joker karakteri için ilhamı, onun 1940'lar ilk kez göründüğü çizgi romanlardan ve Harvey Dent'in geçmişinin tekrar anlatıldığı 1996 tarihli adlı çizgi romandan esinlendi.[3] Kara Şövalye'nin çekimleri öncelikle Şikago'da, ek olarak da Birleşik Devletler'in birkaç yerinde, Birleşik Krallık'ta ve Hong Kong'da yapıldı. Nolan, Joker'in filmde ilk göründüğü sahne başta olmak üzere bazı sekansları çekmek için IMAX kamerası kullandı. Kamyon devirme sahnesinde görsel efekt kullanılmadı. Filmin müziklerini oluşturmada Hans Zimmer ve James Newton Howard işbirliği yaptı. Heath Ledger, Kara Şövalye'nin çekimleri tamamlandıktan sonra, 22 Ocak 2008'de, aldığı reçeteli ilaçların yanlış kullanımı yüzünden evinde ölü bulundu. Warner Bros. ilk önce Kara Şövalye için reklam kampanyası yarattı, Ledger'ın Joker'inin ön planda olduğu web siteleri ve fragmanlar hazırlandı, ama Ledger'ın ölümünden sonra stüdyo onunla ilgili reklam kampanyalarına tekrar odaklandı. Film 16 Temmuz 2008'de Avustralya'da, 18 Temmuz 2008'de Kuzey Amerika'da ve 24 Temmuz 2008'de Birleşik Krallık'ta vizyona girdi. Kuzey Amerika'da box office sahnesine çıkmadan önce, Kara Şövalye adına rekor sayıda ön bilet satıldı. Gösterime girdiğinde olumlu yorumlar ile karşılandı[4] ve Kuzey Amerika'da 500 milyon dolar sınırını geçen ikinci film olmasının yanında pek çok rekoru daha kırdı.[5] Büyük övgüleri ve ticari başarıları takiben, ödül sezonunda da çok başarılı oldu, özellikle 2008 yılının en iyi filmi dalında ve Ledger'ın Joker performansıyla birçok ödül veya adaylık elde etti. Sekiz dalda Akademi Ödülü'ne aday olarak, Milk ile birlikte en çok adaylık elde eden üçüncü film oldu.[6] Aday olduğu sekiz kategoriden En İyi Yardımcı Aktör ve En İyi Ses Kurgusu ödüllerini kazandı. Film BAFTA Ödülleri'nde de dokuz dalda adaylık kazanarak, en çok dalda aday olan ikinci film oldu.[7] BAFTA Ödülleri'nde de En İyi Yardımcı Aktör ödülünü kazandı. Yıllar içinde Batman'in orijinal hikâyesi, geçmişi ve görünümü/davranışları gerek küçük gerekse de büyük revizyonlara uğradı. Bazı olaylar büyük değişim geçirir iken, ailesinin ölümü ve adaletin peşinde olması gibi olaylar ve konular değişmedi. Tüm öykülerde Batman, Bruce Wayne'in alt kişiliğidir. 1.88 m boyunda ve 95 kilodur. Bruce Wayne varlıklı bir playboy, yatırımcı, hayırsever bir iş adamıdır ve babası doktor Thomas Wayne ve annesi Martha Wayne'in bir gece sokakta hırsız tarafından öldürülmesinden sonra suçla savaşmaya başlamıştır. Bob Kane, kendisi ile Bill Finger'ın karakterin geçmişi hakkında konuşurlarken "bir çocuk için gözlerinin önünde ailesinin öldürülmesinden daha travmatik bir şey olmayacağına" dair fikir birliğine vardıklarını söylemiştir. Bruce Wayne'in Batman olması Detective Comics #33 (Kasım 1939) 'da anlatılmıştır. Batman'in ilk çıkışı ise Detective Comics #27 'dedir, suç savaşçısı olarak anlatılmaktadır. Detective Comics #33'ten sonra ise detaylara Detective Comics #47'de girilmiştir. Bunlarda anlatılanlara göre Bruce Wayne, Gotham sosyetesinin iki varlıklı ve yardımsever üyesinin, Thomas Wayne ve Martha Wayne'in oğludur. Bruce Wayne sekiz yaşına kadar, bir gece opera çıkışında eve dönerken ailesinin Joe Chill isimli bir sokak serserisi tarafından öldürülünceye kadar Wayne Malikanesinde varlık ve rahat içinde yaşamıştır. Bu olaydan sonra Bruce Wayne ailesini öldüren kötülüğü şehirden silmeye yemin eder. Bunun için de gerek zihinsel gerekse de bedensel yoğun bir eğitime girer. Bunların arasında kimya, suç bilimi, adli tıp, dövüş sanatları, jimnastik, aktörlük, gizlenme, kaçış ve vantrologluk gibi sahne sanatları da vardır. Ancak tüm bunların da yeterli gelmediğini anlar. Detective Comics #33'te Bruce Wayne "Suçlular batıl inançlı ve korkaktır" ve "dolayısıyla onların kalplerine korku salmalıyım. Gecenin bir yaratığı olmalıyım, kara, korkunç..." der. Ve sanki tüm bu isteklerine bir yanıt olarak açık pencereden bir yarasa girer ve Bruce Wayne'e Batman kimliğinin ipucunu verir. Kariyerinin ilk anlarında adaleti kendi başına buyruk olarak dağıtması polisin öfkesini de çeker. Bu dönemde Julie Madison isimli bir nişanlısı da vardır, ilk defa Detective Comics #31 'de görünmüştür. Detective Comics #38 (1940) 'de Bruce Wayne, sonradan Robin olan Dick Grayson'ı evlat edinir. Aynı zamanda Batman Justice Society of America (DC Special #29) 'nın kurucu üyelerinden biri olur (JSA 'nın ilk görünüşü All Star Comics #3 'tedir). Golden Age 'de Superman ve Batman onu üyesi oldukları bu topluluğun çok az macerasına katılırlar. Batman'ın kanun güçleri ile olan ilişkisi 1940'ların ilk yıllarında iyileşir, hatta Batman #7 (1941) 'de Gotham Şehri Polis Güçleri 'nin onur üyesi olur. Batman'in çevresinin diğer unsurları da bu çağda tanıtılır; kahya Alfred Wayne Malikanesine Batman #16 (1943) 'de gelir ve Dinamik İkili'nin gizli kimliklerini anladıktan sonra hizmetlerine girer. 1950'ler de, Batman ile birlikte anlan pek çok konu, olay ve kişiler de tanıtılmış olur. Kesin olmasa da, DC Comics'de çizgi romanların Silver Age'inin, 1956'da Barry Allen'in yeni ve güncellenmiş The Flash olarak sunumu ile başladığı kabul edilir. Batman 1950'lerin sonunda sürekliliği devam ettirmek için önemli değişiklikler geçirmemiştir, bunların da Earth-One evreninde geçtiği kabul edilebilir. Golden ve Silver Age'ler arasında Batman daha "açık" anlatılmıştır ve 1950'lerin sonu ile 1960'ların başı arasındaki dönemde maceralara pek çok bilimkurgu unsurları eklenmiştir ve Batman 1964'teki Detective Comics #327'ye kadar diğer karakterler gibi güncellenmemiştir. Bu sayı ile beraber Batman dedektiflik kökenine geri dönmüş ve tüm bilimkurgu unsurları serilerden çıkartılmıştır. DC Comics'in Multiverse 'ü 1960'lardaki tanıtımından sonra, Earth-Two'daki, paralel bir dünyadaki Batman hikâyeleri de başlar. Bu versiyonunda Batman, Earth-Two Catwoman olan Selina Kyle (Superman Family #211 'de gösterildiği gibi) ile evlidir ve suça karşı beraber mücadele ederler. Ayrıca Huntress olan Helena Wayne'in babasıdır. Batman kariyerini nihayetinde sonlandırır ve Komiser olur, bu konumunu da son Batman macerasında öldürülünceye kadar sürdürür. Sonradan Huntress Earth-Two Robin ile beraber Gotham'ın koruyucusu olacaktır. Silver Age dönemi boyunca, 1986'daki iptaline kadar 1954 yılından başlamak üzere World's Finest Comics serisinde başta yalnız devam ettiği kariyerinde, Batman başta Superman olmak üzere pek çok kahraman ile buluşur ve beraber çalışır. Batman ve Superman genellikle yakın arkadaşlar olarak yansıtılır.Fakat Superman ile tek bir dövüşü olmuştur.Mücadeleyi Batman kazanmıştır.Batman, Brave and the Bold #28 'de, 1960'lardaki ilk sayısında Justice League of America 'nın kurucu üyesi olur, Brave and the Bold bir Batman dergisi olur ve dergi konseptinde Batman her ay başka bir DC Universe kahramanı ile beraber çalışır. DC Comics'in Batman çizgi romanlarının yenilenmesi uyarınca, 1969'da Robin üniversiteye gider. Ek olarak, Batman da Wayne Malikanesinden ayrılır ve Gotham Şehrindeki suçlara daha yakın olabilmek için şehir merkezinde yer alan Wayne Fonu binanın çatı katına yerleşir. Batman 1970'ler ile erken 1980'ler boyunca genellikle yalnız çalışır ve sadece birkaç defa Robin ve/veya Batgirl ile takım kurar. Batman'in maceraları biraz daha karanlık ve sert geçer; şiddetli suçların çehresi yansıtılır. Golden Age'in ilk dönemlerinden sonra yeniden anlatılan akıl hastası ve katil Joker ile Ra's Al Ghul 'un gelişi de bu dönemdedir. 80'lerde Dick Grayson Nightwing olur. Brave and the Bold'un 1983'teki son bölümünde Batman Justice League'i bırakır ve Outsiders adında yeni bir grup kurar. Outsiders #32 (1986) 'ye kadar grubun lideri olarak kalır ve derginin bu tarihten sonra adı değiştirilir. 12 sayılık Crisis on Infinite Earths serisinden sonra DC Comics, Multivers'ü kapatır ve çizgi roman okuyucularının yeniden yakalayabilmek için büyük karakterlerini yine günceller. Frank Miller, Batman'in kökenlerini "Year One" ile (Batman #404-407) yeniden anlatır ve karakterdeki cesaret olgusunu vurgular. Bu dört sayılık mini-seri, 2005 yılında gösterime giren Batman Begins filminin de en çok esinlendiği çizgi roman serisi olur. Earth-Two Batman tarihten silinmesine rağmen, Batman'in Silver Age/Earth-One kariyerindeki olaylar (ek olarak birçok Golden Age'de geçenler), özellikle kökenlerinin de aynı kalmasıyla birlikte post-crisis universe 'de bazı değişimlerle birlikte kalıcı olur. Örneğin, Gotham polisindeki çürüme, Batman'in varlığına duyulan ihtiyacı doğurur. Dick Grayson'un geçmişi büyük oranda aynı kalırken, Jason Todd'un, ikinci Robin'in geçmişi değiştirilir; Batmobile'in lastiklerini çalmaya çalışan ve küçük çaplı bir hırsızın öksüz çocuğu olarak anlatılır.Koruyucu Phillip Wayne silinir ve küçük Wayne'in yetiştirilmesi Alfred'e bırakılır. Ek olarak Batman Justice League of America 'nın kurucu üyeliğinden çıkartılır, ancak takımın 1987'deki yeniden anlatımı sırsında kısa süreliğine de olsa liderleri olur. Crisis'den sonra doğan Batman'in geçmişindeki boşlukların doldurulması için DC Comics 1989 yılında Legends of the Dark Knight isimli seriyi başlatır ve buna ek olarak genelde "Year One" döneminde geçen pek çok sayıda tek sayılık hikâyeler çıkartır. Jeph Loeb ve Matt Wagner'in çeşitli hikâyeleri de bu dönemde geçer. 1987'ye yayınlanan Batman: Son of the Demon'da, Batman Talia Al Ghul ile evlenir. Bu hikâye yayından hemen sonra yoksayılır, ancak konusu 2006 yılında yenilenir. 1988 'deki Batman: A Death in the Family 'de , ( Batman #426-429 ) Jason Todd, ikinci Robin, Joker tarafından öldürülür. Bu hikâyeyi takiben Batman çok daha karanlık ve şiddetli şekilde suçla savaşmaya devam eder. Neredeyse on yıla yakın bir süre tek başına kalan Batman'e, Tim Drake'in üçüncü Robin olarak katılır. 1993 yılında DC Comics'in "Death of Superman" hikâyesini yayınlar ve yine aynı yılda Batman için "Knightfall" serisi başlar. Serinin ilk bölümlerinde yeni kötü Bane, Batman'in omurgasını kırarak kötürüm bırakır ve Wayne de Azrael'den Batman rolünü almasını ister. Knightfall'ın sonunda hikâye iki kısma ayrılır, Azrael-Batman'in maceraları bir taraftan sürerken, diğer taraftan Wayne'in yeniden Batman olmasının hikâyesi anlatılır. Hikâyenin son bölümü olan KnightsEnd 'de, aşırı şiddet kullanmaya başlayan Azrael, eski sağlığına kavuşan Bruce Wayne tarafından altedilir. Wayne, tekrar Batman olabilmek için çalışmalarına devam ederken Batman görevini kısa süreliğine Dick Grayson (o anda Nightwing) 'a verir. 1994'te, tüm DC Comics evrenini kapsayan Zero Hour'da, DC sürekliliğini değiştirilmiştir. Bu değişikliklerden en önemlisi ise Batman'in artık hem kent sakinleri hem de suçlular tarafından bilinen bir savaş karşıtı güç olmaktan çok bir şehir efsanesi olarak kabul edildiğidir. Benzer şekilde, Wayne'lerin katili yakalanamamış ve Joe Chill süreklilikten çıkartılmış ve "Year Two" gibi hikâyelerde süreklilikten çıkartılmıştır. Batman Grant Morrison'ın 1996'da JLA ismi ile yeniden yayınlanması ile Justice League 'in üyesi olmuştur. 1998 tarihli "Catalysm" serisinde Gotham City büyük bir deprem ile harabeye döner. Pek çok teknolojik destektek yoksun olarak Batman, 1999 yılında devam eden "No Man's Land" serisinde şehri çetelere karşı savunur. Serinin sonunda Gotham'ı yeniden inşa eden Lex Luthor "Bruce Wayne: Murderer?" ve "Bruce Wayne: Fugitive" serilerinde Bruce Wayne'in cinayet nedeniyle suçlanmasına neden olur, ancak Wayne'in suçsuzluğu sonunda anlaşılır. Batman: Hush hikâyesi Batman kariyerine yeni bir karakter katar; Tommy Elliot, çocukluk arkadaşı olarak Bruce Wayne'in gençliğinde büyük etkisi olmuştur. Hush olarak ise Elliot, pek çok düşmanının işbirliği ile Batman'e saldırır. Hikâye boyunca Batman ve Catwoman kısa süreliğine yakınlaşırlar, ancak Batman'in gitgide büyüyen güvensizlik hissi ilişkilerini sona erdirir. Hush'ın taktiklerinde bir de Jason'ın ölümden geri döndüğüne Batman'i inandırmaktır. Hikâyede Batman'in dövüştüğü Jason Todd'un aslında Clayface olduğu ortaya çıksa da, Todd Red Hood olarak geri döner. DC'nin 2005 yılındaki serisi Identity Crisis'de JLA üyesi Zatanna'nın Batman'in hafızasını değiştirdiği ortaya çıkması, Batman'in süper kahramanlar topluluğa karşı olan güvenini derinden kaybetmesine yol açar. Daha sonra Batman diğer kahramanları gözlemek için Borther I gözetleme uydusunu yapar. Uydunun kontrolünün nihayetinde Maxwell Lord; Checkmate olarak bilinen hükümet organizasyonun lideri tarafından ele geçirilmesi DC sürekliliğini yeniden yapılandıran olayların başında yer alır. Infinite Crisis #7 'de Alexander Luthor, Jr. "New Earth" 'ün bir önceki sayıda yaratılıp yeniden yazılmış tarihinde Martha ve Thomas Wayne'in katilinin -yine Joe Chill- yakalandığından bahseder, dolayısıyla Zero Hour'dan sonra yapılan bu silinme ortadan kaldırılır. Batman ve süper kahramanlardan kurulu bir takım Brother Eye uydusunu ve OMAC'ları imha eder. Infinite Crisis'i takiben Bruce Wayne, Dick Grayson ve Tim Drake "Batman'i yeniden yapmak" için Gotham Şehrini terkettiği izlerini sürerler. "Face to Face" hikâyesinde, Batman ve Robin bir yıllık terkin ardından Gotham Şehrine geri dönerler. Ek olarak, Bruce Tim'i evlat edinir. Bunu takip eden hikâye olan "Batman & Son" da ise Talia al Ghul ve Batman'in babası olduğuna inanan bir çocuk "Son of the Demon" 'ın unsurlarını sürekliliğe katılır. Batman ayrıca Wonder Woman'ın yeni kimliğinin, Diana Prince'in yaratılmasına yardımcı olur ve yeni Justice League of America için adayların kendilerine göstermelerine yardımcı olmaya başlar. Yakın arkadaşı Superman gibi, Bruce Wayne'in öne çıkan kimliği zaman içinde değişir. Günümüz çizgi romanları Bruce Wayne'in aldatıcı görünüm olduğunu, Batman'in gerçek kişilinin yansıması olduğuna yöneliktir (Batman'in "aydınlık yüzü" sayılabilecek olan Superman'de ise durum elbette tersinedir, yani "Clark Kent" gerçek kişiliğin yansıması, "Superman" ise sadece bir rol'dür). Ancak Infinite Crisis sonrası ve "Batman Başlıyor" filminde çizilen portre bu ikisinin karışımıdır. Wayne gizli kişiliğini ustalıkla korur, sadece birkaç kişi süper kahraman alt benliğini bilir. Yıllar içinde birkaç kötü de gizli kimliğini keşfetmişlerdir; en önemlileri olan Ra's Al Ghul, Kedi Kadın, Hugo Strange, Riddler, Bane ve Hush izler. Genelde bilinen, Bruce Wayne'in ailesinden miras kalan serveti (asıl kaynağı Gotham'ın metropole dönüşmeden önce kurdukları emlak şirketidir) ve önde gelen teknoloji şirketlerinden olan Wayne Enterprises'ın kârını harcayan sorumsuz ve sığ bir playboy olduğudur. Öte yandan, kuruluş amacı suç kurbanlarına yardım ve gençleri suçtan korumak olan Wayne Fonu ile yaptığı bağışlar ile de tanınır. Wayne bu playboy kişiliğini , Batman kişiliğini gizlemek amacıyla yaratmıştır ve bazen ahmak ve bencil tavırlar da takınır. Batman, gizli kişiliğini korumayı en büyük önceliği olarak görür; öyle ki birkaç defa kimliğini açığa çıkartmaktansa ölüm riskini göze almıştır. Bruce Wayne, Batman'i Gotham'ın yeraltı dünyasına korku saçmak için yaratmıştır. Kostüm ve Wayne'in Batman iken davranış tarzı mümkün olduğu kadar heybetli ve korkutucudur. Bruce Wayne yumuşakkalpli ve sorumsuz iken, Batman agresif ve serttir. Görünüm ve kişiliğindeki değişimlere ek olarak, Bruce Wayne aynı zamanda kostümlü iken sesini de değiştirir, Kara Şövalye'nin sesi alçak ve hırıltılıdır. Çizgi romanın "karanlık" havasına ve yarasaların doğasına uygun olarak, Batman genellikle geceleri ortaya çıkar. "Zero Hour"'dan sonra DC Comics, Batman'in bir şehir efsanesi olduğu fikrini kullanmıştır, ancak "War Games" serisinde, kuşatma altındaki bir lisenin önünde gündüz aydınlıkta görüntüsü tüm haberlerde yayınlanmıştır. ""'da, Batman kendisi için "gece zamanı görünmesinin çok daha etkili" olduğunu söylemiştir. Batman zaman zaman Gotham'ın suç mahallerinin içine sızar, bunun için Batman #242 'de tanıtılan ve sonradan öldürülen Matches Malone kimliğine girerek çevresinin Malone'a duyduğu saygıdan yararlanarak bilgi toplar. Batman, kullandığı pek çok kostüm, ekipman ve araçları Wayne Enterprises 'in çeşitli şirketlerinden ve Kordtronics'ten yararlanarak sürekli değiştirir ve geliştirir. Oracle, Harold ve Toyman III gibi karakterler de Batman için ekipman üretim ve modifikasyonu yapmıştır. Ek olarak, nadiren de olsa Batman düşmanlarının ekipmanlarını ters mühendislik ile kendine uygun şekilde adapte eder; Mister Terrific'in T-sphere'leri gibi. Yıllar içinde Batman'ın kullandığı ekipmanların görünüşlerinin ortak yönleri koyu renklendirme ve kanatlarını açmış yarasa motifi olmuştur. Örneğin arabasının siyah rengi ve arka bölümünde, uçaklarınkini anımsatan kanatlar, yarasa kanadı tarzındadır. En çok kullandığı ekipman olan Batarang ise tıpkı göğsündeki amblemi gibi yarasa modelindedir. Tüm bu teçhizat isimlendirmelerindeki "bat" ön eki Batman tarafından nadiren kullanılır. 1960'ların televizyon serilerinde ise Batman'in kullandığı teçhizat tanımlamaları zaman zaman saçmalık seviyesine ulaşarak yarasa-bilgisayarı, yarasa-tarayıcı, yarasa-radarı, yarasa-kelepçesi, yarasa-dubası, yarasa-içecek suyu kutusu, yarasa-köpek balığı kovucu spreyi gibi nesneler isimlendirilmiştir. Bu tür tanımlamaların Batman tarafından uygun bulunmadığı da "A Death in the Family" hikâyesinde dile getirilmiştir. Batman'in en çok kullandığı teçhizat ve malzemeler ise sürekli beline takılı olan kemerdedir. Kemere asılı duran ve eşit aralıklarla dizilmiş olan tüplerde çeşitli nesneler / gazlar / gerekli kimyasallar bulunmaktadır. Erken dönemde Batman ateşli silahlar kullanmıştır (özellikle Detective Comics #32, September 1939). Ancak ilerleyen yıllarda, özellikle ailesinin de bir tabanca ile öldürülmesine şahit olduğu için ateşli silah kullanımından kaçınmıştır. Bazı hikâyelerde bu kural esnetilir; kendi kullandığı araçlara tahrip gücü olan silahları yerleştiren Batman bunları diğer araçları etkisiz hale getirmek veya önündeki engelleri kaldırmak için kullanır. İki hikâyede, The Cult 'da makinalı tüfeklerde gerçek mermiler yerine plastik mermiler kullanmıştır. 1989 'daki Batman filminde ise ateşli silahlar belirgindir; Batmobile'e makineli silahlar ve bombalar, Batwing'e ise füzeler ve toplar monte edilmiştir. The Dark Knight Returns ise bu konuda bir istisna sayılır. Batman hikâyelerinde en bilinen unsurlardan biridir. Batman'a ihtiyaç duyulduğunda, şehrin her tarafından görülecek şekilde Gotham Şehri Polisi bulutlu gökyüzünde ortasında yarasa sembolü olan ışık tutar. Bat-Signal'in kökeni ise pek çok unsur gibi değişiklik göstermektedir. Batman, kendisine ait olan her şeyi saklamak için bu mağarayı seçmiştir. Batman'in bu mağarasından tam tamına 100 bin brontobytelık güvenlik kamerası sistemi, 10 brontobytelık bilgisayarlar hafızaları, titanyumdan yapılan güvenlik kapıları ve tabii ki Batman'in tüm ekipmanları mağarasında bulunuyor. New York, Chicago, Boston ve Pittsburgh gibi şehirlerden türetilen Gotham Şehri, Amerika'nın kuzeydoğu körfezindedir. Genellikle kirli, yüksek suç oranlı, çürümüş olarak resmedilen kent, Superman'in parlak, temiz, fütüristik Metropolis'inin zıddıdır. Gotham'ın "News York'un gece hali" olduğu, New York'un geçmişindeki yüksek suç oranına atfen söylenegelmişir. Thomas ve Martha Wayne de şu anda kenar mahalleye dönüşmüş ancak eskiden lüks bir mahalle olan Park Row'da öldürülmüşlerdir. Batman hikâyeleri ilk olarak New York şehrinde geçmesine rağmen, sonradan hep Gotham Şehrinde yaşadığı anlatılmıştır. Superman'in Metropolis'i gibi, Gotham da kahramanının karakteristik özelliklerini taşır. Tek başına çalıştığı görüntüsüne rağmen, suça karşı savaşında Batman pek çok kişi ile birlikte çalışmıştır. Elbette kariyerinde en çok birlikte olduğu Robin karakteridir. İlk Robin, Dick Grayson Batman ile olan ortaklığına son vererek Nightwing adını alıp kendi maceralarına devam etmiştir. İkinci Robin, Jason Todd, Joker tarafından dövülerek öldürülmüştür. Ancak daha sonra Batman'in bir düşmanı olarak geri gelmiştir. Üçüncü Robin, Tim Drake, 1989 yılından beri Batman'in yanındadır. Alfred Pennyworth, Bruce Wayne'in kahyası ve baba figürüdür ve tıpkı Lucius Fox nasıl ticari ve bağış işleri ile ilgileniyorsa malikane ve mağaranın bakımıyla ilgilenir. Polis Komiseri James "Jim" Gordon ise kanunun uygulanması hakkında ayrı görüşte olsa da Batman'a bilgi desteği sağlayan en önemli kişilerden biridir. Öncelikli olarak yalnız başına veya Robin ile çalışan Batman, zaman zaman diğer süper kahramanlar ile Justice League of America ve Outsiders gibi takımlar kurarak veya kurulan takımlara girerek de çalışmıştır. Justice League 'dan takım arkadaşı olan Superman ile beraber eşleşmiştir. Pre-Crisis sürekliliğinde çok yakın arkadaşlar olarak çizilen bu iki karakter, mevcut süreklilikte birbirlerine karşılıklı saygı duyarlar ancak aralarında suça karşı savaş ve adalet kavramları üzerine kurulu bir görüş ayrılığı da vardır. Yine de yakın geçmişte Batman ve Superman arasındaki ilişkinin seviyesi yükselmiştir ve Superman, Batman'in Justice League 'de en yakın arkadaşı olmuştur. Batman kendisine Supermen'in verdiği, Superman'i öldürebilecek tek madde olan Kriptonit'ten yapılma bir yüzüğü saklamaktadır; bunun nedeni ise dünyanın en güçlü varlığının ele geçirilip kötü amaçlar için kullanılmasına engel olabilmektir. Batman, 1939'dan beri pek çok kadın ile ilişkiye girmiştir. Bunların içinde Catwoman ve Talia al Ghul gibi kötüler, Vicki Vale ve Vesper Fairchild gibi röportajcı/gazeteciler, Wonder Woman, Zatanna, eski ortağı sidekick Sasha Bordeaux ve diğer insanlardan Silver St. Cloud, Julie Madison, Shondra Kinsolving, Linda Page ve hatta Lois Lane de sayılabilir. Diğer tüm ilişkilerinin kısa sürede bittiği söylense de, Catwoman 'a olan ilgisi her Batman sürekliliğinde görülebilir. Öte yandan, Bruce Wayne olarak playboy kimliği ile "Gotham 'ın en gözde bekarı" olarak anılıyor iken sayısız kadınla da birlikteliği olmuştur. Batman'i dünyasındaki diğer önemli karakterler de Komiser Gordon'un kızı olan ve Joker tarafından kötürüm bırakılıncaya kadar Batgirl olan Barbara Gordon (şu anda tüm kahramanlara Oracle ismi ile hacker olarak bilgi desteği sağlamaktadır), Knightfall serisinde bir süreliğine Batman kimliğini taşıyan Azrael, Batgirl olarak bir süreliğine çalışan Cassandra Cain, şiddet eğilimi ile Batman ile ortaklığını sürdüremeyen Huntress, 1950 ve 1960'lara serilere giren Batman'in köpeği Ace the "Bat-Hound" ve Batman'i idolü olarak gören bir iblis olan Bat-Mite sayılabilir. Jim Gordon, Babası bölge savcısı kendisi ise babasının izinden gitmeye çalışan yozlaşmış suç şehri Gotham'da adaleti yerine getirmeye çalışan dedektif. İşe ilk başladığında Wayne ailesi cinayetini sorgulamaya başlar ve Bruce wayne ile olan ilişkileri böyle başlamış olur. Harvey Bullock, Jim Gordon'un ortağı. Kirli sokaklarda bağlantıları olan temizlenmeye çalışan ama pek başarılı olamayan dedektif. Harvey Dent, Gotham şehrinde başarılı bir avukatlıktan savcılığa kadar yükselen daha sonra ise yeraltına çekilip iki yüz olarak adlandırılan bir suçlu. Selina Kyle, Martha ve Thomas Wayne cinayetinin görgü tanığı olarak koruma altına alınan ilerleyen zamanlarda ise Cat Woman'a dönüşen sokak çocuğu ve suçlu bir iddiasına göre geceleri karanlıkta görebilir. Edward Nashton, Takma adı olan Edward Nygma olan bilmece be bulmacalarda dahileşmiş bir zamanlar Gotham polisleri arasında olay yeri inceleme ekibinde olan daha sonra ise kötülerin arasına karışan takıntılı karakter. Pamela Lillian Isley, Babası Wayne ailesi cinayeti soruşturmasında öldürülen kız çocuğu. Sokaklarda yaşayarak büyür ve Seline ile arkadaştırlar suç dünyasına birlikte girerler büyüdüğünde zehirli sarmaşık olarak nam salar. Leslie Thompkins, Jim Gordon ile Arkham City'de tımarhanede doktor iken tanışırlar. Polis ekiplerinde adli tıp hekimi olarak çalışır Batman ve Gordon'a çok defa yardımı dokunur. Maria Mercedes Mooney, Falcone ailesi bireylerinden olan ve Fish lakabını kullanan bayan mafya karakter.Yer altı dünyasında olup biten her şeyi bilir duyar bağlantıları kuvvetli Lider, zeki ve ileri görüşlü olmasına rağmen pengueni alt edememiştir. Oswald Chesterfield Cobblepot, Fish Mooney'in yanında yandaşçılık yaparken bir anda yükselip mafya liderliğine ulaşan süper kötülerden bir ayağı topal ispiyoncu zeki Penguen. 1-) Kryptonite Suit (Kriptonit Zırh; Superman'e karşı tasarlanmış bir zırhtır.) 2-) Hell Bat Suit (Cehennem Yarasası; Adalet Ligi üyelerinin yardımı ile yapılmış bir Süper-Zırhtır, Dünya'yı olası bir kıyametten korumak için tasarlanmıştır.) 3-) Haz Bat Suit 4-) Beyond Batman (Terry Mcginnis) 5-) Power Suit 6-) Nightwing/Agent 37 (Dick Grayson) 7-) Titanium Suit Batman'in düşmanları, belki de çizgi roman dünyasındaki en bilinen kötülerden oluşur. En çok bilinen düşmanları 1930 ve 1940'lı yıllarda yaratılmıştır; The Joker, Catwoman, Penguin, Two-Face, Riddler, Mad Hatter, Scarecrow, ve Clayface. 1950, 1960 ve 1970 'lerde ise Mr. Freeze, Killer Moth, Poison Ivy, Bane Man-Bat ve Ra's Al Ghul. Killer Croc ve Black Mask yeni düşman olarak yaratılmıştır. 1980 'de sadece Ventriloquist 'i 1990 'larda Bane ve Harley Quinn, 2000'lerde ise Hush, David Cain ve ikinci Red Hood olarak dönen Jason Todd eklenmiştir. DC Universe'teki modern Batman şu anda Detective Comics, Batman, Batman Confidential ve Superman/Batman isimli serilerde ana karakterdir. Daha önce ise rol aldığı Legends of the Dark Knight, Batman: Shadow of the Bat, Batman: Gotham Knights, The Brave and the Bold ve World's Finest Comics serilerinin yayınına ise son verilmiştir. Aralarında Justice League of America, Robin, Nightwing ve Catwoman'ın da olduğu pek çok diğer serilerde ise zaman zaman rol almaktadır. Alan Moore ve Brian Bolland'ın Batman: The Killing Joke'u süreklilik içine girmeyeceği düşünülmesine rağmen tersi olmuştur. Devrim niteliğinde sayılan Frank Miller'ın Batman:The Dark Knight Returns'ü ise süreklilik içinde yer almaz. Miller'ın devam eden serileri All Star Batman ve Robin the Boy Wonder da süreklilik içinde değildir. Miller ve Moore'a ek olarak Batman'in kariyerinde büyük etkiye sahip olan diğer sanatçılar arasında Bill Finger ve Bob Kane'in ardından Dennis O'Neil, Len Wein, Neal Adams, Grant Morrison ve Jeph Loeb sayılabilir. Zaman içinde Batman gerek kendi yayıncısının içindeki gerekse de diğer yayıncılarının çizgi romanlarındaki karakterler ile ortak maceralara katılmıştır. Pek çoğu süreklilik içinde sayılmamasına rağmen JLA/Avengers içinde olanlarından her iki dünyayı da etkileyenler yok değildir. Marvel kahramanları içinde Hulk, Punisher, Captain America, Spider-Man ve Daredevil vardır. Amalgam Comics içinde ise Batman çok sevilen Wolverine karakteri ile birleştirilmiş ve "Dark Claw" karakteri ortaya çıkmıştır. Bruce Wayne karakteri ise Nick Fury ile eşletirirlerek ortaya "Bruce Wayne Agent of S.H.I.E.L.D." çıkartılmıştır. DC Comics içinde ise aralarında The Darkness, Judge Dredd, Spawn, Grendel, Predators, Aliens, Tarzan, Planetary, The Spirit ve hatta Scooby-Doo'nun da olduğu pek çok kahramanın serilerine konuk olmuştur. Çizgi romanlara ek olarak Batman; medyada gazetelerde yer alan serilerde, kitaplarda, radyo dramalarında, televizyonda ve çeşitli sinema filmlerinde boy göstermiştir. Bunların içinde ise 1943'teki gösterim ve 1960'lardaki Adam West'in oynadığı film ve seriler ilk örneklerdir. 1989'da Tim Burton'un yönettiği "Batman" isimli sinema filminde Michael Keaton Batman'i, Jack Nicholson ise Joker'i oynamıştır. 1990'larda ise seriyi Batman Returns, Batman Forever ve Batman and Robin izlemiştir. 2005'te vizyona giren Batman Begins ise 1990'lardaki çekilen 4 serinin devamı üzerine değildir. Hikâyeyi tekrar köklerinden anlatmıştır. 2005'te başlayan seri 2012'deki "The Dark Knight Rises" ile devam etmektedir.Broadway'de sahnelecek olan ve Tim Burton'un yönetmeyi planladığı 2005 tarihli "Batman:The Musical" ise gerçekleşmemiştir. Batman, "Batman:The Animated Series"'den "Justice League Unlimited"'a kadar DC Comics'in tüm animasyon çizgi filmlerinde rol almıştır. Hepsinde de Batman'i seslendiren Kevin Conroy'dur. "Batman Beyond"da Bruce Wayne yaşlanmıştır ve Batman kimliğini Will Friedle tarafından seslendirilen Terry McGinnis'edevretmiştir. 2004'teki "The Batman" adındaki serilerde ise yeni bir süreklilik işlenmiştir. Bu yüzden seslendirme Rino Romaro'ya devredilmiştir. Psikolog Fredric Wertham'ın 1954 tarihli Seduction of the Innocent isimli kitabında okuyucaların çizgi romanlardaki suçlardan etkilenerek taklit etmeye çalıştıkları ve bu tür kitapların gençlerin ahlakını bozduğu savları vardır. Ancak kitaptaki en bilinen iddia Batman ve Robin'in homoseksüel olduklarına dair dört sayfalık savdır. "Görkemli bir ev, vazolarda güzel çiçekler ve bir uşak" yazan Wertham, bunun "beraber yaşamak isteyen iki homoseksüelin rüyası" olarak özetler. Wertham'a göre Batman tarzı bir hikâye çocukları fantezilere sürükler. Wertham bu yargıya 1950'lerda Batman okuyucuları ile yaptığı konuşmalar sonucunda varmıştır. Burt Ward da bu yorumun farkındadır ve otobiyografisi "Boy Wonder: My Life in Tights"'da Batman ile Robin'in arasındaki ilişkinin seksüel bir boyutu olmadığını belirtmiştir. Orijinal Robin kostümü kısa yeşil şort ve masallardaki peri ayakkabısı gibi öğelerden oluştuysa da 1930'ların sonunda yapılan bu tasarım Batman'in karanlık yönüne zıt olacak şekilde bir çocuğun giyebileceği renkli kıyafetleri hedeflemektedir. Şu anda Robin daha modern bir kostüm giymektedir ve orijinalinden ufak değildir. 1950'lerde yükselen bu tür tepkiler Amerika Birleşik Devletleri'nde "Comics Code Authority"'nin kurulmasına neden oldu. Batwoman (1956) ve Bat-Girl (1961) karakterlerinin yaratılması ve Batman hikâyelerinin daha "hafif" konularda devam etmesi ile edebiyat çevreleri Batman ve Robin'in homoseksüel olduklarına dair iddiaların çürütüldüğünü söylerler. Julius Schwartz editör olunca bu tür eleştirilerin farkında olduğunu ve bu yüzden de yazar Bill Finger ile beraber kahya Alfred'i öldürerek yerini Dick Grayson'ın halası Harriet ile doldurduklarar Wayne Malikanesi'nde bir dişi refakatçi eklediklerini söylemiştir. Batman'in homoseksüelliğine dair yazar. Alan Grant'in yorumları şu şekildedir: ""13 yıl boyunca yazarlığını yaptığım Batman homoseksüüel değildi. Bob Kane'e kadar Denny O'Neil'in ve Marv Wolfman'ın Batman'i de değildi. Sadece Joel Schumacher 'in farklı bir görüşü olabilir."" Devin Greyson da ""Bu kime sorduğunuza göre değişir, değil mi? Bana sorarsanız hayır derim, homoseksüel olduğunu düşünmüyorum... Ancak öyle olduğunun anlaşılmasını da anlayabiliyorum"" demiştir. Bugünlerde daha da az önemli bulunan bu tür anlayışın azalmasına rağmen popüler kültürde bazı sanatçılar yayıncının karşıt duruşuna rağmen Batman ve Robin'in -sözde- homoseksüel ilişkisine dair ürünleri çıkartmaya devam etmektedir. 2000 yılında Cristopher York'un "All in the Family: Homophobia and Batman Comics in the 1950s" makalesinde kullanılmak istenen 4 resmin (Batman #79, #92, #105 ve #139) yayınlanmasına DC Comics izin vermemiştir. 2005 yazında olan bir diğer olayda ise çizer Mark Chamberlain; Batman ve Robin'in müstechen pozlarını resmetmiştir. DC Comics her iki sanatçıyı da çalışmalarını satmalarını yayınladıkları takdirde tüm gelirlerini yayın haklarını elinde tuttuğu için alacağını söyleyerek engellemiştir. Bu konu en son 3 Mart 2006'da yeniden gündeme gelmiştir. Çok tartışılan Batman & Robin filminde Batman'i canlandıran George Clooney bu tarihli röportajında Barbara Walters'a Batman'in bir homoseksüel gibi oynadığını söylemiştir. ""Lastik bir kıyafet içindeydim ve meme uçları vardı. Batman'i heteroseksüel olarak oynayabilirdim ama rolümü homoseksüel olarak oynadım"." Barbara Walters gülerek Batman'in homoseksüel olup olmadığını sorduğunda ise ""Hayır, ama ben onu homoseksüel yaptım"" demiştir. Batman, hem bir süper kahraman hem de Bruce Wayne kimliği ile tüm kariyeri boyunca çizgi roman ve diğer medyada kadınlarla ilişkisi olan bir karakter olarak anlatılmıştır ve zaman zaman da kadın düşmanları ile karşılaştığında hikâyeye anlatım zenginliği kazandırmak için seks unsurunu da katılmıştır. Batman'in cinsel kimliği pek çok yazar tarafından heteroseksüel olarak isimlendirilmiştir. Ali Cengizkan Ali Cengizkan (d. 29 Ekim 1954, Ankara), Türk şair ve yazar. Ortaöğrenimini TED Ankara Koleji'nde tamamladı. 1978 yılında ODTÜ Mimarlık Fakültesi'ni bitirdi. Bir süre Ankara'da serbest mimarlık yaptı. 1981 yılında ODTÜ Mimarlık Bölümü'nde eğitim asistanı olarak çalıştı. 1994-1998 yılları arasında aynı bölümün başkanlığını yürüttü. Bu bölümde öğretim üyesi olarak çalışmalarını sürdürmektedir; Ağustos 2012'den beri aynı Fakülte'nin Dekanıdır. İlk şiir kitabı olan "Senlere" (1980) ile 1981 yılında Akademi Kitabevi Şiir Başarı Ödülü'nü kazanan Ali Cengizkan, Türkiye Yazıları ve Yarın dergilerinin yazı kurullarında görev aldı. Şiirlerinde çağdaş Türk toplumunun sorunlarına, bireysel ve toplumsal duyarlılığını ustaca birleştirerek eğildi ("Bağımlı Şiir", 1986). Şairliğinin yanı sıra, şiir üzerine yazıları ve şiir çevirileriyle de tanınan Cengizkan, yapıtlarını Türkiye Yazıları, Adam Sanat, Broy, Gösteri, Oluşum, Somut, Türk Dili, Varlık, Yazın, Yusufçuk gibi dergilerde yayımladı. Ramis Dara şair için şöyle söylemektedir: "Ali Cengizkan, şiirlerinde estetik boyu kucaklamasının yanında, şiirin yaşamda yeri, karşılığı olmasını isteyen bir şairdir. Bu nokta da onu, kendi şiiri içinde bir tür öyküselliğe götürmektedir. Şair genellikle akıp giden ya da ilerde insanların ulaşacağı yaşamdaki bir an, bir çizgi, bir bir durumla ilgilenmektedir. Cengizkan'ın şiirinin önemli iki özelliği vardır: Yer yer yoğun bir siyasallığı içermesi ve ince alaya yaslanması." "Ozanım ben / Halka tanıklıktır görevim" diyen şairin, olgunluk yıllarında yazdığı şiirlerde, içerik bakımından daha evrensel bir tutumu benimsediği ve oluşturmaya çalıştığı yeni şiirin içeriğine uygun bir biçem arayışına yöneldiği gözlenmektedir ("Öğle Suyu", 1997). Yeğeni Ekin Cengizkan, davulcu olarak başta Anima olmak üzere çeşitli müzik oluşumlarında yer almıştır. Evrensel Evrensel, evrensel olan ya da dünya çapında olan şey. Aynı zamanda birbirinden ayrı özellikler taşıyan şeylerin paylaştığı ortak "özelliği" dile getiren felsefi kavram. Örneğin: tekerlek, yemek tabağı ve halka birbirinden ayrı özellikteki nesnelerdir. Bu nesnelerde ortak olan dairesellik "özeliğinin" evrensel olduğu söylenebilir. Dairesel olan nesneler, evrensel olanın, daha doğru bir deyişle "belirli bir evrenselin" birer örneğidirler. Dikkat edilirse buradaki açıklama düzlemi dünya ölçekli olup tüm evreni kapsamak durumunda olmadığından evrensel sözcüğünün simgesel olduğunun ayırt edilmesi onun yanlış kullanımının önlenmesi bakımından önemlidir. Materyalizm Maddecilik, özdekçilik veya materyalizm, her şeyin "madde"den oluştuğunu ve bilinç de dahil olmak üzere bütün görüngülerin maddi etkileşimler sonucu oluştuğunu öne süren, a priori olan hiçbir metafiziksel kavramı kabul etmeyen felsefe kuramıdır. Bir diğer deyişle madde, var olan tek tözdür. Maddecilik "fiziksel maddenin tek veya esas gerçeklik olduğu" yönündeki kuramdır. Maddeci kuram, monist varlıkbilim sınıfına aittir. Böylelikle, düalizm veya plüralizmden ayrılır. Görüngübilim üzerine kurulmuş idealizm ve tinselcilik düşünce sistemlerin karşıtıdır. Felsefi okulların çokluğuna ve aralarındaki farklara rağmen, tüm felsefi sistemlerin birbirlerine taban tabana zıt iki ana kategoride toplanabileceği söylenir: idealizm ve maddecilik. Bu iki kategorinin temel önermeleri gerçeğin doğası hakkındadır, ve aralarındaki temel fark "Gerçeklik neyden meydana gelir ve aslı nedir?" sorusuna verdikleri yanıtta bulunur. İdealistler için ruh veya bilinç, akıl esasken, maddeciler için madde asıldır, ruh veya bilinç de, bu aslolanın sonucu olarak doğan ve ikincil olandır. Maddeciler, varoluşun insan bilinci gibi maddi olmayan kavramlarla temellendirilmesine karşı çıkarlar. Onlara göre dış dünyanın gerçekliği sorgulanamaz ve insan da bu maddi dünyaya bağlıdır. Örneğin, antik maddeciler, insan ruhunun beden