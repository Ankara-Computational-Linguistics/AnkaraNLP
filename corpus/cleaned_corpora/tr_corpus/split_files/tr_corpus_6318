Ruh halleri ya daha pozitif olmaya, ya da daha negatif olmaya yönlendirildi, ya da hiç yönlendirilmedi. Bulgulara göre negatif ruh hali, öz temsil şeklinde depolanmış olan önemli detaylara ulaşılmasını zorlaştırdı. Bundan denek kötü bir ruh halindeyken sahte anıların hatırlanmasının daha düşük bir ihtimal olduğu anlamı çıkarılabilir. Terapi yoluyla geri kazanılmış anıların sadece bastırılmış ya da ilk etapta var olduğunu ayırt etmek daha zordur. Terapistler hipno-terapi, yinelenen sorgulama ve bibliyoterapi gibi stratejiler kullanmıştır. Bu stratejiler var olmayan ve doğru olmayan, hatalı anıların kurtarılmasına sebep olabilir. Yakın zamanda yayınlanan bir rapor gösteriyor ki bu konudaki modern tartışmalar 1980 ve 1990’lı yıllarda meydana gelmeden önceki yüzyılda benzer stratejiler birçok terapide sahte anıya neden olmuş olabilir. Laurence ve Perry tarafından yürütülen hipnoz yoluyla bellek geri çağırımını tetikleme becerisini ölçen çalışmada katılımcılar hipnotik duruma sokulmuş ve sonra uyandırılmıştır. Gözlemciler katılımcıların yüksek bir sesle uyandırıldığını belirtmiştir. Bunun yanlış bir bilgi olmasına rağmen, katılımcıların neredeyse yarısı bunun doğru olduğunu bildirmiştir. Yani, katılımcıların durumunu tedavi edici bir şekilde değiştirmek onların, onlara söylenenlerin doğru olduğuna inanmasına sebep olabilir. Bundan dolayı katılımcı yanlış geri çağırım yapar. 1989’da yürütülen hipnotize edilebilirlik ve sahte anı üzerine bir çalışma, hatırlanan doğru ve yanlış anıları ayrıştırmıştır. Açık uçlu soru formatında, katılımcıların %11.5’i gözlemciler tarafından ortaya atılan sahte anıları hatırlamıştır. Çoktan seçmeli soru formatında ise hiçbir katılımcı sahte anıların olduğunu iddia etmemiştir. Bu sonuç hipnotik söylemlerin odak, farkındalık ve dikkatte değişikliklere neden olduğu kanısına varmaya itse de, katılımcılar gerçekle kurguyu karıştırmamaktadır. Terapi kaynaklı hafıza kurtarımı, sahte anı sendromu hafıza odaklı tartışmasının yaygın bir alt kategorisidir. Bu olgu genel hatlarıyla tanımlanmıştır ama DSM’de yer almamıştır. Ancak sendrom sahte anının, sahte ve yanlış bir anı hatırlandığında insan hayatına büyük bir etkisi olduğunda sendrom olarak deklare edilmesi gerektiğini ileri sürmektedir. Bu sahte anı insanın karakterinin ve yaşam tarzının yönelimini tamamen etkileyebilir. “Alışveriş-merkezinde-kaybolma” tekniği bir diğer kurtarma stratejisidir. Bu temelde bir tekrar edilen yargı kalıbıdır. Anı kurtarımı yapılan kişiye gerçekte olmamış bir deneyimin sürekli olarak yaşandığı söylenir. Bu strateji kişinin bu olayı yaşanmamış olmasına rağmen hatırlamasına sebep olabilmektedir. Terapi kaynaklı hafıza kurtarımı özellikle cinsel istismarla ilgili adli vakalarda sık sık görülmektedir. Romano v. Isabella vakasında iki terapist hastalarına babası tarafından cinsel istismarda bulunulduğunu ileri sürmüştür. Terapist Isabella’nın Romano’ya sodyum amital adlı hipnotik ilacın kullanımı ardından bu anıyı aşıladığı ileri sürülmüştür. Oybirliğiyle alınmış bir karar ardından, Isabella’nın Holly Romano’ya karşı ihmalkar olduğu beyan edilmiştir. 1994’teki bu adli vaka sahte anıların oluşması ihtimalinin aydınlatılmasında çok büyük bir rol oynamıştır. Bir başka adli vakada sahte anılar bir adamın suçlarından aklanmasına yardımcı olmuştur. Joseph Pacely bir kadının evine cinsel saldırı amacıyla girmekle suçlanmıştır. Kadın suçun işlenmesinin hemen ardından saldırganın eşgalini polise bildirmiştir. Duruşma sırasında bellek araştırmacısı Elizabeth Loftus belleğin hataya düşebilir olduğuna ve kadının ifadesinde duygularının etkisinin olabileceğine yönelik tanıklık etmiştir. Loftus tanıklığıyla tutarlı pek çok çalışma yayınlamıştır. Bu çalışmalar belleğin kolaylıkla değişebileceğini ve bazen görgü tanıklığının sanıldığı kadar güvenilir olmadığını ileri sürmektedir. Sahte anının bir faktör olarak görüldüğü birçok adli vaka olmasına rağmen, bu durum sahte anıyla gerçek hatırlamanın ayırt edilmesini kolaylaştırmamaktadır. Ses terapötik strateji bilinen tartışmalı stratejilerden kaçınarak ya da anlaşmazlığı katılımcıya açıklayarak bu ayrımın yapılmasına yardımcı olabilir. Her bir vakada, kurtarılmış anılar terapisi kabul edilemez ve bilimsellikten uzak görülmüştür. Kurtarılmış anıların doğru ya da yanlış olduğunun ayırt edilemeyecek olması kanıtın niteliğinin zayıflaması ve vakaların terapistlerin aleyhine sonuçlanması demektir. Terapötik kurtarım tekniklerine itiraz elektrokonvülsif terapi gibi hafıza eleme teknikleri etiğinin karşılaştırılmasıyla tartışılmıştır. Harold Merskey kurtarılmış anı terapisindeki etik olaylar ile ilgili bir makale yayımladı. Merskey’e göre, bir hastanın hayatında daha önceden ortaya çıkmış önemli meseleler varsa, ‘bozulmanın’ gerçekleşmesi şiddetli derecede anı hatırlamaya dayanır. Bu bozulma duygusal travmanın gün yüzüne çıkmasıyla daha çok fiziksel gerçekleşir: gözyaşları, kıvranmalar ya da fiziksel rahatsızlığın başka göstergeleri. Terapiye göre küçük sorunları olan hastanın fiziksel bozulmasının oluşumunu anı hatırlamaya bağlı olarak gelmesi hatırlanan olgunun potansiyel yanlışlığının göstergesi olabilir. Eğer bir çocuk istismara maruz kalmışsa, çocuktan olaya dair yöneltilen sorulara ayrıntılı veya kesin cevaplar vermesi beklenemez. Dolaylı yoldan çocuğun hafızasını harekete geçirmeye yönelik sorular kaynak yükleme çatışmasına neden olabilir. Çocuk sürekli sorgulandığında sadece soru soranları tatmin etmek için hafızasını zorlayabilir. Çocuğun üzerinde oluşturulan baskı anıları doğru hatırlamasını zorlaştırır. Bu gibi durumlarda, çocukların bir olayı veya olguyu hatırlamak için sürekli hafızasını zorlamasının gerçek anılardan çok potansiyel anıları aktarmasına neden olacağını varsayılır. Aynı koşullarda hiç istismara maruz kalmamış çocuklarda da yaşanmamış olayları aktarma eğilimi vardır. Eğer çocuğun hatırladığı anı yanlış ise buna birinci tip hata denir, eğer çocuk var olan bir anıyı hatırlayamazsa buna da ikinci tip hata denir. Çocuklarda en çok göze çarpan hafıza gerilemelerinden biri yanlış kaynak yüklemedir. Yanlış kaynak yükleme hafızanın olası kaynaklarını deşifre etmedeki hataya verilen isimdir. Olayın veya bilginin kaynağı gerçek algılarımızdan olabileceği gibi hayal ettiğimiz olaylardan da ortaya çıkabilir. Küçük çocukların, özellikle okul öncesi dönemdekilerin, bu iki kaynağı ayırt etmesi daha zordur. Lindsay ve Johnson (1987) ergenlik dönemindeki çocukların dahi bazı durumlarda bu iki kaynağı ayırt etmekte zorlandığını belirtmişlerdir. Saito, Miyazaki Saito ( "Saito-shi"), Japonya'nın Miyazaki prefektörlüğünde bulunan bir şehirdir. Yüzölçümü 438.56 km² olan şehrin nüfusu 1 Ağustos 2014 tarihi itibarı ile 31,048'dir. İstem dışı körlük İstem dışı körlük, dikkatsiz körlük veya algısal körlük, hiçbir şekilde görme bozukluğu ya da görme kusuru ile ilişkilendirilmeyen psikolojik bir dikkat eksikliği. İstem dışı körlük bir bireyin normal bir görüşte beklenmedik uyarıcıyı (stimuli) fark edemediği olay olarak da tanımlanabilir. Biri için tüm uyarıcılara dikkat etmek imkânsız olduğunda sonuç olarak istem dışı körlük anlamına gelen oldukça belirgin ve beklenmedik nesneleri görememe durumu oluşur. Terim, Arien Mack ve Irvin Rock tarafından 1992’de bulunmuştur ve içeriğinde olayın buluşunu ve onu tanımlamak için yöntemleri anlatan 1998’de MIT Press tarafından yayımlanan kitaplarının adı olmuştur. İstem dışı körlük üzerine yapılan çalışma, olayın bilişsel bozukluktan bağımsız olarak her bireyde ortaya çıkabileceğini belirtmiştir. Birçok deney istem dışı körlüğün insanların algısı üzerinde de bir etkisi olduğunu göstermiştir. Bir olayın istem dışı körlük olarak sınıflandırılması için gereken ölçütler şu şekildedir: İstem dışı körlük deneyimini yaşayan bireyler, davranış üzerinde belirleyici bir rol oynayan bu etkiden genellikle habersizdirler. İstem dışı körlük; değişim körlüğü, tekrarlama körlüğü, görsel maskeleme ve dikkat kırpılması gibi görsel farkındalık bozukluklarıyla alakalı olup onlardan farklıdır. İstem dışı körlüğü diğer farkındalık bozukluklarından ayıran en önemli nokta fark edilmemiş uyarıcının beklenmedik olmasıdır. İstem dışı körlüğü diğer farkındalık bozukluklarından ayıran asıl nokta istem dışı körlüğe sebep olan fark edilmemiş uyarıcının beklenmedik olmasıdır. Bahsi geçen uyarıcının beklenmedik doğası istem dışı körlüğü önceden adı geçen dikkat kırpması gibi dikkat bozukluklarından ayırır. Kabul etmek gerekir ki bilişsel sürecin eksikliğinin aksine istem dışı körlük görüş alanındaki bir öğeye bilinç olarak dikkat edilememesinden kaynaklanır. Tamamen görülebilir fakat beklenmedik nesneyi başka bir olaya ya da nesneye odaklanmaktan dolayı fark edememe durumu olan istem dışı körlük gibi buluşlar beyinin görsel bilgiyi nasıl depoladığı ve düzenlediği ile ilgili görüşleri değiştirmiştir. Ayrıca bu buluşlar beyin ve özellikle bilişsel süreç hakkında ileriki araştırmaların yapılmasını sağlamıştır. Bilişsel yakalama ve bilişsel tünelleme gözlemcinin mevcut çevreden çok elindeki araçlara, işe, içsel düşüncelere odaklanmasından kaynaklanan bir istem dışı körlük olayıdır. Bir sürücünün araba sürerken yola odaklanmayıp hız-ölçere odaklanması bilişsel yakalamadan (cognitive capture) mağdur olduğunun örneğidir. Araştırmacılar arasında istem dışı körlük ile ilgili en baştaki anlaşmazlıklar, dikkat edilmemiş uyarıcı işleminin çerçevesinde gelişir. Bilgi kaynağında özellikle uyarıcının algılanıp algılanmayacağı seçiminin belirlenmesinden önce görsel sahnenin işleminin tam olarak ne kadar surede tamamlanacağı hakkında anlaşmazlık vardır. Bu konu hakkında seçimin algılama işleminden önce ve sonra ortaya çıkacağına inananlar olmak üzere iki temel ekol bulunmaktadır. Seçimin önceden olacağını savunan kuramcılar uyarıcının algılanmasını seçimin işlenmesi için gereken sınırlı bir süreç olarak tanımlamışlardır. Buna göre belli bir uyarıcıyı dikkate alma kararı, işlemin ilk aşamasında, yalnızca seçilen uyarıcıların tamamen işleme alındığı fiziksel özellikleri vurgulayan öncül çalışmaların hemen ardından gelir. Öte yandan, seçimin daha sonra olacağını savunan kuramcıların savunucuları algının sınırsız bir işlem olduğunu ve görsel sahnedeki bütün uyarıcıların aynı anda işlendiğini ileri sürmüşlerdir. Bu durumda, alakalı bilginin seçimi bütün uyarıcıların işlemlenmesinden sonra yapılır. Bu konu hakkındaki önceki araştırmalar ağırlıklı olarak erken seçime odaklanırken 1970'lerin sonlarından beri esas olarak geç seçimin kuramlarına yönelmişlerdir. Bu değişim esasen olayın yeni açılarını ortaya çıkarmış olan istem dışı körlük çalışmasının yaklaşımındaki bir değişiklikten kaynaklanmaktadır. Günümüzde, geç seçim kuramları genellikle kabul edilmiştir ve istem dışı körlük çalışmalarının çoğunun odak noktası olmaya devam etmektedir. Görsel uyarıcıların algılanması konusunda geç dikkat seçimini destekleyen önemli miktarda araştırma mevcuttur. Geç dikkat seçimini araştırmak için en çok kullanılan yöntemlerden biri dikkat gösterilmeyen uyarıcının hazırlama (priming) etkisini (sonraki eylemleri etkileme özelliği) ölçmektir. Bu etkiyi göstermek için genellikle kelime tamamlama görevleri kullanılır. Başka çeşitleri olmakla birlikte, bu görevlerde genellikle katılımcılara kelimelerin ilk birkaç harfi gösterilir ve harf dizilerini anlamlı bir kelime oluşturacak şekilde tamamlamaları istenir. Bu araştırmalarda görülen odur ki denemeler sırasında katılımcılara benzer bir kelime göstermek yerine dikkat gösterilmeyen bir uyarıcı sunmak katılımcıların kelimeleri tamamlama hızını önemli ölçüde arttırmaktadır. Aynı etki kelimeler yerine nesneler kulanılan çalışmalarda da gözlenir. Katılımcılara nesnelerin fotoğrafları çok hızlıca gösterildiğinde, sonraki gösterimde katılımcılar bu öğeleri yeni öğelere kıyasla önemli ölçüde daha hızlı tanımlamıştır. Mack ve Rock tarafından yürütülen dikkate değer bir çalışmada, katılımcılara, katılımcının adından bir harfle değişik bir kelime göstermenin genel olarak bilinçli dikkat uyandırmadığı bulundu. Tek bir karakteri değiştirerek, sunulan kelimeyi katılımcının adına dönüştürmek ve kelimeyi oldukça anlamlı bir uyarıcı haline getirmekse, gösterilen dikkati anlamlı ölçüde arttırdı. Bu bulgulardan uyarıcının en azından anlamı analiz etmeye yetecek kadar kapsamlı olarak işlendiği sonucu çıkarılabilir. Bu sonuçlardan uyarıcının bilinçli dikkat seçiminin, işlem sürecinde sonradan gerçekleştiği savına ulaşılabilir. Yukarıda açıklanan bulgular göstermektedir ki uyarıcı bilinçli bir dikkatle işlenmediğinde bile algısal ve bilişsel olarak işlenmekte ve sonraki davranışları etkileyebilmektedir. Bulgular geç dikkat seçimi hipotezinin geçerliliğini desteklemektedir ancak dikkat dışı uyarıcının anlamlı ölçüde işlenmiyor olabileceğini öneren araştırmalar da mevcuttur. Örneğin, Rees ve meslektaşlarının çalışmasında, algısal bir görevi tamamlayan katılımcıların beyin aktiviteleri fMRI (funtional magnetic resonance imaging) ile kaydedildi. Anlamlı (kelimeler) ve anlamsız (ses uyumu olan anlamsız harf dizileri) uyarıcıların sinirsel işlenme süreci, aynı öğeler katılımcıların hem dikkatindeyken hem de dikkati dışındayken incelendi. Dikkat dışı uyarıcılar için gruplar arasında anlamlı bir fark görülmezken, katılımcıların açıkça dikkatinde olan anlamlı ve anlamsız uyarıcıların sinirsel işlem sürecinde farklar gözlemlendi. Bu sonuçlarına göre dikkat dışı uyarıcı anlamına kadar işlenmedi, yani dikkat gösterilen uyarıcıdan daha az kapsamlı işlendi. Katılımcılar bilinçli olarak dikkat göstermedikleri uyarıcının anlamını kavrıyor gibi görünmüyordu. Bu teori erken ve geç dikkat seçimi teorilerinin arasındaki boşluğu doldurmaktadır. Yazarlar, erken dikkat seçimi teorisine ait algının sınırlı olması fikriyle (yani bilişsel kaynakların sınırlı olması), geç dikkat seçimi teorisine ait algının otomatik bir süreç olması fikrini bu teoriyle bütünleştirdiler. Bu görüş, herhangi bir uyarıcı için gerçekleşen işlem seviyesinin mevcut algısal yüke bağlı olduğu fikrini savunur. Başka bir deyişle, mevcut görev fazla dikkat gerektiriyorsa ve bu görevin işlem süreci için mevcut kaynakların çoğu kullanılıyorsa, görsel alandaki odaklanılmayan diğer uyarıcılara çok az kaynak kalır. Karşılıklı olarak, eğer işlem az miktarda dikkat gerektiriyor ve bilişsel kaynakların azını kullanıyorsa, algısal yük düşük olur ve dikkat kaçınılmaz olarak odakta olmayan uyarıcılara yönlendirilebilir. Algısal yükün istem dışı körlük üzerindeki bu etkisi, Faugnie ve Marois tarafından yürütülen bir çalışmayla gösterilmiştir. Bu çalışmada katılımcılardan, basitçe sözel uyarıcının akılda tutulmasını ya da verilen materyalin yeniden düzenlenmesini içeren bellek görevlerini yerine getirmeleri istendi. Katılımcılar görevi tamamlarken beklenmeyen bir görsel uyarıcı sunuldu. Sonuçlara göre, beklenmeyen uyarıcıyı gözden kaçırma ihtimali, bilgiyi yeniden düzenlerken, daha basit olan tekrar etme görevine göre daha yüksekti. Benzer başka bir çalışmada denekler zor ya da kolay çıkarma görevlerini gerçekleştirirken, deneklerin fMRI kayıtları alındı. Bu görevler yapılırken, yeni görsel dikkat dağıtıcı uyarıcılar sunuldu. Görev sınırlı kaynakların az miktarının kullanılmasını gerektirdiğinde (kolay çıkarma işlemi), dikkat dağıtıcılar dikkati üzerine çekti ve birincil görsel korteksteki beyin aktivitesinde gösterildiği gibi görsel analizi tetikledi. Ancak algısal yük fazla olduğunda aynı sonuç gözlemlenmedi; bu koşulda dikkat dağıtıcılar önemli ölçüde daha az dikkat çekti ve algısal olarak daha az işlendi. Böylece yüksek algı yükünün ve sonuç olarak dikkatle ilişkili kaynakların önemli ölçüde daha fazla kullanılmasının, olası istem dışı körlükte artışa neden olduğu gözlendi. Dikkatsiz amnezi teorisi, istem dışı körlüğün dikkati toparlama veya uyarıcının algılanmasına ilişkin bozukluklardan değil bellekteki bir bozukluktan kaynaklandığını iddia eder. Bu teoriye göre, görüntüdeki ‘fark edilmeyen’ uyarıcı bilinçli bir şekilde algılanır fakat hemen unutulur. Bu da katılımcıların bu uyarıyıcı tanımlamaları ve bildirmelerini imkânsızlaştırır. Aslında dikkatsiz amnezi uzun süreli bir açık bellek yaratmaktaki bozukluktur. Uyarıcıyı görmesinden bir süre sonra katılımcıdan uyarıcıyı tanımlaması istenilir ama katılımcının o uyarıcıya dair hafızası yok olmuştur. Algıdaki bir bozukluğu, hafızadaki bir bozukluktan ayırmak zor olsa da bazı araştırmalar bu konuya ışık tutmaya çalışmıştır. Klasik metodu uygulayan çağdaş bir istem dışı körlük çalışmasında, katılımcılar kendilerine izletilen videonun bir kısmında arka planda görünen şemsiyeli kadını fark etmezler. Video şemsiyeli kadın geçmekteyken durdurulduktan hemen sonra katılımcılara videoda gördükleri iki farklı insanı tarif etmeleri istendiğinde, katılımcıların büyük çoğunluğu şemsiyeli kadını tarif edemez. Videonun belli bir süre geçtikten ya da beklenmedik bir olaydan sonra durdurulması katılımcıların bildirimlerinde herhangi bir değişikliğe yol açmaz. Bu çalışmalardan çıkan bulgular, istem dışı körlük fikrine karşı görünebilir fakat sadece deneylerdeki bellek testinin geç uygulanması ve bu sürede uyarıcıya dair hafızanın yok olduğunu vurguluyor olabilirler. İstem dışı körlüğün asıl nedeni ‘fark edilmeyen’ uyarıcıya dair beklenti eksikliğidir. Bazı araştırmacılar istem dışı körlüğün dikkatsizlikten değil uyarıcıya dair beklenti eksikliğinden kaynaklandığını düşünüyor. Bu teorinin savunucuları istem dışı körlüğe dair klasik metodla yapılmış olan çalışmaların dikkati değil, gösterilen nesneye dair beklentiyi manipüle ettiğini vurguluyorlar. Beklentinin istem dışı körlük üzerindeki etkisine dair yapılan çalışmalar, izleyicilerin önemli bir uyarıcının sunulacağının farkında olduklarında, mesela sonrasında test yapılacağı belirtildiğinde, istem dışı körlüğün gözlemlenmediğini göstermiştir. Bu alandaki önde gelen araştırmacılardan Arien Mack, uygulanan metodlardaki olası tutarsızlıkları kabul etmesine rağmen, istem dışı körlüğün ağırlıklı olarak dikkatin çekilmesindeki (attentional capture) bir bozukluktan kaynaklandığını şiddetle savunuyor. Mack’e göre eğer beklenti, dikkat kırpılması ve değişim körlüğü gibi sıkı bağları bulunan iki kavrama aracılık etmiyorsa -madem katılımcılar uyarıcıya bakmaları söylenmesine rağmen değişen objeyi saptamakta zorlanıyorlar- istem dışı körlüğün sadece uyarıcının sunumuna dair beklenti eksikliğiyle açıklanması yeterli olmaz. İstem dışı körlük için öne sürülen bir başka teorik temel, algısal döngü kavramsal çerçevesidir. Algısal döngü, odaklanma ve farkındalık sürecinin iki farklı aşamada gerçekleştiğini söyler. Odaklanma, uyarıcının belirginliğinden kaynaklı olarak dikkatte değişim olduğunda; farkındalık ise uyarıcı bilinçli şekilde algılandığında olur. Bu dikkat kümeleri önemlidir, çünkü bir bireyin işlediği uyarıcının karakteristik özelliklerinden oluşur. İstem dışı körlük kişinin dikkat kümesi ile ‘beklenmeyen’ uyarıcının belirmesinin etkileşimiyle gerçekleşir.‘Beklenmeyen’ uyarıcıyı tanıma ancak beklenmedik nesnenin karakteristik özelliklerinin hali hazırda algılanmış olan uyarıcılar ile benzer özelliklere sahip olmasıyla gerçekleşir. Algısal döngü teorisi, istem dışı körlük, yanlış hafıza ve görgü tanıklığı için de öneriler barındırır. İstem dışı körlüğe dair 4 ana öneri şunlardır; İstem dışı körlük için diğer teorik temeller yukarıdan aşağıya ve aşağıdan yukarıya işlemlemeyi içerir. Araştırmacılar istem dışı körlüğü ölçmek için katılımcılara ‘beklenmeyen’ uyarıcı sunulmuşken bir temel görevi tamamlamalarını istemişler. Daha sonra, araştırmacılar katılımcılara sıra dışı bir şey görüp görmediklerini sormuş. Arien Mack and Irvin Rock 1998’de çıkan İstem Dışı Körlük (Inattentional Blindness) adlı kitaplarında bunun gibi bir takım deneyleri açıklamışlar. İstem dışı körlüğü kanıtlayan en meşhur örnek olan Görünmez Goril Testi, Urbana-Champaign’deki Illinois Üniversitesi’nden Daniel Simons ve Harvard Üniversitesi’nden Christopher Chabris tarafından yürütüldü. 1975 yılında Ulric Neisser, Neisser ve Becklen tarafından gerçekleştirilmiş olan çalışmaların incelenerek düzeltilmiş bir versiyonu olan bu çalışmada, katılımcılardan (siyah ve beyaz tişört giyen) iki grup insanın basketbol topu ile paslaşmalarını içeren kısa bir video izlemeleri istendi. Kendilerine takımlardan birinin yaptığı pasları saymaları veya yerden sektirilerek verilen paslara karşılık havadan yapılan pasları saymaları söylendi. Videonun farklı versiyonlarında bir kadın elinde şemsiyeyle (yukarıda bahsedildiği gibi) veya tüm vücudunu kaplayan bir goril kostümüyle sahneye girdi. Videoyu izledikten sonra katılımcılara sıra dışı bir şey fark edip etmedikleri soruldu. Çoğu grupta, katılımcıların %50’si gorili gördüklerini söylemediler (veya şemsiyeli kadını). Gariplikleri fark edememek, zor bir iş olan kaç tane pas yapıldığına kendini kaptırmaktan ötürü, söz konusu garipliğe dikkati verememiş olmaya atfedildi. Bu sonuçlara göre görüş alanı ile algı arasındaki ilişki, önceden düşünüldüğünden çok daha fazla dikkate bağlıdır. Katılımcıların %50’si gorile veya şemsiyeye karşı değişim körlüğü yaşamış olsalar da, katılımcıların ne kadarının paslaşmaları doğru şekilde sayabildiğine dair yayımlanmış bilgiye ulaşmak oldukça zor. Simons ve Chabris’in temel çalışması İngiliz Televizyonu’nda bisikletlilere yönelik kamu güvenliği reklamı olarak, motorcularda istem dışı körlükten kaynaklanan potansiyel tehlikelere dikkat çekmek için tekrar kullanıldı. Bu reklamda goril, ay yürüyüşü yapan bir ayı ile değiştirildi. 1995 yılında polis memuru Kenny Conley silahlı bir şüpheliyi kovalıyordu. Koştuğu esnada sivil kıyafetli bir polis memurunun yanlışlıkla diğer memurlar tarafından yere yatırıldığını fark etmedi. Kavgayı gördüğüne ancak meslektaşlarını korumak için yalan söylediğine inanan jüri, Conley’i yalancı şahitlik ve adaleti engelleme gerekçesiyle mahkûm etti. Conley ise sözünün arkasında durdu, gerçekten de görmemişti. Christopher Chabris, Adam Weinberger, Matthew Fontaine ve Daniel J. Simons bu senaryonun mümkün olup olmadığını görmek istediler. Katılımcılardan deney ekibinden birini 30 fit (yaklaşık 9 metre) uzaklıktan koşarak takip etmelerinin ve kaç defa kafasına dokunduğunu saymalarının istendiği bir deney tasarladılar. Yolun 8 metre kadar dışında, yaklaşık 15 saniye görülebilen sözde bir kavga ayarlanmıştı. Tamamı 2 dakika 45 saniye süren bu işlemin ardından katılımcılardan takip ettikleri kişinin iki elinden biriyle (orta seviye) veya iki eliyle (yüksek seviye) kafasına kaç kez dokunduğunu saymaları istendi veya saymaları istenmedi (düşük seviye). Koşudan sonra ise üç soru soruldu: 1) Kavgayı fark edip etmedikleri; 2) Bir hokkabaz görüp görmedikleri ve 3) Top süren birini görüp görmedikleri. İkinci ve üçüncü sorular kontrol içindi ve kimse bunları gördüğünü söylemedi. Deney gündüz vakti yapıldığında, katılımcılar geceye göre kavgayı önemli ölçüde yüksek oranda fark ettiler. Ayrıca, düşük seviyede (%72) hem orta seviyeye (%56) hem de yüksek seviyeye (%42) kıyasla kavganın görüldüğü daha fazla bildirildi. Bu sonuçlar istem dışı körlüğün gündelik hayatta olabileceğini örneklediği gibi polis memuru Conley’in, dikkati başka yere odaklandığı için kavgayı gerçekten gözden kaçırmış olabileceğine dair kanıt sağlıyor. Dahası bu sonuçlar, algısal yük arttıkça doğrudan odaklanılmayan unsurları işlemden geçirmek için kullanılan becerilerin azaldığını ve böylece istem dışı körlük vakalarının daha sık ortaya çıktığını öne süren bilgi tabanını destekliyor. Steven Most, Daniel Simons, Christopher Chabris ve Brian Scholl tarafından yürütülen bir başka deneyde basketbol oyunu yerine bilgisayar ekranı ile gösterilen uyarıcılar kullanıldı. Bu deneyde ekrandaki nesneler rastgele hareket ediyordu. Katılımcılara siyah nesneleri takip etmeleri ve beyazları dikkate almamaları talimatı verildi veya tam tersi. Birkaç denemeden sonra beklenmedik bir şekilde kırmızı bir haç belirdi ve beş saniye boyunca ekran boyunca ilerledi. Deneyin sonuçları, renk ve şekil bakımından haçın siyah ve beyaz objelerden belirgin bir şekilde farklı olmasına rağmen katılımcıların yaklaşık üçte biri tarafından fark edilmediğini gösterdi. İnsanların parlaklık ve şekil gibi belirli algısal boyutlara odaklanabildikleri anlaşıldı. Beklenmeyen uyarıcının bağlam ve çevreyle benzerlik göstermesi durumunda istem dışı körlük oluşma ihtimali yüksektir. Batı Washington Üniversitesi’nde Ira E. Hyman, S. Matthew Boss, Breanne M. Wise, Kira E. Mckenzie ve Jenna M. Caggiano tarafından tasarlanan ilginç bir deneyle, cep telefonunun yürümek gibi sıradan işlerde bile istem dışı körlüğe nasıl katkı yapabileceği gösterildi. Bu deneyde uyarıcı tek tekerlekli bisiklet süren, parlak ve rengarenk kostümlü bir palyaçoydu. Katılımcılar dört gruba ayrıldılar. Telefonla konuşuyor, kulaklıkla müzik dinliyor, yalnız başlarına veya çift olarak yürüyorlardı. Çalışma palyaçoyu en düşük düzeyde fark edenlerin cep telefonu ile konuşanlar olduğunu gösterdi. Daniel Memmert kişinin nesneye doğrudan baktığı halde göremeyebileceğini ortaya koyan bir deney yürüttü. Bu deney görünmez goril deneyine dayanıyordu. Katılımcılar yaş ortalamaları 7.7 olan çocuklardı. Kendilerine 6 basketbol oyuncusunun kısa bir videosu izletildi (3’ü beyaz tişörtlü, 3’ü siyah tişörtlü). Katılımcılara sadece siyah tişörtlü oyuncuları izlemeleri ve oyuncuların paslarını saymaları söylendi. Video sırasında goril kostümlü biri sahneye doğru yürüyordu. Film geniş bir ekrana yansıtılmış (3.2 m X 2.4 m) ve katılımcılar ekrandan 6 metre uzaktaki sandalyelere oturmuştu. Katılımcıların göz hareketleri ve bir noktaya sabitlenmeleri video sırasında kaydedildi ve daha sonra birtakım soruları yanıtladılar. Katılımcıların sadece %40’ı gorili gördüğünü bildirirken, kalan %60 ‘ı gorili görmediklerini söyledi. İki grup arasında pas sayımının doğruluğu açısından önemli bir fark yoktu. Göz hareketi ve sabitlenmesinin analizi bilgisi iki grubun oyunculara (siyah veya beyaz) bakma süresi arasında önemli bir fark olmadığını gösterdi. Buna rağmen, gorili görmediğini bildiren katılımcıların %60’ı, onu algılamamalarına rağmen ortalama 25 kareyi (yaklaşık 1 dakika) ona sabitlenmiş olarak geçirdiler. Yukarıdakinin daha yaygın bir örneği 3 kart monte oyununda örneklendirildi. Daniel Memmert tarafından yürütülen başka bir deneyde farklı seviyelerde uzmanlığın istem dışı körlüğe etkileri test edildi. Bu deneydeki katılımcılar 6 farklı grubu içeriyordu: Ortalama 12 yıl tecrübeli yetişkin basketbol uzmanları, ortalama 5 yıl tecrübeli genç basketbol uzmanları, oyunu ortalama 2 yıldır oynayan çocuklar ve her yaş grubu için acemi akranları. Bu deneyde katılımcılar görünmez goril deneyi videosunu izlediler. Katılımcılara sadece beyaz giyen oyuncuları izlemeleri ve takımın paslarını saymaları talimatı verildi. Deneyin sonuçları uzmanların pas sayısını acemilerden daha doğru sayamadığını ama yetişkin deneklerin gençler ve çocuklardan daha başarılı olduğunu gösterdi. Acemilere ve tecrübeli çocuklara oranla uzmanların çok daha büyük bir kısmı gorili fark etti. Yetişkin uzmanların %62’si çocuk uzmanların %60’ı gorili fark etti. Bu durum 5 veya 12 yıllık deneyimin istem dışı körlük üzerinde çok az etkisi olduğunu gösterdi. Buna rağmen, yetişkinlerin %38’i, gençlerin % 35’i gorili fark ederken acemi çocuklarin hiçbiri fark etmedi. 2 yıl tecrübeli çocukların sadece %18’i fark ettti. Bu durum yaş ve tecrübenin istem dışı körlük üzerinde önemli bir etkisi olduğunu ortaya koydu. Arien Mack ve Irvin Rock 1998’de dikkat olmaksızın hiçbir bilinçli algılamanın oluşamayacağını ortaya koydu. İstem dışı körlük üzerine araştırmanın kanıtları istem dışı körlüğün algıdan ziyade hafızayla ilgili bir sorunu yansıtabileceğini düşündürdü. İstem dışı körlüğün en azından bazı örneklerini, hafıza bozukluğunun algısal bozukluktan daha iyi betimlediği ortaya atıldı. Dikkat gösterilmeyen uyarıcının algısal işlemlemeye bağlanmasındaki bozukluğun ölçüsü, istem dışı körlük ve diğer çeşitli işlemleme ölçütlerinin bileşiminin değinebileceği deneysel bir sorudur. İstem dışı körlük araştırmasının arkasındaki teori, sadece doğrudan katıldığımız nesne ve olayları bilinçli bir şekilde deneyimlediğimizi söyler. Bu da görüş alanımızdaki bilginin büyük çoğunluğunun fark edilmediği anlamına gelir. Bu yüzden, eğer bir deneyde hedefteki uyarıcıyı kaçırırsak, ama sonradan uyarıcının varlığı söylenirse, bu yeterli farkındalık katılımcıların artık dikkatini verdiği uyarıcının hatırlanmasını ve bildirilmesini sağlar. Mack, Rock ve meslektaşları, insanların istem dışı kör olduğu görsel olayların dikkat çekici dizilişini keşfetti. Bununla birlikte, bu istem dışı körlüğün algısal mı yoksa belleksel mi işlemleme sınırlamalarından kaynaklandığına dair bir tartışma doğdu. Mack ve Rock, istem dışı körlük için açıklamaların dikkat gösterilmeyen uyarıcıyla ilişkili temel bir algısal işlemleme hatasını ya da dikkat gösterilmeyen uyarıcıyla ilgili bilginin kodlanmasındaki bir belleksel işlemleme hatasını yansıtabileceğine işaret etti. Bellek hatasının kodlanmış bir şeyin unutulmasıyla veya uyarıcının gösterilme anıyla hatırlanması arasındaki zamanda anıya erişimin kaybedilmesiyle ilgili değil, uyarıcı sunulmuşken bilginin kodlanmamasına bağlı olduğunu belirtmek gerekir. İstem dışı körlük hem bellek hem de algı hatalarıyla açıklanabilir gibi gözüküyor, çünkü deneysel araştırmada katılımcıların bildirim hatalarının ya belleğe kodlanmış bilgideki hatalardan ya da algısal olarak işlemlenmiş bilgideki hatalardan kaynaklı olduğu görülmüştü. Kobayashi, Miyazaki Kobayashi ( "Kobayashi-shi"), Japonya'nın Miyazaki prefektörlüğünde bulunan bir şehirdir. Şehir 1 Nisan 1950 tarihinde kurulmuştur. Yüzölçümü 563.09 km² olan şehrin nüfusu 1 Mayıs 2011 tarihi itibarı ile 47,328'dir. Ak Yol Ak Yol () ya da resmî adıyla Kazakistan Demokratik Partisi (), Kazakistan'da faaliyet gösteren liberal görüşlü siyasi partidir. Ramize Erer Ramize Erer, (d. 1963, Kırklareli) Türk karikatürist. Mimar Sinan Güzel Sanatlar Akademisi Resim Bölümü mezunudur. Karikatür çizmeye 16 yaşında "Gırgır" dergisinde başladı. Özellikle "Kötü Kız" adlı karakteriyle tanındı. 13 yıl "Radikal" gazetesinde çizimler yaptı. Buradaki çalışmalarıyla "Kötü Kız", "Feminist Pazartesi"'nde ise "Tüpçü" karakterini yarattı. Kısa ömürlü "Karşı" gazetesinin birinci sayfasında çizimleri yayımlandı. Gezi Parkı protestolarını konu edinen çizimleri ilgi gördü. Cartoning for Peace adlı kuruluşla birçok ülkede sergilere katıldı. Gazetedeki çizimleri dışında "Hıbır" ve "Leman" gibi dergilerde de çizimler yaptı. Kadın ve mizah dergisi olan "Bayan Yanı"nın kuruluşunda yer alan isimlerden biri oldu. 9 yıl gibi bir süre Paris'te yaşadı, mezun olduğu resim bölümüne de geri dönüş yaptı. Eleştirmen Beral Madra'nın dikkatini çekmesiyle beraber Kuad galerideki bir karma sergiye davet edildi. 2016 yılında İstanbul Versus Art Project’de ilk solo resim sergisini düzenledi. 2017 yılında ise çizimlerindeki feminizm vurgusuyla Angoulême Komik Festivali’nin 2017 Yaratıcı Cesaret Ödülü’nü aldı. Toplamda 10 binden fazla karikatürü ile öyküsü bulunmaktadır. Başlıca eserleri “Bir Bıyıksız”, “Eşi Nadide”, “Kötü Kız”, “Tehlikeli İlişkiler”, “Evlilik” ve “Kız Hikayeleri”dir. Ayrıca “Kötü Kız” adlı albümü Almancaya, “Evlilik” albümü de İtalyancaya çevrilmiştir. Avrupa Güreş Şampiyonası Avrupa Güreş Şampiyonası, Dünya Güreş Birliği tarafından düzenlenen ve yalnızca kurumun Avrupa'daki üyelerinden katılan sporcuların mücadele edebildiği uluslararası güreş şampiyonası. İlk kez 1911'de gerçekleştirilmiş, bu ilk turnuvadan sonra ikinci kez düzenlenmesi 1921'de olmuş, aradaki dönemde resmî olmayan şampiyonalar organize edilmiştir. İlk olarak yalnızca erkekler grekoromen stilinde mücadeleler olmuş, 1929'daki şampiyonayla birlikte erkekler serbest kategorisi eklenmiş, 1988'de ise kadınlar serbest kategorisi dahil edilmiştir. Zaman zaman bu üç kategorideki etkinlikler farklı tarih ve şehirlerde düzenlense de 2005'ten beri tek bir şehirde ve aynı tarihlerde gerçekleştirilmektedir. Evan Williams Evan Clark Williams, (d. 31 Mart 1972) Amerikalı bilgisayar programcısı ve internet girişimcisi. Birçok internet bazlı girişimin kuruculuğunu yapmıştır. Twitter'da başkanlık ve CEO görevinde bulunmuştur. Ayrıca çevrimiçi yayıncılık yapan Medium sitesinin kurucusudur. Muhal Richard Abrams Muhal Richard Abrams (19 Eylül 1930 - 29 Ekim 2017), Amerikalı klarnetçi, grup lideri, besteci ve caz piyanisti. DuSable Lisesi'nden mezun olmuştur ve kariyerine 1950'li yıllarda başlamıştır. George Adams (mÃ¼zisyen) George Rufus Adams (29 Nisan 1940 - 14 Kasım 1992), Amerikan Caz müzisyeni ve besteci. Adams Saksofon, Flüt ve klarnet gibi müzik aletlerini çalmıştır. George Adams 29 Nisan 1940 tarihinde Georgia'da doğmuştur. Piyano çalmayı 11 yaşındayken öğrenmiştir. Saksofon çalmayı ise Lisedeyken öğrenmiştir. Gençlik yıllarında çeşitli müzik gruplarında yer almıştır. 14 Kasım 1992 tarihinde New York'ta hayatını kaybetmiştir. Nailor Azevedo Nailor Azevedo (Nailor Proveta olarak da bilinir), Brezilyalı Klarnetçi ve Saksofoncu. Azevedo, Banda Mantiqueira müzik grubunun üyesidir. Naver Naver, Güney Kore merkezli popüler arama motoru ve web portalidir. Samsung eski çalışanları tarafından Haziran 1999 yılında faaliyete başladı. Şu an faaliyetlerine Naver Corporation çatısı altında devam etmektedir. Güney Kore'de kendi arama motoruna sahip ilk web portal olma özelliğine sahiptir. 2000 yılında başlattığı kapsamlı arama motoru hizmetini hâlen sürdürmektedir. Arama motoru özelliğinin yanında, haber servisi, e-posta sağlayıcısı, çocuk portali, akademik tez arama hizmeti, blog gibi birçok hizmeti sağlamaktadır. İnternet araştırma servisi comScore göre, 2007 yılının Ağustos ayında 2 milyar arama sorgusu ile Kore'deki tüm arama sorgularının yüzde 70'i Naver ile yapıldı. Naver, Güney Kore'nin en popüler, dünyanın da 6. en büyük arama motoru (Google, Baidu, Bing, Yahoo, Yandex) olma özelliğine sahiptir. Ayrıca Kore'de 25 milyon internet kullanıcısının ana sayfasıdır. 2009 yılında Naver Japonya'da hizmete başlamıştır. Popüler mobil mesajlaşma uygulaması Line, Naver ve Japon ortak yapımıdır. ResmÃ® Site Hrithik Roshan Hrithik Rakesh Roshan (d. 10 Ocak 1974, Mumbai, Maharashtra, Hindistan), Hint aktÃ¶r. Hrithik Rakesh Roshan sinema dünyasında halihazırda köklü bir aileden gelmektedir. Babası, müzik direktörü ve film yönetmeni Rakesh Roshan'dır. Annesi Pinky, yapımcı ve yönetmen J. Om Prakash'ın kızıdır. Aynı zamanda amcası Rajesh Roshan müzik direktörüdür. Çocukluk döneminde Mumbai'de Bombay Scottish School'da eğitim aldı. Sydenham College'a girdi ve ticaret bölümünden mezun oldu. 20 Aralık 2000 tarihinde eski film artisti Sanjay Khan'ın kızı iç mimar Sussane Khan ile evlendi. İlk çocukları Hrehaan Roshan 2006'da, ikinci çocukları Hridhaan Roshan 2008'de dünyaya geldi. Hrithik, 80'lerde çocuk oyuncu olarak üç filmde rol aldı ancak 90'ları babasının asistanı olarak kamera arkasında geçirdi. 2000 yılında babası tarafından yönetilen "Kaho Naa... Pyaar Hai" filminde Amisha Patel ile başrolü paylaştı. Film yılın en hit filmi olmayı başardı ve Filmfare Ödülleri'nde en iyi film ödülünü aldı. Hrithik aynı Filmfare Ödülleri'nde en iyi çıkış yapan oyuncu ve en iyi erkek oyuncu dallarında iki ödül birden alarak bir gecede yıldız haline geldi. Aynı yıl ayrıca gişede başarısız olmasına rağmen kendisine en iyi aktör adaylığı getiren "Fiza" ve "Misyon Keşmir" filmlerinde de oynayarak başarılı bir sene geçirdi. 2001 yılına "Yaadein" ve "Kabhi Khushi Kabhie Gham" filmleriyle giriş yaptı. İkinci filmle Hrithik ikinci yılında çeşitli iyi eleştiriler alsa da hiç ödül kazanamadı. 2002 yılında yer aldığı her üç filmi de başarısızdı. Bunlar "Mujhse Dosti Karoge!, Hum Tum Jaano" ve "Aap Mujhe Achche Lagne Lage i"di. 2003 yılında, babasının yönettiği bilim kurgu filmi "Koi... Mil Gaya"'da da göründü. Bu yılın en büyük hit filmi oldu ve Hrithik'e Filmfare Ödülleri'nde ikinci kez en iyi erkek oyuncu ödülü, ek olarak eleştirmenler tarafından verilen en iyi erkek oyuncu ödülünü getirdi. 2004 yılında kendi performansı beğenilmesine rağmen başarısız bir film olan "Lakshya" filminde rol aldı. 2005 yılında durakladı, 2006 yılında, bugüne kadar kariyerinin en büyük hitlerinden biri olan "Koi... Mil Gaya"'nın devamı "Krrish"'i yaptı. Bu filmde Hintler tarafından doğal bir insan gibi görünen bir süper kahramanı canlandırdı. "Krrish" ile Filmfare Ödülleri haricinde birçok ödül aldı. 2006 yılında nihayet Aishwarya Rai ile birlikte rol aldığı film "Dhoom 2"'de ilk defa kötü adam rolü yaptı. Bu film yılın ve Bollywood tarihinin en büyük hitlerinden biri oldu ve Filmfare Ödülleri'nde Hrithik'e üçüncü en iyi erkek oyuncu ödülünü kazandırdı. 2007 yılında oğluna vakit ayırmak için hiçbir film projesinde yer almadı, 2008 yılında ise Aishwarya Rai ile tekrar başrolde olduğu başarılı film "Jodhaa Akbar" ile geri döndü. Bu film ile Filmfare Ödülleri'nde dördüncü kez en iyi erkek oyuncu ödülünü aldı. Hrithik sonrasında Uruguaylı aktris Barbara Mori ile bir çift oldukları "Kites" filmini kaydetti ve ve 2010 yılı için planlanan "Guzarish" filminde Aishwarya ile tekrar rol almak için Sanjay Leela Bhansali ile sözleşme imzaladı. Ronit Elkabetz Ronit Elkabetz (, ; d. 27 Kasım 1964 – ö. 19 Nisan 2016), İsrailli oyuncu, senaryo yazarı ve sinema yönetmenidir. Oyuncu Elkabetz Beerşeba'da 1964'te doğdu. Yönetmenliğe başlamadan önce çeşitli filmlerde, televizyon dizilerinde ve tiyatroda oyunculuk yaptı. İsrail'in en tanınmış oyuncularındandır, rol aldığı ilk film Daniel Waxman'ın 1990'da çektiği "Ha-Meyuad" 'dır. "Hatuna Mehuheret" (Geç Evlilik) filmindeki rolüyle ödüller kazanmıştır. Kardeşinin senaryosunu yazdığı ilk yönetmenlik denemesi "Ve Lakachta Lecha İsha" ile 2004 Kudüs Film Festivali'nde "En İyi Kadın Oyuncu" ödülü’nü kazanmıştır. Elkabetz, 1964 yılında, Beerşeba’da dindar bir Faslı ailenin kızı olarak dünyaya geldi. Kiryat Yam’da büyüdü. Annesi, Fransızca ve Arapça konuştu ama babası sadece İbranice konuşmak taraftarıydı. Elkabetz, dört kardeşten en büyük olanıydı ve kardeşlerinin hepsi erkekti. En küçük erkek kardeşi Şlomi de yönetmen oldu ve Get: Viviane Amsalem’in yargılanması adlı üçlü drama filmini beraber çektiler. Oyunculuk üzerine hiç eğitim almamakla birlikte, kariyerine bir model olarak başladı. Bütün zamanını Paris ve Tel Aviv’deki evleri arasında geçirdi. 25 Haziran 2010 tarihinde, meşhur mimar İzak Yashar’ın oğlu, mimar Avner Yashar’la evlendi. 2012 yılında ikiz kız ve erkek çocukları oldu. Yaşamının son yıllarında, Mizrahi Feminist hareketinin (Achoti) fahri başkanı oldu ve kurumun aktivitelerini organize etmeyi üstlendi. 2015’te Cannes Film Festivali’nin uluslararası eleştirmen jurisine başkan olarak seçildi. Elkabetz 19 Nisan 2016 tarihinde kansere karşı uzun yıllar süren savaşına yenik düşerek 51 yaşında öldü. Elkabetz’in ilk sinema tecrübesi, Atanmış (The Appointed – 1990) filmiyle başladı ve bu filmde İsrailli aktör Shuli Rand’la başrolü paylaştı. Her ikisi, Gidi Dar’ın, 1992 yapımı Eddie King adlı filminde de başrolleri paylaştılar. 1994 yılında, Elkabetz, Sh’Churt adlı filmde başrolü oynadı ve bu performansıyla, İsrail Film Akademisi (Ophir) ödülünü kazandı. 1995 yılında partneri Haim Buzaglo ile Yara İzi (Scar) filminin senaryosunu yazdı. Bu filmde de başrolü oynadı ve film için Fransızca öğrendi. 1996 yılında, Amos Gitai yapımı Melodi’nin Metamorfozu filminde başrolü oynadı. 1997’de Ariane Mnouchkine’nin, Théâtre du Soleil (Güneş Tiyatrosu) topluluğunda eğitim almak için Paris’e taşındı. Bu dönemde garsonluk yaparak geçimini sağladı. Avignon Festivali’nde kareograf Martha Graham’ın hayatını anlatan tek kişilik bir şov sergiledi. 2001 yılında, Origine contrôlée adlı Fransız filminde başrolü oynadı ve Geç Evlilik (Late Marriage) filmiyle ikinci Ophir ödülünü kazandı. 2003’te Alila filmi için Gitai ile tekrar beraber çalıştı. 2004 yılında Hazinem (My Treasure) filmiyle yine Ophir Ödülüne aday gösterildi ve Franco ve Spector isimli İsrailli dizilerde başroller oynadı. 2004 yılında, erkek kardeşi Şlomi Elkabetz ile birlikte yarı biyografik Eş Alma (To take a wife) filmini yazdı ve filmde başrolü oynadı. Bu filmdeki rolüyle tekrar Ophir Ödülü’ne aday gösterildi. 2006’da İsrailli Parashat HaShavua adlı dizisinde oynadı ve 2007 yılında Eran Kolirin’in filminde oynayarak üçüncü Ophir Ödülünü kazandı. 2008 yılında, kardeşi Şlomi ile ikinci filmleri Shiva’yı (Yedi Gün) yaptılar. Bu film, 2008’deki Kudüs Film Festivali’nde Wolgin Ödülü’nü aldı. 2009 yılında, Catherine Deneuve ile Andre Technie’nin La Fille Du Rer filminde başrolü oynadı. Diğer Fransızca filmleri arasında, Küller ve Kan (Ashes and Blood), Turk’un Kafası ve Les Mains Libres vardır. 2010’da Mabul filmindeki rolüyle en iyi kadın oyuncu dalında Ophir Ödülü’ne aday gösterildi. Nir Bergman, Paris’te Bir Yabancı (A Stranger in Paris) belgeseliyle Elkabetz’in hayatını anlattı. 2014 yılında, Get: Viviane Amsalem’in Yargılanması, 2014 Cannes Festivali’nde yayınlandı. Bu Elkabetz’in ölmeden önceki son filmiydi. İsrailli sinema eleştirmeni Uri Klein, “sinemaya gidenler Ronit Elkabetz’e hayran kalabilirler ve ya ondan irkilebilirler, ya da aynı anda hem hayran kalıp hem de irkilebilirler. Onu görmezden gelmek bir ihtimal değildir. Gizem ve egzotizm, tehdit ve tehlike, Elkabetz filmlerinde Güçlü varlık gösterir ve seyirciyi kontrol eder” dedi. Mayıs 2010’da, Elkabetz, Cannes Film Festivali’nde Fransız Kültür ödülüne layık görüldü. Bu ödül kaliteli işlerinden ve sosyal etkilerinden dolayı film yapımcılarına verilir. Hakemler, Elkabetz’i tutku ve erotizmle hareket eden ve hatta Mısır kraliçesini de oynabilecek biri olarak tanımladı . Turk’un Kafası yönetmeni Pascal Elbe, Elkabetz’i filminde oynatmasıyla ilgili heyecanını paylaştı, “bana, savaş sonrası dönemindeki, Anna Magnani benzeri büyük İtalyan yıldızlarını hatırlatan birini seçtim” dedi Elkabetz için. 2010 yılında, İsrail Film Akademisi, İsrail sinemasına olan katkılarından dolayı, Elkabetz’e hayat boyu başarı ödülü verdi. Jok Church Jok Richard Church (28 Kasım 1949 - 29 Nisan 2016), Amerikalı animatör ve çizgi film yapımcısı. Sanatçı Akron, Ohio'da doğdu. Universal Press Syndicate firması için yapımcılığını üstlendiği animasyon "You Can With Beakman and Jax" ve TV dizisi "Beakman's World"ile bilinir. Church 29 Nisan 2016'da San Francisco'da kalp yetmezliği sonucu 67 yaşında ölmüştür. Laboum Laboum (), 2014 yılında NH Media ve Nega Network şirketinden çıkış yapan Güney Koreli kız grubudur. Adı Fransızcada "the party (parti)" anlamına gerir. Vincent Darius Vincent Matthew Darius, OP (6 Eylül 1955 – 26 Nisan 2016) , Granadalı din adamı. Granada'da bulunan Roma Katolik Kilisesi Saint George'un 2002'den Nisan 2016'da ölümüne kadar baş rahibiydi. Adrienne Barbeau Adrienne Jo Barbeau (d. 11 Haziran 1945), Amerikalı oyuncu, şarkıcı ve yazar . Rol aldığı sinema filmleri "Creepshow", "Grease" ve "Escape from New York" ile televizyon yapımları diziler "Maude (televizyon dizisi)", "Batman: The Animated Series" ile tanındı. Oyuncu ve şarkıcı Addrienne Barbeau 11 Haziran 1945 in Sacramento, Kaliforniya'da doğdu. Sanatçının kökeni Ermenistan, Almanya, İrlanda, Fransa ve Kanada gibi ülkelere dayanan büyük bir aileden gelir. Barbeau eğitimini San Jose, Kaliforniya'da Del Mar Yüksek Okulu'nda tamamlamıştır. İki defa evlenen Barbeau 1979-1984 arası ünlü yönetmen ve yapımcı John Carpenter ile evlenip ayrılmıştır. 1992'de ikinci evliliğini yaptığı Billy Van Zandt ile halen evlidir. Sanatçının iki çocuğu vardır. Adrienne Barbeau Los Angeles, Kaliforniya'da yaşamaktadır. Preşova Vadisi'ndeki çatışmalar Preşova Vadisi'ndeki çatışmalar, 1999-2001 yılları arasında Yugoslavya Federal Cumhuriyeti ile Arnavut isyancılar arasında meydana gelen çatışmalardır. Georgie Auld Georgie Auld (19 Mayıs 1919 - 8 Ocak 1990), Amerikalı Tenor Saksofon ve Klarnet müzisyeni, grup lideri. Auld 19 Mayıs 1919 tarihinde Toronto'da doğmuştur. 1920'lerin sonlarından beri Amerika Birleşik Devletleri'nde yaşamıştır. Bunny Berigan, Artie Shaw, Benny Goodman, Erroll Garner, Dizzy Gillespie, Al Porcino, Billy Eckstine, Tiny Kahn gibi isimlerler müzik yapmıştır. 8 Ocak 1990 tarihinde 70 yaşındayken ölmüştür. Olimpiyatlarda Türkiye bayrak taşıyıcıları listesi Olimpiyatlarda Türkiye bayrak taşıyıcıları listesi, sırasıyla 1896 ile 1924'ten itibaren, her dört yılda bir düzenlenen Yaz ve Kış Olimpiyat Oyunları'nın açılış törenlerinde Türk bayrağını taşıyan sporcuları içerir. Hubert Salmhofer Hubert Salmhofer (d. 24 Temmuz 1964), Avusturyalı Klarnet ve klakson müzisyeni. Salmhofer Graz Müzik Akademisinden 1990 yılında mezun olmuştur. Gustav Mahler Gençlik Orkestrasında müzik yapmıştır. Ayrıca Vienna Clarinet Connection üyesidir. Nikola Srdić Nikola Srdić (d. 1952; Belgrad, Yugoslavya), Sırp klarnet müzisyeni. Novi Sad Üniversitesi öğretim üyesidir. Preşova Preşova (; ), Sırbistan'ın Pčinja ilçesinde bulunan bir kasaba ve belediyedir. Preşova, ülkenin en güneyindeki yer alan belediyedir. Yüzölçümü 264 km² olan belediyenin nüfusu 2011 yılı itibarı ile 79,940'tır. Preşova, Preşova Vadisi'nin en büyük yerleşimi olup Sırbistan Arnavutlarının kültürel merkezidir. Mehmed Emin Zeki Mehmed Emin Zeki (d. 1880 Süleymaniye - ö. 1948 Süleymaniye) Kürt tarihçisi, edebiyatçı ve yazar. Ayrıca Çanakkale, Filistin, Irak ve Kafkas gibi cephelerinde savaşmış bir Osmanlı subayı ve devlet adamı. Mehmed Emin Zeki Beg 1880 yılında Süleymaniye'de doğdu, 1948 yılında vefat etti. Babası, adı Hacı Abdurrahman'dır. İlköğrenimini Mele Abdulaziz medresesi'nde yaptı. Valentina Lisitsa Valentina Lisitsa (; 11 Aralık 1973'te doğdu) Kuzey Karolina'da ikamet eden Ukrayna kökenli Amerikan klasik piyanist. Lisitsa YouTube'da en çok izlenen piyanistler arasındadır. Lisitsa başlangıçta tur organizatörü ya da kayıt şirketi ile sözleşmesi olmadan, kariyerini sosyal medya aracılığıyla bağımsız olarak başlattı. Fiki Fikret Tunçer Fikret ( d. 3 Mart 1995, Şumnu), Türk kökenli Bulgar şarkıcı. Şarkıcı Toni Storaro'nun oğludur. Fiki 1995 yılında Bulgaristan'ın Şumnu kentinde doğmuştur. Babası Toni Storaro da ünlü bir şarkıcı olan Fiki 2012 Yaz Olimpiyatları'nın açılışı için 110 kişiden oluşan "Voices of Youth Music" korosuna giren beş Bulgardan biri olmuştur. Alisia Alisia (), Bulgar pop-folk şarkıcısı. Amerika Birleşik Devletleri demografisi 30 Nisan 2016 tarihi itibarıyla Amerika Birleşik Devletleri'nin toplam nüfusu 323,730,000 kişidir ve bu oranla ülke dünyanın en kalabalık üçüncü ülkesidir. 2014 rakamlarına göre ülke nüfusunun %81'i kentlerde oturur. Kaliforniya ve Teksas en kalabalık eyaletlerdir ve ülke nüfusunun merkezi batıya ve güneye doğru kaymaktadır. New York ülkenin en kalabalık kentidir. Sadiq Khan Sadiq Khan, (8 Ekim 1970, Tooting) Pakistan kökenli İngiliz siyasetçi. 2005'ten beri doğum yeri olan Büyük Londra'nın Tooting bölgesinden milletvekili olarak görev yapmaktadır. 2016'da İşçi Partisi'nden Londra Belediye Başkanı seçilerek Batı Avrupa ülkelerindeki büyükşehirlerde belediye başkanı olan ilk Müslüman siyasetçi olmuştur. Sadiq Aman Khan, Pakistan kökenli yedi çocuklu bir ailenin beşinci çocuğu olarak Londra'da doğdu. Londra'da göçmen yoksullar için yapılan sosyal konutlarda büyüdü. Babası Amanullah otobüs şoförü, annesi Sehrun ise terzi olarak çalışmıştır. Kuzey Londra Üniversitesi'nde Hukuk eğitimi aldı. Bir süre avukatlık yaptı ve bu dönemde özellikle insan hakları konusunda çalışmalar yürüttü. 1994'te meslektaşı olan Saadiya Ahmed ile evlendi. 1990'da Anisha, 2001'de Ammarah adlı iki kızları dünyaya geldi. 2009 yılında "Fairness not Favours: How to re-connect with British Muslims" başlıklı yazısıyla Jenny Jeger Ödülü'nü kazandı. 2013 ve 2015 yıllarında ise İngiliz Müslümanları Ödülleri'nde yılın siyasetçisi dalında aday gösterildi ve Şubat 2016'da ödül aldı. Siyasi yaşamına İşçi Partisi'ne girerek başladı. 1994'ten 2006'ya kadar yerel meclis üyeliği yaptı. 2005 yılında doğduğu bölge olan Tooting'ten milletvekili seçildi. İşçi Partili Başbakan Gordon Brown döneminde Topluluklardan ve Yerel Yönetimlerden Sorumlu Devlet Bakanlığı ile Ulaştırma Bakanlığı görevinde bulundu. Ed Miliband'in partinin başına geçtiği dönemde onun önemli destekçilerinden biri oldu. Miliband döneminde ana muhalefette yer alan İşçi Partisi'nin Gölge hükûmet'inde Adalet Bakanlığı, Londra Bakanlığı gibi görevler üstlendi. İçki içmemesine rağmen, kampanyasını seçim bölgesinde yıkılmaktan kurtardığı bir pubda başlatan Khan, Londra'daki seçim sürecinde kökeni ve dini nedeniyle Muhafazakâr Parti'den rakibi tarafından çokça eleştirildi. Ayrıca sendikalara yakınlığı nedeniyle "fazla solda" olduğu öne sürüldü. Mayıs 2016'da yapılan seçimlerde İşçi Partili aday Sadiq Khan, 1 milyon 310 bin 143 oy alırken Muhafazakâr Partili rakibi Rothschild ailesi'nden gelen Zac Goldsmith ise 994 bin 614 oyda kaldı. Böylece Batı Avrupa'daki büyükşehirlerde başkan olarak seçilen ilk Müslüman siyasetçi oldu. Seçimden sonra yaptığı konuşmada şunları söyledi: The New Day (profesyonel güreş) The New Day, Big E, Kofi Kingston ve Xavier Woods tarafından kurulan, WWE'nin bir profesyonel güreş grubu. Üçlü , ikinci kez aldıkları WWE Takım Şampiyonluğu kemerine sahiptir. Grup, kemer maçlarında kemerini tüm üyeleriyle maçlarda yer alıp korumaktadır. Grup, ilk kez "Raw"'da Temmuz 2014'te yer almış. Ama televizyonda resmî olarak Kasım 2014'te ilk kez görünmüştür. WWE Takım Şampiyonluğu'nu ilk kez 2015 yılında yapılan Extreme Rules'ta kazanmışlardır. Kemeri Big E ve Kingston taşımıştır. Kemeri ikinci kez 2015 yılındaki SummerSlam'de almışlardır. İlk aylarda hayranlar ve eleştirmenler tarafından olumsuz eleştirilen grup Nisan 2015'te kötü karakterli bir grup olmuştur. 2015 yılında "Pro Wrestling Illustrated" ödüllerinde Yılın Takımı seçilen üçlü, "Rolling Stone" tarafından "Yılın WWE Güreşçisi" olarak adlandırılmıştır. Spor temalı Türk sinema filmleri listesi Bu madde, Türkiye'de spor temasını işlemiş, uzun metraj sinema filmlerini listelemektedir. İçerikte vizyona girmiş filmlerin yanı sıra yapımı devam eden filmlere de yer verilmesi olasıdır. Yayoi Kusama Yaşayan en önemli avant garde sanatçılardandır. Resim, enstalasyon, happening, edebiyat, sinema dahil sanat disiplinlerinin birçoğunda önemli eserler ortaya koymuştur. Özellikle pop art, minimalizm ve feminist sanat ile ilgili çalışmaları ile tanınır. Yaklaşık on yaşından beri gördüğü halüsinasyonlardan etkilenerek benekler ve ağları resmeden sanatçı ilk kişisel sergisini 1952’de Japonya’da açtı. 1957’de ABD’ye göç etti.16 yıl kaldığı bu ülkede pek çok ses getiren happening gerçekleştirdi, puantiye ve nokta desenlerini her disiplinde uyguladı; film yapımcılığı ve yayıncılık gibi işler yaptı. 1973’te ülkesine döndü ve gönüllü olarak bir akıl hastanesine yerleşti; burada çok sayıda roman, şiir ve otobiyografi yazarak edebi bir kariyer başlattı. Yaşamını geceleri gönüllü olarak kaldığı bir akıl hastanesi ile gündüzlerini üç katlı dev atölyesi arasında geçirmektedir. 1990’lı yıllardan sonra uluslararası arenada Kusama’nın eserlerine ilgi gittikçe artmış ve Kusama dünyanın pek çok şehrinde geniş izleyici kitleleri tarafından izlenen projeler gerçekleştirmiştir. Resmi sitesi Houston Stewart Chamberlain Houston Stewart Chamberlain (9 Eylül 1855 - 9 Ocak 1927), İngiliz asıllı Alman siyaset felsefecisi, yazar ve filozof. Avrupa kültüründeki “Âri” unsurun ırksal ve kültürel üstünlüğünü savunmuştur. Houston Steward Chamberlain 9 Eylül 1855 tarihinde Southsea, Hampshire, İngiltere'de doğmuştur. Babası kaptandır. Cenevre ve Viyana'da doğal bilimler hakkında eğitim almıştır. Bitkilerin yapısı üzerine yazdığı tez Viyana Üniversitesi tarafından 1889 yılında kabul edilmiştir. Daha sonra Richard Wagner ile tanışmıştır ve ondan etkilenmiştir. I. Dünya Savaşı boyunca Almanya’da kalan Chamberlain, 1915’te Alman Askeri Haç Nişanı’nı almış, ertesi yıl da Alman uyruğuna geçmiştir. 1923 yılında Adolf Hitler'le tanışmasının ardından onu öven makaleler yayımlamıştır. Gestalt psikolojisi Gestalt psikolojisi ("Geştalt psikolojisi" okunur) ya da Gestaltizm (Almanca’da "şekil" ve "form" anlamına gelmektedir) bilişsel süreçler içerisinde özellikle "algı" ve "algısal örgütlenme" konularında yoğunlaşmış psikoloji teorisidir. 20.yy'ın ilk yarısında, Almanya'da ortaya çıkmıştır. Gestalt psikolojisi kaotik görünen bir dünyada anlamlı bir algıya sahip olmamızın temelde hangi kanunlara dayandığını anlamaya çalışır. Gestalt psikolojisinin ana prensibi zihnin kendi kendisini algıladığı şeylerde bir bütün görmeye organize etmesidir. Bu prensip şu düşünce üzerine kuruludur: İnsan zihni (algı sistemi), gerçekliğin kendisinin onu oluşturan parçalardan bağımsız bir bütünlüğe sahip olduğu algısını oluşturur. Gestalt psikoloğu Kurt Koffka’nın bu konudaki ünlü söylemi şu şekildedir: “Bütün kendisini oluşturan parçaların bir araya gelmesinden farklı bir şeydir.” Ancak çeviri şu şekilde yayılmıştır: “Bütün kendisini oluşturan parçaların bir araya gelmesinden daha fazlasıdır.” Bu çeviri hatası nedeniyle gestalt psikolojisi yanlış anlaşılmış ve sistem teorisine yanlış uygulanmıştır. Koffka ise bu yeni çeviriden hoşlanmamış, çevirisini kullanan öğrencilerine ısrarla hatalı kelime kullanımını düzelttirmiştir. “Bu prensip bir toplama işlemi değildir.” demiştir. Bütün bağımsız bir varoluşa sahiptir. Gestalt psikologları algı konusunda birçok uyaranın karışık bağlantıları sonucu insan algısının ürün çıkardığını öne sürmüşlerdir. Uyaran-sonuç ilişkisine odaklanan davranışsalcıların aksine Gestalt psikologları bilişsel sürecin organizasyonununu anlamaya çalışmışlardır (Carlson and Heth, 2010). Gestalt etkisi beynimizin, özellikle basit ve bağlantısız ögeleri (çizgiler, noktalar, eğriler...) görsel olarak bir araya getirerek, tanıdık ve bütün figürler çıkarma kabiliyetine denir. Psikolojide Gestaltizm sıklıkla yapısalcılığa (Structuralism) karşıt olarak görülür. Gestalt teorisi bütünün parçalanarak içinde ögelerin bulunmasına da izin verir. Gestalt konsepti felsefe ve psikoloji alanlarında ilk kez 1890’da Christian von Ehrenfels (the School of Brento’nun bir üyesi) tarafından getirildi. Bu fikrin kökleri David Hume, Johann Wolfgang, Wolfgang von Goethe, Immanuel Kant, David Hartley ve Ernst Mach gibi kişilerin teorilerinden alınmıştır. Max Wertheimer’ın yaptığı eşsiz katılım ise Christian von Ehrenfels’in düşündüğünün aksine Gestalt teorisine göre algısal olarak öncül analizin bir bütünün parçalarını algılamak olduğu konusunda ısrarcı olmasıdır. Hem von Ehrenfels, hem de Edmund Husserl gestalt konseptini ifade ederken Mach’ın "Beiträge zur Analyse der Empfindungen" (Contributions to the Analysis of Sensations, 1886) eserinden ilham almışlardır. 20. yüzyılın başlarında Kurt Koffka, Max Wertheimer ve Wolfgang Köhler (Carl Stumpf’ın öğrencisi) gibi teorisyenler şunu fark ettiler ki bir ortamdaki objeler, kendisinin tüm parçalarının yanı sıra ortamın kendisiyle ilişkili ve bütün olarak algılanırlar. Bu bütünsel yaklaşım obje algısının ilkel zihinsel yasalarından çıkan prensiplerini açıklamaya çalışır. Bu algı o ana, mekana ve objenin o anda nasıl göründüğüne dayanır. Görsel arka plan ve figür olmak üzere ayrılabilir. Soru ise şu: İlk bakışta neyi algılarız: figürü mü, arka fonu mu? Bu algı yasası farklı formlar alabilir. Gestalt teorisi sadece tanımsal olmakla eleştiriliyor olsa da kendisinden sonra gelen davranış, düşünce, sorun çözme, psikopatoloji, desen ve obje algısı araştırmaları için bir temel olmuştur. Gestalt teorisinin kurucuları olan Fritz ve Laura Perls, Gestalt prensiplerini organizmanın işleyişine uygun hâle getiren nörolog Kurt Goldstein ile birlikte çalışmışlardır. Laura Perls, Fritz Perls ile birlikte Gestalt terapisini geliştirmeye başlamadan önce psikoanalist olmuş; ondan da önce Gestalt psikologu olmuştur. Gestalt psikolojisinin Gestalt terapisini ne boyutta etkilemiş olduğu tartışılmaktadır. Fakat hiçbir durumda birebir aynı oldukları söylenemez. Laura Perls terapinin isminde “Gestalt” kullanılmamasını tercih etmiştir çünkü Gestalt psikologlarının buna itiraz edeceklerini düşünmüştür. Öte yandan Fritz ve Laura Perls açıkça Goldstein’in çalışmalarının bir kısmını benimsemişlerdir. Sonuç olarak, tarihsel bağlantısı ve ilham almış olma durumu herkesçe tanınıyor olsa da çoğu Gestalt psikologu Gestalt terapisinin Gestalt psikolojisinin bir formu olmadığını vurgular. Gestalt okulu, psikolojik araştırmalara yaklaşımı yeniden tanımlamak içim girişimlerde bulunan bir dizi teorik (kuramsal) ve metodolojik (yöntembilimsel) ilkeler üzerinde çalıştı. Bu, 20. Yüzyılın başında geliştirilen, geleneksel bilimsel metodolojiye dayalı olan ve çalışma konusunu, onun karışıklığını azaltma amacıyla ayrı ayrı analiz edilebilecek bir dizi parçalara ayıran araştırmalara terstir. Teorik (kuramsal) ilkeler şunlardır: Yukarıdaki ilkelere dayanarak şu metodolojik (yöntembilimsel) ilkeler tanımlanmıştır: 1940’larda ve 1950’lerde nöroloji bilimi laboratuvar çalışmaları ve kurbağaların gözlerinin mekanizmasındaki sibernetik çalışmalar, gestalt algısının öylesine “görmek”ten daha temel ve ilkel olabileceğini gösterdi:Kurbağalar karada görme duyusunu kullanarak avlanır. Kurbağalar, resmin parçalarının merkezde toplanmasını sağlayan ve gözün en büyük görüş keskinliğinin olduğu bir parçası olan foveaya sahip değillerdir. Foveaya sahip olmadıklarını düşündüğümüzde kurbağaların görmediği sonucunu çıkarabiliriz, veya, çevrelerindeki hareketsiz kısımlarındaki detaylarla ilgilenmediklerini sonucuna varabiliriz. Yani, bir kurbağanın çevresi hareketsiz besinlerle çevrili olsa açlıktan ölür. Kurbağa hangi yiyeceği seçeceğine, nesnenin şekline ve hareketine bakarak karar verir. Eğer bir böcek ya da solucan boyutunda ve onlar gibi hareket eden bir nesneyi kurbağanın görüş alanına yerleştirirsek, onu yakalamak için zıplayacaktır. Bir kurbağa sadece sarkık bir etle değil aynı zamanda hareket eden herhangi bir nesneyle de kolayca kandırılabilir. Kurbağa görüş alanında olan hareketli nesneleri görür ve diğer nesneler onun dikkatini dağıtmaz.Sibernetist Valentin Turchin çoğunlukla hayal ettiğimiz imgelerde görülen geştaltların durağan görüntüler olduğunu ve tam olarak kurbağa retinasının tepki verdiği hareket eden objeler olduğuna işaret eder:İnsan için görsel algıyla ilgili en küçük düzey kavramlar muhtemelen kurbağanın kavramlarından çok az farklıdır. Her halükarda, memelilerdeki ve insanlardaki retinanın yapısı iki yaşamlı canlıların yapısıyla aynıdır. Retinadaki görüntü sabitleştiren algının bozulması olayı hiyerarşinin sonraki düzeylerinin kavramları hakkında bize fikir verir. Bu olay gerçekten çok ilginçtir. Bir insan hareketsiz bir objeye bakarsa, bu objeyi gözleriyle sabitler, göz yuvarlağı tamamıyla hareketsiz kalmaz, küçük istemsiz hareketler yapar. Bunun sonucunda, retinadaki nesnenin görüntüsü sürekli maksimum hassasiyet noktasına geriye doğru atlayan ve savrulan hareket halindedir. Görüntü bu noktanın yakın çevresinde bekler. Gestalt sisteminin dört anahtar prensibi vardır: ortaya çıkış, cisimleştirme, çoklu stabilite, değişmezlik. Bu prensip "köpek resmiyle" açıklanır. Bu resimde bir Dalmaçya köpeği tepesinde sarkan ağacın gölgesinde yeri koklamaktadır. İlk başta köpek, bedeninin parçaları (ayak, kulak, burun, vb.) tanımlanarak fark edilmez. Buna karşılık, köpek bir bütün olarak görünür birdenbire. Kimse resme bakıp köpeğin parçalarından yola çıkarak köpek gördüğünü söylemez. Köpeği bir bütün olarak birdenbire görür. Gestalt teorisinin köpeğin algısının nasıl oluştuğuna dair bir açıklaması yoktur. Cisimleştirme algının yapıcı ve üretken yönüdür. Bu yönü deneyimlediğimiz algıların, duyusal dürtülere dayanan bilgiden daha net uzaysal bilgileri içermesiyle açıklanabilir. Örneğin, resim A’da bir üçgen olmamasına rağmen üçgen algılarız. Resim B ve D’de gözlerimiz farklı şekilleri tek bir şekle aitmiş gibi tanır. Resim C’de, gerçekte böyle bir şey çizilmemesine rağmen gözlerimiz üç boyutlu, bütün bir şekil görür. Cisimleştirme, görsel sistemlerle gerçek kenar olarak işlenen yanılsamalı kenarlar araştırmasındaki gelişmelerle açıklanır. Çoklu stabilite (veya çoklu stabilite algısı), dengesiz bir şekilde belirsiz algısal deneyimlerin 2-3 alternatif yorum arasında gidip gelme eğilimidir. Bunun örneklerini, yandaki resimlerde gösterilen Necker kübü ve Rubin figürü/Vazo illüzyonunda görebiliriz. Diğer örnekler de üçayaklı blivet ve M. C. Escher’in çizimleri ve kayanyazı ışıklarının bir yönden aniden diğer yöne ilerlemesi görünümüdür. Gestalt, çoklu stabilitenin nasıl oluştuğunu da açıklamaz. Değişmezlik, basit geometrik şekillerin dönme, öteleme ve ölçeğinden, bunun yanı sıra bir sürü çeşitlilikten, mesela esnek şekil bozulması, farklı ışıklandırmalar ve farklı parça özelliklerinden bağımsız olarak algılanmasıdır. Örneğin, resim A’daki objeler ilk görüldüğü andan itibaren aynı basit şekiller olarak algılanır, bu objeler anında resim B’deki biçimlerden ayırt edilir. Bu objeler resim C’de gösterilen perspektif ve elastik şekil bozukluklarına ve resim D’de gösterilen farklı grafik elementlerine rağmen aynı objelermiş gibi algılanırlar. Görmenin bilgisayım teorileri(mesela David Marr’ın teorisi) objelerin nasıl sınıflandırıldığına dair daha başarılı açıklamalara sahiptir. Ortaya çıkma, cisimleştirme, çoklu sabitlik ve değişmezlik mutlaka ayrılabilen yapılardan ziyade tek bir birleşik mekanizmanın farklı açılardan açıklanmasıdır. Türkçesi "özlülük" anlamına gelen "prägnanz" Almanca kökenli bir terimdir ve Gestalt algısının temel prensibi olan pragnanz kanununa göre bizler deneyimlerimizi düzenli, sistemli, simetrik ve basit bir şekilde düzene koyma eğilimindeyiz. Gestalt psikologları, pragnanz kanunun ayrıntılarını keşfetmeye çalışırlar ve varsayımsal olarak bize duyum yorumlanması hakkında tahmin yürütme imkânı verirler. Bunlar genellikle "Gestalt Kanunları" olarak adlandırılır. Kanunların içeriği: Gestalt psikolojisinin ana görüşü, aklın dış uyaranları parça parça değil bir bütün olarak anlamasıdır. Bütünler yapısaldır ve sınıflandırma kanunları kullanarak organize edilir. Çeşitli kanunlar bulundukları raporlara bağlı olarak –ama sadelik hatırı için, kanunlar ve ilkeler olarak adlandırılır. Bu yazıda da yasalar (ilkeler, laws) terimi kullanır. Bu yasalar görmenin duyu şekliyle (modelitesiyle) ilgilidir. Ancak bu yasalar işitme, dokunma, tatma ve koklama duyu şekilleri için karşılaştırılabilir yasalardır (Bregman-GP). Görsel Gestalt prensipleri sınıflandırması Max Wertheimer tarafından 1923’te ortaya çıkarılmıştır. Wertheimer, Kohler ve Koffka çoğu sınıflandırma yasasını görsel algı çalışması aracılığıyla 1930’lar ve 40’lar boyunca formüle etmişlerdir. 1) Yakınlık İlkesi: Bu ilkeye göre insanlar çeşitli nesneleri algılarken birbirine yakın olanları grup oluşturarak algılarlar. Örneğin, yandaki resim yakınlık ilkesinin bir gösterimidir. Bu resimde, 72 tane yuvarlak vardır ama biz bir araya gelmiş yuvarlak grupları olarak algılarız. Hatta spesifik biçimde, resmin sol kısmında yer alan 36 adet yuvarlağı bir grup ve resmin sağ kısmında yer alan diğer 36 adet yuvarlağı 12 adetten 3 grup olarak algılarız. Bu ilke günlük hayatta sık sık reklam amblemlerinde, olayın ilişkili yönünü vurgulamak için kullanılır. 2) Benzerlik İlkesi: Bu ilkeye göre eğer parçalar birbirine benziyorsa bizler bu çeşitli parçaları algısal olarak birbirleriyle grupluyoruz. Bu benzerlik; şekil, renk, gölgelendirme ya da bu gibi diğer özelliklerle meydana gelebilir. Örneğin, yandaki resim benzerlik ilkesinin bir gösterimidir ve her biri birbirinden eşit mesafede ayrı olan 36 adet yuvarlak bir kare oluşturur. Bu gösterimde, 18 adet yuvarlak koyu bir biçimde gölgelenmiş ve diğer 18 adet yuvarlak açık bir şekilde gölgelenmiştir. Bizler ise karenin içinde 8 tane yatay sıra algılarız. Yani koyu yuvarlakları bir grup olarak ve açık yuvarlakları bir grup olarak algılarız. Bu algı sıraları benzerlik ilkesinden kaynaklanır. 3) Tamamlama (Kapatma) İlkesi: Bu ilkeye göre nesneler tamamlanmasa bile insanlar bu nesneleri bütün bir şekil, harf, resim gibi algılar. Yani resmin bütünün bazı parçaları olmadığı zaman bizim algımız bu görsel parçaları tamamlar. Araştırmalar gösteriyor ki aklın bir şekli tamamlamasının nedeni şekli duyu aracılığıyla tamamlanmış şekilde algılaması değil, uyaranların etrafındaki düzeni arttırmak içindir. Örneğin, yandaki resim tamamlama ilkesinin bir gösterimidir. Bizler bu resmin sol tarafındaki şekli bir çember ve sağ tarafındaki şekli bir dikdörtgen olarak algılarız. Ama aslında şekillerde boşluklar var. Eğer tamamlama ilkesi olmasaydı şekilleri farklı uzunlukta, yönde ve eğrilikte ayrı sıralar halinde algılardık. Ama tamamlama ilkesi ile bizler bu farklı sıraları bir bütün olarak birleştirip algılayabiliriz. 4) Simetri İlkesi: Bu ilkeye göre akıl nesneleri simetrik olarak ve bir merkez noktası etrafında şekillendirerek algılar. Nesneleri eşit sayıda simetrik olarak bölmek algısal olarak memnuniyet vericidir. Sonuç olarak birbirine bağlı olmayan iki simetrik parça olduğunda akıl algısal olarak uyumlu bir şekil oluşturmak için onları birleştirir. Birleşik simetrik nesne oluşturmak için grup olan nesneler simetrik nesneler arasındaki benzerliği arttırabilir. Örneğin, yandaki resim simetri ilkesinin bir gösterimidir. Bu gösterimde köşeli ve kıvrımlı parantez görmekteyiz. Bizler bu şekli algıladığımızda altı ayrı parantez yerine üç simetrik parantez çifti görme eğilimindeyiz. 5) Ortak Kader İlkesi: Bu ilkeye göre nesneler düzgün bir yörünge şeklinde ilerleyen sıralar olarak algılanır. Araştırmacılar görsel duyu şekilleri (modeliteleri) kullanarak insanların yörünge üzerindeki hareketli unsurlardan oluşan objeyi algılamasını bulmuşlar. Bu ilke aynı hareket eğilimi ve sonuçta aynı yörünge üzerinde olan bir araya gruplanmış nesneleri ifade eder. Örneğin, eğer sıralanmış noktalar varsa ve bu noktaların yarısı yukarıya doğru hareket ederken diğer yarısı aşağı doğru hareket ediyorsa bizler bu noktaları aşağı hareket eden noktalar ve yukarı hareket eden noktalar olarak iki ayrı bütünlük şeklinde algılarız. 6) Devamlılık İlkesi: Devamlılık İlkesi, nesnelerin parçalarının bir grup oluşturuyormuş gibi algılanma eğiliminde olduğunu, ve bu sebeple bir nesnenin parçalarının, yan yana konumlandırıldıkları durumda algısal bütünlük yarattıklarını belirtir. İki nesnenin kesişmeleri durumunda, bireyler bu iki nesneyi iki ayrı bölünmemiş nesne şeklinde algılarlar. Uyarıcılar, kesişime rağmen ayrı görünmeyi sürdürürler. Keskin ve net yön değişimleri olan nesneleri grup olarak görüp tek bir nesne olarak algılamaya daha az eğilimliyizdir. 7) İyi Gestalt İlkesi (Prägnanz İlkesi): Eğer bir nesnenin parçaları düzenli, yalın ve sıralı bir örüntü oluşturuyorlarsa grup oluşturuyorlarmış gibi algılanırlar. Bu yasadan çıkarılabilecek şey şudur: Bireyler dünyayı algılarken karmaşık ve yabancı olanı ortadan kaldırırlar ki gerçekliği en yalın haliye gözlemleyebilsinler. Konu dışı uyarıcıları dikkate almamak aklın çevresini anlamlandırmasına yardımcı olur. Algılama sırasında yaratılan bu anlam, zihnin konumsal ilişkilerden üstün tuttuğu evrensel düzen unsurlarının yardımıyladır. İyi Gestalt İlkesi, tüm gestalt teorisinin temeli olan netlik fikrine odaklanır. Bu yasa aynı zamanda Prägnanz İlkesi olarak da adlandırılır. Prägnanz, direkt olarak “özlülük” anlamına gelen Almanca bir kelimedir ve belirginlik, netlik ve düzenlilik anlamlarını taşır. 8) Geçmiş Deneyim İlkesi: Geçmiş Deneyim İlkesi’ne göre bazı koşullarda görsel uyarıcılar geçmiş deneyimlere göre kategorize edilir. Eğer iki nesne mekansal yakınlık içinde veya küçük zaman aralıklarında birlikte gözlemlenmişlerse bu nesnelerin birlikte algılanma ihtimali yüksektir. Örnek olarak, İngilizce dili belirli kurallarla bir araya gelerek kelimeler oluşturan 26 harften oluşur. Eğer bir insan daha önce hiç görmediği İngilizce bir kelimeyi okursa, yan yana gelen “L” ve “I” harflerini Tamamlama İlkesi’ni kullanarak bir araya getirip büyük harfle yazılmış U olarak algılamak yerine, Geçmiş Deneyim İlkesi’ne dayanarak onları iki farklı harf olarak algılar. Gestalt gruplama ilkeleri son zamanlarda bilimsel değerlendirmenin görsel korteksin kortikal algoritmalar kullanılarak incelenmesi yolu gibi modern yöntemlerine tabii tutulmuştur. Şimdiki Gestalt psikologları, nesnelerin fiziksel görsel temsilleri ve bireyin kendi algısıyla ilgili raporları arasında korelasyonlar gösteren araştırmalarını, görmenin yasaları olarak tanımlıyorlar. Gestalt psikologları, problemlere bütünsel olarak yaklaşmayı önemli bulurlar. Max Wertheirmer, düşünmenin iki yolla olduğunu düşünürdü: Üretici ve tekrarlayıcı. Üretici Düşünme şekli bir problemi içgüdü ile çözmeyle olur. Durumlara ve çevresel etkileşimlere hızlı, içgüdüsel ve planlanmamış karşılıklar verme durumudur. Tekrarlayıcı Düşünme şeklinde problem çözümü önceki deneyimlere ve bilgi birikimine dayalı gerçekleşir. (1945/1959). Bu çok yaygın bir düşünme biçimidir. Örnek olarak, bir insana birkaç bilgi kesiti verildiğinde, bu kişi daha önceki bilgilerini kullanarak incelikli bir şekilde bu parçaların aralarındaki ilişkiyi inceler; amaçlarını, konseptlerini ve bütünlüklerini analiz eder ve bir aydınlanmaya ulaşır(“aha!” anı yaşar”). Bu durumda, anlama, tekrarlayıcı düşünme şeklini kullanarak, isteyerek olur. Bir başka Gestalt psikoloğu Perkins’e göre içgörü/sezgi üç süreçte gerçekleşir: 1. Düşünmede bilinçdışı sıçrama. 2. Zihinsel işlemlemede hızında artış. 3. Normal akıl yürütmede oluşan kısa devre miktarı. Gestalt psikolojisine karşıt görüşler şunlardır: 1. “Nothing-Special” görüşü (İçgüdü, sıradan zihin süreçlerinin ürünüdür.) 2. Neo-gestalt görüşü 3. Üç Süreçlilik görüşü Gestalt psikolojisi, kendisine sadece yüzeysel olarak bağlı olan Fritz Perls’ün gestalt terapisi ile karıştırılmamalıdır. Tam anlamıyla Gestalt psikolojisinden temellenmiş olan Gestalt Teorisel Psikoterapisi, Alman Gestalt psikoloğu ve psikoterapist Hans-Jürgen Walter ve arkadaşları tarafından Almanya, Avusturya ve İsviçre’de geliştirilmiştir. Diğer ülkelerde de, mesela İtalya’da da benzer gelişmeler olmuştur. Bulanık İzler Teorisi, hafıza ve mantık yürütmenin ikili-işlem modeli olup aynı zamanda Gestalt Psikolojisi’nden türemiştir. Bulanık izler teorisi, bilginin iki ayrı izden/yoldan şifrelendiğini varsayar: Özel iz ve öz. Özel iz yoluyla saklanan bilgi hatıraların tam detaylarını içerirken (bir örüntünün parçaları gibi), öz yoluyla saklanan bilgi anlamsal ve kavramsaldır (örüntüyü algılama biçimimiz). Gestalt psikolojisinde görülen etkiler, bilgiyi öz şeklinde depolama yolumuzla alakalı olabilir. Gestalt kuralları kullanıcı-arayüz dizaynında (kullanıcının makine ile etkileşimini, kullanıcının amaçlarına başarıyla ulaşması açısından, mümkün olduğu kadar basit ve etkili yapmayı amaçlayan bir dizayn) kullanılır. Örneğin, benzerlik ve yakınlık kuralları radyo butonlarını (seçenek düğmelerini) yerleştirmede rehber olarak kullanılabilir. Ayrıca, Gestalt kuralları bilgisayarları ve yazılımları tasarlamada, insanların daha otomatik ve kolayca anlaşılabilir kullanımlarını sağlamak için de kullanılabilir. Bunun örnekleri, masaüstünün satır ve sütunlardaki kısa yolların tasarım ve düzenini içerebilir. Gestalt psikolojisi aynı zamanda bilgisayarla görme (bilgiyi edinmek, işlemek, analiz etmek, görüntüleri ve gerçek dünyadaki çok boyutlu bilgileri anlamak ve onlardan sayısal ve sembolik bilgiler üretmek için metotlar içeren bir alan) alanında da bilgisayarların, insanların gördüğünü ‘görmesini’ sağlamak için uygulamalara sahiptir. "Ana makale: Quantum cognition § Gestalt perception" Gestalt olguları ve kuantum mekanikleri arasındaki benzerlikler, diğerleri arasında, ‘Gestalt prensipleri ve kuantum olgularının benzerlikleri kısa bir hikâye seviyesinde’ diyen ama yine de kullanışlı bir içgörü verebilen kimyager Anton Amann tarafından belirtildi. Fizikçi Elio Conte ve çalışma arkadaşları bilişsel bağlantıların zaman dinamiklerini kuantum mekaniğinden alınan matematiksel araçlarla tarif etmek için bir özet ve matematiksel modeller sundular ve bu bağlamda psikoloji deneylerini tartıştılar. Benzer bir yaklaşım fizikçiler David Bohm, Basil Hiley ve filozof Paavo Pylkkänen tarafından ‘zihin ve madde, ikisi de, ‘iç içe bir sıra’dan meydana gelmiştir’ düşüncesiyle sunuldu. Modeller, değişme özelliği olmayan aritmetikler içerir; böyle modeller iki ölçümün sonuçlarının birinin diğerinden önce göstermesinin, onların uygulanma sırasına bağlı olduğu durumlar – psikolojik süreçlerle ilgili bir özellik, çünkü bilinç düzeyinde bir insana uygulanan bir deneyin o insanın ruh halini değiştirerek sonraki bir deneyin sonuçlarını etkileyebileceği açık ve ortada. Bazı bilimsel topluluklar/komitelerde, bilişsel psikoloji ve hesaplamalı sinirbilim gibi, Gestalt’ın algı teorilerinin doğada açıklayıcı değil de, tanımlayıcı olduğu düşüncesiyle eleştiriliyor. Bu sebeple, bazıları tarafından lüzumsuz görülüyor ve bilgilendirici bulunmuyor. Mesela, Bruce, Green & Georgeson ; Gestalt teorisinin görsel algı çalışmasına etkisi hakkında şöyle sonuca varmışlardır: Gestaltçıların fizyolojik teorileri bize bir takım tanımlayıcı fakat algısal süreç modeli olmayan prensipler bırakarak suya düştü/başarısız oldu. Aslında, onların bazı algısal düzen ‘kuralları’ bugün, belirsiz ve yetersiz gibi geliyor. ‘İyi’ veya ‘basit’ bir şekille ne demek isteniyor,mesela? Cheese In the Trap Cheese in the Trap (Hangul: 치즈인더트랩) aynı adlı webtoondan uyarlanan Güney Kore yapımı televizyon dizisidir. Başrollerini Park Hae-jin, Kim Go-eun ve Seo Kang-joon'un paylaştığı dizi, 4 Ocak-1 Mart 2016 tarihleri arasında tvN kanalında yayınlanmıştır. Dizi, 2010-2016 yılları arasında Naver'de yayınlanan aynı isimli webtoondan uyarlanmıştır. Dizinin yapımı sırasında webtoon bitmediği için dizinin finali webtoondan farklıdır. Dizinin başrollerde yine Park Hae-jin ve farklı bir başrol bayan oyuncuyla film versiyonu çekilecektir. Dizi üniversite öğrencisi Hong Seol (Kim Go-eun) ve kendisinden üst sınıfta olan Yoo Jung (Park Hae-jin) arasındaki ilişkiyi anlatmaktadır. Hong Seol tipik bir üniversite öğrencisidir, ailesinin maddi durumu yüzünden sürekli part-time işlerde çalışmaktadır. Yoo Jung ise zengin, başarılı ve nazik biridir. Ancak Yoo Jung'un ayrıca birçok insanın ona kin tutmasını sağlayan karanlık bir tarafı vardır. Zihinsel imge Zihinsel imge, dış dünyanın kişinin zihnindeki temsilidir. Çoğu durumda, bazı cisim, olay veya manzarayı algılarken yaşadığımız deneyime ciddi anlamda benzer ancak bahsi geçen ilgili cisim, olay veya manzara gerçekte duyularımızda var olmadığı zaman gerçekleşir. Bazı zamanlarda, özellikle uykuya dalmak (hipnagojik imgeleme) ve uyanma (hipnopompik) zamanında, zihinsel imgeleme, hızlı, hayali görünüşlere ait olan istemsiz karakteriyle, algıya meydan okur ve sürekli değişen bir alan sunar. Bu alanda herhangi bağımsız bir cisim seçilemez. Bu deneyimlerin doğası, nasıl gerçekleşebildikleri, ve fonksiyonları(eğer varsa) uzun zamandır felsefe, psikoloji, bilişşel bilim ve son zamanlarda sinirbilim alanındaki araştırma ve tartışmaların konusu olmuştur. Günümüzde araştırmacıların kullandığı ifadeyle, zihinsel imgeler veya imgeleme duyusal girdilerin herhangi bir kaynağındaki bilgiyi içermektedir; kişi işitsel imgeleri, kokusal imgeleri. ve benzerlerini deneyimleyebilir. Ancak, konuyla ilgili felsefi ve bilimsel araştırmaların çoğu görsel zihinsel imgeleme üzerinde odaklanmıştır. Kimi zaman, bazı hayvan türlerinin insanlar gibi zihinsel imgeleri deneyimleyebildikleri varsayılmıştır . Olgunun özünden gelen içebakışçı doğasından dolayı, bu görüşün lehinde veya aleyhinde neredeyse hiçbir kanıt yoktur. George Berkeley ve David Hume gibi filozoflar, Wilhelm Wundt ve William James gibi erken dönem deneysel psikologlar ideaları genel zihinsel imgeler olarak yorumladı. Günümüzde, zihinsel temsiller (veya zihinsel modeller) gibi bu oranda imgelem fonsiyonlarının hafıza ve düşüncede önemli rol oynadıklarına inanılmaktadır . William Brant (2013,p. 12) ‘zihinsel imgeler’ ifadesinin bilimsel olarak kullanımının kaynağını John Tyndall’ın 1870 tarihli ‘Hayalgücünün Bilimsel Kullanımı' (Scientific Use of the Imagination) adlı konuşmasında buldu. Bazıları imgelerin en iyi şekilde, tanım gereği, içsel, zihinsel veya sinirsel temsil formu olarak anlaşılabileceğini önerecek kadar ileri gittiler , hipnagojik ve hipnopompik imgeleme durumlarında, hiçbir biçimde temsili değildir. Başkaları ise, imge deneyiminin zihindeki veya beyindeki herhangi bir temsil ile aynı olduğu ( veya doğrudan ondan kaynaklandığı) görüşünü reddettiler., ancak imgelemin kavramsal olmayan yani soyut formlarını hesaba katmadılar. 2010 yılında, IBM insan yüzlerinin zihinsel imgelerini insan beyninden seçip çıkarmaya yarayan bir yöntem için patent başvurusunda bulundu. Bu yöntem, beyinde bulunan ve yüzü tanıma derecesiyle orantılı olarak etkinleşen Fusiform yüz bölümündeki beyin ölçümlerini temel alan Geribildirim döngüsünü kullanıyordu. Bu patent 2015 yılında çıkarıldı. Düş kurma ve kitap okurken gerçekleşen zihinsel canlandırma, yaygın zihinsel imge örneklerindendir. Atletlerin, antrenman sırasında veya yarışma öncesi, onları amaçlarına başarıyla ulaştıracak her bir adımı ana hatlarıyla zihinlerine çağırması da bir diğer örnek olarak verilebilir. Müzisyen şarkıyı duyduğunda, şarkıyı tamamen ses nitelikleriyle duymasının yanı sıra, kimi zamanlar da şarkının notalarını kafasının içinde ‘görür’. Bu durum artçıl etkiden farklı sayılır, bakılan görüntü ortadan kalktıktan sonra görsel alanda bir süre daha izlenebilen ardışık görüntü gibidir. Zihnimizde imgeyi canladırmak istemli bir davranış olabilir, bu nedenle çeşitli derecelerde bilinçli kontrol altında olarak nitelendirilebilir. Psikolog ve bilişel bilim insanı Steven Pinker’a göre, yeryüzündeki deneyimlerimiz zihnimize zihinsel imgeler olarak yansımaktadır. Bu zihinsel imgeler daha sonra diğerleriyle ilişkilendirilebilir veya karşılaştırılabilir, ve tamamen yeni imgeler sentezleyebilmek için kullanılabilir. Bu görüşte , zihinsel imgeler sayesinde sonucu doğrudan deneyimlememize gerek kalmadan zihnimizdeki imgelerin olası dizilişlerini formüle edip dünyamızın çalışmasıyla ilgili yararlı teoriler oluşturabiliriz. Bu yeteneğin diğer canlılarda olup olmadığı tartışılmaktadır. Zihinsel imgelerin zihnimizde nasıl oluşturuldukları hakkında bazı teoriler vardır. Bunlardan bazıları, İkili Kodlama Teorisi, Kavramsal-Önermesel Hipotez ve İşlevsel-Eşitlik Hipotezidir. 1971 yılında Allan Paivio tarafından oluşturulan İkili Kodlama Teorisine göre beynimizdeki bilgiyi temsil etmek için iki ayrı kod kullanırız: imge kodları ve sözel kodlar. İmge kodları, bir köpeği düşünürken onun fotoğrafını aklına getirmeye benzer. Oysaki, sözel kod ‘köpek’ kelimesini aklına getirmek gibidir. Bir diğer örnek, adalet veya aşk gibi soyut kelimeleri aklına getirmek ile fil ve sandalye gibi somut kelimeleri aklına getirmek arasındaki farktır. Soyut kelimeler akla geldiğinde, onları tanımlayan veya açıklayan kelimeler bulmak yani onları sözel kodlar olarak düşünmek daha kolaydır. Somut kelimelerde ise, imge kodlarını kullanmak