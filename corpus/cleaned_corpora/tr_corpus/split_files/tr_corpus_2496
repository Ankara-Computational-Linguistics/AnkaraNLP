mektupta ... Ben daracık kalıplar içinde kalacak değilim. Hem ben hece ile yazarken bile şekli unuttuğum çok olmuştur. Bugün öz sanat Cahit Sıtkı, Cahit Külebi, Sabahattin Kudret, Cahit Saﬀet [Irgat], Orhan Veli ve arkadaşları, hatta Ahmet Muhip gibi genç elemanların elinde olgunlaşacaktır, 6 diyor. Dedikleri oldu bir yerde. Ve olmakta. Yeni yeni gelenlerle daha da olmakta. O bunu göremedi. İstediğine varamadı. Acı, bu... İnsanın ölesi geliyor kahrından. Ama yaşamak gerek. Bile bile, göz göre göre, inadına yaşamak. Olgun bir başak gibi, tırpanı yiyeceğini bilerek. 1 Mektubun tümü için bkz. Necati Cumalı (Haz. ), Muzaffer Tayyip, s. 97. 2 Kan , Necati Cumalı (Haz. 3 Rüştü Onur'un Necati Cumalı'ya 25.5.1959 tarihli mektubunda yer alan isimsiz şiir, kitaba İsimsiz başlığıyla alınmıştır. Aktaran Salâh Birsel (Haz. ), Rüştü Onur, s. 19. 4 Zonguldak Halkevi'nin dergisi Kara Elmas'ın Rüştü Onur Özel Sayısı nda (1.1.1943) yayımlanan –yakın arkadaşı– Kemal Uluser'in mektubundan. Aktaran Nurullah Ataç, Bir Şair Ölmüş . Bkz. Salâh Birsel (Haz. 5 Salâh Birsel (Haz. 6 Salâh Birsel (Haz. Hasan-Âli Yücel (1897-1961) Çizgi Muvaffak İhsan [Garan] Maarif Vekilliğine atandığında imzalarından birini de benim konservatuvardan kovuluşum için atmıştı. Cevat Memduh Altar, Güzel Sanatlar Genel Müdürü ve sanat tarihi hocasıydı Cebeci Konservatuvarı'nda. Malum laf Seni asacağız, sonra ağlayacağız. Böyle demez mi Cevat Memduh bana. Assan ne çıkar, ağlasan ne çıkar. Gözyaşından ne çıkar. Gözyaşı erkek işidir bazen. Ağlamak iki göz içindir. Karadeniz, koca deniz. Kocaman köpüklü asil dalgalar, ağır ağır, iri iri Nâzım Hikmet yürüyüşü ile, Nâzım Hikmet sesiyle geliyor, vuruyor, geri dönüyor. Şile sahillerine Erkek deniz erkek sesi getiriyor. – Nâzım Hikmet için de yazdın elbet. dedi bir sevdiğim. – Hayır, dedim, yazamam. O öylesine büyük ki onun için öylesine güzel şeyler yazıldı ki. Üstelik ben onu şahsen çok tanımıyorum ki. Onu dünyanın tanıdığı kadar ben de tanıyorum elbet. Bir gün çakırkeyiftik, Naci Sadullah – Yazmayın, dedi. Nâzım Hikmet'ten sonra şiir yazmayın artık... Böyle büyük bir şairden sonra şiir yazılmaz. Nâzım Hikmet elbette büyük şair. Ama ondan sonra şiir yazılmaması. Naci Sadullah içtenliği bu, söyler. Yıl 1950. Sabahattin Eyüboğlu'lar, Avni Arbaş'lar, Hasan Kavruk'lar, Arif Kaptan'lar, Selim Turan'lar, Paris'teyiz. Gece yarısını çoktan geçmiş şaraplı bir gece. Pansiyon odamın kapısı güm güm vuruluyor. – Kim o. diyorum. – Sen aç hele. diyorlar. Hiç tanımadığım iki kişi. Biri iriyarı, sakallı. Öbürü incecikten, sakalsız. – Ben Can Yücel, diyor sakalsızı. Hemen dost oluyoruz. O gün bugün de dostuz Can Yücel'le. Şaraplı, şiirli, güzel günleri düşündüğümüz yıllarımızdı o yıllar. Ve bir kadını hatırlatır, o yıllar bana. Ardından sustuğum, bugün unuttuğum bir kadını. Böyle bir gecede üç şişe rom içmiştik Can Yücel'le. Benim teselli bulmam için. Tahta gibi dümdüz düştüğümü hayal meyal bilirim hâlâ. Ertesi gün uyandığımda Can Yücel kendi yatağına yatırmış beni, baş ucumda bekliyor. Epey korkutmuşum, ölür giderim diye. O şaraplı, o şiirli günlerde, Sabahattin Eyüboğlu – Bu gece Avni Arbaş'ın atölyesinde buluşuyoruz, dedi. – Hayrola. dedim. – Hasan-Âli Yücel gelmiş. Çanlar çaldı kafamda, ziller çaldı kafamda. Maarif Vekilliğine atanışının ilk imzalarının biri cazır cuzur etti kafamda. – Rakı da var, dedi Sabahattin Eyüboğlu. (Rakı, sucuk, pastırma, kuru fasulye nimetti Türkler için Paris'te.) Can Yücel'le dostluğumuz sürüp giderken bir gün bile düşünmemiştim Hasan-Âli'nin onun babası olduğunu. Gece güzel başlamıştı Avni Arbaş'ın atölyesinde. Rakılı ve şaraplı bir geceydi. Hep tanıdık, ya sanatçı, ya eğitimci Türklerdik bu çilingir sofrasında. Cin gibi zeki bir adamdı Hasan-Âli Yücel. O güne dek hiç karşılaşmamıştık. Rakı bitmiş şaraba başlanmıştı. Konu dönmüş dolanmış memleketimize gelmişti. Eğitim meseleleri, sanat meseleleri, özgürlük meseleleri. Epey olmuştuk herhalde. Damdan düşercesine – Sizin başka işiniz yok muydu ki Maarif Vekilliğine gelir gelmez attığınız imzaların biri de benim konservatuvardan kovulmam içindi. dedim. O – İyi olmuş. Çok iyi etmişim. Şimdi sanatçısın Paris'te. Orda kalsaydın ne olurdun. Maaşlı devlet oyuncusu. Bu geri toplum nasıl yüceltilir, nasıl düzeltilir. Bunlar konuşuldu, tartışıldı o gece. Memleket havaları söyledik o gece. Ve kendi bestesini rica ettik ve okudu o gece. Köy Enstitüleri, Tonguç, Türkiye'nin okumuş umutlu geleceği konuşuldu o gece. Sonunda – Mutluyum, oğluma kavuştum. Oğlumla yatacağım bu gece, dedi. Can o güzel kahkahalarından birini salmıştı. – Ama Hasan, der demez (Hasan derdi babasına, oğlunun adı da Hasan'dır), Hasan-Âli, – Ben gidince yaparım o işleri, dedi, burası Paris'ti. Çok sonraları, yıllar sonrası bir gün, bir tiyatro turnesinde Ankara'daydık. Güzelim Can Yücel beni evine yemeğe çağırmıştı. Oyundan sonra, gece yarısı, Fahir Aksoy'la beraber. Bedrettin Tuncel varmış öbür odada, ve başka misafirler. – Vay, dedi Hasan-Âli, bizim rakılı odamıza girerek Burda âlem varmış da bizim haberimiz yok. İnsan çağırmaz mı bir kadeh iç diye. Key nize bakın çocuklar, bu dünya kimseye kalmaz. Şile'de, Akın Oteli'nde Nermin Abadan'la konuşuyorduk, yeni. – Ne dersiniz Hasan-Âli için. dedim. – Yavuz'la birkaç yaş araları varmış. İstanbul Lisesi'nde de Yavuz'un felsefe hocasıymış. Talebehoca sık sık rakı sohbetleri ederlermiş. Yavuz Abadan'la evlendiğimiz gün bir kokteyl vermiştik. Gelinlik giymemiştim elbet. Siyah düz bir elbise vardı üzerimde. Her davetliye viski ikram edemiyorduk. Yaklaştım Hasan-Âli Yücel'e, Viski ister misiniz. dedim. Getir güzel kız, dedi. Yavuz Abadan'la evlenenin ben olduğumu bilmiyormuş. Öğrenince de Yavuz'a, Ulan nerden buldun bu güzel kızı. demişti. Sonra bir gün de Ulus gazetesinde karşılaşmıştık. Beni yalnız görünce, Ulan kız, nereye sattın heri . demez mi. Tatlı adamdı Hasan-Âli Bey. Yaptığı en büyük işlerden biri de Milli Eğitim Yayınları işi bence. Nermin Abadan böyle dedi Hasan-Âli Yücel için. Onun yaptığı işler, büyük işler yarım kaldı, kıyıldı. Köy Enstitüleri. Yayınlar. Hasan-Âli Yücel Cahit Irgat Bugün tatlı şeyler söylemek istiyorum. Tüm yokluğa, iç yalnızlığına, umutsuzluğa dikine giderek, karşı koyarak. Havadan sudan konuşur gibi. Kalemimin ve gönlümün isteğince. Ne doğdukları yılları bilirim, ne de öldükleri yılları hatırlıyorum tam tamına. Ne zaman tanışmıştık, ne zaman ahbap olmuştuk onu da tam hatırlamıyorum Selâhattin Pınar'la, Fevzi Aslangil'le, Osman Nihat'la. Mahmut Moralı'yla sabahladığımız gecelere rastlar sanırım. Arnavutköy'de, Akıntıburnu'nda yan yana iki gazino vardı hani. Sabahlara dek açıktı işte o günlere. Selâhattin Pınar, Mahmut Moralı ve ben (kardeşleri yaşındaydım) önce bir yerlere uğramıştık. Selâhattin Pınar boşta mıydı o sıra, yoksa işinden sonra mıydı. Çok rahat salına salına dolaşıyorduk. Hoş kadınlar, güzel kadınlar görmek için, bir iki tek atmak için. Şaşıyor şaşırıyor okuyanlarım, biliyorum Her yazımda içki lafı ediliyor diye. İçki içmeyen tek sanatçı yok mu. diye. Yok benim tanıdıklarım arasında. Hiç yok. İlkbahar mıydı, sonbahar mıydı, yaz değildi sanırım. Kim bilir, belki de yazdı. Çünki yazlık sinemalar, yazlık bahçeler açıktı. Alabanda Yaşasın Hayat. revüsü oynanıyordu Tepebaşı Bahçesi'nde. Mahmut Moralı'nın sıkı fıkı dostlukları vardı alaturkacılarla. Alaturkacılar tatlı insanlardı, hoş insanlardı. – Ne güzel giyiniyor bu delikanlı, demişti benim için, Se-lâhattin Pınar. Üstümde yerli bir kumaş vardı, gri üstüne. Ve açık mavi bir gömlek, lacivert oş kravat, gıcır gıcır yeni boyanmış pabuçlar. Buydu benim ona göre şıklığım. Kendi temiz giyindiğinden, hep İngiliz kumaşı üstüne meraklıydı böyle şeylere. Hiç anlamam alaturkadan. Ayıplayanlar olmuştur beni, Ninniyle büyüdük nasıl anlamazsın alaturkadan. diyenler, içerleyenler olmuştur. Severim, dinlerim ama anlamam. Ne kürdilisini, ne uşâkisini, ne hicâzını, ne peşrevini. Bugün Kadri Şençalar, Avni Anıl dostlarım olduğu halde, severim ama anlamam. Ayı kaval dinler gibi dinlerim, bazen dokunur gözüm dolar bu makamlara, şarkılara. Hassas insanız işte, dokunur vesselam. Gelgelelim anlamam. Bizim kuşak oyuncuları ve bizden sonrakiler, hepsi değil elbet, birazı ölür bite r bu işe. Bu yüzden değil midir kendilerini yitirdiklerinde ya da çok para kazanmak istediklerinden fırladılar, fırlıyorlar fırlayacaklar şano'lara. Ayıp değil, para bu para. Kefenle götürülmeyen cepsiz kefenle götürülemeyen para. Ayıp değil, kat alınacak, araba alınacak, köşk alınacak, kotra alınacak. Alınacak oğlu alınacak. Bugün güzel şeyler söylemek istiyorum. Kalemimin ve gönlümün isteğince. Krem ipek gömlekler giyerdi hep Selâhattin Pınar. Ismarlama. Zara'dan Akıntıburnu'na gidilmişti o gece. Sular akıyordu şarıl şarıl bir havuza. Renk renk ışıklı havuza. Yarı yarıya doluydu gazino. Şık şık kadınlar, beyler, alaturka meraklıları. Ha ne diyordum. Evet, renkli havuzun üstünde bir sahne. Sahneden çok sahnecik. Bu sahnecikte yaşlı yaşlı adamlar, yani saz heyeti ve kadın erkek okuyucular. Kimlerdi bu sazın üstatları, bilemem. Ama bizi görünce daha doğrusu Selâhattin Pınar'ı görünce kalktılar, doğruldular, eğildiler, selamladılar bizi. Çal söyle benim şarkımı sevdalı sesinle. Çalınıp söyleniyordu sahnede, mahur mudur, hicaz mıdır bilemem. Sonra makam değişti veya değişmedi, bilemem. Selâhattin Pınar'ın bestelerine geçildi. Çocukluğumda annemin ut çalıp da söylediği şarkılar. Çoğumuzun annelerinin ut çalıp söylediği şarkılar. Tüm gazino bizimle ilgileniyordu. Açıkçası Selâhattin Pınar'la kulaktan kulağa skos ediliyordu. Mahmut Moralı'da bir öğünme, bende bir kurum, üstatla olmanın şerefi yok mu ya. Üstada tambur uzatıldı sahneden. – Önce bir yudum alayım, dedi. Aldı üstat yudumunu. Sonra da ağır ağır tamburunu. Başladı okumaya o tatlı kısık dokunaklı sesiyle. Istakozu ilk o gün yemiştim. Nasıl yenileceğini de bilmiyordum doğrusu. Emdim durdum bacaklarını. Sonra, yıllar yıllar, çok yıllar sonra Todori'de kalpten öldü dediler. Dediler ve yazdılar. Şimdi resmin var orda. Doğum ölüm tarihlerin yazılı. Üç yıl oluyor mu bilmem, kumaşçı Bülent'in kapısında duruyordun bir akşamüstü, vakti kerahati bekliyordun. Fevzi Aslangil'in lacivert bir elbise vardı sırtında – Nasılsın. dedin. – Sen nasılsın. dedim. İyiyim dedik ikimiz de ayrıldık. Birkaç gün geçmiş geçmemişti aradan, haa dolmamıştı Ya kalpten öldüğünü söylediler, ya beyin kanamasından. Bir gece yarısı Settar Körmükçü, Kemal Edige ve ben bir yerlerden dönüyorduk. Siz de bir yerlerden dönüyordunuz, Kemânî Necati Tokyay'la. Haydi yürüyün, dedin, bize gideceğiz bakın ne dinleteceğim size. Settarcığım bayılırdı alaturkaya. Ufak ufak da söylerdi. Tatlı bir sesi vardı, ufak, ama dokunurdu insana okurken. Hele mutfağında balık kızartırken, bir yandan da ufak ufak demlenirken. Kalktık geldik size, o gece yarısı senin evine. Mevlût plağa alınmış o sıra. Bir yandan içkilerimizi koyarken mevlût u da koydun pikaba. Mevlût bir müzik elbet. Mevlût bitti pikapta, içkiler bitmedi. Gün ağardı ağaracaktı. Söz bitmiyordu, hele müzik üzerine, hatıralar üzerine. Kemal Edige, Batı müziğini tutuyordu, klasikleri. Settar Körmükçü sizdendi. Siz üç kişiydiniz, biz iki. Siz, Necati Tokyay, Settar Körmükçü ve sen. Biz Kemal'le ikimiz. Kırmadan kırılmadan konuşuyorduk ama coşa coşa. Sözü bilemem nereden Beethoven'e getirdim ben. Tek sesli müzikten çok sesli müzikten dem vurduk. Sen hayran hayran dinledin Beethoven'in hayatını. Jules Romains'in mi dedim sana o gece, Romain Rolland'ın mı dedim bilemem o kafayla Ölmez Eserler [Yayınevi] yayınlıyor dedim Jan Kristof 'ları. Al oku dedim. İnsan nasıl müzik yaparmış, nasıl büyük olurmuş dedim. Gülüyorum şimdi bilgiçliğime, ukalalığıma. Sen de notlar almıştın ama kitapları almadın, okumadın biliyorum. Sonra hep sordun hep istedin onları. İyi ki alıp okumadın. Ne olacaktı yani alıp da okusaydın. Beethoven'in hayatını bilip de kuş mu konduracağız. Senin hayatını kim biliyor ki. Settar'ın, Kemal'in hayatını kim biliyor ki. Şükrü Tunar'ın çaldığı bir sabaha karşı, Pasaport'daki deniz barlarının birinde kendi key nce, İzmir'de. Uzun bir havaydı önce, taksim miydi, ara nağme mi, nihavent mi bilemem. Sonra klarneti bıraktı, saksafonu aldı eline. Çaldı, ü edi uzun uzun. Öyle derler, üstadıymış bu işin. Sonra Osman Nihat'ı tanımıştım az da olsa Degüstasyon günlerinde. Ahmet Rasim'in torunuymuş. Deniz Ticaret Lisesi'nde hocaymış. Radyo'yu dava etmişti bir kuruş telif hakkı için. Herkes hayran kalmıştı bu davranışına. Eserleri çalınıyormuş radyoda. Sorulma dan, izin alınmadan, hiç haberi olmadan. Davasını kazandı mı kazanmadı mı bilemem. Ama haklıydı isteğinde. Emek vermiş bir adam, bir iş yapmış yaratmış. Sen nasıl alır da çalarsın onun eserini hiç izinsiz, karşılığını ödemeden. Baron Nihat'ın, Çamur Nihat'ın, Kekeme Nihat'ın, Ekmekçi Nihat'ın, Bektaşi Sey 'lerin günlerine rastlar bugünler. Sirozmuş Osman Nihat. Degüstasyon'da görünmez olmuştu. Arnavutköy'den inmez olmuştu. Vaniköy'de Kadın Efendi Yalısı'nda yazlı-kışlı oturuyordu o sıra. Misa rin bini bir para. Deniz yönünden gelenler ayrı, bahçe yönünden gelenler ayrı. Gece yatıları, rakı sofraları. Hepsi iyi gün dostları, ye Memet ye. Çaptan düşmemiştik o zaman, elde avuçta vardı. Mahalle bakkallarında içki kalmazdı misa rlerin içtiklerinden. Bir gün şişeleri satmaya kalkmış ortalığa bakan bizim yaşlı hanım, Burada gazino mu var. demiş şişeci. İyi gün dostları, eksik olsunlar. Şairi, ressamı, oyuncusu. İşte öyle günlerden bir gün kıçtan takma motorla geçmiştim karşıya. Bir gazino vardı Arnavutköy iskelesinin yanında. Önü parmaklıklı bahçeli, deniz üstünde. Şimdi lüks tarifeli. Tadı tuzu yoktur herhalde. Ya ikinci sınıı, ya üçüncü bizim zamanımızda. Yanaşmak üzereydim oraya. Ama bir vapur yanaşmıştı iskeleye, uskurundan köpükler saçarak. Yanaşabilirsen yanaş. Döndüm dolandım gene geldim. Bir adam sırtını denize dönmüş tek başına, ne gelen giden vapurlara bakıyor, ne martılara. Adam küsmüş bütün bunlara, tek başına içiyor ayakta. Parmaklıkları aşamazdı denizden, rıhtım yüksekti. Adam beni görmüştü. Tekneyi bıraktım bizim sandalcı Ali'ye, ön kapıdan geldim. – Aman sus, dedi, kimseye söyleme, duymasınlar görmesinler, dedikodusu olur. Sirozum ya. Onu da son görüşüm böyle olmuştu. Venedik'te Büyükkanal yakınında bir yerde, Türk olduğumu öğrenen sarhoşun biri elini şakağına koyup garip sesler çıkarmıştı. Müzik. müzik. diyor dalgasını geçiyordu. Alaturkayı anlatıyordu bana. Gülüp geçmiştim. İtalyan sarhoşuna. Ara nağme yapmak istedi bugün canım. Alaturka istedi. Tatlı şeyler söylemek istedi bugün canım. Karınca kaderimce elimden geldiğince Tanburi Cemil bey çalıyor eski plâkta. Ama ben anlamıyorum. Anlayamıyorum... Cahit Irgat Çizgi Avni Arbaş Ankara Konservatuvarı bahçesinde öğretmen ve öğrenciler, 1940-1941. Alttan üste doğru birinci sıra 1) Salih Canar, 2) Esat Tolga, 3) Nuri Bartu, 4) Mucip Arcıman, 5) Sabahattin Ali. İkinci sıra 1) Ercüment Ekrem Talu, 2) Mahir Canova, 3) Melek Saltıkalp (Ökte), 4) Cahit Irgat (sırtı dönük). Üçüncü sıra 1) Nüzhet Şenbay, 2) Vildan Aşir Savaşır, 3) Ertuğrul Ilgın, 4) Carl Ebert, 5) Muazzez Yücesoy (Kurdoğlu), 6) Saime Arcıman, 7) Frau Adler, 8) Nermin Sarova. (Filiz Ali Koleksiyonu)* * Bir Usta, Bir Dünya Sabahattin Ali başlıklı sergi kataloğundaki bu fotoğrafta yer alan kişilerin çoğunluğu, Gösteri'de yayımlandığında tanımlanmıştı. Tanınamayan kişiye ilişkin, soru işareti de kullanılmamış olan bu fotoğraftaki arkası dönük kişinin, Cahit Irgat olduğunu anlamak güç değil. Ferdi Tayfur Ferdi Tayfur (papyonlu) ve eşi Adalet Pe (solda). Cahit Irgat Taraçalı kahveleri, konser salonları, resim galerileri, geniş bulvarları, Seine nehri boyunca sıra sıra köprüleri, Balık Tutan Kedi Sokağı gibi daracık sokakları ve her milletten altı milyon insanı ile dünyanın en güzel şehirlerinden biri olan Paris'in her semtinde tiyatrolara rastlanır. Senelerce, dünyanın her yerinden akın eden ressamların oturduğu, her dilden konuşulduğu Montparnasse'dan sola doğru sapılınca Gaîté Montparnasse'a gidiyoruz. Bu dar sokak müzikholler, kahveler, oteller, sinemalar ve insanlarla kaynaşır. Bu sokakta iki tiyatro karşı karşıya, aynı saatlerde zillerini çalarlar, aynı saatte gişelerini ve kapılarını açarlar. Bu tiyatroların biri meşhur éâtre Montparnasse - Gaston Baty, diğeri Théâtre Gaîté Montparnasse'dır. Bir yıl önce, Paris'e indiğim günün akşamı, bu sokağın çok yakınında oturduğum için, soluğu Gaîté Montparnasse'da almış, A. Casona'nın Şafakta Gelen Kadın 'ını seyretmiştim. Bu eseri Zamanımızın Tiyatrosu ismi altında temsiller veren Pierre Valde'ın kumpanyasından gördüm. Bu eser, Fransız sahnesinde gördüğüm ilk ve en güzel eserlerden biridir. Aynı sokakta, Gaîté'nin karşısındaki . Montparnasse'da seyrettiğim ikinci eser Armand Salacrou'nun L'Archipel Lenoir 'i oldu. Bu iki kısımlık komediyi büyük aktör Charles Dullin oynuyordu. Mise en scène'i [mizansen] de kendisi yapmıştı. Bu eseri Marguerite Jamois, Suzanne Demars, M. Vidal, Jacques Du lho, Camille Fournier gibi sanatkârlar topluluğu oynamıştı. Kudretli oyunu ve mizanseni karşısında Charles Dullin'in Fransa'nın en titiz metteur en scène'lerinden ve en büyük aktörlerinden biri olduğuna inanmamak elde değil. Güzel dekor, onun oynadığı tiyatroda açılır etrafına iyi sanatkârlar toplar. Böylece onun oynadığı ve sahneye koyduğu eser çok pahalıya mal olur ve bu yüzden de tiyatro sahipleri ve sermayedarları onu pek sevmezler. Tabiat, zik bakımından esirgediği şeylerin yerine ona bir dehâ vermiş. Koskoca kamburunu kapamak için ona ne güzel, güzelliği kadar da tesirli gözler bağışlamış. İnsan bu büyük tiyatro adamını seyrederken, onun kambur olduğunu hemen unutuyor, dehâsı karşısında silinip gidiyor. Bence dün olduğu gibi bugün de, Fransız tiyatrosunun en büyük üstatlarından, temel taşlarından biri Charles Dullin'dir. Federico Garcia Lorca, Fransa'da çok seviliyor. Yakın zamana kadar Studio des ChampsElysées'de aylarca oynanan Yerma'da yer bulmak çok güç bir işti. Bu piyes kısır bir kadının trajedisidir. Ve eserin hemen hemen yarısını müzikle söylenen şiirler teşkil eder İki ılık süt çeşmesi Etimin çok derinlerinde Dörtnala giden atlı gibi Çarpıyor kederimde Eyvah benim memelerim, ikiniz de körsünüz Urbamın altında Kumrular kanatsız, kumrular kör Eyvah, ensemde arıların vızıltısı Ve mahpus kanımın acısında Gel artık gel, benim sevgim, benim oğlum Su tuz verir, toprak meyva Ve karnımız yumuşacık çocuklar Bulut gibi tatlı yağmur getiren Çocuğu olmayan bir kadının dramı, Fransızlara, harpte çocuklarını, kardeşlerini kaybettikleri için tesir ediyor diyemeyiz. Çünkü Federico Garcia Lorca Fransa'da çok okunan, çok sevilen bir şairdir. Nitekim bugün aynı sanatkârın Kanlı Düğün isimli piyesinin provaları [éatre] Marigny'de devam etmektedir. Bu eseri Jean-Louis Barrault sahneye koyacak ve nişanlı rolünü de bizzat kendi oynayacaktır. Bu İspanyol şairinde bir tılsım olsa gerek. Zamanımız tiyatrosunda müzik, dekor kadar, ışık kadar lüzumludur. Buna Fransız tiyatrosunda şahit oldum ve Fransa'da bulunduğum zaman içinde müziksiz hiçbir tiyatro görmedim. Catherine Fontenay, Jean Chevrier, Marie Bell, Komedi Fransez'den [Comédie Française] ayrıldıktan sonra beraber çalışmaya başladılar. Émile Zola'nın érèse Raquin 'ini bu üç sanatkârdan seyrettim. Eser baştan başa müzikle ve ışık oyunlarıyla temsil ediliyordu. Christian Bérard'ın harikulade dekorları içinde ve Boris Kochno'nun ışık oyunlarıyla temsil edilen bu üç tabloluk eseri Paul Rolle takdim etmişti. Romandan tiyatro haline getirilince zayı ayan bu eseri, müzik ve ışık oyunları, Catherine Fontenay'in ve Marie Bell'in gerçekten büyük olan sanatkârlıkları kurtarıyordu. Fakat eserin bütün akışını ve ritmini de Kocho'nun ışık oyunları temin ediyordu. Tiyatroya yeni bir zaviyeden [açıdan] bakan ve seyircinin gözleri önüne günlük siyasi ve içtimai mevzuları çırılçıplak seren Jean-Paul Sartre'ın, Antoine Tiyatrosu'nda aynı yıl içinde oynanan iki piyesi 1948-1949 senesinin en fazla alaka toplayan eserleri arasındadır. Bu eserlerin birincisi La Putain respectueuse 'dur. Mevzusu Amerika'daki zenci düşmanlığına ait bu iki perdelik güzel eserde Héléna Bossis'nin büyük bir aktris olduğunu görüyoruz. Aynı kadın sanatkâr Les Mains sales'de de ne iyi bir sanatkâr olduğunu ispat ediyor. O kadar ki, André Luguet ve François Périer'le boy ölçüşüyor diyebiliriz. Bu tiyatroda Kirli Eller için yer bulmak hâlâ imkânsız gibidir. Athénée, éâtre Louis-Jouvet'de Don Juan hâlâ devam ediyor. Molière'in bu piyesinin temsili için yeni bir zafer diyenler var. Hakikaten harikulade bir mizansenle oynanan bu piyeste Molière'in bambaşka bir havası içindeyiz. Bu yepyeni havayı bize belki de Pierre Renoir, Fernand René, Monique Mélinand, Dominique Blanchar veriyorlar. Kostümler ve dekor Christian Bérard'ın, müzik ise Henri Sanguetnin. Görüyoruz ki, her tiyatroda karşımıza müzik çıkıyor. Müzik, ışık ve mimik oyunları görmek istiyorsak J.-L. Barrault'nun Marigny Tiyatrosu'na gitmeliyiz. Bu tiyatroda Hamlet, Amphitryon, La Peste, Le Partage du Midi gibi eserler gördük. Barrault'nun tiyatrosunda müzik, ışık ve gölge oyunları, dekorların zaman zaman gözlerimizin önünde değişmesi, mimiğe fazla yer verilmesi Fransız tiyatrosunda bir hamle olmuştur. Ve bu hamle genç truplara tesir etmektedir. Bu yeni hava içinde Edwige Feuillère, Pierre Brasseur ve J.-L. Barrault'nun oynadıkları ve oynamaya devam ettikleri Le Partage du Midi 'de Fransız tiyatrosunun zaferleri arısında kaydedilecek bir eserdir. Harp sonu Fransız tiyatrosunun dünya tiyatrosunda sağlam ve ön planda bir yeri olduğu muhakkak. Fransız tiyatrosuna bu yeri sağlayan sanatkârlardan, çalışma tarzlarından, kazançlarından genç kumpanyalardan, tekniğin, müziğin, şiirin, balenin tiyatrodaki ehemmiyetinden gelecek yazılarımızda bahsedeceğiz. Vatan, 28.1.1949, s. 4 Cahit Irgat ve Lale Oraloğlu. Cahit Irgat Cahit Irgat Cahit Irgat İpsala Cinayeti, 1953. Cahit Irgat Yıllarca önce, Edirne'de mektep sıralarında okurken, amatörlüğümde sahneye çıktığım sıralarda bir yerli lm görmüştüm Bir Millet Uyanıyor [1932]. Ve bu filmde yakışıklı mı yakışıklı, pırıl pırıl bir genç oynuyordu Ferdi Tayfur. Gençliğin verdiği bir duyuşla bu adama içerlemiş, onu çok kıskanmıştım. Acaba ben de bir gün böyle bir lmde, böyle bir rol oynayabilir miyim. diye. Günün birinde İstanbul'a geldim. Şehir Tiyatrosu'na girdim. Elime ayda 21 lira 13 kuruş geçiyordu. Bu para bana yetmiyordu. O günlerde elimden ilk tutan Ertuğrul Muhsin olmuştu. Sonra da büyük yardımı Ferdi Tayfur'dan gördüm. İpek Film'de Ferdi ile karşılaşmıştım. Geç bakalım mikrofona. demişti. O gün bugün, daha nicelerini yetiştirdi. İyi talebeleri, iyi dostları hâlâ peşini bırakmaz. O, bu güzel dünyanın çok güzel günlerini gördü, elbet çile de çekmiştir. Ama hiçbir zaman o dürüst, o mert, o babacan, o dimdik Ferdi Tayfur'luğundan zerrece kaybetmedi. İşinde çok titiz, sinirlidir. Ferdi Hoca. Ferdi Hoca diyorum, çünkü ona çoğumuz ya Hoca veya Baba deriz. Ferdi Hoca tertemiz, hassas, merhametli, iyi kalplidir. Biri üzülmeye görsün, gözleri hemen doluverir. O, gördüğüm insanların, tanıdığım sanat adamlarının en has larından biridir. 1904'te doğdu. Film hayatına 1931'de Çanakkale Geçilmez'le girdi. Bir Millet Uyanıyor , Leblebici Horhor, Milyon Avcıları, vs. lmlerinde oynadı. filmlerin rejisörlüğünü yaptı. Bütün bu başarılarının yanında, bence yaptığı en büyük iş, Meddahlığı 1945 yılında mikrofona ve dolayısıyla sinemaya mal etmesidir. Nitekim, hâlâ yedisinden yetmişine kadar, her evde LorelHardi'nin, Arşak Palabıyıkyan'ın, Balıkçı Osman'ın, Ali Baba'nın, Nesimaçi'nin taklitleri yapılmıyor mu. Bu karakterleri yaratmak her babayiğitin harcı değildir. Bizim sahne sanatımızın bir Karagöz geleneği vardır. Bu gölge oyunlarımızın unutulup gitmemesi için didinen büyük sanatçımız Hâzım Körmükçü idi. Meddahlığı da en yeni manada sahnemize ve sinemaya getiren Ferdi Tayfur'dur. Söylemek kolay, dinlemek zor demişler. Ferdi Hoca hem dinletir, hem güldürür, hem ağlatır. Ferdi Tayfur bu neslin sanatçısıdır Yeni şiiri, yeni hikâyeyi, bu neslin sanat adamını her zaman ve her yerde savunmuştur. Orhan Veli'yi, Sait Faik'i ve bu neslin bütün değerlerini sever. Ve senin bu sanatçıları sevdiğin gibi, halk da seni ve sanatçıları sever Hoca. Hani senin çevirdiğin ilk lmlerinden birinin ismi gibi Bir Millet Uyanıyor . 30 Nisan'da jübileni kutlayacağımız bu sanat adamı, Music-Halls'i, Chansonniers'i bol bir yerde yaşasaydı neler neler yapmazdı. Hep beraber nice nice yıllara Ferdi Hoca. Yaşadığı bir devrin zaferlerinden Bir yağmur gözlerinde biriken. Irgatın Türküsü 'nde yer almayan –ve ilk kez nerede yayımlandığı saptanamayan– bu üç dize onlardan biri olmalı. Bu şiire bakarak, adı geçen kitaptaki Son Yalnız ile –kitaba alınmamış– Yaşayan Bir Aktör'e Yazıldı nın da Ferdi Tayfur için yazıldığı anlaşılıyor. Bir film çalışmasından Kadri Ögelman(ortada) ve Cahit Irgat (sağda). Cahit Irgat İstanbul'a yeni geldim, kötü haberi aldım. Oysaki, Be-yoğlu'na ayak basar basmaz kapının önünden geçtim iki kere. Sırf seni aramak için. Elim varmadı kapını çalmaya. İyi ki çalmamışım, evde değilmişsin. Sen gördüğüm, tanıdığım sanat adamları nın en içlisi, en hassası, en babacanı, en merti, en namuslusu, en yardımseveni, en dik başlısı, en tok sözlüsüydün bence. Onun için kendi kendini yedin, bunun için kendine kahrettin ya. Biz bu mavalları çok dinledik Veremden öldü, isteri krizinden öldü. Şundan öldü, bundan öldü, kendi kendini öldürdü. Biz bu mavalları çok dinledik. Bir gün de çıkıp biri, nedenini, niçinini soran olmadı. Biz bu mavalları çok dinledik Ferdi Hoca. Orhan Veli neden öldü. Cahit Sıtkı neden öldü. Sait Faik neden öldü. Evet, alkolden. Ama nedenini niçinini soran yok. Naşit [Özcan] neden öldü. Hâzım [Kömükçü] neden öldü. Sait Köknar neden öldü. Küçük Kemal neden öldü. Settar'cığım [Körmükçü] neden öldü... Kimi alkolden, kimi veremden, kimi yokluktan. Senden önce, Talât [Artemel] gitti. Nedeni, niçini yok değil mi bunun... Var ama, bana düşmez söylemek. Söylemek kolay, dinlemek zor. Sen hem dinletir, hem güldürür, hem ağlatırdın. Music-Halls'i, Chansonniers'i bol olan bir yerde yaşasaydın, neler neler yapmazdın sen. Yaptıkların da yeter bence. Adam olana çok bile. Ama bizde Karagözler, Hacıvatlar, Naşitler, Hâzımlar, kimler kimler unutulmuş. Ferdi dostum, Ferdi Hoca... Biz yaşarken bile zor hatırlanan, bir bakıma unutulmuş insanlar değil miydik. Değil miyiz. Sana genç aktör dostum Şükran Güngör'den saygılar getirmiştim. Kapını çalamayınca, hele sen de öbür dünyaya gidince, iletemedim sana. Hani aktör olmaya uğraşırken, yüksek tahsilini de tamamlamaya çalışıyordu. Hani Godot'yu Beklerken'i beraber oynamıştık, işte o Şükran Güngör. Sana bir gün mektup yazmıştı, Tahsilimi yapmam için dublaj yapmalıyım, diye. Sen hemen o gece telgraf çekmiştin, Yarın 10'da işte bulunun, diye. Şükran Güngör nasıl ağlamaklıdır kim bilir şimdi. Daha kimler, daha kimler. Aramızda on iki yaş farkı vardı. Sen bizim neslin sanatçısısın. Yeni şiiri, yeni hikâyeyi, yeniyi, bu neslin adamını her yerde, her zaman savunmuştun. Gittiğin yerde, bunların en haslarını bulacaksın. Çoğu tanıdığın zaten Baba-oğul Körmükçü'lerle, Naşit'le ne şakalarınız olacak kim bilir. Piyes yazarı Reşat Nuri [Güntekin] orada. Eleştirmen [Nurullah] Ataç orada, bizim kuşağımızın şairleri, yazarları orada. Aktörlerimiz orada orada daha rahat edeceksin gibi geliyor bana. Belli olmaz, burada düşünüp de yapamadığımız en ileri tiyatroyu, sanatı orada siz kuracaksınız belki. Yeni elemanlara ihtiyacınız olursa, hiç merak etmeyin, hazırız, geleceğiz zaten. Dünyanın bu yanında ne gördük ki, ötesinden korkalım. Bütün dostlara selam. Yerimizi hazır edin. Cahit Irgat İpsala Cinayeti, 1953. Vatan, 26.3.1958, s. 4 Cahit Irgat Esmerce. Gözleri kımıl kımıl. Güleççe bir zekâ. Bu ikinci kez karşılıklığımız. Boyna mükrim [ağırlayan]. Bu kez evindeyiz ya... Cahit Irgat hiç katışmıyor söyleşimize sözü genelleştirsek de, dön- dolaş, hoşbeşi şuracığa getirmek gerekli, işte – Eşinizin sanat ve yaşam serüvenini izlemiş miydiniz. Bu açıdan genel izlenimleriniz nedir. Şu güzelim yan yanalığa hangi nedenlerle evet dediniz. – Evet, gerek sinema oyuncusu, gerekse tiyatro aktörü olarak hayrandım. Devamlı olarak da seyircisi idim. Çok sonraları da, onunla beraber olmak mutluluğuna eriştim. – Irgat'ı –genel olarak– nasıl tanımlayabilirsiniz bugün. En belirgin erdemleri, kusurları nelerdir. – Cahit, kişiliği ile son derece hassas ve karamsardır. Aynı zamanda çocuk ruhludur. Mesela, çok önemsiz bir olay ile günlerce kendini üzdüğünü ve harap ettiğini yakından izlemişimdir. Buna karşılık, onu ufak bir şey ile de sevindirmek mümkündür. – Şair yönü mü önemlidir sizce, aktör yönü mü. – Bence her ikisi de önemlidir. Günlük yaşantımız açısından oyunculuğu önemli ama, bir sanatçının kalıcılığı yönünden şairliğini yeğliyorum. – Evliliğinizden bu yana Irgat'ta neler değişti, olumlu ve olumsuz olarak. Bu değişimlerde hangi somut faktör ler rol oynadı. – Cahit'le evliliğimin ona birçok şeyler sağladığına eminim. Bir yerden sonra, yalnızlığı sevmiyor zaten aslında mazbut bir ev erkeğidir. Ve bu, evliliğimizin onu eve bağladığını, şairliğinin yanı sıra oyunculuğunun da daha verimli olduğunu görüyorum. – Eşinizin oldukça fırtınalı bir geçmişi var. Bu geçmiş, sizi tedirgin eder mi. Birlikteliğinizde gerçek mutluluğunuzu sağlayan ana nedenler. – Hayır, hiç tedirgin olmadım. Yalnız, ona bu geçmişini unutturmaya çalıştım. Zaman zaman da, o günleri hatırlayıp üzüldüğünü görürüm ve ona şimdiki hayatı ile mukayese ettiği zaman, ne kadar mutlu olması gerektiğini hatırlatırım. – Kimi sanatçı eşleri, bir sanatçı ile yaşamanın güçlüklerinden yakındılar. Kişiye göre başka başka yorumlanabilecek bir yargı bu. Sizce, evliliğin yapıcı ya da yıkıcı etkenleri ne olabilir, bir sanatçıda. Bir başka deyişle, bu tür bir bağımlılık, sanatçının verim, yaratım gücünü, yeteneğini örseleyebilir mi. – Bir sanatçı ile yaşamanın –bir bakıma– zor olduğunu kabul ediyorum. Bizlerden ayrı bir yapıdadırlar ve onları anlamak her zaman kolay olmaz. Kaprisleri olur ve o yönlerine karşı çıkmak bence hatadır. Bu gibi tepkileri evliliğimizin başlangıcında ben de gösteriyordum ve Cahit üzerinde olumsuz etkilerini de gördüm. Oyun gücü azalıyordu. Bunun nedenlerini ilkten sezemiyordum sonraları, hatanın bende olduğunu anladım. Kanımca, bir sanatçıya anlayış göstermek gerekir ve bu tutum onun işinde verimli, evinde de mutlu olmasını sağlar. – Eşinizle ilgili en unutamadığınız bir anı. – Anlatayım üç yıl önce Gen-Ar Tiyatrosu ile turneye ben de katılmıştım. Cahit, ille de Karadeniz'i görmemi istiyordu. Oynadıkları oyun, Nâzım Hikmet'in Yolcu'suydu. Trabzon'a vardığımızda, sözde, Trabzon valisi oyunun oynatılmaması için emir vermiş. Nedeni de Nâzım Hikmet'in komünistliği. Vali yerinde arandığında, hep yok deniliyordu. Morali bozuldu oyuncuların. Otelci de dışarı çıkmamızın sakıncalarını söylüyordu boyuna. Kapanıp kalmıştık. Oysa Cahit, böyle suspus oturacak insan değil bana, Yürü, yemeği dışarıda yiyeceğiz, dedi. Çıktık. Çıkar çıkmaz da, etrafımızı bir sürü çocuk ve yeşil bereliler sarıverdi ellerinde irili ufaklı taşlar. Ben korkudan Cahit'in koluna asıldım. O ise, Hiç sesini çıkarma, yürüyelim, dedi. Biz sakin yürümeye çalışırken, ötekiler ardımızdan, Komünist... Çünkü sanatçı yaratıcıdır dolayısıyla komünist. diye bağırıyorlardı. Fakat taşlamaya cesaret edemediler. Sonradan öğrendik ki, hepsi belli kişilerce para ile tutulmuş. O günkü korku ve heyecanımı unutamam. Güney, Temmuz 1970, S. 34, s. 9 Tanju Cılızoğlu Bu adam tiyatro sanatçısı. Bu adam şair. Bu adam elli yıllık yaşamı içersinde bir gün bile nasıl apartman sahibi olurum, nasıl altıma bir araba çekerim, nasıl şmanca beye hulus çakarsam bir Avrupa seyahati ayarlarım diye düşünmemiş. Çok daha zor, çok daha gerçek, çok daha yüce bir tutkuya yaslamış tüm yaşamını. İnsanlara, ülkesinin yoksul insanlarına, ülkesinin perişanlığına, ülkesinin sancılarına nasıl yararlı olurum diye zorlamış yaşamını. Darlara düşmüş, ama tüketmemiş içinde çöreklenmiş halk sevgisini. Tüm bu anlattıklarını Cahit Irgat bir şiirinde yalın içten duygulu tek mısrada veriyor Ekmeğimi gözyaşıma bandım da yedim ... Her okuldan kovuldum. Anarşist dediler kovdular. Nihilist dediler kovdular. Komünist dediler kovdular. Otuz bir yıldır aktörlük yapıyorum. Elimden lehimcilik gelmedi. Marangozluk gelmedi. Benim savaşım daha güçlü, daha düzenli, daha mutlu bir dünya yaratmak. Ama elli yıllık ömrü darlarda, zorlarda geçirdik. Ne olursa olsun, istediğim, dilediğim bir çizgide sürdürüyorum ömrümü. Savaşı bırakmadan, kavgadan kaçmadan. Elli yıllık bir yaşamın tüm zorlukları yıldırmamış, küstürmemiş ve yenik düşmemiş Cahit Irgat. Acısını şiirde kusmuş. Tiyatroda bitirmiş. Köyün insanına tiyatro gerek. Halka daha çok, daha çok, daha çok tiyatro götürmek gerek. Tiyatro okuldur. Tiyatro bir kültür aracıdır, diyor sonra, bu ülkenin tiyatro ağalarını suçlayarak bir gerçeği savunuyor. Piyeslerin kulisinde yorgunluktan bayılan, sahne aralarında bir şişe gazozu bile borca içen tiyatro oyuncuları çoğunlukla ne alırlar biliyor musun. Gülünç bir rakam ayda iki yüz lira ile beş yüz lira arasında. Bir iki, isim yapmış, tiyatro oyuncusu tutmuş, bir tiyatro kurmuş. Yanına kendisini gölgelemeyecek birkaç fedai toplamış. Ayda iki yüz lira, üç yüz lira aylıkla sömürülecek birkaç fedai, olmuş sana Türk tiyatrosu. Yürümez tabii. Ulaşmaz. Güçlenmez böyle bir düzende tiyatro. Bir kısım isim yapmış tiyatro ağalarının sömürü düzeninde giden tiyatro halka ulaşmaz. Halkı güçlendirmez. Hiçbir sosyal güvenliği yoktur bu tiyatroda tükenen insanın. Yazın şehre sıcaklar inip tiyatrolar perdesini kapadı mı ağalar bu iki-üç yüz lirayı da keserler. Ve bu yıl dört arkadaşımla bu kuruluşa karşı çıktık. Son derece iyi de gitti sayılır işler. Halkın verdiğini herkes tiyatroda kardeşçe bölüştü. Gelecek yıl daha geniş, daha yaygın düşünüyorum bu gelişimi. ‘Ben yıldızım, ben aslan payını alırım' demeden tüm oyuncuların ortak olacağı, emeğinde ortak olacağı, kazancında ortak olacağı bir tiyatro düşünüyorum. Cahit Irgat her dönemde, her bulunduğu yerde gerçekleri kustukça, gerçekleri tükürür gibi yiğitçe verdikçe kovmuşlar kendisini, ezmişler kendisini. Ama yılların ardında yine Cahit Irgat ayakta, yine Cahit Irgat bir kavganın içinde Gelecek yıl tüm emekçilerinin ortak olduğu tiyatroyu kurarsa Cahit Irgat, daha çok köye götürecek kuruluşunu. Tiyatrosunu illere, ilçelere taşıyacak kendi deyimi ile okul unu. Bir şiirin örgüsünde yaşar gibi koca Cahit Irgat, bu coşkuda yaşıyor şimdi. Yanında kendisi gibi düşünen, kendisi gibi inanmış Tuncer Kurtiz'le birlik gecelerde, gündüzlerde tek kayguları, tek çabaları bu. Gelecek yıl Cahit Irgat, Erol Günaydın, Tuncer Kurtiz, Suna Keskin ortaklığını bir daha genişletecek. Bir daha yeniden düzenleyecek. Cahit Irgat tüm sömürülen tiyatro oyuncularına çağrıda bulunuyor Gelin emeğimizi, alınterimizi, gücümüzü birleştirelim. Gelin, bizi tüketen tiyatro ağalarına kul olmaktansa kendi ürettiğimiz değeri kendimiz kardeşçe, insanca, hakça bölüşelim. Bizden kavganız kutlu olsun, demek. Bizden dostlukla bunu duyurmak, bunu anlatmak. Bizden saygı Cahit Irgat'a. Irgat gibi düşünenlere. Bizden ak saygılar... Akşam, 18.4.1967, s. 5 Suna Keskin, Cahit Irgat ve Erol Günaydın, Nâzım Hikmet'in Yolcu adlı oyunundan, 1966. Cahit Irgat Ali Z. Oraloğlu Yirmi yıllık dost Cahit Irgat'ın inişli-çıkışlı ve eşine kolay kolay rastlanmayan bir hayat çizgisi vardır. Çocukluğu para içinde geçmiş, büyüdüğünde çok para kazanmış, buna karşılık meteliğe kurşun attığı, ondan bundan borç aradığı günler olmuştur. Tiyatro ve lmlerde başrollere çıkmış, ufak rollere rıza gösterdiği, boyun büktüğü günler görülmüştür. Normal yaşantısında sakin, uysal, saygılı ve ufak bir olayda gözleri yaşaran Cahit'in, içtiği zaman herkesi rahatsız eden, önüne gelenle münakaşaya giren bir baş belası kesildiği görülmüştür. Şiir yazmış, solculuk propagandası yapıyor diye mahkûm edilmiş, af çıkınca paçayı kurtarmıştır. Paris'te güran rollerine çıkmış, Türkiye'de [İstanbul] Şehir [Tiyatrosu] ve Devlet Tiyatroları dahil aşağı yukarı oynamadığı, sonra da herhangi bir nedenle kızıp ayrılmadığı tiyatro kalmamıştır. Bir odaya kapanıp aylarca içki komasına girmiş, eskilerin tımarhane dedikleri [Bakırköy Ruh ve] Sinir Hastanesi'nde kendine gelmeye çalışmıştır. Hayatı bu kadar dolu olan ve 16 Mart'ta 35. Sanat Yılı nı bir jübile ile kutlayacak olan Cahit Irgat bir röportaja nasıl sığdırılabilir. Cahit'i tam manasıyla tanımak, ruh bunalımlarını anlayabilmek için kendimi çok zorlamışımdır. Hatta merak da etmişimdir. Bunda başarıya ulaşıp ulaşamadığımı bilemiyorum ama bu büyük sanatçı nın, yan sütunlarda verdiğimiz hayat hikâyesinde, iniş-çıkışlarının nedenlerini anlamak pek güç olmayacak gibi geliyor bana. – 1916 yılında Lüleburgaz'da doğdum. Babam yüzbaşılıktan emekli Saﬀet Bey, Yahudilerle ortak peynir ticareti yapıyordu. İçkiyi sever, çok şık giyinirdi. Çok da çapkındı. Bol parası olduğundan İstanbul'dan saz ve çengi takımları çağırır, sabahlara kadar eğlenirdi. Babamın üçüncü karısı olan annem Makbule Hanım çok güzel bir kadındı. Böyle bir hayata dayanamayarak babamdan boşandı. ... Bu ayrılık, anneme çılgıncasına âşık olan babamı deliye çevirdi. Ceketimin cebine kum koyar, elime kezzap dolu şişe verir, Git bunları annenin yüzüne at, derdi. Tabii bu söylediklerini yapamazdım, ama anneme eziyet olsun diye, Git terliğinin tekini sakla, deyince bu sözlerini yerine getirirdim. Bir gün tahsildarlık yapan anne, dedemin topladığı paralarla deerleri ortadan yok olunca, terlik hikâyesi hatırlanarak, benim aldığım zannedildi. Bu yüzden büyüyünceye kadar bütün anne ailem beni hırsız diye itham etti. İşin garip tarafı bu para ve deerler çok uzun yıllar sonra evin helasının duvarında bulunmuştu. Babamın kışkırtmaları, ailenin ithamı üzerimde büyük bir etki yaptı. Ailemden soğudum, insanları sevmemeye başladım, asi oldum. ... Annem bir diş doktoru ile evlendi ve bazılarını hâlâ tanımadığım beş kardeşim oldu. Babam ise evvela bir Yahudi metres tuttu. Sonra da evlenmelerine devam ederek dokuz kere nikâh memurunun karşısına çıktı. ... İlk rakıyı altı yaşında babamın kucağında içmiştim. Bir kadeh rakı uzatıp, Al iç, dedi. Dudağıma götürüp, Çok acı, dedim. İçine bir şeker atıp yeniden verdi. Tabii içtim. Ondan sonra 18 yaşına, sanat çevreleri girinceye kadar ağzıma içki koymadım. Orhan Veli, Sait Faik, Cahit Sıtkı ile birlikte başladım içkinin tadını almaya. ... Edirne Maarif Mektebi'nde okurken turneye gelen Raşit Rıza'ya beni kadrosuna almak için başvurdum. Aynı zamanda Muhsin Ertuğrul'a da mektup yazmıştım. O sıralarda Reşat Nuri Güntekin Maarif Müfettişi olarak geldiği Edirne'de verdiğimiz müsamerede beni seyrettikten sonra, Oğlum sen oyuncudan başka bir şey olamazsın. Ne yap, ne et bir tiyatroya gir, demişti. Onun aracılığı ile evvela Raşit Rıza'nın trubuna, altı ay sonra da 1935-1936 sezonunda Şehir Tiyatrosu'na girdim. ... Şehir Tiyatrosu'nda oynarken yeni açılan Ankara Kon-servatuvarı'na kaydoldum. En iyi öğrenci bendim ve okulun solcularındandım. Bir gün o çağın Başbakanı İsmet İnönü, Konservatuvar'a geldi. Ben sakallı idim. Paşa sordu, Niye tıraş olmadın. diye. Dört lira aylıkla jilet alacak param olmuyor, dedim. Arkaya döndü, idarecilerle bir şeyler konuştuktan sonra, 44 lira verin, dedi. 44 lira ile asistan kadrosuna atandım. ... Yukarda da söyledim, Konservatuvar'ın en iyi öğrencisi idim. Bu yüzden beni üç yıllığına Londra'ya yollamaya karar vermişlerdi. Solcu olduğumdan herkes aleyhime dönmüştü. Bu yüzden bana ayrılan ödenek ikiye bölünerek Ertuğrul İlgin ile Mahir Canova İngiltere'ye gönderildi. Basın ve kordiplomatik için bir gece hazırlanıyordu. Programdan ismimin silinmesi üzerine Konservatuvar'da isyan çıktı. Kovulacağımı anlayarak doğru yatakhaneye çıkıp bavulumu hazırladım. Ertesi sabah İnzibat Meclisi'ne çıktığımda Cevat Memduh, Seni asıp, altında ağlayacağız, dedi. Ben de, Asılacağımı biliyordum, deyip yanlarından ayrıldım. ... Yine Şehir Tiyatrosu'na döndüm. Yıl 1940 olmuştu. Bol bol lm çeviriyor, çok para kazanıyordum. Evlenip, iki çocuğum oldu. Bir şiir kitabı yayımladım. Fransızlar burs teklif ettiler. Birikmiş 16 bin liram da vardı. Hayalimde yaşattığım Paris'e ayak bastığım gün o çağın ünlü sinema oyuncusu Corinne Luchaire'le* tanışıp üç gün üç gece onunla kapandım. Paris'i bilmeyen arkadaşının daha ilk günde ortadan kaybolması Sabahattin Ali'yi endişelendirdiğinden zavallı beni aramadık yer bırakmayarak sonunda karakola başvurmuş.. ... Vieux Colombier Tiyatrosu'nda Charles Dullin'in kurslarına devam ediyor, Montparnasse Tiyatrosu'nda [Armand Salacrou'nun] L'archipel Lenoir oyununda ve Comédie Française'de güran rollerine çıkıyordum. Jean Marais, Marie Bell, yazar [Jasques] Audiberti ve birçok sanatçı ile tanışmıştım. Tiyatroda değilse bile lmcilik alanında bir şeyler yapabileceğime inanıyordum. ... Bir buçuk yıllık bir ayrılıktan sonra İstanbul'a döndüm. Keşke dönmeseymişim. Kaç yıl evvel yayımladığım şiir kitabında solculuk propagandası yapıp, halkı isyana teşvik ediyor iddiası ile tevkif edildim. Duruşma sonucu üç aya mahkûm edildim, ama af çıktığından paçayı kurtardım. ... Yine eski yuvaya, Şehir Tiyatrosu'na döndüm. Çok para getirdiğinden lmciliğe başladım. 1952'de Ortalık adlı şiir kitabım da takibata uğradı. Bu sefer beraat ettim. İngiltere'ye gitti isem de oraya ısınamayıp altı ay sonra geri döndüm. Bu sefer iki yıl Devlet Tiyatrosu'na (davet üzerine) girdim. Ankara'da otel odalarına, yalnızlığa, arkadaşsızlığa dayanamayarak istifayı basıp İstanbul'a döndüm. ... Özel tiyatrolar arasında dolaştım durdum. 1959'da alkol devresi başladı. Alkol duvarını aşıyor, rekorlar kırıyordum. Tam bir bocalama içindeydim. Tatminsizlik, itme, kompleks, yahut sinirlerimin çok zayıf olması beni durmadan içkiye itiyordu. 1960'da biraz toparlanıp yine tiyatroya döndüm. Sonra yine alkol ve tek başına bir otel odasına kapanma devri başladı. Beş param olmadığından meyhanelerde, Sonra alırız diye bedava içki veriyorlardı. Bir gece tam dört yarım şişe rakı içtikten sonra yürüye yürüye Aksaray'dan Şişli'ye gittim. Fransız La Paix Hastanesi'nin doktoruna, Param yok ama ben burada kalacağım, dedim. Peki diye cevap alınca, Ama ben içki içmek istiyorum, diye dayattım. Adamcağız ona da peki dedi. Birlikte iki yarım şişe votka içtikten sonra hastaneye yattım. ... 14 gün sonra taburcu edildiğimde evim, dostum, param yoktu. Bütün yaz üvey biraderin evinde kaldım. Altı ay ağzıma içki koymadım. Bol bol denize girip, güneş banyosu yaptım. Sonra yine tiyatrolar ve filmler birbirini takip etti. ... Şimdi çok az, arada sırada içiyorum. Beni anlamaya çalışan iyi bir karım var. Geçinip gidiyorum işte. Cahit Irgat Çizgi Metin Eloğlu Bir film çekiminde Cahit Irgat (sol baş) ve Ö. Lütfi Akat (sağ baş). Fikret Ürgüp Cahit Irgat da gitti. Yine eksildik. Temiz, dosdoğru ve de şairdi. Yaşam kısa, ölüm uzun sürüyor. Ölüm acısını çekenler bilirler. O'nu, Şair Cahit Saﬀet iken tanımıştım. Sanırsam, 1936'da. O zamandan bu yana, birbirimizi kırmadan sıcacık bir sevgi sürüp gitti aramızda. Belki, bazen kendi derdimize, tasalarımıza kapılıp birbirimizi ihmal ettik. Bu da olur. Cahit, koskoca bir adamdı. Dimdik. Dosdoğru. Kendisi neyse öyle. İçinde insan kaderine, insan davranışlarındaki sevgisizlik, küçüklük ve alçaklığa isyanla yaşadı. Şiirlerinde hep bu isyan vardır. Bir de sevgiyle anlaşmanın, barışın hasreti. Yarısı acı, yarısı sıcak bir bükülüşü vardı dudaklarının. Sağ yanı aşağı kıvrık, küfür eder sol yanı gevşemiş, içindeki sevgiyi yayardı. İnsanlar arası anlaşmanın ve barışın zorluğunu yaşadı yaşantısı boyunca. O yüzden, acı konuştuğu olurdu. Ama içinden bozucu, rahatsız etmek isteyen bir insan değildi. Saldırgan değildi. Çünkü kendilerine inancı olmayanlar, ancak başkalarını bozarlarsa kendi kişiliklerini hissederler. Cahit'in, haklı olarak, kendine inancı vardı. Yaşantısı ve eseriyle de bunu gösterdi. Şairdi. Aktördü. Sanatçı olarak yaşardı. Sanatçının tari , bence, Şiiri tasa edinmek tir. O da öyleydi. Ölmüş. dediler. İnanması zordu. Dağcılar diye bir öykü yazmıştım o, ölmeden önce. Daha doğrusu Seven insan, sevdiği insanın ölümüne inanmaz ve aklı almaz. Kadın olsun, erkek olsun, çocuk olsun. Nasıl ölür. der seven insan. Sevmeyenler Öldü işte. derler. Güney, Temmuz 1971, S. 46, s. 43 Metin Eloğlu Cahit Saﬀet döneminde soyadı Mutlu'ydu değiştirmek istiyordu ille de, Irgat'ı tutturmuştu. Bir söyleşide nedenini sorduğumda Kişi yalan söylememeli, soyadıyla bile, dediğini ansıyorum. Irgat'ı kimlik belgesine de yazdırmak için usulen açılan davada tanıktım yargıç sordu – Irgat olarak mı tanırsınız beyi. Ne denir. – Evet. Geçen yılın da aynı günleri miydi. Adana sarı sıcağının Şişli'ye çöküştüğünde uğurluyorduk Orhan Kemal'i ta Zincirlikuyu'da bir kerpiç çukura. Cahit'le hep yan yanaydık dönüşte bunalmıştık o acılı kalabalıktan, hele şöyle patırtısız, kuytu bir yerde iki kadeh yuvarlayıp dertleşelim diye sapa yolboylarına vurmuştuk. O üç-beş masalı lokantacıkta günbatımına değin söyleşi çakırkeyif, üzgülü ve darmadağın. Sayrılığı yüze vurmamıştı daha. Bir ara, gömülmenin çirkinliğinden yakınıp, ölü gövdenin kül edilivermesini ya da balıklara yem kılınmasını yeğlediğimi söylemiştim. İkisi de yasak, dediydi, ben Lüleburgaz'daki o çocukluk bahçeme gömülmek isterdim. Hey gidi... İşsiz ve çok yorgun. Mustafa evde emekliyor, Zeynep hiç ortalıkta yok. Beni de Akademi'den temelli sepetledikleri yıllar işte mösyö Lâmbo'ya dadanıklığımızın eşik yılları. O tramvay sahanlığını andıran güzelim barınakta dirsek dirseğeyiz Orhan Veli, Mücap O uoğlu, Sadri Alışık, Kemal Edige, Can Peker, Kemal Ergüvenç, Salih Tozan, Leylâ Erbil, Ercüment Behzad Lâv, Nuri İyem, Fikret Ürgüp, Halim Uğurlu, Abbas Sayar, Fikret Andoğlu, Limasollu Naci, Mehmet Ali Ermiş, Dr. Saer [Tarim], kokoreççi Behçet, berber Hayık, ekmekçi Nihat, sevici Sabiha, Ferdi Tayfur, Fahir Aksoy, Rıfat Ilgaz... saymakla tükenmez ki. İkindide Yeditepe'ye [Yayınları] uğramıştım Ortalık da yeni çıkmış, süslemesi benim olduğundan belki, Hüsamettin Bozok iki tane vermişti Cahit'i Lâmbo'da bulunca sevinmiş, sıcağı sıcağına vermiştim birini. Coşkusunu, kendime ayırdığım öbürüne yazdığı ithaf tan şimdi daha bir seziyorum. Mutluydu. Her gelene övünçle gösteriyordu yapıtını. Ne ki, şımarık, ayyaş, sünepe bir mirasyedi delikanlının deliliği tuttu ille de istiyordu Cahit'deki betiği. Hem de nasıl, cebindeki külüstür bir tabancayı çekerek, zorla. Cahit hiç isti ni bozmaksızın çözdü ceketinin düğmelerini Vur ulan, dedi, ondan sonra alırsın bunu... Delişmeni yaka paça dışarı itelediler dostlar, yüzü gözü kana batmış... Seğirtti Cahit, bitişik dükkânın musluğunda yıkayıp tertemiz mendiliyle iyice kurulayıverdi. Ola ki sırtını sıvazlayıp yanaklarından da öpmüştür betiğine gösterdiği aşırı ilgiden ötürü. Ya 1941 kışıydı, ya da 1942. Ortaokul öğrencisiyim. Sabahattin Kudret Aksal da Türkçe öğretmenimiz. Dostçayız, şiir sevgimden dolayı. Onunla Beyoğlu'na çıktık ilk kez bir meyhaneden içeri adım atıyordum. Dört kişi var çinko tezgâhta Cahit Sıtkı, Sait Faik, Suphi Taşhan ve Cahit. Afallıyorum elbet o yıllar dilime doladığım, sanat tutkuma kattığım kişiler tümü de. Ama, dayımın vur patlasın çal oynasınlıklarından olsa gerek, içkiden tiksiniyorum. İlk şarap bardağı Sait Faik'ten. Nasıl olsa seveceksin. diyor. İkincisi, üçüncüsü karmaşık gayrı. Kıvançlı, sarhoş ve de böbürlenerekten Üsküdar'a dönüşümde kusuverdim vapurda, toyluktan. Evle küskünüz, daha doğrusu, babamla. Haalardır uğramıyorum. Canım çok sıkkın ve bu kez bambaşka bir meyhane bozuntusunda şarap içiyorum. Tenha. Nereden nereye, Cahit çıkageldi. Sarmaşık. O da sarhoş. O da evle küskünmüş. Gece iyice çöküverdi, n'eylesek. Kalk, size gidiyoruz, dedi. Direndim elbet. Usumda kaldığınca şöyle dediydi Sen istersen kapıda kal ama benim bir dost konukluğuna, yatağına gereksinmem var bu gece. Çamlıca'daki eve geldik geceyarısı bende surat bir karış ve anacığımda bir sevinç. Yine içtik, çimlendik saatlerce dertleştilerdi ikisi. Ve ilk kez oracıkta gördüm Cahit'in gözyaşlarını. Önlenemez yaşam sonucunu bilmez görünüyordu için için gülüyordu belki de pencereyi aralayıp sigara içişime. Hekimler, Yılbaşını ancak bulur, demişlerdi, oysa nisandaydık. O sıralar ben de sayrılandım, ırgalandım epey. Uğramadı. İçerliyordum, Boğaz'a rakı içmeye gittiğini duydukça. Salt bu nedenle son kez görüşemedik. Oysa yakın bildiği dostlarını görmeye can atıyor, Bari sen al getir, diyordu. Olmadı, insanoğluluk işte. Cahide Sonku'yla bir süre yan yanalıkları olmuştu o ara bir de tiyatro serüvenine giriştiler. Askerden yeni dönmüştüm, uğradım Ne içeceğiz. dediğimde, –gayet ciddi– Şu kulise dirhem içki girdiğinde burası paydos, demişti. İki üç hafta sonra da kapandı tiyatro. Anısı üstüne çıkan yazılara bakıyorum da, çoğunda şu kesin yargı var Cahit geçimsizin, hırçının, kavgacının biriydi. Kolayına bir tanımlama bu. Süt dökmüş kedi değildi ya Cahit. Diyelim şiir tutumlarımız apayrıydı, yaşama serüvenimizin özel çizgileri de. Ama bir kez olsun dalaşmadık hiçbir nedenle tartıştık, günübirlik küsüştük. İçki aşırılığının ötesinde, duygusal bamtelinin dışında pek efendi, hoşgörülü bir tanış tı Cahit her kattan, bölümden kişilerle gül gibi geçinip gitmiştir. Ne ki kof böbürlenenlere, sanatı oyunlaştıranlara, iyi-kötü kişiliğini yadsıyanlara katlanamazdı hiç. Kim katlanabilir ki. Diyeceğim, anılaşmak boynumuza borç. Güney, Temmuz 1971, S. 46, s. 3 Eloğlu, Üst üste binen deprem afetleriyle iyice yüklenen işlerimden, Irgat'ın ölüm haberiyle yeni baş kaldırabildim. Senin de, nicedir İzmir'den dönmüş olman gerekir. Bir dost sanatçının ölümü, bilirim, çok üzmüştür seni. Ben de çok üzüldüm çünkü. Tarancı ne doğru söylemiş Neylersin ölüm herkesin başında Uyudun, uyanmadın olacak. Zavallı Cahit Irgat, öleceğini biliyor olmalıydı ki, ha-bre yazıyor, yazıyordu son aylarda. ( Bir hoş seda bırakmak için bu kubbede.) mi dersin. Belki de öyle. Bu kubbe, bu yıkılası kubbe altında, her şey ne kadar geçici ve uçucu (.) oysa. Nedense, biz sanatçılar, yazdıklarımızla sonsuzluğa demir attığımızı sanırız. Sonsuzluk da ne ola ki. Hep kendi uydurmamız, kişioğlunun kendi uydurduğu kavramlar bunlar. Evrendeki yerimizi ararken, yarattığımız fantazyalar, düşler. Bilimler, sanatlar, seviler. Daha neler neler. Hani, bunalımlı bir ânında yazdığı Tarih-i Kadîm de Fikret'in söylediği gibi Her şeref yapma, her saadet piç Her şeyin mebdei ve âhiri hiç. değilse de, pek öyle üzülmeye de değmez şu dünyadan göçüp gitmek. Hem kim diyor göçtüğümüzü. Ola ki, daha büyük bir gerçeğe varmıştır ölüm. Belki doğa ile bir bütünleniştir. Avuntu mu dersin. Tersinin daha doğru olduğu çok mu açık. Çok mu seçik. Sahi nerede kalmıştık. Irgat ölmüş ve Irgat'ın türküsü bitmiş öyle mi. Yok yok, bir yanlışlık var bunda. Irgat, türküsü dinecek adamlardan değildir çünkü. Sanatçıların öldüğünü söylemek, sanatın ne olduğunu bilmeyenlerin harcıdır, bizim değil. Sen yine kalemine ve fırçana dön. Ben de şimdilik (ilerde kürkçü dikkânına dönecek tilki) deprem felaketine uğrayan binlerce ezik yurttaşımın, konutsuz yaşayanlarımızın, imar sorunlarıyla bunalanlarımızın yardımına koşmakla dolu dolu olayım, ha. Ne dersin aziz Eloğlu. Ölüm mü. İlerde belki onu düşünmeye de vakit bulabilirim. Ama, hiç ölmeyecekmiş gibi çalışıyorum ve üstümde yıldızlı gök, içimde ahlâk kanunu olarak. Sağlıcakla Metinciğim. Irgat da nur içinde yatsın, ne diyeyim başka. Güney, Temmuz 1971, S. 46, s. 4 Turgut Çeviker Cahit Irgat, portreler üzerinden anlattığı anılarını –1968'de otuz sekiz gün süren bir tefrika olarak– Akşam gazetesinde yayımlamıştı. Araştırma çalışmalarım sırasında bu anıları gördüğümde ilgimi çekmişti. Cahit Irgat, ilk gençlik yıllarımda sevdiğim bir oyuncu ve şairdi. Onun anılarının gazete sayfalarında kalmasına üzülüyordum. Şimdi bu unutulmuş metni, Notos Kitap'ın Tavanarası Kitaplığı dizisinde okur önüne çıkarıyoruz. Ardından unutulmuş başka metinler de gelecek... Kitabın adı, Çok Yaşasın Ölüler ne ki Arif Dino'nun da aynı adı taşıyan 1994'te yayımlanmış bir kitabı var. Cahit Irgat, anılarının bir yerinde şöyle diyor Tanıdıklarımı yazmaya çalıştım, sahnelerde ölenlerin. Dino'ların yakın dostu bir yazarın, sadece ölü leri yazdığı bir anı demetine Çok Yaşasın Ölüler demesini doğal buluyorum. Arif Dino'nun kitabına rağmen aynı adı kullanmamızın yadırganmamısını diliyorum. Çünkü Çok Yaşasın Ölüler, bu metne yakışıyor. Çok Yaşasın Ölüler'e tefrika sırasında eşlik eden fotoğra ar kullanılır gibi değildi. Bu nedenle metinlere görsel malzeme bulmam gerekiyordu. Kaynaklarım şunlar oldu 1) İstanbul Büyükşehir Belediyesi Şehir Tiyatroları'nın sahnelediği oyunların fotoğraf albümleri 2) Tiyatro ve program dergileri ile jübile broşürleri 3) Cumhuriyet gazetesi arşivi 4) Mizah ve kültür dergileri 5) Agâh Özgüç ile Burçak Evren'in sinema kitapları 6) Kişisel arşivim. Görsel malzemenin az bilinen fotoğraf ve çizimler olmasına dikkat ettim. Zahir Güvemli'nin edebiyatçı ve oyuncu portreleri bu kitap için bulunmaz bir olanaktı bu nedenle onun portrelerine ağırlık verdim. Kitabın yayın hazırlığı sırasında Yeşim Güvemli'nin, babasından kalan son çizimlerinin tümünü bana armağan etmiş olması işimi kolaylaştırdı. Bu seçim, Zahir Güvemli'yi hoş bir biçimde anma olanağı da verdi bize. Zorunlu yazım kuralları dolayısıyla bazı düzeltmeler yaptım. Müdehalelerim [köşeli parantez] içinde gösterildi. Çizgisel malzemenin künyeleri sadece kaynakçada gösterildi. Yazarın metin içinde yer verdiği şiir alıntıları dışındaki tüm şiir ve dipnotlar tarafımdan konuldu. Çok Yaşasın Ölüler tefrikasından bir kitap S. Sayı s. Sayfa ss. Baskı, İstanbul, Şubat 2003. Akçura, Gökhan, Muhsin Ertuğrul - Doğumunun Yüzüncü Yılına Armağan, İstanbul Büyükşehir Belediyesi Kültür İşleri Dairesi Başkanlığı Yayınları, No. 6, İstanbul, 1992. Akçura, Gökhan, Bedia Muvahhit - Bir Cumhuriyet Sanatçısı , İstanbul Büyükşehir Belediyesi Kültür İşleri Dairesi Başkanlığı Yayınları, No. 11, İstanbul, 1993. Anonim, İstanbul Şehremaneti Darülbedayi 1929 Seyehat Hatırası, Alaeddin Klişe Atölyesi, İstanbul, 1929. Anonim, Bir Usta Bir Dünya Salâh Birsel , Yapı Kredi Kültür Merkezi, İstanbul, Aralık 1995. Anonim, Bir Usta Bir Dünya Sabahattin Ali , Yapı Kredi Kültür Merkezi, İstanbul, Şubat 1997. Anonim, Orhan Boran - 55. Yıl Onur Gecesi, İstanbul, 2002. Basımevi, İstanbul, 1957. Atabeyoğlu, Kerem (Haz. Baskı, Kasım 1995. Balcıoğlu, Semih, 50 Yılın Türk Karikatürü , İş Bankası Kültür Yayınları, 1. Baskı, İstanbul, 1973. Bara, Mehmed Rebii Hatemi (Haz. 89-149. Baran, Reşid (Haz. ), Mahmud Moralı Jübilesi / 1917-1952, Çeltüt Basımevi, İstanbul, 1952. Birsel, Salâh (Haz. ), Rüştü Onur, Yeditepe Yayınları, 1. Baskı, İstanbul, Aralık 1956. Cahit Irgat'ın 35. Sanat Yılı, İstanbul, 1979. Cumalı, Necati (Haz. ), Muzaﬀer Tayyip Uslu , Yeditepe Yayınları, 1. Baskı, İstanbul, Nisan 1956. Çelebi, Asaf Halet, Om Mani Padme Hum, Adam Yayınları, İstanbul, 1993. Dino, Abidin, Kültür, Sanat ve Politika Üzerine Yazılar, Adam Yayınları, 1. Baskı, İstanbul, 2000. Dino, Arif, Çok Yaşasın Ölüler, Adam Yayınları, 1. Baskı, İstanbul, Aralık 1985. Baskı, İstanbul, Aralık 2002. Evren, Burçak, Türk Sineması, 42. Altın Portakal Film Festivali Yayınları, İstanbul, 2005. Irgat, Cahit Saﬀet, Bu Şehrin Çocukları, Arpad Yayınları, 1. Baskı, İstanbul, 1945. Irgat, Cahit Saﬀet, Rüzgârlarım Konuşuyor, Resimler Metin Eloğlu, Sebat Basımevi, 1. Baskı, İstanbul, 1947. Irgat, [Saﬀet] Cahit, Ortalık, Yeditepe Yayınları, 1. Baskı, İstanbul, 1952. Irgat, Cahit, Irgatın Türküsü , Ağaoğlu Yayınları, 1. Baskı, İstanbul, Mayıs 1969. Irgat, Cahit, Irgatın Türküsü , Adam Yayınları, 1. Baskı, İstanbul, Nisan 1991. Irgat, Cahit, Seçme Şiirler, Derleyen Memet Fuat, Adam Yayınları, 1. Baskı, Şubat 1998. Baskı, İstanbul, Ocak 2003. Küçümen, Zihni (Derleyen), 28. Memet Fuat, Çağdaş Türk Şiiri Antolojisi, Adam Yayınları, Genişletilmiş 2. Baskı, cilt 1, İstanbul, Ekim 1999. Necatigil, Behçet, Edebiyatımızdan İsimler Sözlüğü, Varlık Yayınları, 19. Baskı, Eylül 2000. O uoğlu, Mücap, Bir Avuç Alkış , Çağdaş Yayınları, 1. Baskı, Şubat 1985. Oğuzcan, Ümit Yaşar, Şairlerin Seçtikleri, Türkiye İş Bankası Kültür Yayınları, 2. Baskı, İstanbul, 1974. Özgüç, Agâh, 1000 Karede Türk Sineması , 43. Altın Portakal Film Festivali Yayınları, İstanbul, Eylül 2006. Baskı, İstanbul, Aralık 1999. Baskı, İstanbul, Mart 2010. Tarancı, Cahit Sıtkı, Otuz Beş Yaş , Varlık Yayınları, 13. Baskı, İstanbul, Temmuz 1977. Taşhan, Suphi, Kilometre Taşları , Türkiye İş Bankası Kültür Yayınları, 1. Baskı, Mayıs 2010. 1, Zonguldak, Eylül 2002. Baskı, İstanbul, Mayıs 2003. Yücel, Can, Sevgi Duvarı, Sander Yayınları, 1. Baskı, İstanbul, 1974. Akbaba, 20.9.1934, S. 38. Akbaba, 1938, S. 243. Akbaba, 1938, S. 248. Akbaba, 1939, S. 279. Akbaba, 1954, S. 100. Akbaba, 19.12.1956, S. 24. Akbaba, 19.5.1960, S. 427. Akşam, 23.10.1947. Cumhuriyet, 2.12.1953. Darülbedayi - Behzat Hâki'nin San'at Hayatında 25 Yıllık Jübilesi / 1908-1933 , 31.3.1933, No. 40. Gülriz Sururi-Engin Cezzar Tiyatrosu [Dergisi] 10. Yıl Özel Sayısı , Mart 1973. Güney, Temmuz 1971, S. 46. 27. Hürriyet, 29.12.1950. Hürriyet, 20.12.1951. Hürriyet, 11.11.1952. Hürriyet, 22.1.1953. Hürriyet, 11.3.1953. Kadıköy İl Tiyatrosu Aylık Tiyatro Dergisi , İstanbul, [Tarihsiz]. Kent Oyuncuları Aylık Tiyatro Dergisi , 18.10.1967, S. 28. Kültür Bakanlığı, 1994. Kültür Haftası, 25.3.1936, No. 11. Kültür Haftası, 26.2.1936, No. 7. Mizah, 1948, S. 127. Mizah, 1949, No. 139. Mizah, 1949, No. 153. 213, 1228. Mizah, 1950, S. 223. Papirüs, Haziran 1968, S. 24. Perde - Sahne, 15.1.1944, Yeni Devre S. 13. Perde - Sahne, 15.3.1944, Yeni Devre S. 16. Perde - Sahne, 1.11.1945, Yeni Devre Sayı 29. Resimli Uyanış - Servetifünun, 18.4.1929, No. 1705-20. Resimli Uyanış - Servetifünun, 28.11.1929, No. 1737-52. Resimli Uyanış - Servetifünun, 5.10.1939, No. 2250-565. Resimli Uyanış - Servetifünun, 13.6.1940, S. 2286. Sanat Dünyası, 16.10.1956, S. 16. Senaryo, Aralık 1953, No. 3. Senaryo, Ocak 1954, No. 4. Somut, 12.8.1983, S. 54 ve S. 28. Şaka, 1940, No. 7. Şaka, 1940, No. 9. Şaka, 21.3.1941, No. 25. Tef, 20.9.1960, S. 14. Tiyatro 1963 [Yıllığı], Kent Yayınları, İstanbul, 1963. Türk Tiyatrosu Emin Belli Jübilesi / 1915-1940 [Özel Sayı], 1940, S. 117. Türk Tiyatrosu, Nisan 1954, S. 277. Türk Tiyatrosu, Yaşar N. Özsoy Jübilesi Özel Sayısı , 1955, S. 293. Uyanış - Servetifünun, 5.10.1939, No. 2250-565. Yedigün, 13.9.1933, No. 27. 61. Yedigün, 1934, No. 82. Yedigün, 1936, No. 138. Yedigün, 22.1.1936, No. 150. Yedigün, 10.3.1937, No. 208. Yeni Adam, 22.8.1935, No. 86. 88. Yeni Adam, 12.9.1935, No. 89. Yeni Adam, 7.10.1935, No. 97. Yeni Adam, 19.9.1940, No. 299. Yıldız, 15.4.1949, S. 239. Zafer, 16.2.1952. Ferdi Tayfur-Adalet Pe'nin içinde yer aldığı fotoğraf (Turgut Çeviker arşivinden). Gani Turanlı'nın çektiği Cahit Irgat fotoğrafı (Nâzım Timuroğlu arşivinden). Mehmet Ali Ermiş'in TC Nüfus Cüzdanı ailesinden alındı. H. Zekai Yiğitler Cahit Irgat'a Tünesin avuçlarıma ırgat kuşları Mavi taylarında gökyüzlerinin Isınmaz eli kişinin Dost bir yüz sürünmeyince. Kesin bu yalan şarkıları, istemem Kim anlar çaresizliğini yüreğimin Kim anlar yetim duyarlıklarımı Anılar olanca gelsin. Anlarım ki yoksun köşe bucak Ellerim nasıl olsun daha rahat Yumuvermiş şair gözlerini bir kişi Yüreği yaşam boyu ırgat. Elleri hep öyle sıcak-tedirgin En sıcak türküleri ver gözlerinden Sevmeyi kahrolmayı bir yana at, Dişi-esrik İstanbul gecelerinden. Sen Cahit Irgat sen sen sen. Caferağa Mah. Ressam Şeref Akdik Sok. No 10 Kadıköy, İstanbul www.kolektifkitap.com | info@kolektifkitap.com T 0216 337 05 18 | F 0216 337 03 18 Bu kitabın hakları Anatolialit Telif Hakları Ajansı aracılığı ile alınmıştır. Yayıncının izni olmaksızın elektronik ya da mekanik herhangi bir yolla çoğaltılamaz ve iletilemez. Önsöz Edward de Bono İnsan beyni açıklamalara açtır. Bu nedenle çocuklar sürekli neden diye sorar. Açıklamalar, olayların birbirleri ile bağlantılı olduğunu gösterir, olayların neden öyle olduğunu izah eder ve gelecekteki davranışları tahmin etmemize olanak sağlar. İnsanlar tarih boyunca, hayatlarına bir anlam yükleyebilmek için bu tip açıklamaların arayışı içinde oldular. Başlangıçta, işlerin nasıl düzenlendiğini izah eden büyü ve dindi, ardından bilim ve bilimin birbirinden bağımsız kuralları geldi ve bu iki alanın arasında bir yerlerde Freud vardı. Voltaire'in Tanrı için söylediğini, Freud için de söylemek mümkün Eğer Freud olmasaydı, onu icat etmek gerekecekti. Freud'ın inşa ettiği bina, temelinde cinsellik olan tanımlamalardan örülü bir başyapıt. Kendi depresif zihninin yanı sıra hastalarının zihnini de inceledi bebeklerde cinsellik, bilinçaltı güdüleri, rüyaların sembolizmi ve Oedipus kompleksi gibi devrim niteliğindeki teorileri ile eylemlerimizi ve karmaşık düşüncelerimizi açıklama yoluna gitti. Freud, hastanın kişiliğinde görünmesi gereken ama görünmeyen bir şey varsa, bunun çok acı veren, dolayısıyla da bastırılan bir şey olduğuna inanıyordu. Sinirsel bir tik ya da öksürük gibi tuhaf bir bulgu, gerçekte tabu olarak görülen bir deneyimin ya da duygunun yerini almış olabilirdi. Freud ve Joseph Breuer, Histerikler çoğunlukla geçmiş anılardan acı çeker, sonucuna vardı. Bu teoriler insanları sarstı, kafalarını karıştırdı, heyecanlandırdı ve Freud'a psikoloji alanında merkezi bir rol kazandırdı. Bu teoriler bilimsel anlamda doğru muydu. Büyük olasılıkla, bazı vakalar için doğru olsa da, bazıları vakalar için değildi. Ergenlik döneminde cinsiyet hormonları sinir sistemini duyarlı hale getirmeden önce, bebeklerde ve çocuklarda cinselliğin nasıl işlediğini anlamak kolay değil. Bu dönemde, cinsellikten ziyade zevk ve aşk tan bahsetmek daha doğru olabilir, ancak bu tür bir açıklama, sadece Freud'un açıklamalarını zayıflatmaya neden olurdu. Freud'un çalışmalarında gerçek çok da önemli değil. Çalışmaları bilime yakın durduğu kadar şiire de yakın durur. Onun teorileri, insanların inanabileceği hikayeler çıkardı ortaya. Bu hikayeler, hastanın davranışlarını ya da bulgularını anlayabilmesine olanak tanıdıkları için gerçek bir değere sahip ve hastanın kendini anlayabilmesi genellikle durumun daha iyiye gitmesi ile sonuçlanır. Hoşumuza gitsin ya da gitmesin, bugün kendimizi ve birbirimizi değerlendirme biçimimiz üzerinde Freud'un kaçınılmaz bir etkisi var. Onu, durumları izah edenlerin ustası, şiir ve bilim, psikoloji ve büyü arasında duran bir fenomen olarak değerlendirmek durumundayız. Giriş Bana sıklıkla Neden Freud. , Neden ondan bu kadar etkileniyorsun. diye soruluyor. Etkilendiğim açık, Beyaz Otel ve Eating Pavlova adlı romanlarımın ikisinde de Freud ana karakter ve anlatıcı… Zamanın ötesindeki bilinçaltında, insanın hala sigara içebildiği görkemli bir kafede onunla buluşma davetine nasıl karşı koyabilirdim. Psikanalizin temelini attığında, seks delisi bir hayalci olduğuna dair yergilere maruz kalan Freud, aradan geçen bir yüzyılın ardından yeniden pek çok kişinin saldırısına uğruyor. Onu, entelektüel samimiyetsizlikle, kadınları küçümsemekle, kendi teorilerinin ve psikanalizin verimliliğini abartmakla itham ediyorlar. Eleştirmenler, onun fikirlerinin 1900'lerin ataerkil, burjuva Viyanası'nda bir geçerliliği vardıysa bile, bizim değişken, çok kültürlü, post-feminist toplumumuza hitap etmediğini söylüyorlar. Entelektüel samimiyetsizlik iddiası hariç, bu eleştirilerin tamamında bir doğruluk payı var. Hepimiz zaman zaman kendimizi kandırırız Freud bunu çoğumuzdan daha az yapıyordu, ama gerçeklere bağlı kalmak onun en büyük gurur kaynağıydı. Olgunluk döneminde, psikanalizin insanın sadece zihnini değil, tüm özünü, ruhunu temsil ettiğini gördü. Arkeoloji onu büyülüyordu ve kendisi de bizim kendi aleyhimize göz ardı ettiğimiz bilinçaltımızın arkeologuydu. Freud'un gördüğü hali ile insan ruhu sürekli metafor ve sembol yaratarak temelde şiir yazar bu teori günümüzde zihni bir bilgisayar olarak görme modelinin aksine, beni hem gerçek hem de ilham verici olması açısından çok etkiliyor. Freud'un Ezeli Eros u seksologlar ve mekanik porno tarafından budandı ve seks oyuncakları ile oral seks hakkında yapılan konuşmalarla basitleştirildi. Ona düşmanca yaklaşanların çoğu, kendileri ile ilgili rahatsız edici gerçekleri bastırıp sorunların yanıtlarını sosyolojide ya da siyasette aramayı tercih edenler… Freud, kendi şeytanları ile korkusuzca yüzleşti ve bizim de aynısını yapmamızı istedi. Onun ruh üzerine yaptığı modelleme, bilimsel kesinlik yerine, zengin şiirsel bir metafora dayalı olsa da bu, Freud'un büyüklüğünü azaltmaz. Diğerlerinden daha hatalı durduğunda daha aydınlatıcı, çünkü yüzyılların bilgeliğine sahip. Freud, antik mitlerden ilham alıyordu ve kendisinden daha önce bilinçaltını keşfettiklerini söylediği Shakespeare ve Dostoyevski gibi yazarları çok seviyordu. Kimi zaman despot davranışlar sergilemesine rağmen bir özgürlükçüydü. Blake & Freud kitabının yazarı Diana Hume George, Hiçbir birey bu kanunlara uyamaz, çünkü bu kanunlar insan enerjisinin ölümüdür, dizelerini alıntılar ve herhangi bir akademisyenin bu dizelerin Freud'a değil, Blake'e ait olduğunu bilip bilemeyeceğini sorar. Hem Blake hem de Freud erkekleri ve kadınları zincirlerinden, zihinlerinin kelepçeleri nden kurtarmak isterler. Kadın hakları konusundaki düşünceleri muhafazakar olsa da, Freud kadınları cinselliği olan varlıklar olarak görüp onlara itibar kazandırır. İnsanın bilinçaltının derinliklerinde seyahat eden Freud en yaratıcı, en heyecan verici çalışmalarını yaparken, kendisinin bir bilim insanı, gözlemci, deneyci ya da filozof olmadığını biliyordu. Ben, mizacım gereği bir kaşiften, bir maceraperestten daha fazlası değilim. İşte, benim sevdiğim Freud bu. Sigmund Freud (1856-1939) Kısaca Hayatı Sigmund'un babası Jacob Freud, 1840'lı yılların Yahudi göçebesi olarak çıkar karşımıza birden fazla dilin konuşulduğu Hapsburg İmparatorluğu'nun doğu ucundaki, ilkel ve Yahudi aleyhtarı bir bölge olan Galiçya'dandır (bu bölge şu anda Polonya ve Ukrayna arasında bölünmüştür). Baba tarafından dedesiyle, at üzerinde doğu ile batı arasında yüzlerce mil yol kat ederek, kumaş boyamada kullanılan yün ve bal ticareti yapıyorlardı. Sally adında bir karısı vardı ve kadın daha on sekizine girmeden, Emanuel ve Philipp adlarında iki çocuk doğurdu. Jacob, kırk yaşına yaklaşırken batıya, Freiberg kasabasına taşındı (şu anda Çek Cumhuriyeti'nde bulunan Pribor) ve 1855 yılında yeniden evlendi. Gizemli bir şekilde, belgelerde vefat eden eski karısının adı Sally yerine Rebekka olarak geçiyordu. Rebekka'ya dair herhangi bir şey bilinmiyor. Yeni eşi Amalie tam on dokuz yaşında, çekici ve kararlı bir kızdı Viyana'da ailesi ile birlikte yaşayan Galiçyalı bir Yahudiydi. Bir yıl içinde, 6 Mayıs 1856'da, Altın Çocuk Sigi sini dünyaya getirdi. Aynı dönemde Emanuel ile karısı da Jacob'a ilk torununu veriyorlardı. Bu sırada hala evlenmemiş olan Philipp'e, kendi yaşında güzel bir üvey anneye ev sahipliği yapmak biraz tuhaf gelmiş olabilir. Hatta Freud'un rüyalarından birini yüksek bir hayal gücü ile yorumlayan bazı kişiler, Amalie ile Philipp'in biraz fazla yakınlaşmış olabileceğini ve Jacob'un ilk evliliğinden olan iki büyük oğlunun bu nedenle evi terk ederek İngiltere'ye yerleştiğini ileri sürer. Durum ne olursa olsun, ailenin bu sıradışı yönü, ileride Oedipus kompleksinin keşfi için verimli bir zemin hazırlamış olmalı. Amalie bir oğlan daha doğurdu, fakat kısa süre sonra oğlan hayatını kaybetti daha sonra beş kız ve son olarak da yine bir oğlan çocuk sahibi oldu. Sigmund dört yaşındayken, Jacob ailesi ile birlikte imparatorluğun büyük başkenti Viyana'ya taşındılar. Jacob'un bu dönemde geçimini nasıl sağladığı bilinmiyor, ancak para konusunda ellerinin sıkışık olduğu kesin. Jacob'dan daha talihsiz olan binlerce Yahudi, o dönemde doğudaki shtetls'lerde[1] işportacılık yaparak, kıt kanaat da olsa yaşayabilmek için Viyana'ya akın ediyordu. Bu insanlar, Freud ailesi gibi orta sınıf Yahudiler tarafından bile yabancı olarak karşılanıyor ve Yahudi aleyhtarlığı kaçınılmaz olarak teşvik ediliyordu. Devlet okulunda başarılı bir öğrenci olan Freud, dini ve kültürel Yahudilik kisvesini üzerinden atma yolundaydı. Yunanca ve Latince de dahil olmak üzere birkaç dil öğrendi. Shakespeare'i ilk kez sekiz yaşındayken okudu. Freud'ların evinde hangi çocuğun önceliği olduğu tartışmasız ortadaydı Kızlardan biri piyano istemiş, piyano alınmış, ancak Sigmund gürültüden dolayı ders çalışamadığından şikayet edince piyano evden gitmişti. Hayatının amacını bulunca ona takıntılı bir biçimde odaklanacak olan Freud, başlangıçta amacına ağır ağır ve tereddütle yaklaştı. Önce avukat olmayı düşündü ardından doğa bilimleri üzerine kariyer yapmaya karar verdi. 1873 yılında Viyana Üniversitesi'nde tıp fakültesine kaydoldu, ancak tıptan ziyade zoolojik araştırmalarla ilgileniyordu. Erkek yılan balıklarının testisleri olup olmadığını keşfetmek için balıkların omuriliklerindeki sinir hücrelerini inceledi. Merakı bitmek tükenmek bilmiyordu ve 1882 yılına kadar mezun olma zahmetine katlanmadı. Aynı yıl Viyana'da yaşayan Martha Bernays adlı Alman Yahudi bir kıza aşık oldu. Yumuşak başlı ve sevimli bir kız olan Martha, dul annesi ile birlikte sakin bir hayat sürdürüyordu. Çok kısa bir süre sonra, (en azından Freud öyle olduğunu düşündü), asıl memleketleri Hamburg'a döndüler. Martha'nın başka hayranları da vardı ve bu durum, Freud'u kıskandırıyordu. Kızın sevimliliğini durmadan övüyordu. Ama kızın gönderdiği mektuplar fazlasıyla evcilleşince, Freud ona şu itirafta bulundu İçimdeki sessiz yabaniliği zor zaptediyorum. Erotik olmaktan çok romantik mektuplar yazan Freud, en fazla kızla çıktıkları bir kır gezisinde, kızın bir kenarda çoraplarını çektiği sahneyi hatırlatacak kadar ileri gidebilmişti. Evlilik için eline geçen ufak araştırma maaşından daha fazlasına ihtiyacı olduğunu anlayan Freud, üç yılını Viyana Hastanesi'nde tıp pratiği yaparak geçirdi. Gönlünden geçen iş bu değildi, bir arkadaşına da dediği gibi sıradanlaşmaktan korkuyordu, ama yine de işine dört elle sarıldı. Freud'un bir süre enerji veren, mucize ilaç olarak gördüğü kokainle de deneyimleri oldu. 1885-86 yıllarında, Paris'te Salpetriere Hastanesi'nde, ünlü nörolog Charcot'un yanında birkaç ay geçirdiği dönemde bir fahişe ile birlikte olmuş olabilir. Çoğu Viyanalı doktor ilk cinsel ilişkilerini alt sınıf tan kızlarla yaşıyordu, ancak Freud aslında Martha'yı ve evliliği beklemiş de olabilir. Charcot'un rehberliğinde geçen bu yapayalnız dönem, onun gelecekte yapacağı işlerin de zeminini oluşturdu. Bedensel hastalıklarda değil, zihnin yarattığı nevrozlar konusunda uzmanlaşacaktı. Freud'un evlilik hayatının büyük bir kısmını geçirdiği Berggase Caddesi No 19'daki danışmanlık bürosunda asılı geniş çerçeveli bir fotoğrafta, Charcot bir grup erkeğe terapi tekniğini anlatırken, iri göğüslü, korseli bir kadını asistanlardan birinin kollarında baygın halde görürüz. Bu asistan muhtemelen Freud'un ta kendisidir. Feminizm öncesi döneme ait klasik bir resim. Charcot, felç gibi pek çok bedensel bulgunun kaynağının fizyolojik olmadığını, sadece kadının bedeninin nasıl işlediğine dair yarattığı hayali kavramlarla ilgili olduğunu göstermiştir. Yunancadaki rahim kelimesinden gelen histeri daha çok kadınlarda göründüğünden, o da bu tezini kadınlar üzerine kurmayı tercih eder. Charcot, hastalarının histerik etkileri açığa çıkarmalarını teşvik etmek için hipnozu kullanıyordu. Bazen tek bir kelime, kadın hastanın havale geçirmesi ya da çığlıklar atarak yere yığılması için yeterli olabiliyordu. Freud ikna olmuştu. Olayın teatral yönüne kapıldığı gibi, odasındaki resmin de düşündürdüğü üzere, ortamdaki cinsellik de ona çekici gelmiş olmalı. 1886 yılında, Hamburg'da Martha ile evlendi, onu Viyana'ya götürdü ve dört odalı bir daire kiraladı. Bu evde aynı zamanda sinirsel şikayetleri olan hastaları da tedavi ediyordu. Freud da Charcot gibi hipnoz tekniğini kullanıyordu, ancak giderek daha çok kullandığı bir teknik daha vardı Serbest çağrışım . Hastalar kanapede uzanırken, bir düşüncenin diğerini takip etmesine izin veriyordu. Freud'un hekim olan eski arkadaşı Joseph Breuer de ona zaman zaman hasta göndererek yardım ediyordu. Freud'un seçtiği uzmanlık alanı, 19. yüzyıl sonunda Viyana'da hakim olan ruh hali ile de uyuşuyordu. Richard Krafft-Ebing, 1886 yılında, marazi cinsellik üzerine yaptığı çığır açan çalışması Psychopathia Sexualis'i yayınladı. İmparatorluğun sallandığı bu dönemde, İmparator Franz Joseph saplantılı, İmparatoriçe Elisabeth ise yarı deliydi. 1889 yılında veliaht Prens Rudolf son kez sevişmelerinin ardından kendisini ve sevgilisini vurdu ki bu muhtemelen çifte intihardı. Cinsellik ve ölümün hükmeden cazibesinin en etkili somutlaşmış haliydi bu. 1895 yılında Freud ve Breuer, Histeri Üzerine Çalışmalar (Studies in Hysteria) adlı eseri yayınladılar. Kurallara düşkün akıl hocasının aksine Freud, hastalarında gözlemlediği histerik bulguların kökeninde cinsellik olduğuna