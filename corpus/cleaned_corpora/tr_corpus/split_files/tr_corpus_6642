Eyüp 29:18'de) kaynaklanıyordu. Esas olarak, feniks Mısırlılar tarafından leylek ya da balıkçık tipi benu adında bir kuş olarak belirtilmiştir. Ölüler kitabı ve diğer Mısır yazmalarından bilindiği üzere, feniks Heliopolis'teki, yakın bir şekilde güneşin doğuşu ve Mısır tanrısı Ra ile ilişkilendirilen, kutsal tapınma ibadet sembollerinden biriydi. Yunanlar bunu kendi dillerinde mor-kırmızı ya da koyu kırmızı anlamına gelen phoenix φοίνιξ,ile isimlendirdiler. Onlar ve Romalılar daha sonra kuşu tavus kuşu ya da kartal olarak resimlediler. Yunanlara göre feniks Fenike'de bir kuyunun yanında yaşardı. Şafakta kuyunun suyunda yıkanır, ve yunan güneş tanrısı Helios atlı arabasını onun şarkısını dinlemek için durdururdu. “Heraklesin yılanı boğazlaması” isimli resimde (Vettii Evi, Pompeii, İtalya) tanrıların kralı Zeus olarak gösterilmiştir. Mısır feniksi için önerilen esinlenmelerden biri de Güney Afrika flamingosudur. Bu parlak pembe ya da beyaz kuşlar yumurtaları ya da yavruları için hayatta kalamayacak derecede sıcak olan tuzludüzlüklere yuvalarlar. Bu yüzden birkaç inç yüksekliğinde ve genişliğinde yumurtalarını destekleyen bir tepecik oluştururlar, bu da az da olsa daha serin bir ortam yaratır. Bu höyüklerin etrafındaki konveksiyon akımları bir alevin türbülansına benzemektedir. Zoolojide, flamingolar Phoenicopteridae ailesine mensupturlar, Phoenicopterus ya da "phoenix-kanatlı” tür ismini alırlar. Feniks aynı zamanda İngilizcede, Çin mitolojisindeki en önemli mitolojik kuşa verilen isimdir. Fenghuang kendine ait sembolik anlamlara sahiptir. Pers mitolojisinde Simurgh kanatlı, çok geniş ve son derece yaşlı kuş benzeri bir yaratıktı. Simurgh birçok İran edebiyat klasiklerinde mesela Feridüddin Attâr'ın Mantık’ut-Tayr (Kuşların Dili) kitabında bir öğretmen ve kuşların lideri olarak, ve Firdevsinin epik Şeyhnamesinde (Kralların kitabı), Simurg Zaal ya da Zal'ı yetiştirip yaşatmıştır, Rostam'ın babası. Feniks eski ve yeni Lübnan kültürlerinin merkezindeki figürdür. Lübnanlılar Fenikelilerin soyundan gelmektedirler,sıklıkla kendilerini feniksin oğlu olarak tanımlarlar. Özellikle Lübnan ve Beyrut, sembolik olarak, uzun tarihi boyuna yedi kez yıkılmış ve yeniden kurulmuş olduğundan, bir feniks kuşu gibi gösterilmektedir. Çin'de "fenghuang" yüzeysel olarak fenikse benzeyen mitsel bir kuştur. En çok saygı duyulan ikinci efsanevi yaratıktır (ejderhanın ardından), çoğunlukla imparatoriçe ve kadınların tasvir edilmesinde kullanılır. Feniks kuşların lideridir. Japonya'da feniks hō-ō(kanji:"鳳凰) ya da "fushichō" olarak adlandırılır, tam anlamıyla “Ölümsüz kuş”. Rus folklorunda, feniks "Zhar-Ptitsa" olarak gözükür, ya da ateş kuşu, İgor Stravinski'nin 1910'daki ünlü balesinin konusu olmuştur. Feniks Yunan devrimi zamanında Alexander Ypsilantis ve diğer komutanların bayraklarında gösterilmiştir, Yunanistan'ın yeniden doğuşunu sembolize eder ve John Capodistria (1828-1832) tarafından seçilmiştir. Ek olarak, İlk modern yunan para birimi feniks oyması taşıyordu. Kraliyet arması ile değiştirilmesine rağmen , popüler bir sembol olarak kaldı, ve 1930'larda ikinci Helenik Cumhuriyette yeniden kullanıldı. Bununla beraber, 1967-74 arası askeri cunta tarafından kullanılması onu son derece popülerlikten uzaklaştırdı ve neredeyse 1974'ten sonra, önemli bir istisna harici (Order of Phoenix, Feniks Nişanı) kullanımdan kalktı. Feniks takım yıldızı, Petrus Plancius tarafından organize edilen denizciler tarafından geç 16. yüzyılda, muhtemelen Keyser'lerden bir tanesi ya da de Houtman tarafından ortaya atıldı ve 1597'de Hondius tarafından yapılan yerkürede gösterildi. Walter Mondale Walter Frederick Mondale (5 Ocak 1928, Ceylon, Minnesota, ABD), 1977-1981 yılları arasında Amerika Birleşik Devletleri Başkan Yardımcısı olarak görev almış Demokrat Parti'li siyaset adamı. George H. W. Bush'un 30 Kasım 2018'de ölmesinden sonra hayatta olan en yaşlı ABD Başkan Yardımcısı unvanını kazandı. Kore Savaşı'nda görev yapan Mondale, 1956'da Minnesota Üniversitesi'nde hukuk bölümünü bitirdi. Bir süre Minnesota Yüksek Mahkemesi'nde kâtip olarak çalıştıktan sonra, 1960'ta Minnesota valisi tarafından eyalet başsavcılığına atandı. 1966 ve 1972'de olmak üzere iki kez Minnesota senatörü seçildi. 1976'da başkanlık seçimini kazanan Jimmy Carter'ın başkan yardımcısı oldu. Bill Clinton'ın başkanlığı döneminde Japonya'ya büyükelçi olarak atandı. Arthur Hastings Arthur Hastings, Agatha Christie'nin roman kahramanlarındandır. Eski bir asker olan Yüzbaşı "Arthur Hastings" Hercule Poirot'un arkadaşı, yardımcısı ve iş ortağıdır. Birçok romanda yer almıştır. Daha sonra evlenerek Arjantin'e yerleşmiş, ara sıra Hercule Poirot'u ziyarete Londra'ya gelmiştir. Yer aldığı romanları çoğunlukla kendi ağzından anlatır. İlk yer aldığı roman Ölüm Sessiz Geldi, son yer aldığı roman Ve Perde İndi'dir. Elektronik gazete Elektronik ortamda yayın yapan gazetelere verilen ad. Günümüzde çok yanlış olarak gazetelerin bilgisayar ortamında hazırlanan taslakları için kullanılmaktadır. Elektronik gazeteler, İnternet'in yaygınlaşması ve ücretsiz olmaları nedeniyle basılı gazetelerden çok daha fazla okunmaktadır. Resmi olmayan rakamlara göre, uluslararası düzeyde yayın yapan elektronik gazete sayısı 20.000'e ulaşmıştır. Dünyaca ünlü Washington Post gazetesinin, 2013 yılının son çeyreğinde Amazon.com adlı uluslararası alışveriş sitesi sahibi Jeff Bezos'a satılması, basılı gazetelerin yok olacağına dair en önemli kanıtlardan biri olarak kabul edildi. Basılı gazetelerin yerini dijital gazeteler bırakacağını savunanlar, bunun nedeni olarak öncelikle ekonomik zorlukları işaret etmektedirler. Resmi rakamlara göre, basılı gazeteler mevcut bütçelerinin yalnızca %40'ını haberi toplama, yazma ve kurgulamaya ayırmaktadırlar. Geriye kalan %60 ise, basım, dağıtım ve pazarlama giderleri için kullanılmaktadır. Online gazeteler ise, bu %60'lık masraftan muaf oldukları için, basılı gazeteler karşısında her zaman daha büyük ekonomik üstünlüğe sahip olmaktadırlar. Amerika Birleşik Devletleri Başkanı Barack Obama'nın yakın zamanda Amazon'un elektronik kitap okuma donanımı için verdiği röportaj, aynı gidişatın bir başka "üst düzey" onayı olarak görülmektedir. Gazetecilikte hiçbir şeyin eskisi gibi olmayacağını vurgulayan Obama, sözlerini söyle sürdürmektedir: "Orta sınıfa girmek isteyenler zorlandıkça zorlanıyor. Bunu her meslek dalında görüyorsunuz. Bunu gazetecilikte görüyorsunuz. Eskiden her yerde yerel gazeteler olurdu. Gazeteci olmak istediğinizde kasabanızdaki gazete için çalışarak gayet iyi para kazanabilirdiniz. Bugün ise kâr eden çok az sayıda gazete var, onlar da ulusal markalar. Gazeteciler geçimlerini sağlamak için çok uğraşıyor, hatta zaman zaman bir gazete için çalıştıkları zaman ellerinde olmayan imkânlarla serbest muhabir olarak yaşamaya çalışıyorlar... O eski zamanların geri gelmeyeceğini anlamak zorundayız” Aynı zorlayıcı dönüşüm Türkiye'de de kendisini göstermektedir. Türkiye'de yayınlanan gazetelerin tamamı, farklı zamanlarda internet ortamına geçiş yaparak bu sürecin önüne geçilemeyeceğini kanıtlamışlardır. Türkiye'de geleneksel basından internet yayıncılığına ilk adım atan kuruluş, Temmuz 1995 yılında Aktüel Dergisi olmuştur. Ekim 1995'te bu dergiyi Leman dergisi izlemiştir. Mevcut gazetelere ise Zaman Gazetesi öncülük etmiş, 2 Aralık 1995 yılında ilk internet yayınına başlamıştır. Ocak 1996'da yayın hayatına başlayan ilk online gazete ise XN olmuş, fakat www.xn.com sitesi çok geçmeden yayınına son vermiştir. 1997 yılı ise yüksek tirajlı Türk gazetelerinin hemen birçoğunun internet ortamına geçmesiyle sonuçlanmıştır. Kaknüs kuşu Kaknüs veya musikar, büyük bir gagası ve gagasında yüzlerce delik bulunan, rüzgâr esmesi sonucu bu deliklerden nağmeli sesler çıkaran ve bu şekilde musikinin doğuşuna öncülük ettiğine inanılan büyük mitolojik bir kuş. "Musiki kuşu" olarak da bilinen kaknüs, kuğu anlamına gelen Yunanca kökenli "kiknos" (Cygnus) kelimesinden gelmektedir. Bu kuşun güzel sesini duyarak etrafına doluşan küçük kuşları yiyerek beslendiği ifade edilir. Bin yıl yaşayıp daha sonra Feniks gibi küllerinden yeniden doğmak için ormanlardan odun toplayıp bunları kanatlarını süratle çırparak tutuşturduğuna ve kendini yanan ateş ile yaktığına inanılır. Ferîdüddîn-i Attâr'ın Mantık-ut Tayr adlı eserinde şu şekilde anlatılmaktadır: İran edebiyatından Türk edebiyatına geçen kaknüs, divan edebiyatında kullanılan unsurlardan biridir. Zâtî'nin divanında geçen bir beyit: Beyitte kendisine seslenerek kendi şiirinin etkisini başkalarından duyan bir yabancı gibi davranarak tecahül-i arif yapan şair, şiirlerindeki ateşin okuyanlara sirayet ettiğini ve bu ateşle de Kaknus kuşunun yandığını ifade ederek Kaknus-ateş birlikteliğine gönderme yapmaktadır. Fuzûlî divanında bir kullanımı: Musikar kelimesini hem Kaknüs kuşu hem de saz anlamında kullanarak tevriye yapan şair, Kaknus kuşunun gagasından çıkan seslerle müziğin bulunduğuna inanılmasına da gönderme yapmaktır. Les Ulis Les Ulis, Fransa'nın 26 idari bölgesinden (komünyon) Paris'in de içinde bulunduğu Île-de-France'de bulanan, başkent Paris'in güneybatısında konumlanan banliyö (yörekent) kantonu. Paris kent merkezine uzaklığı 23 kilometredir. Bölgenin 1999 nüfus sayımına göre nüfusu 25,785'tir. Les Ulis, demiryolu ağının üzerinde bulunmaktadır. Bundan dolayı ulaşım ve ticaret gelişmiştir. Patrice Evra ve Thierry Henry gibi ünlü simalar Les Ulis banliyölerinde yetişmiştir. Ayrıca bölge Avrupa'nın en büyük sanayi merkezlerinden biridir. Bölgede Microsoft, Hewlett Packard ve Apple Computer gibi şirketlerin Fransa ofisleri bulunmaktadır, nüfus yoğunluğu kmde 12,4 kişi civarındadır. Tarım alanında özellikle buğday gibi tahıllar yetiştirilmekte, bölgenin geliştirilmesi için son zamanlarda geniş konut projeleri sunulmaktadır. Turizm faaliyetlerinde kullanılmak üzere, Les Ulis'te otelcilik de gelişmiştir. Wilhelm Barthold Wilhelm Barthold veya Vasiliy Vladimiroviç Bartold (Rusça: Василий Владимирович Бартольд) (d. 15 Kasım 1869, Sankt Petersburg - ö. 19 Ağustos 1930) bir Rus ve Sovyet doğubilimci ve tarihçidir. Petersburg Üniversitesi'nde öğretim üyesi ve 1918 yılından 1921 yılına kadar Petersburg Antropoloji ve Etnografya Müzesi'nde yönetmenlik yapmıştır. Barthold, Batı Orta Asya tarihi, İran, Arap Halifeleri, İslam ve Doğubilim tarihi ile ilgili önemli araştırma ve çalışma yapmıştır. 1926 yılında Türkiyat Enstitüsü'nün çağrısı üzerine İstanbul'da Orta Asya tarihi hakkında dersler vermiş ve bu dersler kitap olarak 1927 yılında "Orta Asya Türk Tarihi Hakkında Dersler" adıyla İstanbul'da basılmıştır. Barthold'un İstanbul'da verdiği derslerin bu kitabı 1935'te Almancaya, 1945'te Fransızcaya, 1968'te Rusçaya çevrilerek basılmıştır. Vasilij V. Bartolʹd, Vasilij Vladimirovič Bartolʹd, Vasilij Bartolʹd, Vasilij Vladimirovič Bartolʹdu, Wilhelm Barthold, W. Berthold, Wīlhilm Bārtuld, Vasilij Vladimirovič Barthold ve Vasily Vladimirovich Barthold. Avrupa '51 Avrupa '51, 1952 İtalya yapımı psikolojik dramatik filmdir. Özgün adı Europa '51 olan film ABD'de Greatest Love, İngiltere'de ise No Greater Love adlarıyla gösterilmişti. İtalyan Yeni Gerçekçiliği sinema akımının başlatıcısı ve en önemli figürlerinden biri olan Roberto Rossellini'nin yönettiği filmin senaryosunu da yine Rosselini kendi hikâyesinden kalabalık bir ekiple birlikte uyarlayıp yazmıştır. Bu 10 kişilik yazarlar ekibinin içinde Federico Fellini de vardır. Rosselini ayrıca Carlo Ponti ve Dino De Laurentiis'le beraber filmin yapımcılığını da üstlenmiştir. Başlıca rollerinde Ingrid Bergman, Alexander Knox, Ettore Giannini, Giulietta Masina (Federico Fellini'nin karısı) ve Teresa Pellati'nin oynadıkları bu siyah beyaz filmin görüntülerini ünlü görüntü yönetmeni Aldo Tonti çekmiştir. Filmin özgün müziği ise aynı zamanda yönetmenin kardeşi olan Renzo Rossellini'ye aittir (Roberto Rossellini'nin oğlunun adı da kardeşininki gibi Renzo'dur ve sinemada yapımcı olarak çalışmaktadır). Film çevrildiği sırada Ingrid Bergman ve Roberto Rossellini evliydiler. Her ikisi de kendi başlarına sinema dünyasının birer dev sanatçısı olmalarına rağmen birlikte yaptıkları filmler seyirci tarafından pek anlaşılmadı ve ilgisizlikle karşılandı. Rossellini'nin kariyerinde "Bergman Dönemi" olarak adlandırılan bu talihsiz ikinci dönemine ait pek az film dikkate değer bulunmuştur. "Europa '51" de bu karanlık döneminin dikkat çeken önemli birkaç filminden biridir. Filmde, oğlunun intihar ederek ölmesinden sonra hayatı altüst olan Roma sosyetesinden bir kadının hayatına bir anlam kazandırma çabası içinde solcu bir yakınının önerisiyle Roma'nın fakir semtlerindeki sağlıksız insanlarla yakından ilgilenmeye başlaması, bunun sonucunda da kendi sosyetik çevresi tarafından giderek dışlanması ve nihayetinde taş kalpli anlayışsız kocası tarafından akıl hastanesine kapattırılmak istenmesi anlatılmaktadır. 28 Ağustos 1952'de ilk gösteriminin yapıldığı Venedik Film Festivali'nde Altın Aslan ödülüne aday gösterilen "Avrupa '51", aynı festivalde "Uluslararası Ödül" e layık görülmüştü. 1951 yılında, halâ II. Dünya Savaşı'nın yaralarını sarmaya çalışan, ekonomik ve sosyal derin sorunlarla boğuşan İtalya'nın başkenti Roma'da yaşayan Amerikalı varlıklı bir kadın olan Irene Girard (Ingrid Bergman) ve iş adamı kocası George (Alexander Knox), Roma sosyetesinden dostlarına ve arkadaşlarına evlerinde yemekli bir davet vermektedirler. Hoppa ve bencil bir kadın olan Irene bu tür sosyal aktivitelerden vakit bulup yeni yetme çocukları Michele (Sandro Franchina)'le fazla ilgilenemez, hatta onu fazlaca ihmal eder. Kocası George ondan daha da ilgisizdir. Kendisiyle ilgilenilmesini sağlamak için sürekli çaba gösteren küçük Michele bir türlü aradığı şefkati bulamaz. O gece davet sırasında odasına gönderildiğinde biraz da ilgiyi üzerine çekebilmek için kendisini merdiven boşluğundan aşağıya atar ve ağır yaralanır. Kaldırıldığı hastanede narkozun etkisiyle doktorlara kendisini öldürmek istediğini söylemiştir. Bunun bir kaza değil de intihar girişimi olduğunu öğrenmesi Irene'yi derinden yaralar ve yaşam tarzını değiştirmeye karar verir. Ancak o gece tek çocukları Michele hastanede ölür. Bir süre yemeden içmeden kesilen Irene, sol görüşlü bir aydın olan gazeteci kuzeni Andrea (Ettore Giannini)'nın önerisiyle Roma'nın kenar semtlerinde yaşayan sosyal haklarından mahrum kalmış fakir insanların sorunlarıyla yakından ilgilenmeye başlar. Zamanının büyük kısmını bu yardıma muhtaç insanlarla geçirmeye başlar. Hayatına bir anlam kazandırma çabasıyla ve iyi niyetle başladığı bu hayır işleri soğuk ve maddiyatçı bir insan olan kocası tarafından hoş karşılanmaz. Hatta George, karısı ve Andrea arasında bir ilişki olduğunu bile düşünerek kıskançlık krizine tutulur. Tek çocuğunun ölümünden kendini sorumlu tutan ve kendisini asla affetmeyen Irene'nin ise dünyaya bakış açısı değişmiştir. Çok çocuklu fakir Puglisi ailesinin hastanedeki çocuklarının ilaç paralarını ödeyerek onun sağlığına kavuşmasına yardımcı olur. Ardından da gecekonduda oturan 6 çocuklu bekar anne Passerotto (Giulietta Masina)'yla, sonra veremli bir fahişe (Teresa Pellati) ve bir banka hırsızıyla ahbap olur. Irene, bu neredeyse kutsal misyonunu yerine getirirken hem kocası hem de eski burjuva çevresi tarafından giderek dışlanır. Onun delirdiğine kanaat getiren vicdansız kocası onu bir akıl hastanesine kapattırır. Rossellini'nin sinema dönemleri, özel yaşamı ile de örtüşen (ve bu özel yaşamının şekillendirdiği) kabaca üç döneme ayrılır. Bunlar: Le Boudin Le Boudin (), Fransa'nın Yabancı Lejyonunun resmî marşı. "Boudin" aslında siyah kanlı domuz sosisi olup dönemin konuşma dilinde lejyonerlerin sırt çantasının üstüne konulan haddelenmiş battaniye anlamına gelmekteydi. Müziğinin 1860'ta lejyonun Meksika'ya yollanmasından önce bestelendiği ve şiirinin 1870 Fransa-Prusya Savaşı'ndan sonra çok sayıda Alsace'lı ve Lorraine'lıların lejyona katıldığı dönemde yazıldığı düşünülmektedir. Belçika Kralının lejyondaki Belçikalıların kendisine karşı savaşmasını yasakladığı için marş sözünde "Alsacelı, İsviçreli ve Lorraine'lılara boudin verilir. Belçikalılara yok. Onlar kaytarıcıdır." denilmektedir. Ve marş sözünde Tonkin, Tuyen Quang (Çin-Fransa Savaşı), Camarón (Meksika Seferi) gibi Yabancı Lejyon'un katıldığı çetin mücadelelerden bahsedilmektedir. Melodisi "La Marche de la Légion Étrangère" 'te de kullanılmaktadır. Geçit töreninde Fransa'nın diğer birlikleri dakikada 120 adımlık hızıyla yürürken Yabancı Lejyonu bu marştan dolayı dakikada 88 adımlık hızıyla yürürler. I Wanna "I Wanna", () 2002 Eurovision Şarkı Yarışması'nda Letonya adına yarışan şarkı. Estonya'nın başkenti Tallinn'de gerçekleştirilen yarışmaya katılan şarkı, Marie N tarafından seslendirilmiş ve 176 puanla 1. olmuştur. İngilizce seslendirilen şarkı Letonya'nın Eurovision tarihindeki 3. şarkıdır ve 2000 yılındaki 3.lükten daha iyi performans göstererek Letonya'ya ilk Eurovision birinciliğini kazandırmıştır. GÃ¶kkuzgunumsular Gökkuzgunumsular (Coraciiformes), kuşlar (Aves) sınıfının, karinalılar (Carinatae) bölümüne ait bit takım. Limoges - Bellegarde HavalimanÄ± Limoges - Bellegarde Havalimanı (Fransızca: "Aéroport de Limoges - Bellegarde") (IATA: LIG, ICAO: LFBL) Fransa'nın Limousin bölgesinin Haute-Vienne ilindeki Limoges komünündedir. Limoges'e uzaklığı 6 km'dir. Havaalanı deniz seviyesinden 369 metre yüksekliğinde bulunur. Başmüfettiş Japp Başmüfettiş Japp, Agatha Christie'nin roman kahramanlarındandır. Tam adı James Harold Japp'tir. Scotland Yard başmüfettişi olan Japp, dedektif Hercule Poirot ve Arthur Hastings'in arkadaşıdır. Birçok kitapta yer alan Japp'in ortaya çıktığı ilk kitap Ölüm Sessiz Geldi iken, fiilen yer aldığı son kitap İskemlede Beş Ceset'tir. Ancak daha sonrakilerde fiilen yer almasa da ismi geçmektedir. Albay Race Herreys Herreys, üç Mormon kardeş olan Per Herrey (d. 9 Ağustos 1958), Richard Herrey (d. 19 Ağustos 1964) ve Louis Herrey (d. 3 Kasım 1966)'nin oluşturduğu İsveçli pop müzik grubu. 1984 Eurovision Şarkı Yarışması'nda İsveç'i temsil eden kardeşler, seslendirdikleri "Diggi-Loo Diggi-Ley" adlı parça ile ülkeye birincilik getirdiler. Ayrıca, sonraki yıl Sopot Uluslararası Şarkı Festivali'ni, seslendirdikleri "Sommarparty på Stranden" parçasıyla kazandılar. Üç kardeş, 2002 yılında İsveç'te düzenlenen Melodifestivalen'in yarı finalinde "Diggi-Loo Diggi-Ley" şarkısını seslendirmek üzere bir araya geldiler. Kardeşlerden Richard, Ekim 2005'te Kopenhag'da düzenlenen Congratulations'a katıldı. Ayrıca Richard, Şubat 2006'da kendi solo albümünü yayımladı: "Jag e Kung". Angers - Loire HavalimanÄ± Angers - Loire Havalimanı (Fransızca:"Aéroport de Angers - Loire") (IATA:ANE, ICAO:LFJR) Fransa'nın Pays-de-la-Loire bölgesinin Maine-et-Loire ilindeki Marcé komünündedir. Havalimanı Angers komününe hizmet vermektedir. Angers'e uzaklığı 20 km'dir. Havalimanı ayrıca Angers-Marcé Havalimanı ya da Fransızca:"Aéroport d'Angers-Marcé" olarak da bilinir. www.sia.aviation-civile.gouv.fr Karinalılar Omurgalı hayvanlardan kuşlar (Aves) sınıfının hemen bütün kuşları içine alan büyük bir bölümü. Kartalsılar (Falconiformes) GÃ¶kkuzgunumsular (Coraciiformes) Leyleksiler (Ciconiiformes) Kazsılar (Anseriformes) Tavuksular (Galliformes) Guguksular (Cuculiformes) Ötücü kuşlar (Passeriformes) Dalgıçkuşları (Colymbiformes) Fırtınakuşları (Tubinares) Yağmurkuşları (Charadriiformes) Penguenler (Sphenisciformes) Tinamular (Tinamiformes) Bataklık kuşları (Grallae) 2009 FIVB DÃ¼nya Grand Prix 2009 World Grand Prix, 1993 yılından beri her yıl düzenlenen bu turnuvanın on yedincisidir. 12 takımın katıldığı turnuva 31 Temmuz’da başladı ve 23 Ağustos’ta sona erdi. Takımlar dörderli üç gruba ayrıldı ve kendi aralarında tek devreli lig usulü karşılaştılar. Maçlar Rio de Janeiro, Kielce, Ningbo, Miaoli, Makao, Osaka, Hong Kong, Mokpo ve Bangkok’da oynandı. Toplam 54 maçın oynandığı turnuvada her takım dokuzar maç yaptı. Bu maçlar sonucunda ilk beş sırayı alan takımla ev sahibi Japonya Tokyo’da final maçları oynadılar. Tek devreli lig usulü yapılan maçlar sonucunda en fazla puan toplayan Brezilya, sekizinci kez bu turnuvayı kazandı. Bastia - Poretta HavalimanÄ± Bastia - Poretta Havalimanı (Fransızca:"Aéroport de Bastia - Poretta") (IATA:BIA, ICAO:LFKB) Fransa'nın Korsika Adası'ndaki Haute-Corse ilinin Lucciana komünündedir. Havalimanı Bastia komününe hizmet vermektedir. Bastia'ya uzaklığı 17 km'dir. Creep (film, 2004) Creep, 28 Ocak 2004 tarihinde gösterime giren bir İngiliz korku filmi. Filmin konusu bir gece boyunca Londra Metrosu'nda kilitli kalan ve lağımda yaşayan bir yaratık tarafından kovalanan bir kadın hakkındadır. Yönetmenliğini Christopher Smith'in üstlendiği film, ilk defa 2004 Toronto Uluslararası Film Festivali'nde gösterildi. Film ayrıca Londra FrightFest Film Festivali'nde de yer aldı. "Creep", 1972 yılında gösterime giren ve yine Londra Metrosu'ndaki yamyam bir katili anlatan "Death Line" filmi ile büyük benzerlikler göstermektedir. Bu filmi hiç izlemediğini belirten yönetmen, daha çok 1981 yılında gösterime giren "Kurt Adam Londra'da" adlı filmden etkilendiğini belirtmiştir. Filmde ilk önce Londra'daki kanalizasyon işlerinde görev yapan iki işçi gösterilir. Arthur (Ken Campbell) ve George (Vas Blackwood) adlı bu ikili bir tünelde görmeye alışık olmadıkları bir duvar görürler. Buradan içeriye giren Arthur, bir süre sonra George'a yanıt vermemeye başlar. Ne olduğunu anlamak isteyen George, buraya girer ve Arthur'u yaralı ve şoka girmiş halde bulur. Birkaç saniye sonra, benzeri bir şekilde yaralanan bir kadın ikilinin üzerine atlar ve çığlık atar. Daha sonra genç bir Alman kadın olan Kate (Franka Potente) bir partide görülür. Ardından, George Clooney'nin de katılması beklenen bir parti haberini alan Kate, oraya gitmek için taksi tutmaya koyulur. Taksi çevirmeyi başaramayan Kate, Charing Cross adlı metro istasyonuna girerek beklemeye koyulur. Ancak treni beklemekteyken uyuyakalır. Uyandığında kendini yapayalnız bulur. Yukarıya çıkan Kate, tüm kapıların kilitlendiğini fark eder. Geri dönen Kate, son trenin geçmiş olmasına rağmen bu trene biner. Ancak tren birkaç saniye sonra tünelin ortasında durur. Şaşıran Kate, kondüktörün bulunduğu vagona doğru ilerler. Burada partide de görüştüğü Guy (Jeremy Sheffield) ile karşılaşır. Aşırı kokain kullanan Guy, kendinden geçmiş duruma gelir ve Kate'e tecavüz girişiminde bulunur. Fakat aniden görülmeyen bir saldırgan, Guy'ı kendine doğru çeker ve trenin dışına atar. Kate derhal trenden uzaklaşıp metroda yaşayan evsiz çift, Jimmy (Paul Rattray) ve Mandy'nin (Kelly Scott) yanına gider. Burada çiftin Ray adında Jack Russell teriyeri de bulunmaktadır. Jimmy'ye ne olduğunu açıklayan Kate, ona para karşılığında kendini korumasını teklif eder. Jimmy bunu isteksizce kabul eder. Ancak ikili ayrıldığında Mandy de saldırıya uğrar. Bu sırada Kate ve Jimmy, az önce saldırıya uğrayan Guy'ı demiryolunda sürünürken bulur. Guy'ı yine para karşılığında platforma çıkaran Jimmy, o sırada birden köpek Ray'i kılları kana bulaşmış halde yanlarında görür. Jimmy aniden Mandy'nin peşine düşer. Ancak küçük barınakta Mandy yoktur. Bu sırada Kate, bulduğu bir güvenlik cihazı yardımıyla bir bekçiyle görüşür. Bekçi, kameralardan Kate'i görüyordur fakat Guy, oradaki kolonun arkasında kaldığından dolayı yaralı Guy'ı göremez. Bu nedenle Kate, onu sürükleyerek kolonun önüne getirir. Bu sırada Guy ölür. Aynı şekilde bekçi de izlediği yerde bir saldırgan tarafından boğazı kesilerek öldürülür. Kate umutsuzca Jimmy'ye doğru koşar. Jimmy, kendini uyuşturucu serumuna bağlamıştır. Birtakım uğraşların ardından Kate, onu Mandy'yi bulmaya yardım etmesi için ikna eder. Beraber tüneli geçen ikili aniden gelen bir trenle karşılaşır. Jimmy trene büyük bir hınçla girer ancak trenin üstünde pusuya yatan yaratık Jimmy'yi de öldürür. Kate, hemen rayların altındaki lağımlara koşar. Ancak burada ürkütücü değişimlere uğramış, akıl hastası "Craig" (Sean Harris) ile karşılaşır. Kate, kısa süre sonra kendini, Craig'in gıda stoğu olarak kullandığı kafeslerden birinde bulur. Burada başta gözüken işçilerden olan George ile karşılaşır. Craig onlara zarar vermeden önce Kate kaçmayı başarır ve onu geçici olarak etkisiz hale getirerek George'u kurtarır. Uzun karanlık koridorlardan sonra terkedilmiş bir doğum merkezi ile karşılaşırlar. İkili burada Mandy'yi doğum masası üzerinde bilinçsiz halde bulur. Onun öldüğünü sanan ikili burada bir süre beklerler. Ancak Craig aniden belirerek onları kaçmaya zorlar. Hemen ardından Mandy'nin bilinci yerine gelir ve Craig tarafından karnından bıçaklanarak öldürülür. George ve Kate terkedilmiş bir platforma gelirler. Ancak Craig yeniden belirir. George, Craig'e saldırır ancak çatışma sırasında kafası duvardaki kazığa saplanır. Derhal kaçan Kate bir süre sonra endişelenir. Bulunduğu yerde bir zincire bağlı bir kanca bulur ve bunu Craig'in boynuna saplar. Bu sırada yaklaşan trenin sesi duyulur. Kate kancaya bağlı zinciri raylara atar. Amacı ona elektrik şoku vermek olan Kate, Craig'in ayağa kalkıp ona bir varil atmaya kalkmasıyla bu planında başarısız olur. Ancak tam bu sırada geçen tren, zinciri çeker ve Craig'in boynunu kopartır. Tüm bunların ardından yürüyerek kendini Charing Cross adlı istasyonda bulan Kate, tamamen pasak içindedir. Burada köpek Ray gelir ve Kate'in kucağına kıvrılır. O sırada işe gitmek için gelen insanlar belirmeye başlar. Bir adam onun dilenci olduğunu düşünerek ona para atar. En sonunda ise Kate tüm bu yaşananlardan sonra histerik bir kahkaha atar ve ağlamaya başlar. Perpignan - Rivesaltes HavalimanÄ± Perpignan - Rivesaltes Havalimanı (Fransızca:"Aéroport de Perpignan - Rivesaltes") (IATA:PGF, ICAO:LFMP) Fransa'nın Pyrénées-Orientales ilinin Perpignan ve Rivesaltes komünleri yakınlarında bulunmaktadır. Metilasyon Kimyada metilasyon veya metillenme, bir kimyasal bileşiğe bir metil grubunun bağlanması veya ornatılmasıdır. Bu terim kimyada, biyokimyada, toprak bilimlerinde ve hayat bilimlerinde yaygınca kullanılır. Biyokimyada metilasyon daha spesifik olarak bir hidrojen atomunun bir metil grubuyla yer değiştirmesi anlamında kullanılır. Biyolojik sistemlerde metilasyon enzimler tarafından katalizlenir; bu reaksiyon, ağır metallerin modifikasyonunda, gen ifadesinin denetlenmesinde, protein işlevlerinin denetlenmesinde ve RNA metabolizmasında yer alır. Ağır metallerin metilasyonu biyolojik sistemler dışında da olur. Histolojide doku örneklerinin kimyasal metilasyonu bazı histolojik boya artifaktlarının azaltılmasında kullanılan bir yöntemdir. Epigenetik kalıtıma etki eden metilasyon DNA metilasyonu veya protein metilasyonu ile meydana gelir. DNA metilasyonu omurgalılarda tipik olarak CpG bölgelerinde (sitozin-fosfat-guanin bölgeleri; yani DNA dizisinde sık olarak sitozinin hemen ardından guaninin geldiği yerler); bu metilasyon sonucu sitozinden 5-metil sitozin meydana gelir. Me-CpG oluşumu DNA metiltransferaz enzimi tarafından katalizlenir. Omurgali hayvanlarin genomlarinda CpG dizileri genelde seyrek olmakla beraber gen promotörlerinde normalden yüksek sıklıkta görülürler ve toplu olarak bu bölgelere CpG adaları denir. Bu CpG bölgelerinin metilasyon durumu gen ifadesi üzerinde büyük etkide bulunur. Protein metilasyonu tipik olarak protein dizisindeki arginin veya lizin amino asit kalıntılarında yer alır. Arginin peptidilarginin metiltransferazlar tarafından bir kere (monometillenmiş arginin) veya iki kere metillenebilir; iki kere metillenme durumunda ise ya her iki metil grubu birden uçtaki azot üzerinde bulunabilir (asimetrik iki metilli arginin) veya her bir azot atomu üzerinde birer metil grubu bulunur (simetrik iki metilli arginin). Lizin ise lizin metiltransferazlar tarafından bir, iki veya üç kere metillenebilir. Protein metilasyonu en çok histonlar için çalışılmıştır. S-adenozil metyoninden metil gruplarının histonlara aktarılması histon metiltransferaz olarak adlandırılan enzimler tarafından gerçekleştirilir. Belli amino asit kalıntıları üzerinde metillenmiş olan histonlar epigenetik biçimde etki ederek gen ifadesini etkinleştirebilir veya engelleyebilirler. Protein metilasyonu bir tip çevrim sonrası değişimdir. Memelilerin erken gelişiminde (döllenmeden sekiz hücre aşamasına kadar) genom metilsizlenmiştir. Sekiz hücre aşamasından morulaya kadar genomda yeni baştan metilasyon olur, böylece genomdaki epigenetik bilgi değişir veya yeni epigenetik bilgi eklenir. Blastula aşamasında, metilasyon tamalanmıştır. Bu süreç "epigenetik yeniden programlama" olarak adlandırılır. DNA metiltransferaz enzimi olmayan gen nakavt mutant hayvanların morula aşamasında öldüğünün gözlemlenmesi ile metilasyonun önemi ortaya çıkmıştır. Metilasyon ile çevresel faktörlerin etkileşiminin gen ifadesine olan etkisine dair deliller gittikçe çoğalmaktadır. Sıçanlarda ilk altı ay zarfında anne bakımındaki farklılıklar bazı promotörlerde farklı metilasyon örüntülerine yol açmakta ve dolayısıyla gen ifadesine etki etmektedir. Buna ilaveten, interlökin sinyalizasyonu gibi daha da hızlı süreçlerin de metilasyon ile denetlendiği gösterilmiştir. Metilasyon örüntüleri kanser alanında önemli bir araştırma konusu olmuştur. Normal dokularda gen metilasyonu başlıca kodlayıcı bölgelerde konumlanmıştır, ki bunlar CpG-fakiridir. Buna karşın genlerin promotör bölgeleri metillenmemiştir, CpG adalarının bu bölgelerdeki çokluğuna rağmen. Neoplazi metilasyon dengesizliği ile karakterizedir; genom çapında hipometilasyon olmasına karşın yerel olarak hipermetilasyon bölgeleri vardır ve DNA metiltransferaz ifadesi artmıştır. Bir hücrenin toplam metilasyon durumu karsinogeneze sürükleyici bir faktör olabilir, çünkü genom çapında metilasyonun kromozom istikrarsızlığı ve artan mutasyon oranına yol açtığını gösterir deliller vardır. Bazı genlerin metilasyon durumu tümörigenez için bir biyomarker olarak kullanılabilir. Örneğin, pi-sınıf glutatyon S-transferaz geninin (GSTP1'in) aşırı metilasyonu (hipermetilasyonu) prostat kanseri için ümit verici bir diagnostik indikatör olarak görünmektedir. Kanserde genetik ve epigenetik gen susturmalarının mekanizmaları çok farklıdır. Somatik genetik mutasyonlar mutan genden işlevsel proteinlerin üretmini engeller. Eğer hücreye selektif bir avantaj sağlarsa bu mutasonu taşıyan hücreler klonal şekilde çoğalarak bir tümör meydana getirirler, bu tümördeki tüm hücreler o proteini üretmekten acizdir. Buna karşın, epigenetik modifikasyon aracılığıyla gen susturması tedrici olur. Önce transkripsiyonda az fark edilir bir azalma ile başlar, bunun sonucu çevreleyen heterokromatin tarafından CpG adalarının koruması azalır. Bu kaybı takiben CpG adalarındaki metilasyon seviyesi artmaya başlar, bu değişiklikler farklı hücrelerde bulunan aynı genin kopyaları için farklı farklı kendini gösterir. Adenozin ve sitozin metilasyonu çoğu bakteride bulunan restriksiyon modifikasyon sisteminin parçasıdır. Bakteriyel DNA periyodik olarak tüm genomda metillenir. Metilaz, belli bir DNA dizisini tanıyan ve bu dizi içinde veya yakınındaki bazlardn birini metilleyen bir enzimdir. Bu şekilde metillenmeden hücre içinde giren yabancı DNA'lar diziye özgün restriksiyon enzimleri tarafından yıkılır. Bu restriksiyon enzimleri bakteriyel genomik DNA'yı tanımazlar. İçsel DNA'nın metilasyonu bir çeşit ilkel bağışıklık sistemi olarak etki eder, bakterileri bakteriyofaj enfeksiyonuna karşı korur. Organik kimyada metilasyon terimi CH grubunun eklendiği alkilasyon sürecine değinmek için kullanılır. Bunu yapmak için S2 nükleofilik sübstitüsyon ile tepkiyen elektrofilik metil kaynakları kullanılır. Kullanılan reaktanlar başlıca iyodometan, dimetil sülfat, dimetil karbonat ve daha güçlü (ve tehlikeli) oldukları için daha ender kulanıllan metil triflat veya metil fluorosulfonat (sihirli metil). Örneğin bir karboksilat, oksijen üzerinde metillenip bir metil ester verir. Bir alkoksit tuz (RO) benzer şekilde metillenip bir eter verir. Alternatif olarak metil lityum (CHLi) veya Grignard reaktifi (CHMgX) gibi nüklofilik metil bileşiklerle de metilasyon yapılabilir. Örneğin CHLi asetonu metillemekte kullanıldığında karbonil (C=O) bağına metili ekleyerek "tert"-butanol'un lityum alkoksitini meydana getirir: Purdie metilasyonu, karbonhidratlardaki oksijenin iyodometan ve gümüş oksit ile spesifik bir metilasyon yöntemidir. Alejo Fernández Alejo Fernández, (d. 1475 - ö. 1545) on altıncı yüzyılda yaşamış İspanyol ressam. Genellikle 1505 ve 1536 yılları arasında tamamladığı Christopher Columbus portresiyle tanınır. 1508'de Córdoba'dan Sevilla'ya yerleşti. 1545 yılında burada öldü. Udo JÃ¼rgens Udo Jürgens (d. 30 Ekim, 1934 – ö. 21 Aralık, 2014) Avusturyalı pop müzik bestecisi ve şarkıcısı. Bugüne kadar 900 üzerinde şarkı yazdı. 105 milyondan fazla albüm ve tekli satarak dünyanın en başarılı sanatçılarından oldu. 1960 yılında Shirley Bassey için ""Reach for the Stars"" adlı şarkıyı besteledi. Dört sene sonra Kopenhag'da düzenlenen Eurovision Şarkı Yarışmasına katıldı. ""Warum nur, warum?"" adlı şarkısıyla yarışmada beşinci oldu. Bir sene sonra yarışmaya tekrar katıldı ve ""Sag ihr, ich laß sie grüßen"(selamımı söyle)" adlı şarkısıyla dördüncü olmayı başardı. 1966 yılında Lüksemburg'da düzenlenen Eurovision Şarkı Yarışmasına üçüncü kez katıldı ve 5 Mart'ta ""Merci Chérie"" adlı şarkısıyla yarışmanın birincisi olmayı başardı. Bu başarıdan sonra şarkıları bütün dünyada dinlenmeye başladı ve Jürgens birçok çeşitli ülkelerde turnelere çıktı. Kodlamayan DNA Genetikte kodlamayan DNA bir proteindeki amino asit dizisine karşılık gelen bilgi içermeyen DNA'dır. Çoğu ökaryotta genomun büyük bir kısmı kodlamayan DNA'dan oluşur (bu C değeri muamması olarak adlandırılır). İnsanda genomun %5'i protein kodlayan dizilerden oluşur. Bazı kodlamayan DNA, kodlayan bölgenin etkinliğini düzenlemeye yarar. Yakın zamana kadar kodlamayan DNA'nın ne işe yaradığı bilinmemekteydi ve bu yüzden ona çöp DNA (İngilizce ""junk DNA"") olarak değinilirdi. Protein kodlamayan DNA dizileri bir kısmı ribozomal RNA, taşıyıcı RNA, mikroRNA gibi çeşitli işlevsel RNA tiplerini kodlar. Başka kodlamayan DNA'lar promotör ve hızlandırıcılarda (İng. "enhancer elements") transkripsiyon faktörlerinin bağlandığı özel DNA dizileridir. Başka DNA dizileri, mRNA'ya yazıldıkları zaman mRNA'nın uygun şekilde işlenmesi (poliadenilasyon, başlık takılması, uçbirleştirme gibi) ve protein çevriminin adımları (başlama, sonlanma) için gerekli dizileri içerir. Diğer DNA dizileri ise DNA'nın sıkışıp tıkız (kompakt) bir kromatin yapısını almasını sağlar. Histon ve kromatin yapısal proteinlerinin bağlandığı yerlerin kendilerine has DNA diziler vardır. Bazı kodlamayan DNA dizileri mutasyon sonucu artık protein kodlama özelliğini kaybetmiş olan psödogenlerdir. Buna benzer olarak, çalışmaz hale gelmiş olan transpozon ve retrovirüs dizileri de genomdaki kodlamayan diziler arasında yer alırlar. Herhangi bir işlevi olduğu bilinmeyen DNA bölgelerini tanımlamak için kullanılan bir terimdir. Çarkıfelek Çarkıfelek şu anlamlara gelebilir: Bobbysocks Bobbysocks, Hanne Krogh ve Elisabeth Andreassen'in oluşturduğu Norveçli pop müzik ikilisi. "La det swinge" adlı parça ile 1985 Eurovision Şarkı Yarışması'nda Norveç'e birincilik getirdiler. İkili, 1983 yılında bir araya geldi. Hem Krogh hem de Andreassen, birinciliklerinin öncesinde ve sonrasında da Eurovision'a katıldılar. Krogh 1971'de Norveç adına solo olarak, 1985'te Bobbysocks olarak ve 1991'de de Just 4 Fun grubunun bir üyesi olarak katıldı. Andreassen ise ilk kez 1982'de İsveç adına Chips grubunun bir üyesi olarak katıldı. Ayrıca, 1994'te Jan Werner Danielsen ile ve 1996 yılında da solo olarak yarışmaya katıldı. "The Eurovision Song Contest - The Official History"'ye göre Andreassen, yarışmaya dört kez katılan dört sanatçıdan biri ve Eurovision'da hem birinci, hem ikinci (1985, 1996) olmayı başaran dört sanatçıdan biridir. Bobbysocks 1988 yılında ayrıldı, ancak ikili birlikte sahne almaya devam etti. Ekim 2005'te Kopenhag'da düzenlenen "Congratulations"'a katıldılar. Sap-ilmik Sap-ilmik molekül içi baz eşleşmesi, tek iplikli DNA'da ve, daha yaygın olarak, RNA'da görülen bir yapıdır. Firkete veya firkete ilmiği olarak da adlandırılır. Bu yapı, aynı molekülün nükleotit dizisi bakımından genelde palindromik olan iki bölgesi arasında baz eşleşmesi sonucu meydana gelen çifte sarmal ve bu sarmalın ucunda eşleşmemiş bir ilmikten oluşur. Palindromik bir dizi her iki yönde de aynı okunan bir dizidir, örneğin bir yönde AAGC olan bir dizi, ters yönde TTCG olarak okunur, bu diziler birbirlerine komplemanter oldukları için DNA dizisi olarak palindromik oldukları söylenir. Meydana gelen lolipop benzeri yapı pek çok RNA ikincil yapısının yapı taşıdır. Bir sap-ilmik yapısının oluşumu meydana gelecek sarmal ve ilmik bölgelerinin kararlılığına bağlıdır. Tabii ki, birinci ön şart kendi üzerine katlanarak bir çift sarmal oluşturabilecek bir dizinin var olmasıdır. Bu sarmalın kararlılığını belirleyen faktörler onun uzunluğu, içindeki birbiriyle uyumsuz baz sayısı veya bel verme (İng. "bulge") sayıları (uzun bir sarmalda bunlardan az sayıda olmasına tolerans vardır) ve eşleşmiş bölgenin baz bileşimidir. Guanin ve sitozin bazları arasındaki eşleşmeler üçer hidrojen bağından oluşur ve bu yüzden iki hidrojen bağı olan adenin-timin eşleşmelerinden daha kararlıdır. RNA'da adenin-urasil eşleşmeleri yaygındır ve ikincil yapı oluşumuna ktkida bulunurlar. Bazların aromatik halkalarındaki pi orbitallerini uygun bir doğrultuda bir hizaya getiren istiflenme etkileşimleri de sarmal oluşumuna önayak olur. İlmiğin kararlılığı da sap-ilmik yapılarının oluşumuna etki eder. Üç bazdan kısa olan "ilmikler" sterik olarak olanaksızdır ve meydana gelmezler. Kendi ikincil yapısı (sahte düğüm eşleşmesi gibi) olmayan büyük ilmikler de kararsızdır. En iyi ilmik uzunluğu 4-8 baz uzunluğunda olur. UUCG dizisi içeren yaygın bir ilmik "dörtlü ilmik" (İng. ""tetraloop"") olarak adlandırılır ve kendisini oluşturan nükleotitler arasındaki baz istiflenme etkileşimleri nedeniyle özellikle kararlıdır. Sap-ilmikler pre-mikroRNA yapılarında ve taşıyıcı RNA'da görülür. tRNA'da üç gerçek sap-ilmik ve bir sap bir yonca şeklinde bir araya gelirler. Translasyon sırasında kodonu tanıyan antikodon, tRNA'daki ilmiklerden birinde bulunur. RNA sahte düğümlerinde (İng. "pseudoknot") iki iç içe sap-ilmik yapısı bulunur, bunlardan birinin ilmiği ikincinin sapını meydana getirir. Çoğu ribozim de sap-ilmik yapılar içerir. Kendi kendini kesen çekiçbaşı ribozimi üç sap-ilmik içerir, bunlar kesilmenin gerçekleştiği, eşleşmemiş merkezi bir bölgede birleşirler. Çekiçbaşı ribozimin bu temel ikincil yapısı onun öz-kesim etkinliği için gereklidir. Sap-ilmik yapılar prokaryotlara has olan ro'dan bağımsız transkripsiyon sonlanmasında da önemlidir. Mesajcı RNA'da meydana gelen bir sap-ilmik RNA polimerazın transkripsiyon sırasında DNA'nın kalıp ipliğinden ayrışmasına neden olur. Bu süreç ro'dan bağımsız veya içsel ("intrinsic") sonlanma olarak adlandırılır, bunun olmasına neden olan diziler de sonlanma dizisi olarak adlandırılır. Bu palindromik DNA dizisi, aşağıdaki sap-ilmik yapısını oluşturabilir: Sap-ilmik yapısı oluşturacak daha uzun bir RNA dizisine örnek: GCCGCGGGCCGAAAAAACCCCCCCGGCCCGCGGC Helikaz Helikazlar tüm canlılar için hayatî önem taşıyan bir enzim sınıfıdır. Nükleik asitlerin fosfodiester omurgası üzerinde hareket ederek birbirlerine hidrojen bağlarıyla bağlanmış nükleik asit ipliklerini (DNA'nın, RNA'nın veya RNA-DNA hibritlerinin) ayrıştırır. Bunun için ATP hidrolizinden açığa çıkan enerjiyi kullanır. Çoğu hücresel işlev (DNA ikileşmesi, transkripsiyon, DNA tamiri, ribozom biyongenezi gibi) nükleik asit ipliklerinin ayrışmasını gerektirir. DNA ikili sarmal'ının veya kendi kendisiyle baz eşleşmesi yapmış RNA moleküllerinin ipliklerinin ayrışmasında genelde helikazlar görev alır. Bu süreçte ATP hidrolizinden kaynaklanan enerji kullanılır. Pek çok helikaz vardır (E. coli'de kesin bilinen 14, insanda 24) bunların çokluğu, iplik ayrışmasının gerekli olduğu süreçlerin çeşitliliğinin bir sonucudur. Helikazlar bir iplik üzerinde her bir helikaz için farklı olabilecek bir doğrultu ve süreçleme ile adım adım ilerlerler. Helikazlar farklı yapılara ve oligomerleşme hallerine sahiptir. DnaB-benzeri helikazlar simit şekilli heksamer (altılı) DNA'yı çözmelerine karşın, başka enzimler monomer veya dimer olarak çalışırlar. Helikazlar ikileşme çatalının genişlemesi için pasif şekilde beklemezler, aktif olarak çatalın açılmasını sağlarlar. Hücre içinde helikazlarla beraber çalışan yardımcı proteinler sayesinde DNA'nın çözülmesi helikazın tek başına çalışmasına kıyasla çok daha hızlı olabilir. Helikaz kodlayan bir gendeki mutasyonlar Werner sendromuna yol açar, bu bozuklukta erken yaşlanma görülür. Helikazlar belli derecede amino asit dizi benzerliği gösterirler; ortak dizi motiflerine sahiptirler. Bu dizilerin ATP hidrolizi ve nükleik asit iplik üzerinde ilerleme ile ilgilidir. Amino asit dizisinin değişken kısmı ise her helikazın kendine has özellikleri ile ilgilidir. Tanımlanmış helikaz motiflerine dayanarak herhangi bir proteine muhtemel bir helikaz etkinliği addetmek mümkündür ama bir motifin varlığı bir proteinin helikaz olduğunu teyid etmeye yetmez. Korunmuş dizi motifleri enzimler arasında evrimsel homolojiyi desteklerler. Helikaz motiflerin varlığına ve biçimine dayanılarak, helikazlar 4 üst aileye ve 2 küçük aileye ayrılmıştır. Aşağıda bunların ayrıntıları verilmiştir. Bu üst ailelerin tüm olasıl helikazları kapsamamaktadır. Örneğin XPB ve ERCC2 yukarıda belirtilen ailelerin hiç birine ait değildir. DNA kıskacı DNA kıskacı, kayar kıskaç olarak da bilinir, DNA ikileşmesinde ilerleyicilik-sağlayıcı bir faktör olarak görev yapan bir protein, ayrıca bu proteinde bulunan bir katlanma yapısıdır. DNA polimeraz III holoenziminin önemli bir parçası olarak, kıskaç protein DNA polimeraza bağlanır ve enzimin DNA'nın kalıp ipliğinden ayrışmasını engeller. DNA sentez reaksiyonunun hız sınırlayıcı adımı polimerazın DNA kalıbına bağlanması olduğu için, kayar kıskacın var olması, her birleşme olayı için polimerazın uzayan ipliğe eklediği nükleotit sayısını dramatik olarak artırır. Bunun nedeni, kıskaçla polimeraz arasındaki protein-protein etkileşimlerinin daha kuvetli ve daha spesifik olmasıdır, polimeraz-DNA iplik etkileşimine kıyasla. DNA kıskacının varlığı DNA sentez hızını 1000 katı hızlandırır, süreçlenmesiz polimeraza kıyasla. DNA kıskaçı, DNA polimeraz uzayan ipikçiğe nükleotitler eklerken DNA ikili sarmalını tamamen çevreleyen çok birimli bir yapı olarak bir araya gelir. DNA kıskacının parçaları ikileşme çatalında DNA üzerinde birleşir ve ilerleyen polimerazla birlikte DNA üzerinde "kayar". Bu kayma, simitsi ("torroid") şekilli kıskacın orta deliğinde, DNA ile proteinin yüzeyi arasındaki su moleküllerinden oluşmuş bir tabakanın yardımıyla gerçekleşir. Bu proteinin kendine has yapısına DNA kıskaç katlaması (İng. "fold") denir, bu bir α+β proteinidir. Bu katlama hem prokaryotlarda hem de ökaryotlarda bulunur, içsel olarak kabaca ikili simetriye sahiptir. Birleşmiş mültimerin simitsi yapısı nedeniyle, kıskaç monomerlere ayrışmadan kalıp iplikten ayrışamaz. Kayan kıskacın DNA kalıp ipliği üzerine yüklenmesi "kayar kıskaç yükleyicisi" adlı özelleşmiş proteinler tarafından yapılır, bu proteinler ikileşme tamamlandıktan sonra kıskacın ayrışmasını da sağlar. Bu başlatıcı proteinler için kıskaç protein üzerindeki bağlanma konumları ile, DNA polimerazın bağlanma konumları örtüştüğü için, kıskaç aynı zamanda hem bir kıskaç yükleyiciye ile hem de polimeraza ilişemez. Bu yüzden polimeraz kıskaca bağlıyken monomerler ayrışmazlar. DNA kıskacı DNA ile etkileşen başka proteinlerle de etkileşir ama bu diğer proteinlerle ilgili süreçlerde daha az önemli bir rolü vardır: nükleozom oluşma faktörleri, Okazaki parçası ligazları ve DNA tamir proteinlerinin hepsi DNA kıskacındaki bağlanma yeri kıskaç yükleyici protein ile örtüşür, böylece enzim DNA üzerinde çalışırken kıskacın ayrışmaması sağlanır. Kıskaç yükleyicinin aktivitesi ile kıskacın DNA etrafında kapanması ATP hidrolizi gerektirir. H覺zland覺r覺c覺 Hızlandırıcı, genetikte, bir gen kümesindeki genlerin transkripsiyon hızının artmasını sağlayan, transkripsiyon faktörlerinin bağlandığı kısa bir DNA bölgesidir. Bir hızlandırıcının üzerine etki ettiği genlere özellikle yakın olması, hatta aynı kromozom üzerinde dahi olması gerekmez. Ökaryotik hücrelerde DNA'nın içinde bulunduğu kromatin kompleksi süpersarımlı bir haldedir ve bunun sonucu olarak yapısında burkulmalar vardır; öyle bir şekilde katlanmıştır ki, aralarındaki nükleotit sayısı bakımından uzak olan promotör ve onların hızlandırıcıları, geometrik anlamda birbirlerine yakın olabilirler. Bu sayede hızlandırıcı, genel transkripsiyon faktörleri ve RNA polimeraz II ile etkileşime girebilir. Bazı hızlandırıcıların kontrol ettikleri genin promotöründen birkaç yüz-bin baz çifti uzakta olduğu bulunmuştur. Hızlandırıcılar doğrudan promotöre bağlanmazlar, aktivatör proteinler tarafından bağlanırlar. Aktivatör proteinler, aracı kompleksi ile ("mediator complex") ile etkileşir, bu da polimeraz II ve genel transkripsiyon faktörlerini seferber edip transkripsiyonun başlamasını sağlar. Bir hızlandırıcı düzenlediği genin akış aşağı veya akış yukarısında yer alabilir. Doğrultuları ters çevrilse de işlevleri bozulmaz, bulundukları yerden kromozomda başka bir yere taşınsalar dahi gene gen transkripsiyonuna etki ederler. Hızlandırıcılar intronlar içinde de yer alabilir. Halen hızlandırıcıların gen ifadesinin nasıl arttırdığı hakkında iki farklı teori vardır: Bir Kleptomanın Portresi Bir Kleptomanın Portresi (Fransızca L'aliéné ya da Le cleptomane), Fransız ressam Théodore Géricault tarafından 1822'de yapılan yağlı boya tablodur. Ressamın, psikiyatrist Étienne-Jean Georget için yaptığı on portreden oluşan serinin bir parçası olan tablo, Belçika'daki Gent Güzel Sanatlar Müzesi'nde sergilenmektedir. Resim, Paris'teki Salpêtrière akıl hastanesinde yatan on hastanın portrelerinden oluşan bir serinin parçasıydı. Géricault'un kariyerinin sonlarında çizdiği bu seri, ressamın son büyük başarısı oldu. Sosyal psikiyatrinin öncülerinden biri olan Étienne-Jean Georget, Géricault'tan, akıl hastalıklarının farklı klinik modellerini gösterecek olan bu portreleri çizmesini istedi. Akıl hastalıklarının endüstrileşmiş toplumlardaki sosyal gelişimin bir sonucu olduğunu düşünen Georget, bu tür hastaların özel yardıma ihtiyacı olduğunu ileri sürüyordu. Georget, akıl hastalarına saygıyla davranılması gerektiğini savunuyor ve her hastanın bir tek zorlayıcı dürtü ya da saplantıdan yani monomaniden musdarip olduğu kavramını ortaya koyuyordu. Géricault da, on farklı monomaniyi betimleyen bu portreleri, Georget'nin gözlemi altında çizdi. Günümüze beş tanesi kalmış olan portrelerden en çarpıcı olanı "Bir Kleptomanın Portresi" idi. O dönemde akıl hastalıklarına sahip kişilerin itibarını kabullenmek yeni bir kavramdı. Akıl hastaları genelde toplumdan dışlanırlardı ve daha önceki resimlerde, Orta Çağ'dan kalma alışkanlıklarla gülünç kişiler ya da çeşitli varlıklar tarafından ele geçirilmiş yaratıklar olarak betimlenirlerdi. Géricault hastanın yüzünü nesnel biçimde göstermeye çalıştı: Resimde kleptomanyağın boş bakışları sonsuza doğrultulmuş gibidir, katı yüzünde bakımsız bir sakal vardır, boynu kirlidir. Ressam, toplumda tiksinti duyulan bir kişinin portresini, önyargısız bilimsel bakış açısıyla çizdi ve böylece bilim ile romantik sanat arasında bir bağlantı kurmuş oldu. Kullanılan incelikli stil ve etkileyici gerçekçilik sebebiyle dikkate değer olan bu resimler, bireylerin psikolojik rahatsızlıklarını belgeledikleri için de ayrıca önemliydi, çünkü ressamın aile geçmişinde bu tür hastalıklar mevcuttu ve kendi akıl sağlığı da fazla sağlam değildi. Tablo, izlenimcilik'te olduğu gibi hızlı ve kalın fırça darbeleriyle kısa sürede yapılmıştır ancak izlenimci bir tablo değildir. Bol miktardaki güçlü ve akıcı fırça darbeleri, resme bir eksiklik havası katmanın yanı sıra, izleyicinin resimdeki kişiye karşı sempati duymasını sağlar. Psödogen Psödogenler işlevsel genlerin çalışmayan evrimsel akrabalarıdır, bunlar protein kodlama yeteneklerini kaybetmiş veya bir şekilde artık hücre içinde ifade edilmemektedir. Bazılarının intron veya promotörleri yoksa da (bunlar mRNA'dan kopyalanıp kromozoma dahil edilmişlerdir ve bu yüzden işlenmiş psödogen olarak adlandırılarlar), çoğunun gen-benzeri bazı özellikleri vardır (promotörler, CpG adaları ve uçbirleştirme noktaları gibi), bunlar, protein veya RNA kodlamalarına engel olan çeşitli tip mutasyonlardan dolayı işlevsizdir. Bu terim 1977'de Jacq ve çalışma arkadaşları tarafından türetilmiş, "sahte" anlamına gelen "psödo-" öneki ve "gen" sözcüğünden türetilmiştir. Psödogenler genomdan atılmakta olan genetik malzemenin son aşaması olduğu düşünüldüğü için çöp DNA (İng "junk DNA") olarak sayılır. Buna rağmen, psödogen dizileri içinde onların ilginç biyoloji ve evrimsel tarihlerini izlemek mümkündür. Bunun nedeni psödogenin işlevsel bir gen ile ortak bir soya sahip olmasıdır. Bir psödogen ve onunla ilişkili işlevsel gen ortak bir ataya sahiptir ve milyonlarca yıl boyunca farklılaşarak birbirlerinden uzaklaşmışlardır. Psödogenler, bilinen bir gen ile homoloji ve işlevsizlik özllikleri ile tanımlanırlar. Yani, her psödogenin işlevsel bir geninkine benzer bir DNA dizisi varsa da, bunlar işlevsel bir son ürün üretemezler. Genomdaki bir DNA dizisinin psödogen oluğunun anlaşılması kolay değildir çünkü homoloji ve işlevsizlik şartları biyolojik olarak kanıtlanmaz, dizi hizalamaları ve istatistik hesaplamalarla ima olur. Psödogenlerin üç ana tipi vardır, her birinin ayrı oluşum mekanizması ve karakteristik özellikleri vardır. Psödogenlerin sınıflandırması şöyledir: Psödogenler moleküler genetik araştırmaları zorlaştırabilir. Örneğin, PCR yöntemi ile bir gen dizisini çoğaltmak isteyen bir araştırmacı, benzer diziler içeren bir psödogenin dizilerini de çoğaltabilir. Benzer şekilde, bazen bir genom dizisine açıklayıcı notlar eklenirken bir psödogen yanlışlıkla gerçek gen olarak kaydedilebilir. İşlenmiş psödogenler çoğu zaman gen tahmin programları için de sorun yaatırlar, gerçek gen veya ekson olarak teşhis edilirler. İşlenmiş psödogenlerin doğru tanınmasının gen tahmin yöntemlerini iyileşmesini sağlayacağı öne sürülmüştür. İşlenmiş psödogen oluşmasına yol açan esas dizilerin, işlenmemiş psödogenlere kıyasla kodlama kapasitelerini kaybetme olasılığının daha yüksek olduğu gösterilmiştir. Psödogenler, tanımları gereği, işlevsizdirler. Ancak psödogenlerin sınıflandırılması, genelde, genom dizilerinin karmaşık algoritmalarla hesapsal analizini gerektirir. Bunun sonucu olarak, bazı DNA dizileri yanlış olarak psödogen teşhisi almışladır; örneğin Drosophila'da bulunan bir kimera gen olan "jingwei" 'nin bir zamanlar işlenmiş bir psödogen olduğu sanılırdı, sonradan onun işlevsel olduğu gösterildi. Pek çok psödogenin transkripsiyon sürecinden geçtiği gösterilmiştir, bunların ya kendi promotörleri hâlâ işlevseldir, ya da yakında başka bir genin promotörünü kullanırlar; psödogenlerin bu şekilde ifadesi çoğu zaman dokuya özgüdür. 2003'te Hirotsune ve çalışma arkadaşları retrotranspozisyona uğramış bir psödogen teşhis ettiler, bunun transkripti, kendi homoloğu olan genin ("Makorin1") ifadesinde "trans"-düzenleyici bir etkiye sahip olduğunu gösterdiler ve bunu, gen ifadesinde psödogenlerin önemli biyolojik role sahip olduğu bir model olarak sundular. O zamandan beri baika araştırmacılar başa psödogenler için benzer roller öne sürdüler. Hirotsune'nin bulgusu iki moleküler biyoloğu psödogenler hakkındaki bilimsel yazını gözden geçirmeye sevketti. Psödogenlerin gen düzenlemesi ve ifadesine etki ettiği başka örnekler de buldular., bunun sonucunda Hirotsune'nın grubu psödogenler için ilk defa bir işlev buldukları iddiasını geri aldı. Üstelik Hirotsune'nin "Makorin1" geni hakkındaki orijinal buluşu yakın zamanda itiraz gördü; 2008'de Nature dergisinde çıkan bir makalede bazı endojen siRNA'ların psödogenlerden türediği, bazı psödogenlerin bu şekilde protein kodlayıcı RNA'ların ifadesini düzenlemekte rol oynadığı belirtilmektedir. Dom Pérignon (şarap) Dom Pérignon (), dünyanın en tanınmış ve kaliteli şampanya markalarından biridir. Dom Pérignon üretme fikri, Laurence Venn adlı bir İngiliz tarafından ortaya çıktı. İlk bağ bozumu, 1921 yılında yapılan şampanya, 1936 yılında satışa sunuldu. Dom Pérignon için sadece en iyi yıllarda üretilen üzümlerin bağ bozumlarından yararlanıldı. Halen her bağ bozumunda yaklaşık 5 milyon şişe şampanya üretilmektedir. Dom Pérignon şarabının yapımının %60 Chardonnay ve %40 Pinot Noir'den oluştuğu ve ""en iyi bağ bozumu/mahsul"" anlamına gelen "vintage"ın, gerekli kıvama gelmesi için en az 12 ay beklenmesi gerektiği açıklanmaktadır. Çok seçkin olmayan 1978 yılı rekoltesi ürünü bir şişe Dom Pérignon, 230 ile 580 Amerikan doları arasında satılabilmektedir. Pembe köpüklü şampanya türü olan "Dom Pérignon Rose" reklamı için manken Eva Herzigova'nın yer aldığı çekimler yapılmıştır. Mete Sezer Mete Sezer (1935 - 3 AÄŸustos 2005), tiyatro, sinema ve dizi oyuncusu. 1955 yılında Şehir Tiyatroları'nda sanat hayatına başlayana Mete Sezer, Halk Oyuncuları ve Münir Özkul Tiyatrosu gibi topluluklarda da çalıştı. 1984 yılında emekli olan sanatçı, ayrıca kamera karşısına da geçerek çeşitli sinema ve dizi filmlerde rol aldı, reklam filmlerinde oynadı. Sanatçı Defne Yalnız'la evlendi. Bir bira reklamıyla geniş kitlelerce tanınan Sezer, Kemal Sunal filmlerinde yardımcı rollerde yer aldı. Karaciğer yetmezliği nedeniyle tedavi gördüğü hastanede hayatını kaybetti. Ayelet Zurer Ayelet Zurer (İbranice:איילת זורר), (d. 28 Haziran 1969, Tel Aviv), İsrailli oyuncu. Ayelet Zurer'in İsrail'de lakabı "Buz Prensesi" dir. Viracocha Viracocha ya da Tici Viracocha (Quechua: "Apu Qun Tiqsi Wiraqutra"), medeniyetin yaratıcısı İnka panteonundaki en önemli tanrıdır. Viracocha güneşin ve fırtınaların tanrısıdır. Kafasına güneşten bir taç takmış, ellerinde yıldırımlar tutuyor ve gözlerinden yağmur yağıyor olarak tasvir edilir. Viracocha, Kolombiya mitolojisindeki figürlerden biri olan Bochica'ya benzer. Sirion Ağzı Arvernien veya Sirion Ağzı, J. R. R. Tolkien'in kurgusal Orta Dünya evreninde bir mekan. Beleriand'ın en güney bölgesidir, doğudan Sirion nehrinin kolları doğal sınır yapar ve bu bölgede denize kavuşur. Nirnaeth Arnoediad'dan ve Menegroth'un çöküşünden sonra Eldar ve Edain mültecileri için bu bölge sığınak oldu. Doriath'ın yıkılışından sonra Doriathlı Sindar Elflerinden hayatta kalanlar için bu bölge vatan oldu. Nargothrondlu ve Gondolinli bazı Noldor Elfleri ve Edain'in Üç Boyundan hayatta kalanlar da aynı bölgeye yerleştiler. Bölgenin ilk yöneticileri Edainli Tuor ve Gondolinli Idril oldu. Daha sonraları oğulları Yarı-elf Eärendil, Dior'un kızı ve Doriath'ın çöküşünden kurtulan Yarı-elf Elwing ile evlendi. Eärendil ve Elwing'in oğulları Elros ve Elrond, Arvernien'de dünyaya geldi. Beren ve Lúthien'in Silmarilini Elwing sahiplendi. Mülteciler burada birçok gemi inşa ettiler ve buradan kıyının yakınlarındaki Balar Adası'na göçtüler. Bu adada, Eglarestli ve Brithombarlılardan hayatta kalanlarla birlikte adaya gelen Círdan'ın topluluğu ile birleştiler. Kayas Kayas, Divân-ı Lügati't-Türk'te; "" قياس Kayas" "Toxsı, Çiğil ülkelerinde bir takım şehirlerin adı. üç kale bu adla anılır. Birincisi "سبلق قياس Saplığ Kayas", ikincisi "ارنك قياس Ürünğ Kayas", üçüncüsü "قرا قياس Kara Kayas."" ve ""كيكان Keyken" "Kayas’tan Ila’ya akan iki derenin adı."" şeklinde tanımlanmıştır. Bu verilen bilgilerden Kayas'ın Toxsı ve Çiğil ülkelerinde üç kale olduğu anlaşılır ve Issık Gölü'nün doğusunda Ila Nehri'nin kaynakları olan "Keyken" derelerinin yakınında konumlanabilir. Bazı araştırmacılara göre "Kara Kayas" ve "Saplığ Kayas" Siri Derya havzasındadır. Ürünğ, "Ak olan nesne" anlamında, Saplığ, "saplık, kılıç ve bıçak gibi şeylere sap olmaya yarayan nesne" anlamında ve Kara "kara" veya "karanlık" anlamındadır. İncir Çekirdeği İncir Çekirdeği, çekimleri Mardin'de gerçekleştirilen, yönetmenliğini Selda Çiçek'in yaptığı uzun sinema filmi. Yönetmenin ilk uzun metrajlı filmidir. Başrollerini Özgü Namal ve Derya Durmaz'ın oynadığı film Mardinli bir ailenin bir gününü konu alır. Yedi yıl önce, ailenin askerden gelen oğlu Celil (Halil Yomak), gittikleri piknik sırasında mayına basarak ölür. Kendini sorumlu hisseden ablası Delal de (Makbule Sitare Akbaş) bir süre sonra intihar edecektir. Heda (Özgü Namal) ölen ablasının kocası Nazif'le (Barış Çakmak) evlendirilmiş ve onların küçük kızları Suham'a (Semanur Dönmez) annelik etmektedir. Film, insan yaşamının değersizliğini incir çekirdeği metaforu ile sorgular. Çekimler 2008 Ağustos - Eylül aylarında gerçekleştirilen filmin ilk gösterim tarihi Kasım 2009'dur. Film Mardin'de yaşayan bir ailenin dramını anlatır. Evin genç oğlu ailece gittikleri piknikte mayına basarak ölür. Onu, mayına bastığı noktaya gönderdiği için vicdan azabı çeken ablası, arkasında bir bebek ve bir mektup bırakarak intihar eder. Heda, bu olanlardan sonra ablasının kocası Nazif ile evlenecek ve yeğenine annelik edecektir. 7 yıl sonra, Heda ikinci bir bebeğin doğumuna gün saymaktadır. Suham büyümüş; annesi bildiği teyzesi, babası, anneannesi, dedesi ve dedesinin ablası ile yaşamaktadır. O gün ailenin tüm fertleri için düzenin değişeceği bir gün olacaktır. Heda: Özgü Namal Cemile: Derya Durmaz Selime: SevinÃ§ Erol Hala: Nalan Başaran Adil: Veysel Diker Abdülkadir: Turgay Tanülkü Nazif: Barış Çakmak Defne: Burcu Salihoğlu Ä°brahim: Onur Dikmen Delal: Makbule Sitare Akbaş Suham: Semanur DÃ¶nmez Başlangıçta proje adı "Mıhsıçtı" olan senaryo, Kültür Bakanlığı'ndan destek alamadı. Daha sonra "ilk filmini çekecek yönetmenlere verilen yapım desteği" ve filmin çekimleri tamamlandıktan sonra verilen "Yapım sonrası desteği" kapsamında da Kültür Bakanlığı'ndan kaynak alamadı. Film yapım süreci maddi kaynak sağlayan hiçbir yapımcı olmadan gerçekleştirildi. Filmde oynayan ve ekipte yer alan insanlar alacaklarını gişe gelirlerinden temin edilmesini kabul ederek yapım sürecine dahil oldular. Film 2008 yılının ağustos - eylül ayları arasında valiliğin kısmi desteği ile Mardin'de çekildi. Yazan ve Yöneten: Selda Çiçek Görüntü Yönetmeni: İlker Berke Müzik: Özgür Yalçın (Karagüneş) - Serkan Alkan Kurgu: Emrah DÃ¶nmez Sanat Yönetmeni: Ruhan Ünlüer Kostüm: Meral Aktan Yapımcı: Mehmet Çiçek - Çiçek Film Resmi WEB sitesi: DNA'nın yapısı DNA yapısı, hem tek iplikli hem çift iplikli DNA'da çeşitli biçimler gösterir. Hücreler için DNA'nın yapısıyla ilişkili olan DNA'nın mekanik yapısı hücreler için önemli bir sorun yaratır. DNA'nın okunması veya ona bağlanmasıyla ilgili her hücresel süreç, onun tanınması, paketlenmesi veya değişime uğratılmasına etki edecek şekilde onun mekanik yapılarını da kullanır ya da değiştirir. DNA 'nın aşırı uzunluğunun (bir kromozomdaki DNA'nın uzunluğu 10 cm'yi bulabilir), onun sertliğinin ve sarmal yapısının bir sonucu olarak, hücre DNA'sının düzenlenebilmesi için histon gibi yapısal proteinler ve topoizomeraz ve helikaz gibi enzimler evrimleşmiştir. DNA'nın özellikleri onun moleküler yapısı ve dizisi ile yakından ilişkilidir. Özellikle DNA ipliklerini birbirine bağlayan hidrojen bağları ve elektronik etkileşimlerin, her bir iplikteki bağların kuvvetine kıyasla olan zayıflığı, bu ilişkide önemli bir rol oynar. DNA'nın mekanik yapısını doğrudan ölçebilen deneysel teknikler nispeten yenidir ve çözelti içinde yüksek çözünümlü görüntüleme genelde zordur. Buna rağmen, bilimciler bu polimerin mekanik özellikleri hakkında büyük miktarda veri üretmişlerdir ve DNA'nın mekanik özelliklerinin hücresel süreçlere olan etkileri halen aktif olarak araştırılmakta olan bir konudur. Çoğu hücrede bulunan DNA'nın uzunluk bakımından mikroskobik olduğunu belirtmek önemlidir—her bir insan kromozomundaki DNA birkaç santimetre uzunluğundadır. Dolayısıyla, hücreler DNA'yı içlerinde taşıyabilmek için onu sıkıştırmak veya "paketlemek" zorundadırlar. Ökaryotlarda, histon olarak adlandırılan makara gibi proteinler etrafından DNA'nın sarılması ile bu gerçekleşir. Bu DNA-protein kompleksinin daha da çok sıkıştırılması sonucu mitoz bölünme sırasında görülen kromozom yapıları meydana gelir. DNA yapılarının belirlenmesi nükleer manyetik rezonans veya X-ışını kristalogafisi teknikleri ile yapılır. A-DNA ve B-DNA'nın X-işini kırınım örüntülerinin ilk yayımlanan raporları Patterson transformlarına dayanan analizler kullanmış, bunlar buzağı timus DNA'sının yönlendirilmiş lifleri için sınırlı miktarda yapısal bilgi sağlamışlardı. 1953'te Wilkins ve çalışma arkadaşları, bakteri ve alabalık sperm DNA'sının sulandırılmış (hidrate) ve yönlendirilmiş liflerindeki B-DNA'nın X-ışını kırınım ve saçılım örüntüleri için alternatif bir analiz yöntemini önerdiler, Bessel foksiyonlarının kareler toplamını kullanmak yoluyla. `B-DNA biçimi' hücre içindeki şartlarda en yaygın olmakla beraber, aslında bu iyi tanımlanmış bir üç boyutlu yapı (konformasyon) değil, canlı hücrelerin çoğunda bulunan sulanma seviyelerinde görülen bir DNA konformasyonlar ailesi veya konformasyonlar bulanık kümesidir ("fuzzy set"). Bunlara karşılık gelen X-ışını kırınım ve saçılım örüntüleri, önemli oranda (>%20) bir düzensizlik içeren moleküler parakristallere özgündür, ve bu yüzden standart analiz yöntemleri kullanılarak bunların yapıları çözülemez. Buna karşın, Bessel fonksiyonlarının Fourier transformu ve DNA moleküler modelleri kullanılarak yapılan standart analizler, A-DNA ve Z-DNA'nın X-ışını kırınım örüntülerinin analizinde rutin olarak hâlâ kullanılmaktadır. Bir baz çiftinin geometrisi 6 koordinat ile tanımlanabilir: yükselti, burulma, kayma, ötelenme, yatıklık ve yalpa (İngilizce "rise, twist, slide, shift, tilt," ve "roll"). Bu değerler DNA molekülündeki her bir baz çiftinin uzaydaki konum ve doğrultusunu, sarmalda kendisinden bir evvelkine göreli olarak tam olarak tanımlar. Bunlar topluca molekülün sarmal yapısını tanımlarlar. Bir DNA molekülünde normal yapının bozulmuş olduğu bölgelerde bu değerler bozulmayı betimlemek için kullanılır. Her bir baz çifti için aşağıdaki parametreler de tanımlanmıştır:: Yükselme ve burulma, sarmalın elliliğini ve hatvesini belirler. Diğer parametreler sıfıra eşit olabilir. Kayma ve ötelenme, B-DNA'da tipik olarak küçük değerlerdir ama A- ve Z-DNA'da büyük değerlere sahip olabilir. Yatıklık ve yalpa, ardışık baz çiftlerinin daha az paralel olmasına neden olur ve bunlar tipik olarak küçük değerlerdir. Bu parametreler hakkında bir şekil, 3DNA Web sitesinde görülebilir. Bilimsel literatürde yatıklık (İngilizce "tilt") başka bir anlamda da kullanılabilir; ilk baz çifti ekseninin, sarmal eksenine olan diklikten olan sapması için de bu terim kullanılabilir. Bu anlam, ardışık iki baz çifti arasındaki kaymaya karşılık gelir ve sarmal-tabanlı koordinatlarda daha uygun olarak "eğim" (İng. "inclination") olarak belirtilir. Doğada üç DNA üç boyutlu yapısı (konformasyonu) olduğu düşünülmektedir, bunlar A-DNA, B-DNA, ve Z-DNA olarak adlandırılırlar. James D. Watson ve Francis Crick tarafından betimlenmiş olan "B" biçiminin hücrelerde hakim biçim olduğu görüşü yaygındır. 23,7 Å genişliğindedir ve 10 baz çifti için 34 Å uzanır. Çifte sarmal her 10,4-10,5 baz çifti için bir tam dönüş yapar. Bu burulma sıklığı (sarmal hatvesi), her bir bazın komşularına yaptığı istifleme (İng. "stacking") güçlerine bağlıdır. Başka konformasyonlar da olasıldır; A-DNA, B-DNA, C-DNA, D-DNA, E-DNA, L-DNA(D-DNA'nın enatiomerik yapısı), P-DNA, S-DNA, Z-DNA, v.s. tanımlanmıştır. Gelecekte keşfedilebilecek DNA konformasyonları için F, Q, U, V, ve Y harfleri kalmıştır. Ancak bu biçimlerin çoğu suni olarak yaratılmış ve doğal olarak, biyoloji sistemlerde gözlemlenmemiştir. DNA'nın bir diğer yapı tipi, üç sarmallı DNA'dır. A ve Z-DNA, geometrileri bakımından birbirlerinden önemli derecede farklılık gösterirler ama ikisi de sarmal yapılıdırlar. A yapısı, sadece su kaybetmiş (dehidrate) DNA örneklerinde (kristalografik deneylerde olduğu gibi) ve belki DNA-RNA ipliklerinin hibrit eşleşmelerinde görülebildiği muhtemel sayılmaktadır. Hücrelerde DNA'nın metilasyona uğramış kısımları Z-DNA geometrisini sahip olabilir. Ayrıca bazı protein-DNA komplekslerinin Z-DNA yapıları oluşturduğuna dair deliller vardır. DNA'nın B biçimi her 10,4-10,5 bç bir tam dönüş yapar, torsiyon gerilimi olmayınca. Ancak, çeşitli biyolojik süreçler torsiyon gerilimi yaratır. Aşırı veya eksik sarmal gerilimli bir DNA parçasına pozitif veya negatif "süpersarımlı" olarak değinilir. Hücrelerdeki DNA tipik olarak negatif süpersarımlıdır, onun böyle olması ikili sarmalın çözülüp (eriyip) transkripsiyonun olmasını sağlar. DNA'nın sarmal olmayan biçimleri de betimlenmiştir, örneğin yan yana ve üçlü sarmal biçimleri. Tek iplikli DNA, DNA ikilenmesi sırasında veya ısı ile DNA ipliklerinin ayrışması sonucu meydana gelir. DNA göreceli olarak rijit bir polimer sayılır, Solucanvari zincir olarak modellenir. Üç önemli serbestlik derecesi vardır: bükülme, burulma ve sıkışma. Bunların her biri DNA'nın hücre içindeki yeteneklerine belli sınırlamalar getirir. Burulma/torsiyonal tutukluğu, DNA'nın halkasallaşmasına ve DNA'ya bağlanan proteinlerin birbirlerine göreceli doğrultusuna etki eder. Bükülme/eksensel tutukluğu DNA'nın sarılmasına, onun halkasallaşmasına ve proteinlerle etkileşimine etki eder. Sıkışma (kompresyon)/uzama ise yüksek gerilme hâli dışında nispeten önemsizdir. Çözeltideki DNA'nın rijit bir yapısı yoktur, termal titreşimler ve su molekülleri ile çarpışmalar nedeniyle sürekli değişen bir konformasyona sahiptir ve bu yüzden rijitliğin klasik ölçümleri mümkün değildir. Dolayısıyla DNA'nın bükülmezliği onun süreğenlik uzunluğu ile ölçülür, bunun tanımı şöyledir: Bu değer atomik kuvvet mikroskobu ile farklı uzunlukta DNA moleküllerini görüntüleyerek doğrudan ölçülebilir. Sulu çözeltilerde ortalama süreğenlik uzunluğu 46-50 nm veya 140-150 baz çiftidir (DNA'nın çapı 2 nm'dir), ama bu değer büyük çeşitlilik gösterebilir. Bu tanıma göre DNA orta derecede rijit bir molekül sayılır. DNA'nın belli bir kısmının süreğenlik uzunluğu kısmen onun dizisine bağlı olduğu için büyük bir varyasyon gösterebilir. Bu varyasyon büyük ölçüde baz istiflenme enerjisinde ve küçük ve büyük oluklara uzanan bazlardan kaynaklanır. DNA'nın entropik esnekliği standart polimer fiziği modelleri ("Kratky-Porod" solucan benzeri zincir modeli gibi) ile dikkate değer derecede uyumludur. Solucan benzeri zincir modelinin öngördüğü gibi, küçük (picoNewton-altı) kuvvetlerde Hooke kanunu tarafından betimlenir. Ancak, süreğenlik uzunluğunundan kısa uzunlukta DNA parçalarında bükülme kuvveti yaklaşık sabittir ve davranışı, solucan benzeri zincir öngörülerinden sapma gösterir. Bunun sonucu olarak küçük DNA molekülleri kolay halkalaşır ve DNA'da çok bükük kısımların bulunma olasılığı daha yüksektir. DNA moleküllerinin bükülmesine tercihli yönler vardır, yani DNA anizotropik bükülme gösterir. Bunun nedeni DNA dizisini oluşturan bazların özellikleridir; rastgele bir dizinin tercihli bir bükülme yönü yoktur. Tercihli DNA bükülmesi, her bazın komşusu üzerinde istiflenmesinin stabilitesi tarafından belirlenir. Eğer kararsız baz istiflenmesi DNA sarmalının hep aynı tarafında yer alırsa DNA o yöne doğru bükülür. Bükülme açısı artınca sterik engeller ve bazların birbirine göre yuvarlanması da bükülmede rol oynar, özellikle küçük olukta. A ve T bazları bükülmelerin iç tarafında küçük olukta tercihen bulunurlar. Bu etki özellikle DNA-protein bağlanması sonucu sıkı bükülmenin oluştuğu yerlerde görülür, nükleozom taneciklerinde olduğu gibi. Yukarıdaki tabloda baz çarpıtmalarına (distorsiyonlarına) bakınız. İstisnai bükülme tercihi olan DNA molekülleri içsel olarak büküktürler. Bu olgu ilk defa tripanozomlardaki kinetoplast DNA'sında gözlemlenmiştir. Buna neden olan tipik DNA dizileri 4-6 T ve A bazından oluşan bölümler ve bu bölümleri DNA'nın hep aynı tarafındaki küçük oluğa rastlatacak şekilde aralarda G ve C-zengini bölümlerdir. Örneğin: Bu içsel olarak bükük yapıda baz çiftlerindeki 'pervane burulması' meydan gelir, yani baz basamakları arasında anormal çatallaşmış Hidrojen bağları oluşabilir. Yüksek sıcaklıklarda bu yapı ve onun neden olduğu içsel büküklük kaybolur. Anizotropik olarak bükülen her DNA'nın süreğenlik uzunluğu ortalamadan daha fazladır ve eksensel bükülmezliği daha çoktur, yani rastgele bükülme olasılığı daha düşüktür. DNA halkalaşması molekülün hem eksensel (bükülme) sertliği hem de torsiyonal (dönel) sertliği ile ilişkilidir. Bir DNA molekülünün başarılı bir şekilde halkalaşabilmesi için tam halka olabilecek kadar uzun olması gerekir; buna ilaveten, kovalent bağların oluşabilmesi için uçtaki bazların doğru açıya sahip olması gerekir, bunun için de molekülde doğru sayıda baz bulunması gerekir. DNA halkalaşması için optimal uzunluk 400 baz çiftidir (136 nm uzunluk), DNA sarmalındaki dönmelerin sayısı tam sayı olmak zorundadır. Dönme sayısı tam sayı değilse halkalaşmak için hatırı sayılır bir enerji bariyeri yaratır; örneğin 10,4 x 30 = 312 baz çiftli bir molekül 10,4 x 30,5 ≈ 317 baz çiftli bir molekülde yüzlerce kere daha hızlı halkalaşır. Uzun DNA parçaları gerilim altında entropik olarak elastiklik gösterirler. DNA çözeltideyken, solventte bulunan enerjiyle ilişkili olarak sürekli yapısal varyasyonlar geçirir. Bunun nedeni, moleküldeki ısıl (termal) titreşimler ve, buna ek olarak, su molekülleri ile olan sürekli çarpışmalardır. Entropik nedenlerden dolayı, sıkışık ama gevşek olan yapılar ısının bu etkilerine daha duyarlıdır, uzamış yapılara kıyasla, ve bu nedenle DNA molekülleri evrensel olarak karışık ve gevşek yapılara sahiptir. Bu nedenle tek bir DNA molekülü kuvvet etkisiyle uzayıp düzleşir. Optik cımbız kullanarak DNA'nın entropik uzama davranışı incelenmiş ve fizyolojik sıcaklıklarda "Kratky-Porod" solucan benzeri zincir modelindeki gibi davrandığı bulunmuştur. Yeterli gerilim ve pozitif buru (tork) etkisi altında DNA bir faz değişmesi (evre geçişi) gösterir, bazlar dışarı, fosfatlar içeri döndüğü öne sürülmüştür. Bu aşırı gerilmiş DNA için önerilen yapı "P-biçimli DNA" olarak adlandırılmıştır, DNA'nın yapısı daha bilinmezken bu yapıyı önermiş olan Linus Pauling'e atfen. DNA'nın sıkıştırılıncaki mekanik yapısı betimlenmemiştir, polimerin sıkıştırıcı kuvvet altın bükülmesini engellemenin teknik zorluklarından dolayı. DNA ergimesi, ikili sarmalın iplikleri arasındaki etkileşimlerin bozulup iki ipliğin ayrışması sürecidir. Bu bağlar zayıftır, hafif ısıtma, enzimler veya fiziksel kuvvet ile kolayca kırılırlar. DNA erigimesi tercihli olarak DNA üzerinde belli noktalarda meydana gelir. T ve A zengini diziler, C ve G zengini dizilere kıyasla daha kolay ergir. Belli baz basamakları da DNA ergimesine daha müsaittir, özellikle TA basmaklar ve TG baz basamakları. Bu mekanik özellikler, çoğu genin baş tarafında bulunan TATAA dizisinin varlığını açıklar; bu dizinin kolay ergiyebilir olması, RNA polimerazın transkripsiyona başlamak için DNA ipliklerini ayırmasını sağlar. Hafif ısıtma ile ipliklerin ayrılması, polimeraz zincir tepkimesinde (PCR) olduğu gibi, eğer molekül 10.000 baz çiftinden (10 kilobaz çifti veya 10 kbç) küçük ise basittir. DNA ipliklerinin birbirine sarılmış olması uzun DNA ipliklerinin birbirnden ayrılmasını güç kılar. Hücre bu sorunun üstesinden gelmek için topoizomerazlarla beraber çalışan DNA ergitme enzimleri (helikazlar) kullanır. Topoizomerazlar iki iplikten birinin şeker-fosfat omurgasını kimyasal olarak keserek DNA'nın öbür ipliği etrafında dönmesini sağlar. Helikazlar ipliklere çözerek DNA polimeraz gibi dizi okuyucu enzimlerin ilerlemesini sağlar. Hcredeki çoğu DNA topolojik olarak kısıtlanmıştır. DNA ya kapalı halka şeklindedir (prokaryotlardaki plazmitler gibi) ya da çok uzun moleküllerdir ki, bunlar, düşük difüzyon katsayısı yüzünden bunlar fiilen topolojik olarak kapalı bölgeler meydana getirir. DNA'nın lineer kısımları da çoğu zaman membranlara bağlı proteinler tarafından bağlıdır ve bunun sonucu topolojik anlamda kapalı halkalar oluşur. Francis Crick DNA süpersarımlarında bağlantı sayısının önemini ilk öneren kişilerden olmuştur. 1976'da yayımlanan bir makalede, Crick problemi dile getirmiştir DNA topolijisinin analizinde üç değer kullanılır: Kapalı bir topolojik bir bölgede T'deki bir değişme, W'deki bir değişme ile dengelenmek zorundadır ve bu ilişkinin tersi de doğrudur. Bunun sonucu DNA'nın üst düzey yapısı oluşur. Burkulma sayısı 0 olan halkasal bir DNA molekülü halkasaldır. Eğer molekülün burulması süpersarım yapılarak azaltılır veya artırılırsa, burkulma da uygun şekilde değişir, öyle ki molekülde simitsi veya çubuksu süpersarmal bir sarım meydana gelir. Eğer çift iplikli sarmal DNA'nın uçları birleştirilip bir halka oluşursa iplikler topolojik anlamda düğümlenmiş olurlar. bu demektir ki, iplikler kesilmeden birbirlerinden ayrılamazlar; ısıtmak DNA'yı ergitse dahi, iplikler gene de birbirleri etrafında sarılı durumda kalırlar. Topolojik olarak bağlı ipliklerin düğümünün çözülmesi için topoziomeraz denen enzimler gereklidir. Bu enzimler halkasal DNA'nın düğümlü halini çözmek için ipliklerin biri veya ikisini birden keseler, öyle ki başka bir tek veya iki iplikli DNA parçası onun içinden geçebilsin. Bu düğüm çözümü halkasal DNA'nın (veya topolojik olarak benzer şekilde kısıtlanmış doğrusal DNA'nın) ikilenmesi ve çeşitli rekombinasyon tiplerinde gereklidir. Yıllar boyunca ökaryotik genomlardaki süpersarılımın kaynağı gizemli kalmıştır. Bu topolojik bilmece bazılarınca "bağlantı sayısı paradoksu" olarak adlandırılmıştı. Ancak, nükleozomun yapısı çözülünce ve onun etrafında sol-elli aşırı burulmuş bir DNA olduğu görülünce bu "paradoks" çözülmüştür. Hazar-Arap iliÅŸkileri Hazar-Arap ilişkileri, 7. yüzyılın ikinci çeyreğinden 9. yüzyılın ortalarına kadar devam eden ve genellikle savaşlarla geçen ilişkilerdir. 7. yüzyılda en önemli güçler olan Hazarlar'la Araplar arasında sık sık savaşlar yaşanmıştır. Hazar-Bizans işbirliği karşısında zayıflayan Sasani İmparatorluğu, 632-634'lerde İslam kuvvetleri tarafından çökertilip İran toprakları Arapların eline geçince “İslam İleri Harekâtı” bir yandan Ermenistan yolu ile Kafkaslar'a doğru bir yandan da Suriye üzerinden Anadolu içlerine kadar gelişmeye başlamıştır. Araplarla Hazarların mücadeleleri şiddetli ve devamlı olmuştur. İlk büyük taarruz, 651-652 yıllarında Halife Ömer zamanında Selman bin Rebia komutasında yapılmış ve İslam orduları Hazar topraklarına girip Derbent'i alarak Hazarların bu sıralardaki başkentleri olan Belencer'e kadar ilerlemiş ancak Hazarlar tarafından geri püskürtülmüşlerdi. Arap kumandanıyla 40.000 kadar askeri idam edilmiştir. Belencer'in Araplar tarafından istila edilmesinden sonra Hazarlar, başkentlerini Aşağı İdil civarına nakletmişlerdir. Daha sonra güneye doğru ilerleyerek Ermenistan'a girmişlerdi. Karadeniz'in kuzeyindeki Büyük Bulgarya Hanlığı'nın kuvvetli Hazar genişlemesi karşısında dayanamayarak parçalanması sonucunda Dinyeper'e kadar olan düzlükler Hazarların eline geçmiş ve Hakanlık, Kafkaslar'ın güneyinde de İslam İleri Harekâtı'na karşı yolları kapamıştı. 669 yılında Sabirler ve Urgianlar, Obrianların yönetiminden ayrılarak Don Nehri ve Kafkaslar arasına yerleşmişler ve Hazarların hâkimiyeti altına girmişlerdir. Hazarlar, 679 yılında Bulgarları idareleri altına alarak Don ve Dinyeper arasında batıya doğru yayıldılar. 683 yılındaysa İberya, Albanya ve Ermenistan'a saldırıp ganimet elde edip geri döndüler. Bu arada 685 yılında Ermeni prensi, ülkesini istila etmek isteyen Hazarlarla savaşarak ordularını geri püskürtmüştür. 7. yüzyıl sona ermeden Hazarlar, Kırım'ı ele geçirip Azak Denizi çevresinde tam bir hâkimiyet sağlamışlardır ve böylece Hazar Denizi'nden Dinyester'e Kafkaslar'ın güney eteklerinden Oka Nehri'ne kadar bütün bölgeyi ve Kırım'ı ellerine geçirmişlerdir. 651-652'deki ilk karşılaşmadan sonra Halife Osman'ın 656'da şehit edilmesinden ve Halife Ali'nin halife seçilmesinden sonra meydana gelen karışıklıkların Kafkaslar yönündeki İslam saldırılarını azaltması üzerine harekete geçen Hazarlar, Arrân'a kadar indiler. Hazar-İslam savaşları yaklaşık yarım asırdan fazla süren sınır boyu çarpışmalarıyla devam etmiş ve daha sonra da İslam orduları, Emevi Halifesi Muaviye zamanında Kafkas taarruzlarına yeniden başlamıştır. Bu seferlerin başında Emevilerin ünlü kumandanlarından Mesleme bin Abdülmelik bulunuyordu. 708-709 yıllarında Mesleme komutasındaki İslam orduları Azerbaycan bölgesinden geçerek Derbent'e saldırmış Hazarlarla savaşa tutuşmuştur. 711 yılında Mesleme, tekrar Hazarlara saldırmış ve Derbent havalisine kadar uzanarak 714'te de Derbent'i zapt etmiştir. Ancak kendisinin 717'de İstanbul'a yürümek üzere Kafkaslar'dan ayrılmak zorunda kalmasıyla Hazar taarruzu karşısında Arap kuvvetleri geri çekilmiştir. Bunun üzerine Hazar ordusu 717-718 yıllarında Şirvan'a girmiş ve Azerbaycan'ın büyük bir kısmını işgal etmiştir. Ancak Emevi halifesi Ömer bin Abdülaziz'in görevlendirdiği Hatim bin Numan Eş-Bahili, Hazarları durdurmayı başarmıştır. Fakat 5 yıl sonra Kıpçaklar ve diğer Türk boylarının yardımını sağlayan Hazarların bozguna uğrattığı Müslüman ordusu ciddi kayıplar vermiştir. Bu bozgundan kurtulabilenler Dimaşık'tan gelmişlerdir. Bu durum karşısında halife II. Yezid, Cerrah bin Abdullah El Hakemi'yi Ermenistan valiliğine getirerek Hazarlar ile mücadelede görevlendirmiştir. 721-723 yılları arasında Ermenistan valisi Cerrah, Hazar ülkesinde büyük başarılar kazanmış ve Derbent'i ele geçirmiştir. İki tarafın orduları Derbent'in 6 fersah kuzeyindeki Narvan mevkisinde karşılaştılar. Bu savaşta Hazarlar ağır bir yenilgiye uğradılar. Cerrah'ın kuvvetleri Tarki'yi daha sonra da Belencer'i ele geçirdiler. Bundan sonra Hazar hakanı, İdil Nehri üzerinde bulunan İtil şehrine taşınarak burayı başkent yapmıştır. Halife Hişam bin Abdülmelik zamanında 726 yılında Mesleme, tekrar Hazar ülkesine saldırarak Azerbaycan ve Dağıstan üzerine yürüdü ve bazı kaleleri ele geçirdi. Mesleme, 726 yılında yeniden Hazar topraklarına saldırarak pek çok esir ve ganimetle geri döndü. 730 yılında Cerrah Hazarlara saldırdı ve "Beyda" şehrini ele geçirdi. Hazarlar 731'de büyük bir güç toplayarak karşı saldırıya geçip Arapları ağır bir mağlubiyete uğratarak Cerrah'ı öldürdüler. Hazar ordusu bu savaşta Musul önlerine kadar gelmiştir. Araplar böylece tekrar Azerbaycan'a gerilemek zorunda kaldılar. Buna karşı Sait El-Hareşi komutasında yeniden toparlanan Araplar, Hazarları geri püskürttüler. Bu olaydan bir yıl sonra Mesleme komutasındaki İslam orduları yeniden Hazarlara saldırdılar ve Belencer Dağı'na geçerek hakanın oğlunu öldürdüler. Ancak Hazarlar buna karşı saldırıyla cevap verince Mesleme Derbent'e sığınmak zorunda kaldı. 732-733 yıllarında daha sonraları halife olacak olan Mervan bin Muhammed, Ermenistan'a ve Azerbaycan'a vali tayin edildi. Araplar en önemli başarılarını onun zamanında elde ettiler. Mervan, 40.000 kişilik ordunun başında Derbent geçidini aşıp Belencer'e giderek şehri yağmaladı ve sonra 150.000 kişilik bir orduyla iki koldan Hazarlar'ın merkezi ve yeni başkentleri olan İdil şehrine kadar gitmeye karar verdi. Terek şehri üzerinde