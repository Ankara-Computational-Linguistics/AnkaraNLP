da güzel ve masum olmadığını görebiliyoruz. Sezen Aksu’nun şarkılarında geçtiği gibi, gerçekten hiçbirimiz masum değiliz. Masum görünen, çok sesliliği desteklesek bile aslında çok çıkan seslerin diğer sesleri bastırdığı bir orkestra gibi. Kendini çok iyi gizlemiş bir şeytan gibi aralara serpiştirilmiş sanatçılar gibi... Nereden gelip nereye gideceğimizi bilmediğimiz bir oyunun içinde figüran olmak da güzeldir, başkarakterlerin savaşında yara almadıkça. Hayatta kalmaya çalışmak da güzeldir çetin iklimi olan bir yörede, kimseye zarar vermeden... otelin lobisindeki kötü insanlardan biri olmamak, onların azalarak biteceğini umut etmek de güzeldir. Bana kalırsa, en güzeli, vahşi hayvanların ehlileşebileceğini umut etmektir; nezaketle yaklaşıp her türlü bağırışına rağmen, inatla karşı gelebilmektir güler yüzle... Hayat dediğimiz şey de işte böyle güzelleşir bana kalırsa, her şeye rağmen ve gülümseyerek, inadına severek! Kemalhan Aydın GÖLGEDE KALAN BÜYÜYEMEZ Doğdun, kulağına adını fısıldadılar. Her şeyin başladığı vakit o andı. Başkalarının senin hayatın üzerindeki geniş yetkilerinin, senin aslında onların istediği gibi bir hayatı yaşayacağının ilk sinyaliydi. Ne koydular ismini? Ahmet? Ayşe? Dedenin ismi miymiş Ahmet? Ayşe babaannenin ismi mi yoksa? Mert? Yiğit? Aslında bunlar da babanın sahip olamadığı bütün sıfatları sana yüklemesinden ibaret. Betül mü? İffetli bir kadın olacaksın öyle mi? Ne güzel. Bilmiyorlar ki onların “iffetli” gördüğüne başkasının “namussuz” damgasını ne kadar kolay vurabildiğini. İnsanların sadece konuştuğunu, ağzından ne çıktığını tartmadan söylediğini, el alem ne der diye yaşanmaması gerektiğini bilmiyorlar. İnsanlar sadece konuşur, herkesi memnun edemeyiz. Öyle yaşanmaz. Onlar bunları bilmedikleri gibi, hayatımızı toplumun isteklerine göre düzenlememizi arzuluyorlar. Neden böyle? Neden insanlar onların istediği gibi yaşamamızı isterler? Neden kurtulamayız hiçbir zaman ayağımızdaki prangalardan ya da beynimizdeki zincirlerden? Neden hep birilerinin gölgesini hissederiz üzerimizde? Çocuktun henüz, haberin yoktu Allah nedir, ne değildir? Bulutların üstünde mi yaşar? Neden hiç görünmez? Hem korkmalıydın ondan hem de sevmeliydin. İnsan korktuğu bir şeyi nasıl sevebilir ki? Kafanda bu sorular varken deden tuttu elinden, camiye götürdü seni. Bembeyaz elbiseler içinde bir adam, çıkmış merdivenlerin üstüne. Neden böyle giyinmiş? Bu kadar beyaz elbiseyi en son ablanın düğününde görmüştün ama burada etraftaki insanlar dans etmiyorlardı. Hepsi oturmuş o adamı dinliyorlardı. İlgini çekmedi, cebindeki misketleri çıkardın koydun önüne. Oynamaya başladın. Yandaki amcanın ensene vurduğu tokatla sarsıldı vücudun. Anlamadın sebebini, dedene baktın. “Sessiz ol, burası cami.” dedi. O an anladın ki, Allah ve cami korkulması gereken şeylerdir, oradaki amcaların eli ağırdır ve imam gelinlik giymez. Arkadaşlarınla sokakta eğlenirken kolundan tutup camiye götürmeye başladı deden seni. Sen gitmek istemiyordun oysa. Ali’nin yeni bir topu vardı. Babası yurtdışından getirmiş, oynayacaktınız gün boyu. Sen gidince onlar da dağıldılar evlerine. Nefret ettin camiden. Seni yapmak istemediğin şeyleri yapmaya zorlayan herkesten. Yine de yapmaya devam ettin, başka çaren yoktu. Küçük bir çocuktun. 7 yaşına geldin, okula başladın. Sol elini kullanıyordun yazmak için. Bunu gören öğretmenin bir hışımla seni uyardı. Sağ elini kullanmalıymışsın. Anlamadın sebebini, sol elinle daha güzel yazıyordun. Annenin sözleri geldi aklına: “Öğretmenine asla karşı gelme!” Öyle yaptın sen de. Sağ elinle yazmaya başladın. Zorlandın, elin acıdı. Kimse bunu umursamadı. 10 yaşına bastın, boyun diğer bütün çocuklardan uzundu. En sevdiğin spor futboldu. Sol kanatta sen oynadığın sürece hiçbir maçı kaybetmiyordunuz. Sınıfın gururuydun. Kızların gözleri üzerindeydi. Maçtan sonra gelip sana sarılırlardı. Bir gün ders bitimi annen ve baban seni almaya geldiklerinde okul müdürü onlarla konuşmuş: “Boyu gayet uygun, gelin onu basketbolcu yapalım.” demiş. Hiç sevmezdin oysa basketbolu. Basket sahası küçüktü, koşamıyordun özgürce. Oysa futbol sahası öyle miydi? Bir uçtan diğer ucunu zor görürdün. Ruhun ciğerlerinden taşardı koştuğun zaman orda. Fakat onlar seni dinlemedi. Boyun uzundu ve basketbol oynamalıydın. Günlerce ağladın, en sonunda kabullendin. Her zamanki gibi. Gölgeler her zaman üzerindeydi. 14 yaşında ilk defa bir kızı sevdin. “O sana bakmaz, boş ver.” dediler. Vazgeçtin ona söylemekten. Başkaları öyle istemişti çünkü. Hevesin kırılmıştı. Çirkin de değildin ki. Yıllar sonra öğrendin ki onunda sende gönlü varmış. Söyleyememiş o da. Kızlar söylemezmiş çünkü, erkekler atmalıymış ilk adımı. Öyle demiş kızlar da ona. 50 yaşındasın. Uçurumun kenarında. Mecazi anlamda değil. “Yaşayamadığın” bu hayat seni çok yordu. Kendini öldürürsen rahatlayacağını düşündün. İnsanlar sana karışamazdı o zaman. Ceketinin cebine bir not bıraktın, “Beni yakın.” Bedeninin bile kalmasını istemedin bu dünyada. Ruhunu sömüren insanlar, bedenini de rahat bırakmazlardı çünkü. Gözlerini kapayıp atladın. Gözünde 14 yaşında sevdiğin o kızın saçları, sol kanattan ceza sahasının içine açtığın ortalar, en sevdiğin o orman yeşili misketin canlandı. 3 gün sonra buldular cesedini. İslami usullere uygun bir şekilde gömdüler. Yaşayamadığın bu hayat senin suçun değildi. Kendi canına kıyacak kadar canını sıkan onlardı. Senin üzerindeki “karar alıcılar”. Hep başkalarının istediği gibi yaşadın. Onlar ne isterse onu düşündün ne isterlerse yaptın. Sesini çıkarmadın, isyan etmedin. Gidişin bile sessizdi, üç gün sonra fark ettiler ancak. Gölgelerin altında kaldın, onların hükmüne girdin. Sesi oldun onların, aldığın nefes bile senin değildi. Attığın adımda bile onların ayakkabılarının sesiydi yankılanan. Tanıdık geldi mi bu hikâye sana? Seni mi anlattım yoksa? Doğdun, ismine karar verdiler. Bütün ömrün boyunca sana öyle seslendiler. Dinine karar verdiler. Öldükten sonra bile rahat bırakmadılar. Kaç yaşındasın bilmiyorum ama artık hayatının geri kalanında izin verme onlara. Bu hayat senin. Aldığın nefes senin, içtiğin su senin. Düşüncelerindeki zinciri kır, ayaklarına taktıkları prangaları sök at. Onların hayatını yaşama artık. Gölgeden kurtul. “Gölgede kalan büyüyemez.” (Kahraman, 2018) Sen hala o çocuksun, hayatına karışılan, sadece sevdiğin kız elinden alınmıyor artık, bütün hayatın elinden alınıyor. Büyü artık, kurtul gölgeden. Aydınlık uzakta değil, kendi içine dön ve bak. Aydınlık kalbinde, aydınlık zihninde. KAYNAKÇA: 1) Kahraman, Mehmet. Babamı Öldüren Şeyler. Hece Yayınları, 2018. ÇARESİZLİĞİN BULVARI Atilla İlhan’ın aşk ile sokakları birleştiren; aşkı, kederi, acıyı aynı sokağa sığdıran, eşine az rastlanır şiirlerinden biri: Sisler Bulvarı. Şiiri okurken ilginç bir detay fark ettim; sis, bulvar ve aşk üçlüsü. Bu üçlü, şiire o kadar detaylı anlamlar yüklüyor ki şehrin yüzünü okurken bile aşkı düşünüyordum, camların bizi izlemesi ya da yanımızdaki ağacın ölmesi beni ilgilendirmiyordu. Sonsuza dek böyle kalabilirdim fakat birlikteyken çok güzel anılar geçirdiğim, tamamen uyum sağladığım aşkım, sisle birlikte ayrı düşmüştü. Ateşler sönmüş, fenerler konuşmuyordu ve onu kaybetmiştim. Şairin ‘’Terkedilmiş bir çocuk gibiydim’’ demesiyle o an kendimi terk edilmiş bir çocuk gibi yalnız ve umutsuz hissetim. Yıllar geçse de burada bekleyeceğime kanaat getirdim, ta ki şair ‘Sisler boğazıma sarılmışlardı’ diyene kadar. Tam da bu sırada bir gemi geldi ve beni uzak diyarlara götürdü fakat ne kadar uzağa gidersem gideyim o bulvarı hatırlayacaktım, bana hiçbir şey kokusunun sindiği o bulvarı unutturamayacaktı. Uzaklara gittim, uzun zaman oldu fakat hala bulvardaki bütün ağaçlar onu haykırıyordu bana. ‘’ Bütün bir sonbahar ağlamıştı’’ diyerek sanki ağaçlar da istemiyordu ayrılmamızı, bütün sonbahar üzüntüsünden ağlamıştı, sanki aşk acısından ağır bir hastalığa yakalanmış gibi ve o bulvar olmasaydı, her türlü deliliği yapardım, mesela bir cinayet işleyebilirdim ve en sonunda belki vurularak bu acıya bir son verebilirdim. Fakat yapamadım, o sokaktan geçmediğim her gün hep bir yanım eksik kalıyordu, kalbim acıdan kıvranıyordu ve en sonunda susturamadım kalbimi, o ne istediyse onu yaptım. Sırdaş Duvarlar İkinci dünya savaşı ve onun arkasında bıraktığı kızgın, yorgun, kederli ve en önemlisi mahçup duvarlar. Savaş psikolojisinin ayrı bir perspektifte işlendiği muntazam bir Atilla İlhan şiiri: Duvar. Savaşın her türlü durumuna şait olmuş duvarlardan muhteşem bir şekilde bahsediyor şair. Duvarlara bir kişilik katmış, duygularına adeta tercüman olmuştur. Bu duvarlar her türlü pisliği görmüşlerdir fakat hiçbir şey yapamamışlardır. İnsanların kıyılmalarına, masum çocukların bir hiç uğruna öldürülmesine istemeden de olsa göz yummuşlardır. Yıldızlar, ağaçlar, topraklar kınıyordur duvarları fakat duvarlar ne yapsın? Eğer ellerinde olsa tabi ki o giden kurşunların önüne atlarlardı, akan kanları durdurmaya çalışırlardı. Zaten şair de ‘’ Elimizden ne geldi de yapmadık’’ diyerek olayın acizliğini anlatıyor. Gerçekten de insan düşününce duvarlara hak veriyor keşke onlarında kolları, ayakları, sesleri olsa diyor. Fakat bunu yapamadıkları için sadece kahramanların, masum insanların isimlerini aralarında saklamakla ve bu isimleri geleceğe taşımakla yetiniyorlar. Savaş çocukları ile mutlu oluyorlar, birlikte güzel zaman geçiriyorlar fakat daha birbirlerine alışamadan çocuklar ayrılıyor, sayıları gün geçtikçe azalıyordur. Şair ’’ Kendi gitti ismi kaldı yadigâr bağrımızda’’ deyişiyle gidenlerin çocuk, hayatlarına mahçup bir şekilde, utanarak devam edenlerin ise duvarlar olduğunu çaresiz bir şekilde aktarıyor. Kaçak Şair Atilla İlhan’ın yoğun şiirlerinden biri olan Yağmur Kaçağı, her insanın bir korkusu olduğu gibi şairinde korkusunun yağmur olduğunu anlatıyor. Aşkının elinden tutmasını istiyor çünkü tutmaz ise yağmurdan kaçarken düşecektir ve peşinden yıldızları da sürükleyecektir. Şair sevgilisinin yağmurdan korktuğunu bilmemesini istemektedir fakat bilmesi daha doğru olurdu. Çünkü eğer bilirse aşkı ona daha da sahip çıkar, onu her an yağmurdan korumak için elinden geleni ardına koymazdı. ‘Beni görsen belki tanıyamazsın’ cümlesiyle zaten şair bir eylül ayı, akşam vakti, yağmurlu bir gün de çıkıp gelse, sevgilisinin onu tanıyamayacağını belirtmektedir çünkü nasıl bir insan korktuğu bir şeye maruz kaldığında kendine ait davranışlar sergilemiyor ise şair de ayrı bir kişiliğe bürünmüş olacaktır. Sevgilisinin de bu durumu görüp kendisinden soğuyacağını ve üzüleceğini, eğer elinden tutmazsa kolayca yanlışa düşeceğini okuyucuya aktarmaya çalışmıştır. Her Şeyi Sen Diye Sevmek ‘Kimi Sevsem Sensin’ diyor Atilla İlhan. ‘ Kimi sevsem sensin/hayret’ diyerek hiçbir şeyin o aşık olduğu kişinin yerini tutamayacağını üzüntü içerisinde dile getiriyor. Yemek yemeyi, müzik dinlemeyi hep aşkını hatırlattığı için yapıyor. Zamanla başka sevgilileri oluyor fakat hiçbiri o gerçekten aşık olduğu kadının karşılığı olmuyor. Fakat işin içinde garip bir şey var. Şair ne kadar onu ansa da bir türlü onun kapısını açamıyor, bir türlü ona ulaşamıyor. Her şeyin ondan ibaret olduğunu söylüyor fakat bizzat kendisiyle konuşmayı denemiyor.Eğer bir çare sunmak gerekirse ne kadar başka işler yaparsa yapsın eğer o gerçekten sevdiği kişiye ulaşamaz ise, her şey bir avuntu olarak kalacaktır ve hayat zamanla işkenceye dönüşecektir. Taha Batur Şenli 21901857 Değersiz Sanılan Hazineler Hayattaki seçimlerimiz ne kadar değerlidir? Tercihlerimizin büyüklüğünü onları yaptığımız anda kestirebilir miyiz? Hayat Bir Oyun Mevlüt Dinç’in otobiyografisi olduğu için aslında böyle bir kitaptan bu denli kapsamlı ve üzerinde derince düşünmem gereken bir soru çıkaracağımı hiç düşünmüyordum. İşte bu nedenle Türkiye’de video oyun sektörünün önde gelen isimlerinden biri olan Mevlüt Dinç’in bulunduğu konuma yaptığı çok basit bir tercih sayesinde geldiğini görünce ne kadar yanıldığımı anladım. Kendisinin yaptığı bu tercih ise bir arkadaşının ısrarıyla ilk oyun bilgisayarını alması. Açıkçası bu bilgiyi öğrendiğim zaman şaşırdığım kadar meraklandım da. Düşünsenize, belki de arkadaşı ısrar etmemiş olsaydı ve kendisi o oyun bilgisayarını almasaydı Mevlüt Dinç meşhur olmayacaktı ve ismine sadece İngiltere’deki bir fabrikanın işçi kayıtlarında rastlayacaktık. Üzerinde etraflıca düşününce fark ettim ki bu tür seçimler aslında hayatta sandığımızdan çok daha yaygın bir şekilde karşımıza çıkıyor. Beni şu anda bilgisayar mühendisliğine iten anım bile aslında aynı şekilde basit bir seçimden ibaret. İlkokula daha yeni başladığım bir zamanda aileme o zamanlar çok sevilen bilim kurgu temalı bir savaş oyunu aldırdım ve oyunu açar açmaz oyuna adeta âşık oldum. Sürekli o oyunu oynamaya başladım ve ailemin beklediğinin aksine oyuna aşırı ilgi gösterdiğim için kısa bir sürede oyunu çok iyi oynar oldum. Çocuk kafasıyla sonra aileme oyunu nasıl oynadığımı göstermek isteyince film koptu çünkü annem ve babam benim böyle iyi bir şekilde bilgisayar oynayabileceğimi hiç düşünmemişti. Babam bir süre sonra yüzünü turşu gibi ekşitip odadan çıkarken annem de oyunu saklamaya karar verdi. Bu beni durdurdu mu peki? Tabii ki durdurmadı ve ilerleyen yıllarda ben bu oyunu türlü türlü dolaplarla üç kez daha satın aldım. Annem ve babam oyunun dördüncü kopyasını görünce pes ettiler ve oyunu oynamama izin verdiler. Gururla söylemek isterim ki eğer ben bugün bilgisayar mühendisi olmayı seçtiysem bunun sebebi o oyundur zira ben o oyun sayesinde ilk defa bilgisayarların nasıl çalıştığı ve o zaman bana mucize gibi gelen bu cihazların video oyunlarını nasıl oynattığı hakkında kafa yormaya başladım. İşte bu şekilde inat edip aileme tekrar tekrar aldırdığım basit bir oyun hem içeriği hem de bir bilgisayar oyunu olması nedeniyle bende merak uyandırarak benim geleceğime etki etmiş oldu. Bu anımı hatırlamam aslında benim hem geçmişteki seçimlerimi düşünmemi sağladı hem de böyle gizli hazinelerin basit tercihlerden ibaret olmadığını bana gösterdi. Sonunda fark ettim ki yaptığım bütün seçimler aslında aynı derecede önemli çünkü hepsi hayatımda bir dönüm noktası olma potansiyeline sahip. Bu düşünceye kapılınca kitabın devamını okurken pişmanlık duymaktan da kendimi alıkoyamadım açıkçası. Sonuçta böyle önemsiz gözüken kaç tane hazineyi kaçırdığımı yaratandan başka kim bilebilir ki? Ailem, dostlarım veya üniversite ortamında yaptığım her hareket, gitmeyi reddettiğim ya da erken ayrıldığım her toplantı belki de gelecekte sürekli aklımı kurcalayan çok önemli anılar olacak. Böylece keşke yaptığım her seçimin bütün sonuçlarını o an bilebilseydim dedim çünkü karakterim gereği belirsizliklerden hep rahatsızlık duymuşumdur ve ne yazık ki hayatta pek çok hata yaptığım için açıkçası böyle basit seçimlerimin beni bu denli felaketlere götüreceğini bilseydim onları değiştirmek için elimden geleni yapardım. Sonrasındaysa hayatın eğlencesinin belki de bu belirsizliklerde saklı olduğunu düşündüm ve bundan dolayı hayattaki bu rahatsızlıklar birden gözümde yeni bir anlam kazandı. Sanki bir trajedi yazarının yazdıklarına üzülmesi ama aynı zamanda başarısını takdir etmesi gibi geldi bana bütün kötü tercihlerim. Böylece yaptığım her kötü tercihin öteki ucunu düşündüm ve canım daha da sıkıldı ancak diğer yandan da hep bu belirsizliklerin beni iyi sonuçlara götüreceğini umarak hayata sıkıca tutunduğumu düşündüm. Belki de bu yüzden seçimlerimin gelecekteki sonuçlarını bilmemem daha iyidir dedim zira aksi takdirde hatalarımdan ders çıkarmam muhtemelen mümkün olmazdı. Yani her gizli hazineyi gösteren bir haritam olsaydı belki hayat bana bir hazine avı değil de seçimlerimin önemsiz olduğu monoton bir yarış gibi gelecekti ve muhtemelen bu da tercihlerimize önem vermediğimiz bir dünyada karşımıza çıkabilecek en ilginç ironilerdendir. Kaynakça: Dinç, Mevlüt. Hayat Bir Oyun. Beyoğlu/İstanbul: Nemesis Kitap, Ocak 2020. İKİ BEYİN, YARIM KALPHayat, bizlere zorlu şartlar sunan, karşımıza ne çıkacağını asla kestiremediğimiz zorlu bir mücadele. Bizler, bu mücadelenin içinde kendimize hedefler belirliyoruz. Belirlediğimiz hedeflerimiz ise yaşadığımız hayatlara yön veriyor. Zaman zaman bu mücadelenin içinde, benliğimizi unutup, hedeflerimize tüm hayatımızı hiçe sayarak odaklanıyoruz. Bazen kendimi, neden yaşadığımı sorgular bir konumda buluyorum. Dünyaya gelme amacımız çalışmak, iyi bir kariyer sahibi olmak, neslimizi devam ettirmek mi sadece? "Akıl Oyunları" hayatım için çok önemli bir yere sahip. Defalarca izlediğim bu film aslında yaşantımı yönlendirirken dikkat etmem ve ihmal etmemem gereken değerlerimi vurguluyor . Hedeflerim genelde başarı odaklı olduğu için, en ufak bir başarısızlıkta, etrafımdakilerin tepkilerinden korkardım. Bu yüzden de en iyisine ulaşmak için, hayatımda geri kalan her şeye sırtımı dönerdim. Başarısızlık belki de benim için dünyanın en zor hatta en kötü durumuydu. Fakat "Akıl Oyunları" hayatta başarısızlıkların, başarılardan çok daha önemli olduğunu anlattı bana. İnsan doğası gereği, yapmaya gücünün yetmediği her şeyden vazgeçer. Bu kaçışlar, gelecek hayatımızda karşımıza çıkar ve bizleri hayal kırıklıklarına uğratır. Fakat, eğer ki insan, gücünün yetmediği yerde vazgeçmeyip, denemeye devam ederse, hayat bizlere başarısızlıklarımızın aslında gerçek başarılarımız olduğunu gösterir. Hayat, bir çok insan için doğuştan gelen zorluklarla doludur. Bazılarımız bu zorluklara yaşımız ilerledikçe sahip oluruz. Şizofreni buna en iyi örnektir. Bir gün aklımı kaybedebileceğimi düşünüyorum. Her insanın başına gelebilecek bu durum, "Akıl Oyunları" ile yaşanan bir hayat hikâyesini, zorlukları ve bunları nasıl kabullenmemiz gerektiğini anlatıyor. Filmi defalarca izlemiş olmamın sebebi, her şeyin dünyevi olduğunun altını tekrar tekrar çizmesidir. İnsanlar sadece konuşurlar. Deli derler, hasta derler, yetersiz derler. Bizler ya vazgeçer ya da aldırış etmeyiz. Fakat önemli olan, "evet öyleyim" diyebilmek. Kabul etmek, ruhumuzu ve hatta aklımızı bize getirdiği zorluklarla benimsemek. Kendimizle arkadaş olmak neden bu kadar zor? "Mutlu olmak, her şeyin yolunda olması demek değildir. Mutlu olmak, görmezden gelme konusunda ustalaşmak demektir." (Akıl Oyunları/ Ron Howard) Duygularını ikinci plana atıp, hedeflerine odaklanan insanlar hayata hep geride başlarlar. Çünkü, yaşam bence hedeflere odaklanıp, ihmal ettiklerimizi ikinci plana atacak kadar uzun değil. Duyguların, hedeflerden geride olması demek, kalbin bir parçasının olmaması demektir. Hissetmek, sevmek ve hatta anlamak bile imkânsızlaşır. Ne zaman duygularımızı önceliklerimiz hâline getirirsek, asıl başarı bizlere o zaman gelir. Müthiş bir zekâya sahip olabilirsiniz, bir gün uçabilirsiniz hatta dünyayı değiştirecek bir şey yapabilirsiniz. Fakat mutluluk, insanın kalbinde gizlidir. İnsanların söyledikleri, kişiliğimiz hakkında kabul edemediklerimiz, önyargılarımız bizleri birer robota dönüştürmekten başka bir işe yaramaz. "Akıl Oyunları" bir insanın dâhi bile olabileceğinin, fakat duyguları yoksa hayatta asla başarılı olamayacağının bir örneğiydi. Ayrıca, film inanmak istediklerimizi, aklımızda kurduğumuz senaryolarımız ile sonuna kadar savunduğumuzu fakat bu inandıklarımızın aslında doğru olmayabileceklerini ve bazı şeylere aklımızda soru işaretleri bırakmamız gerektiğini öğretti bana. Eğer ki sonsuz bir inanca sahip olmak istiyorsak, bence her şeyin doğru olmayabileceğine inanmak en doğrusu gibi görünüyor. "Akıl Oyunları" hayata dair bir çok yaşanmışlığı izleyen herkese rehberlik edecektir. Hayatta her şeyin başarıdan ibaret olmadığını, başarısızlığın da aslında bir başarı olduğunu ve hatta duygularımızın hayatımızdaki en önemli değer olduğunu bana anlatan bu film, benim için asla değerini yitirmeyecek. Duygularımı kaybetmeye başladığımı düşündüğüm her an, bana yardımcı olacaktır. Böyle güzel bir yaşanmışlık, hayata dair ve yaşayacaklarımıza dair geride bir çok anlam bırakıyor. Turgut Berk TURK 101 Ödev 2 Ayşe Kılıçkaya Yeni (?) Türkiye Her şeyden önce umutsuzluğun, çaresizliğin ve gereksiz heyecanın resmini çizmek gerekir. Yeni Türkiye paradoksunu incelemeden önce, toplumun duygusal taraflarına inmek, psikolojik tarafları açığa çıkarmak gerekir. Baktığımda, muhalif insanlardaki gereksiz heyecanı, umutsuzluğu, karamsarlığı görüyorum. Sanki gökten mistik bir güç gelse, belki uzaylılar kendini gösterse, ya da başka bir -anormal- olay olsa bile onların umutsuzluğunu dağıtamazmışım gibi… Zaten yeni Türkiye’de anormal şeyler dahi “Burası Türkiye, burada her şey olur” denilerek geçiştirilir hâle geldi… Dolayısıyla duyarsızlaşma, tepkisizleşme ve içine kapanma hat safhaya ulaştı. Fakat tüm bu olanlara rağmen karamsar olmak, mevcut düzenin sürmesine neden olacaktır. “Türkiye’nin değişmesinin tek yolu, Türkiye’yi değiştirmek isteyenlerin değişmesidir.” Modası geçmiş ihtirasları ve bunun getirdiği panik hâlini geride bırakmak gerekir, aksi takdirde nasıl bir düzelme beklenebilir? Kendi adıma baktığımda ben de aynı durumdaydım, hatta hâlâ aynı hastalıklı hâlin etkileri görülüyor, fakat bunları bastırmak ve daha sakin, yapıcı, tartışmaya açık birisi hâline gelmek için elimden geleni yapacaktım. Kısmen başardım da. Fakat asıl amaç sadece mevcut düzeni değiştirmek ya da başka bir deyişle, “Bunlardan kurtulmak” değil idi. Bu, amaçların küçük bir tanesiydi, belki amaç bile sayılamazdı. Çünkü asıl sorun, başkalarının sorunlarına takılmak ve şikâyet etmekten dolayı kendi kusurlarını görememekti. Klişe bir deyişle, değişim bireyden başlardı. Kendimde yaratmak istediğim değişim, ilk gençliğimde bir yaşlı-orta yaşlı olgunluğunu kazanmaktı. Pek kabul edilebilir bir şey olmasa da mantıklı olan bu idi. Baktığınızda Yeni Türkiye’nin Ruhu: Hınç, Tahakküm, Muhtaçlaştırm adlı kitabında Zafer Yılmaz bir nevi bundan bahsediyordu. Tam olarak bireydeki değişim üzerine odaklanmasa da, muhalif çevrelerde mevcut siyasal durumu betimlemenin, anlatmanın bir işe yaramadığından bahsediyordu. Bu bana mevcut siyasal düzenin destekçisi olan insanlara karşı girdiğim kısır tartışmaları ve devamlı olarak mevcut durumu betimleme çabasına girdiğim günleri hatırlattı. Tutucu insanları ikna etmek neredeyse imkânsız gibi olsa da bir umut yine de söyleyeceğim birkaç cümleyle bir şeyleri değiştirebileceğime inanırdım… Kitabın yol gösterici ve biraz olumlamacı tarafı beni etkilemişti fakat yine de kitapta bahsedilen umutsuzluk ve kaos durumu hâlâ beni etkiliyordu. Bunun yegâne sebebi yıllardır bize empoze edilen düşünceler ve bunun ardında yatan anlamsız Turgut Berk TURK 101 Ödev 2 Ayşe Kılıçkaya karamsarlık idi. Örneğin, pek az insan bizlere çözüm odaklı ve olumlu olmamızı öğütlerdi… Okula veya eğitime dair nefretimi, kayıtsızlığımı ya da çok daha iyisinin olması gerektiğini söylediğimde aldığım cevaplar dün gibi aklımda… “Yapacak daha iyi bir şeyin yok.”, “Mecbursun, kimse severek ders çalışmaz.”, belki de en ağırı “Böyle giderse adam olamazsın.” Her ne kadar konu dışı gibi dursa da aslında en başından öğretilen öğrenilmiş çaresizlik her yerde etkisini gösteriyor, söz konusu ikna etmek ya da siyaset yapmak olsa bile. Bunlara dayanarak, konuyla daha yakından ilgili bir örnek verilebilir. Örneğin, özellikle belli çevrelerde daima karşı tarafı ikna etmenin imkânsızlığı ve bunun sonucundaki umutsuzluğun kaçınılmaz olduğu, dolayısıyla çabalamanın, bu ülkede daha fazla durmanın mantığa uymadığı tekrarlanıp durdu. Bütün hepsi sadece bundan ibaret değildi elbette. Bulunan gerçekliğin püf noktalarını görmek açısından faydalıydı “Yeni Türkiye'nin Ruhu: Hınç, Tahakküm, Muhtaçlaştırma”. Artık farkındaydım ve içimden geçirmiştim: Karamsar ya da ütopik olmak bir şey sağlamaz, önemli olan gerçekleri göz ardı etmeden ümitvar olmaktır. Kaynakça Yılmaz, Zafer. Yeni Türkiye’nin Ruhu: Hınç, Tahakküm, Muhtaçlaştırma. İletişim Yayınları, 2018. Hediye İlayda Erdoğu 21502971 BİR DERS ÖĞRETEBİLİR Mİ HAYATI? Çocukluk döneminizden başlayarak şimdiki yaşınıza kadar hayatta neler yaşadığınız gözünüzün önünden geçti mi hiç? Eminim ki bunun üzerine saatlerce, belki de günlerce konuşulabilecek kadar çok şey yaşamışsınızdır. Aslında, hepimizin acı veya tatlı olarak tattığı birçok şey örnek verilebilir bu noktada ve bu yaşadıklarımız da hepimizde çoğu zaman çok bilindik etkileri yaratabilir. Nasıl tatlı olan anılarımız hatırladığımızda hala bize mutluluk verip gözümüzün içini güldürebiliyorsa acı olanlar da bir o kadar ‘hayat tecrübesi’ adını verdiğimiz derslere dönüşebiliyor. Çok klişe olacak ama belki de bu acılar kâğıt kesiğinin on bin katı kadar çok canımızı yakabiliyor hatta yıllarca da kalbimizin bir köşesine hapsolup ara sıra kendini hatırlatabiliyor. Hayatta bazen çok büyük bir kayaya toslayabiliyoruz çünkü dünyada her zaman iyi insanlar karşımıza çıkmayabiliyor. Çoğu, hayatımızı paramparça ediyor, kalbimizi kırıp döküyor ve bizi en büyük enkaz altında bırakıp gidebiliyor. Bunların sonunda, her tanıdığımız insanî duygulardan yoksun kişiyle güven duygumuzu kaybedebiliyoruz. İnsanlara verdiğimiz değer de kanadı kırılmış bir kuş gibi yerde buluyor kendini zamanla. İnsan aslında ne kadar çok yanlış yaparsa, ne kadar çok üzücü şey yaşarsa o kadar çok ders çıkarıyor yaşadıklarından ve belki yaşamaz ama bir ihtimal aynı ya da benzeri bir olayla karşılaşırsa ona karşı hazırlıklı olabiliyor. İşte gerçek anlamıyla tecrübe de bu noktada kendisini göstermeye başlıyor bana göre. B. Auerbach şöyle diyor, ‘’Tecrübe tarak gibidir; hayat insana verir ama kel olduğu zaman.’’ Bu sözle herkesin kolay kolay tecrübe edinemeyeceği de anlaşılabiliyor. Tabii, tecrübe edindik diye bir dahaki sefere aynı hataya düşmeyeceğiz diye düşünenler bence en büyük yanılgıya düşenler çünkü tecrübe tek başına kimseye yardımcı olmaz. Eğer aklımızla yaşadıklarımızı birleştirebilirsek her şeyi yenebiliriz ve böylece tecrübeli bir insan olabiliriz. Aslına bakacak olursak her zaman sadece tecrübe bizi ayakta tutmaz. Bazen de kendimizin ilacı biz oluruz. Ne zaman dalgaların arasında boğulacağımızı hissetsek kendimize sığınırız. Buna yalnızlık diyenleriniz olacaktır. Evet, aslında bir nevi yalnızlık bu ama korkmanıza gerek yok çünkü uzun süreli olmayanından. Songül Ünsal'ın da Sevgili Küllük adlı denemesinde söylediği sözler beni çok etkiledi ‘’Yalnızlığı sevecek kadar koptu içimdeki güven salıncağı. Ama sıcak çayımı soğutmuyorum. Gülümsüyorum hala gökyüzüne. Yenildim dediğim yerden kalkıp yeniliyorum kendimi.’’ (Ünsal) Hayat öyle bir şey ki tüm yaşadıklarına rağmen dimdik ayakta durman için zorluyor seni. Hiçbir zaman sen çok şey yaşadın, çok acılar çektin, hadi biraz ara ver her şeye, sonra yine devam edersin kaldığın yerden demiyor çünkü kısacası hayat devam ediyor. Sen de hiçbir koşulda sana yardımcı olmayan bu hayata karşı daima güçlü olmalısın. Zorlukları sırtına yükleyip tökezlesen de yürümeyi bırakmamalısın. Bıraktığın an kaybeden olacağını da asla unutmamalısın. Tecrübe dediğimiz şey nasıl da kötü giden hayatımızı yoluna koyabilir bir anda ya da nasıl yaptığımız hataların tekrarını engeller biliyor muydunuz? Bilseniz dahi tek başına bir anlamı olmadığını tam olarak görememiş olabilirsiniz. Gücümüzle, her bir zorlukta ayaklarımızın yere daha sağlam basmasıyla birleşen tecrübe daha güzel günlere sebep oluyor. Belki daha az hata yaptığımız, daha mutlu olduğumuz günlere… Zaten aklın ve gücün birleştiği bir dünyada neyin bir daha kötü gitmesini bekleyebiliriz ki? Umuyorum ki, her geçen gün insanların tecrübeye bile ihtiyaçları kalmaz ve daha güzel bir dünya içinde daha mutlu yaşayabiliriz. Kaynakça Ünsal, Songül. Sevgili Küllük. İstanbul: Epsilon Yayınları, 2016. EĞLENCE ARACI MI PROPAGANDA SİLAHI MI? Sinema, tiyatro eleştirmenlerinin gözünde TV dizilerinin pek sanat eseri değeri taşımadığı malum. Ancak büyük kitlelere en kolay ulaşan yapıtların diziler olduğu da yadsınamaz bir gerçek. Ne de olsa bir diziyi seyretmek için bilet alıp tiyatroya gitmek ya da sinema salonlarının önünde kuyrukta beklemek gerekmiyor. Diz üstü bilgisayarınızdan, tabletinizden hatta akıllı telefonlarınızdan günün dilediğiniz saatinde dizileri izlemek mümkün. Bu erişim kolaylığı, toplumun hangi katmanından ya da hangi yaş grubundan olursa olsun dizi filmleri yaşamın bir parçası haline getiriyor. Üstelik takip ettiğiniz diziler, beğeni düzeyiniz, sosyal statünüz hakkında da çevrenize bir mesaj verme aracına dönüşüyor. Birkaç yıl öncesine kadar sosyal medyada sıkça karşımıza çıkan biraz da ironi içeren bir ifade vardı: “Radikal okuyorum, CNBC-E seyrediyorum.” Radikal gazetesinin, sansasyonel olmaktan çok, derinlik içeren haberlere yer verme kaygısı taşıması, CNBC-E kanalının da beğeni düzeyi yüksek olduğu var sayılan kitlelere yönelik daha çok ABD yapımı TV dizilerini yayınlamasından kaynaklanan bir espriydi bu. Entelektüel olduğu algısını yaratmaya çalışan ama aslında pek de öyle olmayanlarla alay etmek amacını taşıyordu. (Bu arada Radikal de CNBC-E de artık yok) “Bana izlediğiniz diziyi söyleyin size sosyal zekânızın, eğitim ve beğeni düzeyinizin ne olduğunu söyleyeyim” demek elbette hem yanıltıcı hem küstahça olurdu. Yine de bunlara dair fikir edinmemize hiç yardımcı olamayacağını söyleyemeyiz dizilerin. Reyting ölçümlerinde izleyicilerin bu tür özelliklerine bakarak gruplandırmalar yapıldığını da hatırlayalım. Konunun bir de propaganda ve algı yaratma boyutu var. Sanayi çağından artık bilgi çağına geçildiğini, bilginin en kıymetli hazine haline dönüştüğünü söylüyor toplumbilimciler… Bu düzen içinde TV dizilerinin topluluklara doğrudan mesaj ulaştırmanın en etkili yollarından birisi olduğu savına kimse itiraz etmeyecektir. Subliminal mesaj (bilinçaltına gönderilen gizli mesaj) tekniğini daha 1950’li yıllarda keşfeden ABD sineması (Holywood), doğal olarak televizyon dizisi sektöründe de hâkimiyeti elinde bulunduruyor. Homeland. Lost, Prison Break, Game Of Trones, The Walking Dead, Dexter, House, The Big Bang Theory arama motorlarına bakmadan bir çırpıda anımsadığım, son yılların fazlasıyla ilgi gören yapımları. Prison Break dışında bu yapımları baştan sonra izlediğimi söylemeyeceğim. Dolayısıyla dizilerin ortak özelliklerine ilişkin yargılarda bulunmam gerçekçi olmaz. Ancak olayların kurgulanması, karakterlerin çeşitliliği, öykünün karmaşıklığı, efektler, görseller, oyuncuların performansı gibi kriterler dikkate alındığında, ABD’deki yapımcıların “bu işi bildiğini” rahatlıkla ifade edebilirim. Örneğin Prison Break… Yayımlanmaya başladığı 2005 yılından bu yana özellikle aksiyon türü filmlerden hoşlanan kitlelerin ilgisini üzerinden eksik etmediği bir yapım. Türünün en başarılı örnekleri arasında sayılan dizinin hikâyesi için rahatlıkla “orijinal” nitelemesi yapılabilir. Suçsuz yere idama mahkûm edilen abisini kurtarmak için kendini cezaevine attıran ana karakter (Michael Scofield) etrafında şekilleniyor olaylar örgüsü. Başkahramanın vücuduna cezaevinin krokisini içeren dövme yaptırmış olması ve kaçış planının bu kroki üzerinden yürümesi hikâyeyi ilginç kılmaya yetiyor. Yüksek bütçelerle çekilen bu eserler toplumların eğlence ihtiyacına karşılık vererek, yapımcılarına yüksek kazanç sağlamaya mı yarıyor yalnızca? Yoksa bilinçaltına verilen mesajlarla yeni bir uygarlık mı yaratılıyor? Doğrusu bu konuda iddialı tezler ortaya atmama imkân yok. Holywood filmlerinin Batı Medeniyetini, “tek doğru” olarak, Doğu toplumlarına dayatma amacı taşıdığına dair kimi teorilerin var olduğunu biliyorum. Bu gözle baktığımda, Prison Break’in Yemen’de çekilen beşinci sezon bölümlerinde yer yer Arap toplumunun değerlerine yönelik ince dokundurmalar yapıldığını görüyorum. “Batının yüksek insani değerlerin ve çağdaş medeniyetin bin yıl gerisinde kalmış Doğu.” Böyle bir imaj var sanki. Hayali bir Arap ülkesinde geçen Tryant dizisinde de sık sık bu imaj karşımıza çıkıyor. Milyonlarca izleyiciye ulaşmayı başaran 24 adlı dizide de “Müslüman ise teröristtir” ya da “Terörist ise Müslümandır” algısı yaratmaya yönelik sahneler bulunduğunu hatırlıyorum. Buna karşılık söz konusu yapıtlarda Batı Medeniyetine yönelik de esaslı dokundurmaları görmek mümkün. Dolayısıyla kısıtlı verilerden ya da belirli sahnelerden yola çıkarak “Batı’nın filmleri ya da dizileri Müslümanlara yönelik olumsuz algıların oluşmasına hizmet ediyor” demek önyargılı bir yaklaşım olabilir. Ancak dünyada uygarlığın yönünü belirleme iddiasını taşıyan ve bu amacı, bütün insani değerlerin üstünde gören “büyük” ülkelerdeki toplum mühendislerinin milyarlarca insana kolay yoldan mesaj ulaştırma imkânı veren bu sektörü kendi haline bıraktıklarını da düşünmüyorum. Toprak Fırat Kayıtsızlık ve Toplum Kitap incelemesi yapmak için okuyacağım kitapları seçmeden önce, beğenebileceğim kitapları okumak maksadı ile, iki arkadaşıma ﬁkir danış?m. Bu iki, (İkisi de karşılaş?rmalı edebiyat öğrencisi) çok kültürlü ve durmadan okuyan, arkadaşımdan onlara yolladığım kitap listesinden üç kitap seçmelerini istedim. Birbirlerinden habersiz bir şekilde, ikisi de ‘’Yazıcı Bartleby’’’yi önerince hiç düşünmeden gidip aldım ve bir oturuşta biKrdim. Herman Melville, 2. Dünya Savaşından sonra yaygınlaşacak olan varoluşçuluk felsefesinin, neredeyse bir asır önceden, temellerini atması beni derinden etkiledi. Kitabı, kendi dilinde okumuş olan bir arkadaşımla kitabı tar?ş?ğımda, bana dilinin ne kadar zorlayıcı olduğunu ve bu yüzden okurken çekKği güçlükler yüzünden kitabı düzgünce okuyamadığını söyledi. Dediği büyük ihKmalle doğrudur, çünkü 1800 ve 1900’ler arasında yazılmış ingilizce eserlerin dili, gerçekten de çok zorlayıcı. Lâkin, Türkçe çevirisi de bir o kadar akıcı ve anlaşılır. Eserleri kendi dilinde okunmasını savunan biri olsam da, Bartleby gibi klasik ve dili ağır roman ve öyküler, eğer çevirisi de Murat Belge’nin çevirisi gibi akıcı ve rahat anlaşılır ise, çevrilmiş dilinde okunabilir. Herman Melville’in 1853 yılında yazdığı ‘’Yazıcı Bartleby’’, zamanının çok ötesinde bir öykü. 20. yüzyılın felseﬁ düşünce akımı olan varoluşçuluğun, 1850’lerde yazılmış bir kitabın içinde bulunacağını hiç düşünmezdim açıkçası. Haya? ciddiye almayan ve bu önemsizliğe karşı pasifçe duran Bartleby, 90 yıl sonra yazılacak olan Yabancı(Albert Camus)’yı ha?rla] bana. Yabancı’nın ana karakteri Meursault da, Bartleby gibi, hayata karşı durağan, umursamaz ve kayıtsız. Örneğin; Meursault, öz annesinin ölümünde bile en ufak duygu belirKsi göstermez. Bartleby de açlıktan ölmek üzereyken ya da kovulduğunda duygusuzca olduğu yerde durmaya devam eder. Bu kayıtsız kalmışlık, her ne kadar zararsız gözükse de, toplum tara‘ndan masumca karşılanmaz. Hiç kimseye zararı olmayan bu iki karakter, topluma hiçbir katkıda bulunmadıklarından ötürü, insanlar tara‘ndan hor görülür ve tepki çeker ancak kendilerini savunma gibi bir kaygıları olmadığı için, sonları ölüm olur. Haya?n anlamsızlığının ve absürtlüğünün farkına varmış ve süper egolarını kaybetmiş olan Meursault ve Bartleby, toplumsal normların hiç alışık olmadığı bir şekilde davranırlar. Bu iki karakter, haya?n bu anlamsızlığı karşısında mutsuz değillerdir. Nihilistler gibi umutsuzluk çukuruna düşmemişler ve kendi hallerinde, yapmayı tercih ebkleri şeyleri yapmaktadırlar ve toplumun onlara daya]kları, yapılması gereken şeyleri, istemiyorlarsa yapmamaktadırlar. Albert Camus, ‘’Sisifos Söyleni’’ adlı kitabında, bir insanın bu absürtlükten kurtulmak için izlediği üç yol olduğunu ileri sürür. Bunlar; inKhar, ruhani bir inanca geçmek ve absürdü kabullenmekKr. İki karakterin de absürdü kabullenmiş olduğu ve kaçınılmaz sondan uzaklaşmak için çırpınmadıklarını görmek mümkün. Ayrıca ölümle karşı karşıya kaldıklarında işi oluruna bırak?klarını, Bartleby’nin ‘’akşam yemeği yemeye alışkın olmaması’’ yüzünden, açlıktan ölüyor durumda olduğu hâlde yemek yemiyor olması ve Meursault’un kendini idama karşı savunmaya gerek görmemesi bu iki karakterlerin absürdist yanlarını bize sunuyor. İşledikleri hiçbir suç olmamasına karşı, açıkça görüyoruz ki, kayıtsız kalmak, topluma katkıda bulunmamak da aslında bir suç teşkil etmekte. Bu suç kanunlar ile belirKlmiş olmasa da, toplumda çalışmayanlara, az para kazananlara, aylaklık yapanlara, gerekli zamanlarda gösterilmesi ‘’gereken’’ duyguları göstermeyen insanlara karşı bir cephe alma durumu görmek mümkün. Ayrımcılığın belki de en gözle görülür olanı, ancak görmezden gelineni, de bu insanlara yapılanlar olabilir. Milli veya dini bayramlarda, bayram kutlamayanlar, dini ibadetlerini yerine geKrmeyenler, çalışmayan, çalışsa da işinde yükselmek istemeyenler ve daha fazla para kazanmak istemeyenler, azla yeKnen ve haya?ndan memnun olanlar modern toplumlarda hor görülür, ezilir ve dışlanır. En tepeye ulaşmaya çalışmayan biri, bilinçal?mıza kodlanmış olan, hayaca kalma yarışını çoktan kaybetmemiş midir zaten? Kaybedenler zayıeır, kendini savunamayan -­‐veya savunmayanlar-­‐ zayıeır, rekabecen kaçanlar zayıeır. Ancak Meursault ve ve Bartleby’nin umrunda değildir bu. Haya?n anlamsızlığının farkında olmayan insanların düşünceleri, yüz yüze oldukları gerçek ile kıyaslandığında bir hiçKr. Diğer insanların düşünceleri ve dışlayıcı tavırlarına karşı pasif bir direniş uygular ve onları görmezden gelirler. Kendi kendilerine yeten hayatlarında, oldukları yerde, kaçınılmaz sonu beklerler ve sonunda herkesin ulaşmaya korktuğu o sona kucak açarlar. KAÇIRILAN ZAMANLARIN TELAŞI Sürekli bir şeylerin telaşına kapılmaktan hayatı hep ıskalamıyor muyum? Evet, her gün yüzlerce farklı problemden dolayı telaşa kapılıyorum. Bazıları o kadar gereksiz ki hayatta yaşanılan bunca şey varken benim bu telaşlarım ufak bir kuruntu gibi kalıyor. Acaba sözlerimle arkadaşımı kırdım mı, söylediğim sözler yanlış anlaşılmışsa insanlar hakkımda ne düşünür? Bu küçük ve önemsiz gözüken kuruntular yavaş ama her geçen gün biraz daha şiddetini artırarak içimi yemeye başlıyor. Bir süre sonra o kadar kötü hissettirmeye başlıyor ki kafamda dönen binlerce tilki yani günlük hayatta kurduğum aptal kuruntular yüzünden bir türlü huzurlu ve mutlu hissedemiyorum. Bu detaylara takılmam sebebiyle, belki büyük resimden her geçen gün uzaklaşıyorum. Muhtelif Evhamlar Kitabı asıl kuruntu yapmam gereken büyük resmi gözlerimin önüne sunuyor ve şu soruyu kendime yöneltmemi sağlıyor. Ya hayatta geri getirilemeyecek şeyleri kaçırıyorsak veya birbirlerimizin hayatını ıskalayıp yalnız kalıyorsak? Her geçen gün küçük şeylere takılarak büyük resmi biraz daha unutuyoruz. Bunlardan en önemlisi de gençliğimiz, belki hayatımızın en güzel yılları, bütün duyguları uç seviyelerde yaşayabileceğimiz en nadide dönem. Bu dönemde fiziksel gücümüz kuvvetimizin yanı sıra ruhsal olarak da güçlüyüz. Kafamıza koyduğumuzu mantıksal olarak tartıp biçmeden uygulayabileceğimiz, ilerisinde dönüp baktığımız zaman çılgınlık diye anabileceğimiz anılar bırakan yaşlar bunlar… Peki ya bu dönemi bomboş geçirirsek? Birini gördüğümüzde kalbimiz yerinden çıkacak gibi olmasa ya da cebimizdeki üç beş kuruş parayı beraber paylaşarak harcamanın tadına hiç varmamış olsak? O zaman kırk-ellili yaşlara geldiğimizde ben zamanımı neden böyle harcadım, geçmişte yapabileceğim daha ne kadar çok şey varmış gibi kuruntularla mücadele etmek zorunda kalırız. “Düşün ben daha göbeklenmemişim, sen daha saçları dökmemişsin… Cebimizde cüzdan ya da telefon taşımadığımız, özgür olup da farkına varmadığımız yıllardayız. Günde bir paket Winston bile yetmiyor ciğerleri boğmaya, kollarımız Temel Reis’inkiler gibi vurduk mu ses geliyor. Eskiden diye başlayan cümleler kurmaya başlamamışız.” (Demir 46) Yaşımızın ilerlediğini fark etmeye başladığımızda sürekli çok yaşlandığımızla ilgili kuruntular yaparız. “Saçım da beyaz mı çıkmış, yüzümdeki çizgiler nereden geldi” ve bunun gibi birçok soruyla kafamızı meşgul ederiz gün içinde. Çünkü zamanı geriye alamadığımızın farkında olmak bizim bu kadar evham yapmamıza sebep olur bir nevi yaşanmamışlıklara olan pişmanlık ve yaşanmışlıklara olan özlem duygularımızı açığa çıkartır bu kuruntular. Kaçırdığımız diğer büyük bir resim de bizi tamamlayacak birini bulmak olabilir. Ödevden ödeve, dersten derse, o sorundan bu soruna koşalım, hepsini mükemmel yapalım derken bir bakmışız hayatta yapayalnızız. Eve gidince kapımızı açıp sıcak gülümsemesiyle içimizi ısıtacak ya da kötü bir gün geçirdiğimizde bizi sorguya çekerek yormadan sadece varlığıyla huzur dolmamızı sağlayacak biri. Başlarda böyle birinin olup olmamasına dikkat etmeyebiliriz fakat zaman geçtikçe bizi yutan bu yalnızlık yüzünden yine kuruntu yapmaya başlayacağız. Mesela bütün yaşıtlarım evli ve mutlularken ben yalnızsam kafamdaki soru işaretleri giderek artacak. Acaba hayatımın sonuna kadar yalnız mı kalacağım, peki ben neden bir aile kuramıyorum, ben neden yalnızken de mutlu olamıyorum? Birileriyle iletişime geçemedikçe de bu tarz kuruntular gitgide artacak ve bir bakmışım her hareketimden neden yalnız kaldığımla ilgili sonuçlar çıkarmaya başlamışım. Herkes yalnız kalmayı bu kadar takıntı haline getirecek kadar kuruntu yapıyor mu bilemem ama kendi hayatımı düşündüğümde evden okula, okuldan eve, sınavdan sınava koşarken yalnız kalacak mıyım sorusuyla kafamı meşgul edemeyecek kadar yoğun oluyorum. Yani beraber vakit geçirebileceğim arkadaşlarım, kafamı meşgul eden derslerim ve eve geldiğimde beni karşılayacak benim derdimi dinleyip benimle sohbet edecek bir ailem varken yalnız olabileceğim düşüncesini hesaba katmıyorum. Oysaki kitabı okuduğumda yalnızlığı sebebiyle dert yanan ve kuruntuları yüzünden sürekli yalnız kalacağını düşünen bir sürü insan var ve bu hikâyeleri okudukça onlara hak veriyorum. İnsan yalnız kalmadıkça yalnızlık üstüne bir kuruntu yapmıyor fakat çevresindeki meşguliyetleri azaldığında ve çevresindeki insanlarında yalnız olmadıklarını gördüklerinde hayatta tek kalacaklarına dair evham yapmaya başlıyorlar… Belki de dünyada eşi benzeri görülmeyecek kadar evhamlı bir insan olduğumu düşündüğüm için bu kitaptaki karakterlerle olayları tekrardan yaşadım. Benim gibi insanların hayatına elimi değmişim gibi hissettirdi bu öyküleri okumak aynı zamanda çok da önemli bir şey fark ettim, detaylara fazla takılmak. Kafamda yaşadığım olayları binlerce kez kurarak daha 19 yaşında olan ruhumun yavaş yavaş ölmesine her geçen gün biraz daha izin veriyorum. Her gün neden mutsuz olduğumu sorgulayarak ve hiçbir yanıt bulamadığımdan dolayı kendimi daha da yetersiz hissediyorum. Oysaki bu yaşımın geri gelmeyeceğini birilerinin bana hatırlatması lazımmış. Gözümü açıp hayata farklı bir pencereden bakmaya karar veriyorum. Hayat spor salonunda saatlerce dans edilebilecek kadar enerjik, bir manzaraya saatlerce bakacak kadar sanatsal, birine delicesine âşık olacak kadar duygusal, arkadaşlarınızla nerede buluşacağınızı karar vermediğiniz kadar plansız… Yarın bir gün yaşımız geçtiğinde hayatın ne kadarını yaşadık diye kuruntu yapmaktansa bugün biraz hayatın tadına bakalım ne dersiniz? KAYNAKÇA < Demir,İklim.Muhtelif Evhamlar Kitabı.İstanbul :Yapı Kredi Yayınları,2015.Baskı > İSTEMENİN BÜYÜSÜ Önümüze çıkan her şansı ve şanssızlığı kendimizin yarattığını öğrenseydik neler olurdu? Gün içinde ağzımızdan çıkan her cümlenin hayatımızı nasıl değiştirdiğini bilseydik, belki de aklımıza ilk geleni söylemeden önce bir kez daha düşünürdük. Bu konuya eğilimim çok küçük yaşlarda başladı diyebilirim. Annem her zaman enerji konularına ilgili olmuş, bununla ilgili yüzlerce eğitim almıştı. Her öğrendiği bilgiyi, eve gelip bana aktarmak artık bir alışkanlık olmuştu onun için. Zamanla ben de bu konulara ilgi duymaya başlamıştım ve kendimi, öğrendiklerimi uygulamaya çalışırken bulmuştum. İşin aslı, gerçekleştiğini gördükçe içimdeki istek daha da artıyordu. Bazı zamanlar annemle beraber konferanslara gidiyor; o insanları bizzat dinlemek ve o atmosferin içinde olmak istiyordum. Bana göre o insanların her biri, kadere boyun eğmeyen, düşüncelerin gücüne inanan birer savaşçılardı. Bugünlere gelirsek, annem halen daha eğitimlerine son hız devam ediyor; ben ise elimden geldikçe olumsuz düşüncelerimi dizginlemeye, olumluları yeşertmeye çalışıyorum. Peki, olumlu düşünmek neden bu kadar önemli? Düşünmezsek olacaklar neler? Bu soruların cevaplarını aslında hepimiz içimizde bir yerde biliyoruz fakat o kadar derinlere saklamışız ki, cevapları bulmak için bir haritaya ihtiyaç olabilir. Bu harita, belki sizi iyi düşünmeye zorlayan bir komşunuz, belki karamsarlıktan uzaklaştırmaya çalışan bir akraba, belki de içinizdeki karanlığa umut ışığı yakan bir arkadaşınız olabilir. Siz, yeter ki, dinlemesini bilin. Bırakın, konuşsunlar, kendi tecrübelerini, düşüncelerini ortaya koysunlar. Ön yargı, bütün güzelliklerin önündeki tek engel bana göre… Durun, siz ön yargılarınıza başlamadan önce birkaç örnekle düşüncemi destekleyeyim: Daha dün yaşadığım trajikomik bir olaydan bahsetmek istiyorum. Bilgisayar sınavım olduğu için cumartesi sabahı erkenden kalkıp, fakültenin önündeki yerimi almıştım. İşin aslı, bir hayli de gergindim arkadaşlarımla buluştuğumda. Sınava son on dakika kala merdivenleri çıkmaya başlamıştık. Durup aralarından biri şöyle dedi: “Düşünsenize, bir de bilgisayarımız bozuluyormuş. Herhalde başımıza gelebilecek en kötü şey…” Diğer arkadaşım da aynı şekilde düşündüğünü belli edercesine kafasını salladı. Ben ise ağzımdan çıkan sözcükleri birebir yaşayacağımı bildiğimden susmakla yetindim, kendimi korumak için. Şimdi olanları anlatıyorum… O an içimde öyle bir korku yeşertmişim, stresle yüklenmişim ki; sınavda bozulan bilgisayar arkadaşlarımınki değil, benimki oldu. Dakikalarca bir çözüm aradım, zaman kaybettim… Sonunda bir şekilde sonuçları bulup çıktım fakat rahat bir sınav geçirmek yerine, tüm bu olanları tecrübe etmek zorunda kaldım. Tek bir neden yüzünden: düşüncelerim. Gördüğünüz gibi, sadece dile getirdiklerimiz değil, içten içe söylediğimiz ve yürekten inandığımız şeylerin olması için de büyük bir çaba sarf ediyor evren. Madem iyi ya da kötü her istediğimiz istemsizce gerçekleşiyor; o halde, gelin, isteklerimizi değiştirelim. Herhalde herkes sağlıkla uyandığı günler, gururla çıktığı toplantılar, sevilmeye doyduğu bir ilişki ister hayatında. Ama çok azı bunun için çaba sarf eder, düşüncelerine yön verir. Yeterince çalışmaz, içten bir şekilde inanmaz ve en ufak aksilikten etkilenirsek; kendimizi negatif bir mıknatısa çekilmekten alıkoyamaz; dahası, durumumuzu iyileştirecek bir çözüm bulamaz, elimiz kolumuz bağlı oturmak durumunda kalırız. Tüm bunlara karşı evrenin bir çözümü var bile: düşünce gücü. French Oje rumuzlu bir yazarın Mükemmel Bir Son adlı kitabındaki bir paragraf bu durumu çok iyi özetliyor: “Kızım, evren sen nasıl bir şey istersen sana onu verir. O yüzden istediğin şeyi liste yapmalısın. En ince ayrıntısına kadar tarif etmelisin derler ya; yani ‘Koca istiyorum’ demezsin sonuç olarak, ‘Yakışıklı, uzun boylu, kariyerli, evi olan koca istiyorum’ dersin. Sen de kalkmış ‘Sadece evlenme teklifi alsam yeter’ diyorsun, delirdin mi? Hiç mi olayı anlamadın gerçekten?” Bilin bakalım, neler geldi ana karakterimizin başına? Aynı söylediği gibi evlenme teklifi almakla kaldı ve müstakbel nişanlısı bir trafik kazasında can verdi. Tüm yaşadıklarını kurduğu o cümleyle kendine çekti. Fark ettiğinde ise, müdahale edemeyecek kadar geçti. Bunun olumlu bir örneğinden bahsedeyim son olarak da: Annemin -kendi gibi enerji çalışmalarına ilgi duyan- bir arkadaşı, karşısına istediği gibi bir erkeğin çıkmayışından dert yandığı bir dönemde, üzüntülerini bir kenara bırakıp, bir liste hazırlamaya başlamış. Ona çok değer verecek, sevilmenin ne demek olduğunu iliklerine kadar hissettirecek, uzun boylu, karizmatik bir adam dilemiş evrenden… Hatta ayrıntılara girip müstakbel eşini tarif etmeye koyulmuş. Bu dileklerden birkaç gün sonra, o hayallerini süsleyen kişi ile tanışmış, ardından da hızlı bir düğün… Şu an, küçük bir kız çocukları var. Umutsuzluğa düşmek, hayatın sana sunduklarıyla yetinmek, olumsuzlukların içinde yüzmek yerine; yaşadıklarımızın bilincinde olmak, istemeyi bilmek ve inanmak lazım. Doyasıya inanmak… SEVGİ KİRLİLİĞİ Eminim siz de sahte insanlardan en az benim kadar sıkılmışsınızdır. Bazen kime güveneceğinizi şaşırdığınız ve daha çok darbe almamak uğruna herkese duvar örmeye başladığınız bir anda bulursunuz kendinizi. Peki bizi bu duruma sokan nedir? Benim bir fikrim var... Günümüzde sevginin çok abartılı bir şekilde gösterildiği fikrindeyim. İnsanlarda bir laubalilik, tanışmadan önce gereksiz bir samimiyet kurma ‘ihtiyacı’ oluştu. Bu tip insanları ilk gördüğünüz andan itibaren size kardeşinizmiş gibi davranırlar, sizinle sürekli fiziksel temas kurup, sizi tanımadan tanıyormuş gibi yaparlar. Bu gereksizlik artık yeni neslin sevgisini gösterme şekli! (Böyle bir cümle kurunca kendimi yaşlı hissettim.) Günümüzde sıcak ev yemeklerinin yerini hızlı ve ulaşması kolay olduğu için fast-food nasıl tuttuysa bu da bence aynı durum. Kimse en ufak bir ‘sınır koyma’yı kaldıramaz olmuş, karşı tarafın sınırlarıyla yüzleşince bunu soğukluk ve red gibi algılayıp hemen uzaklaşıyorlar. Halbuki bu sınırlar sadece insanın kendini koruma güdüsünden kaynaklanan bir şey ve bunun her insanda olması gerektiğine inanıyorum. Ben sevgisini abartılı sözleriyle, pahalı hediyeleriyle değil, bana hissettirdiği güven ile veren insanların sevgisini takdir ederim hep. Onların sevgisi ortalıkta harcanmayacak kadar kıymetlidir. Bu insanların sahip oldukları incelikten azına sahip olanlar anlayamaz bu tavrı. Birine her gün mesaj atmak, üzgün olduğunda seninle birlikte üzülüyormuş gibi yapmak sevgi değildir. Uzaktan bakarak da o sıcaklığı hissettirebilen, uzun süre konuşmadıktan sonra bir araya geldiğinde içini açmaktan korkmadığın insanda bulursun sevgiyi. Bu saçma sapan ve ne idüğü belirsiz sevgi gösterme biçimi tam anlamıyla bir iletişim kirliliği. Gururlu insanların pabucunu dama atıyor ve onlar için iletişim zorluğu oluşturuyor. İnsanlara abartılı yollarla şımartılmak daha çekici gelse de herkes bir gün gerçek yüzünü görecek rol yapanların. “Ben kötü bir insan değilim” diyordu, “iyiliğimi göstermeyi bilemedim sadece” Fena! (Ergülen 22) Haydar Ergülen’in Öyle Küçük Şeyler şiir kitabında aslında “öyle küçük” diye tabir edilebilecek temalar işlenmemiş bence. Şiirin gücünü iyi yansıtabilen şiirler barındırıyor benim zevkime göre, az sözcükle çok şey ifade edebilmektir şiirin gücü. Sadece iki dizenin bana bu yazıyı yazdırtabildiğini düşününce, Haydar Ergülen’in kalem ustalığını ve benim bu konuda ne kadar dolmuş olduğumu anlamışsınızdır. Okuduğum ilk anda kendimle bir ilişki kurmam uzun sürmedi. Sevgimi çok gösteren bir insan değilim, dışarıdan hep soğuk ve iletişim kurması zor biri gibi görünürüm beni tanımayan insanlar tarafından. Karşımdakine sevgimi gösteremesem de (en azından onun anladığı yoldan) karşımdakine güven verebilmeyi daha ön planda tutuyorum. Konuştuğum kişide güven duygusu uyandırmak istiyorum, çünkü günümüzde güvenebilecek insan sayısı da bir hayli az. Arkadaşlarımı her gördüğümde onları sevgi ve iltifat yağmuruna tutmuyorum , instagramda tüm resimlerini beğenip abartılı yorumlar yazmıyorum. İşim olduğunda arkadaşlarımla olan bir randevumu iptal edebiliyorum mesela. Uzun uzun telefonda konuşmayı çok sevdiğim de söylenemez... Ama biriyle gerçekten bağ kurduğumda o insanı tanımaya çalışıyorum, onun tutkularını ve değer verdiklerini öğreniyorum. O insanı anlamaya çalışıyorum ve ilişkim bitse bile o insanın ona hiçbir zarar vermeyeceğimi bilmesini sağlıyorum. Eğer bağ kurabildiğim tek bir şey dahi bulabilirsem, o insanı kolay kolay bırakmıyor, dertlerini kendiminmiş gibi çözmeye çalışıyorum. İnsanlar sevgisini ben ve benim gibi gösteren insanları taş kalpliymiş gibi yargılıyor ve sırf bu yüzden bazen ‘Acaba ben sevgimi gösteremiyor muyum?” tarzı düşüncelere kapılmışlığım oldu. Bu çok acı veren bir fikir. Geçmiş yıllarda daha kendimi tanımaya çalışırken bu fikrin üstesinden gelebilmek kolay olmadı. Ancak kendimin insan olarak farkına varıp bir sürü arkadaşlık üzerinde kişiliğimi gözlemleyince bunun benim kişiliğimin bir parçası olduğunu öğrendim. Bazen hâlâ sorguluyorum bu durumu, çoğunluktan olmamak hep bir şüphe bırakır ya insanın içinde... Bu her halükârda benim için önemli bir konu, çünkü insan sevdiklerine sevildiklerini hissettirebilmekten başka hiçbir şey isteyemez. Çerağ OĞUZTÜZÜN KAYNAKÇA Ergülen, Haydar. Öyle Küçük Şeyler. İstanbul: Kırmızı Kedi Yayınevi, 2016. Gümrükçüoğlu  1GriGrinin envaiçeşit tonlarından oluşan hayatlarımızın arasında hepimiz canlı bir renk aramaz mıyız bazen? Hayır mı? Hayatın gerektirdikleri olarak düşündüğümüz, herkesçe aynı olan, fakat aslında içinde yaşadığımız toplumun önümüze bir noktada dayattığı bir ömür geçiriyoruz. Hatta belki de birbirimizden tek farkımız ise farklı ﬁziksel özelliklere sahip olmamız. Herkes doğuyor, okula gidiyor, üniversitede okuyor, işe giriyor, çalışıyor, evleniyor, yaşlanıyor ve ölüyor. Hatta öyle ki, hepimiz artık birbirinin kopyası evlerde, sıkıştırılmış ve detaylıca planlanmış bir hayat sürüyoruz. Bu kısır döngü ise hep devam ediyor. Tekrarlıyorum: Monotonlaşmış hayatlarımızda hepimiz bazen canlı bir renk aramaz mıyız? Biraz heyecana ihtiyaç duymaz mı insan? Yeryüzünde yüzyıllardır yaşamakta olan canlılara baktığımızda, hele ki doğanın milyonlarca yıllık izlerine, o an ne yapmak isterse yapabilme kabiliyetine, yüce duruşuna baktığımızda, insan hayatının gerçekte ne kadar basit, anlamsız ve kısacık olduğunu görürüz. Ne kadar yazık ki, bu kısacık hayatın değerini bilen insan sayısı ise çok az. Herkes sahte bir mutluluğun arkasına saklanıp “yaşadıklarına” kendilerini inandırıyorlar. Halbuki bu kadar grinin içine birazcık sarı, kırmızı, mavi veya yeşil katmak o kadar kolay ki! Sadece hayal etmek bütün gereken. Hayallere teslim olmak, hayaller içinde yaşamak belki de, onların peşinden koşmak, zaman zaman gerçekliği unutmak… Aslında gerçek mutluluk bu kadar kolayken, bu kadar insan neden kendilerini bu kadar kandırıyorlar hiç anlamıyorum. Diğer bir yandan da her hayal eden gerçek mutluluğu bulamıyor maalesef. Çünkü gerçekte önemli olan, insanın hayalindeki o bütün renkleri, gerçekliğin içindeki değişik gri tonlarıyla harmanlayabilmesinden geçiyor. Yani, hayallerini kovalamasından, ne olursa olsun, ne pahasına olursa olsun peşini bırakmamasından ve sonunda onlara ulaşmasından geçiyor. Ben, bir insanın ancak ve ancak o zaman mutlu olabileceğine inanıyorum. Çünkü ancak o zaman bütün o monotonluk, iş arayışı bir anlam kazanıyor. Ben La La Land’i izlediğimde, bunu bir kez daha anladım. Mia ve Sebastian’ın birlikteyken ne kadar güçlü duygular yaşadıklarını bilmelerine rağmen, hatta belki de birbirlerine karşı hissettikleri o duyguları bir daha başka birinde bulamayacaklarını bilmelerine rağmen yine de hayallerinden, onlara ulaşma çabasından Gümrükçüoğlu  2vazgeçmemeleri, ne kadar düşselerde tekrar bir yolunu bulup ayağa kalkmalarını gördüğümde gerçek mutluluğun hayal etmekten geçtiğini bir kere daha anladım işte. Asla vazgeçmemek gerekir. Hayallerimize en ulaşamayacağımızı düşündüğümüz, en karamsar, kendimizi en dipte hissettiğimiz anlarımızda bile o ışığı görebilmeliyiz yolun sonunda. En dipte olmak bile bir avantaj olabilmeli bizim gözlerimizde söz konusu olan hayallerimiz ise. Çünkü bir hayalimiz var ise, bir şeyi görebiliyorsak o gerçekleşebilir, hayatımızın bir parçası olabilir ve bizi mutlu edebilir demektir. Önemli olan, bir şeye ulaşmanın zor olduğunu görebilmek, yolumuza çıkacak engellerin farkında olmak. İmkansıza inanmamaktan geçiyor aslında bir nevi mutluluğun sırrı. İnsanın kendine inanmasından, karşısına ne çıkarsa çıksın o engelleri aşabileceğine inanmasından geçiyor. Tek ihtiyacımız olan biraz cesaret ancak maalesef ki bu neredeyse hiç kimsede olmayan bir şey. Belki de bu yüzden bu kadar mutsuzuz, umutsuzuz, yorgunuz ve griyiz. Hatta belki de siyahız sadece, gri bile fazla. Belki de bu yüzden gerçekten hayal etmeyi bilen insanlar bizimle hayallerini paylaştıklarında onlarla dalga geçiliyor ve cesaretleri kırılıyor. Belki de kendimiz cesaret edemediğimiz için kimsenin cesaret edememesini umuyoruzdur kendimizi başarısız hissetmemek için. Ne kadar acımasız değil mi? Bunun yerine onlardan ilham almalı insan oysa ki. Kendine onları örnek olarak almalı, cesaretini toplamak için bir kaynak olarak görmeli. Bazen renkleri bulabilmek için insanlar birbirlerinin arkasında durabilmeli. Hayat, ancak hayal kurmaya cesaret edebilenlerin mutluluğu yakalayabileceği bir sanat eseridir. Bir eser, nasıl okunup herkesçe farklı şekillerde yorumlanabiliyorsa, hayatı anlayabilmek de hayal kurmaktan geçer. Bu yüzden ne pahasına olursa olsun insan, hayallerini kovalamayı bırakmamalı. Onlardan vazgeçmemeli. Çünkü ulaşamadığımız hayallere tutunarak yaşamak yahut ne kadar başaramadığımızı düşünmek sadece bizi tüketir, bizi daha da gri yapar. Hazal Gümrükçüoğlu21400232TURK101-005Deniz YAYLA Gerçekten Akışkan mı Hayat? Bazı anılarım var ki bir günlük sayfasına tükenmez kalemle yazılmış, bazıları var ki sadece kurşun kalemle karalanmış. Bazı günler var ki mutlulukla yaşanmış ve unutulmaması için çaba harcanmış, bazı günler var ki unutulması için uğraşılmış, günlüğün yan yana iki sayfasına yazılmış ve iki sayfa ayrılmamaları için birbirine yapıştırılmış. Belki bir gün o anları yeniden hatırlayıp hatırlamak istemeyeceğimi düşünmeden attığım adımlar var ki hayatımda, her birini soyut bir terime hapsetmiş, bu terimleri yeniden tanımlamış, daha sonra hepsini sözlüklerde toplayıp bu sözlükleri zihnimin arka odalarına koyarak bu odaların kapılarını kilitlemişim. Öyle günler oluyor ki güneşin doğuşuyla başlayan; formsuz, akışkan hayat beni bu odaların anahtarlarını aramaya itiyor, bulana kadar da pes etmeme izin vermiyor. Zihnimde zorla bir labirent oluşturmamı sağlıyor ve beni bu labirentte tek başıma kaybolmaya zorluyor. Beni kendi bireyselliğimde hapsediyor ve anahtar arama serüvenimde mola vermeme izin vermiyor. Bu günlerde dünya üzerinde sadece içime çektiğim oksijenin çevremi kuşattığı birkaç metrekarelik alan benim minik dünyam oluyor ve ben yalnızlaşıyorum, daha doğrusu yalnızlaştırılıyorum. Zygmunt Freud’un Akışkan Hayat kitabını okurken geçmişimde yaşadığım yalnızlaşma serüvenlerim, bir fındıkkabuğunu doldurmayacak sebepleri bir ceviz kabuğuna homojen bir şekilde dağıtma çabalarım, ama bir yandan da ceviz kabuğuna sığmayıp taşan o sıkıntılarımı boşalttığım fındıkkabuğuna koymakta yaşadığım zorluklar geldi aklıma. Annemin kanseri atlatmaya çalıştığı 2014 senesinde Almanca dilinde eğitim veren bir liseye başlayıp annemle geçirebileceğim kısıtlı zamanım olduğu gerçeğini ikinci plana atıp var gücümle Almanca öğrenme çabalarım geldi aklıma. Ya da hayatımın geri gelmeyecek iki senesinde ailemle geçireceğim vaktin kısıtlı olmasını önemsiz bir mesele olarak görüp içime Deniz YAYLA kapanarak üniversite sınavına çalıştığım günler. Neydi bu kararlarımın, yalnızlaşmalarımın sebebi? Freud’un bu kitabını okuduktan sonra bu sorunun tek bir cevabı var benim için: Akışkan hayat. Öyle akışkan ki hayat, bu hayatın bir parçası olan zorluklar zihnimin kapısını çalıp içeri girmeye çalışırken, daha fazla dayanamayıp onları zihnime kabul ettiğim zamanlardaki formlarında gezinmiyorlar her gün. Freud, modern toplumdaki yaşamın gerçek hayatta oynanan kötü ve sinsi bir sandalye kapmaca oyunu olduğunu söylüyor bu kitabında. İşte akışkan olan bu hayat bazen oturmak için hazırlandığım sandalyeyi altımdan sürükleyebilecek kadar kötü kalpli ve umarsız, bazen de sandalye bulamadığım o anlarda bir anda altıma sandalye sürükleyecek kadar sevecen ve yardımsever oluyor. Belki zihnimde tuttuğum günlüğümü ıslatıp tükenmez kalemle yazdığım her şeyi silmiyor, bazen de silemiyor demek daha doğru, ama barındırdığı farklı elementleri bir satranç taşı olarak kullanıp mat edebiliyor bir kere içine sızdığı zihnimle oynadığı satranç oyununda. Bazı zamanlar oluyor ki hayatımda, neden izin verdiğimi zorluyorum bu akışkan hayata bunları yapması için. Neden satranç taşlarını çalmıyorum mesela önünden, ya da neden onu da zihnimin arka odalarına hapsedip bir daha dışarı çıkmasına izin vermemek için bir adım atmaktan bu kadar korkuyorum? Bu soruya bir cevap aradığım zamanlar oldu hayatımda bu kitabı okumadan önce. Bazen bulduğum cevapların aradığım cevap olduğuna emin oldum, bazen de sadece emin olmak için kendimi zorladım, var gücümle kendime kabul ettirmeye çalıştım. Fakat Freud’un bu kitabı, sanki aklımdaki soruyu biliyormuşçasına bir cevap çıkardı karşıma: “Akışkan yaşam kişinin kendine duyduğu hoşnutsuzluktan beslenir.”. Sonuç olarak ben miydim bu akışkan hayatı güçlendiren, istediği her şeyi yapmasına izin veren? Bu sorunun cevabını artık biliyorum. Bu hayata güç veren benim Deniz YAYLA diyemem belki ama bana ait parçalar: korkularım, endişelerim, kaygılarım, yaşadıklarım ve belki de yaşayacaklarım. Hayatımda kontrol edemediğim şeylerin benim gerçek düşmanım olan akışkan hayatı güçlendiren faktörler olduğunu fark etmemi sağladı bu kitap. Cevap vermediğim, veremediğim; bazen sadece cevap vermenin zor geldiği, bazen de cevap vermeye koktuğum sorulara gerçekten cevap aramamı sağladı bu kitap. Zihnimde oynanan satranç oyununa sadece seyirci kalmaman gerektiğini, satranç oynamayı aslında bildiğimi kendime hatırlatmam gerektiğini sağladı bu kitap. Bu kitap benim hayatıma çok şey kattı. Kaynakça: Freud, Z., (2018). Akışkan Hayat. Ayrıntı Yayınları. Emre ERDAL ZITLARIN BİRLİĞİ: İSTANBUL Öyle bir şehir düşünün ki yüzlerce medeniyetin, çeşitli kültürlerin buluşma noktası olsun, farklı sınıflara ev sahipliği yapsın. İşte burası İstanbul. İstanbul dünyada karışıklığın en çok yakıştığı yerdir aslında, olağan dışı bir karışıklıktı bu: bütünlüğün kaynağı, zıtların birliği... İstanbul’a farklı kültürlerin buluşma noktası dendiğini okumuştum ve zannetmiştim ki iki kıtayı bağladığı için böyle deniyor ancak gidip gördüğümde anladım ki yalnızca bu değilmiş lakabının sebebi. İstanbul toplumun beraber yaşamasıdır, kaynaşmasıdır. Dünyada hiçbir şehir yoktur ki oturdukları yerler arasında 200 metre olan insanlardan biri milyarder olsun diğeri ise fakir. İstanbul, her türlü insanın iç içe olduğu yerdir bu şekilde. İstanbul kaybolmaktır. Fiziksel olarak belki kaybolmayabiliriz ama eminim ki duygularımız arasında kendi içimizde kaybolacağımız yerdir. Kim alışabilir ki sağına bakınca gökdelen, soluna bakınca gecekondu görmeye. İstanbul ilhamdır. Gerek Boğaz’ı olsun, gerekse kalabalığı olsun; doğayı, insanları analiz etmek için bir numaralı yerdir, ilham kaynağıdır. Belki de her yazarın hayalidir Boğaz manzarasında vapurları izleyerek yazı yazmak, ufkunu açmak, genişletmek... Farklı dokuların uyumdur İstanbul. Öyle bir şehirdir ki her adımınız farklı bir dünyaya, farklı bir kültüre, farklı yaşamlara, farklı ekonomik koşullardan oluşan insan gruplarına ulaşır. Bir sokak diğer bir sokakla bir değilken duygular nasıl bir olabilir? İstanbul bilinmezliktir bana göre. Ne göreceğini, kimlerle karşılaşacağını, nasıl bir sokağa girdiğini, özetle yaptığın hiçbir eylemi sezememektir. İstanbul’a gidene kadar gittiğim çoğu yerde gireceğim sokaklarda ne ile karşılaşacağımı sezerdim, sezgilerimin kuvvetli olduğunu düşünürdüm ama İstanbul’a geldiğimde gördüm ki o kadar da kolay değilmiş İstanbul’u tahmin etmek. Tekdüze hayat sevmeyen insanlar için dünyadaki bir numaralı şehirdir İstanbul. Asya ve Avrupa kültürlerinin kaynaşmasıdır. Bir tarafta tarihi eserlerin diğer tarafta modern çağın izlerinin bulunduğu yerdir. Bir sokakta zengin insanları görüp kalbinin mutluluk için atması, diğer bir sokakta ise yoksul insanları görüp içinin hüzün dolmasıdır. Bir farklıdır İstanbul diğer şehirlerden; sanki tüm şehirleri, tüm insanları, tüm kültürleri içinde barındırıyor. İşte İstanbul’un beni içine çekme sebebi de buydu: farklı duyguları yaşama, farklı dünyaları keşfetme isteği. İstanbul’u tek cümlede, sadece bir şehirde bulunup dünyadaki bütün kültürlerin görünebileceği yer olarak tanımlarım. Bulamıyorum kendimi orada, düşünemiyorum, durmadan duygularım değişiyor; bana bu hissi İstanbul öğretti ve sadece İstanbul yaşatabildi. Bu doğanın ötesinde bir bulamayış, kayboluştu. Adeta büyülemişti bu şehir beni, duygularımın arasında hapsolmuş bir şekilde farklı binalara, farklı insanlara bakıyordum; anlamaya çalışıyordum nasıl bu kadar farklı kültürün buluştuğu bu şehirde insanı çeken bir düzen var diye. Bu sorunun cevabını İstanbul’un bana yaşattığı duygularımın arasında kendimi bulamayış hissim azaldıktan sonra bulmuştum: karmaşık düzen. Bu karmaşık düzen nedir? Örnek vermek gerekirse organlarımızı ve vücudumuzdaki sistemler diyebiliriz. İstanbul da vücudumuzdaki bu sistemlerin hayata, gözle görebildiğimiz yerlere yansımasıdır. Bir bütünün parçalarıdır, yapbozdur İstanbul. Yeni, modern binaların karşısındaki tarihten kalan izleri yok edersek o çekiciliği, İstanbul’u İstanbul yapan kendine özgü özelliği kaybolur, sıradanlaşır. Tek bir kelimede tanımlanabilecek kadar belli, bir kitapta tanımlanamayacak kadar belirsiz bir yerdir İstanbul. Karmaşıklık kavramı İstanbul için yaratılmış gibidir. İstanbul da karmaşıklığı en güzel şekilde yansıtan şehirdir. Tekdüze hayattan sıkıldığımda, bir bütünün parçaları içinde duygularımı hapsetmek istediğimde, bir an olsun kendimi kaybedip, düşünemeyip sadece bir şehri yaşamak ve bu sırada da dünyadaki bütün kültürlerden izleri tatmak istediğimde hemen İstanbul’a giderim ben. Sonra bir kez daha emin olurum ki dünyada başka hiçbir şehir yoktur ki insanlara bu duygu ve düşünceleri aynı anda yaşatsın, ziyaretçilerini karmaşık bir düzenin büyüleyiciliğiyle etkilesin. Sena Tulukcu Kadınların Metalaştırması Beden sadece et parçalarının birleşiminden meydana gelmiş bir bütün değil midir ki zaten? Bunun cevabı şüphe duyulmadan olmadığı yönünde olması gerektiği hâlde bir grup insan tarafından ise tam tersine bir şekilde gelişen cevaplar alınabiliyor. Aslına bakıldığı takdirde insanlığı bu şekilde ve bu denli somutlaştırmak çok korkunç bir gerçeği yüzümüze buz gibi olan bir su şeklinde çarpmaya başladı. Ne yazık ki bu düşüncenin toplumumuz içinde bu denli yaygınlaşmaya başlaması toplumsal durumumuzun ne kadar da acı bir hâl aldığının da kanıtı niteliğinde değil mi? İnsan vücudunun et parçasından oluşma unsurunu bir kenara bırakmaya çalışırsak irade unsurunun varlığını ne zaman kaybetmeye başladık ki biz? Bir kadının bedenine, o kadının iradesinin, rızasının dışında kadının bedenine bir müdahale oluyor ve devletimiz bu durumu dolambaçlı bir şekilde, çeşitli yollar izleyerek meşrulaştırmaya çalışıyor. Engellemesi gerektiği yönünde cinsel istismarın önüne aşılamaz taşlar, kayalar koyması gerektiği hâlde bu durumun önünü daha da aşılabilir şekilde açmaya çalışıyor gibi davranıyor. Toplumumuzun şu anki durumunun tam olarak tasvirinin bu şekilde olması toplumum durumunu açık bir şekilde gün yüzünde çıkarmakta. Şüphe duyulmadan söylenebilir ki birey iradesi insana verilmiş en büyük hediye niteliği taşımaktadır. Bütün malvarlığının yanı sıra insanın sahip olduğu en değerli varlığı bedenimizdir. Bedenin kontrolü bireyin elinden zorla alındığında, bir de bu durum bizi koruyacağına, gerek manevi gerek maddi olarak varlığımızın güvencesini bağladığımızı sandığımız, inandığımız devletimiz tarafından meşrulaştırıldığını düşünmeye çalışmak bile bir kabus gibi görünürken bunun gerçek olması insanın inancının yerle bir olmasına neden olmaya başlamasına neden olabiliyor. Yaşanan onca ıstırap, acı ve ömür boyu ne yapılırsa yapılsın düzelmeyecek bir deneyimin unutulabileceğini düşünen, evlenme müessesi ile düzelebileceğine inanan bir grup insan bulunuyor. İnsan iradesinin bu şekilde hiçe sayılabileceği başka bir durumu düşünmekte anımsamakta zorlanıyorum. Bedenim benim irademe bağlı bir şekilde kontrol edebileceğim bir durumda olmasını yasalar yoluyla elimden alınması bu durumu bir kadın olarak benim ağrıma gidiyor. En acısı da bu durumu körü körüne kabul edebilen insanlar desem yalan söylemiş olmam herhalde. Kadının iffetinin zorla ırzına geçilmesinin evlenmeyle kurtulmuş olabileceğini düşünen zihniyetler arasında kadınlar da bulunuyor. Kadınların erkekler tarafından özgürce istismar edilip bir de üzerine bunun erkil aleyhine meşrulaştırılması kabullenilebilir bir durum değildir. Kadın vücudunun bir cinsel obje olarak metalaştırılması insan varlığı için bir utanç kaynağı niteliği taşımaktadır. Bu durumlar sadece tanımadığımız insanlar tarafından da gelmiyor. Aynı zamanda en yakınımız dediğimiz kişilerden de bu utanç yaratacak duruma biz kadınlar olarak maruz kalabiliyoruz. Akrabam diyebileceğimiz bireylerden de karşımıza çıkabiliyor. Akşam kuşağında karşımıza çıkan haberler günün utanç kaynağı zamanı olabilir. Kuzeni, babası, kardeşi tarafından cinsel istismar mağduru kadınlara rastgelebiliyoruz. Bir kadının bedeni ona bahşedilmiş olan en büyük armağanlardan biri sayılmaktadır. Bu durumun başka bir insanoğlu, kan bağıyla bağlı olduğu akrabaları ya da tüm milletin egemenliğinin baş sembolü olan ve milletin iradesini taşıyan bir idari organ olan devlet tarafından metalaştırılmasının ya da yasalar arkasında durarak bu durumun meşrulaştırılmasının hiçbir geçerli sebebi olamaz. Kadınlar da insan iradesinin hür ve özgür olması gerektiğinin şartının koparılamayacak bir unsurudur. Bu durumun evlenme ve yahut benzeri bir yolla meşrulaştırılması kesinlikle göz önüne bile alınabilecek bir durum niteliği taşıyamaz. Kadın rızasıyla gerçekleştirildiklerinden dolayı kati suretle sorgulanamaz ve rızası olmayan olaylarda da meşrulaştırma yoluna başvurulamaz.Duygusal Makineci The Truman Show / Truman Şov(1998) İzlerse İyi bir film en başından belli eder kendini. Filmin müziği, oynayan oyuncuların karakterlerini benimsemesi, kullanılan dekorlar hepsi önemlidir benim için. Filmin en başından izleyiciyi içine çeker. “The Truman Show” da böyle bir film. Oyuncularından biri olan Jim Carrey –filmin ana karakteri olan Truman Burbank’ı canlandıran aktör- iyi bir aktör olduğunu bu filmin en başında gösterdi ve beni filmin içine çekmeyi başardı. Yer yer güldürdü, yer yer duygulandırdı. İyi filmler bende her zaman bende düşünme isteği uyandırır. Her iyi film gibi “The Truman Show”da da filmin başından itibaren düşündüm. Kendimi “Truman Burbank” karakterinin yerine koydum. Onun yaşadığı dünyada yaşadığımı hayal ettim. Yalnız Truman’ı tanıtmayı unuttum. Truman yani filmimizin ana karakteri evli ve sigorta şirketince çalışıyor. Kendisi eğlenceli ve hatta tabiri caizse aptal gibi de görünse çok zeki. Hiçbir şeyi sorgulaması gerektiği için o şekilde eğitilmiş ve yeri geldiğinde korkutularak belli sınırlar koyulmuş. Truman da bu sınırlar içinde yaşayıp giden bir insan. Evet devam ediyorum. İlk başta çok normal başladı her şey. Truman ve ben gayet mutluyduk. Hayat gayet yolunda gidiyordu. Ancak Truman’ın babası “The Truman Show” ekibinin dikkatsizliği nedeniyle sete girince film karışmaya başladı. Olayla hiç alakası olmayan iki kişi babasını aldı ve götürdü. Truman ise ona ulaşmaya çalıştıkça sürekli bir engel çıktı karşısına. İşte tam o zaman filmi iyiden iyiye sorgulamaya başladım. Sürekli neler olduğunu düşünüp kendi kendime kurgular yapıyordum. İlk defa izliyordum ve neler olacağı hakkında hiçbir fikrim yoktu. Acaba sadece bu adamın hayatını mı karıştırmaya çalışıyorlardı ve bundan keyif mi alıyorlardı? Yoksa sadece bu adam kızınca mı herkes eğleniyor diye düşünüyordum. Anlamıyordum. Ta ki bir televizyon ekranından Truman’ı görene kadar. İşte o zaman bunların bir televizyon programı olduğunu anladım ve filmi olduğu yerde durdurup tekrar en baştan izledim. Truman’ın tüm hayatı bir televizyon programıymış. O zamana kadar olan tüm hareketler de zaten bir yapmacıklık olduğu belliydi. Sebebini ise o zaman anladım. Tamamen reklam amaçlıymış. Örneğin; her sabah işe giderken ikiz kardeşler Truman’ın yolunu kesiyordu ve bir panoya itiyorlardı ve kamera tam o anda geniş açıya geçerek panoyu da çekiyordu. Ancak her gün o panoda farklı reklamlar oluyordu. Bir gün ev reklamı diğer gün yiyecek reklamı. Her şeyin reklam olduğunu anladıktan sonra kendimi tekrar Truman’ın yerine koymayı denedim. Sonuçta doğumdan itibaren televizyon programının bir parçasısınız ve bundan hiçbir fikriniz yok. Bir şeyler yanlış gidiyor ve şüpheleniyorsunuz ancak televizyon programının senaryosunu yazan ve yöneten kişi ve/veya kişiler o kadar başarılı ki kendinizden şüphe edip vazgeçiyorsunuz. Bu inanılmaz karmaşık ve zor bir durum. Kanıtlanabilir hiçbir tarafı yok. Çünkü etrafınızdaki herkes yani işvereniniz, komşunuz, en yakın arkadaşınız hatta eşiniz ve anneniz bile bu işin içinde. Anneniz gerçek değil. Bundan şüphe ediyorsunuz çünkü size gösterdiği fotoğraflar bile çok yapmacık. Böyle bir durumda kaçıp uzaklaşmaktan başka çare zaten görünmüyor. Lâkin ne zaman deneseniz olmuyor. Başaramıyorsunuz. Çünkü siz bilmeseniz bile çok sağlam oturtulmuş bir düzenin ana parçasısınız. O düzende Truman gidemez, siz gidemezsiniz. Buna izin vermezler, vermiyorlar da. İnsan birilerine güvenmek istiyor. Ancak bu filmde tamamen yalnızsınız. Ne arkadaşınız var, ne aileniz. Tamamen yalnızsınız. Daha da acı olanı, insanlar yüzünüze bakıp yalan söylüyor ve sizi yönetiyor. Ancak siz o kadar saf ve o kadar samimisiniz ki bunların hiçbirini düşünmüyorsunuz bile. Yine de denemekten vazgeçmiyor Truman karakterimiz. Sürekli inandığı şey için savaşıyor. Sürekli deniyor. Kendisi için çalıştığı insanları bile kandırmayı başarıp sonunda istediğini yapıyor. Bence filmin en güzel yanı Truman’ın özgürlüğüne kavuşmuş olması. Başkalarının değil, sizin ne istediğiniz önemli. Hedeflerden asla ama asla vazgeçilmemeli. Filmin her karesinde “Hayır Truman. Dene. Bu düzenden çıkabilirsin. Bunu yapabilirsin. Onların istediğini değil, kendi istediğini yapabilirsin.” Dedim kendi kendime ve sağ olsun beni üzmedi ve bu düzenden tek başına, korkularına karşı hareket ederek zafere, kendi isteğine ulaştı. Tabii bir de sevgi meselesi var işin içinde. Direkt anlatmak gerekirse; okulda bir kızı görüyor ve anında âşık oluyor. Kız da ona âşık oluyor. Ancak kız aslında aktör olduğu için her şeyin bir oyun olduğunu biliyor ve âşık olduğu adama kavuşmasının tek yolunun onun bu düzenden çıkması olduğunu bildiği ve eşi olacak kişi bile belli olduğunu bildiği için herkesin yalan söylediğini söylüyor. Aslında olay tamamen bundan ibaret. Bir daha kızı görmüyor Truman. Peki, bu nasıl bir cesarettir ki sadece birkaç defa gördüğü insanın peşinden gitmek için tüm dünyasını yerle bir ediyor ve sadece onun bir sözüne inanıp eşi dâhil herkesi bırakıp gitmeyi göze alabiliyor. İşte gerçek sevgi budur bence. Onun için her şeyi yapabilme kapasitesi ya da deneme cesareti. Sonuçta siz bir dünyanın içinde yaşıyorsunuz ve sadece bir kişi size her şeyin yalan olduğunu söylüyor. Geri kalan herkes tam aksini yani her şeyin gerçek olduğunu söylüyor ve siz de bunu görüyorsunuz. Yine de siz kendinizi bile ezip geçerek onun bir sözüne inanıyorsunuz. İşte bu sebepten Truman’ın ki gerçek aşk. Bu filmi ne zaman izlesem kendimi kapana sıkışmış gibi hissediyorum. Hani böyle, kelebeği kavanoza koyarsınız da o sürekli çıkmaya çalışır ancak bir türlü beceremez ya. Hah, işte aynen o kelebek gibi. Yemek, su, kısıtlanmış da olsa özgürlük kısacası yaşamak için her şey mevcutken yaşam amacım yok gibi. Bir hüzün basıyor içimi. “Yapma be. Bunlar da olmamalı, bu kadarı da olmasın.” diye diye filmi bitiriyorum her defasında. Bilmiyorum sanki sonunda ne olacağını. Evet biliyorum. Ama önemli olan en sonunda ne olduğunu bilmek değil. O duyguyu yaşamak. Aslında bu film benim için bir nevi kaçış. Gerçek hayattan kaçış. Bu filmi izlerken kendi dertlerimi (çok büyük ve kalıcı şeyler olmasa da insan üzülüyor işte) unutup tamamen Truman’a odaklanıyorum ve film bitene kadar pür dikkat izliyorum. Daha doğrusu yaşıyorum filmi. Ne söyleyebilirim