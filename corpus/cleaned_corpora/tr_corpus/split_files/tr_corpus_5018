Haydarpaşa Garı ve Haydarpaşa Limanı, semtin simgesi konumundadır. Kendisi de önemli bir merkez olan Haydarpaşa semtinin çevresinde, Anadolu yakasının en işlek noktaları yer almaktadır. Kuzeydoğusunda İstanbul'un Anadolu yakasındaki en büyük otobüs terminaline ev sahipliği yapan Üsküdar'ın Harem semti, doğusunda Acıbadem ve Koşuyolu, güneydoğusunda ise yakanın en büyük merkezlerinden Kadıköy vardır. Osmanlı İmparatorluğu döneminden kalma, çoğunluğu 19. ve 20. yüzyıllarda yapılmış pek çok bina bu semtte yer almaktadır. Haydarpaşa Garı ve yine garı işleten kurum olan TCDD'nin sahibi olduğu İstanbul'un ve Marmara Bölgesi'nin en büyük konteyner limanı olan Haydarpaşa Limanı uluslararası düzeyde tanınan yerlerdendir. Semtteki diğer önemli adresler arasında Haydarpaşa Numune Hastanesi, Gülhane Askerî Tıp Akademisi Haydarpaşa Eğitim Hastanesi, Siyami Ersek Hastanesi, Marmara Üniversitesi Tıp Fakültesi'nin Haydarpaşa yerleşkesi, Haydarpaşa Teknik Okulları ve Kırım Savaşları esnasında kurulan Haydarpaşa İngiliz Mezarlığı, Haydarpaşa Camii ve gar binasının kuzeydoğusunda bulunan Haydar Baba Türbesi sayılabilir. Ignác Kúnos Ignác Kúnos (22 Ekim 1860 – 12 Ocak 1945) Macar bir Türkologdur. Türk dili, halk edebiyatı ve halkbilim konusundaki çalışmalarıyla tanınmıştır. Türkçe yayımlananlar: Tinsley Ellis Tinsley Ellis, (d. 4 Haziran 1957 - Atlanta, Georgia) Amerikalı hard rock, blues müzisyeni, gitarist, vokal ve söz yazarıdır. Güney Florida'da büyüyen Ellis, ilk gitarını 8 yaşında çalmaya başladı. Blues'u ilk olarak The Yardbirds, The Animals, Cream ve The Rolling Stones gibi ünlü İngiliz gruplarında tanıdı. Özellikle Freddie King, B.B. King ve Albert King'in müziklerinde kendini buldu. Henüz 14 yaşındayken BB King'in canlı performansını izlediğinde kesin olarak blues gitaristi olmaya karar verdi ve böylelikle blues'a olan aşkı başlamış oldu. 1975 yılında Emory Üniversitesi'ne girdiğinde aynı zamanda Haygood Band adındaki grupta çalmaya başladı. İki yıl sonra Florida'dan ayrılarak tekrar doğduğu yere, Atlanta'ya dönerek tam anlamıyla müzikle ilgilenmeye başladı. Burada The Alley Cats adındaki ilk grubuna dahil oldu. 1981 yılında Emory Üniversitesi'nden mezun olarak, Chicago Bob Nelson'la, The Heartfixers adındaki grubu kurdu. Grup toplam 3 albüm kaydetti. Daha sonra 1988 yılında grubun dağılmasıyla; Tinsley Ellis, Alligator Records ile anlaşma imzaladı. Böylelikle ilk solo kariyerine 1988 yılında çıkan "Georgia Blues" albümüyle başlamış oldu. Daha sonra aynı plak şirketinden; "Fanning the Flames"(1989), Trouble Time (1992), Storm Warning (1994) ve Fire It Up (1997) albümlerini çıkardı. Stüdyosunda kimi zaman R.E.M. grubundan Peter Buck, Derek Trucks ve Chuck Leavell gibi önemli isimlerle çalıştı. 2000 yılında Capricorn Records ile anlaşma imzaladı ve "Kingpin" albümünü çıkardı. Daha sonra 2002 yılında Telarc Records'a geçen Ellis, " Hell or High Water " ve "The Hard Way " olmak üzere iki albüm daha çıkardı. Tinsley Ellis; 'Bir müzisyen, evde durarak asla ünlü olamaz' diyerek, canlı performanslarına hiçbir şekilde ara vermedi ve tüm ABD'yi dolaşarak konserlerine devam etti. 2005 yılında Alligator Records'a, Live! Highwayman adlı konser albümüyle dönüş yapan Ellis, 2007 yılında "Moment of Truth" ve 2009 yılında "Speak No Evil" stüdyo albümlerini çıkardı ve dünya çapında verdiği konserlerine tüm hızıyla devam etti. Haydarpaşa İngiliz Mezarlığı Haydarpaşa İngiliz Mezarlığı (İngilizce: "Haidar Pasha Cemetery"), İstanbul'un Anadolu yakasında, Üsküdar ve Kadıköy arasındaki Haydarpaşa semtinde yer alan İngiliz askerî kabristanıdır. İlk olarak 1854-1856 yılları arasında Kırım Savaşı'na katılarak savaşta yaşamını yitiren İngiliz askerlerinin gömülmesi için devet eliyle tahsis edilen mezarlık, o dönemde Osmanlı İmparatorluğu'nun müttefiği olan İngiltere'nin hizmetine verilen Askerî Hastane'nin hemen yanında bulunmaktadır. Kırım Savaşı'nda ölen askerlerin yanı sıra, mezarlıkta Birinci ve İkinci Dünya savaşlarında çeşitli nedenlerle yaşamını yitiren İngiliz vatandaşı asker ve siviller de gömülüdür. Mezarlık, Kırım Savaşı'na katılıp da yaralı olarak İstanbul'a getirilen; ancak tarihte ilk kez Florence Nightingale tarafından oluşturulan organize askerî hastanede kolera nedeniyle yaşamlarını yitiren İngiliz askerleri için tahsis edilmiştir. Savaş boyunca Selimiye Kışlası'nda toplam 6 bin İngiliz askerinin bu hastalık nedeniyle öldüğü sanılmaktadır. Bu askerlerin çok azının mezar yerleri günümüze dek ulaşmayı başarabilmiştir. İlk olarak biri deniz kıyısına yakın, diğer hastaneye yakın iki ayrı arsa üzerinde oluşturulmaya başlanan Haydarpaşa İngiliz Mezarlığı'nın kurulu olduğu arazi Kanuni Sultan Süleyman'ın özel mülklerindendi. Bu arsa 1855 yılında İngiliz hükûmetine bağışlandı. Birbirinden ayrı iki arsadan oluşan mezarlık, 1867 yılında aradaki arazinin de bağışlanmasıyla ya da satılmasıyla birleşmiş oldu. Kırım Savaşı'nda ölen askerlerin anısına, 1857 yılında Birleşik Krallık kraliçesi Victoria tarafından bir anıt diktirildi. Yaklaşık 28 metre yüksekliğindeki bu anıt, Haydarpaşa'ın pek çok noktasından kolaylıkla görülebilmektedir. 1867 yılından bu yana, 700'ü aşkın sivil mezarlık içinde ayrı bir bölümde gömülmüştür. Mezarlıkta yatan tanınmış siviller arasında I. Elisabeth dönemi İngiliz büyükelçisi Sir Edward Barton bulunmaktadır. Barton İstanbul'da bir süre görev yaptıktan sonra 1598 yılında İstanbul Heybeliada'da yaşamını yitirmiş ve ölümünden 257 yıl sonra kalıntıları adadaki mezarından alınarak buraya aktarılmıştır. 1898-1908 yılları arasında İstanbul'daki İngiliz Büyükelçisi Sir Nicholas O’Conor-Don da burada gömülmüş ve anısına mezarlık içinde bir şapel yaptırılmıştır. Kırım savaşı ve dünya savaşları dışında birkaç asker de mezarlığın siviller bölümünde defnedilmiştir. 1822'de doğan ve 1868 tarihinde Osmanlı hizmetine giren ve 1881 yılında vezirlik ve müşirlik (büyük amiral) rütbesiyle donanma komutanlığına kadar yükselen Augustus Charles Hobart Hampten (Osmanlıdaki adıyla Hobart Paşa) burada gömülüdür. 1886 yılında tedavi için gittiği İtalya'da ölünce Türk topraklarında defnedilme vasiyeti üzerine Abdülhamid II tarafından cenazesi Necid vapuruyla İstanbul'a getirilmiştir. Mezarlıkta I. Dünya Savaşı sırasında Türkiye'de ölen 400'ün üzerinde askerin mezarı vardır. Bu askerlerin büyük bir bölümünü savaş tutsakları ve Mondros Ateşkes Anlaşması sonrasında İstanbul'un işgali sırasında (1918-1923) direnişçilerce öldürülen askerler oluşturmaktadır. Rusya'da ya da Türkiye sınırlarında ölen (bir bölümü Hint kökenli) 200 İngiliz vatandaşının adlarının bulunduğu anıt mezarlıktaki diğer dikkat çekici yapılardandır. Bu anıta, mezarları günümüze dek ulaşamayan, kaybolan ya da tahrip olan askerlerin adları yazılmıştır. I. Dünya savaşının yanı sıra, mezarlıkta II. Dünya savaşı kurbanı askerler de gömülüdür. Kraliyet Donanması'na ve Kraliyet Hava Kuvvetleri'ne mensup 38 asker Akdeniz'deki çeşitli görev yerlerinde, çeşitli nedenlerden dolayı yaşamlarının yitirdikten sonra İstanbul'daki, Haydarpaşa İngiliz Mezarlığı'na getirilerek burada defnedilmiştir. 1925'e dek işletmesi, korunması ve diğer sorumlulukları doğrudan İngiliz hükûmeti tarafından üstlenilmekte olan mezarlığın işletmesi "Commonwealth War Graves Commission" (Türkçe: "Britanya Savaş Mezarlıkları Komisyonu") adlı kuruluşa bırakıldı. Mezarlık bugün Haydarpaşa Limanı ile Gülhane Askerî Tıp Akademisi Haydarpaşa Eğitim Hastanesi Komutanlığı arasında yer almaktadır. Üsküdar'dan Kadıköy'e uzanan Tıbbiye caddesi üzerinden mezarlığa kolaylıkla ulaşılabilir. Haydarpaşa Garı'ndan da mezarlığa kısa bir geçiş yolu bulunmasına karşın geçit, güvenlik gerekçesiyle görevlilerce kapalı tutulmaktadır. Cap-Vert Cap-Vert Senegal'in başkenti Dakar'ın güney ucu yakınında bir yarımada ve Afrika kıtasının batı parçasıdır. Anlamı Yeşil Burun demek olan Cap-Vert'e Portekizli kaşifler tarafından Cabo Verde denmekteydi. Çoğu zaman Cap-Vert, Cap-Vert'in yaklaşık 560 km daha batısında olan "Cape Verde Adaları" (Yeşil Burun Adaları) ile karıştırılmaktadır. Cap-Vert'ın yerli halkı balıkçılar ve çiftçilerden oluşmaktadır. 1444 yılında Portekizlilerin burnu ilk görüşünden bu yana Afrika-Avrupa ticareti için bir antrepo olmuştur. 1857 yılında Fransa burun üzerinde Dakar şehrini kurmuştur. Back Chat Back Chat, Queen grubunun bas gitaristi John Deacon'un 1982 tarihli Queen albümü Hot Space için bestelediği şarkıdır. Şarkı, albümün 5. ve son single'dır. John Deacon, bu şarkıda soul müziğinden esintiler kullanmıştır. İlk başta gitarist Brian May'in albüm kayıtları sırasında bu şarkıyı çalmayı reddetmesi üzerine, parçaya sonradan gitar eklenerek grup içinde ortaya çıkan anlaşmazlık giderilmeye çalışılmıştır. Hem Back Chat şarkısı, hem de Hot Space albümü, Queen'in Rock'n'Roll köklerinden tamamen uzaklaştığını göstermesi bakımından ilginçtir. Grup, 1970'lerin sonundan itibaren punk-rock gibi deneysel müziğe yönelmiş, 1980'lerden itibaren de pop ve disko müziğe ağırlık vermiştir. Ancak Hot Space'in diğer Queen albümlerine oranla daha başarısız kalması ve geleneksel rocker hayranlarını giderek kaybetmesi üzerine, grup 1984'te The Works ile birlikte tekrar rock çizgisine geri dönmüştür. Back Chat'in klibi, Queen grubu açısından da ilginç gelişmeler taşımaktadır. Klipte kullanılan yer ve bazı görsel efektler dikkati çekmektedir. Bunlardan ilki Freddie Mercury'nin bir kopyasının diğer Freddie Mercury'yi vurmasıdır. Bir diğer dikkat çekici unsur da gitarist Brian May'in klipte kendi gitarı Red Special'ı değil, açık renkli bir Fender Telecaster gitar kullanmasıdır. Back Chat şarkısı, Queen'in Hot Space turnesinde daha hızlı ve daha rock ağırlıklı bir biçimde icra edilmiştir. Ancak klibin aksine, Brian May turnede Fender Telecaster değil, bu sefer kendi babasıyla yaptığı Red Special'ı kullanmıştır. Back Chat, köken olarak Amerikan İngilizcesinde yer alan "Back Talk" sözünden türetilmiştir ve kelime anlamı itibarıyla "terbiyesizlik", "küstahlık", "iki kişi arasında geçen tartışma" gibi anlamlar taşımaktadır. A Kind of Magic İngiliz rock grubum Queen'in 2 Haziran 1986 tarihinde yayınladığı 11. stüdyo albümüdür. Ayrıca, grubun ikinci soundtrack albümüdür. "A Kind Of Magic"'teki şarkıların hepsi ('One Vision' hariç), Russell Mulcahy'in yönettiği "Higlander" filmi için bestelenmiştir. "One Vision" ise, "Iron Eagle" filminin soundtrack parçasıdır. Albümde öne çıkan özellikler, grubun daha senfonik ve daha heavy-metal tarzlara yönelmiş olmasıdır. Grup, bu albümdeki kliplerde görsel temalara ve çizgi film animasyonlarına ağırlık vermiştir. Özellikle "A Kind Of Magic" şarkısının video klibi, başarılı çizgi film animasyonlarıyla süslenmiştir. Klipte Freddie Mercury, köhnemiş halde bulunan meşhur Playhouse tiyatrosuna gelir ve burada sihir kullanarak her şeyi değiştirir. Diğer grup elemanları da bu değişimden etkilenirler. Örümcek ağlarıyla örülü köhnemiş sahne ise bir anda Queen'in muazzam rock şovuna dönüşür. "One Vision"un klibi, şarkının 1985 yılında prova ve kayıt aşamalarının yeniden montajlanmasıyla oluşmuştur. "Friends Will Be Friends"in çekimi, grubun Magic Tour isimli turnesi sırasına rastlar. Queen elemanları yine sahnededir ve efsanevi şovlarını yapmaktadırlar. "Who Wants To Live Forever"ın klibinde Queen grubu, Michael Kamen'ın yönettiği senfoni orkestrası ve çocuklardan oluşan ilahi korosu eşliğinde sahne almıştır. Klipte Brian May, gitarın yanında hem klavye çalmakta hem de vokalistlik yapmaktadır. "Princes Of The Universe"ın klibinde grup daha rock ve heavy metal tarzda kamera karşısına geçmiştir. Klibin en can alıcı noktası, Highlander filminin başrol oyuncusu Christopher Lambert ile Freddie Mercury'nin kılıç düellosudur. "A Kind Of Magic" albümünün turnesi olan Magic Tour, Freddie Mercury'nin ve Queen grubunun en son turnesi olması bakımından önemlidir. Bu turne, yalnızca Avrupa'daki ülkelerde gerçekleştirilmiştir. Turne, grubun 7 Haziran 1986'da İsveç'in Rasunda Stadyumu'nda verdiği konserle başlamış, 9 Ağustos 1986'da İngiltere'deki Knebworh Park konseriyle sona ermiştir. Bu turne kapsamında grubun tarihe geçen en önemli konserleri şunlardır: 11-12 Temmuz 1986'da Wembley Stadyumu'ndaki konser; 27 Temmuz 1986'da Macaristan'ın başkenti Budapeşte'deki Nepstadion'da verilen konser; ve 9 Ağustos'ta İngiltere'deki Knebworth Park'ta verilen konserdir. Albümde Yer Almayan Şarkılar: Grup Elemanları: Hümeyra Özbaş Hümeyra Özbaş (1917, İstanbul - 17 Mayıs 2000), son Osmanlı Padişahı VI. Mehmed'in torunudur. Annesi VI. Mehmed'in kızı Fatma Ulviye Sultan, babası son Osmanlı Sadrazamı Kırımlı Ahmet Tevfik Paşa'nın (Kırım Hanları'nın soyundan geldiği için bu şekilde anılır) oğlu İsmail Hakkı Okday'dır. 1917'de annesinin İstanbul'un Nişantaşı semtindeki konağında doğmuştur. Prusya Harp Akademisi'nden mezun bir kurmay subay olan babası İsmail Hakkı Bey, Türk Kurtuluş Savaşı'nın başlamasından hemen sonra padişah kızı olan 'sultan' eşinden ayrılmış ve Anadolu'ya geçerek Türk Kurtuluş Savaşı'na katılmıştır. Türkiye Büyük Millet Meclisinin 1924 Mart'ında Hilâfeti lağvedip Osmanlı Hanedanı mensuplarını sürgüne gönderen 431 sayılı yasayı kabul etmesi üzerine de, yedi yaşında iken diğer hanedan mensuplarıyla beraber Türk vatandaşlığından çıkartılmış ve Türkiye'den ayrılmak zorunda kalmıştır. Önce İtalya'nın San Remo kasabasına giden aile, Vahdettin'in 1926 Mayısında ölmesinin ardından önce Güney Fransa'nın Manton kasabasına, oradan da Mısır'a geçmiştir. Babasının girişimleri üzerine Atatürk'ün verdiği özel izinle Türkiye'ye giren ilk hanedan mensubu olmuştur. Önce babasının diplomatik pasaportuna kayıtlı olarak, sonra da adına çıkarılmış özel bir diplomatik pasaportla, daha sonra da 1939'da İsmet İnönü'nün cumhurbaşkanlığı sırasında Hümeyra Özbaş'la birlikte Enver Paşa'nın üç çocuğu için çıkartılan özel bir yasayla aynı zamanda ‘‘asker çocuğu’’ olan bu dört hanedan mensubunun yeniden Türk vatandaşı olmaları sağlanmıştır. 1970'li yıllarda ölen babası İsmail Hakkı Okday, Fatma Ulviye Sultan'dan ayrıldıktan sonra ikinci evliliğini Bülent Ecevit'in annesi ressam Nazlı Ecevit'in teyzesi Ferhunde Hanım ile yapmış olduğundan, Bülent Ecevit ile çok dolaylı yollardan üvey kuzen akrabalığı olmaktadır. II. Dünya Savaşı sırasında ABD Princeton Üniversitesi'nde eğitim alan Hümeyra Hanım, hayatını aynı yerde eğitim gören ve bir arazi sahibinin oğlu olan Sökeli Halil Özbaş'la birleştirmişti. Savaşın ardından Türkiye'ye dönerek Söke'ye yerleşen Özbaş çifti, otelcilik sektöründe de faaliyet gösterdi. Kuşadası'ndaki Kısmet Oteli'nin kurucusudurlar. Hümeyra Özbaş 17 Mayıs 2000 tarihinde hayatını kaybetti. Hanzade adlı bir kızı, Halim adlı bir oğlu ve torunları bulunmaktadır. Ölümünden kısa bir süre önce Halim Özbaş'tan torunu elektronik mühendisi Halil Özbaş, 2000 yılında Aydınspor eski başkanlarından ve DYP ileri gelenlerinden iş adamı Mukan Perinçek'in kızı Sirmen ile evlenmiştir. The Works "The Works", İngiliz rock grubu Queen'in 27 Şubat 1984 tarihinde yayınladığı 10. stüdyo albümüdür. Grup; pop, disko, soul ve funk müzik içerikli bir sound'a sahip olan bir önceki albümleri Hot Space'ten beklediği başarı ve ilgiyi görememiş ve tekrar rock köklerine geri dönüş yapmıştır. Albümde dikkati çeken bir başka unsur, Freddie Mercury'nin It's A Hard Life ile opera-rock soundu'na; Man On The Prowl ile ise Rock'n'Roll soundu'na geri dönüş yapmasıdır. Brian May ise Tear It Up ve Hammer To Fall gibi şarkılarla hard-rock sounduna geri dönmüştür. Roger Taylor, Radio Ga Ga ile, John Deacon ise I Want To Break Free ile daha pop ağırlıklı bir çizgide devam etmişlerdir. Albümdeki şarkılar, giderek makineleşen dünyanın getirdiği problemlerden insanoğlunun içine girdiği yeni çıkmazlara, radyolu nostaljik günlerden, nükleer savaş tehditi gibi konuları içermektedir. Albümde dikkati çeken parçalar: Radio Ga Ga, It's A Hard Life, Machines (Or Back To Humans), I Want To Break Free, Is This The World We Created?'dir. Albümdeki video kliplere gelince, Radio Ga Ga görsel efektleri ve Fritz Lang'in 1924 tarihli meşhur bilim-kurgu filmi Metropolis'ten görüntüler eşliğinde Queen hayranlarını büyülemiştir. It's A Hard Life ise grubun o döneme kadar çektiği en renkli ve görkemli kliptir. Ortaçağ dönemi Avrupasına ait saray dekorları ve kıyafetler, klibe ayrı renk katmıştır. Şarkının akorları ve gitar solosu ise, Bohemian Rhapsody'yi andırmaktadır. Şarkının girişinde Ruggero Leoncavalo'nun meşhur Il Pagliacci operasından Vesti La Guibba aryasından bir bölüm bulunmaktadır. I Want To Break Free'nin klibi ise muhafazakâr çevrelerce yasaklanmıştır. Çünkü grup elemanları bu klipte dönemin meşhur İngiliz pembe dizisi Coronation Street'teki kadın karakterlerin kılığına bürünmüştür. ABD'de klibin televizyonlarda gösterimi uzun bir süre yasaklanacaktır. Hammer To Fall ise Queen'in The Works Tour sahne dekorlarıyla süslenmiş performansını ve Freddie Mercury'nin eşsiz sahne şovunu sergilemesi bakımından dikkat çekicidir. The Works albümünde yayınlanmayan şarkılar ise şunlardır: Chris Hunt Chris Hunt dergi editörü, gazeteci ve yazar. 20 yıldan fazla süredir gazetecilik yapan Hunt, futbol ve rock müzik hakkında yazdığı kitaplarıyla tanınmaktadır. 1993 ile 2001 yılları arasında "Match"'ın editörlüğünü yaptı. Bu süre zarfında dergi, Britanya'nın en çok satılan spor dergisi oldu. 2001 ile 2006 yılları arasında "Mojo", "Q", "Uncut" ve "New Musical Express" dergilerinin editörlüğünü yaptı. The Beatles, U2, Kurt Cobain, Oasis, punk rock ve mod temalı dergiler yayımladı. Üç seri halinde yayımlanan, The Beatles'ın konu alındığı "Mojo" dergisinin özel sayılarını editörlüğünü yaptı. Daha sonra bu üç dergi, 2004'te, "The Beatles: 10 Years That Shook The World" adıyla Dorling Kindersley tarafından yayımlandı. "World Cup Stories: The History Of The FIFA World Cup" adındaki kitabı, Nisan 2006'da BBC'de yayımlanan bir diziyle aynı isimle yayımlandı. Kitabın güncellenmiş ikinci baskısı ise Kasım 2006'da görücüye çıktı. İkinci kitabı ise "The Compact Book Of The World Cup" adıyla 2010'da Birleşik Krallık ve ABD'de yayımlandı. Julia Gillard Julia Eileen Gillard (d. 29 Eylül 1961), Avustralya'nın ilk kadın başbakanıdır. 24 Haziran 2010 tarihinde parti içinde yapılan oylamayı kazanmış, partisinin 2010 seçimlerinden birinci parti olarak çıkması üzerine Avustralya'nın 27. başbakanı olarak göreve başlamıştır. Aynı zamanda da Avustralya İşçi Partisi'nin lideridir. 2013 yılında yeninden yapılan parti içinde oylama sonucu yerine geldiği eski başbakan Kevin Rudd'a karşı kaybetti. Bu sonuçla parti liderliğini kaybeden Julia Gillard başbakanlık koltuğunu da Kevin Rudd'a bıraktı. Göreve geldiği dönemde, ateist olduğunu ve bu yüzden İncil üzerine el basarak yemin etmeyeceğini belirtmiştir. 1961 yılında Barry, Vale of Glamorgan, Galler'de doğmuştur. Babası bir maden işçisidir ve kendisinden 3 yaş büyük bir ablası bulunmaktadır. Çocuk yaştayken geçirdiği bronşiyal pnömoni hastalığından sonra doktorların tavsiyesine uyarak, 1966 yılında, ailece, daha sıcak bir iklimi olan Avustralya'ya göçmüşlerdir. 1982 yılında Melbourne, Victoria'ya taşındı. Melbourne Üniversitesi'nden mezun oldu. 1987 yılında, Gillard siyasete girmeden önce endüstriyel hukuk çalışanı olarak, hukuk firması Slater & Gordon'a katıldı. 2007 federal seçimlerinde İşçi Partisi'nin zaferi üzerine Avustralya'nın ilk kadın Başbakan Yardımcısı oldu. Ayrıca İstihdam ve İşyeri İlişkileri Eğitim Bakanı olarak görev yaptı. Kevin Rudd partisinin desteğini kaybetti ve istifa etti. Gillard böylece Avustralya'nın 27. ilk kadın Başbakanı ve İşçi Partisi Lideri olarak rakipsiz bir şekilde seçilmiştir. Sir Matt Busby Yılın Oyuncusu Sir Matt Busby Yılın Oyuncusu ya da önceki adıyla MUFC Üyeleri Yılın Oyuncusu Manchester United taraftarları tarafından sezonun en iyi oyuncusu olarak belirlenen oyuncuya verilen ödül. 1988'den 1995'e kadar MUFC Üyeleri Yılın Oyuncusu adıyla verilen ödül, 1994'te United eski teknik direktörü Sir Matt Busby'nin ölümü üzerine isim değiştirdi ve yeni bir ödül tasarlandı. Ödülün bir kopyası, Old Trafford'un doğusunda bulunan Matt Busby heykelinin hemen yanında bulunmaktadır. İlk kez 1988'de verilen ödülün ilk sahibi Brian McClair oldu. Aynı ödülü 1992'de de kazanan McClair, aynı zamanda ödülü ikinci kez kazanan ilk oyuncu oldu. Şimdiye kadar beş farklı oyuncu ödülü ikişer kez kazandı. Roy Keane (1999, 2000), Ruud van Nistelrooy (2002, 2003) ve Cristiano Ronaldo (2007, 2008) ise ödülü iki yıl üst üste kazanan oyunculardır. Ronaldo, 2008 yılında ödülü kazanarak, bu sevinci üçüncü kez yaşayan ilk oyuncu oldu. Son olarak 2013-14 sezonu için verilen ödülü ise David de Gea kazandı. Ödül sahibi, kulübün resmî sitesinde verilen oylar yardımıyla belirlenmektedir. Oylama; önceleri, kulübün resmî dergisi "Inside United" yardımıyla, ondan daha öncesinde ise sadece kulübün resmî taraftarlarınca yapılmaktaydı. "Kalın olarak yazılan oyuncular hala Manchester United'da forma giymektedir." Cartoon Network tarafından yayınlanan programların listesi =gelecekte yayımlanacak program= This is a list of pilots on Cartoon Network, along with the year the pilot premiered on Cartoon Network. İngiltere'de Taraftarların Oyuncusu İngiltere'de Taraftarların Oyuncusu (İngilizce: "PFA Fans' Player of the Year", "PFA Fans' Player of the Year" ya da "Fans' Player of the Year" olarak bilinir), Premier League, EFL Championship, League One ve League Two'da, sezonun en iyi oyuncusu olarak belirlenen oyuncuya verilen ödül. Ödülü kazanan oyuncu, taraftarların oylarıyla belirlenmektedir. İlk kez 2001'de verilen ödülü; Steven Gerrard, Chris Bart-Williams, Brian Tinnion ve Bobby Zamora kazandı. Son olarak 2011'de verilen ödülün sahipleri ise Robin van Persie, Jay Rodriguez, José Semedo ve Lewis Grabban oldu. Vyatiçler Vyatiçler (Rusça: вя́тичи), Oka Nehri havzasında ve Yukarı Don vadisinde yaşayan Doğu Slav kabilesi. 10.-11. yüzyıl arasında faaliyet göstermişlerdir. Kaynaklara göre, kabilenin adı eski lideri ""Vyatko""dan gelmektedir. Yıllıklarda, 859 yılındaki Hazar Kağanlığı ile Rus kabileleri arasındaki olaylar: "Hazarlar, Rus kabileleri olan Polyan, Severyan ve Vyatiçler'den her ev başına bir sincap kürkü ile gümüş para aldılar." şeklinde geçmektedir. 966'da Kiev Büyük Knezi I. Svyatoslav tarafından üzerindeki Hazar egemenliği kaldırılmıştır. Kumandan Cody Klon ordusunun kumandanlarından biridir.En yüksek rütbe olan Klon Marshall Komutanı rütbesine sahiptir.Cody, 2224 numaralı klondur. Rengi turuncudur. Generali Obi-Wan Kenobi ile büyük bir dostluk kurmuşlardır. Daha öncedende Anakin Skywalker'a da hizmet etmiştir. Komutanı Obi-Wan ile birbirlerine basit ve küçük şakalar yapmışlardır. İkisi beraber General Grievous'u yakalamak için Utapau'ya gitmişlerdir. General, kaçarken Obi-Wan'ın ışın kılıcı düştüğünde Cody, kılıcı alıp Obi-Wan'a kılıcını geri vermiştir. Senatör Palpatine,Coruscant'tan, bütün klon kumandanlara Emir 66'yı verirken Utapau Savaşı'nın sırasında Cody'e de bunu söylemiştir. Cody,Jedi'ların kötü olduğunu düşününce işte o zaman en yakın arkadaşı, Obi-Wan'a ateş açma emri verdi. http://www.starwars.gen.tr/kumandan-cody/ What's New Scooby-Doo? What's New, Scooby-Doo?, Hanna-Barbera'nın Cumartesi sabahı çizgi filmleri "Scooby-Doo"'nun dokuzuncu canlandırılmış çizgi serisidir, ve ilk canlandırılan orijinal çizgi filmi "Scooby-Doo, Where Are You!". Bu bir on yıl içinde canlanan ilk defa imtiyaz sahibi oldu. Animasyon serisini geliştiren ve yapan Warner Bros. Animation. Güncel gösterimi ABD'de Cartoon Network, Teletoon ve Boomerang, Birleşik Krallık'ta CBBC kanallarında yayınlanıyor. Arı Ülke Budizmi Arı Ülke Budizmi (Çince: 淨土宗, "Jìngtǔzōng"; Japonca: 浄土宗, "Jōdoshū"; Korece: , "jeongtojong"; Vietnamca: 浄土宗, '), ya da Amidizm"', Mahayana Budizmi'nde belli başlı okullardan biridir. Günümüzde Zen Budizmi ile birlikte Doğu Asya'da oldukça popülerdir; ve özellikle de Çin Budizmi'ne bağlı keşişler tarafından Chan (Zen) ve diğer uygulamalarla birlikte karışık olarak uygulanır. İnanç ve adanmanın ön plana çıktığı bu anlayış Amitābha Buddha'ya odaklanmıştır. Arık Ülke uygulaması tarih boyunca Mahayana Budist geleneğinin bir parçası olarak anlaşılmış, 13. yüzyılda Japonya'da Kamakura döneminde ayrı bir okul veya mezhep olarak ortaya çıkmıştır. R체zg창r g체c체 Rüzgâr gücü, elektrik üretmek için rüzgâr türbinleri, mekaniksel güç için yel değirmeni, su veya kuyu pompalama için rüzgâr pompaları veya gemileri yürütmek için yelkenler kullanarak rüzgârın kullanışlı formundaki rüzgâr enerjisinin sonucudur. 2015 itibarıyla, Danimarka elektriğinin %40'ını rüzgârdan elde etti ve dünya etrafındaki en az 83 diğer ülke elektrik şebekesini rüzgâr enerjisi ile destekledi. 2014’ün sonu itibarıyla dünya çapındaki rüzgâr enerji santralleri (RES) kapasitesi 369,553 MW'a (megawatt) ulaşmıştır. Bu da dünyada kullanılan elektriğin %4’ü anlamına gelmekte. İnsanlar yelkenlileri hareket ettirmek ve gemileri yürütmek için en az 5500 yıldan beri rüzgârın gücünden faydalanıyor. Yeldeğirmenleri, sulama işlemi ve tahıl ezmek için 7. yüzyıldan beri Afganistan, İran ve Pakistan’da kullanılıyor. 1887 Temmuz ayında İskoç Akademisyen Profesör James Blyth rüzgâr gücü ile elektrik üreten ilk değirmeni inşa etti ve 1891’de İngiltere’de patent aldı. 1887-88’de Amerika Birleşik Devletleri’nde, Charles Francis Brush, James Blyth'in değirmeninden daha büyük ve üzerinde daha fazla mühendislik yapılmış değirmen kullanarak elektrik üretti. 1900 yılına kadar evinde ve laboratuvarının elektriğini sağladı. 1890’larda Danimarkalı bilim adamı ve mucit Poul la Cour'un rüzgâr türbinleri üzerine rüzgâr tünelinde yapmış olduğu deney ve araştırmalar sayesinde günümüz türbinlerine giden yolda ciddi bir bilgi birikimi oluştu. 1970'lere gelindiğinde fosil yakıt dışında enerji kaynakları arayışının artması ve çevre aktivistlerinin baskıyla Danimarka'da ilk modern rüzgâr türbinleri üretilmeye başlandı. Bu ilk rüzgâr türbinleri 20-30 kW gücündeydiler. 2015 itibarıyla 7 MW'lık rüzgâr türbinleri prototip olarak geliştirilmektedir, ilk uygulamalar Avrupa'nın çeşitli yerlerinde yapılmaya başlanmıştır. Bugün rüzgâr türbinleri, ev bahçelerinden, parklara, akü depolamalı mini sistemlerden; fabrikalara elektrik sağlayıp ürettiği fazla elektriği şebekeye veren orta ölçekli sistemlere, şehirlere elektrik sağlayan santrallere kadar her ölçekte uygulanmaktadır. Rüzgâr enerjisi hareket halindeki havanın kinetik enerjisidir. Hayali bir A alanına t zamanında ilerleyen toplam rüzgâr enerjisi: E = A . v . t . ρ . ½ v, sırası ile v rüzgâr hızı, ve ρ havanın yoğunluğudur. Bu formül iki ana kısımdan oluşur: A alanına doğru ilerleyen havanın hacmi (A . v . t) ve ilerleyen havanın birim hacim başına kinetik enerjisi (ρ . ½ v). Toplam r체zg창r g체c체 ise: P = E / t = A . ρ . ½ v Rüzgâr gücü, rüzgâr hızının üçüncü kuvveti ile orantılıdır. Bir başka deyişle, rüzgâr hızındaki bir birimlik artış ile rüzgâr gücü kübik olarak artar. Hayali bir A alanına t zamanında ilerleyen toplam rüzgâr enerjisi, ancak bir rüzgâr türbininin ilerleyen rüzgârın hızını sıfıra düşürmesi ile tamamen ele geçirilebilir. Gerçekte ise bu mümkün değildir çünkü türbine ulaşan havanın türbinden belli bir hız ile ayrılması gerekir. Rüzgâr hızı girdisi ve çıktısı arasında bir ilişki kurulur. Bunlardan biri akım borusu kavramıdır. Bu yönteme göre herhangi bir rüzgâr türbininden maksimum elde edilebilir rüzgâr enerjisi, toplam teorik rüzgâr enerjisinin %59'una eşittir. (Bakınız; Betz Yasası) Diğer kayıplar, örneğin rotor kanadının sürtünme kaybı, (eğer mevcutsa) dişli kutusu, jeneratör ve konvertör kayıpları vd. elde edilen enerjiyi azaltır. Rüzgârdan ticari olarak elde edilebilecek enerji insanlığın diğer bütün kaynaklardan şu anda elde ettiğinden büyük ölçüde daha fazladır. Güneşten gelen enerjinin dünya tarafından emilen %1 atmosferde kinetik enerjiye dönüşür. Eğer bu enerjinin yeryüzüne eşit olarak dağıldığını varsayarsak karalarda rüzgârdan elde edilebilecek enerji 3.4x10 W (Watt) olarak hesaplanır ki bu dünyada şu anda kullanılan ticari enerjinin 22 katına denk gelmektedir. Global olarak kara ve okyanus kıyılarında 100 m yüksekliğinde yaklaşık olarak 1700 TW (terrawatt) rüzgâr enerjisi mevcuttur. Günümüz şartlarında ticari olarak değerlendirildiğinde bunun 72 ila 170 TW'ı pratiklik ve maliyet göz önüne alındığında kullanılabilir. Farklı rüzgâr kuvvetleri ve belli bir yerdeki ortalama değer bir rüzgâr türbininin yalnızca orada üretilebilir enerjisinin miktarını göstermez. Belli bir alandaki rüzgâr hızının frekansını belirlemek için, olası bir dağılım fonksiyonu gözlenen veriye göre uyarlanır. Farklı alanlarda farklı rüzgâr hız dağılımı vardır. Weibull modeli birçok yerdeki saatlik rüzgâr hızlarının gerçek dağılımını yaklaşık olarak yansıdır. Weibull faktörü yaklaşık olarak 2’dir ve bu yüzden Rayleigh dağılımı daha az bir doğruluk olarak kullanılabilir, fakat daha basit modeldir. Rüzgâr türbinleri, rüzgârdaki kinetik enerjiyi önce mekanik enerjiye daha sonra da elektrik enerjisine dönüştüren sistemlerdir. Bir rüzgâr türbini genel olarak kule, jeneratör, hız dönüştürücüleri (dişli kutusu), elektrik-elektronik elemanlar ve pervaneden oluşur. Rüzgârın kinetik enerjisi rotorda mekanik enerjiye çevrilir. Pervane milinin devir hareketi hızlandırılarak gövdedeki jeneratöre aktarılır. Jeneratörden elde edilen elektrik enerjisi aküler vasıtasıyla depolanarak veya doğrudan alıcılara ulaştırılır. Kullanımdaki rüzgâr türbinleri boyut ve tip olarak çeşitlilik gösterse de, genelde dönme eksenine göre sınıflandırılır. Rüzgâr türbinleri dönme eksenine göre “Yatay Eksenli Rüzgâr Türbinleri” (YERT) , "Düşey Eksenli Rüzgâr Türbinleri” (DERT) ve "Eğik Eksenli Rüzgâr Türbinleri" (EERT) olmak üzere üç sınıfa ayrılırlar. Bir rüzgâr tarlasındaki türbinler orta gerilimle güç toplama sistemi ve iletişim ağına bağlıdır (daha çok 34.5 kV). Alt istasyondaki, bu orta gerilim elektriksel akımı yüksek gerilim elektrik iletim hattı sistemine bağlanması için bir transformatör yardımı ile arttırılır. Rüzgâr gücü için sıklıkla kullanılan indüksiyon jeneratörler, ikazlama için reaktif güce ihtiyaç duyarlar. Bu yüzden, güç faktörü düzeltme için sağlam kondansatör bankalarını içeren rüzgâr güç düzeltme sistemlerinde şalt sahasına ihtiyaç vardır. Rüzgâr türbin jeneratörlerinin farklı türleri, şebekeye iletim esnasında farklı davranır. Bu yüzden, yeni bir rüzgâr tarlasının dinamik elektromekanik karakteristiğinin kapsamlı modellemesi, iletim sistemi operatörlerinin, oluşabilecek sistem hatalarını tamir edebilmesi ve dengeli davranış göstermesi sağlaması için, gereklidir. Özellikle indiksiyon jeneratörler, buhar ve hidrolik türbin senkron jeneratörlerin aksine, hata esnasında sistem gerilimini desteklemezler. Çift beslemeli elektrik makineleri rüzgâr türbinleri ve türbin jeneratörü ile toplayıcı sistem arasındaki katı hal dönüştürücüleri- şebeke bağlantısı için daha çok tercih edilen özelliklere sahiptir. İletim sistemi operatörleri, sisteme bağlantıyı sağlayan gereçleri belirlemek için şebeke koduna sahip bir rüzgâr tarla geliştiricisi ile bağlantı kurmalıdır. Bu gereçler, güç faktörü, sabit frekans ve sistem hataları esnasındaki rüzgâr türbinlerinin dinamik davranışlarını içerir. Her bir rüzgâr türbini için belirlenmiş bir rüzgâr hızında, sistemden elde edilen güç en büyük değere ulaşır. Bu en büyük güce “nominal güç” ve bu rüzgâr hızına “nominal hız” adı verilmektedir. Rüzgâr hızının, nominal hız değerini aşması halinde sistemden elde edilecek güç nominal güç kadar olacaktır. Rüzgâr hızı değişken olduğu için rüzgâr türbini hiçbir zaman nominal gücü ile bir yıldaki toplam saatin çarpımı kadar üretim yapamaz. Santralin ortalama gücünün nominal gücüne oranı kapasite faktörü (KF) olarak adlandırılır. KF bir santralin ne kadar verimli kullanıldığını gösteren bir parametredir. Tipik olarak kapasite faktörü %20 ile 40 arasındadır. Örneğin; kapasite faktörü %35 olan 1 MW’lık bir türbin, yılda 8760 MWh (megawatt.saat) (1*24*365) üretmez. Sadece 1*0,35*24*365= 3066 MWh üretir. Yakıt santrallerinin aksine kapasite faktörü rüzgârın doğal özelliğiyle sınırlıdır. Rüzgâr enerji “etki”si, rüzgâr tarafından üretilen enerjinin, jeneratörün kullanılabilir toplam kapasitesi ile karşılaştırılmasıdır. Genellikle rüzgâr etkisinin “maksimum” seviyede olduğu kabul edilir. Belirli şebekedeki sınır var olan üretim santrallerine, mekanizmaların fiyatına, arz-talep yönetimine, verime ve diğer faktörlere bağlıdır. Bağlı bir elektrik şebekesi, donanım başarısızlıkları için zaten ters besleme ve iletim verimini içerir. Bu ters verim, rüzgâr santrallerinde üretilen gücü düzene koymaya da yardımcı olabilir. Çalışmalar tüketilen toplam elektrik enerjisinin %20'sinin en az zorlukla birleştirilebileceğini gösterdi. Bu çalışmalar coğrafik olarak çeşitli yerlerdeki rüzgâr tarlalarında, kullanılabilir enerjinin bir kısmında, arz-talep yönetiminde, büyük şebeke alanlarında yapıldı. Bunlardan başka birkaç tekniksel sınırlama da vardır. Fakat ekonomik dengesizlikler daha da önem arz ediyor. Şu anda, birkaç şebeke sistemindeki rüzgâr enerjisinin etkisi %5'in üzerindedir: Danimarka (%19'un üzerinde), İspanya ve Portekiz (%11'in üzerinde), Almanya ve İrlanda Cumhuriyeti %6'nın üzerinde). 8 Kasım 2009'un sabah saatlerinde, İspanya'daki elektrik arzında, ülkenin elektriğinin yarıdan fazlası rüzgâr enerjisinden sağlandı. Bu durum şebekede hiçbir sorun teşkil etmedi. Danimarka şebekesi, Avrupa şebekesiyle büyük oranda bağlantılıdır. Rüzgâr gücünün yarıdan fazlasını Norveç'e göndererek şebeke yönetimi problemlerini çözmüş oldular. Elektrik gönderimi ve rüzgâr gücü arasındaki ilişki çok sıkıdır. Rüzgâr gücünden üretilen elektrik, birkaç farklı zaman aralığında, saatlik, günlük ve mevsimlik olarak yüksek oranda değişebilir. Rüzgâr santrali yatırımı yapılmadan önce bölgede ölçün direkleri vasıtasıyla en az 1 senelik ölçümler yapılır ve bölgenin ortalama rüzgâr hızı elde edilir, yatırım bu ortalama hıza göre yapılır. Analiz programları ile mikro analizler yapılarak bölgedeki rüzgâr açısından en verimli noktalar seçilir, bu sayede kesintiler en aza indirilir. RES'ler de diğer elektrik santralleri gibi belli bir talep ve tarife ile şebekeye elektrik satarlar. Diğer santrallerin aksine RES'lerde enerji üretimi rüzgârın anlık durumuna bağlı olduğundan rüzgâr tahminleri ciddi önem arz etmektedir. Türkiye'de Lisanlı ve Lisanssız sektör olarak ikiye ayrılmıştır. Lisanslı sektör 1 MW (megawatt) üzeri santralleri kapsar ve burada tarifelendirme yapılmaktadır ancak 1 MW altında elektrik üreten santraller doğrudan şebekeye verilebilir. Bu sebeple lisanslı RES'lerde öngörülebilirlik anlık olarak önem kazanmaktadır. Rüzgâr türbin yerlerinin iyi tespit edilmesi rüzgâr gücünün ekonomik kullanılması açısından kritik önem taşır. Rüzgârın kendi kullanılabilirliği bir tarafa, iletim hatlarının kullanılabilirliği, üretilen enerjinin değeri, bulunduğu yerin bedeli, yapıma ve işleme çevrenin vereceği tepkiler gibi diğer faktörlerde göz önüne alınmalıdır. Denizdeki yerleşimler, yapıları daha büyük inşa ederek, daha fazla yıllık yük faktörlerinin getirisiyle maliyeti dengeleyebilir. Rüzgâr tarla tasarımcıları, belirli bir rüzgâr tarlası tasarımında, bu tür sorunların tesirlerini tespit etmek için özel rüzgâr enerji yazılımı kullanır. Rüzgâr güç yoğunluğu (WPD), belirli bir yerdeki rüzgârın etkin güçünün hesabıdır. Rüzgâr güç yoğunluğunun dağılımını gösteren bir harita, rüzgâr türbinleri uygun olarak yerleştirmek için başvurulacak ilk adımdır. Bir yerde ne kadar büyük WPD varsa, sınıflandırma o derece büyük olur. Rüzgâr gücünün 3'ten ( 50 m'lik rakımda 300–400W/m² ) 7'ye (50 m'lik rakımda 800–2000 W/m²) kadar olan sınıflandırmalarda genellikle rüzgâr güç arttırımı için uygunluk göz önünde bulundurulur... Rüzgâr gücü, dünyada kullanımı en çok artan yenilenebilir enerji kaynaklarından biri haline gelmiştir. Günümüzde dünyadaki kullanım oranının çok düşük olmasına karşılık, 2020 yılında dünya elektrik talebinin %12'sinin rüzgâr enerjisinden karşılanması için çalışmalar yapılmaktadır. Dünya Enerji Konseyi tarafından yayınlanmış çalışmaya göre; 5.1 m/s üzeri rüzgâr hızlarına sahip bölgelerin uygulamaya dönük ve toplumsal kısıtlar nedeni ile %4'nün kullanılacağı kabul edilerek, dünya rüzgâr enerjisi teknik potansiyeli 53,000 TWh/yıl olarak hesaplanmıştır. Dünya'da 2012 yılı sonu yıllık rüzgâr enerjisi üretimi 557 TWh/yıl olup enerji üretimi içerisindeki payı %2.6'dır. 2015 itibarıyla %36,25'lik bölümü Avrupa'da olan 369,553 MW'lık toplam kurulu güç kapasitesi vardır. Bu güç, binlerce rüzgâr türbininden üretiliyor. Dünyada rüzgâr üretim kapasitesi 2000 ile 2006 yılları arasında dört kattan daha fazla arttı. Kurulu rüzgâr gücünün %57.34'ü Kuzey Amerika ve Avrupa'dadır. En büyük üretici olan beş ülkenin 2004'te %71'lik, 2006'da %62'lik ve 2008'de %73'lük payları vardır. Bu ülkeler; Birleşik Devletler, Almanya, İspanya, Çin ve Hindistan'dır. Birleşik Devletler şebekesine, güç kapasitesini 2007'de %45 arttırarak 16.8 GW'lık enerjiyi şebekesine ekleyerek, Almanya'nın 2008'deki kurulu gücünü geride bıraktı. Böylece diğer ülkelerden daha fazla rüzgâr enerjisini şebekesine eklemiş oldu. Kaliforniya, modern rüzgâr güç endüstrisinde patlama gösterenlerden birisidir. Kurulu güçte birçok yıl Birleşik Devletlere önderlik yaptı. Ta ki 2006'nın sonunda Teksas liderliği eline alıncaya kadar. 2008 sonunda 7,116 MW'lık kurulu gücü vardır. Bu da eğer ülkeden ayrı olarak düşünürsek dünyada altıncı sıraydı. Birleşik Devletler rüzgâr güç üretiminde Şubat 2006'dan Şubat 2007'ye kadar %31,8 büyüdü. Ortalama bir MW'lık rüzgâr gücü, yaklaşık 250 Amerikan hanesinin elektrik tüketimine eşittir. Amerika Rüzgâr Enerji Birliği kayıtlarına göre 2008'de rüzgârdan elde edilen elektrik %1'lik haneyi (4.5 milyon haneye eşdeğerdir) kaplıyorken, 1999'da sadece %0.1'lik haneyi kaplıyordu. Çin 2020'deki yenilenebilir enerji kaynaklarındaki üretim hedefini 30.000 MW olarak açıkladı. Fakat 2009 sonu itibarıyla 22,500 MW'a ulaştı. 2020'de öngörülen değer 253,000 MW'ı aşacak gibi. Çin yenilenebilir enerji kanunu Kasım 2004'te kabul edildi. Ardından Dünya Rüzgâr Enerji Konferansı Çin tarafından düzenlendi ve Dünya Rüzgâr Enerji Birliğine katıldı. 2008'de rüzgâr gücü hükümetin planladığından ve diğer büyük ülkelerden daha hızlı büyüdü. 2005'ten itibaren her yıl iki kattan daha fazla artış gösterdi. 2010 itibarıyla öngörülen kurulu kapasite 114,763 MW'a yakındır. Hindistan, 2009 yılında 10,925 MW'lık toplam rüzgâr güç kapasitesiyle dünyanın beşinci büyük ülkesiydi. Bu da, Hindistan'da üretilen toplam elektriğin %3'üne denk geliyor. Kasım 2006'da Yeni Delhi'deki Dünya Rüzgâr gücü Konferansı, Hindistan rüzgâr güç endüstrisine ek ivme kazandırdı. Tamil Nadu şehrinin Muppandal köyü yakınlarında birkaç rüzgâr türbin tarlası vardır ve burası Hindistan'daki büyük rüzgâr enerji merkezlerinden biridir. Meksika, tüketilen fosil yakıtlarının azaltmaya yönelik olarak son zamanlarda La Venta II rüzgâr güç projesini başlattı. 88 MW'lık proje Meksika'nın ilk rüzgâr üretim girişimidir ve Oaxaca şehrinin elektrik ihtiyacının %13'ünü karşılayacak. 2012'de proje 3,500 MW'a çıkacak. Sempra Enerji, Baja Kaliforniya'da en az 1000 MW'lık bir projeyi 5.5 milyar dolarlık maliyetle gerçekleştireceğini duyurdu. Büyüyen diğer pazar Brezilya, 143 GW'lık potansiyele sahip rüzgâr gücü bulunuyor. Güney Africa, Olifants Nehri açıklarının kuzeyindeki Koekenaap kasabasının yakınında Batı Cape şehrindeki Vredental'ın doğusunda Batı Sahilinde bir istasyon kurdu. Toplam çıkış gücü 100 MW'tır. Bu kapasiteyi ikiye katlamak için görüşmeler yapılıyor. Fransa, 2010 itibarıyla 12,500 MW kurulu güce sahip olmayı hedefliyordu 2015 yılı itibarıyla bu rakam 9,285 MW'ta kalmıştır. Kanada rüzgâr kapasitesini 2000 ile 2006 arasında hızlı bir şeklide arttırarak 137 MW'dan 1451 MW'a çıkarttı. Bu da yıllık %38'lik bir büyümeye denk geliyor. Özellikle en hızlı büyüme 2006'da görülerek 2005 sonundaki 684 MW'lık üretimi ikiye katladı. Bu büyüme, yükleme hedefleri ekonomik teşvik ve politik destekle beraber beslendi. Örneğin, Ontario eyaleti rüzgâr gücü için vergi indirimine gitti... Türkiye'de yer seviyesinden 50 metre yükseklikte ve 7.5 m/s üzeri rüzgâr hızlarına sahip alanlarda kilometrekare başına 5 MW gücünde rüzgâr santralı kurulabileceği kabul edilmiştir. Bu kabuller ışığında, orta-ölçekli sayısal hava tahmin modeli ve mikro-ölçekli rüzgâr akış modeli kullanılarak üretilen rüzgâr kaynak bilgilerinin verildiği Rüzgâr Enerjisi Potansiyel Atlası (REPA) hazırlanmıştır. Türkiye rüzgâr enerjisi potansiyeli 48,000 MW olarak belirlenmiştir. Bu potansiyele karşılık gelen toplam alan Türkiye yüz ölçümünün %1.30'una denk gelmektedir. 2014 yılında rüzgâr ile elektrik üretimi, Türkiye toplam tüketiminin %3.27 sini karşılamıştır ve 8367 GWh rüzgârdan elektrik üretmiştir. 2015 yılı ilk 11 ayında tüketim karşılama oranı %4.37 seviyesindedir. 2015 Temmuz itibarıyla işletmede olan rüzgâr enerji santralarının kurulu gücü ise 4,192.8 MW'dır. Daha düşük hızlarda maksimum gücü ulaşan türbinlerin boyutlarındaki artıştan dolayı üretilen enerji öngörülen kurulu güç kapasitesinden daha fazla artıyor. Yukarıdaki tabloya göre enerji, 2006 ve 2008 arasında iki kattan daha fazla artmasına rağmen aynı periyottaki kurulu kapasite %63 büyüdü. Bridget Jones'un Günlüğü Bridget Jones’un Günlüğü, Helen Fielding’in aynı adlı romanından uyarlanmış 2001 yılı İngiliz yapımı bir romantik komedidir. Başrolleri Bridget rolüyle Oscar Ödüllü Renée Zellweger, Daniel Cleaver rolüyle Altın Küre Ödüllü Hugh Grant ve Bridget’in “gerçek aşk”ı Mark Darcy rolüyle Oscar Adayı Colin Firth paylaşmaktadır. Devam filmi 2004’te gösterime girmiştir. Film gösterime girmeden önce, Amerikalı Zellweger’ın bir İngiliz karakteri canlandıracak olması büyük miktarda bir tartışma yaramıştır; fakat Zellweger’in İngiliz aksanı dahil filmdeki performansı geniş çapta başarılı bulunmuştur. Helen Fielding birçok söyleşisinde romanının Jane Austen’ın Gurur ve Önyargı adlı romanını ve onun BBC tarafından Aşk ve Gurur adıyla 1995 yılında uyarlandığı dizinin temel aldığını belirtmiştir. Bu aynı zamanda 1995 yılı BBC uyarlaması Aşk ve Gurur dizisinde Bay Darcy’yi oynayan Colin Firth’ın filmde “Darcy” rolünü alması kararına da yansıdı. Filmin seriyle olan bağlantısı bundan ibaret değildi; senaryo yazarlarından biri aynı zamanda BBC için Austen’ın romanını senaryoya uyarlayan Andrew Davies’di. Diğer senaryo yazarı ise Four Weddings and a Funeral ve Aşk Engel Tanımaz filmlerinin senaristi olan Richard Curtis’tir. Filmin yönetmeni olan Sharon Maguire, Fielding’in arkadaşı olup eserdeki “Shazzer” karakterinin esin kaynağıdır. Filmde bu karakteri Sally Phillips canlandırmıştır. Renée Zellweger bu filmdeki rolü için Akademi Ödülleri’nde En iyi Kadın Oyuncu ödülüne aday gösterilmiştir. Otuzlarının başlarında, hâlâ bekâr ve fazla kilolarını vermeye çalışan Bridget Jones, yeni yılla birlikte artık hayatında bir şeyleri değiştirmeye karar verir; sigarayı bırakmayı, kilo vermeyi, hayatının erkeğini bulmayı aklına koyar ve bir günlük tutmaya başlar. Kısa süre içinde patronu Daniel Cleaver ile flört etmeye başlayan Bridget; çok geçmeden kendisinin tam bir çapkın olduğunu fark eder. İşyerinde iş arkadaşlarından Lara ile yakalayınca, Daniel’dan ayrılır ve kendine yeni bir iş bulur. Bu süre zarfında Noelde tanıştığı Mark Darcy ile birkaç kez rastlaşır ve gittikçe ona karşı hisler beslemeye başlar. Fakat Daniel’dan kurtulması düşündüğü kadar kolay olmayacaktır. Bridget, kendini bir anda tamamen zıt karakterlere sahip iki erkek arasında bulur. Filmin mÃ¼ziklerini Patrick Doyle besteledi. Albümde single olarak da çıkan iki hit parça bulunuyor; Gabrielle tarafından seslendirilen Out of Reach ve Geri Halliwell tarafından seslendirilen "It's Raining Men ". Aaron Soul'’ın "Ring, Ring, Ring" adlı şarkısı filmde kullanıldı ve single olarak piyasaya çıktı; fakat soundtrack albümünde yer almadı. Robbie Williams albüme iki şarkı ile katkıda bulunurken, Sheryl Crow da bir şarkıyla katkıda bulundu. Klon askerleri Klon askerleri (Özgün adı: Clone troopers), Klon Savaşları boyunca Jedi'lara hizmet etmiş askerlerdir.Bu askerler Kamino gezegeninde Jango Fett'ten yararlanılarak yapılmıştır. Bu askerleri Kont Dooku sipariş etmiştir. Ama Sifo-Dyas sipariş etmiş sanılır. Obi-Wan Kenobi Kamino gezegenine giderek orada Lama Su ile görüşerek klonları görmüştür. Bununla beraber Jango ile de konuşur. Ama Jango oğlu ile kaçar. Klonların birçok birliği vardır. Bunlardan ikisi: Hepsi aynı gibi gözüksede bazıları farklıdır.Bunlardan biri Klon SCUBA Piyadeleri'dir. Klon Askerlerin birçok rütbesi ve rengi vardır. Bu rütbe ve renkler şunlardır: Biraz daha açık sarı renkli klonlar ise pilottur. Klon Askerlerin liderleri Klon Kumandanlar'dır.Klon Kumandanlar ise jedi generallerine bağlıdır.Bilinen bağlı Klon Kumandanlar şunlardır: Kumandanların hepsi jedilara bağlı değildi. Bazıları tek başınaydı. Bunlardan bilinenleri şunlardır: Kont Dooku, Cumhuriyet için klonlamada uzman olan Kamino gezegeninden bir klon ordusu sipariş eder. Kamino başkanı klon ordusu için Jango Fett adında bir ödül avcısıyla anlaşır. Bu ödül avcısı, aynı zamanda Kont Dooku'yla anlaşma yapmıştır. Ona Padme Amidala'yı öldürmesi söylenir. Jango ise bunun için Zam Wessel'i kiralar. Ama Wessel başarısız olur ve yeniden dener. Ama yine başarısız olur. Ve bu sefer Jango, iki Jedi Anakin ve Kenobi'nin Wessel'dan bilgi alamamaları için Wessel'i bir çeşit ok ile vurulduğu öğrenilir. Kenobi bu oku Dexter adında tanıdığı restoran sahibi, bu okun bir Kamino Kılıç Oku olduğunu söyler. Kenobi Jedi kütüphanesine gider. Fakat haritada Kamino diye bir gezegen olmadığı sonucuna varılır. Ama Kenobi, Kamino'yu bulur. Kamino'ya vardığında, başkan Lama Su ile konuşur. Lama Su, Kenobi'ye klon ordusunu Sifo-Dyas adındaki Jedi'ın sipariş ettiğini söyler. Kenobi ise Sifo-Dyas adındaki Jedi'ın 10 yıl önce öldüğünü söyler. Kenobi,Jango ile konuşur. Ama Jango kaçar. Kenobi Geneosis'e kadar Jango'yu takip eder.Orada yakalanır. Anakin, Padmé ve Kenobi Geneosis'e giderler. Burada yakalanıp arenaya getirilirler. İdam edileceklerken Mace Windu önderliğinde 200 kadar Jedi arenayı basarlar. Arenada savaşırken ve Jedi'lar yenilmek üzereyken, Yoda önderliğinde 1000 klon askeri gelir. Ve bu sayede Klon Savaşları başlar. Klon Savaşları bittiğinde Palpatine, Coruscant'tan Emir 66'yı emrettiğinde, tüm klon kumandanlara bu emir iletildi. Ve hepsi isyan edip aynı anda jedilara ateş açtılar. Jedilardan birkaçı başka gezegenlere kaçtı, tamamı öldürüldü. Bu emirden sonra bütün klonlar Palpatine'e hizmet etmeye başladılar. Klon askerler, Star Wars Clone Wars'ta en çok görünen askerlerdir. Galaktik Cumhuriyet'in temel askerleridir. Clone Wars ile filmdeki özellikleri arasındaki tek fark, klonların güçsüzleştirilmesidir. Savaş Droid'lerinden daha güçlü olsalar da Süper Savaş Droid'lerinden daha kolay öldürülebilirler. Ama 100 kişilik bir grup oluşturduklarında bir Jedi Üstadı'nı hiç zorlanmadan öldürebilirler. Rüzgâr gücünün çevresel etkileri Rüzgâr enerjisinin başlıca etkisi, fosil yakıtlı santrallerin elektrik üretiminde neden olduğu kirliliği göstermemesidir. Değişik enerji kaynakları, klasik enerji kaynaklarıyla yer değiştirebilirken, rüzgâr enerjisinin çevresel maliyeti çok daha düşük olabilir. Rüzgâr gücünden doğrudan yararlanıldığı için yakıt kullanılmaz ve fosil yakıtlı güç kaynakları gibi hava kirliliğine neden olmaz. Rüzgâr türbinlerinde, karbondioksit (CO), kükürt dioksit, cıva, partikül veya fosil yakıtlardaki gibi hava kirliliğine neden olan sera gazları emisyonu yoktur. Rüzgâr türbinlerinin kurulacağı alanları seçerken kuşların göç yolları üzerine denk gelmemesine dikkat edildikten sonra canlılara kayda değer bir zararları olduğu görülmemiştir. İrlanda ulusal şebekesindeki bir çalışma, "Rüzgârdan üretilen elektriğin, fosil yakıtın tüketimini azalttığını ve böylece emisyon korunumuna yol gösterdiğini" ve her bir MWh için CO2 emisyonunu 0,59'dan 0,33'e düşürdüğünü ortaya koydu. Kullanılan enerjideki ilk kardon dioksit emisyonu, yerleşim yeri dışındaki türbinlerde yaklaşık 9 ay içinde "geri kazanılıyor". Her uygun büyük ölçekli enerji kaynağı, inşaatında kullanılan enerjisi karşılamalıdır. Rüzgâr enerjisi için yatırımdan sağlanan enerji (EROEI), toplam üretilen elektriğin bir türbin inşa etmek için gereken birim enerjileri toplamına bölümüdür. Rüzgâr oranları için EROEI 5 ile 35 arasında olmakla birlikte, rüzgâr enerji kayıtlarında ortalama 18 civarındadır. EROEI, türbin hacmiyle orantılıdır ve daha büyük eski nesil türbinler bu oranın daha üstünde veya 35'ten büyüktür. Üretilen enerji, yapımda tüketilen enerjinin birkaç katı olduğunda, Net enerji kazancı vardır. Fosil yakıtlar ve nükleer güç santrallerinde soğutma için buharlaşma veya herhangi bir sebeple çok miktarda su kullanılır. Bunun aksine rüzgâr türbinlerinde elektrik üretimi için suya ihtiyaç yoktur. Kurulum yapılacak sahaların daha iyi analiz yapılması, modern türbinlerde kuşların görebilecekleri kadar hızda kanatlarının dönmesi, kuşların dikkatini çekecek boya ve işaretler ile kuşların göç yollarına yakın bölgelerde ultrasonik uyarıcılar kullanılması sayesinde kuş ölümlerini diğer insan elinden çıkan yapılara nazaran nadir düzeye indirmiştir, modern türbinlerde bu sayı ekosisteme etkisine bakıldığında yok denecek kadar azdır. Günümüzde ölümler giderek azalmaktadır; ölümlerin ciddi kısmı 1970'lerden 1990'lara kadarki zaman da San Francisco'nun doğusunda bulunan Altamont Pass gibi yerlerde kurulan eski türbinler sebep olmaktadır. Sanayi ve teknoloji bakımından gelişmiş San Francisco'ya fazla uzak olmayan, yer şekilleri ve yerleşim yerleri kuruluma ve test yapılmasına engel teşkil etmeyecek bu ve bunun gibi bölgelere yaban hayata etkileri incelenmeden yapılan, çoğu araştırma ve geliştirme için birbiri içerisine geçmiş binlerce türbin kurulmuştur. Bu eski türbinlerin kulelerinin pek çoğu kuşların göremediği teller ile desteklenmiş, kule yapıları elektrik direklerinde olduğu gibi kuşlara ciddi engel çıkartan kafes yapı şeklindedir; modern türbinlerde tel ve kafes yapı yerine tüp şeklinde (monopol) kuleler kullanılmaktadır. Bunun gibi çarpık şekilde oluşmuş tarlalardaki türbinler bugün devlet destekleri ile kaldırılmakta ve yerlerine modern türbinler kurulmaktadır. Robert Vautard'ın başını çektiği bir grup Fransız araştırmacı tüm Avrupa'da kurulu rüzgâr enerjisi kapasitesinin iki katına çıkmasının iklim modellemesi yazılımı kullanarak yaptıkları hesaplama sonucunda AB'nin sera etkisi gazları emisyonunun 2020'de %20'ye düşeceği sonucuna ulaştı. Araştırmaya göre tüm rüzgâr türbinlerinin inşası sadece kış süresince önemsiz ölçüde iklim etkiledi ve sıcaklık 0.3 °C'dan daha fazla yükselmedi. Bu değişimler kesin olarak yıldan yıla gözlemlenebilecek doğal aralıkta kalmakta ve uzun etkisi küresel iklim değişikliğine neden olan sera gazları emisyonundan çok daha az, önemsiz ölçüde. Türbinler arasındaki engellerin neden olduğu kayıpları azaltmak için bir rüzgâr tarlası, açık alanda Megawatt başına kabaca 0,1 km. 200 MW'lık rüzgâr tarlası yaklaşık olarak 20 km'lik bir kullanım sahası olmalıdır. Balık Oltası Balık Oltası (İngilizce: Fish Hooks) Noah Z. Jones tarafından yaratılmış bir Amerikan çizgi dizisidir. İlk bölümü Türkiye'de 12 Şubat 2011'de, ABD'de 24 Eylül 2010'da başlamıştır. Dizinin ön gösterimi Türkiye'de 15 Ocak 2011'de, ABD'de ise 3 Eylül 2010'da yayınlanmıştır. Balık Oltası'nın yıldızları ""Tam Raven'a Göre"" ve ""Cory Beyaz Saray'da""'nın yıldızı Kyle Massey (Milo), ""Jonas L.A.""'nın yıldızı Chelsea Kane (Bea) ve Justin Roiland (Oscar)'dır. Şu anda Amerika'da 2. Sezon'u yayınlanmaktadır. Türkiye'de 2. Sezon 13 Nisan 2012'de Disney Channel'ın yepyeni cuma gecesinde başlamıştır. Dizide bir pet shop içinde yaşayıp liseye giden Milo, utangaç kardeşi Oscar ve ünlü olmak isteyen Bea'nın günlük hayatları konu alınır. Istakoz saldırıları, sivilce sorunları, arkadaşlıklar, hamster kafeslerine okul gezileri gibi olaylar gösterilir. Ana ve yinelenen dökümünü Disney Channel 26 Ağustos 2010'da basın açıklamasında açıkladı. 2009'da Gösterinin başkanı Gary Marsh şova dedi ki Balık Oltası takımını en orijinalini yarattı, yaratıcı animasyon serisi lise arketiplerini ustaca bir bükülme getiriyor. Seri 2 Boyutlu dijital animasyonla ve fotoğraf kolajları ile imal edilmiştir. Bu seriyi ve çocuk kitabının ortak yapımcılığını Noah Z. Jones yaratır ve çizer ve Alex Hirsch ve Bill Reiss tarafından televizyon için geliştirilmiştir. Okulu sevmeyen, tavşanlardan çok hoşlanan, maceraperest ve elmayı seven bir balıktır. Eğlenmeyi sever, derslerinde pek başarılı değildir. Aklına eseni yapar. Oscar ile hem arkadaş hem de kardeştir. Kayıp Köpek bölümünde Murphy adlı bir köpeği olmuştur. Yaşasın Hamsterwood bölümünden Bea Dates Milo bölümüne kadar Pamela Hamster ile sevgili olmuştur. Sadece Bea'nin Milo ile Randevusu bölümünde Bea ile sevgili olmuştur. Guys' Bight Out bölümün sonunda Shilo'ya aşık olmuştur ve onunla sevgili olmuştur. Çalışkan, akıllı ve Milo'nun maceralarını pek sevmeyen biridir. Strese, heyecana gelemez ve hemen terlemeye başlar. Oscar, Bea'ye aşıktır ama duygularını açıklayamaz. Randy, Bea'ye aşık olduğu için ondan hoşlanmaz. Video oyunlarını sever. Balık Oltası'nın Bana Bir Melek Balığı Gönder, Guys' Night Out, Oscar is a Playa ve "Fish Prom" bölümlerinde Angela ile birlikte olmuştur. Guys' Night Out'ta Angela ile sevgili olmuşlardır. Bea'nin hayali bir ünlü bir balık olmaktır. Televizyonlara çıkmak ister. En iyi oyunculardan biri olmak idealleri arasındadır. Okulda onu herkes sever. En iyi dostları Oscar, Milo ve Bi İçimsu'dur. Steve Jackson'a hayrandır. Lisesindeki tiyatrolara katılır. Randy'den hoşlanmaz. Herkesin onu beğenmesini ister. Başkurt mutfağı Başkurt mutfağı, geçmişte Ural dağlarında geniş bir bölgede yaşayan yarı göçebe bir kabile olan Başkurt halkının geleneksel yemek tarzıdır. Başkurtların bu hayat tarzı kendine has kültür, gelenek ve mutfağının oluşumunu etkilemiştir. Kışları köylerde geçirmeleri, yazları yaylalarda yaşamaları yemek çeşitliliğine önemli katkıda bulunmuştur. Başkurt yemeklerinde genelde çok az sayıda baharat kullanılır: kara biber, kırmızı biber ve sarımsaktan başka baharat çok bilinmez; ancak baharat eksikliğini bol bol taze yeşillik kullanarak kapatırlar: tüm yemeklere yeşil soğan, dere otu ve maydanoz eklenir. Başkurt yemeklerinin diğer önemli özelliği ise tüm sulu ve susuz yemeklerde bol bol et bulunmasıdır – etsiz yemeklerin sayısı bir elin parmak sayısını geçmez. Başka milletlerden misafirler yemeklerdeki et miktarına ve başkurtların bunca eti soğan ve tuz eşliğinde yeme kapasitesine genelde hayran kalırlar. Başkurtların at etinden yapılan sucuk olan “kazı” ve yağlı at etine sevgisi bahsetmeye değer: başkurtlar haşlanmış bol yağlı at etini et suyu ve ekşi kurut eşliğinde yemeyi severler. Bu kadar yağın etkisi kurut ekşisi ile azaldığından başkurtlar yedikleri aşırı yağdan etkilenmezler. Göçebe hayat tarzı birçok uzun ömürlü yiyecek çeşidinin gelişmesine neden olmuştur. Böylece geleneksel başkurt mutfağının temelini haşlanmış, kurutulmuş veya pastırma yapılmış at eti, koyun eti, süt ürünleri, kurutulmuş meyveler, tahıllar ve bal oluşturmaktadır. Bunun en önemli örnekleri olan kazı (at etinden yapılan yağlı sucuk), pastırma, pestil, kımız, eritilmiş tereyağında vişne, kurut (kurutulmuş süzme yoğurt) ve ayran yaz sıcağında da uzun süre saklanabiliyor ve yolda tüketilebiliyor. Kımızın başlangıçta yolda üretildiği rivayeti vardır: at sütü dolu kap at sırtına bağlanıp gün boyunca sallanıp kımız olurmuş. Geleneksel başkurt yemeği olan “bişbarmak” (beş parmak) haşlanmış et ve salmadan yapılır, bolca yeşillik ve soğan ile süslenir ve kurutla tatlandırılır. Başkurt yemeklerinin yanında genelde süt ürünleri de servis edilir: çoğu yemeğin yanında kurut veya kaymak sunulur. Başkurt yemeklerinin çoğu kolay hazırlanır ve besleyici olur. Ayran, kımız, boza, kazı, pastırma, pilav, mantı ve daha birçok yemek Urallar’dan Ortadoğu’ya kadar çoğu milletin mutfağında yer almakta ve milli yemek sayılmaktadır. Başkurtlarda çok meşhur bir deyim vardır: “çay içelim”. Bu teklifin basit ve yavan olması sizi kandırmasın: bu sıradan deyimin ardında başkurt çayına davet saklıdır. Başkurt çayında çayın yanı sıra börek, et, sucuk, poğaça, kaymak, reçel, bal, ve evin hanımının sahip olduğu her şey sofraya konur. Başkurtlarda “çay içelim” ifadesi “atıştıralım” demektir; böyle bir “çayın” bir kahvaltı veya öğle yemeği kadar doyurucu olduğu pek aşikar. Başkortostan’da birisi “sabahtan beri sadece çayla duruyorum” diyorsa üzülmenize gerek yok – bu kişi büyük ihtimalle gün boyunca aç kalmamıştır. Başkurtlar çayı genelde çayı sütle içerler. Buna o kadar alışmışlar ki, misafirlerine nadiren ‘çayınıza süt katalım mı’ diye sorarlar. Çaya süt katma geleneği o kadar eski ki, bazı bölgelerde ‘sütü çaydan önce mi sonra mı katalım’ konusu tartışmalara neden olmaktadır. Başkurt balının lezzeti çok eskiden beri meşhurdur ve başkurtlar için gurur kaynağı haline gelmiştir. Gerçek başkurt balı olmadan bir başkurt çayı düşünülemez; üzerine taze köy kaymağı ve bal sürülmüş ekmek ise insan yapımı tüm tatlılara meydan okuyacak niteliktedir. Başkurtlar için ‘arıcı akrabalardan gelmiş’ hakiki başkurt balına sahip olmak bir gurur meselesidir – böyle balı çarşıda veya pazarda almanız mümkün değildir. Kımız başkurtların milli içeceği olup üretim geleneği çok uzak geçmişe dayanmaktadır. Lezzetli kımız yapma sanatı eskiden beri çok önemsenir ve nesilden nesile aktarılır. Lezzetli kımız için özel at cinsinin tercih edildiği söyleniyor, ama kımız ustaları bu teoriyi doğrulamıyor… Kımızın taze halde tüketilmesi gereklidir – kımız çabuk ekşir ve lezzetini hemen yitirir. Kımızda çok az miktarda alkol bulunmaktadır ve çok içilince sarhoş edebilmektedir. Bayramlarda başkurtlar özel yemekler yaparlar: bişbarmak, çak çak, beleş vs. Çak çak her bayram sofrasının olmazsa olmaz bir süsüdür. Bayram sofrasında her misafire bir ölöş ikram edilir – bayram etinden bir pay (koyun, kaz, vs parçası). Başkurtların özel olaylar için özel yemekleri vardır: ‘damat mantısı’ – düğünde damat şerefine hazırlanan özel ufak mantı, ‘gelin eriştesi’ – gelinin ustalığını göstermesi için düğünde el ile yaptığı erişte: bu eriştenin çok ince ve tane tane olması beklenir. Gelinin kendi elleriyle yaptığı çak çak düğün geleneğinin önemli bir parçasıdır – nikâh sonrasında gelin tüm misafirlere elleriyle birer parça çak çak ikram eder. ‘Kaz ömesi’ - bayram sofrası için özel bir nedendir: sonbaharda evin hanımı komşularını kaz tüyünü yolmak için yardıma çağırır, akşam iş bitimde ise herkese taze pişmiş kaz eti ikram edilir. Çağdaş başkurt yemekleri geleneksel başkurt mutfağının tüm özgünlüğünü korumuş ve daha da pekiştirip yemek çeşitliliğini ve servis kalitesini artırmıştır. Modern yemeklerin çeşitliliğine ve zenginliğine rağmen geleneksel yemekler başkurt mutfağında ve bayram sofrasında özel bir yere sahiptir. Hiçbir bayram sofrasında bişbarmak, hurpa veya çak çak eksik olmaz. 2010 FIFA Dünya Kupası D Grubu 2010 FIFA Dünya Kupası D Grubu maçları 13 - 23 Haziran 2010 tarihleri arasında oynandı. Grup, Almanya, Gana, Avustralya ve Sırbistan takımlarını içermektedir. Grubu birinci olarak tamamlayan takım Almanya C Grubu ikincisi İngiltere ile, ikinci tamamlayan Gana ise C Grubu birincisi ABD ile eşleşti. Kadıköy Anadolu Lisesi Kadıköy Anadolu Lisesi (kısaca KAL veya eski adıyla Kadıköy Maarif Koleji) İstanbul'un Kadıköy ilçesi Moda semtinde 1955 yılında kurulan, yabancı dille eğitim yapması amaçlanan lise. Ulusal Kalite Başarı ödülüne sahip ilk öğretim kurumu olan okul, aynı zamanda İstanbul Teknik Üniversitesinin her yıl verdiği en çok öğrenci gönderen okul olarak "Ragıp Devres" ödülüne en çok hak kazanan okul konumundadır. Bu ödülü uzun süre arka arkaya tek başına almasından ötürü İTÜ bu ödülü 2011 yılından sonra iki okula vermeye başlamıştır. Sözel derslerin Türkçe okutulduğu okulda; sayısal dersler 2012 yılına kadar İngilizce dilinde verilmekte iken bu tarihten sonra eğitim kadrosunun İngilizce eğitim veremeyeceği dile getirilerek bu dersler Türkçe okutulmaya başlanmıştır (Hazırlık sınıfı hariç). Milli Eğitim Bakanlığının yaptığı LGS sonucuna göre öğrenci alan okulun, kampüs içinde 174 kız ve 156 erkek öğrencinin kabul edildiği 330 kişilik bir de pansiyonu bulunmaktadır. Kampüsü konumu itibarıyla Kalamış ve Moda manzarasına hakimdir. Okulda öğrenim görenler ve mezunları "Martı" olarak anılır. Kadıköy Anadolu Lisesi, İstanbul'un tek maarif kolejidir. İlk on yıllık eğitim süresi boyunca öğretim yapılan bina Kapusen tarikatına ait bir manastırdır. Okul ilk mezunlarını 1961-62 öğretim yılında vermiştir. Okul, 2012'de öğrencilerinin %90.3'ünün üniversiteye yerleşmesiyle en başarılı anadolu lisesi seçilmiştir. Lise; Cumhuriyete yön verecek üst düzey eğitimli siyasetçi, bilim adamı ve sanatçı yetiştirmek amacıyla Bakanlar Kurulu ve TBMM kararıyla Maarif Vekaleti tarafından Moda'da "Kadıköy Maarif Koleji" adıyla Kapusen tarikatına ait ahşap bir manastırda kuruldu. I. Dünya Savaşı sırasında kimsesizler okulu olarak kullanılan bina, İstanbul'a giren işgal kuvvetlerince boşaltılıp verilmiştir. Okul açılma fikrinden sonra Bakanlık, eski Kadıköy Kız Lisesi'nin bulunduğu araziyi satın almış fakat konumu ve bahçenin elverişliliği üzerine şu anki araziyi kullanma kararı almıştır. Zamanın İstanbul İl Milli Eğitim Müdürü Hayrullah Örs tarafından Kermelit Rahibeleri'nin maddi zararı giderilerek bina boşaltılmış ve restorasyon amacıyla Ankara ve İstanbul Yapı Sanat Enstitülerine verilmiştir. Restorasyon tamamlandıktan sonra kolej 1955 yılında eğitim öğretim hayatına başlamıştır. Günümüzde Kapusen ve Kermelitlerden geriye kalan tek miras öğrencilerin "polenli yol" dedikleri yokuşlu ve ağaçlı yoldur. Okul 4 hazırlık sınıfı ile eğitim hayatına başlamıştır. Bu ilk hazırlık sınıflarına Fatih Sınıfları adı verilmiştir. Okulun kurucu müdürü Macit Kılıçeri'nin vefatı üzerine, Kılıçeri'nin okul arkadaşı olan Kamil Günel okula müdür olarak atanmıştır. Günel, 27 Mayıs Askeri Müdahalesi sonrasında Maarif Vekaletine Müfettiş olarak atanınca yerine Vehbi Güney atanmıştır. Güney'in müdürlüğüyle sadece yabancı kökenli öğretmenlerin eğitim vermesi esnetilmiş, İngiltere ve Amerika'da eğitim görmüş Türk kökenli öğretmenler kabul edilmeye başlanmıştır. 1968 yılında okulun yeni pansiyon binası inşası bitmiş, 1977 yılında da spor salonu hizmete girmiştir. İnşa edilen pansiyon binası döneminde ödül almıştır. Depreme dayanıklılık için 1974 yılında ahşap manastır binası yıkılmış ve 1976 yılında yerine günümüzdeki ana bina inşa edilmiştir. 1975 yılında Bakanlık tarafından Maarif Kolejleri'nin adının Anadolu Lisesi olarak değiştirilmesi üzerine okul "Kadıköy Anadolu Lisesi" adını almıştır. 1991-1992 yılında hazırlık sınıfı iki yıla çıkarılan okul, 2002-2003 eğitim yılından itibaren 1 yıl İngilizce hazırlık 4 yıl lise olarak eğitim-öğretim hayatına devam etmektedir. 2010-2011 öğretim yılından başlayarak Fransızca eğitimine son vermiştir. 2017 yılında deprem riski göze alınarak 1968 yılında inşa edilen pansiyon binası boşaltılmış ve 2019 yılında yıkılmıştır. Yatılı öğrencilerin kalması için 2017 yılında okulun bahçesine prefabrike yatakhane, yemekhane ve kulüp odaları inşa edilmiştir. Macit Kılıçeri, 1921 yılında Üsküdar’da doğmuştur. Yüksek Öğretmen Okulu’nda fizik-kimya öğrenimi görmüş, Türkiye’nin çeşitli illerindeki okullarda görev yaptıktan sonra, 1953 yılında eğitim ve öğretim sistemini incelemek üzere Bakanlık tarafından ABD’de görevlendirilmiştir. ABD’den dönünce 1954’te MEB’de görevlendirildi. 1955'te Kadıköy Anadolu Lisesi'ne müdür olarak atandı. Nisan 1958’de yakalandığı hastalık sonucu vefat etmiştir. Kurulduğu ilk günden bu yana okulun renkleri, siyaha çalan tokça bir yeşil ve düz bir sarıdır. Aynı zamanda üçüncü bir renk olarak lacivert, siyah ya da beyaz tercih edilmektedir. Günümüzde giyim ve kıyafet için resmi bir renk ve zorunlu kıyafet olmamakla birlikte okul içinde bulunan öğrenci meclisi ve sosyal kulüpler kendi tshirt, polar ve ceketlerini tasarlarken birbirinden farklı ve kalıplaşmış renkler kullanmaktadır. Bunların arasında öğrenci meclisinin okul geneli için tasarladığı siyah, koyu kırmızı, lacivert, koyu yeşil polarlar, yine aynı fakat daha açık renklerde tshirtler, sonraki dönemde polar renkleri arasına eklenen beyaz, gri ve hardal rengi renk polarlar, sosyal kulüplerin çeşitli renkleri, 12. sınıf öğrencilerin giydikleri yeşil renkte, cepli ve kapüşonlu maarif polarları vardır. Siyah ya da Beyaz bir zemin üzerinde Yeşil bir eğri içinde, "Kadıköy" ve "Kolej" isimlerini temsilen Sarı renkli "K" harfi ve üzerinde beyaz bir martı bulunmaktadır. Okul amblemi, kurulduğu ilk yıldan bu yana iyileştirmeler dışında hiç değişmemiştir. Amblem, 1955'de Uğur Ergun (Okul No 62) ve Şeref F. Günday (Okul No 55) tarafından oluşturuldu. Martı, Şeref F. Günday'ın sevdiği bir kuş olduğu için konuldu. Yeşil ve sarı rengi, amblemin müdüre sunulduğu gün Müdür Vekili ve Baş Muavin Fatma İncediken’in odasında okul üniforması görüşülmüş ve Şeref F. Günday'ın yeşil kadife ceketi, ve ona ilaveten yeşil kep ve gri pantolon Kadıköy Maarif Kolejinin resmî üniforması olarak kararlaştırılmıştır.Armadaki sarı renk ise yeşil ile birlikte güzel bir renk uyumu sağladığından Uğur ve Şeref tarafından seçilmiştir. Martının vücudu ve kanatlarıyla ikinci bir K harfi oluşturup K harfinin üstüne yerleştirip armanın şeklini Uğur Ergun gerçekleştirmiştir. Armanın sol göğüs ceket cebi üzerinde yerini almasıyla da Kadıköy Maarif Koleji Üniforması Fatma İncediken tarafından onaylanıp son resmî şeklini almıştır. Bu amblem, Günday ve Ergun'un çıkardığı okul gazetesi Sea Gull'un başlığı olarak yayımlanmıştır. Beste: Hikmet Günsel, Müzik Öğretmeni Güfte: Nezahat Somar, Türkçe Öğretmeni Işığımız ilimdir, yolumuz vatan yolu Ruhumuzu titreten Ã¼mittir hedefimiz. Yarına varmak için kalbimiz iman dolu Maarif Koleji'nin hız alan gençleriyiz. Türk gücünü bu hızla dile getireceğiz, Aldığımız görevi sona erdireceğiz. Kadıköy Koleji'miz, feyz aldığım ocağım Senden aldığım hızla yolumu bulacağım. 30 dönümlük bir arazi üzerinde toplam 7 hizmet binası vardır. Yerleşkede ayrıca 250 kişilik bir pansiyon bulunmaktadır. Ayrıca şunlar bulunur: 1968-1969 yılları arasında Pansiyon binası ve 1975-1976 yılları arasında betonarme ana bina inşa edilmiştir. Ana bina içinde sınıflar, idari odalar, öğretmen ve zümre odaları, revir, spor salonu, müzik ve resim atölyeleri, tiyatro deposu, genel depo, laboratuvarlar ve mini-kantinler bulunmaktadır. Pansiyon binası içinde sınav salonu, kantin, yemekhane, hazırlık sınıfları, kız ve erkek pansiyon, pansiyon ve hazırlık idaresi, öğretmen lojmanları, hizmetli lojmanları, müzik stüdyosu, mühendislik atölyesi, kazan dairesi, depo, YSK deposu, tiyatro ve dans stüdyoları bulunmaktaydı. Lakin 2019 yılında pansiyon binasının yıkılmasıyla okulun bahçesi üzerine 3 adet prefabrike yatakhane ve yemekhane yapılmıştır. Sınav salonunun kaldırılmasıyla birlikte kelebek sınav sistemine geçilmiştir ve 2017 yılından itibaren sınavlar öğrencilerin sınıflarında yapılmaya başlanmıştır. Yeni yapılan yemekhane prefabrike binasının üst katında öğrenciler için sosyal kulüp odaları ayrılmıştır. Bu odalar içerisinde bir adet maker-robotik atölyesi, bir adet mühendislik atölyesi, birer adet tiyatro, halk oyunları ve dans stüdyosu ve pansiyon müdürü odası bulunmaktadır. Okulun cadde tarafında bulunan Maarif Kültür Merkezi veya diğer adıyla Duru Tiyatro binası içerisinde bir adet kütüphane, konferans salonu, deneme sahnesi ile mezunların ve Duru Tiyatro'ya gelen seyircilerin kullanabileceği bir kafe mevcuttur. Öğrenciler teneffüslerde kütüphaneye kitap okumaya veya ders çalışmaya gelebilir, bilgisayarlardan online kaynaklara bakabilir. Kütüphane içerisinde çeşit çeşit kitaplar mevcuttur. Konferans salonu ise çok amaçlı olup hem tiyatro sahnesi, hem gösteri sahnesi hem de konferans salonu olarak kullanılabilir. Okul içinde bulunan resim ve müzik stüdyolarında da çeşitli etkinlikler yapılmaktadır. Resim atölyelerinde resim dersleri işlenirken ders dışı vakitlerde resim ve çizim kulüpleri öğrencileri bu odalarda birbirlerine farklı resim kültürleri öğretmektedirler. Müzik sınıflarında da çeşitli enstrümanlar bulunmakta ve müzik derslerinin yanında müzik kulübü öğrencileri tarafından da aktif olarak kullanılmaktadır. Ana binadaki müzik sınıfı akustik olarak yeniden dizayn edilmiştir. Okul aile birliği binası olarak bilinen ek binada fotokopi odası, müzik ve resim atölyeleri ile müzik ve performans stüdyoları bulunmaktadır. Okul aile birliği odası daha sonra ana binaya taşınmıştır ve yerine üçüncü bir resim atölyesi açılmıştır. Ana binanın eklentisi olan idari binada ise laboratuvarlar, revir, okul aile birliği, müdür odası, müzik ve resim atölyeleri, memur odaları, öğrenci meclisi odası, telefon santrali ve toplantı odası bulunmaktadır. Okulun 5 adet bahçesi bulunmaktadır. Bunlar; cadde tarafında okulun girişini oluşturan ve otopark bulunduran bir ön bahçe, mini golf alanları ile insansız hava aracı tasarım atölyesi bulunduran ve daha az ziyaret edilen arka bahçe, öğrenci trafiğinin yoğun olduğu ve okul aile birliği binası ile ana bina arasında kalan ve otoparka sahip bir alan, merdivenle inilen ve spor salonu ile prefabrike binalar arasında bulunan, futbol sahasına sahip olan bir ana bahçe, öğrencilerin teneffüslerde vakitlerini en çok geçirdiği ve okulun deniz tarafında, deniz manzaralı, çam ağaçlarıyla kaplı çamlık bölgesidir. Çamlık ile ana binayı birleştiren, her iki tarafında 1900'lerden kalma ağaçların bulunduğu eğimli ve öğrenciler tarafından çokça tercih edilen bir yol bulunmaktadır, okul öğrencileri buraya "polenli yol" derler. Çamlık bölgesinin doğusunda ise belediye tarafından yerleştirilen spor aletleri ve coğrafya zümresinin projelendirdiği hobi tarlası bulunmaktadır. Tarla içinde mısır ekimi yapılmaktadır. Aynı proje çerçevesinde okulun çeşitli bölgelerindeki toprak alanlara da domates, biber, salatalık gibi tarla bitkileri ekilmiştir. Eskiden pansiyon binasının arkasında okul servislerinin park ettiği bir otopark bulunmaktaydı. Pansiyon binasının yıkılması ile birlikte ana bahçeye prefabrike binalar inşa edildi. Böylece ana bahçe alan olarak epey düşmüştür. Pansiyon binasının yeniden yapılmasıyla birlikte bu prefabrike binalar kaldırılacaktır. Okul, 2012'de öğrencilerinin %90.3'ünün üniversiteye yerleşmesiyle en başarılı anadolu lisesi seçilmiştir. 2018-2019 döneminde 14'ü uluslararası üniversite olmak üzere toplam 282 öğrenci 4 yıllık üniversite programlarına yerleşmiştir. Okul yine aynı dönemde çeşitli alanlarda Türkiye ilk 100 sıralamasında çeşitli alanlarda 9 derece bulundurmaktadır. Okul öğrencilerinin istekleri doğrultusunda kurulan kulüplerde, öğrenciler ilgi alanlarına göre sosyal ya da sanatsal aktivitelerde yer alabilmekte, proje geliştirebilmektedir. Okullarda henüz kol adı altında bu faaliyetlerin yapıldığı dönemlerde kurulan kulüpler aracılığı ile öğrenciler zorunlu olarak bir "kol" çalışması yapmaktan ziyade ilgi alanlarına giren ya da kendilerini geliştirmek istedikleri alanlardaki kulüp faaliyetlerine katılabilme fırsatını yakalamıştır. Daha sonra bu model tüm Türkiye'de faaliyete geçirilmiş ve "kol" faaliyetleri yerini kulüp faaliyetlerine bırakmıştır. Okulda her öğrencinin en az 1 kulübe kayıt olması gerekmektedir. 2019-2020 döneminde mevcut olan 56 kulüp aşağıdaki gibidir: "Community Involvement Project Türkçe çevirisi: Toplumsal Gönüllülük Projesi" KAL-CIP Kulübünün amacı öğrencilerine toplumsal gönüllülük hissiyatını kazandırmaktır. Bir dönemde toplam 15, bir yılda da toplam 30 saat olmak üzere her öğrenci sene başında anlaşılmış huzur evi, kreş, botanik bahçesi, GETEM gibi çeşitli kurumlar; işaret dili kursu gibi kurslar ve sorumlulukal gibi projelerden kendine uygun olana katılıp gönüllü hizmetini tamamlıyor. Öğrenci her iki dönem de 15'er saat, toplamda 30 saat başarılı bir şekilde gönüllülüğünü tamamladığı zaman uluslararası geçerliliği olan CIP belgesini alıyor. Folklor kulübü, 2017 senesinde kurulmuştur. Her yıl aktif bir şekilde sahnelere çıkıp gösteri yapan kulüp, kurulduğu tarihten beri her sene sonu okul içinde festival düzenleyip farklı okulların folklor kulüplerini ağırlamaktadır. Her bir okul farklı bir folklorik kültür ve dans ile gelmekte olup birbirinden zevkli gösterilere imza atmaktadır. KAL Folklor kulübü sadece okul içi festivallerle kalmayıp Kadıköy Anadolu Lisesini yurt dışındaki etkinliklerde de en iyi şekilde temsil etmektedir. Kulübün amacı, Türk kültürünün bir parçası olan halk oyunlarının da çok emek isteyen ve inanılmaz keyifli olan bir sahne sanatı olduğunu unutturmamak ve aynı zamanda okulun her döneminden öğrencilerini bir araya getirerek şimdiye kadar da olduğu gibi samimi ve eğlenceli bir kulüp ortamı oluşturmaktır. KAL Gastronomi Kulübü, yemek yapmanın inceliklerini öğrenmek isteyen öğrencilerin kurduğu bir kulüptür. Kurulduğu günden bu yana çeşitli etkinliklere katılan kulüp her sene farklı üniversite ve şeflerle tanışıp onların bilgi birikimini öğrenmektedir. Yabancı şeflerden kendi ülkelerine ait yöresel yemeklerden kendi ülkemize ait birçok lezzetli yemeğin yapılışı öğrenilmektedir. Kulüp 2016 yılında kurulmuştur ve kurulduğu tarihten beri kültürel değişim programlarından liseler arası yemek yarışmalarına kadar sayısız etkinlik düzenlemiştir. Kulüp öğrencileri okul içerisinde Kızılay Kulübünün her sene düzenlediği "Kızılay Kan Bağışı" etkinliğinde kan veren vatandaşlara tatlı ikramında bulunmaktadır. Kadıköy Anadolu Lisesi Model Birleşmiş Milletler Konferansı ya da KALMUN, Kadıköy Anadolu Lisesi’nin düzenlemiş olduğu bir konferanstır. 2005 yılında kurulmuştur. Kolejin 100 civarında öğrencisiyle Türkiye ve Avrupa’da birçok konferansa delege, büyükelçi, avukat, hâkim, komite yöneticisi ve basın mensubu olarak katılmıştır. 2011'den bu yana Kadıköy Anadolu Lisesi adı altında bir Model BM konferansı düzenleme gayesinde ilerleyen kulüp, bu isteği KALMUN 2013 ile gerçekleştirmiş ve 31 Mayıs – 3 Haziran tarihleri arasında ilk KALMUN konferansını organize etmiştir. Daha sonra sırasıyla KALMUN 2014, KALMUN 2015 ve KALMUN 2016 konferanslarını düzenlemiştir. KALMUNC, şimdiye kadar ilki 31 Mayıs 2013'te, ikincisi 16 Haziran 2014'te, üçüncüsü 23 Haziran 2015'te ve dördüncüsü 28 Haziran 2016'da başlamış dört konferans düzenlemiştir. Kadıköy Anadolu Lisesi Model Birleşmiş Milletler Kulübü, ilk konferansını 31 Mayıs - 3 Haziran tarihleri arasında düzenlemiştir. Konferansın ilk günü Marmara Üniversitesi Haydarpaşa Kampüsü’nde gerçekleştirilmiş; ikinci, üçüncü ve dördüncü günler ise Maltepe Üniversitesinde düzenlenmiştir. Açılış konuşmacısı olarak Siyasi Bilimler Uzmanı Rathana Peou Van Den Heuvel ağırlanmış, konferansın teması olan "Doğal Seçilim: Tekdüzeleştirilmiş Toplumun Renklendirilmesi" ile ilgili katılımcılara bilgi vermiştir. Konferans “Renklerin Dünyası” sloganıyla düzenlenmiş ve 180 civarında kişi katılmıştır. Konferans,THIMUN formatındadır. Çeşitli okullardan katılımcılar; Silahsızlanma ve Uluslararası Güvenlik Komitesi, Politik ve Bağımsızlaşma Komitesi, İnsan Hakları Konseyi, Çevresel Komite ve Kurgusal Acil Durum Komitesi"’nde delege veya komite yöneticisi olarak yer almıştır." KALMUN 2014 konferansı, 16-19 Haziran tarihleri arasında düzenlenmiştir. Konferansın açılış seremonisi Marmara Üniversitesi Haydarpaşa Kampüsü'nde, diğer tüm etkinlikler açılış yemeğinden itibaren Kadıköy Anadolu Lisesinde düzenlenmiştir. Açılış seremonisinde konuşmacı olarak aynı zamanda bir Kadıköy Anadolu Lisesi mezunu olan ve aynı zamanda Queen Mary University of London'da Finans Profesörü Gülnur Muradoğlu ağırlanmış, konferans teması olan "Toplum İstekli Dejenerasyon: Basmakalıp İnsan Üretimine Son Verme" hakkında bir sunum gerçekleştirilmiştir. Konferans gelenekleşmiş "Renklerin Dünyası" mottosunu pekiştirerek 350 civarında kişi katılmıştır. Konferansta Genel Kurul altında Silahsızlanma ve Uluslararası Güvenlik Komitesi, Politik ve Bağımsızlaşma Komitesi, İnsan Hakları Konseyi, Çevresel Komite, Birleşmiş Milletlerin bir diğer komitesi Birleşmiş Milletler Güvenlik Konseyi, 7 Yıl Savaşları'nı konu alan iki "Tarihi Komite "ve Türk Model Birleşmiş Milletler Camiasına bir ilki kazandıran Amerikan Devletleri Örgütü yer almıştır. Konferans THIMUN Prosedür Kurallarını takip etmiş ve yalnızca lise seviyesinden katılımcı kabul etmiştir. Üçüncü yılında yeni bir ekip ve temayla düzenlenen KALMUN 2015, 23-28 Haziran tarihleri arasında gerçekleşmiştir. Konferansın açılış ve