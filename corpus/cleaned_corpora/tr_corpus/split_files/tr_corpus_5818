Callistus arasındaki ilişkiler yakınlaşır. Osmanlılara karşı verilen mücadelede Kutsal Makam komutanı ilan edilir. Ayrıca Athleta Christi payesine layık görülür. 27 Haziran 1458 tarihinde V. Alfonso ölünce yerine tahta geçen oğlu I. Ferdinand'a bağlılığını bildirir. Ancak kraldan destek almaktan çok onun iktidarda kalmasına yardım edecektir. Sürekli ayaklanmalarla boğuşan kral Ferdinand 1460 yılında İskender Bey'den yardım talebinde bulunur. İskender Bey, kendisini krala karşı kendi saflarına çekmek isteyen Otranto Prensi Giovanni Antonio Orsini'nin teklifini geri çevirir ve Aragon ailesine sadakat yemini ettiğini vurgular. 1461 yılı Ağustos ayında 1000 süvari ve 2000 piyade ile Puglia'ya çıkartma yapar. Barletta ve Trani kentlerinde Giovanni Antonio Orsini birliklerini mağlup eder. Bu sayede kral Ferdinand'ın tahtını güvenceye aldıktan sonra Arnavutluk'a döner. Kral Ferdinand, İskender Bey'e bu dönemdeki başarılarından sonra Trani Kalesini ve Monte Sant'Angelo ile San Giovanni Rotondo kentlerinde toprak verir. İskender Bey Arnavutluk’a döndüğünde topraklarına doğru üç Osmanlı Ordusunun yaklaşmakta olduğunu öğrenir. Sinan Paşa komutasındaki ilk orduyu Mokra’da, Hüseyin Bey komutasındaki ikinci orduyu Ohri’de ve üçüncü orduyu da Üsküp yakınlarında yener. Bu durumda İskender Bey Leş Birliği üyelerinin de baskısıyla II. Mehmed ile 10 yıllık bir barış antlaşması Üsküp’de 1463 yılı Nisan ayında imzalanır. Bu dönemde 1463-1479 Osmanlı-Venedik Savaşı başladığından dolayı Venedik’in İskender Bey’e bakışı ve tutumu tamamen değişir. İskender Bey’i çok değerli bir müttefik olarak gören Venedikliler 20 Ağustos 1463 tarihinde iki ülke arasında barış antlaşması imzalarlar. Antlaşmaya göre Arnavutluk karasularında Venedik donanmasının bulunmasına izin verilirlen, Venediklilerin Osmanlılarla yapacakları herhangi bir antlaşmada Arnavutluk bağımsızlığının garanti edileceği karar altına alınır. Osmanlılara karşı yeni bir haçlı seferi girişiminde bulunan Papa II. Pius 1464 yılı Ağustos ayında ölünce Ohri’de Osmanlılara saldırmış olan İskender Bey yalnız kalır. 1465 yılı Nisan ayındaki Vaikal Muharebesinde İskender Bey Balaban Paşa’ya karşı pirus zaferi olarak tanımlanabilecek bir galibiyet alır. Savaşta yenilen Osmanlılar çok önemli Arnavut asillerini ele geçirmeyi başarır. Esir edilen asiller arasında Moisi Arianit Golemi, Vladan Gjurica başta olmak üzere 19 asil subay bulunur. Bu kişiler derhal Kostantiniyye’ye gönderilir. İskender Bey’in II. Mehmed’e yaptığı rehine değişimi veya fidye önerileri geri çevrilir, asiller işkencelerle öldürülür. Aynı yıl iki yeni Osmanlı Ordusu Arnavutluk topraklarına saldırır. İskender Bey İkinci Vaikal Muharebesinde Balaban Paşa’yı sonra da Yakup Bey komutasındaki diğer destek birliğini de Tiran yakınlarında yener. Arnavutluk asillerine yapılan işkencenin de etkisiyle tüm Osmanlı savaş esirleri öldürülecektir. 1466 yılında II. Mehmed bizzat 30 bin kişilik ordusunun başında Arnavutluk’a gelir, babası II. Murat’ın 16 yıl önce tamamlayamadığı Akçahisar kuşatmasını yeniden başlatır. Kenti koruyan 4400 kişilik garnizonun başında Arnvut Prensi Tanuş Topia bulunmaktadır. Aylarca süren zorlu kuşatmanın ardından II. Mehmed kentin alınamayacağına karar vererek Kostantiniyye’ye döner. Ancak kuşatmayı devam etmesi için Balaban Paşa’yı orada bırakır. Sonraki kuşatmalara destek amacıyla İl-basan adında bir kale inşa ettirir. Kuşatma sürmekteyken İskender Bey mali destek sağlamak için İtalya’ya gider. Döndüğünde 1467 yılı Nisan ayında Leka Dukagin ile birlikte önce bölgedeki Osmanlı birliklerine sonra da Krujë kuşatmasını sürdüren Balaban Paşa’ya saldırır. Kuşatma kırılacak ve muharebe sırasında Balaban Paşa da Cerc Aleksi adındaki bir arkebüzcünün ateşi sonucu öldürülecektir. Duruma hakim olan İskender Bey, Osmanlılar tarafından inşa edilen İlbasan kalesini kuşatır. Yine sefere çıkmak durumunda kalan II. Mehmed Elbasan kuşatmasının iptal edilmesini sağlasa da üçüncü kez kuşattığı Akçahisar’ı yine ele geçiremez. Her yıl yenilenen Osmanlı saldırıları sonucu Arnavut halkı çok büyük kayıplar vermektedir. Ülkenin ekonomisi ise çökmüş durumdadır. Bu sorunların yanı sıra asillerin topluca öldürülmeleri İskender Bey’in Arnavut asilleri arasında yeni bir toplantı çağrısı yapmasına yol açar. Leş Birliğinin yeni stratejisinin belirleneceği bu dönemde İskender Bey sıtmaya yakalanacak ve 17 Ocak 1468 günü ölecektir. İskender Bey’in ölümünden sonra Venedik Akçahisar ve diğer kalelerin korunması için yardım talebinde bulunmuş ve talep Leş Birliği tarafından kabul edilmiştir. Akçahisar 1477 yılında dördüncü kez Gedik Ahmed Paşa tarafından kuşatılmıştır. 16 Haziran 1478 tarihine kadar süren bu son kuşatmaya II. Mehmed de katılmış, şehir teslim alınmıştır. 1479 yılında İşkodra’nın da Osmanlıların eline düşmesiyle beraber Venedik’in Arnavutluk’daki etkisi çok sınırlandırılmıştır. İskender Bey sayesinde Napoli Kralı olarak kalabilen Ferdinando İskender Bey’in ölümünü ardından ailesine koruma sağlamış ve Arnavut asillerine İtalyan topraklarında barınma imkânı vermiştir. Osmanlılardan kaçan Arnavutlar bugün İtalya’daki Arbıreş toplumunun kaynağı olarak gösterilmektedir. Osmanlılar eline geçen son Arnavut kalesi bir yıllık kuşatmanın ardından 25 Nisan 1479 tarihinde düşen İşkodra olur. Osmanlı egemenliğine karşı direniş İskender Bey’in oğlu II. Con Kastrioti tarafından sürdürülse de başarısız olur. 1492 yılında Labëria’daki ayaklanma yeni Osmanlı padişahı II. Bayezid tarafından bizzat bastırılır. 1501 yılında İskender Bey’in torunu II. Cerc Kastrioti ile Progon Dukagin yaklaşık 200 silahlı askerle Lezhë’de bir ayaklanma başlatmaya çalışsalar da başarısız olurlar. "Castrioti Scanderbeg" olarak adlandırılan İskender Bey’in ailesi Arnavut toprakları Osmanlılar tarafından işgal edilince Napoli Krallığı topraklarına göç eder. Burada vasal olan aileye Lecce bölgesinde Galatina ve Soleto toprakları verilir. İskender Bey’in oğlu II. Con Kastrioti, Sırp despotu Lazar Branković’in kızı Irene Brankovic Palaiologina ile evlenir. Bu aile aynı zamanda Bizanslı Paleologos Hanedanının da son temsilcilerindendir. Güney İtalya’da bulunan İskender Bey ailesinin iki kolu günümüze kadar gelmiştir. Bu kollar İskender Bey’in torununun çocukları Pardo Castriota Scanderbeg ve Achille Castriota Scanderbeg’den gelir. Aile İtalyan asilleri arasında kabul edilir ve Hospitalier Şövalyeleri Nişanına sahiptir. Kökenlerini bu aileye dayandıranlar arasında Arnavut lider Avlonyalı İsmail Kemal Bey bulunmaktadır. İskender Bey tarihsel olarak Osmanlı İmparatorluğunun batıya doğru genişlemesini geciktiren en büyük engellerden birisi olmuştur. Bu sayede yaklaşan Osmanlı ordularına karşı Batı Avrupa devletleri önlem alabilmiştir. İskender Bey’in ayırt edici özelliği çok sınırlı bir ekonomik ve toplumsal kaynakla çok uzun bir süre (yaklaşık 25 yıl) 15. yüzyılın en büyük askeri gücüne direnmesindedir. Askeri alanın yanı sıra siyasi, diplomatik alanlarda da başarılı olmuştur. İskender Bey’in Osmanlı boyunduruğuna karşı mücadelesi 19. ve 20. yüzyıldaki Arnavut milliyetçiliğinin gelişmesinde ve ulusal bağımsızlık arayışında simge bir isim olmuştur. II. Dünya Savaşı sırasında Nazi Almanyasının işgali altında kalan ülkede destek arayışında olan Almanlar İskender Bey’in adı verilen 21. SS Waffen Dağcı Tümeni "Skanderbeg" Waffen-SS tümeni kurulmuştur. Günümüzde onun adını taşıyan birçok anıt, müze ve yerleşim yeri bulunmaktadır. İskender Bey özellikle 17.yüzyılın sonlarına doğru Osmanlıların ilerleyişi II. Viyana Kuşatması döneminde yaşamsal bir tehdit haline gelince Hristiyan direnişinin simgesi haline gelmiştir. Bu çerçevede kaleme alınan bazı eserler şunlardır: Ayrıca çok sayıda ünlü yazar İskender Bey hakkında yorumda bulunmuştur. Voltaire başarılarını olumlu olarak değerlendirecek, Sir William Temple ise onu taç giymemiş en önemli 7 liderden birisi olarak değerlendirecektir. Sanat alanında kendisiyle ilgili çok sayıda eser verilmiştir. Bunlardan bazıları şunlardır: Arnavutluk Görice'deki Skënderbeu takımı adını ondan almıştır. Silahların Gölgesinde Silahların Gölgesinde (özgün ad:The Way of the Gun) 2000 yılında çekilmiş, gişede pek iyi bir başarı getirmemesine rağmen HOTDOG ve Laterde dahil olmakla birçok yer ve eleştirmenler filmi beğenmiştir, filmin yönetmenliğini The Usual Suspects (Olağan Şüpheliler) filmininin Akademi Ödüllü senaristi olan Christopher McQuarrie yapmıştır ve filmin senaryosunu da hazırlamıştır. The Usual Suspects filminin bir oyuncusu olan Akademi Ödüllü Benicio Del Toro ve ünlü oyuncu Ryan Phillippe filmin başrollerini paylaşırken, Juliette Lewis,Taye Diggs,James Caan,Nick Katt,Geoffrey Lewis ve Scott Wilson filmde yardımcı rolleri canlandırmışlardır. Kastı Lynn Kressel hazırlamış ve köstümlerini ise Genevieve Tyrell ve Heather Neely McQuarrie hazırlamıştır. Film, kült film statüsü taşımaktadır. Onlar aslında iyi insanlar ama hayattakı tek amaçları daha çok para kazanmak olduğu için kirli işlere el atmış insanlar. Birinin ismi kayıtlarda Bay Parker (Ryan Phillippe) ve diğerinin ismiyse kayıtlarda Bay Longbaugh (Benicio Del Toro) olarak geçmektedir. Hayatlarına yol vermek istemektedirler ancak parasız olduklarından pek hayatları yolunda gitmemekteydi ve işte bir gün şans kaderlerine çıkar ancak sandıkları kadar iyi bir şans değildir bu. Sperm kliniğinde bulunan ikili tesadüfen ismi Robin olan bir genç kadının (Juliette Lewis) iki koruma ile girdikleri doktorda konuştuklarını duyarlar. Kadın bir ailenin taşıyıcı anneliğini yapmaktadır ve $1,000,000 dolar alacaktır bunun için. İkili tam zamanında harekete geçerler fakat işler beklendiği gibi yürümese de Robin isimli kadının kendi hatasıyla onu yakalarlar. Artık yakında fidye isteyecektirler ve alacakları 15 milyon dolar gibi büyük bir miktarla zengin olup hayatlarını sürdürecektirler. Ancak ikili birçok şey öğrenecektirler. Öncelikle bu kadın çocuğunu aynı ailenin oğullarından yapmıştır ve ayrıca fidye isteyecekleri kişi de pek sıradan bir zengin değildir. İşte o zaman silahların gölgesinde bir macera başlar. Film kısa cinsellik, aşırı şiddet ve bazı küfürlerden dolayı 15 yaş ve üzeri yaş grubuna uygundur. Mera Mera, otlak, meyilli, engebeli ve taban suyunun derinde olduğu yem bitkilerinin bulunduğu alanlara ve hayvancılık amacı ile kullanılan alanlara verilen addır. Çayırlara göre daha kısa boylu, seyrek otların bulunduğu meralar kaba yem alanlarıdır. Bu topraklar hayvancılık amacıyla kullanılmaktadır. Hayvanların beslenmesinde kullanılan bu alanların erozyon üzerinde etkileri bulunmaktadır. Engebe sebebiyle yağış sularının bir kısmı sızarak veya yüzey akışı ile kaybolmaktadır. Buraların toprakları sığ, kumlu veya çakıllı, su tutma kapasitesi düşük ve yağışlı dönem haricinde kurudur. Genellikle su, bitkiler için yeterli değildir, bitki örtüleri seyrek ve kısa boyludur, dolayısıyla açık vejetasyona sahiptirler. Otlatma açısından değerli bitkilerin azalması, yerini değersiz bitkilerin işgal etmesine "vejetasyon bozulması" veya "mera bozulması" denilir. Bozulmanın başlıca sebepleri şunlardır: 1.Erken otlatma, 2.Aşırı otlatma, 3.Kontrolsüz otlatma, 4.Kuraklık, 5.Yabancı ot işgali, 6.Yakma Meranın bitki kalitesinin düşmesi yararlanan hayvanların beslenmelerine olumsuz etki yapmaktadır. Bu nedenler meraların orijinal yapılarının korunması oldukça önemlidir. Meraların bozulmasının bir sebebi uzun süre tek tip hayvan otlatılmasıdır. Aynı tür hayvanlar sürekli belli bitkileri tercih etmesi, bir kısmını da yememesi meranın yapısını bozmaktadır. Fazla tüketilen bitkilerin varlığı gerilerken, tercih edilmeyen zararlı veya istilacı bitkiler merayı işgal etmektedir. Bozulan meraların ıslahında kullanılan başlıca yöntemler; "havalandırma", "gübreleme", "herbisit uygulama", "yakma", "drenaj", "sulama" ve "otlatma sisteminin düzenlenmesi"dir. Keçilerin ormanlara zarar verdiği düşüncesiyle sayılarının azaltılması da meralardaki bazı zararlı bitkilerin yayılmasına neden olmuştur. Köygöçüren, sarı peygamber çiçeği, yabani gül, katırtırnağı, kuzukulağı, yabani böğürtlen keçilerin tercih ettiği türler iken, keçilerin azalması ile meraları işgal etmeye başlamıştır. Keçilerin sığırlar ile birlikte sürekli olarak merada bulundurulması yabancı/zararlı/istilacı türlerin baskılanması için faydalıdır. Oluşum şekline göre meralar: Bulunduğu yere göre meralar Yararlanan hayvan cinsine gÃ¶re meralar Vernon Vernon (Fransızca : "Vernon", [vɛʁnɔ˜]) Fransa'nın kuzeyinde bir şehirdir. Normandiya bölgesinin Eure iline aittir. İlin başşehri olan Evreux'ye 32 kilometre uzaklıktadır. Fransa'nın başkenti Paris'e de 72 kilometrededir. Vernon'dan Fransa'nın ikinci en uzun nehri olan Sen Nehri geçmektedir. Cilalı taş devrinde bir yerleşim yeri olan ve sonradan Galyalılar ve Romalılar'a ait olmasının ardından, Vernon 1196 yılında dönemin Fransız kralı olan Philippe-Auguste ile İngiltere Kralı Yurtsuz John arasında imzalan antlaşma sonucunda Fransa Krallığına bağlanmıştır. Şehir armasını 1226'dan 1270'e kadar Fransa'yı yöneten kral IX. Louis, ya da diğer adıyla bilinen Saint Louis'den almıştır. Fransız devriminden etkilenmemesine rağmen II. Dünya Savaşı'nda şehir büyük hasarlar görmüştür. Ayrıca ""Fransa hükümdarları listesine"" bakınız. Vernon ılıman okyanusal iklim etkisi altındadır ve yüksek miktarda yağış alır. Yağışlar her mevsim görülür. Bu bölgelerde kışlar ılık, yazlar ise serin geçer. Kimyasal sanayilerinden ve füze motorları üretildiğinden dolayı Vernon ilin Evreux'den sonra en gelişmiş şehridir. Toplam nüfusu 2015 yılında 25.101'e ulaşmıştır. Vernonlular'ın (Fransızca: "Vernonnais") büyük çoğunluğunu Fransızlar oluşturuyor. İkinci topluluk ise Portekizliler'den oluşuyor. Nüfus bakımından bölgenin onbirinci en büyük şehri durumundadır. Şehir sinema ve tiyatro salonu bulundurur. Kütüphane ve kültür merkezide "(Philippe Auguste kültür merkezi)" içermektedir. Ayrıca birçok sanat ve spor kulüpleri barındırmaktadır. Rendzina topraklar Rendzina topraklar, koyu renkte killi ve kireçli topraklarda daha fazla görülen toprak çeşididir. Sıklıkla karbon kayalarının (dolamit, limonit) üzerinde bulunan topraklardır. Humus bakımından zengin topraklardır. Kireç birikimi mevcuttur. DHA DHA, ÅŸu anlamlara geliyor olabilir; Kolekalsiferol Kolekalsiferol, bir tür D vitaminidir. Mahuncevizi, ceviz, sebzeler, portakal ve yumurtada bulunur. Kolekalsiferol, D vitamininin de temel ismidir. Hayvansal gıdalarda bulunur. 30 Mayıs Olayı 30 Mayıs Olayı (1925), Çin'de Şanghay'da İngiliz polisinin gösteri yapan 13 işçiyi öldürmesiyle ülke çapında düzenlenen grev ve gösteriler. Bu olay o güne değin Çin'de gerçekleşmiş olan en büyük yabancı karşıtı gösteri olmuştur. Çin Komünist Partisi olayın yarattığı antiemperyalist ortamdan yararlanarak üye sayısını birkaç yüzden 20 binin üzerine çıkarmıştır. 1925'in başında Şanghay'da Japonlara ait bir çırçır fabrikasında grevci işçilerle hakem kurulu arasında sağlanan anlaşma şirket yöneticilerince reddedilir. 15 Mayıs'ta, şirket yönetimiyle görüşmeleri yürüten sekiz işçi temsilcisinden biri Japon görevli tarafından ateş edilerek öldürülür ve yedisi de yaralanır. Yabancıların denetiminde olan Şanghay'da Belediye Meclisi Japon görevliler hakkında kavuşturma yürütmediği gibi polise karşı gelmelerinden dolayı pek çok işçiyi tutuklar. Bunu üzerine işçi ve öğrencilerin katıldığı bir dizi gösteri düzenlenmeye başlanır. 30 Mayıs'taki kitle gösteri sırasında göstericilerin üstüne ateş açan İngiliz belediye polisi 13 kişiyi öldürür ve pek çok kişiyi de yaralar. Olayın ardından ülkenin pek çok yerinde her sınıftan insanın katıldığı gösteriler başlar. Özellikle Japonlara ve İngilizlere karşı sürdürülen yaklaşık yedi ay süren grev ve gösteriler İngilizlerin sorumlu polis yetkilerini görevden alarak ve ölen işçilerin ailelerine tazminat vermesiyle yatışır. Ancak olayın etkisiyle ülkenin her yerinde milliyetçi gösteriler patlak verir. Gaylan, Bergama Gaylan, İzmir'in Bergama ilçesine bağlı bir mahalle. Nadir Nadi Abalıoğlu Nadir Nadi Abalıoğlu, (d. 23 Haziran 1908, Fethiye - ö. 20 Ağustos 1991), Türk gazeteci ve yazar. "Cumhuriyet" gazetesinin kurucusu Yunus Nadi Abalıoğlu'nun oğludur. 23 Haziran 1908'de Muğla'nın Fethiye ilçesine bağlı Kayaköy'de doğan Nadir Nadi, İlkokulu İstanbul'da, Nişantaşı'ndaki Yeni Mektep'te okur. Orta öğrenimini Galatasaray Lisesi'nde okurken Türk Kurtuluş Savaşı'nın başlaması üzerine babasıyla birlikte Ankara'ya gider. Galatasaray Lisesi'ndeki öğrenimini 1930'da tamamlar. Yüksek öğrenimini İsviçre'de Lozan Üniversitesi'nde Siyasal Bilimler Fakültesi'nde görür. Gazeteciliğe, "Cumhuriyet" gazetesine yurt dışından gönderdiği yazı, haber ve röportajlarla başlar. (1932) İstanbul'a döndükten sonra "Cumhuriyet" gazetesinin çeşitli birimlerinde çalışır ve köşe yazarlığı yapar. (1936) 1938-41 yılları arasında Galatasaray Lisesi'nde sosyoloji öğretmenliği yapar. 1945 yılında babası Yunus Nadi'nin ölümü üzerine "Cumhuriyet"'in yönetimini ve Başyazarlığını üstlenir. Nadir Nadi, 1950-54 yılları arasında Demokrat Parti listesinde Muğla Bağımsız Milletvekili, 1954-57 yılları arasında da İstanbul Bağımsız Milletvekili olarak TBMM'de bulunur. Parlamentoya girişinden bir süre sonra Avrupa Konseyi'ne bağımsız Türk delegesi olarak seçilip, 6 yıl bu görevde bulunur. Bu arada 1962'de gazetedeki yazılarına ara veren Nadir Nadi, 12 Mart Müdahalesi sonrasında da bir yıl kadar gazete yönetiminden uzak durur. Basın alanında birçok ödül alan Nadir Nadi, TÜYAP Kitap Fuarı tarafından da 1988 yılında Onur Yazarı seçildi. 1991 yılında ölen Nadir Nadi, Edirnekapı Mezarlığına gömüldü. Caner Bilginer Caner Bilginer (d. 1967, İstanbul) Oyuncu, yönetmen, oyun yazarı Kadir Has Üniversitesi Film ve Drama yüksek lisans mezunu olan sanatçı, Trabzon Devlet Tiyatroları Genel Müdürlüğü, Halkevi, Yılmaz Gruda Tiyatrosu, Lale Oraloğlu Tiyatrosu gibi topluluklarda çalıştı. 1996 yılında Sarıyer Belediye Tiyatrosu'nun kurucuları arasında yer aldı. [İbb Şehir Tiyatroları'nda çalışan Bilginer, geleneksel Türk tiyatrosu dersleri vermekte ve yönetmenlik yapmaktadır. "Çağdaş Ortaoyunları " adlı iki ciltlik bir kitap (ISBN 975-8106-81-3) yazmış ve sahnelemiştir. AzÄ±tepe Azıtepe, Mersin'in Anamur ilçesinin doğusunda yer alan bir dağdır. Rakımı yaklaşık 841 m'dir. Çarıklar kasabası'na bağlı Evciler Köyü, Bozyazı ve Akdeniz ile çevrilidir. Dağın batı yakasında (Çarıklar tarafı) Alakise denilen yerde bulunan birçok tarihi eser zamanında koruma altına alınmadığı için yok edilmiştir. Çarıklar tarafından araçla Alakise ve dağın tepesine çıkılabilir. Jesse Stone (karakter) Jesse Stone Robert B. Parker tarafından yazılmış bir seri dedektiflik romanlarında baş karakterdir. CBS kanalı, "Jesse Stone" romanlarını Tom Selleck'in başrolü üstlendigi bir seri film haline getirmiştir. Tom Selleck karakteri mümkün olduğu kadar kitaba sadık canlandırmıştır. Gerçek hayatta Selleck, Stone karakterinden daha yaşlıdır. Yazar serinin kitaplarına mümkün olduğu kadar sadık çevrildiğini, blogunda oyunucun karakterin tam hakkını verdiğini belirtmiştir. Şeytan Duymadan Önce Before the Devil Knows You're Dead 2007 yapımı Sidney Lumet filmi. Senaryosunu Kelly Masterson yazmıştır. Oscar kazanmış Philip Seymour Hoffman ve Marisa Tomei ile birlikte Oscar adayı olmuş Rosemary Harris,Albert Finney ve Ethan Hawke filmde rol alıyor. Film ilk olarak 6 Ekim 2007'de "Deauville Festival of American Cinema" kapsamında gösterildi. 13 Ekim 2007'deToronto Film Festivali'nde yer alan yapım 26 Ekim'de tüm Fransa'da gösterime girdi. Film 10 Kasım 2007 itibarı ile Rotten Tomatoes sitesindeki 80 yorumdan %90'ı filmi olumlu olarak değerlendirdi. Metacritic'de ise, 17 yorumda 100 üzerinden 87 ile değerlendirildi. Tom Selleck Thomas William Selleck (d. 29 Ocak 1945, Detroit, Michigan), Altın Küre ve Emmy Ödülü kazanmış Amerikalı oyuncu, oyun yazarı ve film prodüktörüdür. En çok, uzun süre televizyonda oynamış "Magnum P.I." rolü ile tanınmıştır. 1,93 m boyu ve klasik bıyığı belirgin özellikleridir. Detroit'te Rus bir babanın ve İskoç bir annenin oğlu olarak doğmuş, Tom gençken aile Sherman Oaks'a taşınmıştır. Tom 1962'de Los Angeles, Kaliforniya'daki Grant Lise'sinden mezun olmuştur. Mankenlik yapmış basketbol bursu ile University of Southern California'ya girmiştir. İş yönetiminde okurken, drama hocasının tavsiyesi ile Beverly Hills Playhouse'da oyunculuk okumuştur. Katara Katara, adlı anime televizyon dizisindeki kurgusal karakter. 14 yaşındaki Katara, Avatar Aang'ın sevgilisi ve yandaşı, Sokka'nın kız kardeşidir. Kanna'nın torunudur. Kya ve Hakoda'nın kızıdır. Annesini kaybedince küçük yaşına rağmen bütün yükü omuzlamıştır. Türkiye'de Berrak Kuş tarafından seslendirilmiştir. Katara Güney Su Kabilesinde yaşayan tek su bükücüdür. Hamma'dan sonra, köyünde kalan son su bükücüdür. Olgun, sevecen, duyarlı, cesur ve oldukça güzeldir. Babası Hakoda savaşta liderlik yapmak için kabileden ayrılmıştır. Katara henüz 5 yaşındayken, Güney Su Kabilesi'ndeki son subükücünün varlığından haberdar olan Ateş Kralı bir müfrezeyi subükücüyü bulmak üzere göndermiştir. Bu subükücü ise Katara'dır. Çadırda Katara ve annesi yalnızken amiral çadırlarına girer. Kya'ya subükücünün kim olduğunu bildiğini ve hemen kendisine söylemesi gerektiğini söyler. Bunun üzerine annesi Katara'dan dışarı çıkmasını ister. Ardından bu subükücünün kendisi olduğunu söyler ve amiral orada onu öldürür. Kızını korumak için kendini feda etmiştir. Bir gün kardeşi Sokka ile balıktan dönerken Katara Sokka'ya sinirlenir ve bağırır. Bu arada kontrolsüz bir şekilde yanlarındaki buzdağını kırar ve içinde Aang'in bulunduğu buz topunu açığa çıkarır. Bu sayede Aang'i ve onun uçan bizonu Appa'yı bulurlar. Aang'i Güney Su Kabilesinde ağırlarken onun Avatar olduğunu anlarlar. Bunun üzerine Katara Aang'den subükme tekniklerinin ayrıntılarını öğrenebileceğini düşünür ve Aang'e bu konuda ihtiyaç duyar. Ancak Aang henüz Hava dışında hiçbir elementi öğrenmemiştir. Avatar Döngüsü'ne göre ilk olarak suyu öğrenmelidir. Bu nedenle Kuzey Su Kabilesi'ne gideceğini isterse subükme tekniklerini öğrenmesi için onu da götürebileceğini söyler ve Sokka da kız kardeşini yalnız bırakmayıp onunla gelir. Böylece maceraya başlarlar. Yolculuk sırasında başlarına birçok olay gelir ve dünyayı Avatar'ın yokluğunda ne kadar değiştiğine birlikte tanık olurlar. Birçok kişiye yardım ederler. Yolculuklarının birinde Ateş Ulusu askerlerine karşı mücadele veren Özgürlük Savaşçıları ve onların lideri olan Jet ile karşılaşırlar. Katara Jet'e aşık olur. Fakat Ateş Ulusuna karşı verdikleri mücadelede acımasız yollar izledikleri, sırf Ateş Ulusu'ndan oldukları için suçsuz insanları cezalandırmaya kalkıştıkları anlaşılınca Katara ve ekip onlardan ayrılır ve yollarına ayrı devam ederler. Kuzey Su Kabilesine gittiklerinde onları büyük bir ülke karşılar. Güneydeki kabileye göre çok muhteşem ve medeni kalmış olan bu şehirde kral ve onun kızı Yue ile tanışırlar. Aang'in zaman kaybetmeden subükmeyi öğrenmesi gerektiğini açıklarlar ve kral onlara Kuzey Su Kabilesi'ndeki en iyi subükücü olan Üstad Pakku'nun ders verebileceğini söyler. Kabilenin geleneğine göre erkekler dövüşle, kızlar ise tedaviyle ilgili subükme tekniklerini öğrenebilirdi. Bu nedenle Pakku başlarda Katara'ya su bükmeyi öğretmez. Bunun yerine Katara diğer kız su bükücülerle birlikte iyileştirme dersleri alır. Ancak savaş tekniklerini de merak etmektedir. Bunun üzerine Aang, Pakku'nun kendisine öğrettiği teknikleri Katara'ya öğretebileceğini söyler. Aang, Katara'ya subükmeyi öğretirken Pakku'ya yakalanırlar ve bunun geleneklere yapılan bir hakaret olduğunu söyleyip Aang'e de ders vermeyeceğini söyler. Bunun üzerine sinirlenen Katara Pakku'ya meydan okur. Karşılaşma esnasında Katara'nın büyükannesi Kanna'nın, Pakku'nun gençlik aşkı olduğu ortaya çıkar. Bunun üzerine gelenekler değişir ve Aang'le birlikte Katara da Üstad Pakku'dan subükmeyi öğrenir. Toprak elementini öğrenmek üzere yola çıkarlar. Artık ekip birbirlerine duygusal anlamda bağlanmış ve Aang'in mücadelesinde Katara'yla Sokka onu yalnız bırakmazlar... 3. kitapta Zuko'yu affeder ve onu da Avatar Ekibine alırlar. Azula'nın başdüşmanlarındandır. Katara Güney Su Kabilesindeki son su bükücü olmasına rağmen yine de umudunu asla kaybetmez. Annesini öldürdükleri için Ateş Ulusundan intikamını almak ister ama intikam almaz ve affetmez de... Katara Aang'e su bükme öğretmeni olup ona yardım eder. Azula'yı durduran ismin Katara olması, Katara'nın zekâsını ve gücünü ortaya koyar. Ekibin yardımıyla Dünya'yı kurtarmışlardır. Sessiz Gece, Kutsal Gece Sessiz Gece, Kutsal Gece (İngilizce: '"Silent Night"', Almanca: "'Stille Nacht, heilige Nacht"') gelmiş geçmiş en ünlü ve tutulan Noel şarkılarından biridir. Joseph Mohr adındaki Katolik bir rahibin 1816'da Mariapfarr adındaki bir Avusturya kasabasında Almanca yazdığı güftenin Franz Xaver Gruber tarafından bestelenmesiyle oluşmuştur. Adı geçen yır, ilk kez 24 Aralık 1818 tarihinde, Yeniyıl Arifesi münasebetiyle Avusturya'nın Oberndorf bei Salzburg kasabasında söylenmiştir. O günden bu güne Batı Avrupa'da birçok dile çevrilmiş ve farklı müzik türlerine uyarlanmıştır. "Manowar" adlı Heavy Metal grubu tarafından İngilizce ve Almancası yeniden Heavy Metal formatında düzenlendi. Dendroica Dendroica, orman ötleğenigiller (Parulidae) familyasından bir kuş cinsi. 29 tür içerir. Erkek kuşlar çoğunlukla rengârenk tüylerle kaplıdır. "Dendroica" cinsi türleri farklı beslenme teknikleri kullanır, çoğunlukla aynı ağacın farklı kısımlarında beslenirler. Bardzraguyn humb Bardzraguyn humb (Ermeni alfabesinde: Բարձրագույն Խումբ), Ermenistan'ın en üst düzeydeki futbol ligidir. 1992 yılından beri Ermenistan Futbol Federasyonu tarafından düzenlenmektedir. 1936-1991 yılları arasında Sovyetler Birliği'nde bölgesel bir turnuva şeklindeydi. Bu ligde bir sezon ilkbahardan sonbahara kadar sürmektedir. Ama 1995-1996 ve 1996-1997 sezonları sonbahardan ilkbahara kadar düzenlenmiştir. Lig, sekiz takımdan oluşmaktadır ve bir alt düzeydeki ligi Ermenistan Birinci Ligi'dir. Geçmiş yıllarda toplam sekiz takım ve iki gruptan meydana gelmekteydi. Wow! sinyali Wow! sinyali, 15 Ağustos 1977'de SETI projesi kapsamında uzaydan tespit edilen radyo sinyali. Sadece 72 saniye süren sinyal, Dr. Jerry R. Ehman tarafından Ohio Devlet Üniversitesi'ne ait Big Ear ("Büyük Kulak") radyoteleskopunda dar bantlı bir radyo sinyali olarak tespit edildi. Sinyal, dünya dışı, hatta güneş sistemi dışı kökenli sinyallerden beklenen tüm özelliklere uyuyordu. Medya tarafından büyük ilgi gören sinyal, tüm çabalara karşın tekrar tespit edilememiştir. Sinyalin yıldızlararası sinyallerden beklenen özelliklere tamı tamına uymasına şaşıran Ehman, bilgisayar çıktısındaki izini daire içine almış, sayfa kenarına "Wow!" (İngilizce hayret ünlemi, "vay be!") yazdı. Bu ünlem, daha sonra sinyalin adı haline geldi. Daire içine alınan "6EQUJ5" kodu, sinyalin yoğunluk değişimini göstermektedir. Boşluk 0 ila 0,999 arası yoğunluğu, 1 ila 9 rakamları kendilerine karşılık gelen 1,000 - 9,999 arası yoğunlukları, harflerse bunun üzerindeki yoğunlukları (A=10,000-10,999, B=11,000-11,999, vs.) göstermektedir. "U" değeri, bu teleskopla tespit edilen en yüksek yoğunluktur (30,000-30,999 arası). Buradaki "yoğunluk", bir birimi değil, sinyal/parazit oranını verir. Parazit, belli bir bantta geçen birkaç dakika içinde tespit edilen miktarın ortalaması olarak ölçülür. Sinyalin bant genişliği 10 kHz'in altındadır (çıktıdaki her sütun 10 kHz genişliğinde bir kanala tekabül etmekte olup, sinyal sadece tek bir sütunda görülmektedir). Frekans olarak 1420,356 MHz (J. D. Kraus) ve 1420,456 MHz (J. R. Ehman) değerleri öne sürülmüştür. Bu değerlerin her ikisi de 1420,405 MHz'deki hidrojen hattına yakındır. İki eşlek konsayısı öne sürülmüştür: Sağ açıklık = 19s22d22s ± 5s Sağ açıklık = 19s25d12s ± 5s Dik açıklık (her iki konsayı için) = -27°03´ ± 20´ (tarih başı B1950.0). Gökyüzünün bu yöresi, Yay Takımyıldızı'nda, 5. kadirden yıldız Chi-1 Sagittarii'nin yaklaşık 2,5 derece güneyinde yer alır. Big Ear teleskopu sabitti ve gökyüzünü taramak için dünyanın ekseni etrafındaki dönüşünü kullanıyordu. Dünyanın dönüş hızında, Big Ear'ın gözlem penceresinin genişliği dikkate alındığında, teleskop gökyüzündeki belli bir noktayı tam olarak 72 saniye boyunca tarayabilmekteydi. Bu nedenle bir dünyadışı sinyalin 72 saniye sürmesi beklenirdi, sinyal ilk 36 saniye boyunca güçlenmeli, daha sonra zayıflamalıydı - bu süreler, Wow! sinyalinin süresiyle tamamen örtüşür. Dolayısıyla, Wow! sinyalinin gerek uzunluğu, gerekse süresi, dünyadışı bir kaynağa işaret etmektedir. Big Ear teleskopu, gökyüzünü iki antenle taramaktaydı. Devamlılığı olan bir sinyalin 3 dakika sonra ikinci kez tespit edilmesi gerekirdi. Wow! sinyali ise sadece bir kez tespit edilmiştir. Ehman, bir ay sonra sinyali tekrar yakalamak için çalışmış, ancak başarılı olamamıştır. 1987 ve 1989'da Robert Gray Oak Ridge Rasathanesi'nde sinyali araştırmış, ancak bulamamıştır. Gray, sinyali aramak için 1995 ve 1996'da Big Ear'dan çok daha güçlü olan Very Large Array'i de kullanmış ve yine başarılı olamamıştır. Gray, son olarak 1999'da Tasmanya Üniversitesi'nin 26 metrelik radyoteleskopuyla araştırma yapmıştır. Gökyüzünün o yöresinde 14'er saatlik altı gözlem yapılmış, ancak Wow sinyaline benzer bir şey görülmemiştir. Wow!'un daha zayıf bir sinyalin yıldızlararası titremesi sonucu güçlenmiş hali olduğu - yıldızların ışıklarının titreşmesi benzeri - öne sürülmüştür. Bu sav, sinyalin yapay bir kaynaktan gelme ihtimalini ortadan kaldırmaz. Ancak Very Large Array gibi güçlü bir teleskop sistemi bile sinyali tespit edememiştir. Ayrıca, Very Large Array'in tespit edemediği bir sinyali, yıldızlararası titreşim nedeniyle Big Ear'ın tespit edebilme ihtimali düşüktür. Diğer bir sav, sinyalin bir tür yıldızlararası döner fenerden kaynaklandığı veya frekansının sürekli değiştiğidir. Ehman, sinyalin dünyadışı kökenli olduğu konusunda şüphelerini dile getirmiştir: "50 kere baktığımıza göre onu bir kez daha görebilmeliydik. Bana öyle geliyor ki, bu, dünyadan kaynaklanan bir sinyalin uzayda bir enkaz parçası tarafından geri yansıtılmış haliydi." Ancak daha sonra Ehman bu şüpheci tutumunu değiştirmiştir. Nitekim araştırmalar dünya kaynaklı bir sinyalin uzaydan geri yansıma ihtimalinin düşüklüğüne işaret etmektedir. Zira 72 saniye süren böyle bir sinyali açıklamak için, uzaydaki yansıtıcının pek de gerçekçi olmayan bazı özelliklere sahip olması gerekecektir. Ayrıca 1420 MHz frekansı, dünyadaki telsiz vericileri için yasak bölgedir. Ehman, yakın zamandaki yazılarında "az miktarda veriden büyük sonuçlar çıkarmamak gerektiğini" belirtmiştir. Bu konuda yıllar sonra ortaya atılan bir diğer iddia ise, amatör ses meraklıları tarafından yapılan çalışmalarda "wow" sinyal kaydının orijinal ses hızı yüksek hızlarda tekrar oynatıldığında ve dalga boyutundaki gürültüler en aza indirgendiğinde ortaya çıkan sonucun bir polis telsizi anonsuna ait olduğu ve kaynağının bir insan sesi içerdiğidir. Karakter teorisi Karakter teorisi, psikolojide kişilik teorisi için bir yaklaşımdır. Bir kişinin sahip olduğu kişilik ve bireysellikler arasında fazlaca çeşitlemek için tipik olarak başvurulan duygular, düşünceler ve davranış kalıplarını içerir. Uysal alan yapımı içerisinde bazı incelemeler, faktör analizinin statiksel tekniklerini kullanarak, kişiliğin içerdiği önde gelen bakış açıları olan boydan boya durağan durumlara denen karakteri farz eder. Özellikle Eysenck (1967, 1991) kişiliği 3 majör karaktere indirmiş buna rağmen diğerleri (örn. McCrae ve Costa, 1987) 5 olduğunu varsaymışlardır. Bundan başka faktör olduğunu varsayan diğer yandaşlar vardır (örn, Saucier ve Goldberg, 1998; Raymond Cattell, 1970). Egeart Sanat GÃ¼nleri Egeart Sanat Günleri, Ege Üniversitesi tarafından İzmir'de düzenlenen bir sanat etkinliğidir. İlki 15 - 18 Aralık 2005 tarihleri arasında düzenlenen Egeart Sanat Günleri, Ege Üniversitesi'nin 50. Kuruluş Yılı Etkinlikleri çerçevesinde ele alınarak, ücretsiz bir sanat fuarı halinde gerçekleştirilmiştir. Egeart Sanat, İzmir ve Ege Bölgesinde sanat yaşamına yeni bir soluk, farklı bir açılım getirmeyi hedeflemekte, sanatın zenginleştirildiği ve tartışıldığı bir ortam oluşturulması görevini üstlenmektedir. EgeArt'ın amaçları; Türkiye’de görsel sanatların gelişimine katkı sağlamak, Görsel Sanatlar alanında genç sanatçıların gelişimine destek vermek, İzmir’in uluslararası standartlarda bir sanat etkinliğine kavuşmasını sağlamak, toplumda sanata olan duyarlılığı arttırmak, evrensel değerler ile tanışık, kültürel yönden daha zengin bir toplum yapısının geliştirilmesini desteklemek şeklinde açıklanmaktadır. 200 sanatçının 600 eserle katılımcı olduğu 1. Egeart Sanat Fuarını 25.000 kişi ziyaret etmiş, 52 standda sergilenen eserlerden 130'u satılmış, ayrıca aralarında Adnan Menderes, Anadolu, Başkent, Doğuş, Dokuz Eylül, Dumlupınar, İzzet Baysal, Kocaeli, Marmara, Mimar Sinan, Mustafa Kemal ve Uludağ Üniversitelerinin bulunduğu 14 üniversite Egeart'ı desteklemiştir. Ege bölgesinde İzmir, Ankara, İstanbul, Aydın, Bursa, Bolu, Denizli, Eskişehir, Hatay, Kocaeli, Kütahya, Mersin'den oluşan 12 ili kapsayan etkinliğe, uluslararası boyutta da Almanya, Fransa, İtalya, K.K.T.C'den katılım gerçekleşmiş olup, kullanılan 1100 metrekare kapalı alanda beş söyleşi, dört dinleti, bir uzun, üç kısa film gösterimiyle, biri açılış konseri olmak üzere üç konser ve bir de dans gösterisi düzenlemnmiştir. 1. Egeart Fuarı'nda Abidin Dino, Bedri Rahmi Eyüboğlu, Fikret Mualla, Hasan Kavruk, İbrahim Safi, Mahmut Cuda, Nuri İyem, Orhan Peker, Salih Acar, Şefik Bursalı, Zühtü Mürüdoğlu'nun bazı eserleri ilk kez sergilenmiştir. Görsel sanatlar kapsamında fuara katılan diğer ün yapmış sanatçılar şunlardır: Turizm Bakanlığı İzmir Resim Heykel Müzesi katılımcıların bazılarına ev sahipliği yapmış, ve arşivindeki Şeref Bigalı, İbrahim Çallı, Nedim Günsür, Şeker Ahmet Paşa, Burhan Uygur gibi ressamların çok önemli eserlerini fuar süresince sergilemiştir. Birçok büyük firmanın sponsor olduğu 1. Egeart Sanat Fuarının kadrosu şöyledir: 2. EgeArt Sanat Günleri, 5-9 Aralık 2007 tarihlerinde Ege Üniversitesi Atatürk Kültür Merkezi’nde düzenlenmekte olup, görsel sanatlar alanında eğitim veren üniversiteler ve gençlik, müzeler, koleksiyonerler, görsel sanatlar alanında eser üreten sanatçılar, sanat yan sanayi ve yayın kuruluşları, bölge halkı ile sanata ilgi duyan tüm kamuoyu 2. EgeArt Sanat Günleri'nin hedef kitlesidir. Kadrosal yapılanması ise şu şekilde oluşmuştur: 2. Egeart Sanat Günleri Organizasyon Yapısı AFI'nın 100 Yılı... 100 Film AFI’s 100 Years...100 Movies Amerikan Film Enstitüsü'nün orijinalini 1998'de yayınladığı, 10 yıl sonra 2007'de ise tekrar düzenlediği, tüm zamanların en iyi 100 amerikan filminin yer aldığı liste. Rüknettin Güney Rüknettin Güney (1904, İstanbul - 1970, İstanbul), Türk mimar. Galatasaray Lisesi'ni bitirdikten sonra 1932 yılında Paris Güzel Sanatlar Yüksekokulu'ndan mezun oldu. Bir süre Fransa’da Auguste Perret'nin bürosunda çalıştı. Daha sonra yurda döndü ve Maarif Vekâleti Yapı İşleri bürosu’nda ve Anadolu’nun çeşitli illerinde görev aldı. Askerlik hizmetinden sonra İstanbul Belediyesi’nde Lütfi Kırdar dönemi boyunca (1938–1951) çalıştı ve bu sürenin son yıllarını imar müdürü olarak tamamladı. 1941'de başlayan ve 1942'de sona eren Anıtkabir Proje Yarışması'na katıldı. 1951’den itibaren serbest mimarlık faaliyetlerine başladı. 1964 yılında İstanbul Üniversitesi'nin davetini kabul ederek 1966'ya kadar Yapı İşleri Başkanlığı görevini yürüttü. Bir süre Atatürk Kültür Merkezi (AKM) projelerinin hazırlanmasına da katıldı. 1950'ler boyunca ağırlıklı olarak o dönem için lüks ve büyük olarak nitelenebilecek apartmanlar tasarladı. Fatih Uran ile birlikte başladığı Taksim Intercontinental (Bugünkü The Marmara Taksim Oteli) tasarımı son çalışmasıdır. Tasarım aşamasının sonlanmasına yetişemeyip, 1970'te öldü. Cumhuriyet Dönemi Türk Mimarlığı'nda önemli bir yere sahiptir. Mihalis Haciyannis Mihalis Haciyannis (Yunan: Μιχάλης Χατζηγιάννης, 5 Kasım 1979, Lefkoşa), Kıbrıs Rumu şarkıcı. 2000 yılından 2009 yılına kadar, Yunanistan'da tek başına otuz müzik satış sertifikası elde ederek on yılın en başarılı sanatçılarından biri olmuştur. 1998 yılında Kıbrıs adına Eurovision Şarkı Yarışması'na katılmıştır. 2010 yılında Avrupa'da ilk İngilizce albümünü çıkarmıştır. Yine 2010 yılında Forbes, Hatzigiannis'i Yunanistan'ın en güçlü ve sözü geçen yirmi ikinci ünlüsü ve beşinci en iyi şarkıcısı ilân etmiştir. Hatzigiannis 5 Kasım 1979'da Kıbrıs'ın başkenti Lefkoşa'da dünyaya gelmiştir. Kıbrıs Müzik Akademisi (Londra Kraliyet Koleji)'nde piyano, gitat ve müzik teorisi üzerine ihtisas yapmıştır. Henüz 18 yaşında iken, Kıbrıs'ta bir şarkı yarışmasın olan "Afetiries"'i kazanarak ilk ödülünü elde etmiştir. Daha sonra, "Laiki Bankası Şarkı Yarışması"'nda 'I Diki Mou Istoria' adlı Andreas Gerolemou tarafından yazılmış şarkı ile birinci olmuştur. 1995 yılında 1995 Eurovision Şarkı Yarışması için Kıbrıs Millî Finali'nde Andreas Gerolemou bestesi "Filise Me" ve "To Gramma" adlı Leonidas Malenis besteleri olmak üzere iki şarkıyla yarışmıştır. İlk şarkı üçüncü, diğer şarkı ikinci olmuştur. O yıl Alex Pagani "Sti Fotia" adlı şarkı ile ön elemeleri kazanmıştır. Mihalis kariyerine üç stüdyo kaydı ile Kıbrıs'ta başlamıştır. Üçü de ödüller alan şarkılar; "Senario", "O Mihalis Hatzigiannis Traguda Doro Georgiadi" ve "Epafi" idi. Kendisi ayrıca Kıbrıs'ta "Pygmalion" adlı bir müzik organizasyonu aracılığıyla "Mixalis Xatzigiannis, Andreas Gerolemou" adlı çok sayıda konseri içeren bir büyük şehir turnesine çıkmıştır. Parnassos Dağı Parnassos Dağı, Yunanistan'da 2.457 metre yükseklikte dağ. Ülkenin en yüksek dağıdır. Merkezi Yunanistan'da, Delfi'nin üzerinde yükselir, Korint Körfesi'nin kuzeyindedir. Dağın adının Hititçe "ev" anlamına gelen "Parna-" kökünden geldiği öne sürülmüştür. "-ossos" ise, Yunanca öncesinde Yunanistan'da konuşulan eski dilde, yeradları için kullanılan ektir (Knossos'da olduğu gibi). Yunan mitolojisine göre, bu dağ tanrı Apollon ve Nemf'ler için kutsaldır. Dorlar dağa kıymet verirdi. Günümüzde dağın eteklerinde iki kayak merkezi bulunmaktadır. İlham perilerinin bu dağda olduğu düşünülmesi göz önünde bulundurularak Parnasizm akımına adını veren dağ olmuştur. Polis ÅŸiddeti Polis şiddeti, görev ve sorumluluk yetkisini kötüye kullanan polisin uyguladığı şiddettir. Polisin görevi sırasında neler yapıp neleri yapamayacağı kanunlar, yönetmelikler ve tüzüklerle belirlenir. Bu durumun dışına çıkan polis şiddet uygulamış demektir. Bazen münferit olarak meydana gelebilen bu olay bazen de karakol, ya da emniyet müdürlüğü bazında sistemli olabilir. Olaylarda polisin kullandığı aşırı güç yüzünden mağdurlar büyük zarar görmektedir. Polisin şiddete dayalı tutumu için polisin aşırı stresli bir iş yaptığı, gerekli eğitimin alınmadığı, kanunları bilmedikleri, psikolojik destek alamadıkları, yeterli teknik desteğe sahip olamadıkları, geçim derdi gibi nedenlerle bu tür olaylara neden oldukları düşünülmektedir. Bunun dışında bazı siyasal nedenlerle demokrasiyi özümseyememiş polisler yüzünden da bu tür olaylar yaşandığı bilinmektedir. Bunun yanında polisin zanlıyı korumak için pek çok defa zorluk yaşadığı gözlenmektedir. Bu tür durumlardan korunabilmek amacıyla polis teşkilatı halkla iş birliğine gitmektedir. 3 Mart 1991 tarihinde Rodney King'in LAPD polisleri tarafından dövülmesi olayı polis şiddetine bir örnektir. Esin Afşar Esin Sinanoğlu Afşar (1936, Bari - 14 Kasım 2011, İstanbul), Türk şarkıcı, yazar, çevirmen ve oyuncu. Türk halk müziğinin usta bestecilerinden olan, Ankara Devlet Konservatuvarı piyano bölümü mezunu olan Afşar, ünlü opera sanatçıları Leyla Gencer, Maria Callas gibi isimlere öğretmenlik yapan Madam Hidalgo, Madam Böhm gibi isimlerden ses ve şan dersleri alarak, çocuk yaşlarda yaşamına yön verdi. 1940'lı yıllarda piyanist olarak girdiği Devlet Tiyatrolarında, Muhsin Ertuğrul'un desteğiyle 12 yıl oyuncu olarak görev yaptı. Ankara Meydan Sahnesi'nde konuk oyuncu olarak çalışırken, tekrar müziğe yöneldi. Önceleri dönemin popüler müziği olan ""aranjman"" olarak nitelendirilen, Türkçe sözlü hafif müzik dalında çalışırken, Ruhi Su ile tanışarak çağdaş folk müziği türünde emek harcayarak bu akım üstünde söz sahibi oldu. 1969'da "Diplomatik sanatçı" tanımlamasıyla Macaristan'a konser için giden Esin Afşar, birçok ülkede ve yurt içinde çeşitli konserler verdi, ödüller kazandı. Çevirisini 1980 yılında yaptığı ""Kırmızı Pabuçlar"" dört yıl Ankara ve İstanbul Devlet Tiyatroları'nda ve TV'de oynadı. 12 Eylül darbesinin ardından hazırlanan Aydınlar Dilekçesini 15 Mayıs 1984 tarihinde Cumhurbaşkanlığına götüren altı kişilik heyet içinde yer aldı. Sanatçı, yazarlığını Bilgesu Erenus'un yaptığı tek kişilik tiyatro oyunu ""Kelaynaklar"" da oynadı. 1986 yılında ilk Uzunçalar (LP) eserini çıkardı. 18 Mayıs 1990'da Fransa - Audincourt'da ırkçılığa karşı düzenlenen festivalde Polonya'lı, İspanyol, İtalyan, Portekiz, Cezayir, Tunus'lu sanatçıların katıldığı festivalde bir konsere davet edildi. Annesinin ölümü üzerine yaşlılar için bir kampanya başlattı. Boğaziçi Üniversitesi'nde gençleri örgütledi. Kendi bestelerinden oluşan Yunus Emre kaseti çıktı. Sivil Toplum Kuruluşlarında etkinliklere katılan Afşar, Çağdaş Yaşamı Destekleme Derneği, Atatürkçü Düşünce Derneği, Türkiye - Yunanistan Dostluk Derneği yönetim kurulu üyesi, Sokaktaki Çocukları ve Gençleri Koruma Derneği kurucu üyesi, Sigara İçmeyenler Derneği, Beyoğlu'nu Güzelleştirme Derneği ve Müzik Dostları Derneği yönetim kurulu üyesi olup, sanatçı Kerim Afşar'ın eski eşi, ünlü Türk bilim adamı Prof. Dr. Oktay Sinanoğlu'nun anne-baba bir kızkardeşidir. Babasının ilk eşinden üç ağabeyi daha vardır. Esin Afşar'ın ilk eşi Kerim Afşar'dan olma kızı Pınar Afşar'dan Hazal Bulut adında bir torunu ve ikinci eşi Şener Aral'dan olma oğlu Aydıncan'dan ise Mavi Derin ve Esin Mira adında iki torunu daha vardır. 14 Kasım 2011 tarihinde vefat eden sanatçı Karacaahmet Mezarlığı'nda toprağa verilmiştir. 10 bölüm olarak hazırlanan programın içeriği, insanların yaşlansa da ruhsal olarak dinç kalabileceği temasına dayanıyordu. Semiha Berksoy, Necdet Mahfi Ayral, "Türkiye'nin ilk tarih öğretmeni", "ilk kütüphanecisi" gibi, en gençleri 80 yaşlarında ve henüz aktif olan kişilerle müzikle renklendirilen söyleşileri içeren yapımlara imza attı. Davranışsal iktisat "'Davranışal iktisat" zihindeki ekonomik karar alma mekanizmalarının sosyal, zihni ve duygusal önyargılardan nasıl etkilendiği üzerine çalışır. Bu çerçevede pazar fiyatlarının ve kaynak kullanımının neden değiştiği sorusu önemlidir. Ekonomik modellerdeki bireyin nedenselliği ne ölçüde kullanıp kullanmadığı, bu bilim dalının araştırma konuları içerisindedir. Psikoloji ve neo-klasik ekonomi yaklaşımları ile çok yakından ilgili olan bu dal, pazar kararları kadar, toplum seçimleri ve bu kararların kaynakları üzerine de araştırmalar içerir. En onemli olan dali finans kararlarinin ele alınmasındadır. Sibiu Sibiu veya Sibin (Almanca: "Hermannstadt", Macarca: "Nagyszeben") Romanya'nın Erdel bölgesinde yer alan bir şehirdir. Başkent Bükreş'in 215 km kuzeybatısında yer alıp, şehir Olt Nehri' nin en önemli yan kolu olan Cibin nehrinin iki yakasında yer almaktadır. Günümüzde Sibiu ili' nin başşehri olan şehir, 1692-1791 ve 1849-1865 yılları arasında Erdel Prensliği' ne başkentlik yapmıştır. Romanya'nın en önemli kültür merkezlerinden biri olan Sibiu, 2007 yılında Lüksemburg ile birlikte Avrupa Kültür Başkenti seçilmiştir. Eskiden Erdel Saksonlarının merkezi olan yerleşim, Forbes dergisi tarafından Avrupa' nın en huzurlu 8. şehri olarak belirlendi. Almanca Hermannstadt adıyla bilinen Sibiu, her zaman Erdel’deki Alman azınlığın en önemli merkezi olmuştur. İlk yerleşim, Erdel’de kaleler ve korunaklı köyler kuran göçmen Saksonlar tarafından 12. yüzyılda kuruldu. Şehirden tarihte ilk defa 1191 yılındaki belgelerde “Cibinium” adıyla bahsedilmiştir. 1241 ve 1242 yıllarında Avrupa’ nın Moğollar tarafından istilası sonrasında yerleşimdeki savunma sistemi güçlendirilmeye başlamış olup, 15. yüzyılda Sibiu Erdel’deki en iyi savunma kalelerinden birine sahip olan yerleşim oldu. 1292 yılında bugünkü Romanya topraklarında yer alan ilk hastane Sibiu’ da günümüzde de ayakta duran Asylum Kilisesinde kuruldu. 1366 yılında şehir statüsünü alan yerleşimden ilk defa Hermannstadt adıyla bahsedildi. Osmanlı'nın Avrupa’daki ilerleyişiyle şehrin savunması daha da güçlendirildi ve Papa tarafından Sibiu şehrine, "tüm Hristiyanlığın savunucusu" adı verildi. Osmanlı akınlarına karşı şehirde başarılı bir savunma yapıldı. Sibiu yakınlarında 1442 yılında yapılan savaşta Macaristan Krallığı ordusu Osmanlı kuvvetlerini Hermannstadt Muharebesi'nde yenilgiye uğrattı. Şehir 1526 yılında tüm Erdel Prensliği'nin Osmanlı vasalı haline girmesiyle Osmanlı tahakkümüne girdi. Sıklıkla Osmanlı ordusunun harekat alanı olan şehir, 1660 yılındaki Sibin Muharebesi'ne de adını verdi. Osmanlı Sibin'deki çıkarlarını 1692 yılında fiilen, 1699 yılındaki Karlofça Antlaşması'yla da hukuken terketti. Osmanlı 17. yüzyılın sonunda Avusturyalılar tarafından yenilgiye uğratıldıktan sonra Erdel, 1692-1791 yılları arasında Avusturya İmparatorluğu' nun büyük bir prensliği haline geldi. Sanayide gelişim gösteren Sibiu'da 1840-1918 yılları arasında 33 adet sanayi işletmesi vardı. 1896 yılında şehirde elektrik santrali kuruldu. 1906 yılında ilk defa elektrikli tramvay kullanılmaya başlandı. I. Dünya Savaşı sonrasında Avusturya-Macaristan İmparatorluğu'nun dağılmasıyla yerleşim Romanya topraklarına katıldı. Şehir, 1919 yılında Sibiu adını aldı. II. Dünya Savaşı sonrasında Alman kökenli etnik nüfus sınırdışı edilmelerle azaldı. Sonraki yıllarda komünist rejimin baskısı ve ekonomik nedenler sonucu Alman etnik nüfusu Almanya ve Avusturya'ya göç etti. Etnik Alman kökene sahip olan ve Sibiu' da 2000-2014 yılları arasında yöneticilik yapan Klaus Iohannis, 2014 yılında Romanya Cumhurbaşkanı seçilmiştir. 2011 yılı nüfus verilerine göre Sibiu' nun nüfusu,147.245'tir. Sibiunun etnik nüfusu: Aleksandar Stamboliyski Aleksandar Stamboliyski (Bulgarca: "Александър Стамболийски") (d. 1 Mart 1879 - ö. 14 Haziran 1923), Bulgar Halk Çiftçi Birliği'nin başkanı. I. Dünya Savaşı'nda Alman yanlısı Kral Ferdinand'a karşı çıkarak İtilaf Devletleri'ni desteklemiş, savaştan sonra kurulan reformcu hükümette başbakan olmuştur. Bir süre Almanya'da bir tarım okulunda öğrenim gördükten sonra gazeteciliğe başladı ve 1902'de, yeni kurulan Bulgar Halk Çiftçi Birliği'nin yayın organının yönetimini üstlendi. Yaşamı boyunca köylülerin çıkarlarını savunan Stamboliyski, Bulgar Halk Çiftçi Birliği'nin başkanı olarak Meclis'e girdi. Kral Ferdinand'la süre giden anlaşmazlıklar, Bulgaristan'ın 1915'te Almanya'nın yanında I. Dünya Savaşı'na girmeye hazırlanması üzerine iyice keskinleşti. Stamboliyski Rusya'yı Slavların kurtarıcısı olarak gördüğü için İtilaf Devletleri'nin yanında yer alarak krala meydan okudu. Askeri mahkeme tarafından ömür boyu hapse mahkûm edildiyse de Eylül 1918'de serbest bırakıldı. Başlattığı ayaklanmayla Ferdinand'ı tahttan çekilmeye zorladı ve cumhuriyeti ilan etti. Ayaklanmanın bastırılmasına ve krallığın Ferdinand'ın oğlu Boris tarafından yeniden kurulmasına karşın, Ocak 1919'da hükûmet üyesi, aynı yıl ekimde de başbakan oldu. 27 Kasım 1919 tarihinde Bulgaristan'ın topraklarının önemli bir bölümünü kaybetmesine yol açan Neuilly Antlaşması'nı imzaladı. Buna karşın Mart 1920 seçimlerinde Bulgar Halk Çiftçi Birliği çoğunluğu kazandı. Sanayileşme ve kentleşme karşıtı güçlü eğilimler taşıyan Stamboliyski iktidarı, Bulgar nüfusunun yüzde 80'ini oluşturan köylülere toprak dağıttı. Halkın yargıya çok daha ucuz ve kolay ulaşmasını sağlayacak bir dizi reforma girişti. Köylü kooperatiflerini destekledi, oy hakkını yaygınlaştırdı ve yerel yönetimlerin yetkilerinin artırılması için çalıştı. Neuilly Antlaşması'nın koşullarına titizlikle uyarak savaş tazminatlarının azaltılmasını sağladı. Çekoslovak ve Polonyalı köylü önderleriyle bağlar kurarak komünistlerin Kızıl Sendika Enternasyonali'ne (Profintern) karşı bir "Yeşil Enternasyonal" oluşturmaya çalıştıysa da bu girişiminden umduğunu bulamadı. Yugoslavya'yla ilişkileri düzeltmek ve bir Güney Slav Federasyonu kurmak amacıyla 1922 yılında Niş Antlaşması'nı imzaladı. 1923 seçimlerinden zaferle çıkmasına karşın, iç politikası, savaşa karşı oluşu, Yugoslavya'yla yakınlaşması ve halkın silahlandırılmasını savunması hem ordunun, hem de Makedonya Devrimci Örgütü'nün (VMRO) ona cephe almasına yol açtı. 9 Haziran 1923'te askeri darbeyle devrildi ve doğduğu köyün yakınlarında yakalanarak idam edildi. Brașov Braşov (; ; Latince: "Brassovia" veya "Corona"; Osmanlı döneminde: "Barasu" veya "Bozsu"; 1950'den 1960'a : "Oraşul Stalin" = Stalin kenti), Romanya'nın bir şehri ve Braşov ilinin başkentidir. Şehrin nüfusu 2011 sayımına göre 253.200'dür. Romanya'nın 7. en kalabalık şehridir ve metropol alanı ile beraber 369.896 kişiye ev sahipliği yapmaktadır. Braşov, ülkenin orta kesiminde yer alır. Bükreş'in yaklaşık 166 kilometre (103 mil) kuzeyinde ve Karadeniz'e 380 kilometre (236 mil) mesafededir. Güney Karpatlar ile çevrili ve Transilvanya bölgesinin bir parçasıdır. Şehir, Romanya millî marşının doğduğu yer olduğu için ve Golden Stag Uluslararası Müzik Festivali'ne ev sahipliği yapması dikkate değerdir. Şehir, "Corona" adı altında tanımlanmıştır. Latince bir kelimedir. Anlamı "taç" dır, Alman sömürgeciler tarafından verilen bir isimdir. 1950 ve 1960 yıllarındaki komünist dönem sırasında, şehir, Sovyet lideri Josef Stalin sonrası, Orașul Stalin (Stalin Şehri) olarak adlandırılmıştır. Transilvanya'da birçok diğer şehirlerde olduğu gibi, Braşov'da önemli bir etnik Macar azınlığa ev sahipliği yapmaktadır. Komünist dönemde, endüstriyel gelişme büyük ölçüde hızlanmıştır. Nikolay Çavuşesku'nun iktidarı altında, şehir 1987 yılında grev alanına sahne oldu. Bu grev yetkililer tarafından bastırılmış ve çok sayıda işçinin hapse girmesi ile sonuçlanmıştır. Braşov'un toplam nüfusu 284,596 dur.(2005 sayımlarına göre) Etnik kimliklere gÃ¶re ise: Juno Primorsko Primorsko Bulgaristannın güneydoğusunda, Burgaz'a bağlı bir şehir. Ortalama sıcaklığı Temmuzda 27 °C'dir, genellikle 30-33 °C'ye ulaşır. Hava sıcaklığı, Primorsko'yu turizmiyle ünlü bir yer haline getirmiştir. Ropotamo ve Dyavolska reka nehirleri şehrin yakınlarından akar. Ropotamo Ropotamo (Bulgarca: Ропотамо, Antik Yunancada "sınır nehri" anlamındadır) Bulgaristan'ın güneydoğusunda yer alan kısa bir nehir. Kaynağını Yıldız Dağları'ndan alır ve yaklaşık 50 km sonra Dyuni ve Primorsko şehirleri arasından Karadeniz'e dökülür. Nehrin 30m genişliğindeki ağız kısmı ve çevresinde 100 kadar bitki çeşidi yetişmektedir. Bunların bir kısmı oldukça nadidedir. Ropotamo'nun aşağı çığırı, 1940'lardan beri doğal rezerv ve koruma altında bölgedir. Burası, nilüferleri, beyaz kuyruklu şahinleri ve ilginç kayalarıyla turistleri cezbetmektedir. And isketesi And isketesi ("Carduelis spinescens"), ispinozgiller (Fringillidae) familyasından bir kuş türü. Kolombiya, Venezuela ve Ekvator'da bulunur. Hicaz (anlam ayrımı) Hicaz sözcüğü şu anlamlara gelebilir: Juno (film) Juno, 2007 yapımı komedi filmi. Yönetmeni Jason Reitman olan filmin yapımcılığını John Malkovich üstlenmiştir. Film ABD'de 5 Aralık 2007'de gösterime girmiştir. Film 2007 Bağımsız Ruh Ödülleri'nde En İyi Kadın Oyuncu (Ellen Page), En İyi Film, En İyi İlk Senaryo (Diablo Cody), En İyi Yönetmen (Jason Reitman) dallarında ödülü aday gösterilmiştir. Film 65. Altın Küre Ödülleri'ne 3 dalda aday olmuştur. Ellen Page En İyi Aktris-Müzikal/Komedi dalında, Diablo Cody En İyi Senaryo dalında ödüle aday olmuştur. Filmde En İyi Sinema Filmi - Müzikal veya Komedi kategorisinin adayların biridir. Miralay Ahmet Bey Camii Miralay Ahmet Bey Camii, Mersin'in Tarsus ilçesinde bulunan, adını onu yaptıran kişi olan Miralay Ahmet Bey'den alan camidir. Miralay Ahmet Bey tarafından yaptırılan eserler arasında Eski Hal Camii, 20 odalı bir medrese ve Bozcaada'da bulunan Alaybey Camii de yer almaktadır. V. Murat'ın baştabibi Emin Paşa'nın oğlu olan Miralay Ahmet Bey İlk eşi Növber Hanım'ın genç yaşta vefat etmesiyle, Binbaşı Şevket Bey'in kızı Nazire Hanım ile ikinci evliliğini yapmıştır. Şükufe Nihal adında bir kızı, Raif adında bir oğlu olmuştur. Miralay Ahmet Bey'in lahdi Tarsus MÃ¼zesi'ndedir. Paul-Henri Spaak Paul-Henri Charles Spaak (25 Ocak 1899 - 31 Temmuz 1972), Belçikalı devlet adamı. Avrupa Birliği'nin başlıca savunucularından olmuş, Avrupa Ekonomik Topluluğu (AET), Kuzey Atlantik Antlaşması Teşkilatı (NATO) ve Benelüks Ekonomik Birliği'nin kurulmasında önemli rol oynamıştır. 1921-1931 arasında avukat olarak çalıştıktan sonra 1932'de Sosyalist Parti'den Temsilciler Meclisi'ne girdi. Belçika Dışişleri bakanı olduğu dönemde (1936-1938) izlediği bağımsız dış politika ile Birleşik Krallık ve Fransa'nın desteğini kazandı.1938'de Belçika'nın ilk sosyalist başbakanı oldu ve bu görevini 1939'a değin sürdürdü.II. Dünya Savaşı sırasında Hubert Pierlot'nun 1940-1944 arasında Londra'da sürgüne giden hükûmetinde dışişleri bakanlığı görevinde bulundu (1939-1945). 1944'te Londra'da Benelüks Ekonomik Birliği'nin kurulmasıyla sonuçlanan görüşmelere katıldı. 1945'te Birleşmiş Milletler Antlaşması'nın hazırlık çalışmalarına katıldı ve 1946'da örgütün ilk genel kurulunun başkanlığını üstlendi. 1945-1947 arasında bir dönem dışişleri bakanlığı görevinde bulunduktan sonra, kadınlara seçme ve seçilme hakkı tanıyan (1948) ve Merkez Bankası'nı devlet denetimine alan Sosyal Hristiyan-Sosyalist koalisyon hükûmetinde başbakan oldu (1947-1950). 1948'de Birleşik Krallık, Fransa ve Benelüks ülkeleri arasında bölgesel bir savunma ittifakı kuran Brüksel Antlaşması'nı imzaladı. Ertesi yıl bu ülkelerin ABD ile birleşerek NATO'yu oluşturmalarına yardımcı oldu. 1951'de Kral III. Leopold'ün kendi isteğiyle Belçika tahtından çekilmesinde önemli rol oynadı. 1948-1952 arasında, Avrupa ülkelerinin siyasal ve ekonomik işbirliğini öngören bir dizi kuruluşa başkanlık etti. AET'nin ve Avrupa Atom Enerjisi Topluluğu (EURATOM) temellerini atan Roma Antlaşmaları'nın (Mart 1957) görüşmelerinde önemli rol oynadı. Roma Antlaşları'nın temellerinden biri olan Spaak Raporu'nu yayınlayarak Avrupa Ekonomi Topluluğu'nun temel politikalarını oluşturdu. 1952 - 1954 yılları arasında Avrupa Parlamentosu'nun başkanlığını yapmıştır. Avrupa Parlamentosu'nun ilk başkanıdır. 1954-1957 arasında bir kez daha dışişleri bakanlığı görevinde bulunduktan sonra, NATO genel sekreterliği (1957-1961) ve Théo Lefèvre'in koalisyon hükûmetinde başbakan yardımcılığı ve dışişleri bakanlığı (1961-1966) görevlerini üstlendi. 1966'da Sosyalist Parti'den ayrılarak akademik hayata atıldı. Başpınar, Araban Başpınar , Gaziantep ilinin Araban ilçesine bağlı bir mahalledir. Şermin, Tevfik Fikret'in 1914 yılında çocuklar için yazdığı şiirlerden oluşan ve aynı yıl yayımlanmış olan kitabı. Ünlü şairin son eseri olan kitap, Türk edebiyatının “ilk eğitsel çocuk kitabı” ve çocuk şiiri alanında Türkçedeki ilk örneklerden biri kabul edilir. Kitapta otuz bir adet şiir yer alır. Şair bu kitaptaki şiirlerde genellikle ahlâklı olmanın, bencillikten kurtulmanın, yoksul ve sakatlara yardım etmenin gereğini aşılamak, çocuklara iş ve sanatı sevdirmek ister. Şermin adlı küçük kıza evde öğretilmesi gerekenler, şiirler yoluyla öğretilmeye çalışılır. Şairin hayal ettiği “"yeni çocuk tipi"” ortaya çıkarılır. Kitap ismini şairin genç yaşta ölen kız kardeşi Sıdıka Hanım'ın kızı olan yeğeni Şermin'den alır. Kitaptaki şiirler tamamen sekizli hece ölçüsü ile yazılmıştır. Tevfik Fikret’in aruz ölçüsü yerine hece ölçüsü kullandığı tek eserdir. Kitabın ortaya çıkmasında şairin eğitimci dostu Mustafa Satı Bey rol oynamıştır. Satı Bey, Şişli'de açtığı çocuk yuvası için Tevfik Fikret’ten şiir yazmasını istemişti. Kitabın ilk şiiri “"İthaf"” çocuk yuvalarının önemine dikkat çeker ve bu şiir okulun öğrencilerine ithaf edilir. Kitapta yer alan diğer bazı şiirlerin adları şunlardır: ""Şermin’in Elifbe’si"", “"Marangoz"”, “"Umacı"”, “"Ezan"”, “"Papatya"”, “"Arslan"”, “"Hediye"”, “"Muhallebim ve Okulum"”, “"Keman"”, “"Rüya"”, “"Ağustos Böceği ile Karınca"”, ""Hasbıhal"”, “"Kırık At"”, “"Bahar Kalfa"” “"Siyah Bacı"”. Eser, Türkiye Cumhuriyeti Milli Eğitim Bakanlığı tarafından ilköğretim için hazırlanmış olan 100 Temel Eser Listesi’nde yer alır. Bonecrusher Bonecrusher — Transformers çizgi filmindeki kötü decepticon robotudur. Bonecrusher Amerikan ordusu tarafından kaçırılır ve onu Starscream kurtarır. Bu uzun süren kaçırma macerasının ardından Bonecrusher tekrar decepticon robotu olarak Megatron'un emrine girer ve en iyi şekilde görevini yapar. Bonecrusher'in en iyi dostu decepticon Brawl'dır. Transformers (film)'da Optimus Prime tarafından kafası koparak ölmüştür ve transformers'ın filminde de adı geçer. Oğlakçı, Varto Oğlakçı, Muş ilinin Varto ilçesine bağlı bir köydür. Köyün eski adı, 1928 yılı kayıtlarında Kurmanci kökenli Kofik olarak geçmektedir. Köy, Muş il merkezine 65 km, Varto ilçe merkezine 5 km uzaklıktadır. Hicaz Hicaz (Arapça: اَلْحِجاز), Arap Yarımadası'nda günümüz Suudi Arabistan'ının batısında bir bölgedir. Hicaz kelimesi Arapça'da "engel, bariyer" anlamına gelir. Kızıldeniz boyunca kuzeydeki Ürdün'den güneydeki Asir bölgesine doğru uzanır. Hicaz bölgesi, kutsal şehirleri Mekke ve Medîne'yi ihtivâ ettiği için İslâm âleminde önemli bir yere sâhiptir. Daha MÖ 6. yüzyılda, Babil'in Kaldeli kralları Tayma'yı yazlık başkent olarak kullanıyorlardı. Hicaz, daha sonra merkezi Medain Salih olan Nebati Krallığı'na (MÖ 100-MS 200) bağlandı. Sonradan Abbâsilerin, 1258'de de Mısır'daki Memluklar'ın denetimine girdi. 1517'de Osmanlıların eline geçti ve merkezi Mekke olan Medîne ve Cidde yanında Hicaz'la berâber üç sancaklı bir eyâlet yapıldı. Eyâletin yönetimi, sözde Mekke şeriflerinin elindeydi. Ama 19. yüzyıl başlarındaki dinsel ayaklanmalarla bu durum değişti; kutsal kentler Mekke ve Medîne, Vahhâbîler'in saldırısına uğradı. Osmanlılar 1845'ten sonra Hicaz'ı doğrudan yönetmeye başladılar ve topraklarını birleştirmek amacıyla 1900-1908 arasında Şam'ı Medîne'ye bağlayan Hicaz Demiryolu'nu yaptırdılar. I. Dünya Savaşı sırasında 1915'te, İslam Peygamberi Muhammed'in soyundan geldiğini ileri süren Şerif Hüseyin bin Ali, Osmanlı yönetimine başkaldırarak demiryolunun bir kısmını yok etti ve kendini Hicaz kralı ilân etti. Hüseyin, Vehhâbîlerin başkaldırması üzerine 1924'te tahttan çekildi. Yerine geçen oğlu Ali de 1925'te aynı nedenle tahtı bırakarak ülkeden ayrıldı. İlk Suûdî Devleti, Hicaz bölgesine de hükmediyordu. Necd Sultanı II. Abdülaziz 1926'da Hicaz kralı unvânını aldı. 1932'de de Hicaz, Necd ve onun denetimi altındaki öteki bölgeleri birleştirerek Suudi Arabistan Krallığı'nı oluşturdu. Bölgenin bir zamanlar altın madenciliğine dayalı olan ekonomisinin temelini bugün hac gelirleri, özellikle Cidde'de yoğunlaşmış olan hafif sanayiler, ticaret, sınırlı hurma ve tahıl üretimi ve Arabistan'ın doğusundaki petrol yataklarından elde edilen zenginlik oluşturur. Mekke ve Medîne dışındaki başlıca kentler Kızıldeniz'in en büyük limanı Cidde, bir sayfiye olan Ta'if ve Medîne'nin limanı Yenbu'dur. Humus (tarÄ±m) Humus, bitkisel ve hayvansal organik artıklarının toprakta mikroorganizmalar tarafından parçalanması ile oluşan madde. Toprağın fiziksel ve kimyasal özelliklerinde killerden daha etkilidir. Organik maddelerin ayrışmasıyla bitki besin maddelerinden olan azot ve fosfor açığa çıkar. Mikroorganizmalar organik maddeleri parçalayıp humusa dönüştürmeseydi yeryüzünün üzeri bu artıklarla kaplanabilecekti. Kahverengi veya siyah olan humus toprağa koyu rengini verir.. Topraklarda %0,5 ile %12 oranında humus bulunabilir, ortalaması %5 seviyesindedir. Humusça zengin olan Karadeniz bölgesi toprakları Kahverengi orman toprakları, çok daha fazla humus barındıran topraklara ise Çernezyom adı verilir. Aslı belirlenemeyecek kadar ayrışan humus toprağa verimlilik kazandırır. Humus; kil, kum ve siltle birlikte en küçük toprak parçacığı olan agregatların oluşumda yer alır. Toprağa organik madde halinde düşen maddeler, ilk önce inorganik bileşiklere, sonra da elementlerine ayrıştırılır. Sinaptonemal kompleks Sinaptonemal kompleks (SC), mayoz bölünme sırasında, genetik çeşitliliğin sebebi olan kromozomal parça değişiminde kromozomların eşleşmesini sinapsisler aracılığıyla sağladığı düşünülen, iki homolog kromozom arasında bulunan, proteinlerden oluşan yapıdır. Sinaptonemal kompleks, ilk olarak Montrose J. Moses tarafından 1956'da karides ve D. Fawcett tarafından güvercin, kedi ve insan spermatositlerinde bulunmuştur. SYCP1 geni insanlarda 1. kromozomun 1p13 bölgesinde; SYCP2 geni 20. kromozomun 20q13.33 bölgesinde ve SYCP3 geni 12. kromozomun q kolunda bulunur. Sinaptonemal kompleks, iki paralel yan bölge ve bir orta element diye bilinen üç yapıdan oluşur. 3 bileşeni şunlardır: Resimde de görüldüğü gibi, sinaptonemal kompleks öncelikle en çok bulunduğu SYCP3 ve SYCP2 tarafından yapılmış iki yan elementten ve yapıda en az olarak bulunan SYCP1 proteinden yapılmış iki yan elementin arasında bulunan orta elementten oluşmaktadır. Sinaptonemal kompleksler, ışık mikroskobunda gümüşlü boyamalarla veya SYCP3 ya da SYCP2'yi işaretleyen immünofloresans tekniklerle görülebilirler. Bu üçlü yapı, erkek ve dişi gametogenezinde, mayoz I'in pakiten evresinde görülürler. Pakiten evresi öncesi leptopende yan elementler oluşmaya başlar ve zigoten evresine kadar kendilerini eşlerler. Pakiten bittikten sonra, SC genellikle parçalanır ve artık görülmez. SC düzenlemesi genellikle eşleşme ya da iki homolog kromozomun "sinapsis"inde oluşabilecek anormalliklerin görülmesini sağlayabilmektedir. Erkek memelilerinin eşey kromozomlarında sadece bölgesel bir sinapsis görülür ve bu genellikle XY çiftindeki SC'in kısa bir bölümüdür. Sinaptonemal kompleks, ökaryot organizmalardaki bazı önemli protein farklılıklardan dolayı biraz değişiklik gösterebilir. Bazı organizmalar, ya bir SC taşır ya da onun merkezinde bulunan birkaç "rekombinasyon nodülü"nü bulundurur. Bu nodüllerin olgunlaşmış genetik çeşitlilik olayları ya da krosover sırasında meydana geldikleri düşünülmektedir. A çiziminde yan elementler (açık mavi), homolog kromozomların yan yana gelmesi ve uzunlamasına siyah olarak görülen sinapslar ve filamentleri oluşturması görülmektedir. Uzunlamasına olan filamentler toplanarak SC'nin orta elementini oluştururlar. Elipsoidal yapılar, rekombinasyon nodülleri olarak isimlendirilir ve SC'nin merkezinde yer alır. İkileşme orijini İkileşme orijini ya da Replikasyon orijini, kromozom üzerinde ikileşmenin başladığı ilk bölgedir. DNA ikileşmesi bu noktadan itibaren ya tek olarak devam eder ya da ikiye ayrılarak ikileşme çatalını oluşturur. Kromozom üzerinde ikileşmenin olduğu noktada sarmala ait zincirlerin açılmasıyla meydana gelen çatala da "ikileşme çatalı" denir. Bu çatal, önce sentezin orijin noktasında meydana gelir ve ikileşme devam ettikçe ilerler. İkileşme çift yönlü ise, orijinden itibaren zıt yöne doğru ilerleyen iki ikileşme çatalı oluşur. İkileşme orijini ve yönü ile ilgili kanıtlar açıktır. Bu yapı türden türe değişiklik gösterir. İkileşme orijini, DNA ikileşmesini tanıyan ve zinciri çözen bir protein olan pre-replikasyon kompleksini bağlar. İkileşme orijini iki çeşittir: Bunlardan başka prokaryotik ve ökaryotik ikileşme orijinleri arasında da farklılıklar vardır: İkilişme orijinleri tipik olarak, ""ori""ler ile ilişkilendirilmektedir. Pamukbank Pamukbank T.A.Ş., Çukurova Bölgesi'ndeki pamuk üreticilerine kaynak sağlamak amacıyla kurulmuş ve 2004 yılında kapanmış banka. Çukurova Bölgesi'ndeki pamuk üreticilerine kaynak sağlamak amacıyla 22 Nisan 1955'te Adana'da kuruldu. 17 milyon TL sermaye ile kurulan Pamukbank, 1973'te Çukurova Holding A.Ş. Grubu'na katılarak büyük bir atılım dönemine girdi. 1990'lı yıllarda Türkiye'nin ilk 5 özel bankası arasındaki yerini koruyan ve uluslararası piyasalardaki kredibilitesini artıran Pamukbank, 2000 yılının sonunda 7 milyar ABD Doları tutarında bir aktif büyüklüğe ulaştı. 1998 yılında alınan bir kararla "Yükselen Yıldız" Projesi başlatılarak, büyük bir değişim başlatıldı. Mc.Kinsey&Company danışmanlığında, Kurumsal, Ticari, KOBİ ve Bireysel Bankacılık birimleri tamamen ayrılarak, her biri için geliştirme projeleri başlatıldı. Tüm bankacılık birimlerine yönelik pazarlama, satış, krediler ve PR imaj çalışmaları tamamlanarak, piyasada büyük yenilikleri uygulamaya başladı. Risimli kredi kartında, anında kart verilmesine, KOBİ Kredilerinde Karar Modülü Uygulaması sayesinde 1 saat'e düşürülen kredi değerlendirilmesine kadar devrim niteliğinde değişimler tamamlandı. Pamukbank özellikle Silivri Bankacılık Okulu'nda oldukça uzun yıllar boyunca öncelikle kendi ihtiyacı olan yeni nesil bankacılar yetiştirmekle kalmamış, bankacılık piyasasına da büyük oranda taze kan ve yetişmiş eleman sağlamıştır. Okul olarak bilinen bankanın yetiştirdiği profesyoneller 2010 yılında dahi çeşitli bankalarda önemli görevler sürdürmektedirler. Pamukbank özellikle grup firmalarına limitsiz açtığı kredilerler ünlüdür.Bu sayede Çukurova Holding Turkcell ve Digiturk'ün sahibi olmuştur.Yani halkın parasını kendi işinde kullanmıştır. Bu işlemler hukuki olarak ispatlanmıştır. Bankacılık Düzenleme ve Denetleme Kurulu'nun (BDDK) 19 Haziran 2002 tarihinde aldığı kararı ile Pamukbank'ın temettü hariç ortaklık hakları ile yönetim ve denetimi TMSF'ye devredildi. TMSF, 29 Haziran 2002 tarihinde aldığı karar ile Pamukbank'ın satış sürecini başlattı. Pamukbank, 2004 yılının ikinci yarısında Halkbank'a devredildi; devir işlemleri 17 Kasım 2004 tarihi itibarıyla tamamlandı. Malezya İslami Gençlik Hareketi Malezya İslamî Gençlik Hareketi ("Malayca": Angkatan Belia Islam Malaysia) 1971'de Malezya Müslüman Öğrenciler Birliği üyesi öğrencilerce kuruldu. Kuruluşundan kısa bir süre sonra PAS'la ittifak kurdu. 1974'ten sonra Enver İbrahim'in önderliğinde bir ilerleme kaydetti. ABİM, Müslüman Kardeşler örgütünün devlet yönetimi planları ile politikalarını temel alan politikalar izledi. Enver İbrahim ülkenin başbakan yardımcılığı görevini yürütürken 1998'de dönemin başbakanı ve hâlen ABİM Genel Genel Başkanı olan şeriat yanlısı Dr. Muhammed Nur Manuti tarafından görevine son verilmişti. Ardından Enver İbrahim demokratik reform çağrısı yapılan gösterilere liderlik etmiş, sonrasında da yetkiyi kötü kullanmak ve eşcinsel ilişkiye girmekten tutuklanmıştı. John Kiffmeyer John Kiffmeyer (d. 1969, Kaliforniya), Al Sobrante olarak da bilinen Amerikalı müzisyen. Green Day adlı Punk Rock grubunda davulcu olarak görev almış, 1990'lı yıllarda eğitimi için gruptan ayrılmıştır. Onun yerine Tré Cool gruba dahil edilmiştir. YaÅŸarbank Türkiye Tütüncüler Bankası A.Ş. adıyla 17 Eylül 1924 tarihinde Akhisar ve civarında 250 ortak tarafından kuruldu. Genel müdürlüğü 1955'te İzmir'e taşındı. 1980'e kadar yerel banka olarak faaliyet gösterdi ve bu tarihte Yaşar Topluluğu'na dahil oldu. 1996'ya kadar Tütünbank olarak faaliyet gösteren banka 12 Aralık 1996 tarihinde, içinde yer aldığı Yaşar Topluluğu'nun adını da unvanına ekleyerek, Türkiye Tütüncüler Bankası Yaşarbank A.Ş. adını aldı. 21 Aralık 1999 tarihli 99/13765 sayılı Bakanlar Kurulu kararı çerçevesinde, Bankalar Kanunu'nun 14. maddesinin 3. fıkrası doğrultusunda Tasarruf Mevduatı Sigorta Fonu (TMSF) bünyesine alındı. Yaşarbank, Egebank, Yurtbank, Bank Kapital ve Ulusal Bank ile birlikte Sümerbank bünyesi altında birleştirildikten sonra, tamamı TMSF'ye ait olan Sümerbank hisseleri, 10 Ağustos 2001 tarihinde imzalanan hisse devir sözleşmeleri ile Ordu Yardımlaşma Kurumu'na (OYAK) devredildi. BDDK'nın 2 Ocak 2002 tarihli kararı ile verilen izin çerçevesinde Banka Oyak Bank ile birleştirildi. Tütünbank Humus, Suriye Humus (Arapça: حمص, "Ḥimṣ, Ḥomṣ"), eski adıyla Emesa (Yunanca:Ἔμεσα, "Emesa"), Batı Suriye'de bulunan, aynı zamanda, Humus ilinin ve Humus ilçesinin merkezi olan şehirdir. 509 metrelik (1673 ft.) bir rakıma sahiptir ve ülkenin başkenti Şam'ın 162 kilometre (101 mi.) kuzeyinde yer alır. Asi Nehri üzerine kurulmuştur. Ayrıca Humus, ülkenin iç yerleşkeleri ile Akdeniz kıyısı yerleşkelerini birbirine bağlayan merkezi bir bağlantı şehri olarak da görev yapar. Humus, büyük bir sanayi merkezi olmakla beraber, 2012 hesaplamalarına göre, 900,492 kişilik nüfusuyla, kuzeyinde bulunan Halep'ten ve güneyinde yer alan başkent Şam'dan sonra Suriye'nin en büyük üçüncü şehridir. Kalabalık nüfusu, Suriye'nin, genellikle Arapça konuşan, Sünni Müslümanlar, Aleviler ve Hristiyan azınlıklardan oluşan, dinsel çeşitliliğini fark edilir ölçüde etkiler. Şehir, birçok tarihi cami ve kiliseye sahip olmasının yanında, bir Dünya mirası olan, Krak des Chevaliers'i de, geniş sınırları içerisinde barındırır. Humus, ilk olarak, Selevkos İmparatorluğu'nun hüküm sürdüğü MÖ 1. yüzyılda tarihi kayıtlarda ortaya çıkmıştır. Daha sonra, şehre ismini veren, Emesa Kraliyet Ailesi tarafından yönetilen bir krallığın başkenti olmuştur. Aslen, Suriye-Roman güneş tanrısı El-Gebal'e bir ibadet merkezi olan kent, Bizans Dönemi'nde, Hristiyanlık açısından da önem kazanmıştır. Humus, Müslümanlar tarafından, ilk olarak 7. yüzyılda fethedilmiş ve kendisiyle aynı adı taşıyan bir bölgenin başkenti yapılmıştır. İslam Dönemi boyunca, Suriye'nin kontrolü için yarışan Müslüman hanedanları, şehrin bölgedeki stratejik önemi yüzünden, Humus'un kontrolünü ele geçirmeye çalışmıştır. Şehir, Osmanlı kontrolü altında, genel anlamda gerilemeye başlamış ve sadece 19. yüzyılda, şehrin pamuk endüstrisinin patlamasıyla, eski ekonomik önemini geri kazanmıştır. Fransa Suriye Mandası Dönemi'ndeyse Humus, bir ayaklanma merkezi halini almıştır. 1946 yılında, Suriye'nin bağımsızlığını kazanmasından sonra kent, ilk Suriye hükûmetleri için, Baas Partisi direnişinin merkezi olmuştur. Humus, Mart 2011'den bu yana devam etmekte olan, Esad hükûmeti, Suriye Ordusu ve Baas Partisi ile yanlıları, karşıt muhaliflerin Özgür Suriye Ordusu ve El-Kaide'ye bağlı El Nusra gibi aşırı dinci örgütler ve 2013 yılında kuzeyde ayaklanan Kürt gruplar arasında yapılan Suriye İç Savaşı'nda önemli ve merkezi bir rol oynamaktadır. 6 Mayıs 2011'de Suriye Ordusu tarafından başlatılan ve bu tarihten beri devam eden Humus Kuşatması hâlâ sürmektedir ve son olarak muhaliflerin güçlü bir merkezi olan Halidiye (Khalidiya)'yi de kontrol altına almasıyla, kontrolün çoğu (Eski Humus ve çevre bölgesi hariç), Suriye Ordusu'nda olup, ordu daha baskın duruma gelmiştir ve ilerleyişini sürdürmektedir. Humus'un eski adı, ""Emesa"", ""Ham"" ve ""Es"" hecelerinden oluşan bir kelimedir ve ""Es"" hecesi, antik zamanlarda ilk olarak bölgede ibadet edilen ve sonrasında Roma İmparatorluğu geneline yayılan, Suriyeli-Roman güneş tanrısı, Elagabalus'u temsil eder. ""Emesa"" ya da ""Hemesa"" isminin yanında kent aynı zamanda, şehri ve çevresini Roma Kontrolü'nden önce yöneten Arap kabilesi ""Emesenoi""'ye atfen bu isimle de anılmıştır. Kabile, adını şehirle bağdaştırdığında, bu ismin ayırt edilemez olduğu ancak genel olarak Roma Dönemi'nde kullanıldığı sanılmaktadır. ""Emesa"" ismi daha sonra, Suriye'nin Halid bin Velid önderliğinde Müslümanlar tarafından fethedilmesinden önce bölgeye yerleşen Arap Müslümanlar tarafından kısaltılarak, ""Homs"" ya da ""Hims"" halinde kullanılmaya başlanmıştır. Bu isimler İslam yönetimi'nden, günümüze kadar korunmuştur ve şu anda kullanılan yaygın isimler haline gelmişlerdir. Şehrin kontrolünü hiç eline geçirmeselerde, Humus, Haçlılar tarafından, Fransızca kökenli olan ""la Chamelle"" ismiyle bilinmiş ve kullanılmıştır. Humus'un günümüzdeki modern adının etimolojisiyle ilgili ikinci bir olasılıksa, şehrin eski Yunanca adları olan ""Emesa"" ve ""Emesos""'tan türeyen, Latince ""Emesus"" isminin, daha sonra yönetimi ele geçiren Müslümanlar tarafından, Arapçalaştırılarak şu anki hali olan ""Homs"" veya ""Hims"" adını almasıdır. ""Homs"" ve ""Hims"" isimleri Osmanlı'yla birlikte, Türkçeye, ""Humus"" olarak geçmiştir. Yaklaşık 2,000 yıl boyunca, Humus, çevresindeki köyler ve Suriye'nin kuzeyindeki yerleşkeler için anahtar bir tarım pazarı, üretim bölgesi ve ticaret merkezi olarak hizmet vermiştir. Ayrıca, stratejik konumundan dolayı, tarih boyunca işgal ordularına karşı, Şam, Dera gibi önemli iç şehirleri içinde barındıran, Suriye'nin hinterlandı için güvenlik ve koruma sağlamıştır. Humus Kalesi'nde yapılan kazılar ve arkeolojik çalışmalar sonucu, kentteki ilk yerleşimin, MÖ 2300'e kadar dayandığı ortaya çıkmıştır. İncil bilginleri, şehrin, İncil'de bahsedilen bir Arami bölgesi başkenti olan Zobah ile benzer özellikler gösterdiğini belirtmişlerdir. MÖ 1274 yılında, II. Ramses kontrolündeki, Mısır Krallığı ve II. Muvatalli kontrolündeki Hitit İmparatorluğu orduları, Humus'a oldukça yakın, başka bir Asi Nehri şehri olan antik Kadeş Şehri yakınlarında, şiddetli bir şekilde Kadeş Savaşı'nda savaşmışlardır. Bu savaşta yaklaşık 5,000 ila 6,000 "chariot" (Roma İmparatorluğu'nda atların çektiği savaşçı arabası.) yer almıştır ve tarihin en büyük chariot savaşı olduğu tahmin edilmektedir. Savaş, tarihe ilk yazılı antlaşma olarak geçen, Kadeş Antlaşması ile sonuçlanmıştır. Humus'un, Büyük İskender'in ölümü üzerine, Selevkos İmparatorluğu'nu kuran, I. Selevkos Nikator tarafından bizzat kurulduğu sanılmaktadır. Ancak kent, MÖ 1. yüzyıl'a kadar tarih kayıtlarında yer almamıştır. Yunan filozof Strabon, bu zamanlarda bölgede, Asi Nehri çevresinde ve Apamea Bölgesi'nin güneyinde, çadırlarda yaşayan, "Emesanoi" ("Emesani") adında bir kabileden bahsetmiştir. Emesanoi Kabilesi, bölgede yaşayan Suriyeli bir kabile olup, Emesa'da yerleşerek hayatlarını sürdürmüşlerdir. Bu sebeple Humus ilk ismi olan Emesa'yı bu kabilenin etkisiyle de kazanmıştır. Gnaeus Pompeius Magnus'un, Selevkos İmparatorluğu'nun son bölgesi Suriye'yi de Roma İmparatorluğu topraklarına katmasıyla, Humus ve çevresindeki bölgenin kontrolü, birçok çeşitli savaşta, Roma askerlerine yardım eden, Emesani Hanedanı'na verilmiştir. Böylece, Emesani Hanedanı, Roma İmparatorluğu'na bağlı bir vasal krallık haline gelmiştir. Hanedanın başkentinin günümüzdeki adı er-Restan olan ve Humus'un kuzeyinde, yine Asi Nehri üzerinde bulunan, Arethusa adlı piskoposluk olarak belirlenmesine rağmen, hanedanın o zamanki yöneticisi I. Sampsiceramus, Emesa Kralı unvanını kazanmıştır. En geniş sınırlarında, Emesa Krallığı toprakları, batıda Bekaa Vadisi, doğuda Palmira sınırları, güneyde Yabrut ve kuzeyde er-Restan'a (Arethusa) kadar uzanmıştır. I. Sampsiceramus'un krallığı, Roma'nın, çöl topraklarındaki ilk Arap vasal krallığı olmuştur. Emesa Şehri, yeni kurulan I. Sampsiceramus yönetimindeki, Emesani Krallığı'nın ikinci yöneticisi I. Iamblichus tarafından krallığın başkenti yapılınca üne ve öneme kavuştu. Emesani Hanedanı, Roma İmparatorluğu'na sadıklığını, MÖ 48 yılında, Gaius Julius Sezar'ın, İskenderiye Kuşatması'nda askeri dekolmanlar göndererek kanıtlamıştır. Daha sonra hanedanlık, Roma İç Savaşı sırasında, isyan eden Marcus Antonius ile Sezar yanlısı Caesar Divi Filius Augustus'tan (Octavian) hangisini destekleyeceği konusunda kafa karışıklığı yaşamış ve ardından I. Iamblichus, Octavian'ın tarafını seçmiştir. Bunun sonrasında Marcus Antonius'tan cesaret alan, Iamblichus'un kardeşi, I. Alexio, MÖ 31 yılında kardeşini öldürerek Emesa Krallığı tahtını ele geçirmiştir. İç savaşta kazanan taraf Octavian olmuştur ve bunun üzerine I. Alexio hainlik sebebiyle idam edilmiş, hanedanın tahtı I. Iamblichus'un oğlu, II. Iamblichus'a geçmiştir. II. Iamblichus'un kararlı yönetiminde, MÖ 20'den, MÖ 14 yılına kadar savaşsız bir barış süreci yaşanmıştır ve bu süreç Emesa Krallığı'nın altınçağı olmuştur. II. Iamblichus sırasında, Bekaa Vadisi'nin tamamı ve Heliopolis ("Baalbek") krallığın kontrolü altına alınmıştır. Kral Sohaemus, krallığı miras aldığında, Roma hükûmetiyle ilişkiler olumlu yönde daha da gelişmiştir. Hükümdarlığı altında, Roma ordusunun 70 yılında yaptığı büyük Kudüs Kuşatması'nda, onlara düzenli okçu birlikleri göndererek yardım etmiştir. Sohaemus 73 yaşında ölmüş ve yerini oğlu II. Alexio'ya bırakmıştır. Emesani Hanedanı'nın, Roma hükûmetine sadık olduğunun herkesçe bilinmesine rağmen, belirlenemeyen sebeplerle, Roma İmparatorluğu, II. Alexio döneminde, Emesani Hanedanı'nın (Emesa Krallığı) Roma hükûmeti altındaki, otonom yetkilerini azaltmıştır. Alınan bu karardan sonra II. Alexio ve ardından gelen rahip-kral varisleri, sadece seremonik ve dinsel yetkiye sahip olmuşlardır. Bunun Emesani Hanedanı'na neden yapıldığıyla ilgili çeşitli teoriler olmasına rağmen, asıl sebep hâlâ belirsizdir. II. Alexio 78 yaşında ölmüş ve tahtını oğlu III. Sampsiceramus'a bırakmıştır. III. Sampsiceramus'tan sonraki yönetici nesiller sırasında Emesani Hanedanı önemini kaybettiği ve bu nesiller hakkındaki bilgiler yetersiz olduğu için doğru bir soyağacı yapılamamaktadır. Roma kontrolü altında Emesa, Yunan bir şehir devletinin özelliklerini göstermeye başlamıştır ve Roma şehir planlamasının kalıntıları hâlâ durmaktadır. Emesa büyük ve önemli bir şehre dönüşümünü, İmparator Antoninus Pius döneminde (138-161), kent adına sikkeler basılmaya başlandığında tamamlamıştır. 3. yüzyıl ile beraber, Emesa, refah seviyesi yüksek bir şehir haline gelmiş ve Roma kültürüyle bağdaşlaşmıştır. Bunun büyük bir sebebi de, İmparator Lucius Septimius Severus'un, Emesa'nın ileri gelen ailelerinden bir kadınla evlenmesi olmuştur. Severus, Emesa'yı, bir Roman şehrinin en yüksek statüsü olan "colonia" ilan etmiştir ve Severuslar Hanedanı'ndan iki ayrı imparator da Emesa'da doğup, yetişmiştir. Bu iki yöneticiden birisi, imparator olmadan önce Emesa ve çevresinde ibadet edilen yerel güneş tanrısı Elagabalus'un şehirdeki tapınağının başrahibi olan ve ismini bu tanrıdan alan Elagabalus ya da Latince adıyla "Marcus Aurelius Antoninus Augustus" olmuştur. İmparator Elagabalus, tanrı Elagabalus'a ibadet etmesi sebebiyle, Roma'da ona ithafen inşa ettirdiği Elagabalium'a, Emesa'dan, tanrı Elagabalus'a ibadet edilmesini sağlayan ve Hacerü'l-Esved'e benzetilen, siyah konik kutsal taşı getirmiştir. Ayrıca Emesa, Palmira aracılığıyla, doğuda bir ticaret bağlantısı kurduğu için, oldukça zenginleşmiştir. Ancak bu bağlantı, 4. yüzyıl'da, Palmira önemini kaybettiğinde, Emesa'nın ekonomik açıdan çöküşüne de sebep olmuştur. Bunlara rağmen, Emesa kısa sürede toparlanarak, zamanın büyük şehirleri, Sur ("Tyre"), Beyrut, Sidon ve Şam gibi merkezlerin refah ve gelişmişlik seviyesine ulaşmıştır. Ayrıca şehir, bölgedeki yerleşkelerin ticaret merkezi olduğu için, yerel önemini de kaybetmemiştir. Şehir bu dönemde de, El-Gebal'in şehirdeki tapınağı sebebiyle paganlığın önemli bir merkezi olarak kalmıştır. İmparator Elagabalus'tan sonra,